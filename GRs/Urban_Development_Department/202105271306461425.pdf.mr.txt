# Page 1
मिरा-भाईंदर महानगरपालिकेच्या महासभेने पारीत केलेला दि.१६.१०.२०१७ रोजीचा ठराव क्र. १४ महाराष्ट्र महानगरपालिका अधिनियमाच्या कलम ४५१ (३) नुसार अंशत: विखंडीत करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- मिभाम-१११७/प्र.क्र.२३२/नवि-२८
हुतात्मा राजगुरू चौक, मादाम कामा मार्ग,
मंत्रालय, मुंबई - ४०००३२.
दिनांक :- २७ मे, २०२१
संदर्भ:-१) आयुक्त,मिरा-भाईंदर महानगरपालिका यांचे पत्र क्र. मनपा/साबां/सप/६७०/२०१७-१८, दि. ०६.११.२०१७.
२) आयुक्त,मिरा-भाईंदर महानगरपालिका यांचे पत्र क्र. मनपा/साबां/सप/८७८/२०१७-१८, दि. १२.०१.२०१८.
३) आयुक्त,मिरा-भाईंदर महानगरपालिका यांचे पत्र क्र. मनपा/साबा/सप/१०२८/२०१७-१८, दि. ०७.०३.२०१८.
४) आयुक्त, मिरा-भाईंदर महानगरपालिका यांचे पत्र क्र. मनपा/साबा/सप/३९८/२०१८-१९, दि. ३१.०७.२०१८.
५) आयुक्त, मिरा-भाईंदर महानगरपालिका यांचे पत्र क्र. मनपा/साबा/सप/३३७/२०१९-२०, दि. ०५.०७.२०१९.
६) समक्रमांक शासन निर्णय, दि. ११.१२.२०२०.
७) आयुक्त, मिरा-भाईंदर महानगरपालिका यांचे पत्र क्र.मनपा/साबां/सप/९७३/२०२०-२१, दि.०५.०१.२०२१.
प्रस्तावनाः
मिरा-भाईंदर महानगरपालिका क्षेत्रातील भाईंदर (पू), मौजे खारी येथील मंजूर विकास योजनेतील आरक्षण क्र. १०८ वरील मार्केटसाठी राखीव असलेल्या भूखंडावर मार्केट विकसित करण्यासाठी महानगरपालिकेने दिलेल्या मंजुरीनंतर निविदा प्रक्रियेद्वारे स्थायी समिती सभेच्या मान्यतेने कंत्राटदारास कार्यादेश देण्यात आले असताना व यासंदर्भात प्रशासनामार्फत कोणताही प्रस्ताव देण्यात आला नसतानाही, महासभेने दि.१६.१०.२०१७ रोजीच्या ठराव क्र.१४ अन्वये सदर मार्केट विकसित करण्याच्या कामात काही बदल करण्याचा निर्णय घेऊन, त्याअनुषंगाने महापालिकेच्या प्रशासनाला अंमलबजावणी करण्याचे निर्देश दिले आहेत.
सद्यस्थितीत सदर कामाबाबत कार्यादेश दिल्याने महासभेने घेतलेल्या निर्णयाची अंमलबजावणी करणे योग्य होणार नसल्याने महासभेच्या दि.१६.१०.२०१७ च्या ठराव क्र.१४ मधील खारी मार्केट बांधण्याबाबत महासभेने घेतलेल्या निर्णयाचा भाग महाराष्ट्र महानगरपालिका अधिनियमाच्या कलम ४५१(१) अन्वये दि. ११.१२.२०२० रोजी अंशतः निलंबित करण्यात आला आहे. आयुक्त, मिरा-भाईंदर
# Page 2
शासन निर्णय क्रमांकः मिभाम-१११७/प्र.क्र.२३२/नवि-२८
महानगरपालिका यांनी त्यांच्या दि. ०५.०१.२०२१ च्या पत्रान्वये सदर ठराव अंतिमत: विखंडीत करण्याची शासनास विनंती केली आहे.
२. मिरा-भाईंदर महानगरपालिका महासभा ठराव क्र. १४, दि. १६.१०.२०१७ मधील अ.क्र. ३ मध्ये पुढीलप्रमाणे नमूद केले आहे: “भाईंदर (पू) मौजे खारी आरक्षण क्र.१०८ या जागेत मार्केट बांधण्याचे काम मंजूर झालेले आहे.
तथापि, महानगरपालिकेमार्फत यापूर्वी बांधण्यात आलेल्या आर. सी. सी. तळ अधिक एक मजल्याच्या मार्केटचा विक्रेत्यांमार्फत वापर सुरू होऊ शकला नाही. त्यामुळे मार्केटचा वापर होण्याच्या दृष्टीने सदर मार्केटच्या डिझाईनमध्ये बदल करून तळमजल्यावर मार्केट शेड बांधण्यासाठी अंदाजपत्रक तयार करून मंजूर दरानुसार कंत्राटदारास नवीन डिझाईन घेऊन काम करून घेण्यास ही सभा मान्यता देत आहे.” ३. यासंदर्भात आयुक्त, मिरा-भाईंदर महानगरपालिका यांनी दि.३१.०७.२०१८, दि.०५.०७.२०१९ व दि.०५.०१.२०२१ च्या पत्रात पुढीलप्रमाणे नमूद केले आहे: ३.१) मिरा-भाईंदर महानगरपालिका क्षेत्रातील भाईंदर (पू) येथे आ.क्र.१०८ विकास योजनेतील मार्केट आर.सी.सी. स्वरुपात तळ अधिक एक मजल्याचे कामास आर्थिक व प्रशासकीय मान्यता प्राप्त झाल्यावर निविदा प्रक्रिया पूर्ण करून महानगरपालिका पत्र दि.०३.०६.२०१७ अन्वये मे. गिरीराज कन्स्ट्रक्शन यांना कार्यादेश देण्यात आलेला आहे.
३.२) दि.१६.१०.२०१७ रोजी भाईंदर (पू), मौजे खारी आ.क्र.१०८ या जागेत मार्केट बांधण्याचे काम मंजूर झालेले आहे, तथापि, महानगरपालिकेमार्फत यापूर्वी बांधण्यात आलेल्या आर. सी. सी. तळ अधिक एक मजल्याच्या मार्केटचा विक्रेत्यामार्फत सुरू होऊ शकला नाही. त्यामुळे मार्केटचा वापर होण्याच्या दृष्टीने सदर मार्केटच्या डिझाईनमध्ये बदल करून तळ मजल्यावर मार्केट बांधण्यासाठी अंदाजपत्रक तयार करून मंजूर दरानुसार कंत्राटदारास नवीन डिझाईन देऊन काम करावे असा ठराव क्र.१४ महासभेने पारीत केला.
३.३) दरम्यानच्या कालावधीमध्ये ठेकेदारामार्फत मार्केटच्या बांधकामास (पायलींग) सुरूवात करण्यात आली होती. सद्यस्थितीत मार्केटचे तळ अधिक एक मजल्याचे आर. सी. सी. बांधकाम पूर्ण झालेले असून, बांधकाम, प्लास्टर, लादी, प्लंबिंग, विद्युत फिटींग इत्यादी कामे शिल्लक आहेत.
३.४) यापूर्वी महासभेने दिलेल्या मंजुरीनुसार सदर कामाबद्दल कार्यादेश देऊन त्याची अंमलबजावणी सुरू असल्याने, आता महासभेने नव्याने केलेल्या ठरावानुसार कार्यवाही करणे योग्य होणार नाही.
३.५) तळ + पहिला असे मार्केट विकसित केल्यास जास्त क्षेत्रफळाची जागा उपलब्ध होणार आहे.
४. आयुक्त, मिरा-भाईंदर महानगरपालिका यांचा प्रस्ताव विचारात घेऊन सदर ठराव हा महानगरपालिकेच्या आर्थिक हिताच्या विरोधात असल्याने, महाराष्ट्र महानगरपालिका अधिनियमाच्या कलम ४५१(१) अन्वये दि.११.१२.२०२० च्या शासन निर्णयान्वये निलंबित करण्यात आलेला आहे.
५. सदर ठराव मिरा-भाईंदर महानगरपालिकेच्या आर्थिक हिताच्या विरोधात असल्याचे स्पष्ट होत असल्याने, मिरा-भाईंदर महानगरपालिकेच्या महासभेने पारित केलेला ठराव क्र. १४, दि.१६.१०.२०१७ हा महाराष्ट्र महानगरपालिका अधिनियमाच्या कलम ४५१ (३) अनुसार अंशत: विखंडीत करण्याची बाब शासनाच्या विचाराधीन होती.
पृष्ठ ३ पैकी २
# Page 3
शासन निर्णय क्रमांकः मिभाम-१११७/प्र.क्र.२३२/नवि-२८
शासन निर्णय: मिरा-भाईंदर महानगरपालिका महासभा ठराव क्र. १४, दि. १६.१०.२०१७ मधील अ.क्र.३) “भाईंदर (पू) येथील मंजूर विकास योजनेतील आरक्षण क्र.१०८ वरील मार्केटसाठी राखीव असलेल्या जागेत मार्केट बांधण्याचे काम मंजूर झालेले आहे. तथापि, महानगरपालिकेमार्फत यापूर्वी बांधण्यात आलेल्या आर.सी.सी.
तळ अधिक एक मजल्याच्या मार्केटचा विक्रेत्यांमार्फत वापर सुरू होऊ शकला नाही. त्यामुळे मार्केटचा वापर होण्याच्या दृष्टीने सदर मार्केटच्या डिझाईनमध्ये बदल करून तळमजल्यावर मार्केट शेड बांधण्यासाठी अंदाजपत्रक तयार करून मंजूर दरानुसार कंत्राटदारास नवीन डिझाईन घेऊन काम करून घेण्यास ही सभा मान्यता देत आहे” हा दि. ११.१२.२०२० च्या शासन निर्णयान्वये निलंबित केलेला भाग महानगरपालिकेच्या आर्थिक तसेच व्यापक लोकहिताच्या विरुद्ध असल्याने, महाराष्ट्र महानगरपालिका अधिनियमाच्या कलम ४५१(३) अन्वये अंतिमत: विखंडीत करण्यात येत आहे.