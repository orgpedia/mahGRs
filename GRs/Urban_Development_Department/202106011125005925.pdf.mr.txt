# Page 1
स्वच्छ भारत अभियान (नागरी) अंतर्गत बांधकाम व पाडकाम कचऱ्यावर प्रक्रिया करण्याच्या प्रकल्पास प्रशासकीय मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- स्वमअ-२०२०/प्र.क्र.२३/नवि-३४
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक:०१ जून, २०२१
वाचा: १) शासन निर्णय, नगर विकास विभाग, क्रमांक: स्वभाअ-२०१५/प्र. क्र. २३/नवि-३४, दि.१५.०५.२०१५ २) स्वच्छ भारत अभियान (नागरी) अंतर्गत गठीत उच्चाधिकार समितीच्या दिनांक ३० ऑगस्ट २०१९ रोजी पार पडलेल्या बैठकीचे इतिवृत्त.
३) पर्यावरण, वने व हवामान बदल खात्याने दिनांक २९ मार्च, २०१६ रोजी G.S.R. ३१७(E) अन्वये निर्गमित केलेले बांधकाम व पाडकाम कचरा व्यवस्थापन नियम, २०१६ (Construction & Demolition Waste lanagement Rules, २०१६) ४) शासन निर्णय नगर विकास विभाग, क्रमांक:-स्वमअ-२०२०/प्र.क्र.२३/नवि-३४ दि. २८ जानेवारी, २०२०
प्रस्तावना : देशातील सर्व शहरांमधील नागरिकांना स्वच्छ पर्यावरण व चांगले आरोग्य मिळावे, या करिता केंद्र
शासनामार्फत “स्वच्छ भारत अभियान (नागरी)” संपूर्ण देशामध्ये राबविण्यात येत आहे. केंद्र शासनाच्या “स्वच्छ भारत अभियान (नागरी)” च्या धर्तीवर संदर्भीय क्रमांक १ येथील शासन निर्णयान्वये राज्यामध्ये “स्वच्छ महाराष्ट्र
अभियान (नागरी)” ची अंमलबजावणी सुरू आहे. या अभियानांतर्गत शहरे “हागणदारी मुक्त" करणे व घनकचरा व्यवस्थापनांतर्गत “स्वच्छ” करणे या दोन प्रमुख घटकांचा समावेश आहे.
२. स्वच्छ महाराष्ट्र अभियान (नागरी) अंतर्गत गठीत मा. मुख्य सचिवांच्या अध्यक्षतेखालील उच्चाधिकार समितीने राज्यातील ३८३ नागरी स्थानिक स्वराज्य संस्थांचे घनकचरा व्यवस्थापनाचे प्रकल्प अहवालांस आतापर्यंत मान्यता देण्यात आली आहे. या प्रकल्पांची अंमलबजावणी विविध टप्प्यांवर सुरु असून, घनकचरा व्यवस्थापन नियम, २०१६ ची पूर्तता होण्यास हे प्रकल्प सहाय्यभूत ठरणार आहेत.
३. संदर्भीय क्र. ३ येथील आदेशान्वये केंद्र शासनातर्फे निर्गमित करण्यात आलेल्या बांधकाम व पाडकाम
------------------------------------------------------------------------------------------------
| (Construction & Demolition Waste Management Rules, २०१६) ची |
| प्रभावी अंमलबाजवणी करणे आवश्यक आहे. तसेच, स्वच्छ सर्वेक्षण - २०२० व कचरामुक्त शहरांचे तारांकित |
| मानांकन मिळविण्यासाठी शहरांना |
------------------------------------------------------------------------------------------------
राज्यातील १९ शहरांना “बांधकाम व पाडकाम कचऱ्यावर प्रक्रिया करण्यासाठी प्रकल्प उभारण्यास” संदर्भ क्र. ४ येथील शासन निर्णयान्वये प्रशासकीय मान्यता देण्यात आली आहे.
४. राज्यातील बहुतंश शहरांमधील वाढते नागरीकरण व वाढत्या बांधकामाची व्याप्ती पाहता, ज्या १९ शहरांच्या बांधकाम व पाडकाम कचरा प्रक्रिया प्रकल्पास मान्यता देण्यात आली आहे, त्यापैकी १६ शहरांच्या जवळील ७९ शहरांचा बांधकाम व पाडकामाचा कचरा त्याच प्रक्रिया प्रकल्पात (Co-Treat) समावेश करण्याची बाब शासनाच्या विचाराधिन होती.
शासन निर्णय : प्रस्तावनेत नमूद केलेल्या बाबींचा विचार करून, बांधकाम व पाडकाम कचरा व्यवस्थापन नियम, २०१६ (Construction & Demolition Waste Management Rules, २०१६) ची प्रभावी अंमलबाजवणीकरीता यापूर्वी
# Page 2
शासन निर्णय क्रमांकः स्वमअ-२०२०/प्र.क्र.२३/नवि-३४
मान्यता देण्यात आलेल्या १६ शहरांच्या बांधकाम व पाडकाम प्रकल्पामध्ये खालील नमूद ७९ शहरांच्या बांधकाम व पाडकाम कचऱ्यावर प्रक्रिया करण्यास या शासन निर्णयातील परिच्छेद ३ मध्ये नमूद अटी व शर्तींच्या अधीन राहून शासन प्रशासकीय मान्यता देत आहे.
२. त्यानुसार, यापूर्वी मान्यता देण्यात आलेल्या शहरांच्या बांधकाम व पाडकाम प्रकल्पामध्ये समावेश करावयाच्या नागरी स्थानिक स्वराज्य संस्थांची यादी व कचऱ्याचे प्रमाणे सदर शासन निर्णयातील विवरणपत्र - अ मध्ये नमूद करण्यात आली आहे.
३. अटी व शर्ती:
३.१ सदर प्रकल्पासाठी कार्यान्वयन यंत्रणा संबंधित नागरी स्थानिक स्वराज्य संस्था राहील.
३.२ केंद्र शासनाच्या मार्गदर्शक सुचना व संदर्भाधीन क्रमांक ३ येथील बांधकाम व पाडकाम कचरा व्यवस्थापन नियम, २०१६ (Construction & Demolition Waste Management Rules, २०१६) नुसार सदर प्रकल्पाची अंमलबजावणी विहित कालावधीमध्ये करणे कार्यान्वयन यंत्रणेस बंधनकारक राहील.
३.३ बांधकाम व पाडकाम कचरा व्यवस्थापन नियम, २०१६ (Construction & Demolition Waste Management Rules, २०१६), अन्वये विहित केलेल्या मार्गदर्शक सूचनांनुसार बांधकाम व पाडकाम कचरा प्रक्रिया प्रकल्पांचे सविस्तर प्रकल्प अहवाल तयार करण्यात आलेले आहेत. या प्रकल्प अहवालाची यशस्वीता ही बांधकाम व पाडकाम कचरा व्यवस्थापन यंत्रणेच्या कार्यक्षम कार्यान्वयावर अवलंबून आहे. त्यामुळे, शहरात बांधकाम व पाडकाम कचरा व्यवस्थापन यंत्रणा कार्यान्वित असणे आवश्यक आहे.
३.४ या कचऱ्याची वाहतूक व त्यावर करावयाची शास्त्रोक्त प्रक्रीया या बाबीची सविस्तर प्रकल्प अहवालामध्ये समाविष्ठ बाबींची विहित कालावधीमध्ये अंमलबजावणी करण्याची जबाबदारी कार्यान्वयन यंत्रणेची राहील.
३.५ शहरातील बांधकाम व पाडकाम कचरा पाठविणे व त्या प्रक्रिया करणाऱ्या शहरांने हा कचरा स्विकारणे बंधनकारक राहील. यासाठी कचरा स्विकारणाऱ्या शहरांनी कोणेही अतिरिक्त शुल्क लावू नये.
# Page 3
# Page 4
# Page 5
# Page 6
# Page 7