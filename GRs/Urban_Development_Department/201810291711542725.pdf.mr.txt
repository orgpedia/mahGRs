# Page 1
उपराजधानी नागपूर शहराच्या विकासासाठी विशेष अनुदान मंजूर करण्याबाबत...
महाराष्ट्र शासन
नगर विकास विभाग
शासन निर्णय क्रमांक :- मनपा-२०१८/प्र.क्र.१५४/नवि-१६
मंत्रालय, मुंबई - ४०० ०३२
दिनांक :- २९ ऑक्टोबर, २०१८
संदर्भ :- शासन निर्णय, समक्रमांक दिनांक २२ ऑक्टोबर, २०१८
प्रस्तावना:
नागपूर ही महाराष्ट्राची उपराजधानी असल्यामुळे नागपूर शहराच्या उपराजधानी संदर्भातील विकासाचा खर्च भागविण्याकरीता १९९५-९६ पासून ५ वर्षासाठी नगर विकास या उपक्षेत्रासाठी मंजूर नियतव्ययामधून प्रत्येक वर्षी रुपये १५ कोटी याप्रमाणे विशेष अनुदान नागपूर महानगरपालिकेस मंजूर करण्यात आले होते. त्याच धर्तीवर नागपूर शहराच्या विकासासाठी २०१८-१९ मध्ये विशेष अनुदान मंजूर करण्याची बाब शासनाच्या विचाराधीन होती.
शासन निर्णय:
समक्रमांकाचा दिनांक २२ ऑक्टोबर, २०१८ चा शासन निर्णय अधिक्रमित करून, नागपूर हे उपराजधानीचे शहर असल्यामुळे त्या शहराच्या सर्वांगीण विकासासाठी १९९५ च्या धर्तीवर २०१८-१९ करीता रुपये १५० कोटी इतके विशेष सहाय्य अनुदान मंजूर करण्याचा निर्णय शासनाने घेतला आहे.
२. नागपूर ही उपराजधानी असल्यामुळे, त्या अनुषंगाने त्या शहराच्या विशिष्ट गरजा भागविण्यासाठी त्या अनुषंगाने या विशेष सहाय्य अनुदानातून विशिष्ट कार्यक्रमांची आखणी करण्याचा, विविध कामांचा प्राथम्यक्रम ठरविण्याचा व त्याची अंमलबजावणी करण्याचा संपूर्ण अधिकार नागपूर महानगरपालिकेस राहील.
# Page 2
शासन निर्णय क्रमांकः मनपा-२०१८/प्र.क्र.१५४/नवि-१६
३. या निधीतून नागपूर महानगरपालिकेने त्यांच्या प्राथम्यक्रमानुसार कामांची, खर्चाची उद्दिष्टे निवडावीत व त्यानुसार महानगरपालिकेच्या स्थायी समितीच्या मान्यतेने कामे हाती घ्यावीत. या निधीचा सुयोग्य कारणांसाठी वापर करण्याची संपूर्ण जबाबदारी नागपूर महानगरपालिकेची राहील.
४. नागपूर महानगरपालिकेस विशेष अनुदान देण्यासाठी विशिष्ट लेखाशीर्ष उपलब्ध नाही.
त्यामुळे यासाठी स्वतंत्र लेखाशीर्ष उघडून नगर विकास विभागाच्या मंजूर नियतव्ययातून नागपूर महानगरपालिकेस निधी वितरीत करण्यात येईल.