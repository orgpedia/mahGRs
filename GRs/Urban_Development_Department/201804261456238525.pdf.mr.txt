# Page 1
'क' व 'ड' वर्ग महानगर पालिकांना, सर्व नगरपरिषदा व नगरपंचायतींच्या हद्दीतील मालमत्तांचे GIS आधारीत सर्व्हेक्षण व मॅपींगकरीता सहायक अनुदान वितरित करणेबाबत.
महाराष्ट्र शासन
नगर विकास विभाग
शासन निर्णय क्रमांक : बीएमसी-२५१७/प्र.क्र.७३४/नवि-२१
मंत्रालय, मुंबई - ४०० ०३२.
दिनांक : ३१ मार्च, २०१८.
वाचा - १) शासन निर्णय, नगर विकास विभाग क्र. संकिर्ण-२०१५/प्र.क्र.१५७/नवि-३३, दि.२०.०७.२०१५ २) शासन निर्णय, नगर विकास विभाग क्र. एनयुएलएम-२०१७/प्र.क्र.४/नवि-२०, दि.१२.०६.२०१७.
३) शासन निर्णय, नगर विकास विकास विभाग विभाग क्रक्र. . बीएमसी-२५१७/प्र.क्र.७३४/नवि-२१, दि.१६.०९.२०१७.
४) शासन निर्णय, नगर विकास विभाग क्र. बीएमसी-२५१७/प्र.क्र.७३४/नवि-२१, दि.०३.११.२०१७.
५) शासन परिपत्रक क्र.: अर्थसं-२०१७/प्र.क्र.७५/अर्थ-३, दिनांक १८/०४/२०१७ व दिनांक ०६/०२/२०१८.
प्रस्तावना - राज्यातील नागरी स्थानिक स्वराज्य संस्थांची आर्थिक स्थिती सुधारण्याच्या अनुषंगाने, भौगोलीक माहिती प्रणालीवर (जी. आय. एस. मॅपिंग) आधारीत मालमत्ता करप्रणालीची राज्यातील “क” व “ड” वर्ग महानगरपालिका व सर्व नगरपरिषदा/नगरपंचायतींमध्ये अंमलबजावणी करण्याचा निर्णय संदर्भिय दिनांक २०.०७.२०१५ च्या शासन निर्णयान्वये घेण्यात आला आहे. त्यानुसार या स्थानिक स्वराज्य संस्थांच्या हद्दीतील मालमत्तांचे जी. आय. एस. सर्व्हेक्षण व मॅपिंग संदर्भात नगरपरिषद प्रशासन
संचालनालयामार्फत योजना राबविण्याच्या अनुषंगाने सर्व नगरपरिषदा/नगरपालिका यांच्यासाठी एकत्रित निविदा प्रक्रिया राबविण्यात येत आहे. त्याकरिता महाआयटीने (महाराष्ट्र माहिती तंत्रज्ञान महामंडळ मर्यादीत) यासंस्थेची नियुक्ती नगरपरिषद प्रशासन संचालनालयामार्फत करण्यात आली आहे. या योजनेवरील खर्च भागविण्याकरिता महाआयटी या संस्थेमार्फत नगर परिषद संचालनालयास देयके सादर करण्यात आली आहेत. सदर देयकांच्या अनुषंगाने नगर परिषद संचालनालयाने शासनास सादर केलेल्या प्रस्तावानुसार देयके अदा करण्याची बाब शासनाचे विचाराधीन होती.
याबाबत शासनाने पुढीलप्रमाणे निर्णय घेतला आहे.
# Page 2
शासन निर्णय क्रमांकः बीएमसी-२५१७/प्र.क्र.७३४/नवि-२१
शासन निर्णय
'क' व 'ड' वर्ग महानगर पालिकांना, नगरपरिषदा व नगरपंचायतींच्या हद्दीतील मालमत्तांचे GIS आधारीत सर्व्हेक्षण व मॅपींगच्या कामाकरिता नगर परिषद संचालनालयामार्फत सादर करण्यात आलेली महाआयटीची देयके अदा करण्याकरिता रु.१००.०० कोटी (रुपये शंभर कोटी मात्र ) इतका
निधी याद्वारे आयुक्त तथा संचालक, नगरपरिषद प्रशासन संचालनालय, वरळी, मुंबई यांना वितरित करण्यात येत आहे.
२. सदर निधी सशर्त वितरित करण्यात येत आहे.
३. सदरील निधी आहरीत करण्यासाठी आयुक्त तथा संचालक नगरपरिषद प्रशासन संचालनालय यांना नियंत्रक अधिकारी तर सहायक संचालक नगरपरिषद प्रशासन संचालनालय,
वरळी, मुंबई यांना आहरण व संवितरण अधिकारी म्हणून घोषित करण्यात येत आहे.
४. सदर प्रकल्पाअंतर्गतच्या कामांसाठी कार्यान्वयन यंत्रणा आयुक्त तथा संचालक, नगरपरिषद प्रशासन संचालनालय, वरळी, मुंबई राहील.
५. याद्वारे वितरित करण्यात येत असलेला निधीचा विनियोग पुढील अटी व शर्तीच्या अधीन करण्यात यावा.
i) सदर योजनेचा “ई-निविदा” अंती प्रकल्पखर्च निश्चित करण्यात यावा. सदरचा प्रकल्प खर्च हा तांत्रिक व प्रशासकीय मान्यता देण्यात आलेल्या प्रकल्प खर्चापेक्षा जास्तीचा असल्यास, अशा जास्तीच्या खर्चासाठी कुठल्याही स्वरुपात अतिरिक्त अनुदान शासनाकडून उपलब्ध करुन दिले जाणार नाही.
ii) सदर योजनेअंतर्गत उपलब्ध करून दिलेला निधी हा त्याच उद्दिष्टासाठी खर्च करण्यात
येत असल्याचे, काम गुणवत्तेनुसार झाले आहे किंवा कसे तसेच मंजूर उद्देशाकरिताच निधी खर्च झाला आहे किंवा कसे हे पाहणे तसेच दर महिन्याला या योजनेखाली हाती घेण्यात आलेल्या कामांचा आढावा घेणे.
iii) सदर योजनेअंतर्गतच्या कामावर करण्यात येणाऱ्या खर्चामुळे आदर्श आचारसंहितेचा भंग होणार नाही हे पाहणे.
iv) निधी खर्च करताना तो विहीत कार्यपध्दती अनुसरुन सर्व वित्तीय कायदे व नियमांचे तसेच विहीत प्रक्रियेचे अवलंबन केले जात आहे याची दक्षता घेणे. निधी खर्च करण्याबाबत वित्त
विभागाकडून वेळोवेळी निर्गमित करण्यात आलेल्या शासन निर्णयातील सूचनांचा व वित्तीय
पृष्ठ ४ पैकी २
# Page 3
शासन निर्णय क्रमांकः बीएमसी-२५१७/प्र.क्र.७३४/नवि-२१
अधिकारांच्या मर्यादेचा (Financial Power) भंग होणार नाही वा कुठल्याही शासन नियम / अधिकाराचा भंग होणार नाही याबाबतही दक्षता घेण्यात यावी.
v) या योजनेकरिता या शासन निर्णयान्वये उपलब्ध करून दिलेल्या निधीची उपयोगिता प्रमाणपत्र विहित प्रपत्रात महाआयटीने (महाराष्ट्र माहिती तंत्रज्ञान महामंडळ मर्यादीत ) / स्थानिक स्वराज्य संस्था यांचेकडून उपलब्ध करून घेऊन, संबंधित महालेखापाल कार्यालयाकडे सादर करण्याची जबाबदारी आयुक्त तथा संचालक, नगरपरिषद प्रशासन संचालनालय, वरळी, मुंबई यांची राहील. तसेच, उपयोगिता प्रमाणपत्राची एक प्रत आयुक्त तथा संचालक, नगरपरिषद प्रशासन संचालनालय, वरळी, मुंबई यांचेकडे सादर करावी.
vi) दिनांक ३१ मार्च २०१९ अखेर ही निधी खर्च करण्याची मुदत संपल्यानंतर आयुक्त तथा संचालक, नगरपरिषद प्रशासन संचालनालय, वरळी, मुंबई यांनी या लेखाशिर्षाखाली सन २०१७-२०१८ करीता वितरीत करण्यात येणाऱ्या सर्व निधीच्या उपयोगिताचे प्रमाणपत्र प्राप्त करून घ्यावे. सदरची उपयोगिताचे प्रमाणपत्र एकत्रितरीत्या संबंधित महालेखापाल कार्यालयाकडे सादर करून खर्चित व अखर्चित निधीचा अहवाल शासनास सादर करावा.
vii) आहरण व संवितरण अधिकाऱ्याने सदरचे आहरीत करण्यात येणारे अनुदान तात्काळ संबधितास वितरीत करावे. सदरचे अनुदान दिनांक ३१ मार्च, २०१८ अखेर खर्ची पडेल याची दक्षता घ्यावी. दिनांक ३१ मार्च, २०१८ अखेरचा अखर्चित निधी संबधितांनी व्याजासह शासनाच्या खाती तात्काळ जमा करावा.
vili) यासंबंधीचा खर्च सन २०१७-१८ च्या तरतुदीमधून खालील लेखाशिर्षांतर्गत भागविण्यात यावा:
मागणी क्र.एफ-२
२२१७, नगर विकास विभाग
०३, लहान मध्यम शहरांचा एकात्मीकृत विकास
१९२, नगरपरिषदांना सहाय्य
(००)(४२) “नगर परिषदांना वैशीष्ट्यपुर्ण कामांसाठी विशेष अनुदान” (लेखाशीर्ष २२१७ १३०१) (वेतनेतर) (कार्यक्रम)
३१, सहाय्यक अनुदान (वेतनेतर)
६. वित्त विभागाचे शासन परिपत्रक क्रमांक अर्थसं-२०१७/प्र.क्र.७५ / अर्थ -३, दिनांक १८ एप्रिल, २०१७ नुसार विभागास प्रदान करण्यात आलेल्या वित्तीय अधिकारानुसार सदरचा शासन निर्णय निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः बीएमसी-२५१७/प्र.क्र.७३४/नवि-२१