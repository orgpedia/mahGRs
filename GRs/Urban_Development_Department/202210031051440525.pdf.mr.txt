# Page 1
मोबाईल टॉवर परवानगी या घटकांतर्गत येणाऱ्या सेवा, आवश्यक कागदपत्रे, फी, नियत कालमर्यादा, पद निर्देशित अधिकारी, प्रथम व द्वितीय अपीलीय अधिकारी लोकसेवा हक्क अधिनियमांतर्गत
अधिसूचित करण्याबाबत.
महाराष्ट्र शासन
नगर विकास विभाग
शासन निर्णय क्रमांक- संकीर्ण-०९२२/प्र.क्र.३२ / न. वि.-३२
मंत्रालय, मुंबई - ४०० ०३२.
दिनांक :- ३० सप्टेंबर, २०२२.
संदर्भ:
१. नगर विकास विभाग, शासन निर्णय क्र. संकीर्ण-२०१५/प्र.क्र.१८९/नवि-२०, दि.२३.०६.२०१५.
२. नगर विकास विभाग, शासन निर्णय क्र. संकीर्ण-२०१५/प्र.क्र.३९८/नवि-२०, दि.२२.०८.२०१६.
३. नगर विकास विभाग, शासन निर्णय क्र. संकीर्ण-२०१५/प्र.क्र.१८९/नवि-२०, दि. ०४.०९.२०१७.
४. नगर विकास विभाग, शासन निर्णय क्र. मातंस/जेव्ही-टीसीएस/प्र.क्र.२०/३९ दि.१६.०९.२००८.
५. नगर विकास विभाग, शासन निर्णय क्र. संकीर्ण-२०१९/प्र.क्र.१८०/नवि-२०, दि. १४.०८.२०१९.
६. नगरपरिषद प्रशासन संचालनालयाचे पत्र क्र. नपप्रसं/का-०८/ई-गव्हर्नंस/EODB / २०२२/ ४०८२ दि.२०.०९.२०२२
प्रस्तावना:
महाराष्ट्र लोकसेवा हक्क अध्यादेश, २०१५ दि. २८.०४.२०१५ रोजी लागू करण्यात आला आहे. सदर अध्यादेशातील कलम-३ मध्ये नमुद करण्यात आल्यानुसार या विभागाच्या प्रशासकीय अधिपत्याखालील राज्यातील महानगरपालिका व नगरपरिषदा / नगरपंचायती या नागरी
स्थानिक स्वराज्य संस्थामार्फत देण्यात येणाऱ्या विविध सेवा नागरी केंद्र बिंदू मानून नागरिकांना दैनंदिन जीवनामध्ये सातत्याने आवश्यक असलेल्या १५ लोक सेवांची सूची शासन निर्णय दि.
२३.०६.२०१५ अन्वये निश्चित केली आहे.
शासनाने मालमत्ता कर, पाणी पुरवठा, ना-हरकत प्रमाणपत्र, व्यवसाय परवाना, जाहिरात परवाना व सिनेमा चित्रीकरण या घटकांतर्गत येणाऱ्या एकुण ४१ सेवांचा समावेश लोकसेवा हक्क अधिनियम, २०१५ मध्ये करण्याबाबत व या सेवांकरीता आवश्यक कागदपत्रे, फी, नियतकाल मर्यादा, पद निर्देशित अधिकारी तसेच प्रथम व व्दितीय अपिलीय अधिकारी इत्यादी बाबी सर्व महानगरपालिका/ नगरपरिषद / नगरपंचायतींनी अधिसूचित करण्याबाबत दि. ०४.०९.२०१७, दि.
२६.०८.२०१९ व दिनांक २९.०१.२०२१ रोजीच्या शासन निर्णयान्वये सूचना निर्गमित केल्या आहेत.
राज्यात पात्र व्यक्तींना पारदर्शक कार्यक्षम व समयोचित लोकसेवा देण्याच्या उद्देशाने
महाराष्ट्र लोकसेवा हक्क अधिनियम, २०१५ दि. २१.०८.२०१५ च्या अधिसूचनेन्वये जारी केलेला
# Page 2
शासन निर्णय क्रमांकः संकीर्ण-०९२२/प्र.क्र.३२/न.वि.-३२
आहे. केंद्र शासनाने Ease of Doing Business अंतर्गत मोबाईल टॉवर परवानगी या सेवेचा समावेश लोकसेवा हक्क अधिनियम, २०१५ अंतर्गत करण्याबाबत व सदर सेवेकरीता आवश्यक कागदपत्रे, फी, नियत कालमर्यादा, पद निर्देशित अधिकारी तसेच प्रथम व व्दितीय अपिलीय
अधिकारी इत्यादी बाबी अधिसूचित करण्याबाबतचा प्रस्ताव शासनाच्या विचाराधीन होता, त्यानुषंगाने शासन पुढीलप्रमाणे निर्णय घेत आहे:
शासन निर्णय:
१. मोबाईल टॉवर परवानगी ही सेवा सोबत जोडलेल्या विवरणपत्र “अ” व “ब” नुसार राज्यातील सर्व महानगरपालिका / नगरपरिषदा /नगरपंचायती यांनी महाराष्ट्र लोकसेवा हक्क अधिनिमय, २०१५ च्या कलम ३ नुसार अधिसूचित करावयाची आहे.
२. या शासन निर्णयासोबतच्या विवरण पत्र “अ” व “ब” मधे नमूद केलेल्या सेवा आवश्यक कागदपत्रे व नियत कालावधीमधे संबधित सार्वजनिक प्राधिकरणांना (महानगरपालिका, नगरपरिषदा व नगरपंचायती) यांना बदल करता येणार नाही.
३. महाराष्ट्र लोकसेवा हक्क अधिनिमय, २०१५ अंतर्गत सेवा पुरविण्याकरिता आकारावयाची फी निश्चित करण्याची संबंधित सार्वजनिक प्राधिकरणांना मुभा राहिल तसेच, संबंधित नागरी स्वराज्य स्थानिक संस्थेची रचना विचारात घेऊन पद निर्देशित अधिकारी, प्रथम अपिलीय अधिकारी व द्वितीय अपिलीय अधिकारी इत्यादी पदे संबंधित सार्वजनिक प्राधिकरणांना सुधारणा करता येतील.
४. राज्यातील सर्व आयुक्त, महानगरपालिका व मुख्याधिकारी, नगरपरिषद/नगरपंचायती यांनी महाराष्ट्र लोकसेवा हक्क अधिनियम, २०१५ च्या कलम ३ नुसार सेवा अधिसूचित करण्याची व त्याची अंमलबजावणी करण्याबाबतची कार्यवाही करावी.
# Page 3
# Page 4
# Page 5