# Page 1
छत्रपती संभाजीनगर महानगरपालिकेच्या
विविध विभागातील सरळसेवेने पदे
भरण्याकरीता आस्थापना खर्चाच्या ३५%
मर्यादेची अट शिथील करण्यास मान्यता
देणेबाबत.
महाराष्ट्र शासन
नगर विकास विभाग
शासन निर्णय क्रमांक: सर्वमनपा-२०२३/प्र.क्र.८७/नवि-२४,
मादाम कामा मार्ग,हुतात्मा राजगुरु चौक,
मंत्रालय, मुंबई-४०००३२.
दिनांक :- ०३ जानेवारी,२०२४.
संदर्भ :- १) शासन निर्णय नगर विकास विभाग क्र.एमसीओ-२०२२/प्र.क्र.१८५/नवि-२४,
दि.१४.२.२०२३.
२) नगर विकास विभाग पत्र क्र.सर्वमनपा-२०२३/प्र.क्र.८७/नवि-२४,दि.१४.२.२०२३.
३) आयुक्त,छत्रपती संभाजीनगर यांचे पत्र क्र.मनपा/साप्र(आस्था-१)/२०२३/
१४०९, दि.१५.९.२०२३.
प्रस्तावना :-
स्वातंत्र्याच्या अमृत महोत्सवी वर्षामध्ये राज्यातील विविध विभागातील रिक्त पदे भरण्याचा
निर्णय संदर्भाधीन शासन निर्णय क्र.१ अन्वये राज्य शासनाने घेतला आहे. या शासन निर्णयात
महानगरपालिकांच्या आस्थापनेवरील अत्यावश्यक सेवेची व अत्यंत गरजेची पदे भरण्यासाठी केवळ
एक वेळची बाब म्हणून शासन निर्णय दिनांक ४ मे,२००६ अन्वये विहीत केलेली आस्थापना खर्चाच्या
३५% मर्यादेची अट शिथील करण्यास मान्यता दिलेली आहे. तद्अनुषंगाने, छत्रपती संभाजीनगर
महानगरपालिका यांनी पद भरतीसाठी मागणी केल्यानुसार एकूण १२३ पदांना एक वेळची बाब
म्हणून शासन पत्र दिनांक १४ फेब्रुवारी,२०२३ रोजी मान्यता देण्यात आली होती.
२. छत्रपती संभाजीनगर महानगरपालिकेमध्ये सरळसेवेने गट-ब संवर्गातील ३ व गट-क
संवर्गातील २८३ अशी एकूण २८६ पदे भरण्याची कार्यवाही सुरु असून याकरीता आस्थापना खर्चामध्ये
सूट देऊन विशेष बाब म्हणून सर्वसाधारण सभेने ठराव क्र.९१९ दिनांक ३० ऑगस्ट,२०२३ अन्वये
मान्यता दिली आहे. या अनुषंगाने, आयुक्त तथा प्रशासक,छत्रपती संभाजीनगर महानगरपालिका
यांनी संदर्भाधीन पत्र क्र.३ अन्वये सादर केलेल्या प्रस्तावानुसार गट-ब व गट-क संवर्गातील २८६ पदे
भरण्यासाठी दिनांक ४ मे,२००६ रोजी निर्गमित शासन निर्णयातील आस्थापना खर्चाच्या ३५%
मर्यादेची अट शिथील करुन सदर पदभरती प्रक्रीयेस मान्यता देण्याची बाब शासनाच्या विचाराधीन
होती.
# Page 2
शासन निर्णय क्रमांकः सर्वमनपा-२०२३/प्र.क्र.८७/नवि-२४,
शासन निर्णय :-
छत्रपती संभाजीनगर महानगरपालिकेच्या आस्थापनेवरील खालील विवरणपत्रामध्ये नमूद
गट-ब संवर्गातील ३ व गट-क संवर्गातील २८३ अशी एकूण २८६ पदांची भरती प्रक्रिया राबविताना
दिनांक ४ जून,२००६ अन्वये विहीत आस्थापना खर्चाच्या ३५% मर्यादेची अट शिथील करण्यास मुद्दा
क्र.३ मध्ये नमूद अटी व शतींच्या अधीन राहून मान्यता देण्यात येत आहे.
२. पदांचे विवरणपत्र :-
गट-ब
-----------------------------------------------------------------------
| अ क्र | पदाचे नांव | सरळसेवेची मंजूर एकूण पदे | पद भरतीस मान्यता दिलेली पदे |
| १ | समाज विकास अधिकारी | ०१ | ०१ |
| २ | प्रशासन अधिकारी (शिक्षण) | ०१ | ०१ |
| ३ | सहाय्यक विधी अधिकारी | ०२ | ०१ |
|  | एकूण |  | ०३ |
| गट-क |
| १ | कनिष्ठ अभियंता (स्थापत्य) | ६८ | ३२ |
| २ | शारिरीक शिक्षक | १२ | ०६ |
| ३ | उपअग्निशमन केंद्र अधिकारी | ०४ | ०४ |
| ४ | सहाय्यक सुरक्षा अधिकारी | ०१ | ०१ |
| ५ | स्थापत्य अभियांत्रिकी सहाय्यक/ अतिक्रमण निरीक्षक | ४३ | २४ |
| ६ | स्वच्छता निरीक्षक | २२ | १२ |
| ७ | पशुधन पर्यवेक्षक | १० | ०७ |
| ८ | चालक-यंत्रचालक (ड्रायव्हर ऑपरेटर) | १७ | १७ |
| ९ | अनुरेखक | १७ | ०९ |
| १० | उद्यान सहाय्यक | ११ | ०९ |
| ११ | अग्निशामक | २२१ | १०० |
| १२ | रोखपाल | १२ | १२ |
| १३ | लिपीक टंकलेखक | १६३ | ५० |
|  | एकूण |  | २८३ |
-----------------------------------------------------------------------
३. अटी व शर्ती :-
१) महानगरपालिकेची अत्यावश्यक पदभरती संदर्भातील मागणी पाहता, महाराष्ट्र
महानगरपालिका अधिनियम, १९४९ मधील तरतुदीनुसार, तसेच शासनाच्या वेळोवेळी विहित
केलेल्या नियमानुसार कार्यवाही करण्याची संपूर्ण जबाबदारी आयुक्त, छत्रपती संभाजीनगर
महानगरपालिका यांची राहील.
पृष्ट्ठ ३ पैकी २
# Page 3
शासन निर्णय क्रमांकः सर्वमनपा-२०२३/प्र.क्र.८७/नवि-२४,
२) सदर पदे भरल्यानंतर आस्थापना खर्चामध्ये वाढ होणार आहे. त्यामुळे महसूली उत्पन्न
वाढीसाठी महानगरपालिकेने आवश्यक त्या उपाययोजना कराव्यात व आस्थापना खर्च ३५% च्या
मर्यादेमध्ये आणण्याकरिता आवश्यक त्या उपाययोजना कराव्यात.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर