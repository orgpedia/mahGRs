# Page 1
महाराष्ट्र सुवर्ण जयंती नगरोत्थान महाभियान अंबरनाथ (जिल्हा ठाणे) शहराच्या चिखलोली या उद्भवावरील पाणीपुरवठा प्रकल्पास प्रशासकीय मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- नगरो-२०१८/प्र.क्र.५००/नवि-३३
मंत्रालय, मुंबई - ४०० ०३२
दिनांक :- ३१ डिसेंबर, २०१८
वाचा: १. अंबरनाथ पाणीपुरवठा प्रकल्प मूळ शासन निर्णय क्रमांक नगरो-२०११/प्र.क्र.२१८/नवि-३३ दिनांक ३१.३.२०१२ २. शासन निर्णय, नगर विकास विभाग क्र: नगरो २०१४/प्र.क्र.११९/नवि-३३, दिनांक २१ ऑगस्ट, २०१४.
३. शासन निर्णय, नगर विकास विभाग क्र: नगरो-२०१५/प्र.क्र.६४/नवि-३३, दिनांक २७ मे, २०१६.
४. शासन निर्णय नगर विकास विभाग क्र: नगरो-२०१६/प्र.क्र.३२८/नवि-३३, दिनांक ०४ ऑक्टोबर २०१६.
५. शासन परिपत्रक, नगर विकास विभाग क्र: संकिर्ण-२०१६/प्र.क्र.२८/नवि-३३, दिनांक १४ फेब्रुवारी, २०१७.
६. सदस्य सचिव, महाराष्ट्र जीवन प्राधिकरण यांचेकडून प्राप्त प्रस्ताव क्रमांक जाक्र. मजीप्रा/ मनिसंसकक्ष/नगरो/६७०, दिनांक १३ डिसेंबर, २०१८.
७. मुख्य अभियंता, महाराष्ट्र जीवन प्राधिकरण यांचेकडून प्राप्त सुधारीत तांत्रिक मान्यता आदेश, दिनांक १५.१२.२०१८ ८. दिनांक १५.१२.२०१८ रोजी झालेल्या महाराष्ट्र सुवर्ण जयंती नगरोत्थान महाभियानांतर्गत प्रकल्प मान्यता व सनियंत्रण समितीच्या बैठकीचे इतिवृत्त.
प्रस्तावना: राज्यातील नागरी भागात मुलभूत पायाभूत सुविधा पुरविण्यासाठी व त्यांचा दर्जा वाढविण्याकरिता संदर्भाधीन क्रमांक १ येथील शासन निर्णयाच्या तरतूदीन्वये महाराष्ट्र सुवर्ण जयंती नगरोत्थान महाभियान राबविण्यात येत आहे.
०२. महाराष्ट्र सुवर्ण जयंती नगरोत्थान अभियानांतर्गत संदर्भाधीन क्रमांक १ च्या शासन निर्णयान्वये अंबरनाथ शहरास उल्हास व चिखलोली उद्भवावरुन पाणीपुरवठा करण्याच्या योजनेस मान्यता देण्यात आली होती. सदर योजनेतील चिखलोली उद्भवावरील पाणीपुरवठा योजनेची कामे हाती घेता आली नव्हती. सबब, याबाबत विधीमंडळाच्या अधिवेशनामध्ये उपस्थित विधानसभा तारांकीत प्रश्न क्रमांक ७०६९१ वरील चर्चेदरम्यान सदर प्रकल्पातील उल्हास नदी उद्भवावरील कामे पूर्ण करून चिखलोली उदभवावरील कामाबाबत राज्यमंत्री नगरविकास यांच्या अध्यक्षतेखाली बैठक घेऊन निर्णय घेणेबाबत आश्वासन मा. मुख्यमंत्री महोदयांनी दिले होते. त्याअनुषंगाने सदर प्रकल्पातील उल्हास नदी उद्भवावरील उपांगांची कामे पूर्ण करण्यात आली असून चिखलोली उद्भवाच्या अनुषंगाने राज्यमंत्री नगररविकास यांच्याकडे
# Page 2
शासन निर्णय क्रमांकः नगरो-२०१८/प्र.क्र.५००/नवि-३३
दिनांक २५.०३.२०१७ रोजी पार पडलेल्या बैठकीमध्ये संदर्भाधीन क्रमांक १च्या प्रकल्पातील चिखलोली उद्भव व त्याअनुषंगिक कामांचा सुधारीत प्रस्ताव शासनास सादर करणेबाबत सूचना देण्यात आल्या होत्या.
त्याअनुषंगाने अंबरनाथ (जिल्हा ठाणे) शहराच्या चिखलोली या उद्भवावरील पाणीपुरवठा प्रकल्प सदस्य सचिव, महाराष्ट्र जीवन प्राधिकरण यांचेकडून संदर्भाधीन क्र. ७ अन्वये संचालक, नगरपरिषद प्रशासन संचालनालय तसेच राज्य शासनास राज्यस्तरीय मान्यता समितीकडे मान्यतेकरीता सादर करण्यात आला होता. या प्रकल्पास मुख्य अभियंता, महाराष्ट्र जीवन प्राधिकरण, कोकण यांनी संदर्भाधीन क्रमांक ७ नुसार चालू दरसूचीनुसार सुधारीत तांत्रिक मान्यता दिलेली आहे. त्याअनुषंगाने राज्यस्तरीय प्रकल्प मान्यता समितीने दिनांक १५.१२.२०१८ रोजी झालेल्या बैठकीमध्ये केलेल्या शिफारसीनुसार सदर प्रकल्पास प्रशासकीय मंजूरी देण्याची बाब शासनाच्या विचाराधीन होती.
शासन निर्णय: महाराष्ट्र सुवर्ण जयंती नगरोत्थान महाभियानांततर्गत सादर करण्यात आलेल्या अंबरनाथ (जिल्हा ठाणे) शहराच्या चिखलोली या उद्भवावरील पाणीपुरवठा प्रकल्पास संदर्भाधीन शासन निर्णयातील अटी व तरतूदीच्या व महाराष्ट्र जीवन प्राधिकरणाने दिलेल्या तांत्रिक मान्यतेच्या अधीन राहून खालील विवरणपत्रात नमूद केल्यानुसार या शासन निर्णयाद्वारे मंजूरी देण्यात येत आहे. या प्रकल्पातील उपांगे व त्यांचे किंमतीचे विवरण पुढीलप्रमाणे आहे:
--------------------------------------------------------------------------------------------------------------------------------
| Sr. No. | SUB-WORK | Amount (In Rs. ) |
| 1 | Raising height of existing Chikhloli Dam (with MIDC Charges) As per Estimate submitted by Water resources Dept) | 21,11,41,077 |
| 2 | Providing, lowering, laying and jointing 500mm dia gravity main from dam outlet to inlet chamber | 40,44,778 |
| 3 | Providing and constructing WTP of capacity 7.20 MLD at Chikhloli | 2,71,89,488 |
| 4 | Providing, lowering, laying and jointing rising mains from Navre Nagar ESR | 3,80,49,132 |
| 5 | Designing, providing and constructing RCC ESR | 1,84,92,425 |
| 6 | Raw Water/Pure water pumping machinery at WTP Chikhloli | 1,03,51,988 |
| 7 | Providing and Constructing Compound Wall at various places | 17,33,763 |
|  | Net Amount (Including GST) | 31,10,02,651 |
|  | Say Rs. | 31.10 Cr. |
|  | प्रकल्प पूर्ण करण्याचा कालावधी | कार्यादेश दिनांका पासून १८ महिने |
--------------------------------------------------------------------------------------------------------------------------------
०२. अंबरनाथ (जिल्हा ठाणे) शहराच्या चिखलोली या उद्भवावरील पाणीपुरवठा प्रकल्पाचा वित्तीय आकृतिबंध पुढीलप्रमाणे राहील:
------------------------------------------------------------------------------------------------------------------------------------------------------------------------------------------
| अ. क्र. | नागरी स्थानिक स्वराज्य संस्थेचे नाव | योजनेची मंजूर किंमत | राज्य शासनामार्फत अनुज्ञेय अनुदान (प्रकल्प किंमतीच्या ७५%) | महाराष्ट्र जीवन प्राधिकरणाचा सहभाग ( प्रकल्प किंमतीच्या २५ %) |
| १ | २ | ३ | ४ | ५ |
| १ | अंबरनाथ नगरपरिषद | रु.३१.१० कोटी | रु.२३.३२५ कोटी | रु.७.७७५ कोटी |
------------------------------------------------------------------------------------------------------------------------------------------------------------------------------------------
पृष्ठ ६ पैकी २
# Page 3
शासन निर्णय क्रमांकः नगरो-२०१८/प्र.क्र.५००/नवि-३३
०३. संदर्भाधीन क्रमांक १ येथील शासन अंबरनाथ (जिल्हा ठाणे) शहराच्या चिखलोली या उद्भवावरील पाणीपुरवठा प्रकल्पास खालील अटींच्या अधीन राहून प्रशासकीय मंजूरी देण्यात येत आहे:
अ) प्रकल्प कार्यान्वयन यंत्रणा :
१. सदर प्रकल्पासाठी सर्वसाधारण कार्यान्वयन यंत्रण ही महाराष्ट्र जीवन प्राधिकरण राहील. या प्रकल्पामधील चिखलोली धरणाची उंची वाढविण्याच्या उपांगाचे काम महाराष्ट्र जीवन प्राधिकरणाने जलसंपदा विभागामार्फत पूर्ण ठेव तत्वावर करुन घ्यावे. जलसंपदा विभागाने सदर काम विहित केलेल्या कालमर्यादेत कालबध्द कार्यक्रमाद्वारे पूर्ण करावे. उर्वरीत उपांगांचे कार्यान्वयन महाराष्ट्र जीवन प्राधिकरणामार्फत करण्यात यावे.
२. तथापि सदर प्रकल्पातील सर्व उपांगाची कामे पूर्ण करून घेऊन शहरास सुरळीत पाणीपुरवठा करण्याची सर्वस्वी जबाबदारी ही महाराष्ट्र जीवन प्राधिकरणाची राहील.
३. सदर प्रकल्पास मान्यता देताना राज्यस्तरीय प्रकल्प मान्यता समितीने विहित केलेल्या सर्व अटींची पूर्तता करणे कार्यान्वयन यंत्रणेवर बंधनकारक राहील.
ब) सुधारणांची पूर्तता:- महाराष्ट्र सुवर्ण जयंती नगरोत्थान महाभियानाच्या संदर्भाधीन क्र. १ च्या शासन निर्णयानुसार नागरी स्थानिक स्वराज्य संस्थांना खाली दर्शविलेल्या बंधनकारक व वैकल्पीक सुधारणा (रिफॉर्म) पूर्ण करणे आवश्यक राहिल. त्यापैकी ८० टक्के वैकल्पिक अटींची पूर्तता प्रकल्पाच्या दुसऱ्या वर्षापर्यंत करणे आवश्यक राहील.
I) बंधनकारक सुधारणा: १. प्रकल्प मंजुरीच्या पहिल्या वर्षात नगरपरिषदेने त्यांच्या कामकाजाचे पूर्ण संगणकीकरण करणे अनिवार्य राहील. यात प्रामुख्याने ई-गव्हर्नन्स, लेखा, जन्म-मृत्यु नोंद सुधारणा याची १०० टक्के अंमलबजावणी करणे बंधनकारक राहील.
२. उचित उपभोक्ता कर लागू करुन किमान ८० टक्के वसुली करणे.
३. नागरी क्षेत्रातील गरिबांसाठी अर्थसंकल्पात विवक्षित निधीची तरतूद करणे.
४. संबंधित स्थानिक नागरी स्वराज्य संस्थेने, द्विलेखा नोंद पद्धती सहा महिन्यात पूर्ण करणे आवश्यक राहिल.
५. संबंधित नागरी स्थानिक स्वराज्य संस्थेने त्यांच्या क्षेत्रातील मालमत्ता कराचे पुर्नमुल्यांकन झाले नसल्यास, प्रकल्प मंजूरीपासून पुढील एक वर्षाच्या कालावधीत ते पूर्ण करणे बंधनकारक राहिल.
६. संबंधित नागरी स्थानिक स्वराज्य संस्थेने “घनकचरा व्यवस्थापन नियम २०१६” च्या तरतूदीनुसार त्यांच्या कार्यक्षेत्रातील घनकचरा व्यवस्थापन उचित रित्या करणे बंधनकारक राहील.
७. संबंधित नागरी स्थानिक स्वराज्य संस्थेने त्यांच्या कार्यक्षेत्रातील मालमत्ता कराची व पाणीपट्टीची वसुली पहिल्या वर्षी किमान ८०% करणे बंधनकारक राहील. त्यापुढील वर्षात सदरहू वसूली उर्वरीत ९०% या प्रमाणात करणे आवश्यक राहील.
II) वैकल्पिक सुधारणा: १. मलनिस्सारण प्रकल्प हाती घेतलेल्या नागरी स्थानिक स्वराज्य संस्थांनी नागरी भागातील सांडपाण्याचे पुर्नप्रक्रिया व पुर्नवापर करण्याबाबतच्या घटकांचा समावेश त्यांच्या सविस्तर प्रकल्प अहवालामध्ये करावा.
पृष्ठ ६ पैकी ३
# Page 4
शासन निर्णय क्रमांकः नगरो-२०१८/प्र.क्र.५००/नवि-३३
२. संबंधित नागरी स्थानिक स्वराज्य संस्थांनी त्यांच्या मालकीच्या इमारतीवर पर्जन्यजलसंचय करावे.
३. संबंधित नागरी स्थानिक स्वराज्य संस्थेने नियमितपणे जल लेखापरिक्षण (वॉटर ऑडीट) करुन घ्यावे. जललेखापरिक्षण अहवालात नमूद त्रूटींचे निराकरण करण्याबाबत संबंधित नागरी स्थानिक स्वराज्य संस्थेने, त्यासंदर्भात आवश्यक कृती कार्यक्रम तयार करुन विहित कालावधीत त्रूटींची पूर्तता करणे आवश्यक राहील.
क) निधी वितरणाची कार्यपद्धती:
१. महाराष्ट्र सुवर्ण जयंती नगरोत्थान महाभियानामधील प्रकल्पांसाठी प्रशासकीय मान्यता दिल्यानंतर महाराष्ट्र जीवन प्राधिकरणाने प्रकल्पाचा आर्थिक आराखडा (Financial Closure Report) नगर विकास विभागास सादर करावा. त्यानंतर या कामाचे कार्यादेश दिल्यानंतर तसेच यापूर्वी संदर्भाधीन क्रमांक १ अन्वये मंजूर करण्यात प्रकल्पासाठी वितरीत केलेला निधी व सदर प्रकल्पासाठी अनुज्ञेय असलेला निधी याबाबत आवश्यक समायोजन अहवाल नगरपरिषद प्रशासन संचालनालयाकडून प्राप्त झाल्यानंतर सदर प्रकल्पासाठी पहिल्या हप्त्याचा निधी वितरीत करण्यात येईल.
२. महाराष्ट्र सुवर्ण जयंती नगरोत्थान महाभियान अंतर्गत मंजूर प्रकल्पास पहिल्या हप्त्याचा निधी वितरीत केल्यानंतर तो हप्ता व महाराष्ट्र जीवन प्राधिकरणाचा त्याप्रमाणातील स्वहिस्सा हा एकत्र निधी, शासनाच्या प्रचलित धोरणानुसार विहित केलेल्या बँकांमध्ये, स्वतंत्र खाते उघडून ठेवणे अनिवार्य राहील.
३. राज्य शासनाने वितरीत केलेल्या पहिल्या हप्त्याच्या अनुदानाची रक्कम व त्या प्रमाणात नागरी स्थानिक स्वराज्य संस्थेने जमा केलेली पहिल्या हप्त्याची स्वहिश्याची रक्कम अशा एकत्रित रकमेच्या ७० टक्के खर्चाचे उपयोगिता प्रमाणपत्र, नगरपरिषद प्रशासन संचालनालयामार्फत शासनास सादर केल्यानंतरच राज्य शासनाचा दुसरा हप्ता वितरीत केला जाईल.
४. महाराष्ट्र जीवन प्राधिकरणाने दुसऱ्या हप्त्याची मागणी करण्याचा प्रस्ताव नगरपरिषद प्रशासन संचालनालयामार्फत शासनास सादर करावा. नगरपरिषद प्रशासन संचालनालय यांनी प्रस्तावांची छाननी करून उचित अभिप्रायांसह शासनास प्रस्ताव सादर करावा.
५. या अभियानांतर्गत मंजूर प्रकल्पास राज्य शासनाने महाराष्ट्र जीवन प्राधिकरणास राज्य शासनाचा हिस्सा मंजूर केल्यानंतर त्यामधून खर्च करताना प्रत्येक टप्प्यावर प्रत्येक देयकामध्ये राज्य शासनाच्या हिश्श्यामधून जेवढी रक्कम प्रदान होणार असेल त्याप्रमाणात महाराष्ट्र जीवन प्राधिकरणाने स्वहिश्श्याची रक्कम प्रदान करावी. यामुळे अशा योजनेत महाराष्ट्र जीवन प्राधिकरणाचा हिस्सा एकाच वेळी भरण्याची वेळ येणार नाही.
६. महाराष्ट्र सुवर्ण जयंती नगरोत्थान महाभियानामधील मंजूर प्रकल्पांसाठी राज्य शासनाने मंजूर केलेला निधी फक्त त्याच प्रकल्पासाठी वापरता येईल व तो अन्य कोणत्याही कामासाठी वळवता किंवा वापरता येणार नाही. अशाप्रकारे मूळ निधी किंवा त्यावरील व्याज कायम स्वरुपी किंवा तात्पुरत्या स्वरुपात अन्यत्र वळविणे ही गंभीर स्वरुपाची आर्थिक अनियमितता मानली जाईल, त्यासाठी महाराष्ट्र जीवन प्राधिकरण / संबधित अधिकारी कारवाईस पात्र ठरतील.
पृष्ठ ६ पैकी ४
# Page 5
शासन निर्णय क्रमांकः नगरो-२०१८/प्र.क्र.५००/नवि-३३
ड) निविदा प्रक्रिया, कार्यादेश व कार्यान्वयन : १. या अभियानांतर्गत मंजूर प्रकल्पास प्रशासकीय मान्यता दिल्यानंतर १५ दिवसाच्या कालावधीत निविदा काढणे व तीन महिन्याच्या कालावधीत कार्यादेश देणे व ९१ व्या दिवसापूर्वी कामाचा प्रत्यक्ष प्रारंभ करणे जलसंपदा विभागास व मजिप्रास बंधनकारक राहील.
२. सदर प्रकल्पाची निविदा प्रक्रिया राबविताना संदर्भाधीन क्रमांक ३ च्या शासन निर्णयातील सूचनाचे तंतोतंत पालन करणे कार्यान्वयन यंत्रणेस बंधनकारक राहील.
३. यानुसार कार्यवाही न झाल्यास महाराष्ट्र जीवन प्राधिकरणास / जलसंपदा विभागास अशा प्रकल्पासाठी मंजूर केलेला निधी त्यावरील व्याजासह शासनास परत करणे आवश्यक राहील.
४. सदर पाणी पुरवठा प्रकल्प पूर्ण करताना राज्य शासनाने संदर्भाधीन क्र. ४ येथील शासन परिपत्रकान्वये विहित केलेल्या कार्यपध्दतीचा अवलंब करणे बंधनकारक राहील.
५. सदर प्रकल्पासाठी विहित केलेल्या कार्यमर्यादेत प्रकल्पाचे काम पूर्ण करणे संबंधित कार्यान्वयन यंत्रणेस बंधनकारक राहील.
६. सदर प्रकल्पाच्या कामाचे कार्यादेश दिल्यानंतर प्रकल्पामध्ये समाविष्ट असलेल्या पाईप्स इत्यादी वस्तूंची खरेदी ही प्रकल्पाच्या आवश्यकतेनुसार प्रकल्प व्यवस्थापन सल्लागाराच्या मार्गदर्शनाने करावी.
७. सदर प्रकल्पासाठी सुरवातीला अनावश्यक स्वरुपात कोणत्याही प्रकारच्या पाईप्सची खरेदी करणे व त्यासाठी प्रकल्प निधीतून प्रदान करणे ही गंभीर स्वरुपाची वित्तिय अनियमितता समजण्यात येईल व त्यासाठी संबंधित कार्यान्वयन यंत्रणा व प्रकल्प व्यवस्थापन सल्लागार यंत्रणेस जबाबदार धरण्यात येईल.
इ) प्रकल्पांचे त्रयस्थ तांत्रिक परिक्षण: महाराष्ट्र सुवर्ण जयंती नगरोत्थान महाभियानातंर्गत” मंजूर प्रकल्पांचे, अंमलबजावणीच्या विविध टप्प्यावर वेळोवेळी शासनाने विहीत केलेल्या यंत्रणेंपैकी एका यंत्रणेकडून “त्रयस्थ तांत्रिक परिक्षण” (थर्ड पार्टी टेक्नीकल ऑडीट) संबंधित नागरी स्थानिक स्वराज्य संस्थेने करुन घेणे बंधनकारक राहिल. तसेच प्रकल्पांतर्गत दुसरा हप्ता मंजूर करण्याबाबतचा प्रस्ताव सादर करताना सदर “त्रयस्थ तांत्रिक परिक्षणाचे”गुणवत्तेबाबतचे प्रमाणपत्र सादर करणे आवश्यक राहील. तद्नंतरच दुसऱ्या हप्त्याचा निधी वितरीत केला जाईल.
फ) प्रकल्पाची देखभाल व दुरुस्ती: • महाराष्ट्र सुवर्णजयंती नगरोत्थान महाभियानांतर्गत मंजूर प्रकल्पाच्या देखभाल व दुरुस्तीबाबत आवश्यक ते नियोजन संबंधित कार्यान्वयन यंत्रणेमार्फत करण्यात यावे, जेणेकरुन सदर प्रकल्पांतून होणारी फलनिष्पत्ती ही शाश्वत राहील.
• सदर योजनेची देखभाल व दुरुस्ती करण्याची जबाबदारी संबंधित नागरी स्थानिक स्वराज्य संस्थेची राहील. योजनेच्या देखभाल व दुरुस्तीसाठी कोणताही निधी शासनाकडून प्राप्त होणार नाही.
ग) इतर बंधनकारक अटी व शर्ती : • सदर प्रकल्पातील उंचीवाढ करण्याच्या उपांगामध्ये भूसंपादनाची तरतूद समाविष्ट आहे.
याव्यतिरिक्त कोणत्याही कारणास्तव किंवा मा.न्यायालयाच्या आदेशानुसार भूसंपादनासाठी अतिरिक्त दायित्व निर्माण झाल्यास, त्याची सर्वस्वी जबाबदारी ही शासनाची असणार नाही.
पृष्ठ ६ पैकी ५
# Page 6
शासन निर्णय क्रमांकः नगरो-२०१८/प्र.क्र.५००/नवि-३३
• राज्य शासनामार्फत नागरी स्थानिक स्वराज्य संस्थेसाठी प्रकल्प मंजूर झाल्यानंतर, मूळ प्रकल्प किंमतीमध्ये विलंबास्तव किंवा अन्य कोणत्याही कारणास्तव वाढ झाल्यास त्याची जबाबदारी शासनाची असणार नाही, ती जबाबदारी कार्यान्वयन यंत्रणेची राहील.
• राज्य शासनामार्फत त्या करिता कोणतेही वाढीव अनुदान उपलब्ध केले जाणार नाही.
चिखेलाली धरण उंचीवाढ प्रकल्पाच्या अनुषंगाने, दरम्यानच्या कालावधीत मजिप्रामार्फत पाणीपुरवठ्याची पर्यायी व्यवस्था करणेबाबत जलसंपदा विभागामार्फत बैठकीमध्ये नमूद केले आहे. त्यानुसार आवश्यक पर्यायी व्यवस्था महाराष्ट्र जीवन प्राधिकरणामार्फत करण्यात यावी.
संदर्भाधीन क्र. १ ते ४ या शासन निर्णयातील तरतूदी तसेच सर्व अटी व शर्तींची पूर्तता करणे संबंधित कार्यान्वयन यंत्रणेवर बंधनकारक राहील.
०४. याव्यतिरिक्त अंबरनाथ शहरांत अमृत अभियानांतर्गत मंजूर पाणीपुरवठा योजनेची कामे सुध्दा विहित कालावधीमध्ये पूर्ण करण्याची कार्यवाही करण्यात यावी.