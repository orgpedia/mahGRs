# Page 1
सहायक संचालक, नगर रचना (गट-अ / राजपत्रित) संवर्गातील अधिकाऱ्यांना उप संचालक, नगर रचना (गट-अ / राजपत्रित) पदावर तदर्थ पदोन्नतीने पदस्थापना देण्याबाबत.
महाराष्ट्र शासन
नगर विकास विभाग
शासन आदेश क्र. बिंदुना-५६२१/प्र.क्र.२१४/नवि-२७...(२),
मादाम कामा मार्ग, हुतात्मा राजगुरु चौक,
चौथा मजला, मंत्रालय, मुंबई-४०० ०३२.
दिनांक : ०६ जानेवारी, २०२३.
वाचा :– १) सामान्य प्रशासन विभाग, शासन निर्णय क्र.एसआरव्ही-२०१५/प्र.क्र.३०३/का.१२, दि.१२.०९.२०१६.
२) सामान्य प्रशासन विभाग, शासन पत्र क्र.ईएसबी-११२२/प्र.क्र.११८/१३, दि.२२.०९.२०२२.
प्रस्तावना :
नगर रचना व मूल्यनिर्धारण संचालनालयाच्या आस्थापनेवरील उप संचालक, नगर रचना (गट-अ/ राजपत्रित) (एस-२५ : रु.७८,८००-२,०९,२००) या संवर्गातील रिक्त पदे निम्न संवर्गातील सहायक संचालक, नगर रचना (गट-अ/राजपत्रित) (एस-२३ : रु.६७,७००-२,०८,७००) या संवर्गातून पदोन्नतीने भरण्यासाठी (निवडसूची २०२१-२०२२) आस्थापना मंडळ क्र. २ ची बैठक दि.२१.०९.२०२२ रोजी झाली आहे. सदर बैठकीचा निर्णय सामान्य प्रशासन विभाग/कार्यासन १३ ने त्यांच्या दि.२२.०९.२०२२ च्या पत्रान्वये कळविला आहे. तद्नंतर उप संचालक, नगर रचना संवर्गाच्या सरळसेवा कोट्यातील ०२ रिक्त पदे तदर्थ पदोन्नतीने भरण्याबाबत सामान्य प्रशासन विभागाने मान्यता दिली आहे. त्यानुसार पदोन्नतीकरीता पात्र ठरलेल्या अधिकाऱ्यांना पदोन्नती व पदस्थापना देण्याची बाब शासनाच्या विचाराधीन होती. त्यानुषंगाने आता खालीलप्रमाणे आदेश देण्यात येत आहेत.
शासन आदेश :
नगर रचना व मूल्यनिर्धारण संचालनालयाच्या आस्थापनेवरील खालील तक्यात दर्शविण्यात आलेल्या सहायक संचालक, नगर रचना (गट-अ/राजपत्रित) संवर्गातील अधिकाऱ्यांना उप संचालक, नगर रचना (गट-अ/राजपत्रित) (एस-२५ : रु.७८,८००-२,०९,२००) या पदावर खालील अटींच्या अधीन राहून तदर्थ स्वरुपात पदोन्नती देण्यात येत आहे.
----------------------------------------------------------------------------------------
| अ.क्र. | ज्येष्ठता क्रमांक २०२२ ची तात्पुरती ज्ये. सू. | अधिकाऱ्याचे नांव | जात प्रवर्ग | शेरा |
| १ | १७ | श्री.मनोज हरिश्चंद्र गर्जे | इ.मा.व. |  |
| २ | १८ | श्री. निर्मलकुमार पंडित चौधरी | इ.मा.व. |  |
----------------------------------------------------------------------------------------
अटी व शर्ती :
I. मासर्वोच्च न्यायालया. तील विशेष अनुमती याचिका क्र.२८३०६/२०१७ मधील निर्णयास अधीन राहून सदर पदोन्नती तदर्थ स्वरुपात देण्यात येत आहे.
II. रिट पिटीशन स्टॅम्प नं.१०८७६/२०२१ व रिट पिटीशन स्टॅम्प नं.१०८७८/२०२१ मध्ये मा.उच्च न्यायालय, मुंबई यांनी दि.२५.०५.२०२१ रोजी दिलेल्या निर्णयानुसार सदर पदोन्नती नमूद रिट याचिकेत होणाऱ्या निर्णयाच्या अधीन राहील.
III. महाराष्ट्र प्रशासकीय न्यायाधिकरणात ज्येष्ठतासूचीसंदर्भात प्रलंबित असलेल्या प्रकरणातील अंतिम निर्णयास अधीन राहून पदोन्नती देण्यात येत आहे.
# Page 2
शासन आदेश क्रमांकः बिंदुना-५६२१/प्र.क्र.२१४/नवि-२७... (२)
IV. सदर पदोन्नती ही तदर्थ स्वरुपातील असल्याने, या आदेशान्वये पदोन्नत अधिकाऱ्यांना सेवाज्येष्ठतेचे लाभ अनुज्ञेय नाहीत.
V. सदर पदोन्नती पदोन्नतीच्या आदेशापासून ११ महिन्यांसाठी किंवा नियमित पदावर पदोन्नती होईपर्यंत यापैकी जे आधी घडेल त्या कालावधीसाठी असेल व आवश्यकता असल्यास दर ११ महिन्यानंतर खंडीत करुन पुढे चालू ठेवली जाईल.
VI. या आदेशान्वये पदोन्नती देण्यात येत असलेल्या अधिकाऱ्यांविरुद्ध सद्य:स्थितीत कोणतीही विभागीय चौकशी / न्यायालयीन कारवाई प्रलंबित अथवा प्रस्तावित नाही, या अटीच्या अधिनतेने सदर पदोन्नती देण्यात येत आहे.
VII. ज्येष्ठतासूचीनुसार विचारक्षेत्रातील अधिकाऱ्यांची पात्रापात्रता तपासण्यात आली असून या संदर्भात भविष्यात कोणतेही प्रकरण उद्भवल्यास, सामान्य प्रशासन विभागाच्या सहमतीने यथायोग्य निर्णय घेण्यात येईल.
VIII. जात पडताळणी कार्यालय यांच्याकडून प्राप्त जात पडताळणी प्रमाणपत्रासंबंधी भविष्यात कोणत्याही स्तरावर तफावत आढळून आल्यास संबंधित मागासवर्गीय अधिकाऱ्याची पदोन्नती रद्द करुन आवश्यक ती कार्यवाही करण्यात येईल.
IX. पदोन्नती देण्यात येत असलेले अधिकारी सामान्य प्रशासन विभाग, दि. २५.०५.२००४ च्या शासन निर्णयातील तरतूदीनुसार आरक्षणाचा लाभ मिळवून सेवाज्येष्ठता यादीत वरच्या स्थानावर आल्याचे दिसून येत नाही. तथापि, सदर मागासवर्गीय अधिकाऱ्यांबाबत भविष्यात कोणतेही न्यायालयीन प्रकरण उद्भवल्यास त्याची संपूर्ण जबाबदारी संचालनालयाची राहील.
X. सदर पदोन्नती तदर्थ स्वरुपाची असल्याने या तदर्थ पदोन्नतीच्या परिणामी निवडसूचीतील अधिकाऱ्यांना नियमितपणाचा व सेवाज्येष्ठतेचा कोणताही हक्क मिळणार नाही.
XI. सामान्य प्रशासन विभागाच्या दि.०२.०६.२०१४ च्या शासन निर्णयातील तरतूदीनुसार संबंधीत अधिकाऱ्यांनी पदोन्नतीपूर्वी मत्ता व दायित्व विवरणपत्र सादर करणे बंधनकारक राहील.
XII. उपरोक्त नमूद अटींशिवाय उक्त अधिकाऱ्यांची पदोन्नती त्यांच्या वयाच्या ५०/५५ वर्षाच्या पुढे किंवा अर्हताकारी ३० वर्षाच्या सेवा कालावधीपुढे सेवेत राहण्यास पात्रापात्रता आजमाविण्याच्या निर्णयाच्या अधीन राहील.
XIII. सामान्य प्रशासन विभागाचे पत्र क्र. ईएसबी-११२२/प्र.क्र.११८/१३, दि.२२.०९.२०२२. सोबतच्या परिशिष्ट-अ मधील अटींच्या अधीनतेने उक्त अधिकाऱ्यांना पदोन्नती देण्यात येत आहे.
०२. खालील विवरणपत्रात दर्शविण्यात आल्यानुसार उप संचालक, नगर रचना (गट-अ / राजपत्रित) पदावरील तदर्थ पदोन्नतीने पदस्थापना देण्यात येत आहे.
-----------------------------------------------------------------------------------------------------------
| अ.क्र. | अधिकाऱ्याचे नाव | पदोन्नतीने पदस्थापना केलेले कार्यालय |
| १ | २ | ३ |
| १ | श्री.मनोज हरिश्चंद्र गर्जे | उप संचालक, नगर रचना, औरंगाबाद महानगरपालिका, औरंगाबाद. |
| २ | श्री.निर्मलकुमार पंडित चौधरी | उप संचालक, नगर रचना तथा पदसिध्द उप सचिव, नगर विकास विभाग, मंत्रालय, मुंबई. |
-----------------------------------------------------------------------------------------------------------
०३. या आदेशान्वये पदोन्नती देण्यात येणाऱ्या अधिकाऱ्यांनी पदोन्नतीचे आदेश प्राप्त होताच पदोन्नतीने नियुक्तीच्या ठिकाणी तात्काळ रुजू होणे आवश्यक आहे.
पृष्ठ ४ पैकी २
# Page 3
शासन आदेश क्रमांकः बिंदुना-५६२१/प्र.क्र.२१४/नवि-२७...(२)
०४. या आदेशान्वये पदोन्नत झालेल्या अधिकाऱ्यांचा पदस्थापना केलेल्या पदावर रुजू झाल्याचा अहवाल संबंधित कार्यालय / संचालक, नगर रचना, पुणे यांनी nitin.shelke@nic.in या ई-मेल पत्त्यावर तात्काळ सादर करावा.
०५. पदोन्नत अधिकारी हे पदोन्नतीने नियुक्तीच्या ठिकाणी हजर न झाल्यास किंवा पदोन्नती न स्वीकारल्यास, त्यांना पदोन्नती नको आहे, असे समजून सामान्य प्रशासन विभाग, शासन निर्णय क्र.एसआरव्ही-२०१५/प्र.क्र.३०३/का.१२, दि.१२.०९.२०१६ मधील त्यांचे नांव निवडसूचीतून काढून टाकण्यात येईल. तसेच यानंतर पुढील दोन वर्षी होणाऱ्या निवडसूच्यांमध्ये संबंधित अधिकाऱ्यांची पदोन्नतीसाठीची पात्रता तपासण्यात येणार नाही. तद्नंतर गुणवत्तेप्रमाणे संबंधित अधिकारी पदोन्नतीसाठी पात्र ठरल्यास त्याचा नियमित निवडसूचीत समावेश करण्याबाबत त्यांच्या नांवाचा विचार करण्यात येईल.
तसेच अशा अधिकाऱ्यास कालबद्ध पदोन्नती / सेवातंर्गत आश्वासित प्रगती योजना / सुधारित सेवातंर्गत आश्वासित प्रगती योजनेचा पहिला / दुसरा लाभ मंजूर करण्यात आला असल्यास, वित्त विभाग, शासन शुद्धीपत्रक क्र. आप्रयो-१०१५/प्र.क्र.१११/२०१५ / सेवा - ३, दि. २३ डिसेंबर, २०१५ मधील तरतुदीनुसार सदरचा लाभ काढून घेण्यात येईल. मात्र दिलेल्या लाभाची वसुली करण्यात येणार नाही.
०६. या आदेशान्वये पदोन्नती देण्यात येत असलेल्या अधिकाऱ्यांनी पदग्रहण केल्याच्या दिनांकापासून एक महिन्याच्या आत वेतननिश्चितीचा विकल्प द्यावा. असा विकल्प न दिल्यास महाराष्ट्र नागरी सेवा (वेतन) नियम, १९८१ मधील नियम ११ (१) (ए) व महाराष्ट्र नागरी सेवा (सुधारित वेतन) नियम, २००९ मधील नियम १३ (अ) (१) (२) (ब) (१ व २) नुसार पदोन्नतीचा दिनांक विचारात घेऊन त्यांची वेतननिश्चिती करण्यात यावी.
०७. या आदेशान्वये पदोन्नती देण्यात येत असलेल्या अधिकाऱ्यांना पदोन्नतीने नियुक्तीच्या ठिकाणी ज्या दिनांकास हजर होण्यास कळविण्यात आले आहे व ते नियुक्तीच्या ठिकाणी ज्या दिनांकास हजर होतील, याबाबत शासनास तातडीने अवगत करण्यात यावे.
०८. या आदेशान्वये पदोन्नती देण्यात येत असलेल्या अधिकाऱ्यांनी पदोन्नतीने नियुक्तीच्या ठिकाणी हजर न झाल्यास किंवा राजकीय दबाव आणून नियुक्ती अन्य ठिकाणी करण्याचा प्रयत्न केल्यास, संबंधित अधिकाऱ्यांच्या गोपनीय अहवालात त्यानुसार नोंद घेण्यात येईल. तसेच राजकीय दबावाची कृती ही महाराष्ट्र नागरी सेवा (वर्तणूक) नियम, १९७९ मधील नियम ३ (३) व २३ चा भंग करणारी असल्याने संबंधित अधिकाऱ्याविरुद्ध शिस्तभंगविषयक कारवाई करण्यात येईल, यांची नोंद घेण्यात यावी.
# Page 4