# Page 1
राज्यातील महानगरपालिका, नगरपरिषदा नगरपंचायतींच्या सार्वत्रिक निवडणूकांसाठी निधी उपलब्ध करुन देण्याबाबत.
महाराष्ट्र शासन
नगर विकास विभाग
शासन निर्णय क्र.एमसीओ-२०२५/प्र.क्र.२११/नवि-१४,
मंत्रालय, मुख्य इमारत (४ था मजला),
हुतात्मा राजगुरू चौक, मादाम कामा रोड,
मुंबई ४०० ०३२.
दिनांक: २९ ऑक्टोबर, २०२५.
संदर्भ:- १) नगर विकास विभाग, शासन आदेश क्र.एमसीओ-२०१५/प्र.क्र.२९५/नवि-१४, दि.१३.०१.२०१६.
२) राज्य निवडणूक आयोगाचे पत्र क्र.रानिआ/मनपा-२०२५/प्र.क्र.२/का.५, दि.१३.०३.२०२५.
३) राज्य निवडणूक आयोगाचे पत्र क्र.रानिआ-२०२४/ईव्हीएमएस३/प्र.क्र.१/का-१४, दि.२४.०४.२०२५.
४) नगर विकास विभाग, शासन निर्णय क्र. शासन निर्णय क्र.मुद्रांशु-०४२५/प्र.क्र.५९/नवि-३२, दि.२७.०६.२०२५.
५) राज्य निवडणूक आयोगाचे पत्र क्र.रानिआ-२०२५/प्र.क्र.४/का-१४, दि.२७.०६.२०२५.
६) राज्य निवडणूक आयोगाचे पत्र क्र.रानिआ-२०२५/प्र.क्र.१९/ईव्हीएम खरेदी/ का.३, दि.२५.०९.२०२५.
शासन आदेश:- राज्य निवडणूक आयोगाने संदर्भ क्र.२ व ३ येथील दि.१३.०३.२०२५ व दि.२४.०४.२०२५ रोजीच्या पत्रान्वये
स्थानिक स्वराज्य संस्थांच्या निवडणूकांसाठी ईलेक्रॉनिक मतदान यंत्रे नव्याने खरेदी करणे आवश्यक असल्याचे
कळविले आहे. त्यानुसार, स्थानिक स्वराज्य संस्थांच्या मतदान केंद्राची संख्या १,००,०५६ विचारात घेता, त्यासाठी
एक लक्ष मतदान यंत्रे तर ५०,००० अतिरिक्त एस.एम.एस व सुमारे ५०,००० अतिरिक्त बॅलेट युनिट खरेदी
करण्यासाठी सुमारे रु.२०० कोटी निधीची आवश्यकता असून, रु.१०० कोटी ग्राम विकास विभागाने व रु.१०० कोटी
नगर विकास विभागाने निधी उपलब्ध करून देण्याबाबत विनंती केली आहे.
२. सार्वत्रिक निवडणूका प्रस्तावित असलेल्या नागरी स्थानिक स्वराज्य संस्थांची संख्या, मा.सवोच्च
न्यायालयाने स्थानिक स्वराज्य संस्थांच्या निवडणूका विहीत कालावधीत घेण्याबाबत दिलेले निदेश व
त्यानुषंगाने, या निवडणूकांसाठी राज्य निवडणूक आयोगास आवश्यक असलेला निधी विचारात घेऊन,
ईलेक्रॉनिक मतदान यंत्रे खरेदी करण्यासाठी रु.१०० कोटी इतक्या निधीपैकी राज्य निवडणूक आयोगास संदर्भ
क्र.४ येथील दि.२७.०६.२०२५ रोजीच्या आदेशान्वये महानगरपालिकांना देय असलेल्या मुद्रांक शुल्क (स्टॅम्प
ड्युटी) रक्कमेतून रु.५०,००,००,०००/-( अक्षरी -पन्नास कोटी) इतका निधी राज्य निवडणूक आयोगास उपलब्ध
करुन देण्यात आलेला आहे. तसेच, उर्वरित रु.५०,००,००,०००/-(अक्षरी -पन्नास कोटी) इतका निधी सन २०१६
मध्ये नगरपरिषदा/ नगरपंचायतीच्या निवडणूकी करीता संदर्भ क्र.१ येथील दि.१३.०१.२०१६ च्या आदेशान्वये
नगरपरिषदा/ नगरपंचायतीस देण्यात येणाऱ्या सहायक अनुदानातून आयोगास निधी उपलब्ध करुन देण्यात
आला होता, त्याच धर्तीवर नगरपरिषद प्रशासन संचालनालयाकडे उपलब्ध असलेल्या सहायक अनुदान व
# Page 2
शासन निर्णय क्रमांकः एमसीओ-२०२५/प्र.क्र.२११/नवि-१४
सहायक अनुदानावरील व्याजाच्या रक्कमेमधून रु.५०,००,००,०००/-( अक्षरी -पन्नास कोटी) निधी मतदान यंत्र
खरेदी, भाड्याने घेणे, देखभाल दुरुस्ती व तद्नुषंगिक बाबीकरीता आयुक्त तथा संचालक, नगरपरिषद प्रशासन
संचालनालय यांनी राज्य निवडणूक आयोगास खालील बॅक खात्यावर उपलब्ध करुन देण्यात यावा.
१.बँकेचे नाव:- इंडियन बँक, नरिमन पॉईंट शाखा, मुंबई.
२.खाते क्रमांक:- ४१६१९९३११ IDIB०००N०५२
३.IFSC Code:-
३. तसेच, ज्या नगरपरिषदा/ नगरपंचायतींना सहायक अनुदानाच्या रक्कमेमधून निवडणूकीसाठी निधी
उपलब्ध करुन देण्यात येत आहे, अशा नगरपरिषदा/ नगरपंचायतींकडून त्यांना देय होणाऱ्या सहायक
अनुदानाच्या रक्कमेमधून व्याजाची रक्कम वगळता, सहायक अनुदानाच्या उर्वरित रक्कमेची सन २०११ ची
नगरपरिषदा/ नगरपंचायतींमधील लोकसंख्या विचारात घेऊन वसुली करण्यात यावी.
४. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध