# Page 1
मिरा-भाईंदर महानगरपालिकेच्या स्थायी समितीने पारीत केलेला दि. १६.०३.२०२० रोजीचा ठराव क्र.११७ मधील अ.क्र. २८, २९ व ३० चा भाग महाराष्ट्र महानगरपालिका अधिनियमाच्या कलम ४५१ (३) अन्वये अंतिमतः विखंडीत करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- मिभाम-११२०/प्र.क्र.३४/नवि-२८
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक:- १५ सप्टेंबर, २०२०.
संदर्भ:-१) आयुक्त, मिरा-भाईंदर महानगरपालिका यांचे पत्र क्र. मनपा/साबां/सप/१७/२०२०-२१, दि. ३०.०४.२०२०.
२) नगर विकास विभाग, शासन निर्णय समक्रमांक दि.२४.०६.२०२०.
३) आयुक्त, मिरा-भाईंदर महानगरपालिका यांचे पत्र क्र. मनपा/साबां/सप/२७९/२०-२१, दि. ०२.०९.२०२०.
प्रस्तावनाः मिरा-भाईंदर महानगरपालिका क्षेत्रात केंद्र शासनाच्या बी. एस. यु.पी. योजनेतील मंजूर परंतु बांधण्यात न आलेल्या सदनिकांची कामे पूर्ण करण्याचे अनुषंगाने मिरा-भाईंदर महानगरपालिकेच्या स्थायी समितीने पारीत केलेल्या दि. १६.०३.२०२० रोजीच्या ठराव क्र. ११७ मधील अ.क्र. २८, २९ व ३० चा भाग हा महानगरपालिकेच्या आर्थिक तसेच लोकहिताच्या विरोधात असल्याने महानगरपालिका अधिनियमाच्या कलम ४५१(१) नुसार शासनास असलेल्या अधिकाराचा वापर करून उपरोक्त उल्लेखीत संदर्भीय क्र. २ येथील शासन निर्णयान्वये निलंबित करण्यात आलेला आहे.
संदर्भ क्र. २ येथील शासन निर्णयान्वये संबंधितांना याअनुषंगाने अभिवेदन सादर करण्याबाबत कळविण्यात आलेले होते. त्यानुसार संदर्भाधीन क्र.३ येथील पत्रान्वये आयुक्त, मिरा-भाईंदर महानगरपालिका यांनी त्यांचे अभिवेदन सादर केलेले आहे. तथापि स्थायी समिती सभापती, मिरा-भाईंदर महानगरपालिका यांचे याअनुषंगाने कोणतेही अभिवेदन प्राप्त झालेले नाही.
२. मिरा-भाईंदर महानगरपालिका प्रशासन हे त्यांच्या संदर्भाधीन क्र. १ येथील पत्रान्वये पाठविण्यात आलेल्या भूमिकेशी आजही कायम असल्याचे आयुक्त, मिरा-भाईंदर महानगरपालिका यांनी संदर्भाधीन क्र.३ येथील पत्रान्वये कळविले आहे. सदर पत्रांन्वये सादर केलेल्या अहवालात नमूद केलेली वस्तुस्थिती विचारात घेता उपरोक्त नमूद अ.क्र. २८, २९ व ३० या तीन (३) कामांच्या नव्याने निविदा प्रक्रिया राबविल्यास तसेच संबंधित कंत्राटदारास काळ्या यादीत टाकल्यास सदर कामे पूर्ण होण्यास वेळ लागू शकतो. तसेच कंत्राटदार न्यायालयात जाऊन कायदेशीर बाब निर्माण होऊ शकते. त्यामुळे सदर बाब महानगरपालिकेच्या आर्थिक व व्यापक लोकहिताच्या विरोधात असल्याचे, शासनाचे मत झाल्याने सदर ठरावातील अ.क्र. २८, २९ व ३० चा भाग अंतिमत: विखंडीत करण्याची बाब शासनाच्या विचाराधीन होती.
# Page 2
शासन निर्णय क्रमांकः मिभाम-११२०/प्र.क्र.३४/नवि-२८
शासन निर्णयः मिरा-भाईंदर महानगरपालिकेच्या स्थायी समितीने दि. १६.०३.२०२० रोजी पारित केलेल्या ठराव क्र.
११७ मधील अ.क्र. २८, २९ व ३० चा भाग महानगरपालिकेच्या आर्थिक तसेच लोकहिताच्या विरोधात असल्याने, महाराष्ट्र महानगरपालिका अधिनियमाच्या कलम-४५१ (३) नुसार शासनास असलेल्या अधिकारांचा वापर करून अंतिमत: विखंडीत करण्यात येत आहे.