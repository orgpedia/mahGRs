# Page 1
कल्याण-डोंबिवली महानगरपालिकेच्या अग्निशमन विभागातील श्री. दिलीप ना. गुंड यांच्या “मुख्य अग्निशमन अधिकारी” या पदावरील नेमणुकीस महाराष्ट्र महानगरपालिका अधिनियमाच्या कलम-४५ (४) नुसार मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- कडोंम-१०१८/प्र.क्र.१४५/नवि-२८
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई-४०० ०३२.
दिनांक:- ११ जुलै, २०१९
संदर्भ :- १) शासन निर्णय क्र. संकिर्ण-१००५/वर्गीकरण/प्र.क्र.३७९/नवि-२४, दि. ०४.०५.२००६.
२) शासन निर्णय क्र.कडोंमपा-१००६/१७०८/प्र.क्र.१२५/०७/नवि-२८, दि.२४.०६.२००७.
३) कल्याण-डोंबिवली महानगरपालिका सर्वसाधारण सभा ठराव क्र.७४, दि.१९.१०.२०१८.
४) आयुक्त, कल्याण-डोंबिवली महानगरपालिका यांचे पत्र क्र.कडोंमपा/साप्र/टे.नं.९/१४३१, दि.०३.११.२०१८.
प्रस्तावनाः
आयुक्त, कल्याण-डोंबिवली महानगरपालिका यांनी महानगरपालिकेच्या अग्निशमन विभागातील अधिकारी श्री. दिलीप ना. गुंड, यांच्या “मुख्य अग्निशमन अधिकारी” या शासन मंजूर पदावरील नेमणुकीस महाराष्ट्र महानगरपालिका अधिनियमाच्या कलम-४५ (४) अन्वये शासन मान्यता देण्याबाबतचा प्रस्ताव संदर्भीय दि.०३.११.२०१८ च्या पत्रान्वये शासनास सादर केला आहे.
२. कल्याण-डोंबिवली महानगरपालिका अग्निशमन सेवेकरीता शासन निर्णय दि. ४.०५.२००६ अन्वये आकृतीबंधास मंजुरी देण्यात आली आहे. त्यानुसार महानगरपालिकेच्या अग्निशमन विभागात सदंर्भीय दि. २४.०६.२००७ अन्वये “मुख्य अग्निशमन अधिकारी” हे एक पद निर्माण करण्यात आले आहे.
३. श्री. दिलीप ना. गुंड, यांच्या “मुख्य अग्निशमन अधिकारी” या पदावर पदोन्नती देण्याबाबत कल्याण-डोंबिवली महानगरपालिका सर्वसाधारण सभा दि.१९.१०.२०१८, ठराव क्र.७४ अन्वये मंजुरी प्रदान करण्यात आलेली आहे. त्याअनुषंगाने उक्त अधिकाऱ्यांच्या “मुख्य अग्निशमन अधिकारी” या पदावरील नेमणुकीस शासन मान्यता देण्याची बाब शासनाच्या विचाराधीन होती.
शासन निर्णयः
आयुक्त, कल्याण-डोंबिवली महानगरपालिका यांचेकडून संदर्भीय पत्रांन्वये प्राप्त प्रस्ताव व कल्याण-डोंबिवली महानगरपालिकेच्या सर्वसाधारण सभेने दि.१९.१०.२०१८ रोजीच्या ठराव क्र. ७४ अन्वये दिलेली मान्यता विचारात घेता, श्री. दिलीप ना. गुंड, यांच्या “मुख्य अग्निशमन अधिकारी” कल्याण-डोंबिवली महानगरपालिका या पदांवरील नेमणुकीस महाराष्ट्र महानगरपालिका अधिनियमाच्या कलम-४५ (४) अन्वये शासन मंजुरी देण्यात येत आहे.
# Page 2
शासन निर्णय क्रमांकः कडोंम-१०१८/प्र.क्र.१४५/नवि-२८