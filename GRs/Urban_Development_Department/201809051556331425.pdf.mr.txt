# Page 1
सोलापूर महानगरपालिकेच्या आस्थापनेवरील "सहाय्यक आयुक्त" या पदावर श्री. एस. एन.
माने यांची नियुक्ती करण्यास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : सोमपा-२०१८/प्र.क्र.१९/नवि-१८
मादाम कामा रोड, हुतात्मा राजगुरू चौक,
मंत्रालय, मुंबई ४०० ०३२.
दिनांक : ०५.०९.२०१८
पाहा:- १) शासन निर्णय, नगर विकास विभाग क्रमांक एसएमसी-३०२०/१८७२/प्र.क्र.१३३/ २०००/नवि-२५, दि.२० ऑक्टोबर, २०००.
२) शासन निर्णय, नगर विकास विभाग क्रमांक सोमपा-१८०५/१७७२/प्र.क्र.४६/०७/ नवि-२५, दि.१७.१२.२००७ ३) सोलापूर महानगरपालिका ठराव क्र. ७४, दि. २५.०६.२०१३
प्रस्तावना: सोलापूर महानगरपालिकेच्या आस्थापनेवर "विशेष कार्यकारी अधिकारी" या पदनामाचे एक पद निर्माण करण्यास शासनाने संदर्भांकीत अनुक्रमांक १ येथील दि.२०.१०.२००० च्या शासन निर्णयान्वये मान्यता दिली आहे. तसेच सदर पदास अनुक्रमांक २ येथील दि.१७.१२.२००७ च्या शासन निर्णयान्वये "सहाय्यक आयुक्त" असे संबोधण्यास तसेच मुंबई प्रांतिक महानगरपालिका अधिनियम १९४९ च्या कलम ४५ नुसार दर्जा देण्यास मान्यता देण्यात आली आहे. अधिनियमाच्या कलम ४५ (२) नुसार महानगरपालिकेस राज्य शासनाच्या मान्यतेने सहाय्यक आयुक्त या पदाची निर्मिती करुन अशा जागांवर योग्य अशा व्यक्तीची नेमणुक करता येईल, अशी तरतुद करण्यात आली आहे. सदर बाब विचारात घेऊन महानगरपालिका सोलापूर यांनी अधिनियमाच्या कलम ४५ (२) नुसार ठराव क्र. ७४, दि. २५.०६.२०१३ नुसार महानगरपालिकेकडे रिक्त असलेल्या सहाय्यक आयुक्त (पूर्वीचे विशेष कार्यकारी अधिकारी (शहर हद्दवाढ)) स्थायी पदावर श्री. सुनिल नारायण माने, आयातकर अधिक्षक यांची नियुक्ती करण्यास मान्यता दिली असून अधिनियमाच्या कलम ४५ (४) नुसार शासनाची मान्यता देण्यासाठी दि. १९.१२.२०१७ रोजी शासनास प्रस्ताव सादर केला आहे. सदर बाब विचारात घेऊन या संदर्भात शासनाने पुढीलप्रमाणे निर्णय घेतला आहे:
शासन निर्णय: आयुक्त सोलापूर महानगरपालिका यांनी त्यांचे पत्र क्र. सआस-कक्ष- १/आस्था-१/६८०, दि.१९.१२.२०१७ अन्वये शासनास सादर केलेला प्रस्ताव विचारात घेऊन श्री. एस. एन. माने, आयातकर अधिक्षक सोलापूर महानगरपालिका यांची महाराष्ट्र महानगरपालिका अधिनियम १९४९ च्या कलम ४५ (४) मधील तरतुदीनुसार "सहाय्यक आयुक्त", या स्थायी पदावर नियुक्ती देण्यास शासनाची मान्यता देण्यात येत आहे.
# Page 2
शासन निर्णय क्रमांकः सोमपा-२०१८/प्र.क्र.१९/नवि-१८