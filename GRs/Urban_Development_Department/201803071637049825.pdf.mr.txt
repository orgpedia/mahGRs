# Page 1
नाजकधा निरसन अधिनियम, १९९९ मधील तरतुदी तपासून कलम २० खालील प्रलंबित योजना पुर्ण करणे वा अशा जमिनी विकसनासाठी उपलब्ध होण्याकरीता आवश्यक उपाययोजना सुचविण्यासाठी श्री.बी.एन. श्रीकृष्णा, सेवानिवृत्त न्यायमूर्ती. मा. सर्वोच्च न्यायालय व श्री.बी.एन.मखिजा, सेवानिवृत्त सचिव आरोग्य विभाग, महाराष्ट्र शासन यांची द्विसदस्यीय समितीस मुदतवाढ देणेबाबत.
महाराष्ट्र शासन
नगर विकास विभाग,
शासन निर्णय क्रमांक नाजक २०१७/प्र.क्र.६३/नाजकधा-२
मंत्रालय, मुंबई ४०० ०३२.
दिनांक : ०७ मार्च, २०१८.
वाचाः- शासन निर्णय क्रमांक नाजक २०१७/प्र.क्र.६३/नाजकधा-२, दि.१६.०६.२०१७ व दि.१४.११.२०१७ शासन निर्णयः नाजकधा अधिनियम, १९७६ च्या कलम २० अन्वये मंजूर करण्यात आलेल्या विविध
योजनेची अंमलबजावणी, कलम २० खाली पुर्ण झालेल्या गृहबांधणी योजनेतील इमारतींचा पुनर्विकास तसेच कलम २० अन्वये मंजूर असलेल्या परंतु प्रलंबित असलेल्या योजना यासाठी
नाजकधा अधिनियमातील कायदेशीर बाबी तपासून आणि सर्वकष अभ्यास करुन कायदेशीर व व्यवहार्य उपाययोजना सुचविण्याकरीता संदर्भाधीन दि. १६.०६.२०१७ च्या शासन निर्णयान्वये
श्री.बी.एन.श्रीकृष्णा, सेवानिवृत्त न्यायमूर्ती, मा.सर्वोच्च न्यायालय व श्री.बी.एन.मखिजा, सेवानिवृत्त सचिव आरोग्य विभाग, महाराष्ट्र शासन यांची द्विसदस्यीय समिती स्थापन करण्यात आली आहे.
उक्त समितीचा कार्यकाल ३ महिन्यांसाठी निश्चित करण्यात आला होता.
श्री.बी.एन.श्रीकृष्ण सेवानिवृत्त न्यायमुर्ती व श्री. बी. एन. मखिजा सेवानिवृत्त सचिव या द्विसदस्यीय समितीस निश्चित करण्यात आलेल्या कालावधीमध्ये शासनास अहवाल सादर करता आला नसल्यामुळे सदर समितीस दि.१६.०९.२०१७ पासून पुढील ३ महिन्यांचा कालावधीसाठी म्हणजेच दि.१६.१२.२०१७ पर्यंतच्या कालावधीसाठी या विभागाच्या दि.१४.११.२०१७ रोजीच्या शासन
निर्णयान्वये मुदतवाढ देण्यात आली आहे. परंतु विहित कालावधीत समितीस अहवाल सादर करता
न आल्यामुळे सदर समितीस पुढील तीन महिन्यांसाठी मुदतवाढ देणे आवश्यक वाटते. नाजकधा अधिनियमाची व्याप्ती तसेच समितीच्या कामकाजासाठी लागणारा अधिकचा वेळ याबाबी विचारात
घेता द्विसदस्यीय समितीस शासनास शिफारस करण्यासाठी दि. १६.१२.२०१७ पासून पुढील ३ महिन्यांच्या कालावधीसाठी शासन मान्यतेने मुदतवाढ देण्यात येत आहे.
# Page 2
शासन निर्णय क्रमांकः नाजक २०१७/प्र.क्र.६३/नाजकधा-२