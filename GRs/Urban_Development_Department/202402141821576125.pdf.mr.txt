# Page 1
सिन्नर नगरपरिषद हदृीतील सव्हे क्र. १२३३(२)
या क्षेत्रातील २०० चौ.मी.जागा वीरपत्नी श्रीमती कमल वसंत लहाने यांना निवासी वापराकरिता
३० वर्षाच्या दिर्घ मुदतीने भाडे करारावर
देण्याबाबत.
महाराष्ट्र शासन
नगर विकास विभाग
शासन निर्णय क्रमांक : एमयुएम-२०२३/प्र.क्र.३६३/नवि-१७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक:- १४ फेब्रुवारी, २०२४
वाचा:- १) उप संचालक, नगरपरिषद प्रशासन सचालनालय, नवी मुंबई यांचे पत्र क्र.नपप्रसं-२०१७
/स्वातं.सै, सिन्नर/प्र.क्र.-/कक्ष-१०/५१८९, दि.२३.११.२०१७.
२) जिल्हाधिकारी, नाशिक यांचे पत्र क्र.कक्ष-२/नपा-२/२०१७/६८३, दि.२६.१०.२०१७.
३) सिन्नर नगरपरिषद, सर्वसाधारण सभा, ठराव क्र.७७५, दि.०३.०१.२०१५.
प्रस्तावना :-
श्रीमती कमल वसंत लहाने या स्वर्गीय शहीद जवान वसंत लहाने (श्रीलंकेमध्ये पवन ऑपरेशन
मध्ये दि.११.०७.१९८९ रोजी शहीद) यांच्या वीरपत्नी असून त्यांना स्वमालकीचे घर अथवा जमीन नसल्याने
श्रीमती लहाने यांच्या मागणीनुसार सिन्नर नगरपरिषद हदृीतील सव्हे क्र. १२३३(२) या क्षेत्रातील २००
चौ.मी.जागा कायमस्वरुपी निवासी वापरासाठी वितरित करणेसाठी सिन्नर नगरपरिषदेने सर्वसाधरण सभा
दि.०३.०१.२०१५ रोजी ठराव क्र.७७५ पारित केला आहे. सदर जागा नगरपरिषदेच्या मंजूर विकास
आराखड्यानुसार निवासी वापर/प्रयोजनासाठी आरक्षित आहे. श्रीमती लहाने यांनी त्यांचे सिन्नर
नगरपरिषद हद्दीत स्वमालकीचे घर नसल्याबाबत प्रतिज्ञापत्र दिले आहे. महाराष्ट्र नगरपरिषदा,
नगरपंचायती व औद्योगिक नगरी अधिनियम, १९६५ च्या कलम ९२(१) नुसार सदर जागा निवासी
वापरासाठी दिर्घ मुदतीने भाडे करारावर देण्याची बाब शासनाच्या विचाराधीन होती.
शासन निर्णय :-
महाराष्ट्र नगरपरिषदा, नगरपंचायती व औद्योगिक नगरी अधिनियम, १९६५ च्या कलम ९२ (१) व
(२) मधील आणि महाराष्ट्र नगरपालिका (स्थावर मालमत्तेचे हस्तांतरण) नियम, १९८३ मधील नियम ८ (२)
व नियम ९ (३)मध्ये निवासी प्रयोजनासाठी असलेल्या तरतूदीनुसार तसेच महाराष्ट्र नगरपालिका (स्थावर
मालमत्तेचे हस्तांतरण) नियम, १९८३ मधील नियम २६ अन्वये विशेष स्वरुपाच्या प्रकरणी शासनास
असलेल्या अधिकाराचा वापर करुन, नगरपरिषदेने केलेल्या ठरावानुसार सिन्नर नगरपरिषद हदृीतील
सव्हे क्र. १२३३(२) या क्षेत्रातील २०० चौ.मी.जागा निवासी वापरासाठी वीरपत्नी श्रीमती कमल वसंत लहाने
यांना ३० वर्षाच्या दिर्घ मुदतीने भाडे करारावर देण्यास खालील अटी व शतींच्या अधिन राहून मान्यता
देण्यात येत आहे:-
अटी व शर्ती -:
१)सदर जागा निवासी प्रयोजनासाठी भाडेकरारावर देण्यात येत असल्याने, श्रीमती लहाने यांनी
फक्त त्याच प्रयोजनासाठी या जागेचा वापर करावा.
२)प्रस्तुत जागेचे नियमानुसार आकारावयाचे अधिमुल्य व भाडे त्रिसदस्यीय समितीने निश्चित करुन
द्यावे.
# Page 2
शासन निर्णय क्रमांकः एमयुएम-२०२३/प्र.क्र.३६३/नवि-१७
३)श्रीमती लहाने यांच्याशी आवश्यक करारनामा (Lease Agreement) जिल्हाधिकारी, नाशिक/
मुख्याधिकारी, सिन्नर नगरपरिषद यांनी करुन घ्यावा.
४)भाडेपट्ट्ाची मुदत संपल्यावर भाडेपट्ट्ाच्या नुतनीकरणाबाबतची शासन अधिसूचना,
दि.२५.०३.२०११ व प्रचलित नियमानुसार आवश्यक ती कार्यवाही करण्याची जबाबदारी
मुख्याधिकारी, सिन्नर नगरपरिषद व जिल्हाधिकारी, नाशिक यांची राहील.
५)सदर जागा श्रीमती लहाने यांच्या हयातीनंतर त्यांच्या वारसांना निवासी प्रयोजनासाठी वापरता
येईल.
६)सदर जागेचे अतिक्रमणापासून संरक्षण करण्याची सर्वस्वी जबाबदारी श्रीमती लहाने यांची राहील.
७)वरील अटी व शर्ती व्यतिरिक्त जिल्हाधिकारी, नाशिक यांना योग्य वाटेल अशा अटी व शर्ती त्यांनी
निश्चित कराव्यात.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर