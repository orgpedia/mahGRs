# Page 1
नागरी स्थानिक संस्थांच्या कर वसुली संदर्भात संबधीतांच्या कार्यमुल्यांकन अहवालात नोंद घेण्याबाबत.
महाराष्ट्र शासन
नगर विकास विभाग
शासन परिपत्रक क्रमांक : लोलेस-२०१८/प्र.क्र.५५९/नवि-२०
मंत्रालय, मुंबई ४०० ०३२.
दिनांक:- २९ मे, २०१८.
वाचा :- लोकलेखा समिती (२०१७-२०१८) (तेरावी महाराष्ट्र विधानसभा) अठ्ठाविसावा अहवाल
प्रस्तावना:
लोकलेखा समितीच्या २०१७-१८ च्या १३ वी महाराष्ट्र विधानसभेच्या अठ्ठाविसावा
अहवालान्वये नागरी स्थानिक संस्थानी वसुल करावयाचे मालमत्ता कर, पाणीपट्टी व इतर करांच्या
विशेष वसुलीसंदर्भात संबंधीतांच्या गोपनिय अहवालात नोंद करण्याबाबत शिफारस केली आहे. त्या
अनुषंगाने महानगरपालिकेच्या करांची वसूली व थकबाकी यांची नोंद संबंधीत कर्मचारी /
अधिकाऱ्यांच्या गोपनिय अहवालात घेण्याबाबत सूचना निर्गमित करावयाची बाब शासनाच्या विचाराधीन होती.
शासन परिपत्रक :
नागरी स्थानिक संस्थामधील कर वसुली संदर्भात संबंधीत अधिकारी/कर्मचारी यांच्या गोपनीय
अहवालात नोंद घेण्यासाठी खालील प्रमाणे सुचना देण्यात येत आहेत.
१. नागरी स्थानिक संस्थानी वसुल करावयाचे मालमत्ता कर, पाणीपट्टी व इतर करांच्या विशेष
वसुलीसंदर्भात उल्लेखनीय कामगिरीची तसेच कार्यकालावधीतील वसुलीचे प्रमाण याची नोंद संबंधीत कर्मचारी/अधिकारी यांनी स्वयंमूल्याकन अहवालात करावी.
२. प्रतिवेदन अधिकाऱ्यांनी संबंधीत करांच्या वसुलीचे प्रमाण ९०% पेक्षा अधिक असल्यास उत्कृष्ठ कर वसुलीची नोंद संबंधीतांच्या कार्यमल्यांकन तथा गोपनिय अहवालात करावी.
तसेच करांच्या वसुलीचे प्रमाण ७०% पेक्षा कमी असल्यास कार्यमुल्यांकन तथा गोपनिय
अहवालात स्पष्टपणे नोंद करुन कामाच्या एकत्रित मुल्यांकनासाठी त्याच्या आवश्यक विचार
करावा.
३. पुनर्विलोकन अधिकाऱ्यांनी वरील प्रमाणे कार्यवाही झाली असल्याची खातरजमा करुन
कार्यमुल्यांकन करावे. मालमत्ता कर, पाणीपट्टी व इतर करांच्या विशेष वसुलीसंदर्भात संबंधीतानी नोंद न केल्यास त्याची विशेष नोंद घेऊन प्रतिकूल कामगिरीबाबत शेरा नमुद
करावा.
# Page 2
शासन परिपत्रक क्रमांकः लोलेस-२०१८/प्र.क्र.५५९/नवि-२०