# Page 1
लातूर शहर महानगरपालिकेतील मानधन तत्वावर कार्यरत ए.एन.एम. यांना महानगरपालिकेच्या सेवेत सामावून घेण्याकरीता तीन अधिसंख्य पदे निर्माण करणेबाबत.
महाराष्ट्र शासन
नगर विकास विभाग
शासन निर्णय क्रमांक:- लामपा-२०२२/प्र.क्र.२०९/नवि-२४
मंत्रालय, ४ था मजला, मादाम कामा मार्ग,
हुतात्मा राजगुरू चौक, मुंबई-४०० ०३२.
दिनांक:- ११ ऑक्टोबर, २०२२.
संदर्भ :- १) आयुक्त, लातूर शहर महानगरपालिका यांचे पत्र क्र.लामनपाला/सामान्य प्रशासन विभाग/कावि-१४७२/२०२२, दिनांक १४.२.२०२२.
२) लातूर शहर महानगरपालिका सर्वसाधारण सभेचा विषय क्र.६४, दि २३.९.२०१५.
प्रस्तावना : लातूर शहर महानगरपालिकेकरीता १२४६ पदांचा आकृतीबंध दिनांक २८.५.२०१३ अन्वये मंजूर करण्यात आला आहे. सदर आकृतीबंधात वैद्यकीय अधिकारी पथकाकरीता एकूण १९ पदे मंजूर असून या पदांमध्ये ए.एन.एम. (सहाय्यक परिचारिका मिडवाइफरी) या पदांचा समावेश नाही. वाढत्या लोकसंख्येचा विचार करता तसेच आरोग्य विभागाकडील राष्ट्रीय व इतर कार्यक्रम राबविणेकरीता सदर ए. एन. एम. पदांची महानगरपालिकेमध्ये आवश्यकता असल्याने या संवर्गात तीन अधिसंख्य पदांची निर्मिती करण्यास तसेच महानगरपालिकेचा आस्थापना खर्च सध्या ५९.८३ टक्के असल्याने ३५ टक्के आस्थापना खर्चाची अट शिथील करण्याबाबत आयुक्त, लातूर शहर महानगरपालिका यांनी संदर्भाधीन पत्र क्र.१ अन्वये प्रस्ताव सादर केला.
२. वैद्यकीय अधिकारी पथकाकरीता लातूर शहर महानगरपालिकेत सद्यस्थितीत कार्यरत असलेल्या तीन ए.एन.एम. कर्मचारी हे सन २००२-२००४ पासून तत्कालीन लातूर नगरपरिषदेमध्ये कार्यरत होते. नगरपरिषदेचे महानगरपालिकेत रुपांतरणानंतर सद्या सदर कर्मचारी लातूर महानगरपालिकेत कार्यरत आहेत. यांची प्रथम नियुक्ती ही मानधनावर झाली असली तरी, विहीत कार्यपध्दतीचा अवलंब करुन, वर्तमानपत्रात जाहिरात प्रसिध्द करुन, मुलाखतीसाठी पात्र ठरलेल्या उमेदवारांच्या निवड समितीमार्फत तोंडी मुलाखती घेऊन, गुणवत्तेनुसार निवड करुन नियुक्ती करण्यात आली आहे. लातूर शहर महानगरपालिकेकरिता ए.एन.एम.ची पदे मंजूर नसून ३ अधिसंख्य पदे मंजूर करण्याबाबत शासनास प्रस्ताव पाठविण्यास कर्मचारी निवड समितीने मंजूरी दिली आहे. तसेच सर्वसाधारण सभा विषय क्र.६४ दिनांक २३.९.२०१५ अन्वये महानगरपालिका दवाखान्यातील तीन ए. एन. एम. यांना आकृतीबंधातील रिक्त पदावर, अंतर्गत भरती / अर्बन इन्फ्रास्ट्रक्चर योजने अंतर्गत रिक्त पदावर सामावून घेण्यास मान्यता देण्यात आली आहे.
३. या पार्श्वभुमीवर शहरातील आरोग्य विषयक सुविधा वाढत्या लोकसंख्येस उपलब्ध करुन देण्यास अतिरिक्त मनुष्यबळ तसेच या पदावर पुर्णवेळ कर्मचाऱ्यांची नियुक्ती करण्याची आवश्यकता असल्याने
# Page 2
शासन निर्णय क्रमांकः लामपा-२०२२/प्र.क्र.२०९/नवि-२४
ए.एन.एम. या संवर्गात महाराष्ट्र महानगरपालिका अधिनियमातील कलम ५१(४) नुसार तीन अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय : लातूर शहर महानगरपालिकेत तत्कालीन नगर परिषद, लातूर मध्ये विहीत पध्दतीने नियुक्ती करुन मानधन तत्वावर कार्यरत असलेल्या श्रीमती मालती रामकृष्ण हंगरगेकर, श्रीमती आशा झोटींगराव सुर्यवंशी व श्रीमती वैशाली मनोहर पांचगे यांना लातूर महानगरपालिकेच्या आस्थापनेवर नियमित समावेशन करुन वैद्यकीय अधिकारी यांचे पथकाकरिता ए. एन. एम. या पदाची एकूण तीन अधिसंख्य पदे निर्माण करण्यास खालील अटी व व शर्तींच्या अधीन राहून शासनाची मान्यता देण्यात येत आहे.
अटी व शर्ती खालीलप्रमाणे:
१) लातूर शहर महानगरपालिकेत सध्या कार्यरत असलेल्या मानधनावरील कार्यरत असलेल्या श्रीमती मालती रामकृष्ण हंगरगेकर, श्रीमती आशा झोटींगराव सुर्यवंशी व श्रीमती वैशाली मनोहर पांचगे या तीन ए.एन.एम. कर्मचाऱ्यांव्यतिरिक्त अन्य कोणाचीही नियुक्ती सदर अधिसंख्य पदांवर करता येणार नाही.
२) सदरची मान्यता देताना शासन निर्णय, नगर विकास विभाग, क्र. संकीर्ण १००५/ वर्गीकरण/ प्र.क्र.३७९/०५/नवि-२४, दिनांक ४.५.२००६ मधील ३५% पर्यंत आस्थापना खर्च ठेवण्याची बाब “विशेष बाब” म्हणून शिथील करण्यात येत आहे.
३) पुढील आर्थिक वर्षात महानगरपालिकेचा आस्थापना खर्च ३५% च्या मर्यादेत येण्याच्या अनुषंगाने आवश्यक कार्यवाही सुरु करावी.
४) मानधनावरील कर्मचाऱ्यांना नियमित करण्यासाठी निर्माण करण्यात आलेली अधिसंख्य पदे त्यांच्या सेवानिवृत्तीनंतर आपोआप व्यपगत होणार असल्याने, त्यांच्या वारसदारांना नियुक्ती देण्यासाठी कोणतेही अधिसंख्य पद निर्माण करण्यात येणार नाही अथवा व्यपगत झालेले पद पुर्नजिवीत करता येणार नाही.
५) संबंधित मानधनावरील कर्मचाऱ्यांच्या समावेशनानंतर त्यांच्या वेतनाकरीता शासनाकडून कोणताही निधी महानगरपालिकेस मंजूर करण्यात येणार नाही.
६) समावेशन करण्यात आलेल्या कर्मचाऱ्यांच्या नियमित सेवा सर्व प्रयोजनार्थ त्यांच्या समावेशनाच्या दिनांकापासून ग्राह्य धरण्यात यावी.
७) समावेशनाच्या दिनांकापासून संबंधित कर्मचाऱ्यांना सेवाजेष्ठता इ. लाभ अनुज्ञेय राहतील.
८) समावेशनामुळे त्यांना पूर्वीच्या सेवा कालावधीतील वेतन, भत्ते व अन्य अनुषंगिक वित्तीय लाभ यांची थकबाकी अनुज्ञेय असणार नाही.
०२. लातूर शहर महानगरपालिकेच्या वैद्यकीय अधिकारी यांचे पथकाकरीता ए. एन. एम. या संवर्गात निर्माण करण्यात आलेल्या अधिसंख्य पदाची वेतनश्रेणी रु.५२००-२०२०० (ग्रेड पे रु.२४००) अशी असेल.
पृष्ठ ३ पैकी २
# Page 3
शासन निर्णय क्रमांकः लामपा-२०२२/प्र.क्र.२०९/नवि-२४
०३. उपरोक्त पदांच्या बाबतीत, दिनांक १९.९.२०१९ अन्वये मान्यता दिलेल्या लातूर शहर महानगरपालिकेचे सेवाप्रवेश नियम, २०१९ मधील तरतूदींचे पालन करावे.