# Page 1
राज्यस्तरीय नगरपरिषद संवर्गातील परिविक्षाधीन प्रशिक्षणार्थी मुख्याधिकारी गट-ब कर्मचाऱ्यांना On Field Training या प्रशिक्षणासाठी निधी वितरीत करणेबाबत.
महाराष्ट्र शासन
नगर विकास विभाग
शासन निर्णय क्रमांक संकीर्ण-२०२३/प्र.क्र.१८८/नवि-२०
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२,
दिनांक :३१ ऑगस्ट, २०२३
वाचा : १) सामान्य प्रशासन विभाग, शासन निर्णय क्र.टीआरएन-०९/प्र.क्र.३९/०९/१२-अ, दि. २३ सप्टेंबर, २०११ २) सामान्य प्रशासन विभाग, शासन निर्णय क्र.यशदा-२०२१/प्र.क्र.४४/१२-अ, दि.२२ सप्टेंबर, २०२२ ३) नगर विकास विभाग, शासन निर्णय क्र.एमसीओ-२०२१/प्र.क्र.८७/नवि-१४, दि. १६ मार्च, २०२२ ४) नगर विकास विभाग, शुध्दीपत्रक क्र.एमसीओ-२०२१/प्र.क्र.८७/नवि-१४, दि. १७ मार्च, २०२२ ५) नगर विकास विभाग, शासन निर्णय क्र. एमसीओ-२०२१/प्र.क्र.८७/नवि-१४, दि. १२ डिसेंबर, २०२२ ६) नगर विकास विभाग, शासन निर्णय क्र.एमसीओ-२०२१/प्र.क्र.८७/नवि-१४, दि. १० ऑगस्ट, २०२३, ७) नगर विकास विभाग, शासन निर्णय क्र.एमसीओ-२०२२/प्र.क्र.२०८/नवि-१४, दि. २२ ऑगस्ट, २०२३ ८) नगरपरिषद प्रशासन संचालनालय यांचे क्र.नपप्रसं/सं.मु.आस्था/पमुअ गट-ब / प्रशिक्षण / २०२३/कक्ष-२/४६४१, दि.२४.०८, २०२३ रोजीचे पत्र प्रस्तावना : राज्यस्तरीय नगरपरिषद संवर्गातील कर्मचाऱ्यांमधुन मर्यादीत विभागीय परिक्षेच्या गुणवत्तेनूसार २७ कर्मचाऱ्यांची निवडयादी तयार करुन आयुक्त तथा संचालक, नगरपरिषद प्रशासन संचालनालय यांनी प्रस्ताव सादर केला होता. सदर प्रस्तावातील २७ राज्यस्तरीय नगरपरिषद संवर्गातील कर्मचाऱ्यांना नगर विकास विभागाच्या संदर्भाधीन शासन निर्णयानुसार परिविक्षाधीन प्रशिक्षणार्थी मुख्याधिकारी, गट-ब पदावर On Field Training स्वरुपात नियुक्ती देण्यात आली आहे.
संबंधित परिविक्षाधीन प्रशिक्षणार्थी मुख्याधिकारी, गट-ब मधील नगरपरिषद/ नगरपंचायतीमध्ये कार्यरत असणाऱ्या सदर अधिकाऱ्यांना प्रशिक्षण देणे आवश्यक आहे. त्यानुसार सन २०२३-२४ मध्ये २७ परिविक्षाधीन प्रशिक्षणार्थी मुख्याधिकारी, गट-ब व नवनियुक्त १५ परिविक्षाधीन प्रशिक्षणार्थी मुख्याधिकारी,गट-ब मिळून ४२ अधिकाऱ्यांसाठी पायाभूत प्रशिक्षणासाठी निधी वितरीत करण्याची बाब शासनाच्या विचाराधीन होती.
शासन निर्णय : आयुक्त तथा संचालक, नगरपरिषद प्रशासन संचालनालय, नवी मुंबई यांनी प्रस्तावित केल्याप्रमाणे परिविक्षाधीन प्रशिक्षणार्थी मुख्याधिकारी, गट-ब पदावरील एकुण ४२ प्रशिक्षणार्थींना
# Page 2
शासन निर्णय क्रमांक: संकीर्ण-२०२३/प्र.क्र.१८८/नवि-२०
प्रशिक्षण आयोजित करण्यास शासन मान्यता देत असून सामान्य प्रशासन विभाग, शासन निर्णय क्र.यशदा-२०२१/प्र.क्र.४४/१२-अ, दि.२२ सप्टेंबर, २०२२ अन्वये वसंतराव नाईक राज्य कृषी विस्तार व्यवस्थापन प्रशिक्षण संस्था (वनामती), नागपूर या संस्थेमार्फत देण्यात येणाऱ्या पायाभूत प्रशिक्षणासाठी आयुक्त तथा संचालक, नगरपरिषद प्रशासन संचालनालय, नवी मुंबई यांना अनुज्ञेय करण्यात आलेले प्रति प्रशिक्षणार्थी प्रती दिवस रुपये १५००/- (रु. १५०० X ४२ प्रशिक्षणार्थी x १२ दिवस = रु.७,५६,०००/- (रुपये सात लक्ष छपन्न हजार फक्त) आकारण्यास सदर शासन निर्णयातील अटी व शर्तीच्या अधिन राहून मान्यता देण्यात येत आहे. तसेच, सदर प्रशिक्षण पूर्ण करीत असताना खालील बाबींची पूर्तता करणे आवश्यक राहील.
१) ज्या उद्देशासाठी निधी मंजूर आहे त्या व्यतिरिक्त इतर उद्देशासाठी सदर निधी खर्च करता येणार नाही. तसेच इतर लेखाशीर्षाकडे वळती करता येणार नाही.
२) प्रशिक्षणार्थींचा प्रवासभत्ता हा वित्त विभागाच्या शासन निर्णयानुसार मंजूर असलेल्या त्या त्या संवर्गाच्या दरानुसार अनुज्ञेय राहील.
०२. या बाबीवरील खर्च मागणी क्र. एफ-३, “२२५१, सचिवालयीन- सामाजिक सेवा, ००, ००३, प्रशिक्षण (००) (००) (०१) शासकीय कर्मचाऱ्यांना प्रशिक्षण (२२५१०९९१), ३१ सहायक अनुदाने (वेतनेतर) या लेखाशिर्षातून सन २०२३-२४ या आर्थिक वर्षात अर्थसंकल्पीत केलेल्या तरतूदीतून करण्यात यावा. सदर शासन निर्णय वित्त विभागाच्या अर्थसं-२०२३/प्र.क्र.४०/अर्थ-३, दि.१२.०४.२०२३ च्या परिपत्रकामधील अटी व शर्तींच्या अधीन राहून निर्गमित करण्यात येत आहेत.
०३. या शासन निर्णयानुसार मंजूर व वितरीत करण्यात येत असलेल्या रु.७,५६,०००/- (रुपये सात लक्ष छपन्न हजार फक्त) या निधीचे कार्यान्वयन यंत्रणेस वितरण करण्यासाठी उपायुक्त नगरपरिषद प्रशासन संचालनालय, बेलापूर, नवी मुंबई यांना नियंत्रण अधिकारी तसेच सहायक आयुक्त (लेखा) नगरपरिषद प्रशासन संचालनालय यांना आहरण व संवितरण अधिकारी म्हणून घोषित करण्यात येत आहे आहरण व संवितरण अधिकारी यांनी सदरचा निधी आहरीत करुनकार्यान्वयन यंत्रणेस वितरीत करावा.