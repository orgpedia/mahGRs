# Page 1
नागपुर सुधार प्रन्यासकडे अधिनियमातील तरतुदीनुसार, नासुप्र विश्वस्त मंडळावर महाराष्ट्र विधानसभेचे प्रतिनिधी यांची नामनिर्देशनाने नियुक्ती करणेबाबत.
महाराष्ट्र शासन
नगर विकास विभाग
शासन निर्णय क्र. नासूप्र २०२०/प्र.क.०९/नवि-२६,
मंत्रालय, मुंबई-४०० ०३२.
दिनांक – १४ डिसेंबर, २०२०
वाचा: मा.अध्यक्ष, महाराष्ट्र विधानसभा, यांचे पत्र क्र.मविस/टिप्पणी/५७९/२०२०, दि.१५/०७/२०२०.
प्रस्तावना : नागपूर सुधार प्रन्यास अधिनियम, १९३६ च्या कलम ०४ मधील (१) (f) व कलम ४ (७) मधील तरतुदी नुसार, नागपूर सुधार प्रन्यासच्या विश्वस्त मंडळावर, मा. अध्यक्ष, महाराष्ट्र विधानसभा, यांच्याकडून विधानसभा सदस्यांपैकी एका सन्माननीय सदस्याला विश्वस्त म्हणून नामनिर्देशित करण्यात येते.
नागपूर सुधार प्रन्यास, नागपूर या संस्थेच्या विश्वस्त मंडळावर, मा. अध्यक्ष महाराष्ट्र विधानसभा, यांनी उपरोक्त अधिकारांतर्गत श्री विकास ठाकरे ( नागपूर पश्चिम), विधानसभा सदस्य यांना सदर नियुक्तीसाठी नामनिर्देशित केले आहे.
शासन निर्णयः “नागपूर सुधार प्रन्यासच्या विश्वस्त मंडळावर श्री. विकास ठाकरे, विधानसभा सदस्य यांची, त्यांचा विधानसभा सदस्यत्वाचा कालावधी संपेपर्यंत अथवा शासन पुढील आदेश देईपर्यंतच्या कालावधीसाठी विश्वस्त म्हणून नियुक्ती करण्यात येत आहे.”