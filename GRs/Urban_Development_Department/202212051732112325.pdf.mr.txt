# Page 1
महाराष्ट्र महानगरपालिका अधिनियम, १९४९ चे कलम ४५१ अन्वये कोल्हापूर महानगरपालिकेचा महासभा ठराव क्र.१०,दि.१९/०६/२०१८ अशंत: निलंबित करणेबाबत.
महाराष्ट्र शासन
नगर विकास विभाग
शासन निर्णय क्रमांक : एमयुपी-२०१८/प्र.क्र. ३०० /नवि-१९
मंत्रालय, मुंबई-४०० ०३२.
दिनांक : ०५ डिसेंबर, २०२२
वाचा : १. आयुक्त, कोल्हापूर महानगरपालिका यांचे पत्र जा.क्र: इस्टेट विभाग/१६११/२०१८-१९, दिनांक २१/०९/२०१८.
२. आयुक्त, कोल्हापूर महानगरपालिका यांचे पत्र जा.क्र: इस्टेट विभाग/वशि९९२/२०२०-२१, दिनांक १२/०१/२०२१.
प्रस्तावना : कोल्हापूर महानगरपालिका महासभेने दिनांक १६/०४/२०१३ रोजी पारित केलेल्या जाहिरात धोरणाची मुदत संपल्याने पुढील ५ वर्षे कालावधीकरीता जाहिरातीचे धोरण व दर निश्चितीसाठी दिनांक १४/०३/२०१८ रोजी प्रस्ताव देण्यात आला. सदर प्रस्तावावर चर्चा होऊन उपसूचनेसह दिनांक १९/०३/२०१८ रोजी महासभा ठराव क्र.६१, उपसूचनेद्वारे काही मुद्यांमध्ये बदल सूचवून पारित करण्यात आला. परंतु, यातील काही मुद्दे अधिनियमातील व अधिसूचनेतील तरतूदीच्या विपरित असल्याने तसेच महानगरपालिकेच्या आर्थिक नुकसान होणारे असल्याने ठराव क्र.६१ च्या उप सूचनेमधील काही मुद्यांबाबत फेरविचार होणे आवश्यक असल्याने महानगरपालिका प्रशासनाने महासभेसमोर फेरप्रस्ताव सादर केला.
०२. प्रशासनाच्या सदर प्रस्तावावर सभागृहात चर्चा झाली व आयुक्त यांच्या फेर प्रस्तावावर प्रस्तूत उप सूचनेप्रमाणे कार्यवाही ठेवण्यास सभागृहाने दिनांक १९/०६/२०१८ रोजी महासभा ठराव क्र.१० मधील उप सूचनेद्वारे सर्वानुमते तक्ता “ अ” नुसार मंजुरी दिली. तथापि, महासभेने मंजुरी दिलेल्या तक्ता “ अ” मधील मुद्दा क्र. ३ व मुद्दा क्र. ४ मधील बाबींमुळे महानगरपालिकेचे आर्थिक नुकसान होत असल्याचे दिसून येत असल्याने सदर मुद्दे विखंडीत करण्याची विनंती आयुक्त, कोल्हापूर महानगरपालिका यांनी शासनास केली आहे.
०३. उपरोक्त नमूद बाबीं विचारात घेऊन कोल्हापूर महानगरपालिकेच्या महासभेने दि.१९/०६/२०१८ रोजी पारीत केलेल्या ठराव क्र.१०, तक्ता “ अ” मधील मुद्दा क्र. ३ व मुद्दा क्र.४ हा महानगरपालिकेच्या आर्थिक हिताच्या विरुध्द असल्याचे दिसून येत असल्याने सदर मुद्दे महाराष्ट्र महानगरपालिका अधिनियमातील कलम ४५१ मधील तरतुदीनुसार विखंडीत करण्याची बाब शासनाच्या विचाराधीन होती.
# Page 2
शासन निर्णय क्रमांकः एमयुपी-२०१८/प्र.क्र. ३००/नवि-१९
शासन निर्णय :
कोल्हापूर महानगरपालिकेच्या महासभेने दि.१९/०६/२०१८ रोजी पारीत केलेल्या ठराव क्र. १०, तक्ता “ अ" मधील मुद्दा क्र. ३ व मुद्दा क्र. ४ हा महानगरपालिकेच्या आर्थिक हिताच्या विरुध्द असल्याने महाराष्ट्र महानगरपालिका अधिनियम, १९४९ चे कलम ४५१ (१) मधील तरतुदीनुसार प्रथमत: खालीलप्रमाणे निलंबित करण्यात येत आहेत :
अ) मुद्दा क्र.३ च्या अनुषंगाने पारित केलेला निर्णय :- “ मा.ठराव क्र.१३४ नुसार नियमित झालेले व सद्या अस्तित्वात असलेले अधिकृत होर्डिंग वगळून पुढे नव्याने घेणारे होर्डिंग मागणी करीता निविदा प्रक्रियेचा अवलंब करावा. महानगरपालिका जागेवरील ८१ बोर्ड हे यापूर्वीचे महासभा ठराव क्र.१३४, दि.१६/०४/२०१३ ने नियमित करणेत आले होते. या ८१ बोर्डाबाबत त्यांचे कराराचे पुढील ५ वर्षासाठी मुदतवाढ करुन नुतनीकरण करणेत यावेत. या ८१ बोर्डचे जागा भाडे रेडीरेकनरप्रमाणे न ठेवता गतवर्षीच्या प्रचलित पध्दतीने (सन २०१७/२०१८) जागा भाडेमध्ये ४० टक्के वाढ म्हणजेच सन २०१७/२०१८ च्या प्रति महिना रु.७.३१ प्रति चौ.फू. च्या भाड्यामध्ये ४० टक्के वाढ होऊन २०१८-१९ साठी रु.१०.२३ पैसे प्रति चौ.फू. प्रमाणे राहील.
या दरामध्ये पुढील कालावधीसाठी प्रतिवर्ष ५ टक्के वाढ देण्यात यावी."
ब) मुद्दा क्र.४ च्या अनुषंगाने पारित केलेला निर्णय :- “ जाहिरात शुल्क व जाहिरात कर असा दुहेरी कर होत असल्याने जाहिरात कर पूर्वलक्षी प्रभावाने रद्द करणेबाबत घरफाळा विभागाने स्वतंत्र प्रस्ताव महासभेस सादर करावा.”
२. महाराष्ट्र महानगरपालिका अधिनियमाचे कलम ४५१ (२) नुसार आदेशाच्या दिनांकापासून एक महिन्यात संबंधितांना याबाबत अभिवेदन करता येईल. विहीत मुदतीत अभिवेदन प्राप्त न झाल्यास या अधिनियमातील कलम ४५१ (३) नुसार पुढील कार्यवाही करण्यात येईल.
# Page 3