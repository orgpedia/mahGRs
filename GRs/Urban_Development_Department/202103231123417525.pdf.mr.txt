# Page 1
कल्याण-डोंबिवली महानगरपालिकेच्या सर्वसाधारण सभेने पारीत केलेला दि.२०.०७.२०१५ रोजीचा ठराव क्र. ३८ हा महाराष्ट्र महानगरपालिका अधिनियमाच्या कलम-४५१ (१) अन्वये निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- कडोंम-१०१५/प्र.क्र.७९/नवि-२८
मादाम कामा मार्ग, हुतात्मा राजगुरू चौक,
मंत्रालय, मुंबई-३२.
दिनांक:- २३ मार्च, २०२१
संदर्भ:- १. आयुक्त, कल्याण-डोंबिवली महानगरपालिका यांचे पत्र क्र.कडोंमपा/आस्था/मुका/१५५५, दि.२७.०२.२०१५.
२. आयुक्त, कल्याण-डोंबिवली महानगरपालिका यांचे पत्र क्र.कडोंमपा/साप्र/मुका/३३७, दि.२७.०४.२०१८.
३. कल्याण-डोंबिवली महानगरपालिका सर्वसाधारण सभा ठराव क्र.३८, दि.२०.०७.२०१५.
४. कल्याण-डोंबिवली महानगरपालिका स्थायी समिती विशेष सभा ठराव क्र. १३०, दि.२५.०३.२०१५.
प्रस्तावना:
श्री.लक्ष्मण गणपत घोलप, सफाई कामगार (पा.पु.), कल्याण-डोंबिवली महानगरपालिका यांनी कल्याण-डोंबिवली महानगरपालिकेची सार्वत्रिक निवडणूक - २०१० लढवावयाची असल्याकारणाने, महापालिकेतील “सफाई कामगार" या पदाचा राजीनामा मंजूर करण्याबाबत दि. २४.०८.२०१० रोजी विनंती अर्ज सादर केला. तसेच त्यांनी नियमातील तरतूदीनुसार राजीनामा तातडीने स्विकारण्यासाठी एक महिन्याच्या मूळ वेतना इतकी रक्कम महानगरपालिकेकडे भरणा केली. दि.०१.०९.२०१० च्या आदेशान्वये श्री. घोलप यांचा राजीनामा दि.२४.०८.२०१० पासून मंजूर करण्यात आला. त्यास सर्वसाधारण सभेने ठराव क्र.१०३, दि.२०.०१.२०११ अन्वये कार्योत्तर मंजूरी दिली आहे.
२. श्री.घोलप यांनी दि.०९.११.२०१० च्या अर्जान्वये असे सादर केले की, त्यांची मानसिक स्थिती चांगली नसल्याने पदाचा राजीनामा दिला होता. डॉ. दिलीप जोशी, मनोविकृती तज्ञ, अभ्यागत समिती मनोरुग्णालय, ठाणे यांचे प्रमाणपत्र सोबत जोडले आहे. दि.०९.११.२०१० पासूनचे फिट सर्टिफिकेट नुसार मन:स्थिती चांगली झाल्याने दि.२४.०८.२०१० रोजीच्या अर्जाने दिलेला राजीनामा नामंजूर करण्यात यावा.
३. श्री.घोलप यांनी मा.उच्च न्यायालयात दाखल केलेल्या रिट याचिका क्र.९३१५/२०११ व त्यावरील रिव्ह्यू पिटीशन क्र.२२/२०१२ मध्ये मा. उच्च न्यायालयाने दि. २९.०३.२०१२ रोजीच्या आदेशामध्ये “The Petitioner has not made out any case that in the public interest he should be allowed to withdraw his resignation. Hence, for the aforesaid reasons, we do not find any merit in the Petition. The Petition is a accordingly dismissed.” असे नमूद करून सदर याचिका रद्दबातल केली आहे.
४. कल्याण-डोंबिवली महानगरपालिकेने केलेली कार्यवाही योग्य व नियमास धरून असल्याचे स्थायी समिती यांना दि.२६.०३.२०१५ अन्वये अवगत करण्यात आले असता स्थायी समिती सभा दि.२५.०३.२०१५,
# Page 2
शासन निर्णय क्रमांकः कडोंम–१०१५/प्र.क्र.७९/नवि-२८
ठराव क्र.१३० अन्वये श्री.लक्ष्मण गणपत घोलप, सफाई कामगार यांचा राजीनामा नामंजूर करून त्यांना पुन्हा सेवेत घेण्याबाबतची शिफारस सर्वसाधारण सभेस केलेली आहे. सर्वसाधारण सभेने ठराव क्र. ३८, दि.२०.०७.२०१५ अन्वये श्री. घोलप यांना कामावर हजर करून घेण्याच्या स्थायी समितीच्या शिफारशीस मंजूरी दिली आहे.
५. कल्याण-डोंबिवली महानगरपालिका सर्वसाधारण सभेने पारीत केलेले ठराव अधिनियमाशी विसंगत असल्यामुळे सदर ठरावाची अंमलबजावणी करणे संयुक्तिक होणार नाही असे नमूद करून आयुक्त, कल्याण डोंबिवली महानगरपालिका यांनी सदर ठराव महाराष्ट्र महानगरपालिका अधिनियमाच्या कलम ४५१ नुसार विखंडीत करण्याची शासनास विनंती केली आहे.
६. उपरोक्त वस्तुस्थिती तसेच महाराष्ट्र नागरी सेवा (निवृत्तीवेतन) नियम, १९८२ मधील तरतुदी विचारात घेऊन, श्री.लक्ष्मण गणपत घोलप, सफाई कामगार यांचा राजीनामा स्विकारल्यानंतर जवळपास साडेचार वर्षानंतर त्यांना परत सेवेत घेण्यासाठी सर्वसाधारण सभेने मंजूर केलेला ठराव क्र. ३८, दि.२०.०७.२०१५ हा व्यापक लोकहिताच्या विरोधात असल्याने, सदर ठराव महाराष्ट्र महानगरपालिका अधिनियमाच्या कलम ४५१ (१) अन्वये निलंबित करण्याची बाब शासनाच्या विचाराधीन होती. तद्नुषंगाने शासनाने पुढील निर्णय घेतला आहे.
शासन निर्णय:
आयुक्त, कल्याण-डोंबिवली महानगरपालिका यांनी संदर्भीय पत्रांत नमूद केलेली वस्तुस्थिती तसेच म.ना.से. (निवृत्तीवेतन) नियम, १९८२ मधील तरतूद विचारात घेता, श्री लक्ष्मण गणपत घोलप, सफाई कामगार (पा.पु.), कल्याण-डोंबिवली महानगरपालिका यांचा राजीनामा स्विकारल्यानंतर जवळपास साडेचार वर्षानंतर त्यांना परत सेवेत घेण्यासाठी महासभेने मंजूर केलेला ठराव क्र.३८, दि.२०.०७.२०१५ हा व्यापक हिताच्या विरोधात असल्याचे स्पष्ट होत असल्याने, महाराष्ट्र महानगरपालिका अधिनियमाच्या कलम-४५१ (१) नुसार प्रथमत: निलंबित करण्यात येत आहे.
२. सदर निलंबनाच्या शासन निर्णयाच्या दिनांकापासून ३० दिवसांच्या आत संबंधितांनी अभिवेदन सादर करावे. विहित मुदतीत अभिवेदन प्राप्त न झाल्यास, महाराष्ट्र महानगरपालिका अधिनियमातील कलम ४५१ (३) अन्वये प्रस्तुत प्रकरणी पुढील आवश्यक ती कार्यवाही करण्यात येईल.
# Page 3