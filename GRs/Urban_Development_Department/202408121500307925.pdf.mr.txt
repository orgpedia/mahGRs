# Page 1
धनगर समाजाच्या शैक्षणिक व सामाजिक
प्रयोजनासाठी नवी मुंबई, खारघर येथील
भूखंड वाटप करण्याबाबत...
महाराष्ट्र शासन
नगर विकास विभाग
शासन निर्णय क्रमांकः सिआयडी-३३२३/१५२६/प्र.क्र.२६३/नवि -१०
मादाम कामा रोड, हुतात्मा राजगुरु चौक,
मंत्रालय, मुंबई-४०००३२.
दिनांक : १२ ऑगस्ट, २०२४
प्रस्तावना :-
नवी मुंबई जमीन विनियोग (सुधारणा) नियमावली, २००८ मध्ये सामाजिक सुविधा प्रयोजनांतर्गत
विशिष्ट्ट समाजाच्या समुहाकरीता त्यांच्या विविध प्रादेशिक व सांस्कृतिक कार्यासाठी / सामाजिक
भवनासाठी जाहिरातीद्वारे विविध इच्छुक संस्थांकडून अर्ज मागवून निश्चित केलेल्या दराने भाडेपट्टयाची
रक्कम आकारुन भूखंडाचे वाटप करण्याची तरतूद आहे. सामाजिक सुविधा प्रयोजनाचे भूखंड वाटप
करताना सिडको महामंडळाच्या प्रचलित धोरणानुसार विहीत मर्यादेत भूखंडाचे वाटप करण्यात येते.
धनगर समाजासाठी अभिनव समाज फाऊंडेशन ही संस्था शैक्षणिक व सामाजिक क्षेत्रात काम करीत
असून या संस्थेमार्फत विविध शैक्षणिक व सामाजिक कार्यक्रम राबविण्यात येतात. सदर संस्थेने धनगर
समाजातील उपेक्षीत, वंचित घटकाला न्याय देण्यासाठी, नवी मुंबई येथील वाशी, खारघर, नेरुळ, उलवे
या नोडमध्ये शैक्षणिक व सामाजिक प्रयोजनाकरीता भूखंड मिळणेबाबत विनंती केली होती. धनगर
समाजाच्या शैक्षणिक व सामाजिक प्रयोजनासाठी नवी मुंबई येथील भूखंड वाटप करण्याबाबतचा प्रस्ताव
दि.११.३.२०२४ रोजी मंत्रीमंडळासमोर ठेवण्यात आला होता. मंत्रीमंडळ बैठकीत झालेल्या निर्णयानुसार
धनगर समाजाच्या शैक्षणिक व सामाजिक प्रयोजनासाठी नवी मुंबई येथे भूखंड वाटप करण्याची बाब
शासनाच्या विचाराधीन आहे.
शासन निर्णय :-
मंत्रीमंडळ बैठकीत झालेल्या निर्णयानुसार, नवी मुंबई येथे धनगर समाजाच्या शैक्षणिक व
सामाजिक प्रयोजनासाठी भूखंड वाटप करण्याच्या अनुषंगाने पुढीलप्रमाणे निर्णय घेण्यात येत आहे.
१)नवी मुंबई, खारघर नोड येथील सेक्टर-५ मधील भूखंड क्र.४६-बी, सुमारे क्षेत्र ४००० चौ.मी. हा
भूखंड धनगर समाजाच्या शैक्षणिक व सामाजिक प्रयोजनासाठी सिडकोच्या प्रचलित धोरणानुसार
निश्चित केलेले भाडेपट्टा अधिमूल्य (लिज प्रिमियम) आकारुन जाहीरातीने वाटप करण्याच्या
प्रचलित पद्धतीस अपवाद करुन इतर मागास बहुजन कल्याण विभागास भाडेपट्याने थेट वाटप
करण्यास नवी मुंबई जमीन विनियोग (सुधारीत) नियमावली, २००८ मधील विनियम २५ नुसार
मान्यता देण्यात येत आहे.
# Page 2
शासन निर्णय क्रमांकः सिआयडी-३३२३/१५२६/प्र.क्र.२६३/नवि-१०
२)इतर मागास बहुजन कल्याण विभागाने धनगर समाजाच्या शैक्षणिक व सामाजिक प्रयोजनासाठी
धनगर समाजाचे प्रतिनिधित्व करणाऱ्या संस्थेची निवड करुन भूखंड वाटप करण्याचे धोरण
निश्चित करावे.
३)मंत्रीमंडळाची मान्यता व इतर मागास बहुजन कल्याण विभागाचे धोरण लक्षात घेवून धनगर
समाजाचे प्रतिनिधीत्व करणाऱ्या संस्थेस सदरचा भूखंड योग्य रक्कम आकारुन पोट-
भाडेपट्टयाव्दारे हस्तांतरीत करण्यात यावा.
४)उपरोक्त भूखंडासाठी इतर मागास बहुजन कल्याण विभागाने अर्थसंकल्पीत तरतूदीतून भाडेपट्टा
रक्कम सिडकोकडे जमा करावी. सध्या यासाठी स्वतंत्र योजना / लेखाशिर्ष उपलब्ध नसल्यास,
विभागास भूखंड वाटप करण्यासाठी पात्र ठरविलेल्या संस्थेस भाडेपट्टा रक्कम भरण्यास प्राधिकृत
करता येईल.
५) सिडको महामंडळाने भाडेपट्टा शुल्क भरणा झाल्यानंतर इतर मागास बहुजन कल्याण
विभागासोबत भाडेपट्टा करारनामा करावा. सदर करारनाम्यातील विहित अटी व शर्ती इतर
मागास बहुजन कल्याण विभाग व वाटप झालेल्या संस्थेस बंधनकारक राहतील.
६)प्रचलित धोरणानुसार सदर भुखंडसाठी अनुज्ञेय चटई क्षेत्र निदेशांक लागू राहिल.
०२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3