# Page 1
“हीरक महोत्सवी महाराष्ट्र नागरी स्वच्छता अभियान” अंतर्गत राज्यातील नागरी स्थानिक स्वराज्य संस्थांची दिनांक १ मार्च, २०२० ते ३० एप्रिल, २०२० या कालावधीत स्वच्छतेच्या अनुषंगाने घेण्यात येणारी स्पर्धा स्थगित करण्याबाबत.
महाराष्ट्र शासन
नगर विकास विभाग
शासन निर्णय क्रमांक : स्वमअ-२०२०/प्र.क्र.४२/नवि ३४
हुतात्मा राजगुरु चौक, मादाम कामा मार्ग,
४ था मजला, मंत्रालय, मुंबई ४०० ०३२
दिनांक : १६ मार्च, २०२०
पहा: (१) शासन निर्णय, नगर विकास विभाग, क्रमांक स्वभाअ २०१५/प्र.क्र.२३/नवि ३४, दि. १५.०५.२०१५ (२) शासन निर्णय, नगर विकास विभाग, क्रमांक स्वमअ २०२०/प्र.क्र.४२/नवि ३४, दि. २६ फेब्रुवारी, २०२०
शासन निर्णयः
दिनांक १ मे, २०२० रोजी महाराष्ट्र राज्य स्थापनेचा हीरक मोहोत्सव साजरा होत असून, या निमित्त स्वच्छ, सुंदर व हरीत महाराष्ट्राची संकल्पना साकारण्यासाठी दिनांक १ मार्च, २०२० ते ३० एप्रिल, २०२० या कालावधीत राज्यातील सर्व नागरी स्थानिक स्वराज्य संस्थांमध्ये हीरक महोत्सवी महाराष्ट्र - नागरी स्वच्छता अभियान राबवून संदर्भीय क्रमांक २ येथील शासन निर्णयान्वये राज्यातील शहरांची स्पर्धा आयोजित केली आहे.
२. राज्यामध्ये झालेला कोरोना विषाणूंचा वाढता प्रादुर्भाव लक्षात घेता, हा प्रादुर्भाव रोखण्यासाठी नागरी स्थानिक स्वराज्य संस्थांच्या स्तरावर प्रतिबंधात्मक उपाययोजना तातडीने करणे आवश्यक असल्याने राज्याच्या हीरक महोत्सवानिमित्त संदर्भीय क्रमांक २ येथील शासन निर्णयान्वये आयोजित केलेली शहरांची स्पर्धा सध्या काही कालावधीसाठी शासन स्थगित करीत आहे.
३. ही स्पर्धा जरी स्थगित केली असली तरी, कोरोनाचा संसर्ग रोखण्यासाठी सर्व नागरी स्थानिक स्वराज्य संस्थांनी संस्थांनी पाणी, परिसर स्वच्छता आणि वैयक्तीक स्वच्छता याबाबत सर्व महानगरपालिका/ नगरपरिषद/ नगरपंचायत यांनी करावायाच्या उपाययोजनेबाबत वेगळयाने सूचना निर्गमित करण्यात येत आहेत.
# Page 2