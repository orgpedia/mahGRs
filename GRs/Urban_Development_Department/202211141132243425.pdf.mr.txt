# Page 1
महाराष्ट्र लोकसेवा हक्क अधिनियम -२०१५ अंतर्गत “एमएमआरडीए” महामंडळाकडील लोकसेवा, नियत कालमर्यादा, पदनिर्देशित अधिकारी, प्रथम व व्दितीय अपिलीय अधिकारी अधिसुचित करण्याबाबत.
महाराष्ट्र शासन
नगर विकास विभाग
शासन निर्णय क्रमांकः एमआरडी-३३२२/१५४०/प्र.क्र.२०५/नवि-७
मादाम कामा रोड, हुतात्मा राजगुरु चौक,
मंत्रालय, मुंबई - ४०००३२.
दिनांक :१४ नोव्हेंबर, २०२२
संदर्भ : महाराष्ट्र लोकसेवा हक्क अधिनियम २०१५, दिनांक २८.०४.२०१५
प्रस्तावना : राज्यातील पात्र व्यक्तींना पारदर्शक कार्यक्षम व समयोचित लोकसेवा देण्याकरिता तसेच
लोकांच्या स्थानिक प्रशासनाकडून वाढत्या अपेक्षा विचारात घेऊन त्यांना तत्पर व दर्जेदार सेवा पुरविण्याच्या दृष्टिकोनातून महाराष्ट्र लोकसेवा हक्क अध्यादेश - २०१५, दि.२८.०४.२०१५ रोजी महाराष्ट्र राज्यास लागू करण्यात आला आहे. या अध्यादेशातील कलम-३ मध्ये नमूद करण्यात आल्यानुसार प्रत्येक सार्वजनिक प्राधिकरणाने अध्यादेश लागू झाल्यानंतर ३ महिन्याच्या कालावधीच्या आत आणि त्यानंतर वेळोवेळी ते पुरवित असलेल्या लोकसेवा, पदनिर्देशित अधिकारी, प्रथम व व्दितीय अपिलीय अधिकारी आणि नियत कालमर्यादा या अध्यादेशाखाली अधिसुचित करणे आवश्यक आहे. त्यानुसार मुंबई महानगर प्रदेश विकास प्राधिकरणाकडील सेवांसाठी नियत कालमर्यादा, पदनिर्देशित अधिकारी, प्रथम व व्दितीय अपिल अधिकारी अधिसुचित करण्याची बाब शासनाचे विचाराधीन होती. याबाबत शासन पुढीलप्रमाणे निर्णय घेत आहे.
शासन निर्णय :
१) महाराष्ट्र लोकसेवा हक्क अधिनियम २०१५ मधील तरतुद ३ नुसार मुंबई महानगर प्रदेश विकास प्राधिकरणाकडील अनुसूची -अ मधील सेवा या आदेशान्वये अधिसुचित करण्यात येत आहेत. नगर विकास विभागाअंतर्गत मुंबई महानगर प्रदेश विकास प्राधिकरणामार्फत देण्यात येणाऱ्या सेवांसाठी लोकसेवेचा कालावधी सेवा अधिसूचीत करणारे कार्यालय तसेच पदनिर्देशित अधिकारी, प्रथम अपिलीय अधिकारी, व्दितीय अपिलीय अधिकारी याबाबतचा तपशिल अनुसूची - अ० मध्ये नमूद करण्यात आलेला आहे.
२) अनुसूची - अ· मध्ये नमुद सेवा देण्यास जबाबदार पदनिर्देशित अधिकारी, प्रथम व व्दितीय अपिल अधिकारी यांनी नागरिकांना विहीत मुदतीत सेवा उपलब्ध करून देण्याची कार्यवाही करावी.
# Page 2
शासन निर्णय क्रमांक:एमआरडी-३३२२/१५४०/प्र.क्र.२०५/नवि-७ 6
३) अनुसूची -अ॰ मध्ये नमुद सेवांच्या तपशिल मुंबई महानगर प्रदेश विकास प्राधिकरणाच्या प्रत्येक कार्यालयाच्या फलकावर सुवाच्य अक्षरात ठळकपणे प्रदर्शित करावा.
४) अनुसूची -अ॰ मध्ये नमुद सेवा “आपले सरकार” च्या वेबपोर्टलवरील Dashboard of Right to service वर “महाआयटी” च्या मदतीने उपलब्ध करून देण्यात याव्यात.
“महाआयटी” मार्फत मुंबई महानगर प्रदेश विकास प्राधिकरणाकडील संबंधीत पदनिर्देशीत अधिकाऱ्यांना “युझरआयडी” व “पासवर्ड” उपलब्ध करून देण्यात यावा.
तसेच सदर सेवा “आपले सरकार” पोर्टल वरून उपलब्ध करून देणेसाठी तांत्रिक सहाय्य करण्याची जबाबदारी “महाआयटी” यांची राहील.
# Page 3
# Page 4
# Page 5
# Page 6