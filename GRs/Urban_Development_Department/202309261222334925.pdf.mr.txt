# Page 1
धारावी पुनर्विकास प्रकल्पामधील निवासी सदनिका / संक्रमण शिबीरे / खुल्या जमिनी व प्रगतीपथावरील बांधकामांना मालमत्ता करामध्ये सुट प्रदान याबाबत
महाराष्ट्र शासन
नगर विकास विभाग
शासन निर्णय क्रमांक बीएमसी-२५२३/प्र.क्र.६८५/नवि-२१
मंत्रालय, मुंबई-४०० ०३२.
दिनांक : :२६.०९.२०२३
प्रस्तावना :
गृहनिर्माण विभागाच्या दि.०५.११.२०१८ रोजीच्या शासन निर्णयान्वये धारावी पुनर्विकास
प्रकल्पातील सेक्टर १ ते ५ या सर्व सेक्टरचा विशेष हेतू कंपनी (SPV) च्या माध्यमातून एकत्रित विकास
करणेबाबत व विशेष अधिकार प्रदान करणेबाबत शासन निर्णय निर्गमित करण्यात आला आहे. तसेच
धारावी पुनर्विकास प्रकल्पाची विशेष हेतू कंपनी मॉडेलच्या अंतर्गत रेल्वेच्या जमीनीच्या हस्तांतरणासाठी
उल्लेख केलेल्या अटी व शर्तीसह प्रकल्पाला अतिरिक्त सवलती देवून पुन्हा नव्याने सुधारीत जागतिक
निविदा प्रक्रियेव्दारे अंमलबजावणी करणेबाबत दिनांक २८.०९.२०२२ रोजी शासन निर्णय निर्गमित
करण्यात आला आहे.
२. दि.०५.११.२०१८ रोजीच्या शासन निर्णयातील परिच्छेद क्र.४ (ब) व ४ (क) मध्ये नमूद केलेल्या अन्वये खालील निर्णय पारित केला आहे :
४ (ब) बृहन्मुंबई महानगरपालिकेच्या अंतर्गत झोपडपट्टी पुनर्वसन व नागरी नुतनीकरण
घटकाकरीता मर्यादीत कालावधीसाठी असलेले सवलतीचे मालमत्ता कर (मुंबई महानगरपालिका
अधिनियम १८८८, कलम १४४ (ब) आणि १४४ (ड) खालील) धारावी पुनर्विकास प्रकल्प क्षेत्राकरीता
बृहन्मुंबई विकास नियंत्रण नियमावली ३३ मधील विनियम ३३ (९) (अ) आणि विनियम ३३ (१०) (अ) अंतर्गत
सदनिकांकरीता चटईक्षेत्र आकाराचा विचार न करता लागू करावा.
४ (क) धारावी अथवा मुंबई महानगरप्रदेशामध्ये विविध ठिकाणी असलेली संक्रमण शिबीरे तसेच
विशेष हेतू कंपनीने बांधलेली संक्रमण शिबीरे तसेच खुल्या जागेवर आणि प्रगतीपथावर असलेल्या
बांधकामांना मालमत्ता कर आकारण्यात येवू नये. अशा प्रकारची संपूर्ण मालमत्ता करमाफी विशेष हेतू
कंपनीच्या संदर्भात होणाऱ्या करारनाम्यापासून ७ वर्षाच्या कालावधीसाठी राहील. ७ वर्षानंतर प्रकल्प पूर्ण
होईपर्यंतच्या मर्यादित कालावधीसाठी ५० % करमाफी द्यावी.
उपरोक्त शासन निर्णयातील तरतुदींच्या अनुषंगाने मुंबई महानगरपालिका अधिनियम १८८८
मधील विविध कलमांच्या तरतूदी विचारात घेऊन मालमत्ता करामध्ये सुट देण्याची, सवलतीचे दर देण्याची
व संपुर्ण मालमत्ता कर माफ करण्याची बाब शासनाच्या विचाराधिन होती. त्यानुसार शासन आता
खालीलप्रमाणे निर्णय घेत आहे.
# Page 2
शासन निर्णय क्रमांकः बीएमसी-२५२३/प्र.क्र.६८५/नवि-२१
शासन निर्णय :
धारावी पुनर्विकास प्रकल्पांतर्गत संक्रमण शिबीरे, निवासी गाळे, खुल्या जमिनी आणि प्रगतीपथावर
असलेल्या बांधकामांना मालमत्ता करामध्ये खालीलप्रमाणे सुट देण्याचा शासन निर्णय घेत आहे.
१) महाराष्ट्र अधिनियम क्र.२५ दि.२१ मार्च, २०२२ नुसार दि.०१ जानेवारी, २०२२ च्या प्रभाव्य दिनांकापासून, ४६.४५ चौ. मी. (५०० चौ. फूट) किंवा त्याहून कमी चटईक्षेत्र असलेल्या निवासी सदनिका/गाळे या मालमत्तांना संपूर्ण मालमत्ता कर माफी देण्यात आलेली असल्याने धारावी पुनर्विकास प्रकल्पांतर्गत निर्माण होणाऱ्या ५०० चौरस फुटापेक्षा कमी क्षेत्रफळ असलेल्या निवासी सदनिका/निवासी गाळे याकरीता सदर तरतूद लागू राहील.
२) धारावी पुनर्विकास प्रकल्पामध्ये निर्माण होणाऱ्या ५०० चौरस फुटापेक्षा कमी चटईक्षेत्र असलेल्या सदनिकांना/निवासी मालमत्तांना मालमत्ता कर लागणार नाही.
३) मुंबई महानगरपालिका अधिनियमात वाणिज्य गाळे/आस्थापनांना मालमत्ता करात सवलत देण्याची तरतुद नाही. त्यामुळे वाणिज्य गाळे/आस्थापनांना वापरासाठी मालमत्ता कर आकारला जाईल.
४) धारावी पुनर्विकास प्रकल्पात ५०० चौरस फुटापेक्षा जास्त क्षेत्रफळ असलेल्या सदनिकांसाठी मालमत्ता करात सूट देण्याची तरतूद अधिनियमात नाही. तथापि, मुंबई महानगरपालिका अधिनियम १८८८ मधील कलम १४४ (ब) व १४४ (ड) नुसार सदर सदनिकांवर मालमत्ता कर कमी दराने/सवलतीच्या दराने आकारता येईल. त्यासाठी मालमत्ता कर आकारणीचा कमी दर/सवलतीचा दर हा खालीलप्रमाणे असेल.
]. पहिल्या १० वर्षासाठी २०% कराच्या दराने.
॥. पुढील ५ वर्षासाठी ५० % कराच्या दराने.
III. त्यापुढील ५ वर्षासाठी ८० % कराच्या दराने.
तथापि २० वर्षानंतर प्रचलित दराने कराची पूर्ण रक्कम भरावी लागेल/देय होईल.
(१००%)
५) गृहनिर्माण विभागाच्या शासन निर्णय दि.२८.०९.२०२२ मधील मुद्दा क्र. ९ (६) नुसार झापेडपट्टी पुनर्वसन व नागरी नुतनीकरण घटकांतील सदनिकांप्रमाणे मालमत्ता कराबाबतच्या उपरोक्तपणे तरतूदी, भाडे तत्वावरील सदनिकांकरीता लागू राहतील.
६) महाराष्ट्र अधिनियम क्र.२५ दि.२१ मार्च, २०२२ नुसार दि.०१ जानेवारी, २०२२ च्या प्रभाव्य दिनांकापासून, ४६.४५ चौ.मी. (५०० चौ.फूट) किंवा त्याहून कमी चटईक्षेत्र असलेल्या निवासी सदनिका/गाळे या मालमत्तांना संपूर्ण कर माफी देण्यात आलेली असल्याने धारावी अथवा मुंबई महानगर प्रदेशामध्ये विविध ठिकाणी असलेली संक्रमण शिबीरे व विशेष हेतू कंपनीने बांधलेल्या ५०० चौरस फुटापेक्षा कमी चटईक्षेत्र असलेल्या संक्रमण शिबीरांना मालमत्ता कर लागणार नाही.
पृष्ठ ४ पैकी २
# Page 3
शासन निर्णय क्रमांकः बीएमसी-२५२३/प्र.क्र.६८५/नवि-२१
७) खुल्या जमिनीवर मुंबई महानगरपालिका अधिनियम १८८८ च्या कलम १४४ (ई) नुसार करारनाम्यापासून ते ७ वर्षाच्या कालावधीपर्यंत मालमत्ता कर आकारणीचा कमी दर/सवलतीचा दर दरवर्षी १० टक्के आकारण्यात येईल. ७ वर्षानंतर बांधकाम पूर्ण होईपर्यंतच्या मर्यादित कालावधीसाठी ५० % दराने मालमत्ता कर आकारण्यात येईल.
८) इमारतीचे मजले किंवा इमारत पूर्ण झाल्यानंतर भोगवटा प्रमाणपत्र निर्गमित केल्यावर वा
प्रत्यक्ष भोगवटा प्राप्त झाल्यास वा सदनिकेचा ताबा घेतल्यावर मालमत्ता कराची आकारणी
करण्यात येते. त्यामुळे प्रगतीपथावर असलेल्या बांधकामांवर मालमत्ता कर आकारु नये.
सदर शासन निर्णय गृहनिर्माण विभागाच्या सहमतीने निर्गमित करण्यात येत आहे.
# Page 4