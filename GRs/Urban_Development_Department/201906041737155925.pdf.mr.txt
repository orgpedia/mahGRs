# Page 1
पुणे व परिसरातील सार्वजनिक वाहतूक व्यवस्थेस चालना देणे, वाहतूक विषयक विविध समस्या सोडविण्याकरिता पुणे एकीकृत महानगर परिवहन प्राधिकरणाची स्थापना (PUMTA)
महाराष्ट्र शासन
नगर विकास विभाग
शासन निर्णय क्रमांक:-पीएमआर-३३१९/प्र.क्र.०७/नवि-७
मंत्रालय, मुंबई ४०० ०३२
दिनांकः ०४ जून, २०१९.
पुणे महानगर क्षेत्रातील वाहतूक विषयक आव्हानांचा मुकाबला करणे आणि सर्व योजना, उपक्रम व संबंधितसंस्थांमध्ये समन्वय राखून एकत्रित व परिणामकारक उपाययोजना सुचविण्याच्या दृष्टीने एका सक्षम प्राधिकरणाची निर्मिती करण्याचा प्रस्ताव शासनाच्या विचाराधीन होता. यानुषंगाने शासनाने पुढीलप्रमाणे निर्णय घेतला आहे.
शासन निर्णय :
पुणे महानगर प्रदेशातील वाहतूक व्यवस्था अधिकाधिक सक्षम करणे आणि संबंधित सर्व संस्थांमध्ये समन्वय राखून वाहतूक विषयक आव्हानाचा एकत्रित व परस्पर पूरक योजना व उपक्रमाद्वारे मुकाबला करण्याच्या दृष्टीने उपाययोजना सुचविण्याच्या दृष्टीने विभागीय आयुक्त, पुणे यांच्या अध्यक्षतेखाली पुणे एकीकृत महानगर परिवहन प्राधिकरण (Pune Unified Metropolitan Transport Authority) स्थापन करण्यास पुढीलप्रमाणे मान्यत देण्यात येत आहे:
(१) पुणे एकीकृत महानगर परिवहन प्राधिकरणी रचनाः
-------------------------------------------------------------------
| १. | विभागीय आयुक्त, पुणे | अध्यक्ष |
| २. | जिल्हाधिकारी, पुणे | सदस्य |
| ३. | व्यवस्थापकीय संचालक, महाराष्ट्र मेट्रो रेल कॉ. लि., पुणे | सदस्य |
| ४. | महानगर आयुक्त, पुणे महानगर प्रदेश विकास प्राधिकरण | सदस्य |
| ५. | आयुक्त, पुणे महानगरपालिका | सदस्य |
| ६. | आयुक्त, पिंपरी चिंचवड महानगरपालिका | सदस्य |
| ७. | परिवहन आयुक्त,पुणे | सदस्य |
| ८. | पोलीस आयुक्त, पुणे शहर | सदस्य |
| ९. | पोलीस अधिक्षक, पुणे ग्रामीण | सदस्य |
| १०. | पोलीस आयुक्त, पिंपरी-चिचवड | सदस्य |
-------------------------------------------------------------------
# Page 2
शासन निर्णय क्रमांक: पीएमआर-३३१९/प्र.क्र.०७/नवि-७
-------------------------------------------------------------------------------------
| ११. | उपाध्यक्ष व व्यवस्थापकीय संचालक, महाराष्ट्र राज्य मार्ग परिवहन महामंडळ | सदस्य |
| १२. | व्यवस्थापकीय संचालक, पुणे महानगर परिवहन महामंडळ, पुणे | सदस्य |
| १३. | संचालक, नगर रचना व मुल्यनिर्धारण विभाग, पुणे | सदस्य |
| १४. | मुख्य अभियंता, महाराष्ट्र राज्य रस्ते विकास महामंडळ, पुणे | सदस्य |
| १५. | मुख्य अभियंता, सार्वजनिक बांधकाम विभाग, पुणे | सदस्य |
| १६. | प्रादेशिक अधिकारी, पर्यावरण विभाग, पुणे | सदस्य |
| १७. | महाव्यवस्थापक, मध्य रेल्वे यांचे प्रतिनिधी | सदस्य |
| १८. | परिवहन क्षेत्रातील तज्ञ | सदस्य |
| १९. | परिवहन अभियांत्रिकी क्षेत्रातील तज्ञ | सदस्य |
| २०. | अतिरिक्त मुख्य कार्यकारी अधिकारी, पुणे महानगर प्रदेश विकास प्राधिकरण | सदस्य सचिव |
-------------------------------------------------------------------------------------
(२) उपरोक्त परिच्छेदामध्ये नमूद केल्याव्यतिरिक्त ज्या व्यक्ती अथवा अधिकरी यांचा सहभाग आवश्यक असेल अशा व्यक्ती अथवा अधिकारी यांना अध्यक्षांव्दारे किंवा अध्यक्षांच्या परवानगीने पुणे एकीकृत महानगर परिवहन प्राधिकरणाच्या बैठकीस निमंत्रित करता येईल.
(३) प्राधिकरणाचे कार्यक्षेत्र :
१. पुणे महानगर प्रदेश विकास क्षेत्राचे निर्धारित केलेले भौगोलिक क्षेत्र हे पुणे एकीकृत महानगर परिवहन प्राधिकरणाचे कार्यक्षेत्र राहील. सदर प्राधिकरण पुणे महानगर प्रदेश विकास प्राधिकरणाच्या परिक्षेत्रात कार्य करील.
२. सदर प्राधिकरण हे त्यांच्या अधिपत्याखालील प्रामुख्याने परिवहन क्षेत्रात काम करणा-या संस्थामध्ये समन्वय स्थापित करेल.
३. शक्ती प्रदत्त परिवहन प्राधिकरण या नात्याने प्राधिकरणाने एकंदर परिवहन योजना, मोडल प्राधान्य, पायाभूत सुविधा प्राधान्यक्रम, आर्थिक उभारणी आणि वाटप आणि कार्यप्रणाली या संदर्भात निर्णय घेऊन शिफारशी करेल.
मात्र, सदर प्राधिकरण असे कोणतेही निर्णय घेणार नाही ज्यायोगे स्थानिक स्वराज्य संस्थाना घटनेने प्रदान केलेल्या स्वायत्ततेमध्ये अनावश्यक हस्तक्षेप होईल.
(४) सदर प्राधिकरण खालील बाबींवर शिफारशी करू शकेल.
१. महानगराकरिता सर्व समावेशक परिवहन योजना.
२. प्रादेशिक तसेच शहर विकास आराखडा आणि प्रादेशिक परिवहन योजना यामध्ये
समन्वय.
३. “ मोडल” अग्रक्रम आणि एकात्मिकीकरण.
४. पायाभूत सुविधाचा अग्रक्रम आणि एकात्मिकीकरण.
पृष्ठ ४ पैकी २
# Page 3
शासन निर्णय क्रमांकः पीएमआर-३३१९/प्र.क्र.०७/नवि-७
५. पायाभूत सुविधा कार्यन्वित करण्याकरिता कार्यन्वय संस्थेची निवड.
६. जलद बस सेवा पद्धत.
७. आर्थिक नियोजन आणि वाटप.
८. कार्यान्वयन तंत्र, शासकीय आणि खाजगी संस्थाचा सहभाग (PPP).
९. विविध संस्थामध्ये मतैक्य निर्माण करणे.
१०. परिवहन विषयक संशोधन आणि ज्ञान.
११. परिवहन क्षेत्रात प्रशिक्षण.
१२. पुणे महानगर प्रदेश विकास प्राधिकरणने सोपविलेले इतर कार्ये
(५) पुणे महानगर प्रदेश विकास प्राधिकरणामार्फत पुणे एकिकृत महानगर परिवहन प्राधिकरणास कर्मचारी व तांत्रिक सहाय्य उपलब्ध करून देईल.
(६) समिती स्थापन करणे : १. परिवहन क्षेत्रातील विशिष्ट विषयांवर अभ्यास करण्याच्या दृष्टीने परिवहन प्राधिकरण खालील समित्या गठीत करेल.
१. योजना समिती
२. अर्थ समिती
३. परिवहन वाहतूक अभियांत्रिकी समिती
४. वाहतूक कार्यप्रणाली आणि व्यवस्थापन समिती
५. विनियमन, सुरक्षा व पर्यावरण समिती
६. वाहन तळ समिती
७. कायदा समिती
२. पुणे महानगर प्रदेश विकास प्राधिकरणाचे अध्यक्ष हे या समित्यांचे अध्यक्ष आणि सभासद नियुक्त करतील. आवश्यकतेनुसार या समित्या व्यतिरिक्त अन्य समिती परिवहन प्राधिकरणास गठीत करता येईल.
३. या समित्यावर समिती अध्यक्षांच्या मान्यतेने आवश्यक अशा व्यक्ती अथवा संस्था यांना प्रतिनिधी म्हणून निमंत्रित करता येईल.
४. या समित्या परिवहन प्राधिकरणाद्वारे निर्धारित आणि निर्देशित विषयांचा अभ्यास करून त्यांच्या शिफारशी परिवहन प्राधिकरणाला सादर करतील.
(७) पुणे एकीकृत महानगर परिवहन प्राधिकरणास यथावकाश वैधानिक अस्तित्व देण्यात येईल.
(८) अशासकीय सदस्यांना नियमानुसार प्रवास व दैनिक भत्ता देय राहील.
(९) पुणे एकीकृत महानगर परिवहन प्राधिकरणावर होणारा खर्च पुणे महानगर प्रदेश विकास प्राधिकरणामार्फत करण्यात येईल.
पृष्ठ ४ पैकी ३
# Page 4
शासन निर्णय क्रमांक: पीएमआर-३३१९/प्र.क्र.०७/नवि-७