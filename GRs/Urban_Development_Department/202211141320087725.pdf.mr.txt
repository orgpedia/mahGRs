# Page 1
राज्यातील नव्याने स्थापन करण्यात आलेल्या नगरपरिषदा/ नगरपंचायती या नागरी स्थानिक संस्थातील पदांच्या आकृतीबंधास मान्यता मिळण्याबाबत.
महाराष्ट्र शासन
नगर विकास विभाग
शासन निर्णय क्रमांक : एमसीओ-२०२२/प्र.क्र.१०२/नवि-१४
मुख्य इमारत, ४ था मजला,
हुतात्मा राजगुरु चौक, मादाम कामा मार्ग,
मंत्रालय, मुंबई -०३२
दि. १४ नोव्हेंबर, २०२२.
संदर्भ:-१.नगर विकास विभाग शासन निर्णय क्र. एमसीओ-२०१५/प्र.क्र.१३९/नवि-१४, दि.०५.०७.२०१६.
२.नगर विकास विभाग शासन निर्णय क्र.एमसीओ-२०१६/प्र.क्र.३०१/भाग-१/नवि-१४, दि.२२.०९.२०१७.
३. नगर विकास विभाग शासन निर्णय क्र. एमसीओ-२०१८/प्र.क्र.१३९/नवि-१४, दि.१२.०२.२०१८.
४. नगर विकास विभाग शासन निर्णय क्र. एमसीओ-२०१९/प्र.क्र.७४/नवि-१४, दि.१७.०६.२०१९.
५. नगर विकास विभाग शासन निर्णय क्र. एमसीओ-२०१९/प्र.क्र.६९/नवि-१४, दि.११.०९.२०१९.
६. नगर विकास विभाग शासन निर्णय क्र.एमसीओ-२०२१/प्र.क्र.१५५/नवि-१४, दि.२८.१०.२०२१.
७. नगर विकास विभाग शासन निर्णय क्र.एमसीओ-२०२१/प्र.क्र.२०६/नवि-१४, दि.१०.०२.२०२२.
प्रस्तावना -: राज्यातील तालुका मुख्यालयांच्या ठिकाणी व अन्य ठिकाणी नव्याने स्थापन करण्यात आलेल्या १०१ नगरपरिषदा/ नगरपंचायतींचा व आकृतीबंध / पदनिर्मितीचा व त्यासाठीच्या वार्षिक आवर्ती सहायक अनुदानाचा प्रस्ताव शासन निर्णय दि.०५.०७.२०१६ अन्वये मंजुर करण्यात आला आहे. तसेच, नव्याने निर्माण करण्यात आलेली पदे भरण्यासाठी निकष विहीत केले आहेत.
त्याचप्रमाणे, दि.०५.०७.२०१६ च्या शासन निर्णयामध्ये परिच्छेद क्र.७ मध्ये, यापुढे, नव्याने निर्माण होणाऱ्या नगरपरिषदा / नगरपंचायती यांच्याकरीता उपरोक्त निकषानुसार आकृतीबंध निश्चित करण्यास व अनुषंगाने पदे निर्माण करण्यास मंत्रीमंडळाने मान्यता दिली असून, आयुक्त तथा संचालक, नगरपरिषद प्रशासन संचालनालय, मुंबई यांनी उपरोक्त निकषानुसार यापुढे नव्याने निर्माण होणाऱ्या नगरपरिषदा/ नगरपंचायती यांच्याकरीताचा प्रस्ताव शासनास सादर करावा असे स्पष्ट करण्यात आले आहे.
महाराष्ट्र नगरपरिषद संवर्गातील पदांसाठी नगरपरिषद/ नगरपंचायतनिहाय प्रमाणनिश्चिती व सुधारित आकृतीबंध संदर्भीय क्र. ३ येथील दि.१२.०२.२०१८ च्या शासन निर्णयान्वये विहित करण्यात आला आहे.
तसेच, संदर्भ क्र.५ येथील दि.११.०९.२०१९ रोजीच्या शासन निर्णयानुसार स्वच्छता निरीक्षक संवर्गाचा समावेश राज्यस्तरीय संवर्ग पदांमध्ये करण्यात आला आहे. सदर शासन निर्णयानुसार महाराष्ट्र नगरपरिषद स्वच्छता निरीक्षक सेवा संवर्गाची पदसंख्या निश्चित करण्यात आलेली आहे.
उपरोक्त संदर्भ क्र.१, ३ व ५ येथील शासन निर्णयातील तरतूदींच्या अनुषंगाने, संदर्भीय क्र.२,४ व ७ येथील शासन निर्णयान्वये अनुक्रमे २७, ७ व १२ नवनिर्मित नगरपरिषदा / नगरपंचायतींसाठी व आकृतीबंध/ पदनिर्मिती व त्यासाठीचे वार्षिक आवर्ती सहायक अनुदान मंजूर करण्यात आले आहे.
# Page 2
शासन निर्णय क्रमांक: एमसीओ-२०२२/प्र.क्र.१०२/नवि-१४
आता, उपरोक्त दि.०५.०७.२०१६, दि.१२.०२.२०१८ व दि.११.०९.२०१९ रोजीच्या शासन निर्णयातील तरतूदींच्या अनुषंगाने, राज्यातील नवनिर्मित ०४ नगरपरिषदा/ नगरपंचायतींचा आकृतीबंध निश्चित करणे व अनुषंगाने पदनिर्मिती करण्याबाबतचा व सदर पदांच्या वार्षिक आवर्ती सहायक अनुदान मंजूरीबाबतचा प्रस्ताव आयुक्त तथा संचालक, नगरपरिषद प्रशासन संचालनालय यांनी शासनास सादर केला आहे.
प्रत्येक नगरपरिषद/ नगरपंचायती यांच्याकरीता अधिनियमातील तरतूदीनुसार मुख्याधिकारीचे १ पद निर्माण करणे आवश्यक आहे. त्यानुसार, नवनिर्मित ०४ नगरपरिषद/ नगरपंचायती तालुका मुख्यालयाच्या ठिकाणी अद्याप मंजूर नसल्याने मुख्याधिकारी गट-ब संवर्गातील ०४ पदे निर्माण करणे आवश्यक आहे. तथापी, संदर्भ क्र.६ येथील दि.२८.१०.२०२१ रोजीच्या शासन निर्णयान्वये राज्यातील ब वर्ग दर्जाच्या नगरपरिषदांमधील मुख्याधिकारी पदावर मुख्याधिकारी गट-ब संवर्गातील अधिका-यांची नियुक्ती करण्याबाबतचा धोरणात्मक निर्णय घेण्यात आला आहे.
सबब, ओझर नगरपरिषद ही ब वर्ग दर्जाची असल्याने मुख्याधिकारी गट-अ या संवर्गातील s २० या वेतनश्रेणीतील १ पद व इतर ३ नगरपंचायतींकरीता (भिसी न.पं., अनगर न.पं व मंचर न.पं.) मुख्याधिकारी गट-ब या संवर्गातील S-१५ या वेतनश्रेणीतील ३ पदे अशी एकूण ४ पदे निर्माण करणे तसेच, ०४ नवनिर्मित नगरपरिषदा/ नगरपंचायतीसाठी दि.०५.०७.२०१६, दि.१२.०२.२०१८ व दि.११.०९.२०१९ च्या शासन निर्णयातील तरतूदीनुसार आवश्यक आकृतीबंध निश्चिती व वार्षिक आवर्ती सहायक अनुदान मंजूरी तसेच, सफाई कामगारांच्या पदांसाठी वार्षिक आवर्ती सहायक अनुदान मंजूरी देण्याची बाब शासनाच्या विचाराधीन होती.
शासन निर्णय : नगर विकास विभागाच्या दि.०५.०७.२०१६, दि.१२.०२.२०१८ व दि.११.०९.२०१९ रोजीच्या शासन निर्णयातील तरतूदीनुसार खाली नमूद एकुण ०४ नगरपरिषदा/ नगरपंचायतीसाठी लोकसंख्येच्या प्रमाणानुसार एकुण १३५ पदांचा आकृतीबंध निश्चित करण्यात येत असून, त्यासाठीचा रु.६,८२,३०,२४८/ वार्षिक आवर्ती खर्च पुढीलप्रमाणे आहे.
-----------------------------------------------------------------------------------------------------------------------------------
| लोकसंख्या | नगरपरिषदा/नगरपंचायतींचे नाव | एकुण प्रस्तावित पदांची संख्या | एकुण वार्षिक आवर्ती सहायक अनुदान रू. |
| १०००१ ते २५००० (एकुण-३) | १. भिसी नगरपंचायत, जि.चंद्रपूर २. अनगर नगरपंचायत, जि. सोलापूर ३. मंचर नगरपंचायत, जि. पुणे | ८४ | ३,९०,९१,५८४/ |
| ४०००० पेक्षा जास्त (एकुण- १ ) | ओझर नगरपरिषद, जि. नाशिक | ५५ | २,९१,३८,६६४/ |
| एकुण | १३५ | ६,८२,३०,२४८/ |
-----------------------------------------------------------------------------------------------------------------------------------
२. उपरोक्त तक्त्यात नमूद दि.०५.०७.२०१६, दि. १२.०२.२०१८ व दि.११.०९.२०२१ रोजीच्या शासन निर्णयातील तरतूदीनुसार लोकसंख्यानिहाय नवनिर्मित एकुण ०४ नगरपरिषदा/ नगरपंचायतीसाठी सोबतच्या सहपत्र - अ व ब मधील १३५ पदांच्या आकृतीबंधास व त्यासाठीच्या वार्षिक आवर्ती खर्चास मान्यता देण्यात येत आहे. त्यानुसार, एकुण रु.६,८२,३०,२४८/- एवढे वार्षिक आवर्ती सहायक अनुदान मंजूर करण्यात येत आहे.
पृष्ठ ८ पैकी २
# Page 3
शासन निर्णय क्रमांक: एमसीओ-२०२२/प्र.क्र.१०२/नवि-१४
३. तसेच, सदर ४ नवनिर्मित नगरपरिषदा/ नगरपंचायतींची लोकसंख्या १,०२,७५७ इतकी असून, दर १००० लोकसंख्येमागे १ सफाई कामगाराचे पद निर्माण करणे आवश्यक आहे. यास्तव, सदर लोकसंख्येनुसार १०४ सफाई कामगारांच्या काल्पनिक पदांच्या वेतनापोटी रु.२,९६,४९,९८४/- इतके वार्षिक आवर्ती सहायक अनुदान अनुज्ञेय होईल. तथापि, प्रथम टप्प्यात १०४ काल्पनिक पदांऐवजी ५२ एवढ्या सफाई कामगारांच्या काल्पनिक पदांच्या वेतनाएवढे म्हणजेच रु.१,४८,२४,९९२/- एवढे वार्षिक आवर्ती सहायक अनुदान मंजूर करण्यात येत आहे.
४. तसेच, सदर ०४ नगरपरिषदा/ नगरपंचायती या तालुका मुख्यालयाच्या ठिकाणी नसल्याने, सदर नगरपरिषद/ नगरपंचायतींचे मुख्याधिकारी पदे मंजूर करण्यात आलेली नाहीत. त्यामुळे, भिसी नगरपंचायत, जि.चंद्रपूर, अनगर नगरपंचायत, जि. सोलापूर व मंचर नगरपरिषद, जि. सोलापूर या ०३ नवनिर्मित नगरपंचायतींकरिता मुख्याधिकारी गट-ब या संवर्गातील S-१५ (रु.९३००-३४८०० ग्रेड पे ४४००) या वेतनश्रेणीतील ०३ पदे निर्माण करण्यात येत आहेत. तसेच, संदर्भ क्र.६ येथील दि.२८.१०.२०२१ रोजीच्या शासन निर्णयातील तरतूदीनुसार ओझर नगरपरिषद ही ब वर्ग दर्जाची असल्याने मुख्याधिकारी गट-अ या संवर्गातील S-२० या वेतनश्रेणीतील १ पद निर्माण करण्यात येत आहे.
५. उपरोक्तप्रमाणे, निर्माण करण्यात आलेली पदे दि.०५.०७.२०१६ च्या शासन निर्णयातील विहित कार्यपद्धती अवलंबून भरण्याबाबतची कार्यवाही करुन, त्याबाबतच्या करण्यात येत असलेल्या कार्यवाहीचा अहवाल यासंदर्भात दि.०५.०७.२०१६ च्या शासन निर्णयान्वये विहित केलेल्या समितीकडून दर पंधरवड्यास शासनास सादर करावा.
६. उपरोक्त पदावरील खर्च मागणी क्र. मुख्य लेखाशीर्ष एफ-२, ५१९२, नगरपरिषदांना सहाय्यय (००)(६०) जकात कर व महागाई भत्ता रद्द केल्यामुळे नगरपरिषदांना सहायक अनुदान (२२१७८०६६) या खाली टाकून सन २०२२-२०२३ च्या मंजूर अनुदानातून भागविण्यात यावा.
# Page 4
# Page 5
# Page 6
# Page 7
# Page 8