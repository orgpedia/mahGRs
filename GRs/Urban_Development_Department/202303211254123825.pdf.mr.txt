# Page 1
मुंबई मेट्रो - २ब (डी. एन. नगर- मंडाळे) प्रकल्पाकरिता राज्य शासनाचे दुय्यम कर्ज मुंबई महानगर प्रदेश विकास प्राधिकरणास वितरित करण्याबाबत. (सन २०२२-२३)
महाराष्ट्र शासन
नगर विकास विभाग
शासन निर्णय क्रमांक : एमआरडी-३३२२/प्र.क्र.१५३/नवि-७
हुतात्मा राजगुरु चौक, मादाम कामा रोड
मंत्रालय, मुंबई-४०० ०३२.
दिनांक: २१ मार्च, २०२३.
पहा : १. नगर विकास विभाग शासन निर्णय क्र.एमआरडी-३३१६/प्र.क्र.४१/नवि-७, दिनांक २५ ऑक्टोबर,२०१६.
२. नगर विकास विभाग शासन शुध्दीपत्रक क्र.एमआरडी-३३१६/प्र.क्र.४१/नवि-७, दिनांक २१ मार्च,२०१७.
३. शासन निर्णय, नगर विकास विभाग, क्र.एमआरडी-३३१७/प्र.क्र.१३८/नवि-७, दिनांक २ नोव्हेंबर, २०१८.
४. नगर विकास विभाग शासन निर्णय क्रमांक : एमआरडी-३३२१/प्र.क्र.११२/नवि-७, दिनांक १० मार्च, २०२२.
५. वित्त विभाग शासन परिपत्रक क्र. अर्थसं-२०२२/प्र.क्र.४३/अर्थ-३ दि. ०४ एप्रिल, २०२२.
६. नगर विकास विभाग शासन परिपत्रक क्र. बीयुडी-२०२२/प्र.क्र.३७/नवि-४, दिनांक ०८ एप्रिल, २०२२.
७. समक्रमांकाचा दि. २५ ऑगस्ट, २०२२ रोजीचा शासन निर्णय.
प्रस्तावना : मेट्रो मार्ग २ (दहिसर-चारकोप-वांद्रे-मानखुर्द) प्रकल्प टप्पा- २ब ( डी. एन. नगर- मंडाळे) या प्रकल्पास राज्य शासनाने दि. २५ ऑक्टोबर, २०१६ रोजी मान्यता दिली आहे. मुंबई महानगर प्रदेश विकास प्राधिकरणामार्फत सदर प्रकल्पाची अंमलबजावणी करण्यात येत आहे. सदर प्रकल्पात प्राधिकरणाचा सहभाग हा प्रकल्पाच्या स्थापत्य कामासाठी लागणारा खर्च रु. ३१३० कोटी, केंद्रीय करांच्या ५०% रु. ५८१ कोटी तसेच बांधकाम कालावधी दरम्यानचे व्याज रु.१६ कोटी या स्वरुपात राहणार आहे. राज्य शासनामार्फत केंद्रीय करांच्या ५०% रु. ५८१ कोटी आणि राज्य/स्थानिक करांच्या १००% रु. ७०९ कोटी असे एकूण रु. १२९० कोटी इतक्या रकमेचे बिनव्याजी दुय्यम कर्ज सहाय्य उपलब्ध करावयाचे आहे. उपरोक्त संदर्भाधीन क्र. ३ येथील दिनांक २ नोव्हेंबर, २०१८ रोजीच्या शासन निर्णयान्वये नागपूर मेट्रो व मुंबई मेट्रो मार्ग ३ प्रमाणे मुंबई महानगर प्रदेश विकास प्राधिकरणाकडील यापूर्वी मंत्रीमंडळाने मान्यता दिलेल्या मेट्रो २अ, २ब, ४, ५, ६, ७, ७अ व ९ या सर्व प्रकल्पांकरिता राज्य शासनाचे दुय्यम कर्ज हे बिनव्याजी दुय्यम कर्ज सहाय्य देण्यास मान्यता देण्यात आली आहे. राज्य शासनामार्फत देण्यात येत असलेल्या सदर बिनव्याजी दुय्यम कर्जाची परतफेड प्रकल्प अंमलबजावणी संस्था म्हणून मुंबई महानगर प्रदेश विकास प्राधिकरणाने करावयाची आहे.
मुंबई मेट्रो-२ब प्रकल्पासाठी मुंबई महानगर प्रदेश विकास प्राधिकरणाला सन २०१८-१९ मध्ये रु.२० कोटी, सन २०१९-२० मध्ये रु.७५ कोटी, सन २०२०-२१ मध्ये रु.२१ कोटी व सन २०२१-२२ मध्ये रु. ४५ कोटी, सन २०२२-२३ मध्ये आतापर्यंत रु.३० असा एकूण रु.१७० कोटी इतकी रक्कम राज्य शासनाचे बिनव्याजी दुय्यम कर्ज म्हणून वितरीत करण्यात आली आहे. मुंबई मेट्रो-२ब प्रकल्पासाठी चालू वित्तिय वर्ष सन २०२२-२३ मध्ये राज्य शासनाचे दुय्यम कर्ज यासाठी रु.५० कोटी इतकी तरतूद मंजूर करण्यात आली आहे. उक्त मंजूर तरतूदीमधून रु.२० कोटी मुंबई मेट्रो-२ब प्रकल्पासाठी मुंबई महानगर प्रदेश विकास प्राधिकरणाला राज्य शासनाकडून बिनव्याजी दुय्यम कर्ज म्हणून वितरित करण्याची बाब शासनाच्या विचाराधीन होती.
# Page 2
शासन निर्णय क्रमांकः एमआरडी-३३२२/प्र.क्र.१५३/नवि-७ शासन निर्णयः
१. मुंबई मेट्रो-२ब (डी.एन. नगर-मंडाळे) प्रकल्प कार्यान्वित करण्यासाठी राज्य शासनाकडून बिनव्याजी दुय्यम कर्ज म्हणून रु.२०,००,००,०००/- (अक्षरी रुपये वीस कोटी फक्त) एवढी रक्कम मुंबई महानगर प्रदेश विकास प्राधिकरणास प्रदान करण्यास या शासन निर्णयाव्दारे मान्यता देण्यात येत आहे.
२. उपरोक्त रक्कम “मागणी क्र. एफ-७ ६२१७-नगर विकासासाठी कर्जे ६०, इतर नगर विकास योजना १९० सार्वजनिक क्षेत्रातील व इतर उपक्रमांना कर्जे-राज्य योजना (००) (०२) मुंबई मेट्रो-२ब रेल्वे प्रकल्पाकरिता मुंबई महानगर प्रदेश विकास प्राधिकरणाला राज्य शासनाचे दुय्यम कर्ज, ५५ कर्जे व आगाऊ रकमा सांकेतांक क्र. (६२१७०८२१) या लेखाशिर्षाखाली सन २०२२-२३ मधील मंजूर अर्थसंकल्पीय तरतूदीतून खर्ची घालण्यात यावी.
३. उपरोक्त लेखाशीर्ष उपयोगात आणण्यासाठी नगर विकास विभागाचे कक्ष अधिकारी, नवि-५, यांना आहरण व संवितरण अधिकारी तसेच उपसचिव न.वि.-५, नगर विकास विभाग, मंत्रालय, मुंबई यांना नियंत्रक अधिकारी म्हणून घोषित करण्यात येत आहे. शासन निर्णयातील परिच्छेद -१ मध्ये नमूद करण्यात आलेली रक्कम अधिदान व लेखा अधिकारी, मुंबई यांचेकडून काढून ती मुंबई महानगर प्रदेश विकास प्राधिकरणास देण्यासाठी त्यांना अधिकार प्रदान करण्यात येत आहेत. नगर विकास विभागाच्या रोख शाखेने देयक तयार करुन ते अधिदान व लेखा अधिकारी, मुंबई यांचेकडे पाठवावे. याबाबतच्या खर्चमेळाची कार्यवाही नवि- ३१ कार्यासनाने करावी.
४. राज्यशासनाकडून दुय्यम कर्जसहाय्य म्हणून वितरीत केलेली उपरोक्त रु.२० कोटी रक्कम मेट्रो-२ब (डी.एन.नगर-मंडाळे) प्रकल्पासाठी मुंबई महानगर प्रदेश विकास प्राधिकरणामार्फत केंद्रीय व राज्यस्तरीय/स्थानिक कर याकरिता झालेल्या खर्चासाठी असल्याने सदर रकमेचा विनियोग अन्य प्रयोजनासाठी करण्यात येऊ नये.
५. राज्यशासनाकडून दुय्यम कर्जसहाय्य म्हणून वितरीत उपरोक्त रक्कम रु.२० कोटी मुंबई महानगर प्रदेश विकास प्राधिकरणाकडून सदर प्रकल्पासाठी बाह्य वित्तीय संस्थाकडून घेतलेल्या मुख्य कर्जाची परतफेड केल्यानंतर वसूल करावयाची आहे.
६. सदर कर्ज सहाय्याच्या रक्कमेवर भविष्यात व्याज आकारणी करण्याबाबत शासनाने निर्णय घेतल्यास कर्जाची परतफेड त्याच्या व्याजाच्या रक्कमेसह सदर प्रकल्पाचे मुख्य कर्जाची परतफेड केल्यानंतर एका हप्त्यात करण्यात यावी.
७. मुंबई मेट्रो -२ब ( डी. एन. नगर-मंडाळे) प्रकल्पाकरिता राज्यशासनाकडून केंद्रीय व राज्यस्तरीय करापोटी येणाऱ्या खर्चासाठी प्राप्त झालेली रक्कम मुंबई महानगर प्रदेश विकास प्राधिकरणाकडे जमा झाल्याचे प्रमाणपत्र सादर करण्यात यावे.
८. सदर रक्कम वितरीत झाल्यानंतर या रक्कमेतून खर्च केलेल्या रक्कमांचा तपशील राज्य शासन व केंद्र शासन यांना सादर करण्यात यावा.
९. सदर प्रकल्पासाठी केंद्र शासनाकडून तसेच राज्यशासनामार्फत केंद्रीय/राज्य करापोटी येणाऱ्या खर्चासाठी प्राप्त होणाऱ्या रक्कमांसाठी मुंबई महानगर प्रदेश विकास प्राधिकरणाने स्वतंत्र लेखे ठेवावेत.
१०. राज्यशासनाकडून दिल्या जाणाऱ्या सदर कर्जसहाय्यासाठी राज्यशासनाने वेळोवेळी निर्गमित केलेल्या कर्जा विषयीच्या इतर संबंधीत अटी व शर्ती लागू राहतील.
११. सदर रक्कम ज्या प्रयोजनासाठी मंजूर केली आहे ती त्याच प्रयोजनासाठी खर्च केल्याचे उपयोगिता प्रमाणपत्र महानगर आयुक्त, मुंबई महानगर प्रदेश विकास प्राधिकरण यांनी सादर करावे.
पृष्ठ ६ पैकी २
# Page 3
शासन निर्णय क्रमांकः एमआरडी-३३२२/प्र.क्र.१५३/नवि-७
१२. सदर कर्ज सहाय्याच्या वितरणाबाबत शादिक-२०१२/प्र.क्र.४९/ऋण व हमी दिनांक ३०/१२/२०१४ मधील सूचनानुसार महाऋण आज्ञावलीत जोडपत्र - अ (सोबत जोडले आहे) नुसार माहिती भरण्याची कार्यवाही करण्यात यावी.
१३. राज्य शासनाकडून मुंबई मेट्रो-२ब प्रकल्पाकरीता आतापर्यंत रु.१७०.०० कोटी इतका निधी दुय्यम कर्ज सहाय्य म्हणून वितरीत करण्यात आला आहे. सदर आदेशान्वये वितरीत होणाऱ्या निधीनंतर एकूण वितरीत निधीची परिस्थिती खालील प्रमाणे :
-----------------------------------------------------------------------------------------------
| अनु.क्र. | दिनांक | रक्कम (रु. कोटी) | निधी वितरीत करणाऱ्या संस्थेचे नाव | एकूण वितरीत निधी (रु.कोटी) |
|  | २६.०३.२०१९ | २०.०० | राज्य शासन | २०.०० |
| २ | १८.०३.२०२० | ४५.०० | राज्य शासन | ६५.०० |
| ३ | २७.०३.२०२० | ३०.०० | राज्य शासन | ९५.०० |
| ४ | ०४.०३.२०२१ | २१.०० | राज्य शासन | ११६.०० |
| ५ | १०.०३.२०२२ | २४.०० | राज्य शासन | १४०.०० |
| ६ | २५.०८.२०२२ | ३०.०० | राज्य शासन | १७०.०० |
| ७ | सदरचे वितरण | २०.०० | राज्य शासन | १९०.०० |
-----------------------------------------------------------------------------------------------
१४. सदर निधी वितरण आदेश वित्त विभाग शासन परिपत्रक क्र. अर्थसं-२०२२/प्र.क्र.४३/अर्थ-३ दि. ०४ एप्रिल, २०२२ सोबतच्या परिशिष्ठामधील तपासणी सूचीप्रमाणे सर्व बाबींची पूर्तता होत आहे.
१५. सदर निधी वितरण आदेश नियोजन विभाग अनौपचारिक संदर्भ क्र.३०/का.१४४४ दि.२७.०२.२०२३ व वित्त विभागाचा अनौपचारिक संदर्भ क्र.९०/व्यय-३ दिनांक २०.०३.२०२३ अन्वये प्राप्त मान्यतेनुसार निर्गमित करण्यात येत आहेत.
# Page 4
# Page 5
# Page 6