# Page 1
नगर विकास विभागाच्या (खुद्द) आस्थापनेवरील नविन पदनिर्मितीस
मंजूरी देण्याबाबत...
महाराष्ट्र शासन
नगर विकास विभाग
शासन निर्णय क्रमांकः पदनि-१०२१/प्र.क्र.२३४/नवि-०३
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०६ जानेवारी, २०२२
वाचा : १. नगर विकास विभाग, शासन निर्णय क्र.इएसटी-२५०१/३३५२/प्र.क्र.४३६/०१/नवि-३(आस्था), दि.१०.११.२००३ २. नगर विकास विभाग,शासन निर्णय क्र.नविवि-१०१२/प्र.क्र.१५०/नवि-०३, दि.४.७.२०१६ ३. उच्चस्तर सचिव समितीचे कार्यवृत्त क्र. पदनि-२०२१/प्र.क्र.५९/२१/आपुक, दि.१३.१०.२०२१
प्रस्तावना :
राज्यातील वाढत्या नागरीकरणामुळे नगर विकास विभागाकडील कामाचा ओघ दिवसेंदिवस वाढत आहे. तसेच नगर पंचायतीच्या संख्येमध्ये मोठी वाढ झाली असून नव्याने नगर प्राधिकरणांची स्थापना झाली आहे. सबब, नगर विकास विभागांतर्गत नगर रचना कक्षाकडील महाराष्ट्र प्रादेशिक व नगर रचना अधिनियम, १९६६ मधील तरतूदीनुसार तांत्रिक स्वरुपाचे कामकाज हाताळण्यासाठी उप सचिव पदाच्या समकक्ष असणारे उप सचांलक, नगर रचना तथा उप सचिव संवर्गातील १ पद तसेच अवर सचिव पदाच्या समकक्ष असणारे सहायक संचालक, नगर रचना तथा अवर सचिव संवर्गातील २ पदे अशी एकूण ३ नवीन पदे निर्माण करण्यास उच्च स्तरीय सचिव समितीने सहमती दर्शविली आहे.
तद्नंतर मा. मंत्रीमंडळानेही दि.१५.१२.२०२१ च्या मंत्रीमंडळ बैठकीत उप संचालक तथा उप सचिव संवर्गातील पद निर्मित करण्यास मान्यता दिली आहे. त्यास अनुसरुन शासनाने पुढीलप्रमाणे निर्णय घेतला आहे.
शासन निर्णय :
नगर विकास विभागांतर्गत होत असलेली नवनगर प्राधिकरणांची स्थापना, वाढत्या शहरांचे विकास आराखडे विचारात घेता, नगर रचना कक्षासाठी नगर विकास विभागाच्या (खुद्द) आस्थापनेवर खालील तक्त्यात दर्शविल्यानुसार उप संचालक, नगर रचना तथा उप सचिव व सहायक संचालक, नगर रचना तथा अवर सचिव संवर्गातील नवीन पदे मंजूर करण्यात येत आहेत.
# Page 2
शासन निर्णय क्रमांकः पदनि-१०२१/प्र.क्र.२३४/नवि-०३
-------------------------------------------------------------
| अ.क्र. | पद | मंजूर पदसंख्या | वेतन संरचना |
| १ | उप संचालक,नगर रचना तथा उप सचिव | १ | एस-२५ :७८८००-२०९२०० |
| २ | सहायक संचालक नगर रचना तथा अवर सचिव | २ | एस-२३ : ६७७००-२०८७०० |
| एकूण | ३ |  |
-------------------------------------------------------------
उपरोक्त पदे ही संचालक, नगर रचना यांच्या आस्थापनेवरील असल्याने, नगर विकास विभागाच्या नवि-२७ कार्यासनामार्फत शासन मान्यतेने भरण्यात येतील.
०२. सदर पदांचे वेतन व भत्ते मागणी "मागणी क्रमांक एफ-३, २२५१, सचिवालय - सामाजिक सेवा, ०९०, सचिवालय, (००) (००) (०१) नगर विकास विभाग (२२५१००९८), ०१ वेतन" या लेखाशिर्षाखाली खर्ची घालण्यात येऊन उपलब्ध असलेल्या मंजूर तरतूदीतून भागविण्यात यावा.
०३. सदर शासन निर्णय उच्च स्तरीय सचिव समितीच्या ७ व्या बैठकीचे कार्यवृत्त क्र. पदनि-२०२१/ प्र.क्र.५९/२१/आपुक, दि.१३.१०.२०२१ तसेच वित्त विभाग (आपुक) अनौपचारीक संदर्भ क्र.२७ दिनांक ०४.०१.२०२२ अन्वये दिलेल्या सहमतीनुसार निर्गमीत करण्यात येत आहे.
# Page 3