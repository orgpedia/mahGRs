# Page 1
राज्यातील सर्व नागरी स्थानिक स्वराज्य संस्थांच्या नागरी सेवा ऑनलाईन प्रणालीव्दारे उपलब्ध करुन देण्याच्या Integrated Web Based Portal (IWBP) प्रकल्पास प्रशासकीय मान्यता देणेबाबत.
महाराष्ट्र शासन
नगर विकास विभाग
शासन निर्णय क्रमांक :- EODB-२०२२/प्र.क्र.३६/नवि-३२
मंत्रालय, मुंबई - ४०० ०३२.
दिनांक :- २५ ऑगस्ट, २०२३
संदर्भ : १. मा. मुख्य सचिव यांच्या अध्यक्षतेखाली दिनांक २७ जून, २०१६ व दिनांक १७ मार्च, २०१७ रोजी पार पडलेल्या माहिती व तंत्रज्ञान विषयक उच्चाधिकार समितीच्या १०१ व्या व १११ व्या बैठकीचे इतिवृत्त.
२. मा. मुख्य सचिव यांच्या अध्यक्षतेखाली दिनांक २२ ऑगस्ट, २०२२ रोजी पार पडलेल्या माहिती व तंत्रज्ञान विषयक उच्चाधिकार समितीच्या १५४ व्या बैठकीचे इतिवृत्त.
३. प्रधान सचिव (नवि-१) नगर विकास विभाग यांच्या अध्यक्षतेखाली दि.६ जुलै, २०२३ रोजी पार पडलेल्या विभागाच्या प्रकल्प अंमलबजावणी समितीच्या बैठकीचे इतिवृत्त ४. उप आयुक्त, नगरपरिषद प्रशासन संचालनालय यांचे पत्र क्र.नपप्रसं/का-०८/ई-गव्हर्नन्स / IWBP / २०२३/४०००, दि.१८/७/२०२३.
प्रस्तावना : महाराष्ट्र राज्यातील नागरी स्थानिक स्वराज्य संस्था अंतर्गत दिल्या जाणा-या सेवा ऑनलाईन स्वरूपात विकसित करून कार्यान्वित करण्याकरीता नगर विकास विभागासाठी Integrated Web Based Project (IWBP) प्रकल्पास उच्चाधिकार समितीच्या दिनांक २७ जून, २०१६ व दिनांक १७ मार्च, २०१७ च्या बैठकीमध्ये मान्यता देण्यात आली होती. त्यानुसार महा-आयटीने या प्रकल्पासाठी २ फेब्रुवारी, २०१७ रोजी कार्यारंभ आदेश दिलेला आहे. सदर प्रकल्पांतर्गत एकूण २७ मोडयुल विकसित केलेले असून त्यापैकी ६ मोडयुल ३८६ नागरी स्थानिक स्वराज्य संस्थांमध्ये कार्यान्वित करण्यात आले आहेत. या प्रकल्पासाठी मूळ मंजूर प्रकल्प किंमत रु.१४४.०१ कोटी व कालावधी ५ वर्षे होता. तद्नंतर सदर प्रकल्पाच्या किंमतीत सुधारणा करुन रु.४३.७९ कोटीच्या सुधारीत प्रकल्प किंमतीस मंजूरी देण्यास व प्रकल्प कालावधी वाढविण्यास मुख्य सचिव यांच्या अध्यक्षतेखाली उच्चाधिकार समितीच्या दिनांक २२ ऑगस्ट, २०२२ च्या बैठकीमध्ये मान्यता प्रदान करण्यात आली होती. सन २०२२-२३ पासून केंद्र शासनाने देशात National Urban Digital Mission (NUDM) राबविण्याचा निर्णय घेतला असून महाराष्ट्राची
# Page 2
शासन निर्णय क्रमांक: EODB-२०२२/प्र.क्र.३६/नवि-३२
पथदर्शी राज्य म्हणून केंद्र शासनाने निवड केली आहे. NUDM अंतर्गत राज्यास पूर्ण करावयाची उद्दिष्टे आणि नगर विकास विभागाच्या भविष्यातील गरजा विचारात घेऊन मूळ IWBP प्रकल्पाची व्याप्ती वाढवून व्यापक उद्दीष्ट असलेला नवीन प्रकल्प प्रस्तावित करावा, आणि सद्यस्थितीत IWBP प्रकल्पाच्या प्रस्तावित केलेल्या सुधारीत किंमतीचा फेर आढावा घेऊन काम पूर्ण झालेल्या तसेच अत्यावश्यक बाबींवरील खर्च मंजूर करुन प्रकल्प पूर्ण करावा व त्या मर्यादेत प्रशासकीय मान्यता द्यावी असे निर्देश नगर विकास विभागाच्या प्रकल्प अंमलबजावणी समितीने दि. ६ जुलै, २०२३ रोजीच्या बैठकीमध्ये दिले होते. त्यानुसार नगरपरिषद प्रशासन संचालनालय कार्यालयाने संदर्भाकित दिनांक १८ जुलै, २०२३ रोजीच्या पत्रान्वये चालू वर्ष अखेरपर्यंत रु. २४.९१ कोटी प्रत्यक्ष खर्च अपेक्षीत असल्याचे कळविले आहे, सदर खर्चाच्या मर्यादेत IWBP प्रकल्पास प्रशासकीय मान्यता देण्याची बाब शासनाच्या विचाराधीन होती, त्याबाबत शासनाने पुढीलप्रमाणे निर्णय घेतला आहे : शासन निर्णय :
१. महाराष्ट्र राज्यातील नागरी स्थानिक स्वराज्य संस्था अंतर्गत दिल्या जाणा-या सेवा ऑनलाईन स्वरूपात विकसित करून कार्यान्वित करण्याकरीता नगर विकास विभागासाठी Integrated Web Based Project (IWBP) प्रकल्पाच्या अंमलबजावणीसाठी रु. २४.९१ कोटी खर्चाच्या प्रकल्पास प्रशासकीय मंजूरी प्रदान करण्यात येत आहे, सदर प्रकल्प किंमतीचा घटकनिहाय तपशील खालीलप्रमाणे :
-------------------------------------------------------------------------------------------------------------------------------------------------------------------------------------
| अ.क्र. | घटक | मंजूर प्रकल्प किंमत (रुपये लक्ष मध्ये) |
| १ | होस्टींग सर्व्हस | १६७ |
| २ | सॉफ्टवेअर प्रणाली (आवश्यक निरंतर एंटरप्राइज परवान्यासह ) / विकसन / कॉन्फीगरेशन / कस्टमायझेशन / Integration with external systems इ.खर्च वापर व देखभाल कालावधीमधील सहाय्यासह) | १७२० |
| ३ | डाटा स्थलांतर | २७० |
| ४ | नागरी स्थानिक स्वराज्य संस्था स्तरावरील मनुष्यबळ खर्च | ३३४ |
| एकुण | २४९१ |
-------------------------------------------------------------------------------------------------------------------------------------------------------------------------------------
२. सदर प्रकल्पाचा कालावधी महा-आयटीने कार्यारंभ आदेश दिल्याच्या दिनांकापासून माहे डिसेंबर,२०२३ अखेरपर्यंत राहील, या कालावधीत सदर प्रकल्प पूर्ण करण्यात यावा. तत्पूर्वी IWBP अंतर्गत आतापर्यंत विकसित केलेले सर्व २७ मोड्युल Maha IT यांचेकडून आयुक्त तथा संचालक, नगरपरिषद प्रशासन संचालनालय यांनी तात्काळ कार्यान्वित करून घ्यावेत तसेच, सदर पोर्टलचे आपले सरकार, नोंदणी महानिरिक्षक व मुद्रांक नियंत्रक, महाराष्ट्र तसेच, केंद्र व राज्य शासनाच्या विविध संकेतस्थळांशी एकात्मिकरण (Integration) करण्याची कार्यवाही देखील पूर्ण करुन घ्यावी.
पृष्ठ ३ पैकी २
# Page 3
शासन निर्णय क्रमांक: EODB-२०२२/प्र.क्र.३६/नवि-३२
३. या प्रकल्पांतर्गत रु. २४.९१ कोटी मर्यादेत मंजूर केलेल्या बाबी समाधानकारकरित्या पूर्ण झाल्याची खातरजमा करुन सदर बाबींसाठी आयुक्त तथा संचालक, नगरपरिषद प्रशासन संचालनालय यांनी Maha-IT यांना १२ व्या व १३ व्या वित्त आयोगाच्या रकमेवरील व्याजाची संचालनालयाकडे शिल्लक असलेल्या निधीतून रु.२४.९१ कोटी रक्कम कार्यपूर्ततेनुसार टप्प्या-टप्प्याने अदा करावी.