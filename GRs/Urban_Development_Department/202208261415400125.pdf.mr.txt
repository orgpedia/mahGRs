# Page 1
महाराष्ट्र सुवर्ण जयंती नगरोत्थान महाभियान मालवण शहराच्या पाणी पुरवठा प्रकल्पास
प्रशासकीय मान्यता देण्याबाबत
महाराष्ट्र शासन
नगर विकास विभाग
शासन निर्णय क्रमांक : बैठक-२०२२/प्र.क्र.१७/नवि-३३
मंत्रालय, मुंबई - ४०० ०३२.
दिनांक :- २६ ऑगस्ट, २०२२
वाचा: १. शासन निर्णय, नगर विकास विभाग क्र: नगरो २०१४/प्र.क्र.११९/नवि-३३, दिनांक २१ ऑगस्ट, २०१४.
२. शासन निर्णय, नगर विकास विभाग क्र: नगरो-२०१५/प्र.क्र.६४ /नवि-३३, दिनांक २७ मे, २०१६.
३. शासन निर्णय नगर विकास विभाग क्र: नगरो-२०१६/प्र.क्र.३२८ /नवि-३३, दिनांक ०४ ऑक्टोबर, २०१६.
४. शासन परिपत्रक, नगर विकास विभाग क्र: संकिर्ण-२०१६/प्र.क्र.२८/नवि-३३, दिनांक १४ फेब्रुवारी, २०१७.
५. शासन निर्णय नगर विकास विभाग क्र: नगरो-२०१८/प्र.क्र.४५०/नवि-३३, दिनांक १७ डिसेंबर, २०१८.
६. शासन निर्णय जलसंपदा विभाग क्र : संकीर्ण-२०१३/४१५/२०१३/सिं.व्य (धोरण), दिनांक १६ ऑगस्ट, २०१४.
७. शासन निर्णय नगर विकास विभाग क्र: नगरो-२०२२/प्र.क्र.१७/नवि-३३, दिनांक २३ मे, २०२२.
८. नगरपरिषद प्रशासन संचालनालयाचे क्र. नपप्रसं/मालवण न.प./पा.पु./१९३/का-७ / २०६, दिनांक १७ जानेवारी, २०२२.
९. दिनांक ०४ फेब्रुवारी, २०२२ रोजी झालेल्या महाराष्ट्र सुवर्ण जयंती नगरोत्थान महाभियानांतर्गत प्रकल्प मान्यता व सनियंत्रण समितीच्या बैठकीचे इतिवृत्त.
१०. मुख्य अभियांता, महाराष्ट्र जीवन प्राधिकरण, ठाणे यांचे तांत्रिक मंजुरी आदेश क्र. मजीप्रा/मु.अ.
ठाणे / मालवण पा.पु. यो. / तां. शा.-१/११८२, दिनांक ०२ जून, २०२२.
प्रस्तावना:
राज्यातील नागरी भागात मुलभूत पायाभूत सुविधा पुरविण्यासाठी व त्यांचा दर्जा वाढविण्याकरिता संदर्भाधीन क्रमांक १ येथील शासन निर्णयाच्या तरतूदीन्वये महाराष्ट्र सुवर्ण जयंती नगरोत्थान महाभियान राबविण्यात येत आहे.
०२. महाराष्ट्र सुवर्ण जयंती नगरोत्थान अभियानांतर्गत मालवण नगरपरिषदेचा पाणी पुरवठा प्रकल्प नगरपरिषद प्रशासन संचालनालयामार्फत संदर्भाधीन क्र. ८ च्या पत्रान्वये राज्यस्तरीय मान्यता समितीकडे मान्यतेकरिता सादर करण्यात आला होता. त्याअनुषंगाने राज्यस्तरीय प्रकल्प मान्यता समितीने दिनांक ०४ फेब्रुवारी, २०२२ रोजी झालेल्या बैठकीमध्ये केलेल्या शिफारसीनुसार संदर्भाधीन क्रमांक ७ च्या शासन निर्णयान्वये प्रशासकीय मान्यता देण्यात आली होती. दरम्यानच्या कालावधीमध्ये महाराष्ट्र जीवन प्राधिकरणाने त्यांची दरसूची सुधारीत केल्याने संदर्भाधीन क्रमांक १० अन्वये या प्रकल्पास मुख्य अभियंता, महाराष्ट्र जीवन प्राधिकरण, ठाणे विभाग यांनी सुधारीत तांत्रिक मान्यता दिली आहे. संदर्भाधीन क्रमांक ७ अन्वये देण्यात आलेली प्रशासकीय मान्यता अधिक्रमित करुन
# Page 2
शासन निर्णय क्रमांक: बैठक-२०२२/प्र.क्र.१७/नवि-३३
संदर्भाधीन क्रमांक १० अन्वये देण्यात आलेल्या सुधारीत तांत्रिक मान्यतेनुसार प्रशासकीय मान्यता देण्याची बाब शासनाच्या विचाराधीन होती.
शासन निर्णयः
महाराष्ट्र सुवर्ण जयंती नगरोत्थान महाभियानांतर्गत सादर करण्यात आलेल्या मालवण नगरपरिषदेच्या
पाणी पुरवठा प्रकल्पास संदर्भाधीन क्रमांक ७ अन्वये देण्यात आलेली प्रशासकीय मान्यता रद्द करण्यात येत आहे.
तथापि, या शासन निर्णयातील अटी व तरतूदीच्या व मुख्य अभियंता, महाराष्ट्र जीवन प्राधिकरण, ठाणे विभाग यांनी
दिनांक ०२ जून, २०२२ रोजीच्या पत्रान्वये दिलेल्या सुधारीत तांत्रिक मान्यतेच्या अधीन राहून खालील विवरणपत्रात नमूद केल्यानुसार या शासन निर्णयाद्वारे मंजूरी देण्यात येत आहे. या प्रकल्पातील उपांगे व त्यांचे किंमतीचे विवरण
पुढीलप्रमाणे आहे :
-----------------------------------------------------------------------------------------------------------------------------------------------------------------------------------------
| Sr. No. | Name of Sub Work | Amount (Rs.) |
| 1 | Raw Water pumping Machinery (125 HP VT Pump set at Head works @ Dhamapur) Flow-137 Cum/Hr & Head-154 mtrs (2 No's W + 1 No’s S B) | 14106149 |
| 2 | Raw Water Rising Main from intake to BPT (350mm dia DIK-9 & 350mm MS (6 mm Thick) -8689 Rmt | 83396425 |
| 3 | Raw Water Pumping Machinery (40.0 HP VT Pump set At Head works)- Flow - 274 Cum/Hr & Head- 23 mtrs (1 No's W + 1 No's S B) | 6340489 |
| 4 | Restoration of existing headwork of Dongurla Lake | 3638606 |
| 5 | Raw Water Rising Main at Dongurla Lake (300mm dia DI K-9 1000 Rmt) | 7122975 |
| 6 | Raw Water Gravity Main from BPT to WTP (300m DIK-9 ) - 6572 Rmt) | 51269635 |
| 7 | Pure Water Pumping Machinery (7.5 HP Submersible Mono Pump set) Flow - 30.91 Cum/Hr & Head-27 mtrs for Kumbharmath ESR | 336780 |
| 8 | Pure Water Pumping Machinery 5 HP Submersible Mono Pump Set) Flow - 35.26 Cum/Hr & 15 mtrs for Kumbharmath GSR (Pro) 2.4 LL | 311467 |
| 9 | Pure Water Gravity Feeder Main (100mm to 200mm dia DI Length 3641m) | 15332377 |
| 10 | Raw Water Rising Main at Dam Lifting DI K-7-310 Rmt) And Raw Water Pumping Machinery (10 HP Submersible Pump set At Head works @Dhamapur) - Flow-137 Cum/Hr & Head - 10 mtrs | 5880750 |
| 11 | ESR (2 Nos Capacity 6.10 LL & 2.10 LL with Staging Height 20 meters for Zone-3 & Kumbharmath | 14884970 |
| 12 | GSR (1 No Capcity 2.4 LL with water depth 3meter ) | 2577453 |
| 13 | Water supply Distribution Systems For All Zone Dia 110 to 160mm HDPE Length - 50352m Dia 200 to 300mm DI Length- 3328m ) | 87181722 |
| 14 | Bulk Meters To Water supply System-8 Nos | 1152625 |
| 15 | Automation for Pumping Machinery | 1734774 |
| 16 | Express Feeder For Power Supply at Head works | 6701600 |
| 17 | Micro Hydro Power Plant at WTP Campus (40.4 kw) | 17775000 |
| 18 | Charges to irrigation department for Command Area Restoration | 18000000 |
| 19 | Road Reinstating | 38244314 |
| 20 | Trial Run | 673616 |
| 21 | Crossing of bridge | 4687360 |
| 22 | Utility and Shifting | 4906655 |
|  | Total Project Cost In Rs. | 386255742 |
|  | Add 12% GST | 46350689 |
|  | Total Cost | 432606431 |
|  | Say Rs. | 43.26 Cr. |
|  | प्रकल्प पूर्ण करण्याचा कालावधी | कार्यादेश दिनांका पासून २४ महिने |
-----------------------------------------------------------------------------------------------------------------------------------------------------------------------------------------
पृष्ठ ७ पैकी २
# Page 3
शासन निर्णय क्रमांक: बैठक-२०२२/प्र.क्र.१७/नवि-३३
०२. मालवण नगरपरिषदेच्या पाणी पुरवठा प्रकल्पाचा वित्तीय आकृतिबंध पुढीलप्रमाणे राहील:
-------------------------------------------------------------------------------------------------------------------------------------------------------------------------------------------
| अ. क्र. | नागरी स्थानिक स्वराज्य संस्थेचे नाव | योजनेची मंजूर किंमत | राज्य शासनामार्फत अनुज्ञेय अनुदान (प्रकल्प किंमतीच्या ९०%) | नागरी स्थानिक स्वराज्य संस्थेचा सहभाग (प्रकल्प किंमतीच्या १०%) |
| १ | २ | ३ | ४ | ५ |
| १ | मालवण नगरपरिषद | रु.४३.२६ कोटी | रु.३८.९३४ कोटी | रु.४.३२६ कोटी |
-------------------------------------------------------------------------------------------------------------------------------------------------------------------------------------------
०३. संदर्भाधीन क्रमांक १ येथील शासन निर्णयानुसार मालवण नगरपरिषदेच्या पाणी पुरवठा प्रकल्पास खालील अटींच्या अधीन राहून प्रशासकीय मंजूरी देण्यात येत आहे:
अ) प्रकल्प कार्यान्वयन यंत्रणा :
१. मालवण नगरपरिषदेच्या विनंतीनुसार सदर प्रकल्पाचे कार्यान्वयन मालवण नगरपरिषदेमार्फत करण्यात यावे.
२. सदर प्रकल्पासाठी शासन निर्णय दिनांक ०४ जून, २०१८ अन्वये विहीत केल्यानुसार जास्तीत जास्त ३ टक्केच्या मर्यादेत शुल्क प्रदान करण्याच्या अधीन प्रकल्प व्यवस्थापन सल्लागाराची नियुक्ती नगरपरिषदेने सात दिवसात करावी. त्याबाबत आवश्यक ठराव नगरपरिषदेने करावा.
३. शासन निर्णय दिनांक ०४ जून, २०१८ अन्वये विहीत केलेप्रमाणे व त्या शासन निर्णयातून तरतूदींच्या अधीनतेने प्रकल्प व्यवस्थापन सल्लागार शुल्क (PMC Charges) संबधित सल्लागारास स्वनिधीतून प्रदान करणे नगरपरिषदेवर बंधनकारक राहील. त्याबाबत आवश्यक ठराव नगरपरिषदेने सात दिवसात करावा.
४. सदर प्रकल्पास मान्यता देताना राज्यस्तरीय प्रकल्प मान्यता समितीने विहित केलेल्या सर्व अटींची पूर्तता करणे कार्यान्वयन यंत्रणेवर बंधनकारक राहील.
ब) सुधारणांची पूर्तता:- महाराष्ट्र सुवर्ण जयंती नगरोत्थान महाभियानाच्या संदर्भाधीन क्र. १ च्या शासन निर्णयानुसार नागरी स्थानिक स्वराज्य संस्थांना खाली दर्शविलेल्या बंधनकारक व वैकल्पीक सुधारणा (रिफॉर्म) पूर्ण करणे आवश्यक राहिल. त्यापैकी ८० टक्के वैकल्पिक अटींची पूर्तता प्रकल्पाच्या दुसऱ्या वर्षापर्यंत करणे आवश्यक राहील.
I) बंधनकारक सुधारणा:
१. प्रकल्प मंजूरीच्या पहिल्या वर्षात नगरपरिषदेने त्यांच्या कामकाजाचे पूर्ण संगणकीकरण करणे अनिवार्य राहील. यात प्रामुख्याने ई-गव्हर्नन्स, लेखा, जन्म-मृत्यू नोंद सुधारणा याची १०० टक्के अंमलबजावणी करणे बंधनकारक राहील.
२. उचित उपभोक्ता कर लागू करुन किमान ८० टक्के वसुली करणे.
३. नागरी क्षेत्रातील गरिबांसाठी अर्थसंकल्पात विवक्षित निधीची तरतूद करणे.
४. संबंधित स्थानिक नागरी स्वराज्य संस्थेने, द्विलेखा नोंद पद्धती सहा महिन्यात पूर्ण करणे आवश्यक राहील.
५. संबंधित नागरी स्थानिक स्वराज्य संस्थेने त्यांच्या क्षेत्रातील मालमत्ता कराचे पुर्नमुल्यांकन झाले नसल्यास, प्रकल्प मंजूरीपासून पुढील एक वर्षाच्या कालावधीत ते पूर्ण करणे बंधनकारक राहिल.
६. संबंधित नागरी स्थानिक स्वराज्य संस्थेने “घनकचरा व्यवस्थापन नियम २०१६” च्या तरतूदीनुसार त्यांच्या कार्यक्षेत्रातील घनकचरा व्यवस्थापन उचित रित्या करणे बंधनकारक राहील.
पृष्ठ ७ पैकी ३
# Page 4
शासन निर्णय क्रमांक: बैठक-२०२२/प्र.क्र.१७/नवि-३३
७. संबंधित नागरी स्थानिक स्वराज्य संस्थेने त्यांच्या कार्यक्षेत्रातील मालमत्ता कराची व पाणीपट्टीची वसुली पहिल्या वर्षी किमान ८०% करणे बंधनकारक राहील. त्यापुढील वर्षात सदरहू वसूली उर्वरीत ९०% या प्रमाणात करणे आवश्यक राहील.
II) वैकल्पिक सुधारणा:
१. मलनिस्सारण प्रकल्प हाती घेतलेल्या नागरी स्थानिक स्वराज्य संस्थांनी नागरी भागातील सांडपाण्याचे पुर्नप्रक्रिया व पुर्नवापर करण्याबाबतच्या घटकांचा समावेश त्यांच्या सविस्तर प्रकल्प अहवालामध्ये करावा.
२. संबंधित नागरी स्थानिक स्वराज्य संस्थांनी त्यांच्या मालकीच्या इमारतीवर पर्जन्यजल संचय करावे.
३. संबंधित नागरी स्थानिक स्वराज्य संस्थेने नियमितपणे जल लेखापरिक्षण (वॉटर ऑडीट) करुन घ्यावे.
जललेखापरिक्षण अहवालात नमूद त्रूटींचे निराकरण करण्याबाबत संबंधित नागरी स्थानिक स्वराज्य संस्थेने, त्यासंदर्भात आवश्यक कृती कार्यक्रम तयार करुन विहित कालावधीत त्रूटींची पूर्तता करणे आवश्यक राहील.
क) निधी वितरणाची कार्यपद्धती:
१. महाराष्ट्र सुवर्ण जयंती नगरोत्थान महाभियानामधील प्रकल्पांसाठी प्रशासकीय मान्यता दिल्यानंतर संबंधित नागरी स्वराज्य संस्थेने प्रकल्पाचा आर्थिक आराखडा (Financial Closure Report) नगर विकास विभागास सादर करावा. त्यानंतर व कार्यादेश दिल्यानंतर सदर प्रकल्पासाठी पहिल्या हप्त्याचा निधी वितरीत करण्यात येईल.
२. महाराष्ट्र सुवर्ण जयंती नगरोत्थान महाभियान अंतर्गत मंजूर प्रकल्पास पहिल्या हप्त्याचा निधी वितरीत केल्यानंतर तो हप्ता व स्थानिक स्वराज्य संस्थेचा त्याप्रमाणातील स्वहिस्सा हा एकत्र निधी, शासनाच्या प्रचलित धोरणानुसार विहित केलेल्या बँकांमध्ये, स्वतंत्र खाते उघडून ठेवणे अनिवार्य राहील.
३. महाराष्ट्र सुवर्ण जयंती नगरोत्थान महाभियानांतर्गत मंजूर प्रकल्पासाठी स्वहिश्याचा निधी उभारताना नागरी स्थानिक स्वराज्य संस्थानी त्यांना राज्य शासनाकडून प्राप्त होणाऱ्या १४ व्या वित्त आयोग (मुलभूत व कार्यात्मक) अनुदानाशी एककेंद्रभिमुख (Convergence) करणे आवश्यक राहील. यासाठी त्यांनी यामधून मिळणारा निधी चिन्हांकीत करुन ठेवणे त्यांच्यावर बंधनकारक राहील.
४. राज्य शासनाने वितरीत केलेल्या पहिल्या हप्त्याच्या अनुदानाची रक्कम व त्या प्रमाणात नागरी स्थानिक स्वराज्य संस्थेने जमा केलेली पहिल्या हप्त्याची स्वहिश्याची रक्कम अशा एकत्रित रकमेच्या ७० टक्के खर्चाचे उपयोगिता प्रमाणपत्र, नगरपरिषद प्रशासन संचालनालयामार्फत शासनास सादर केल्यानंतरच राज्य शासनाचा दुसरा हप्ता वितरीत केला जाईल.
५. नागरी स्थानिक स्वराज्य संस्थांनी दुसऱ्या हप्त्याची मागणी करण्याचा प्रस्ताव नगरपरिषद प्रशासन संचालनालयामार्फत शासनास सादर करावा. नगरपरिषद प्रशासन संचालनालय यांनी प्रस्तावांची छाननी करून उचित अभिप्रायांसह शासनास प्रस्ताव सादर करावा.
६. या अभियानांतर्गत मंजूर प्रकल्पास राज्य शासनाने संबंधित स्थानिक स्वराज्य संस्थेस राज्य शासनाचा हिस्सा मंजूर केल्यानंतर त्यामधून खर्च करताना प्रत्येक टप्प्यावर प्रत्येक देयकामध्ये राज्य शासनाच्या हिश्श्यामधून जेवढी रक्कम प्रदान होणार असेल त्याप्रमाणात संबंधित स्थानिक स्वराज्य संस्थेने स्वहिश्श्याची रक्कम प्रदान करावी. यामुळे अशा योजनेत स्थानिक स्वराज्य संस्थेचा हिस्सा एकाच वेळी भरण्याची वेळ येणार नाही.
७. महाराष्ट्र सुवर्ण जयंती नगरोत्थान महाभियानामधील मंजूर प्रकल्पांसाठी राज्य शासनाने मंजूर केलेला निधी फक्त त्याच प्रकल्पासाठी वापरता येईल व तो अन्य कोणत्याही कामासाठी वळवता किंवा वापरता
पृष्ठ ७ पैकी ४
# Page 5
शासन निर्णय क्रमांक: बैठक-२०२२/प्र.क्र.१७/नवि-३३
येणार नाही. अशाप्रकारे मूळ निधी किंवा त्यावरील व्याज कायम स्वरुपी किंवा तात्पुरत्या स्वरुपात अन्यत्र वळविणे ही गंभीर स्वरुपाची आर्थिक अनियमितता मानली जाईल, त्यासाठी संबधित स्थानिक स्वराज्य संस्था/ संबंधित अधिकारी कारवाईस पात्र ठरतील.
ड) निविदा प्रक्रिया, कार्यादेश व कार्यान्वयन :
१. या अभियानांतर्गत मंजूर प्रकल्पास प्रशासकीय मान्यता दिल्यानंतर ७ दिवसाच्या कालावधीत निविदा काढणे व तीन महिन्याच्या कालावधीत कार्यादेश देणे व १०१ व्या दिवसापूर्वी कामाचा प्रत्यक्ष प्रारंभ करणे बंधनकारक राहील. या प्रकल्पासाठी कार्यान्वयन यंत्रणा मालवण नगरपरिषद आहे. त्यामुळे या कालमर्यादेचे पालन करण्याची संपूर्ण जबाबदारी मुख्याधिकारी, मालवण नगरपरिषद यांची राहील.
२. सदर प्रकल्पाची निविदा प्रक्रिया राबविताना संदर्भाधीन क्रमांक ३ च्या शासन निर्णयातील सूचनाचे तंतोतंत पालन करणे कार्यान्वयन यंत्रणेस बंधनकारक राहील.
३. यानुसार कार्यवाही न झाल्यास संबंधित नागरी स्थानिक स्वराज्य संस्थेस अशा प्रकल्पासाठी मंजूर केलेला निधी त्यावरील व्याजासह शासनास परत करणे आवश्यक राहील.
४. सदर पाणी पुरवठा प्रकल्प पूर्ण करताना राज्य शासनाने संदर्भाधीन क्र. ४ येथील शासन परिपत्रकान्वये विहित केलेल्या कार्यपध्दतीचा अवलंब करणे बंधनकारक राहील.
५. सदर प्रकल्पासाठी विहित केलेल्या कार्यमर्यादेत प्रकल्पाचे काम पूर्ण करणे संबंधित कार्यान्वयन यंत्रणेस बंधनकारक राहील.
६. सदर प्रकल्पाच्या कामाचे कार्यादेश दिल्यानंतर प्रकल्पामध्ये समाविष्ट असलेल्या पाईप्स इत्यादी वस्तुंची खरेदी ही प्रकल्पाच्या आवश्यकतेनुसार प्रकल्प व्यवस्थापन सल्लागाराच्या मार्गदर्शनाने करावी.
७. सदर प्रकल्पासाठी सुरुवातीला अनावश्यक स्वरुपात कोणत्याही प्रकारच्या पाईप्सची खरेदी करणे व त्यासाठी प्रकल्प निधीतून प्रदान करणे ही गंभीर स्वरुपाची वित्तिय अनियमितता समजण्यात येईल व त्यासाठी संबंधित कार्यान्वयन यंत्रणा व प्रकल्प व्यवस्थापन सल्लागार यंत्रणेस जबाबदार धरण्यात येईल.
८. सदर प्रकल्पाच्या निविदेमध्ये पाणी पुरवठा व स्वच्छता विभागाच्या दिनांक २९ जून, २०२२ रोजीच्या भावभिन्नता व विशेष मदतीबाबतच्या शासन निर्णयातील आवश्यक तरतूदींचा समावेश करण्यात यावा.
इ) प्रकल्पांचे त्रयस्थ तांत्रिक परिक्षण :
• महाराष्ट्र सुवर्ण जयंती नगरोत्थान महाभियानातंर्गत” मंजूर प्रकल्पांचे, अंमलबजावणीच्या विविध टप्प्यावर वेळोवेळी शासनाने विहीत केलेल्या यंत्रणेंपैकी एका यंत्रणेकडून “त्रयस्थ तांत्रिक परिक्षण” (थर्ड पार्टी टेक्नीकल ऑडीट) संबंधित नागरी स्थानिक स्वराज्य संस्थेने करुन घेणे बंधनकारक राहिल. तसेच प्रकल्पांतर्गत दुसरा हप्ता मंजूर करण्याबाबतचा प्रस्ताव सादर करताना सदर “त्रयस्थ तांत्रिक परिक्षणाचे”गुणवत्तेबाबतचे प्रमाणपत्र सादर करणे आवश्यक राहील. तद्नंतरच दुसऱ्या हप्त्याचा निधी वितरीत केला जाईल.
फ) प्रकल्पासाठी आवश्यक स्वहिश्याचा निधी भरण्याकरिता कर्ज उभारणी:
१. महाराष्ट्र सुवर्णजयंती नगरोत्थान महाभियानातंर्गत" मंजूर प्रकल्पांसाठी संबंधित नागरी स्थानिक स्वराज्य संस्थांना त्यांचा स्वहिश्याचा निधी उभारण्यासाठी “राष्ट्रीयीकृत बँकांकडून” तसेच “मुंबई महानगर प्रदेश विकास प्राधिकरण” (एमएमआरडीए), "महाराष्ट्र नागरी पायाभूत सुविधा विकास कंपनी मर्यादीत” (एमयुआयडीसीएल) व शासन मान्य वित्तिय संस्थांकडून कर्ज घेण्याची मुभा राहील.
पृष्ठ ७ पैकी ५
# Page 6
शासन निर्णय क्रमांक: बैठक-२०२२/प्र.क्र.१७/नवि-३३
२. तथापि, वित्तिय संस्थांकडून कर्ज घेताना त्यासंदर्भात आवश्यक त्या बाबींची पूर्तता केल्यानंतर प्रचलित नियमांच्या अधीन राहून कर्ज घेण्याबाबत शासनाची परवानगी घेण्यात येईल. तसेच शासनाच्या विहित प्रचलित नियमांच्या अधीन राहून आवश्यक कार्यवाही करणे बंधनकारक राहील.
ग) प्रकल्पाची देखभाल व दुरूस्ती:
१. महाराष्ट्र सुवर्णजयंती नगरोत्थान महाभियानांतर्गत मंजूर प्रकल्पाच्या देखभाल व दुरुस्तीबाबत आवश्यक ते नियोजन संबंधित कार्यान्वयन यंत्रणेमार्फत करण्यात यावे, जेणेकरुन सदर प्रकल्पांतून होणारी फलनिष्पत्ती ही शाश्वत राहील.
२. सदर योजनेची देखभाल व दुरुस्ती करण्याची जबाबदारी संबंधित नागरी स्थानिक स्वराज्य संस्थेची राहील. योजनेच्या देखभाल व दुरुस्तीसाठी कोणताही निधी शासनाकडून प्राप्त होणार नाही.
३. प्रकल्प शाश्वत होण्याच्या अनुषंगाने सदर प्रकल्पाच्या सविस्तर प्रकल्प अहवालामध्ये नमूद केलेप्रमाणे पाणी पुरवठा कराची आकारणी करणेबाबत सर्वसाधारण सभेची मान्यता घेऊन त्याअनुषंगाने आवश्यक कार्यवाही करणे नगरपरिषदेवर बंधनकारक राहील.
ह) इतर बंधनकारक अटी व शर्ती :
१. राज्य शासनामार्फत नागरी स्थानिक स्वराज्य संस्थेसाठी प्रकल्प मंजूर झाल्यानंतर, मूळ प्रकल्प किंमतीमध्ये कोणत्याही कारणास्तव वाढ झाल्यास त्याची संपूर्ण जबाबदारी संबंधित नागरी स्थानिक स्वराज्य संस्थेची राहील. राज्य शासनामार्फत त्या करिता कोणतेही वाढीव अनुदान उपलब्ध केले जाणार नाही.
२. संदर्भाधीन क्र. १ ते ४ या शासन निर्णयातील तरतूदी तसेच सर्व अटी व शर्तींची पूर्तता करणे संबंधित कार्यान्वयन यंत्रणेवर बंधनकारक राहील.
# Page 7