# Page 1
मुंबई रेल्वे विकास महामंडळास मुंबई नागरी परिवहन प्रकल्प-IIAकरिता जागतिक बँकेकडून प्राप्त झालेली अर्थसहाय्याची रक्कम वितरीत करण्याबाबत (सन २०१७-१८)
महाराष्ट्र शासन
नगर विकास विभाग
शासन निर्णय क्रमांक : एमयूटीपी-३३१७/प्र.क्र.११७/नवि-७
हुतात्मा राजगुरु चौक, मादाम कामा रोड
मंत्रालय, मुंबई-४०० ०३२.
दिनांक : ३१ मार्च, २०१८.
पहा: १) शासन निर्णय, वित्त विभाग, क्र. अर्थसं-२०१७/प्र.क्र.७५/अर्थ-३, दि. १८.०४.२०१८
२) मुंबई महानगर प्रदेश विकास प्राधिकरणाचे पत्र क्रमांक एमयुटीपी/जेपीडी (एफआयएन)/एसीए/ए-०३/२०१७-१८, दिनांक ०१.०२.२०१८
३) शासन निर्णय क्रमांक एमयुटीपी-३३१५/प्र.क्र.५९(१)/नवि-७, दि. ३१ मार्च, २०१६
४) शासन निर्णय क्र. एमयूटीपी-३३१६/प्र.क्र.११३/(१)/नवि-७ दि. ३१ मार्च, २०१७
मुंबई महानगर प्रदेशातील वाहतूक व परिवहनामध्ये सुधारणा करण्याच्या दृष्टीने केंद्र सरकार व महाराष्ट्र शासन यांनी संयुक्तपणे मुंबई नागरी परिवहन प्रकल्प हाती घेतला आहे.
या प्रकल्पामध्ये रेल्वे प्रकल्प तसेच या प्रकल्पामुळे बाधित होणा-या व्यक्तीचे पुनर्वसन इत्यादी कामांचा समावेश आहे. मुंबई नागरी परिवहन प्रकल्पाकरिता मुंबई महानगर प्रदेश विकास प्राधिकरणाची नोडल एजन्सी म्हणून नियुक्ती करण्यात आली असून प्रकल्पाचा एकूण खर्च रु.५,३०० कोटी इतका आहे. या प्रकल्पातील मुंबई नागरी परिवहन प्रकल्प- IIA अंतर्गतची कामे जागतिक बॅकेच्या वित्तीय सहाय्यातून हाती घेतली आहेत. सदर प्रकल्पाकरिता जागतिक बँकेने रु.१,९१० कोटी इतके कर्ज मंजूर केले आहे.
सदर प्रकल्पावर प्रकल्प अंमलबजावणी संस्था मुंबई रेल्वे विकास महामंडळ प्रथम खर्च करते, झालेल्या खर्चाच्या ५०% खर्च महाराष्ट्र शासनाच्यावतीने मुंबई महानगर प्रदेश विकास प्राधिकरणाकडून मुंबई रेल्वे विकास महामंडळास अदा करण्यात येतो. मुंबई रेल्वे विकास महामंडळ केलेल्या खर्चाचे प्रतिपूर्ती दावे जागतिक बँकेस खर्च केल्यानंतर सादर करते.
जागतिक बँकेने सदर प्रतिपूर्ती दावे मंजूर केल्यानंतर तेवढीच रक्कम जागतिक बँकेकडून केंद्रशासनास वितरीत केली जाते. त्यामधील राज्य हिश्श्याची रक्कम अतिरिक्त केंद्रीय सहाय्य म्हणून राज्यशासनास वितरित केली जाते. यामध्ये केंद्र शासनाने परस्पर मुंबई रेल्वे विकास महामंडळास वितरित केलेली राज्य शासनाच्या हिश्श्याची रक्कम राज्य शासनाच्या निलंबन शीर्षाखाली नोंदविली जाते व या निलंबन लेखाशीर्षाखालील खर्चाचे पुस्तकी समायोजनासाठी नियमित लेखाशीर्षाखालील तरतूद वितरित केली जाते व राज्यशासनाच्या वतीने मुंबई महानगर प्रदेश विकास प्राधिकरणाने मुंबई रेल्वे विकास महामंडळास उपलब्ध केलेली रोख रक्कम महाराष्ट्र शासनाकडून मुंबई महानगर प्रदेश विकास प्राधिकरणास वितरित केली जाते.
# Page 2
शासन निर्णय क्रमांकः एमयूटीपी-३३१७/प्र.क्र.११७/नवि-७
केंद्र शासनाने आतापर्यंत रु.८६४,५३,२५,५००/- एवढे कर्ज सहाय्य राज्य शासनास वितरीत केले असून आता पर्यंत राज्य शासनाने रुपये ४९५, २६, ७८,५००/- एवढी रक्कम वितरीत केलेली आहे. केंद्रशासनाने राज्य शासानस वितरित केलेल्या रक्कमेमध्ये समाविष्ट असलेली सन २०१५-१६ मध्ये रु. ६१,२०,३३,०००/-, सन २०१६-१७ मध्ये रु. १४२,७२,४१,०००/- व सन २०१७-१८ मध्ये दि. २०.०४.२०१७ अखेरपर्यंत रु.९,१२,९६,०००/- अशी एकूण २१३,०५,७०,०००/- इतकी रक्कम मुंबई महानगर प्रदेश विकास प्राधिकरणास रोख स्वरुपात वितरीत करावयाची असल्याचे मुंबई महानगर प्रदेश विकास प्राधिकरणाने उपरोक्त संदर्भान पत्रान्वये शासनास कळविले आहे. यापार्श्वभूमीवर सन २०१७-१८ च्या मंजूर अर्थसंकल्पीय तरतूदीच्या मर्यादेत रुपये ८०,००,००,०००/- (अक्षरी ऐंशी कोटी फक्त) इतकी रक्कम मुंबई महानगर प्रदेश प्राधिकरणाने विनंती केल्यानुसार रोख स्वरुपात वितरीत करण्यास मान्यता देण्याची बाब शासनाच्या विचाराधीन होती. या अनुषंगाने खालील प्रमाणे निर्णय घेण्यात येत आहे.
शासन निर्णय
०१. मुंबई नागरी परिवहन प्रकल्प (MUTP-IIA LOAN NO. IBRD ७९४१-IN) यासाठी केंद्र शासनाकडून प्राप्त झालेली अतिरिक्त केंद्र सहाय्यामधील कर्ज सहाय्याच्या रक्कमेपोटी सन २०१७-१८ या चालू वित्तिय वर्षातील अर्थसंकल्पीय तरतूदीमधून रुपये ८०,००,००,०००/ (अक्षरी ऐंशी कोटी फक्त) इतकी रक्कम मुंबई महानगर प्रदेश विकास प्राधिकरणास वितरीत करण्यास मंजूरी देण्यात येत आहे.
०२. उपरोक्त रक्कम “मुख्य लेखाशिर्ष-२२१७ मागणी क्रमांक एफ-२, ८०, सर्वसाधारण, १९१ महानगरपालिकांना सहाय्य, केंद्र सहाय्यीत योजना मुंबईच्या विकासाकरिता विशेष कार्यक्रम(००) (३७) मुंबई नागरी परिवहन प्रकल्पासाठी अतिरिक्त केंद्रीय सहाय्य (२२१७१२४१), ३१ सहाय्यक अनुदाने, वेतनेत्तर” या लेखाशिर्षाखाली खर्ची घालून सन २०१७-१८ या आर्थिक वर्षात उपलब्ध असलेल्या अर्थसंकल्पिय तरतूदीमधून भागविण्यात यावा.
०३. उपरोक्त लेखाशीर्ष उपयोगात आणण्यासाठी नगरविकास विभागाचे कक्ष अधिकारी (नवि-५), यांना आहरण व संवितरण अधिकारी तसेच उपसचिव (नवि-५), यांना नियंत्रक अधिकारी म्हणून घोषित करण्यात येत आहे. शासन निर्णयातील परिच्छेद –१ मध्ये नमूद करण्यात आलेली रक्कम अधिदान व लेखा अधिकारी, मुंबई यांचेकडून काढून ती मुंबई महानगर प्रदेश विकास प्राधिकरणास देण्यासाठी त्यांना अधिकार प्रदान करण्यात येत आहेत.
नगर विकास विभागाच्या रोख शाखेने देयक तयार करुन ते अधिदान व लेखा अधिकारी, मुंबई यांचेकडे पाठवावे. याबाबतच्या खर्चमेळाची कार्यवाही नवि- ३१ कार्यासनाने करावी.
०४. मुंबई नागरी परिवहन प्रकल्प-IIA (MUTP-IIA LOAN NO. IBRD ७९४१-IN) यासाठी प्राप्त होणा-या अतिरिक्त केंद्र सहाय्यामधील कर्ज सहाय्याच्या रोखस्वरुपात प्राप्त झालेली रक्कम एका स्वतंत्र बँक खात्यामध्ये ठेऊन करारनाम्यानुसार संबंधित कार्यान्वयीन संस्थांना निधीचे वितरण करावे, मुंबई नागरी परिवहन प्रकल्प IIA (MUTP-IIA LOAN NO. IBRD ७९४१-IN) यासाठी प्राप्त होणा-या कर्ज सहाय्याबाबत मुंबई महानगर प्रदेश विकास प्राधिकरणाने स्वतंत्र लेखे ठेवावेत व सदर प्रकल्पाच्या करारानुसार मुंबई महानगर प्रदेश
पृष्ठ ३ पैकी २
# Page 3
शासन निर्णय क्रमांकः एमयूटीपी-३३१७/प्र.क्र.११७/नवि-७
विकास प्राधिकरणाने संबंधित कार्यान्वयन संस्थांना रोख स्वरुपात वितरीत झालेल्या निधीचे संनियंत्रण करावे.
०५. सदर निधी वितरण आदेश वित्त विभागाच्या अर्थसं २०१७/प्र.क्र.७५/अर्थ-३, दिनांक १८.०४.२०१८ परिपत्रकातील परिच्छेद क्रमांक ०७ ते १८ मधील सर्व अटींचे तसेच तसेच सदर परिपत्रकासोबत जोडलेल्या परिशिष्टामधील सर्व अटींची पूर्तता करून वित्त विभागाडील अनौपचारीक संदर्भ क्रमांक ९९ / व्यय-३ दिनांक ३१ मार्च, २०१८ अन्वये वित्त विभागाच्या मान्येतेने निर्गमित करण्यात येत आहे.