# Page 1
राज्यातील महानगरपालिका/ नगरपरिषद / नगरपंचायत यांना “सर्वसाधारण रस्ता अनुदान” चा निधी वितरीत करण्याबाबत.
सन २०१८-२०१९ साठी लेखाशिर्ष (३०५४ ००२२) खाली रक्कम रू. १४९.७० कोटी.
महाराष्ट्र शासन
नगर विकास विभाग
शासन निर्णय क्रमांक-सरस्ता-२०१८/प्र.क्र.१४२/नवि-१६
मंत्रालय, मुंबई-४०० ०३२.
दिनांक :- ३ आक्टोंबर, २०१८
वाचा :- : (१) शासन निर्णय क्रमांक-संकीर्ण-२०१५/प्र.क्र. ९० /नवि-१६ दिनांक १६ जानेवारी, २०१६.
(२) वित्त विभागाचे शासन परिपत्रक क्रमांक अर्थसं-२०१८/प्र.क्र.६९ /अर्थ ३,दिनांक २ एप्रिल,२०१८.
प्रस्तावना : राज्यातील महानगरपालिका/नगरपरिषद/नगरपंचायत यांना रस्ता व तद्अनुषंगिक बाबींचा विकास करण्यासाठी “सर्वसाधारण रस्ता अनुदान देण्यात येते. संदर्भाधीन क्रमांक (१) येथील शासन निर्णयान्वये याबाबतचे निकष विहीत करण्यात आले होते. सदरच्या निकषानुसार तसेच, संदर्भाधीन क्र. (२) येथील वित्त विभागाच्या मार्गदर्शक सूचनांनुसार राज्यातील महानगरपालिका / नगरपरिषद /नगरपंचायत यांना “सर्वसाधारण रस्ता अनुदान बाबतचा निधी “अर्थसंकल्प वितरण प्रणालीवर” वितरीत करण्याची बाब शासनाच्या विचाराधीन होती.
शासन निर्णय : राज्यातील महानगरपालिका/नगरपरिषद/नगरपंचायत यांना रस्ता व तद्अनुषंगिक बाबींचा विकास करण्याच्या कामांसाठी “सर्वसाधारण रस्ता अनुदान म्हणून रक्कम रु.१४९,७०,००,००० /- (अक्षरी रक्कम रुपये एकशे ऐकोणपन्नास कोटी सत्तर लक्ष मात्र) इतका निधी सोबत जोडलेल्या अनुसूचीनुसार महानगरपालिका/ नगरपरिषद/नगरपंचायत निहाय वितरीत करण्यास खालील अटी व शर्तींच्या अधीन राहून या शासन निर्णयान्वये मंजुरी देण्यात येत आहे.
# Page 2
शासन निर्णय क्रमांकः सरस्ता-२०१८/प्र.क्र.१४२/नवि-१६ दिनांक ३ आक्टोंबर,२०१८
२. “सर्वसाधारण रस्ता अनुदान अंतर्गत निश्चित करण्यात आलेल्या कामांना मंजूर अनुदानाच्या मर्यादेत सक्षम प्राधिका-यांची तांत्रिक व प्रशासकीय मान्यता संबधित महानगरपालिका/नगरपरिषद/नगरपंचायत यांनी संदर्भाधीन क्र. (१) येथील शासन निर्णयानुसार प्राप्त करून घ्यावी.
३. सदर शासन निर्णयानुसार वितरीत करण्यात आलेल्या “सर्वसाधारण रस्ता अनुदान ”करीता कार्यान्वयन यंत्रणा संदर्भाधीन क्र. (१) येथील शासन निर्णयानुसार राहील.
४. सदर कामांसाठी “ई-निविदा” अंती प्रकल्प खर्च हा तांत्रिक व प्रशासकीय मान्यता देण्यात आलेल्या प्रकल्प खर्चापेक्षा जास्तीचा असल्यास, अशा जास्तीच्या खर्चासाठी कुठल्याही स्वरुपात अतिरिक्त अनुदान शासनाकडून उपलब्ध करुन दिले जाणार नाही. प्रत्येक काम किमान रू.१० लक्ष किंमतीचे राहील याची दक्षता घेण्यात यावी.प्रशासकीय मान्यतेच्या रकमेचे पुनश्च: विलगीकरण (Splitting) करून कार्यादेश देणे ही गंभीर अनियमितता समजण्यात येईल व याची जबाबदारी संबधित जिल्हाधिकारी यांची राहील.
५. जिल्हाधिकारी, यांची जबाबदारी खालीलप्रमाणे राहील: (अ) सदर प्रकल्पाअंतर्गतची कामे ही सार्वजनिक मालकीच्या ठिकाणीच करावीत, कामाचे स्वरुप सार्वजनिक असावे, तसेच त्यामुळे सर्वसमावेशक नागरिकांच्या प्राथमिक सोयी सुविधांमध्ये भर पडणार आहे याची पुन्हा खातरजमा करणे व कुठल्याही खाजगी स्वरुपाच्या कामांना मान्यता देण्यात आली नसल्याची खातरजमा करणे.
(ब) सदर प्रकल्पाअंतर्गतची कामे सबंधित शहराच्या विकास नियंत्रण नियमावली व विकास आराखडयाशी सुसंगत असल्याची खातरजमा करणे.
(क) सदर प्रकल्पाअंतर्गतच्या कामांना “ई-निविदा” कार्यप्रणालीचा अवलंब करणे बंधनकारक राहील. याबाबत सार्वजनिक बांधकाम विभाग तसेच शासनाने निर्गमित केलेल्या अद्यावत मार्गदर्शक सूचनांचे काटेकोरपणे पालन करण्यात यावे.
“ई-निविदा” कार्यप्रणालीचा अवलंब करण्यात येत असल्याची खातरजमा करणे. सर्व कामे ई-निविदा पद्धतीने होतील याबाबतची जबाबदारी जिल्हाधिकारी व संबधित कार्यान्वयन यंत्रणेची राहील.
पृष्ठ २८ पैकी २
# Page 3
शासन निर्णय क्रमांकः सरस्ता-२०१८/प्र.क्र.१४२/नवि-१६ दिनांक ३ आक्टोंबर,२०१८
(ड) सदर प्रकल्पाअंतर्गत उपलब्ध करून दिलेला निधी त्याच उद्दिष्टासाठी खर्च करण्यात येत असल्याचे, काम गुणवत्तेनुसार झाले आहे किंवा कसे तसेच मंजूर कामावरच मंजूर निधी खर्च झाला आहे किंवा कसे हे पाहणे.
(इ) सदर प्रकल्पाअंतर्गतच्या कामावर करण्यात येणा-या खर्चामुळे आदर्श आचारसंहितेचा भंग होणार नाही हे पाहणे.
(ई) निधी खर्च करताना तो विहीत कार्यपध्दती अनुसरुन सर्व वित्तीय कायदे व नियमांचे तसेच विहीत प्रक्रियेचे अवलंबन करण्यात यावे. निधी खर्च करण्याबाबत वित्त विभागाकडून वेळोवेळी निर्गमित करण्यात आलेल्या शासन निर्णयातील सूचनांचा व वित्तीय अधिकारांच्या मर्यादेत (Financial Power) भंग होणार नाही तसेच, कुठलाही शासन नियम/अधिकाराचा भंग होणार नाही हे पाहणे.
(फ) सदर योजनेअंतर्गत करण्यात येणा-या रस्त्यांच्या कामांना इतर कोणत्याही योजनेमधून प्रशासकीय मान्यता देण्यात आलेली नाही अथवा सदरची कामे करण्यात आलेली नाही याची खातरजमा जिल्हाधिकारी यांनी करावी.
(ग) सध्या सुरू असलेल्या पाणीपुरवठा व मलनिस्सारणाच्या प्रकल्पामुळे प्रस्तावित रस्त्यांचे उत्खनन होणार नाही अशाप्रकारे कामांचे नियोजन करावे.प्रस्तावित रस्त्यांच्या ठीकाणांवरील पाणीपुरवठा व मलनिस्सारण प्रकल्पाची कामे पूर्ण झाल्यानंतरच सदर रस्त्यांची कामे होतील याची खातरजमा जिल्हाधिकारी यांनी करावी.
(च) कामाच्या चुकीच्या नियोजनामुळे पाणीपुरवठा व मलनिस्सारणाच्या प्रकल्पामुळे नव्याने करण्यात येणा-या रस्त्यांचे उत्खनन होऊन निधीचा अपव्यय होणार नाही यावर नियंत्रण ठेवण्याची जबाबदारी जिल्हाधिकारी यांची राहील.
६. कार्यान्वयन यंत्रणेची जबाबदारी खालीलप्रमाणे राहील: (अ) सदर प्रकल्पाअंतर्गत दुरूस्तीची तथा परिरक्षणाची कामे हाती घेण्यात येत नाहीत हे पाहणे.
(ब) सदर प्रकल्पाअंतर्गतची कामे सुरू करण्यापुर्वीच्या स्थितीचे व काम झाल्यानंतरच्या कामाचे चित्र (Photograph) काढून ठेवणे व मागणीनुसार सादर करणे.
(क) सदर प्रकल्पाअंतर्गतच्या कामांचे त्रयस्थ पक्षाकडून लेखापरिक्षण करून घेणे कार्यान्वयन यंत्रणेस बंधनकारक राहील.
पृष्ठ २८ पैकी ३
# Page 4
शासन निर्णय क्रमांकः सरस्ता-२०१८/प्र.क्र.१४२/नवि-१६ दिनांक ३ आक्टोंबर,२०१८
७. यापुर्वी या योजनेखाली झालेल्या खर्चाबाबतची उपयोगिता प्रमाणपत्रे व सदर शासन निर्णयान्वये उपलब्ध करून दिलेल्या निधीचे उपयोगिता प्रमाणपत्र विहित प्रपत्रात संबधित नागरी स्थानिक स्वराज्य संस्थेकडून उपलब्ध करून घेऊन, संबंधित महालेखापाल कार्यालयाकडे सादर करण्याची जबाबदारी संबधित जिल्हाधिकारी यांची राहील.तसेच, उपयोगिता प्रमाणपत्राची एक प्रत आयुक्त तथा संचालक, नगरपरिषद प्रशासन संचालनालय, वरळी, मुंबई यांचेकडे सादर करावी.
८. दिनांक ३१ मार्च २०२० अखेर ही निधी खर्च करण्याची मुदत संपल्यानंतर आयुक्त तथा संचालक, नगरपरिषद प्रशासन संचालनालय, वरळी, मुंबई यांनी या लेखाशिर्षाखाली सन २०१८-२०१९ करीता वितरीत करण्यात येणा-या सर्व निधीच्या उपयोगिताचे प्रमाणपत्र प्राप्त करून घ्यावे. सदरची उपयोगिताचे प्रमाणपत्र एकत्रितरीत्या संबंधित महालेखापाल कार्यालयाकडे सादर करून खर्चित व अखर्चित निधीचा अहवाल शासनास सादर करावा.
९. या शासन निर्णयानुसार मंजूर व वितरीत करण्यात येत असलेल्या निधीचे महानगरपालिका/ नगरपरिषद / नगरपंचायत यांना वितरण करण्यासाठी संबधित जिल्हाधिकारी यांना नियंत्रक अधिकारी तसेच, संबधित जिल्हा प्रशासन अधिकारी यांना आहरण व संवितरण अधिकारी म्हणून घोषित करण्यात येत आहे. सोबत जोडलेल्या अनुसूचीतील रकाना क्र. ५ मध्ये नमूद रक्कम संबधित जिल्हाधिकारी यांचेकडे नियंत्रक अधिकारी म्हणून वर्ग करण्यात येत आहे. आहरण व संवितरण अधिकारी यांनी सदरचा निधी आहरीत करून सदरच्या कार्यान्वयन यंत्रणेस तात्काळ वितरीत करावा.
१०. संदर्भाधीन क्र. (१) येथील शासन निर्णयान्वये “रस्ता अनुदान" या योजनेस प्रशासकीय मान्यता देण्यात आली असून, सदर शासन निर्णयातील सर्व अटी व शर्ती बंधनकारक राहतील.
११. या शासन निर्णयान्वये निधी वितरीत करावयाच्या नागरी स्थानिक स्वराज्य संस्थाना या लेखाशिर्षाखाली सन २०१६-२०१७ करीता वितरीत केलेल्या निधीपैकी १००% खर्चाचे विनियोग झाले असल्याची खातरजमा आहरण व संवितरण अधिकारी यांनी करावी व असे उपयोगिता प्रमाणपत्र देयकासोबत जिल्हा कोषागारात सादर करावे.
१२. या लेखाशिर्षाखाली यापूर्वी वितरीत केलेल्या निधीच्या अनुषंगाने लेखापरीक्षक / महालेखापाल यांच्याकडून कोणतेही गंभीर आक्षेप नाहीत याची खातरजमा पृष्ठ २८ पैकी ४
# Page 5
शासन निर्णय क्रमांकः सरस्ता-२०१८/प्र.क्र.१४२/नवि-१६ दिनांक ३ आक्टोंबर,२०१८
आहरण व संवितरण अधिका-याने करावी.असे गंभीर आक्षेप असल्यास निधी आहरीत करू नये.
१३. या लेखाशिर्षाखाली एक वर्षावरील जुने संक्षिप्त देयक प्रलंबित असल्यास निधी आहरीत करू नये. असे प्रस्ताव वित्त विभागाची सहमती घेण्यासाठी नगर विकास विभागाकडे पाठविण्यात यावेत.
१४. आहरण व संवितरण अधिका-याने सदरचे आहरीत करण्यात येणारे अनुदान तात्काळ संबधितास वितरीत करावे. सदरचे अनुदान दिनांक ३१ मार्च २०२० अखेर खर्ची पडेल याची दक्षता घ्यावी. दिनांक ३१ मार्च २०२० अखेरचा अखर्चित निधी संबधितांनी व्याजासह शासनाच्या खाती तात्काळ जमा करावा.
१५. राज्य शासनाकडून मंजूर करण्यात आलेला निधी संबधित कार्यान्वयन यंत्रणेस कोणत्याही प्रकारची कपात न करता वितरीत करण्यात यावा. सदरचा निधी जिल्हाधिकारी यांनी थेट वळता करू नये.
१६. या शासन निर्णयान्वये निधी वितरीत करावयाच्या नागरी स्थानिक स्वराज्य संस्थांकडे या लेखाशिर्षाखाली यापुर्वी वितरीत केलेला निधी अखर्चित असल्यास, वित्त विभागाचा शासन निर्णय क्रमांक : संकीर्ण-१०१५/प्र.क्र.१८/अर्थोपाय दिनांक २५ ऑगस्ट, २०१५ व शासन निर्णय क्रमांक : संकीर्ण-१०.०२/प्र.क्र.१२८/अर्थोपाय दिनांक ६ जून,२००८ तसेच, नगर विकास विभाग शासन निर्णय क्रमांक संकिर्ण ११९८/प्र.क्र.३०/न.वि.-१४, दिनांक १२ मार्च,२०१८, दिनांक ४ जून,२०१८ व दिनांक ९ ऑगस्ट, २०१८ अन्वये कार्यवाही करावी.
१७. वित्त विभागाचे शासन परिपत्रक क्रमांक अर्थसं-२०१८/प्र.क्र.६९/ अर्थ ३, दिनांक २ एप्रिल, २०१८ सोबतच्या परिशिष्टाच्या अ. क्र. (९) मधील तपासणी सूचीतील लागू होत असलेल्या बाबींची उपरोक्त परिच्छेदांनुसार पुर्तता करण्यात आली आहे.
१८. यासंबंधीचा खर्च मागणी क्र. एफ-२, ३०५४, मार्ग व पूल, ०४, जिल्हा व इतर मार्ग, ८००, इतर खर्च, (०२) (०१) रस्त्यांची सुधारणा करण्यासाठी नगरपरिषदांना/महानगरपालिकांना सर्वसाधारण मार्ग अनुदान, ३१, सहायक अनुदाने (वेतनेतर) (३०५४ ००२२) या लेखाशिर्षाखाली सन २०१८-२०१९ मधील मंजूर तरतुदीमधून भागविण्यात यावा.
पृष्ठ २८ पैकी ५
# Page 6
शासन निर्णय क्रमांकः सरस्ता-२०१८/प्र.क्र.१४२/नवि-१६ दिनांक ३ आक्टोंबर,२०१८
१९. वित्त विभागाचे शासन परिपत्रक क्रमांक अर्थसं-२०१८/प्र.क्र.६९/ अर्थ ३,दिनांक २ एप्रिल, २०१८ नुसार विभागास प्रदान करण्यात आलेल्या वित्तीय अधिकारानुसार सदरचा शासन निर्णय निर्गमित करण्यात येत आहे.
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28