# Page 1
मिरा-भाईंदर महानगरपालिकेच्या विशेष महासभेने पारीत केलेला दि.१४.०८.२०१९ रोजीचा ठराव क्र. ४२ महाराष्ट्र महानगरपालिका अधिनियमाच्या कलम-४५१ (१) अन्वये, निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- मिभाम-११२२/प्र.क्र.१११/नवि-२८
मादाम कामा मार्ग, हुतात्मा राजगुरू चौक,
मंत्रालय, मुंबई-३२.
दिनांक:- २५ जुलै, २०२३
संदर्भ :- १. सामाजिक न्याय व विशेष सहाय्य विभाग यांचा शासन निर्णय क्र. बीसीएच २०१४/प्र.क्र.६१/बांधकामे, दि.१६.१२.२०१५.
२. सामाजिक न्याय व विशेष सहाय्य विभागाचे पत्र क्र. बैठक - २०१८/प्र.क्र.३२९/बांधकामे, दि.१५.११.२०१८.
३. सामाजिक न्याय व विशेष सहाय्य विभागाचे पत्र क्र. बैठक - २०१८/प्र.क्र.३२९/बांधकामे, दि.१६.०२.२०१९.
४. आयुक्त, मिरा-भाईंदर महानगरपालिका यांचे पत्र क्र.मिभा/मनपा/साबां/सप/३८६/२०२२-२३, दि.०७.०९.२०२२.
प्रस्तावनाः
शासनाने सामाजिक न्याय व विशेष सहाय्य विभागाच्या संदर्भ क्र.१ च्या शासन निर्णयाद्वारे मिरा भाईंदर महानगरपालिका क्षेत्रात सांस्कृतिक भवन, विपश्यना केंद्र व बहुउद्देशीय इमारत बांधण्याचा निर्णय घेण्यात आला. सदर इमारत मिरा-भाईंदर महानगरपालिका क्षेत्रातील मौजे घोडबंदर सर्व्हे क्र. २३३ येथील शासकीय जागेवर बांधणे प्रस्तावित आहे. यासाठी महानगरपालिकेच्या महासभेपुढे याबाबतचा प्रस्ताव मान्यतेसाठी आला असता, सदर प्रस्तावित जागेवर बांधण्यात येणारे सांस्कृतिक भवन, विपश्यना केंद्र व बहुउद्देशीय इमारत ही दुसऱ्या शासकीय जागेवर बांधावी असा निर्णय महानगरपालिकेच्या महासभेने ठराव क्र.४२, दि.१४.०८.२०१९ अन्वये घेतला आहे. सदर ठराव बेकायदेशीर असून हा ठराव विखंडित करण्याची तसेच या कामासाठी १० टक्के निधी महानगरपालिकेतर्फे उभारणी करण्यास परवानगी देण्याची विनंती आयुक्त, मिरा-भाईंदर महानगरपालिका यांनी संदर्भ क्र.२ च्या पत्रान्वये शासनास केली आहे.
२. मिरा-भाईंदर महानगरपालिका महासभेने दि.१४.०८.२०१९ रोजी पारित केलेल्या ठराव क्र. ४२ च्या विखंडनाच्या समर्थनार्थ आयुक्त, मिरा-भाईंदर महानगरपालिका यांनी खालील बाबी शासनाच्या निर्दशनास आणल्या आहेत:
(१) शासनाच्या सामाजिक न्याय व विशेष सहाय्य विभागाने दि. १६.१२.२०१५ च्या शासन निर्णयाद्वारे मिरा-भाईंदर महानगरपालिकेच्या क्षेत्रातील मौजे घोडबंदर सर्व्हे क्र. २३३ येथे सांस्कृतिक भवन, विपश्यना केंद्र व बहुउद्देशिय इमारत बांधण्याचा निर्णय घेतला आहे. सदर इमारत बांधण्याचा ९०
# Page 2
शासन निर्णय क्रमांकः मिभाम-११२२/प्र.क्र.१११/नवि-२८
टक्के खर्च हा सामाजिक न्याय विभागामार्फत करण्यात येणार असून उर्वरीत १० टक्के खर्च हा मिरा-भाईंदर महानगरपालिका करणार आहे.
(२) सदर मौजे घोडबंदर सर्व्हे क्र.२३३ येथील ३४०० चौरस मीटरची जागा सांस्कृतिक भवन, विपश्यना केंद्र व बहुउद्देशिय इमारत इमारत बांधण्यासाठी जिल्हाधिकारी, ठाणे यांनी सहाय्यक आयुक्त, समाज कल्याण यांना दि.२६.०३.२०१९ च्या आदेशान्वये हस्तांतरीत केली आहे.
(३) सांस्कृतिक भवन, विपश्यना केंद्र व बहुउद्देशिय इमारत बांधण्यासाठी आरक्षित केलेली जागा ही शासकीय असून सदर जागेवर उक्त इमारत बांधण्याचा निर्णय शासनाने घेतला आहे. त्यामुळे महानगरपालिकेने सदर जागेच्या वापराबाबतचा ठराव करणे संयुक्तिक नाही.
३. सचिव, सामाजिक न्याय व विशेष सहाय्य यांच्या अध्यक्षतेखाली दि.२४.१०.२०१८ रोजी झालेल्या बैठकीच्या संदर्भ क्र.२ येथील दि.१५.११.२०१८ रोजीच्या इतिवृत्तामध्ये सांस्कृतिक भवन, विपश्यना केंद्र व बहुउद्देशिय इमारतीसाठी (डॉ. बाबासाहेब आंबेडकर बहुउद्देशिय केंद्र) ९० टक्के हिस्सा शासनाच्या सामाजिक न्याय विभागाचा व १० टक्के हिस्सा हा मिरा-भाईंदर महानगरपालिकेचा असेल असे ठरविण्यात आले होते.
यास दि.२७.११.२०१८ रोजी तत्कालीन मा.मंत्री (सामाजिक न्याय ) यांच्या अध्यक्षतेखाली झालेल्या बैठकीच्या संदर्भ क्र.३ येथील दि.१६.०२.२०१९ च्या इतिवृत्तानुसार शासनाने तत्वत: मान्यता दिली आहे. सदर निधी खर्च करण्याबाबतचे निर्देश शासनाने महानगरपालिकेस याआधी दिले आहेत. त्यामुळे आयुक्त, मिरा-भाईंदर महानगरपालिका यांनी विनंती केल्यानुसार, १० टक्के निधी खर्च करण्यासाठी वेगळे शासन आदेश काढण्याची आवश्यकता दिसून येत नाही. तसेच, मिरा-भाईंदर महानगरपालिकेच्या महासभेच्या उक्त ठरावामध्ये निधी खर्च न करण्याबाबतची बाब नमूद नाही.
४. आयुक्त, मिरा-भाईंदर महानगरपालिका यांनी उक्त ठरावाच्या विखंडनाकरीता नमूद केलेली कारणमीमांसा विचारात घेता, सदर ठराव महानगरपालिकेच्या व लोकहिताच्या विरोधात असल्याचे स्पष्ट होत असल्याने, मिरा-भाईंदर महानगरपालिकेच्या विशेष महासभेने पारित केलेला ठराव क्र.४२, दि.१४.०८.२०१९ हा, महाराष्ट्र महानगरपालिका अधिनियमाच्या कलम ४५१ (१) अन्वये प्रथमतः निलंबित करण्याची बाब शासनाच्या विचाराधीन होती. तद्नुषंगाने शासनाने पुढील निर्णय घेतला आहे.
शासन निर्णयः “मिरा-भाईंदर महानगरपालिका क्षेत्रातील मौजे घोडबंदर सर्व्हे क्र.२३३ येथील शासकीय जागेवर बांधण्यात येणारी सांस्कृतिक भवन, विपश्यना केंद्र व बहुउद्देशीय इमारत ही दुसऱ्या शासकीय जागेवर बांधावी.” असा ठराव महानगरपालिकेच्या महासभेने दि.१४.०८.२०१९ रोजी ठराव क्र. ४२ अन्वये बहुमताने मंजूर केला. सदर ठराव महानगरपालिकेच्या तसेच, व्यापक लोकहिताच्या विरुद्ध असल्याने तो, महाराष्ट्र महानगरपालिका अधिनियमाच्या कलम ४५१ (१) अन्वये विखंडीत करण्याच्या अनुषंगाने प्रथमतः निलंबित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः मिभाम-११२२/प्र.क्र.१११/नवि-२८
२. सदर शासन निर्णयाच्या दिनांकापासून ३० दिवसांच्या आत संबंधितांनी याबाबत अभिवेदन सादर करावे. विहित मुदतीत अभिवेदन प्राप्त न झाल्यास, महाराष्ट्र महानगरपालिका अधिनियमातील कलम ४५१ (३) अन्वये प्रस्तुत प्रकरणी पुढील आवश्यक ती कार्यवाही करण्यात येईल.