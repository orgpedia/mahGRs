# Page 1
परभणी शहर महानगरपालिका सेवा प्रवेश (सेवा प्रवेश व सेवांचे वर्गीकरण) नियम, २०२१ ला शासन मान्यता देण्याबाबत.
महाराष्ट्र शासन
नगर विकास विभाग,
शासन निर्णय क्र. पमपा-२०२०/प्र.क्र.१३०/नवि-२४
मादाम कामा मार्ग, राजगुरु हुतात्मा चौक,
मंत्रालय, मुंबई-४०० ०३२.
दिनांक : १६ मार्च, २०२१.
वाचा :- १) शासन निर्णय, नगर विकास विभाग क्र.पमपा २०१२/प्र.क्र.४२/नवि-२४, दि.२८.५.२०१३ २) परभणी शहर महानगरपालिका सर्वसाधारण सभा ठराव क्र.४९ दि.२५.२.२०१५ ३) आयुक्त, परभणी शहर महानगरपालिका यांचे पत्र क्र. कावि-३/आस्था/३५४/२०१५, दि.२७.४.२०१५ प्रस्तावना :
परभणी नगरपरिषदेचे रुपांतरण परभणी शहर महानगरपालिकेमध्ये दि.१.११.२०११ रोजी झालेले असून, सदर महानगरपालिका “ड” वर्गीकृत महानगरपालिका आहे. परभणी शहर महानगरपालिकेचे एकूण क्षेत्रफळ ५७.६० चौ. कि. मी. एवढे असून सन २०११ च्या जनगणनेनुसार सदर महानगरपालिकेची लोकसंख्या ३,०७,१९१ इतकी आहे.
२. राज्यातील इतर महानगरपालिका क्षेत्रांचे सान्निध्य, त्यामुळे वाढती लोकसंख्या परिणामी पायाभुत सुविधांवर पडणारा ताण, राज्य व केंद्र शासनाकडून सुरू असलेले विविध प्रकल्प, महानगरपालिका प्रशासनाकडून लोककल्याणकारी व पारदर्शी कामकाजाबाबत नागरिकांची वाढती अपेक्षा त्यामुळे कार्यरत कर्मचारी वर्ग कमी पडत असल्याने संदर्भाधीन क्र. १ शासन निर्णय दि.२८.०५.२०१३ अन्वये परभणी शहर महानगरपालिकेच्या विविध विभागांसाठी एकूण ७६२ पदांच्या आकृतीबंधास शासन मान्यता देण्यात आली आहे.
३. महानगरपालिकेतील अधिकारी / कर्मचारी यांच्यासाठी स्वतंत्र सेवा प्रवेश नियम तयार करणे आवश्यक आहे. त्या अनुषंगाने शासनाने शासन परिपत्रक क्र.ठामपा-२००२/८२१/प्र.क्र.८६/नवि-२३, दि.०२ जुलै, २००८ अन्वये महानगरपालिका अधिकारी / कर्मचारी यांचे मॉडल सेवाप्रवेश नियम तयार केलेले आहेत. सदर मॉडल सेवाप्रवेश नियमानुसार परभणी शहर महानगरपालिकेने सेवा प्रवेश नियम तयार करुन त्यास सर्वसाधारण सभेने ठराव क्र.४९ दिनांक २५.२.२०१५ नुसार मान्यता प्रदान करण्यात आली आहे. परभणी शहर महानगरपालिकेने संदर्भाधीन क्र. ३ येथील दिनांक २७.४.२०१५ च्या पत्रान्वये सदर सेवा प्रवेश नियम शासनाच्या अंतिम मान्यतेसाठी सादर केले आहेत.
४. परभणी शहर महानगरपालिकेने सादर केलेली सदर सेवाप्रवेश नियमावली अंतिम करण्याच्या प्रस्तावास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः पमपा-२०२०/प्र.क्र.१३०/नवि-२४
शासन निर्णय : परभणी शहर महानगरपालिकेने महाराष्ट्र महानगरपालिका अधिनियमाच्या कलम ४५७ (३) नुसार शासनाच्या मान्यतेसाठी सादर केलेले “परभणी शहर महानगरपालिका सेवा (सेवा प्रवेश व सेवांचे वर्गीकरण) नियम, २०१५” यांचा विचार करुन त्यात आवश्यक त्या सुधारणा करुन सोबत जोडलेल्या परभणी शहर महानगरपालिका (सेवा प्रवेश व सेवांचे वर्गीकरण) नियम,२०२१ या नियमास (परिशिष्ट-१,२,३,३-अ,३-ब,३ -क व ४) महाराष्ट्र महानगरपालिका अधिनियमाच्या कलम ४५४, ४५५,४५६,४५७(३) व ४६५ अन्वये शासन मान्यता देण्यात येत आहे.
२. तसेच परभणी शहर महानगरपालिकेच्या पदांचा आकृतीबंध शासन निर्णय दिनांक २८.५.२०१३ अन्वये निश्चित करण्यात आलेला आहे. महानगरपालिकेतील पदांमध्ये सुसूत्रता व प्रशासकीय सोयीच्या दृष्टीने सदर आकृतीबंधातील काही पदांचे अन्य पदात समायोजन करणे, तसेच काही पदांच्या पदनामांत बदल करणे आवश्यक आहे. त्याबाबतचा तपशिल सोबतच्या “अनुसूची- अ” मध्ये दर्शविण्यात आलेला आहे.
३. या नियमावलीस “परभणी शहर महानगरपालिका सेवा (सेवा प्रवेश व सेवांचे वर्गीकरण) नियम, २०२१” असे संबोधण्यात यावे.
४. सदर नियम शासन राजपत्रात प्रसिध्द झाल्याच्या दिनांकापासून अंमलात येतील.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50