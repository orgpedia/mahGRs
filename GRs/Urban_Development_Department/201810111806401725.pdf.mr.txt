# Page 1
नगर विकास विभागामार्फत राबविण्यात येत असलेल्या प्रकल्पासाठी आवश्यक जागा उपलब्ध करून न घेतल्यास संबंधित नागरी स्थानिक स्वराज्य संस्थेस निधी उपलब्ध न करणेबाबत.
महाराष्ट्र शासन
नगर विकास विभाग
शासन निर्णय क्रमांकः संकीर्ण-२०१८/प्र.क्र.४००/नवि-३३
मंत्रालय, मुंबई
दिनांक :- ११ ऑक्टोबर, २०१८
प्रस्तावना : नगर विकास विभागामार्फत केंद्र शासन पुरस्कृत जवाहरलाल नेहरू राष्ट्रीय नागरी पुनर्निर्माण अभियानाचे UIDSSMT व UIG उपभियान, अमृत अभियान तसेच राज्य शासन पुरस्कृत महाराष्ट्र सुवर्णजयंती नगरोत्थान महाभियान अंतर्गत राज्यातील विविध शहरांमध्ये पायाभूत सुविधांच्या निर्मितीविषयक विविध प्रकल्प राबविण्यात येत आहे.
सदर योजनांच्या माध्यमातून प्रकल्प राबविण्यात येत असताना किंवा सदर प्रकल्पांचें डीपीआर तयार करताना प्रकल्पांच्या विविध उपांगासाठी आवश्यक असलेल्या जागा जसे पाणीपुरवठा प्रकल्पासाठी जलशुध्दीकरण केंद्र, मलनिस्ससारण प्रकल्पांसाठी मलशुध्दीकरण केंद्र इत्यादी महत्वाच्या उपांगासाठी जागा गृहीत धरून प्रकल्पाची आखणी केली जाते. तथापि प्रत्यक्ष प्रकल्प मंजूर झाल्यानंतर प्रकल्पाच्या आरेखनानुसार जागा प्रत्यक्षात उपलब्ध होत नाहीत किंवा सदर प्रयोजनार्थ आरक्षण उपलब्ध नसते.
जलशुध्दीकरण व मलशुध्दीकरण केंद्रे ही प्रकल्पासाठी महत्वाची उपांगे असतात, सदर उपांगासाठी जागा उपलब्ध न झाल्यास शहरासाठी महत्वाचे असलेले प्रकल्प पूर्ण होत नाहीत. यामुळे नागरिकांना सदर पायाभूत सुविधांपासून वंचित रहावे लागते.
याबाबत शासन स्तरावर पार पडलेल्या विविध आढावा बैठकांमध्ये अशा प्रकारच्या बाबी शासनाच्या निदर्शनास आल्या होत्या. सबब, अशा स्वरुपाच्या समस्या भविष्यात उद्भवू नये यासाठी भविष्यात नागरी स्थानिक स्वराज्य संस्थांच्या प्रकल्पांच्या उपांगासाठी आवश्यक असलेल्या जागा उपलब्ध होईपर्यंत राज्य शासनाच्या विविध योजनातून कोणतेही अनुदान न देण्याच्या अनुषंगाने निर्णय घेण्याची बाब शासनाच्या विचाराधीन होती.
शासन निर्णय :
नगर विकास विभागाच्या केंद्र व राज्य शासनाच्या योजनेतून नागरी स्थानिक स्वराज्य संस्थांच्या प्रकल्पांच्या उपांगासाठी आवश्यक असलेल्या जागा उपलब्ध होईपर्यंत राज्य शासनाच्या विविध योजनातून कोणतेही अनुदान न देण्याच्या अनुषंगाने शासनामार्फत खालीलप्रमाणे निर्णय घेण्यात येत आहे:
अ) राज्यातील नागरी स्थानिक स्वराज्य संस्थामार्फत राबविण्यात येणाऱ्या केंद्र शासन, राज्य शासनाच्या विविध योजनांतील प्रकल्पांच्या उपांगासाठी (जसे जलशुध्दीकरण केंद्र, मलशुध्दीकरण केंद्र, पंपिंग स्टेशन्स इ.) आवश्यक असलेल्या जागा जोपर्यंत नागरी स्थानिक
# Page 2
शासन निर्णय क्रमांकः संकीर्ण-२०१८/प्र.क्र.४००/नवि-३३
स्वराज्य संस्था उपलब्ध करून देणार नाहीत, तोपर्यंत संबंधित शहरांना राज्य शासनाच्या विविध योजनांमधून कोणतेही अनुदान उपलब्ध करून देण्यात येणार नाही.
आ) अशा विशेष अनुदानाच्या योजनांमध्ये शासनाच्या महानगरपालिका पायाभूत, महानगरपालिका हद्दवाढ, रस्ते अनुदान, वैशिष्टयपूर्ण योजना, नगरपालिका हद्दवाढ, नवीन नगरपरिषदा/नवीन नगरपंचायती या विशेष योजनेमधून कोणतेही अनुदान मंजूर करण्यात येणार नाही. तसेच अशा शहरांना राज्य शासनाच्या महाराष्ट्र सुवर्णजयंती नगरोत्थान महाभियान अंतर्गत कोणतेही नवीन प्रकल्प देखील मंजूर करण्यात येणार नाहीत.