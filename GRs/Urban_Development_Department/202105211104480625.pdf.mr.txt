# Page 1
नागरी स्थानिक स्वराज्य संस्थांना मंजर निधीच्या विनियोगाबाबत महाराष्ट्र शासन
नगर विकास विभाग
शासन निर्णय क्रमांकः संकीर्ण-११९८/प्र.क्र.३०/नवि-०४
मंत्रालय, मुंबई-४०० ०३२
दिनांक:- २१ मे, २०२१
संदर्भ :
१. शासन निर्णय, नगर विकास विभाग, समक्रमांक, दिनांक १२ मार्च, २०१८.
२. शासन निर्णय, नगर विकास विभाग, सम क्रमांक, दिनांक ४ जून, २०१८.
३. शासन निर्णय, नगर विकास विभाग, सम क्रमांक, दिनांक ९ ऑगस्ट, २०१८.
४. शासन निर्णय, नगर विकास विभाग, सम क्रमांक, दिनांक १५ डिसेंबर, २०१८.
५. शासन निर्णय, नगर विकास विभाग, सम क्रमांक, दिनांक १ जून, २०१९.
६. शासन निर्णय, नगर विकास विभाग, सम क्रमांक, दिनांक २६ फेब्रुवारी, २०२०.
७. शासन निर्णय, नगर विकास विभाग, सम क्रमांक, दिनांक ११ जुन, २०२०.
प्रस्तावना :
नगर विकास विभागाकडून विविध योजनांतर्गत नागरी स्थानिक स्वराज्य संस्थांना मंजूर करण्यात आलेल्या निधीच्या विनियोग विहित कालावधीत न केल्यामुळे अशा अखर्चित झालेल्या निधी संदर्भात करावयाच्या कार्यवाहीबाबतच्या सविस्तर सूचना व कालमर्यादा समक्रमांकाच्या संदर्भाधीन शासन निर्णय क्र.१.२.३,४,५,६ व ७ अन्वये देण्यात आल्या आहेत.त्यामध्ये नमुद कालमर्यादेत सुधारणा करण्याची बाब शासनाच्या विचाराधीन होती.
शासन निर्णय :
सन २०१६-२०१७, सन २०१७-२०१८, सन २०१८-२०१९ व सन २०१९-२० या आर्थिक वर्षामध्ये वितरीत केलेला निधी खर्च करण्यास दिनांक २८ फेब्रुवारी, २०२२ पर्यंत मुदतवाढ देण्यात येत आहे.
०२. २०१५-१६ व त्यापुर्वीच्या वर्षात राज्यातील महानगरपालिका/ नगरपरिषदा / नगरपंचायती यांना नगर विकास विभागामार्फत वितरीत करण्यात आलेल्या व अद्याप अखर्चित असलेल्या निधी तात्काळ शासनास जमा करण्यात यावा.
# Page 2
शासन निर्णय क्रमांक :- संकीर्ण- १९९८/प्र.क्र. ३०/नवि-०४, दिनांक २१ मे, २०२१
०३. संदर्भ क्र.१,२,३,४,५,६ व ७ येथील शासन निर्णयान्वये यापुर्वीच शासन जमा करण्यात आलेल्या निधीबाबत सदर आदेश लागु राहणार नाहीत.
०४. सदर निधी विहित मुदतीत खर्च करण्याची संयुक्त जबाबदारी संबधीत जिल्हाधिकारी, संबधीत आयुक्त/मुख्याधिकारी व संबधीत महापौर/नगराध्यक्ष यांची राहील.
०५. दिनांक २८ फेब्रुवारी, २०२२ अखेर खर्च न होणारा निधी तात्काळ शासन जमा करण्याची संयुक्त जबाबदारी संबधीत जिल्हाधिकारी, संबधीत आयुक्त/मुख्याधिकारी व संबधीत महापौर/नगराध्यक्ष यांची राहील.
०६. सदर शासन निर्णय वित्त विभागाच्या अनौपचारीक संदर्भ क्र. ३२/अर्थोपाय, दिनांक २४/०३/२०११ अन्वये दिलेल्या सहमतीने निर्गमित करण्यात येत आहे.
# Page 3