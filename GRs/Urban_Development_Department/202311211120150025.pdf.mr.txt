# Page 1
मिरा-भाईंदर महानगरपालिका भुयारी गटार योजना टप्पा-२ (भाग-१) प्रकल्पासाठी महानगरपालिकेस कर्ज उभारण्यास परवानगी देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- मिभाम- ११२३/सं.क्र.१४२९/प्र.क्र.७५/नवि-२८
मादाम कामा मार्ग, हुतात्मा राजगुरू चौक,
मंत्रालय, मुंबई-३२.
दिनांक:- २१ नोव्हेंबर, २०२३
संदर्भ:- १) नगर विकास विभाग, शासन निर्णय क्र. अमृत-२०२२/प्र.क्र.३२०/नवि-३३, दि.०७.१२.२०२२.
२) आयुक्त, मिरा-भाईंदर महानगरपालिका यांचे पत्र क्र.मिभा/मनपा/पा.पु./मलनि:/८७१/२०२३-२४, दि.०६.०७.२०२३.
३) आयुक्त, मिरा-भाईंदर महानगरपालिका यांचे पत्र क्र. मिभा/मनपा/पा.पु./मलनि:/१०३९/२०२३-२४, दि.२७.०७.२०२३.
प्रस्तावना:
केंद्र शासन पुरस्कृत अमृत-२.० अभियानाची संदर्भाधीन दि.०७.१२.२०२२ च्या शासन निर्णयान्वये सन २०२१-२२ वर्षापासून राज्यामध्ये अंमलबजावणी करण्यात येत आहे. सदर अभियानांतर्गत मिरा-भाईंदर शहराकरिता भुयारी गटार योजना टप्पा-२ (भाग-१) योजनेस शासन मान्यता प्राप्त झाली आहे. सदरच्या शासन निर्णयानुसार योजनेचा वित्तीय आकृतीबंध पुढीलप्रमाणे आहे:
---------------------------------------
| केंद्र शासन- (३३.३३%) | रू ५८.३९.कोटी |
| राज्य शासन – ( ३६.६७% ) | रू ६४.२४.काटी |
| मनपा हिस्सा- (३०.००%) | रू ५२.५६. काटी |
| एकूण: | रू.१७५.१९ काटी |
---------------------------------------
२. उपरोक्त महानगरपालिका हिश्याच्या ३०% रक्कमेच्या म्हणजेच रू. ५२.५६ कोटी पैकी ८०% रक्कम म्हणजेच रू. ४२.०४ कोटी वित्तीय संस्थेकडून कर्ज स्वरूपात उभा करणे आवश्यक आहे.
३. सदरची योजना पूर्ण करण्याचा विहीत कालावधी शासन निर्णयानुसार २ वर्षाचा आहे. यास्तव योजना विहीत कालावधीत राबविण्याकरिता मिरा-भाईंदर महानगरपालिकेस रू. ४२.०४ कोटी वित्तीय संस्थेकडून कर्ज स्वरूपात उभारणे आवश्यक आहे. यासाठीचा आवश्यक तो प्रशासकीय ठराव पारीत करण्यात आलेला असून, सर्वात कमी व्याज दर असणाऱ्या मुंबई महानगर प्रदेश विकास प्राधिकरण या वित्तीय संस्थेकडून मुंबई प्रातिक महानगरपालिका अधिनियम १९४९ चे कलम १०९ नुसार, मिरा-भाईंदर महानगरपालिका भुयारी गटार योजना टप्पा-२ (भाग-१) योजनेकरिता महानगरपालिकेस कर्ज घेण्यास, महाराष्ट्र महानगरपालिका अधिनियमाच्या कलम १०९ नुसार शासन मंजूरी देण्याची बाब शासनाच्या विचाराधीन होती.
शासन निर्णय-: आयुक्त, मिरा-भाईंदर महानगरपालिका यांनी त्यांच्या दि.०६.०७.२०२३ व दि.२७.०७.२०२३ च्या पत्रांद्वारे शासनास सादर केलेल्या प्रस्तावाच्या अनुषंगाने सांगोपांग विचार करून, मिरा-भाईंदर शहराकरिता भुयारी गटार योजना टप्पा-२ (भाग-१) प्रकल्पास, वित्तीय संस्थेकडून रू.४२.०४ कोटी एवढे कर्ज उभारण्यास
# Page 2
शासन निर्णय क्रमांक: मिभाम-११२३/सं.क्र.१४२९/प्र.क्र.७५/नवि-२८
महाराष्ट्र महानगरपालिका अधिनियमाच्या कलम १०९ नुसार पुढील अटी व शर्ती यांच्या अधीन राहून शासन मान्यता देण्यात यावी.
१) एमएमआरडीएकडून प्राप्त कर्जाचा विनियोग केवळ मिरा-भाईंदर महानगरपालिका भुयारी गटार योजना टप्पा-२ (भाग-१) या प्रकल्पासाठी करावयाचा आहे. सदर कर्ज निधी या प्रयोजनाव्यतिरीक्त इतर प्रयोजनार्थ वापरता येणार नाही.
२) मिरा-भाईंदर महानगरपालिकेने सदर कर्जाची उचल आवश्यकतेनुसार संबंधित वित्तीय संस्थेकडून करावी.
३) सदर कर्जाच्या परतफेडीसाठी शासन हमी देणार नाही.
४) कर्ज देणारी वित्तीय संस्था यांनी सुचविलेल्या अटी व शर्ती मिरा-भाईंदर महानगरपालिका व संबंधित वित्तिय संस्था यांनी परस्पर मान्य करण्यात याव्यात.
५) सदर कर्ज निधीतून उभारण्यात येणारे भुयारी गटार अन्य कारणास्तव परत खोदण्यात येणार नाहीत, याबाबत आयुक्त, मिरा-भाईंदर महानगरपालिका यांनी दक्षता घ्यावी.
६) महानगरपालिकेच्या उत्पन्नस्त्रोतांचा आढावा घेऊन उत्पन वाढीसाठी आवश्यक कार्यवाही करून सदर कर्ज निधीची व यापूर्वी उभारलेल्या कर्ज निधीची सव्याज परतफेड विहित कालावधीमध्ये करणेबाबत कार्यवाही करणे मिरा-भाईंदर महानगरपालिकेला बंधनकारक आहे.
७) सदर कर्जाच्या अनुषंगाने शासनाच्या मालकीची किंवा शासनाच्या परवानगीची आवश्यकता आहे अशी कोणतीही मालमत्ता तारण ठेवता येणार नाही.
८) कर्ज परतफेडीचा कालावधी ६० वर्षांपेक्षा जास्त असता कामा नये.
९) बांधकाम पार पाडण्यासाठी कर्जाऊ घेतलेल्या भागाचा विनियोग त्या बांधकामावर लावलेल्या नगरपालिका अधिकारी किंवा कर्मचारी यांच्या व्यतिरीक्त अन्य कोणत्याही अधिकारी/कर्मचारी यांचे वेतन किंवा भत्ते देण्यासाठी करता येणार नाही.
१०) कर्जपरतफेडीसाठी महानगरपालिकेने कर्ज निवारण निधी स्थापन केला पाहिजे.
११) सदर कर्ज रक्कमेच्या परतफेडीचे हप्ते विहित कालावधीत संबंधित वित्तीय संस्थेकडे जमा करण्याची जबाबदारी आयुक्त/प्रशासक मिरा-भाईंदर महानगरपालिका यांची राहील.