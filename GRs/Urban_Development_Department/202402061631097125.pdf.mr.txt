# Page 1
लातूर शहर महानगरपालिकेच्या स्थायी
समितीने संमत केलेला ठराव क्र.१६४
दि.१२.६.२०२० हा अंतिमत: विखंडीत
करण्याबाबत.
महाराष्ट्र शासन
नगर विकास विभाग
शासन निर्णय क्रमांक: लामनपा-२०२१/प्र.क्र.१५/नवि-२४,
मंत्रालय, मुंबई-४०० ०३२.
दिनांक:-६ फेब्रुवारी, २०२४
संदर्भ :- १) आयुक्त, लातूर शहर महानगरपालिका यांचे पत्र जा.क्र./लामनपाला/मा.व्य/९२/२०२०,
दि.६.१.२०२१
२) शासन निर्णय, नगर विकास विभाग,लामनपा-२०२१/प्र.क्र.१५/नवि-२४,
दि.२६.२.२०२१.
३) आयुक्त, लातूर शहर महानगरपालिका यांचे पत्र .क्र./लामनपाला/मा.व्य/२९३३/२०२०
दि.२३.४.२०२१
प्रस्तावना : -
जगभरात आलेल्या कोरोना संकटाच्या पार्श्वभूमीवर माहे एप्रिल २०२० ते माहे ऑक्टोंबर २०२० या
सहा महिन्यांचे महानगरपालिका गाळयांचे भाडे व नागरीकांचा मालमत्ता कर माफ करण्याचा ठराव
क्र.१६४ दि.१२.६.२०२० लातूर शहर महानगरपालिकेच्या स्थायी सभेने संमत केला.
२. लातूर शहर महानगरपालिकेची आर्थिक स्थिती चांगली नसल्यामुळे महानगरपालिकेतील
अधिकारी/कर्मचारी यांचे वेतन, विद्युत देयके, पाणीपट्टी देयके प्रलंबित रहात आहेत. त्यामुळे स्थायी
समितीने दि.१२.६.२०२० रोजी पारीत केलेला ठराव क्र.१६४ नुसार दिलेली सूट ही महानगरपालिकेच्या
आर्थिक हिताच्या विरुध्द असून महानगपालिकेचे आर्थिक नुकसान करणारी असल्यामुळे सदर ठराव
विखंडीत करण्याची विनंती आयुक्त, लातूर शहर महानगरपालिका यांनी संदर्भ क्र.१ वरील पत्रान्वये
शासनास केली होती.
३. महानगरपालिकेच्या स्थायी समितीने संमत केलेला उक्त ठराव क्र.१६४ हा महाराष्ट्र
महानगरपालिका अधिनियमातील तरतुदीनुसार महानगरपालिकेच्या आर्थिक हिताविरुध्द असून, सदर
ठरावानुसार दिलेली सूट ही महाराष्ट्र महानगरपालिका अधिनियम,१९४९ कलम ७९ (क) व (ड) तसेच
शासन निर्णय दिनांक २५.५.२०१८ मधील तरतूदींच्या विरुध्द आहे. त्यामुळे सदर ठराव महाराष्ट्र
महानगरपालिका अधिनियम, कलम ४५१ मधील ४५१(३) नुसार विखंडित करण्यासाठी संदर्भ क्र.२ येथील
शासन निर्णय दि.२६.२.२०२१ अन्वये महाराष्ट्र महानगरपालिका अधिनियमातील कलम ४५१(१) नुसार
प्रथमत: निलंबित करण्यात आलेला असून याबाबत संबंधितांचे अभिवेदन मागविण्यात आले होते.
४. निलंबित ठरावाच्या अनुषंगाने निर्गमित करण्यात आलेल्या शासन निर्णयान्वये अभिवेदन मागविले
असता, कोणतेही अभिवेदन प्राप्त झालेले नसल्याचे आयुक्त, लातूर शहर महानगरपालिका यांनी संदर्भ
क्र.३ येथील दि. २३.४.२०२१ रोजीच्या पत्रान्वये शासनास कळविलेले आहे. निलंबित ठरावाच्या अनुषंगाने
कोणतेही अभिवेदन प्राप्त झाले नसून सदर ठराव महानगरपालिकेच्या आर्थिक हिताच्या विरुध्द असल्याने
सदर ठराव क्र.१६४ दि.२६.२.२०२१ महाराष्ट्र महानगरपालिका अधिनियमातील कलम ४५१ (३) अन्वये
अंतिमत: विखंडीत करण्याची बाब शासनाच्या विचाराधीन होती.
# Page 2
शासन निर्णय क्रमांकः लामनपा-२०२१/प्र.क्र.१५/नवि-२४,
शासन निर्णय:-
माहे एप्रिल २०२० ते माहे ऑक्टोंबर २०२० या सहा महिन्यांचे महानगरपालिका गाळयांचे भाडे व
नागरीकांचा मालमत्ता कर माफ करण्याबाबत लातूर शहर महानगरपालिकेच्या स्थायी समितीने संमत
ठराव क्र.१६४ दि.१२.६.२०२० हा महानगरपालिकेच्या आर्थिक हिताच्या विरुध्द असून, सदर ठरावानुसार
दिलेली सूट ही महाराष्ट्र महानगरपालिका अधिनियम, १९४९ मधील कलम ७९(क) व (ड) तसेच शासन
निर्णय दिनांक २५.५.२०१८ मधील तरतूदींच्या विरुध्द आहे. त्यामुळे सदरचा ठराव महाराष्ट्र
महानगरपालिका अधिनियमातील कलम ४५१ (३) अन्वये अंतिमत: विखंडीत करण्यात येत आहे.
२. सदरचा शासन निर्णय महाराष्ट्र शासनाच्या www.maharashtra.gov.in या संकेतस्थळावर