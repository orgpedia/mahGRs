# Page 1
महाराष्ट्र राज्यात “स्टेट अर्बन डिजिटल मिशन (SUDM) ” ची सुरुवात करण्याबाबत...
महाराष्ट्र शासन
नगर विकास विभाग
शासन निर्णय क्रमांक: NUDM-०५२३/प.क्र.६३/नवि-३२
मंत्रालय, मुंबई - ४०००३२
दिनांक: ३१ जुलै,२०२३
संदर्भ : १) या विभागाचा शासन निर्णय क्र. एमआरडी१५०१/प्र.क्र.२५२/नवि- १० दि.१९.०७.२००२ २) माहिती तंत्रज्ञान विभाग शासन निर्णय क्र. GAD-IT 080/4/2014-0/0 DIRECTORATE OF IT-DIT (MH) दि.०९.०५.२०१९
३) माहिती तंत्रज्ञान विभाग शासन परिपत्रक क्र. GAD-IT 080/4/2014-0/0 DIRECTORATE OF IT-DIT (MH) दि.२४.०४.२०२३
४) MoHUA (Smart Cities Mission) चे पत्र क्र.F No.K-14012/101(01)/2019-SC-Desk (IV) दिनांक 08.02.2023
५) या विभागाचे शासन पत्र क्रमांकः MISC-2023/C.R.47/UD-32 दिनांक १४.३.२०२३ प्रस्तावना : National Urban Digital Mission (NUDM) प्रकल्प राबविण्याकरीता Ministry of Housing
and Urban Affairs (MoHUA), National Institute of Urban Affairs (NIUA) व Urban Development Department, Government of Maharashtra याच्यांमधे दिनांक १९ जुलै, २०२२ रोजी सामंजस्य करार करण्यात आला आहे. MoHUA (Smart Cities Mission) च्या संदर्भाधीन क्र.४ च्या पत्रान्वये केंद्र शासनाने पथदर्शी NUDM च्या अमंलबजावणीसाठी महाराष्ट्राची पथदर्शी राज्य म्हणुन निवड केलेली आहे. याअंतर्गत नागरी स्थानिक स्वराज्य संस्थाकडील Government to citizen (G2C), Government to Business (G२B), Government to Government (G2G) या नागरी सुविधा ऑनलाईन देणे अपेक्षित आहे. NUDM पायलट प्रकल्पाची महाराष्ट्रात अंमलबजावणी करण्यासाठी नगर विकास विभागाने संदर्भाधीन क्र.५ च्या पत्रान्वये सहमती देखील दिलेली आहे.
२. नगरविकास विभागाच्या संदर्भाधीन क्र.१ च्या शासन निर्णयान्वये दिनांक १९ जुलै २००२ अन्वये, महाराष्ट्र नागरी मूलभूत सुविधा निधी (MUIF) (Indian Trust Act १८८२ नुसार नोंदणीकृत) नावाची एक स्वतंत्र संस्था स्थापन करण्यात आली. सदर संस्थेच्या मुख्य उद्दिष्टांपैकी नागरी स्थानिक स्वराज्य संस्थांच्या सुविधा पुरविण्यातील कार्यक्षमतेमध्ये सुधारणा करणे हे आहे. सबब “स्टेट अर्बन डिजिटल मिशन (SUDM)" ची प्रभावी अंमलबजावणी MUIF च्या अधिनस्त करण्याची तसेच सदर संस्थेस SUDM म्हणून घोषित करण्याची बाब शासनाच्या विचाराधीन होती, त्यानुषंगाने शासन पुढीलप्रमाणे निर्णय घेत आहे.
शासन निर्णय : १) नॅशनल अर्बन डिजिटल मिशन (NUDM) अंतर्गत राज्यासाठी "स्टेट अर्बन डिजिटल मिशन (SUDM) " राबविण्यास मान्यता देण्यात येत आहे.
# Page 2
शासन निर्णय क्रमांकः NUDM-०५२३/प.क्र.६३/नवि-३२
२) या मिशनची अंमलबजावणी करण्यासाठी महाराष्ट्र अर्बन इन्फ्रास्ट्रक्चर फंड (MUIF) संस्थेस स्टेट अर्बन डिजिटल मिशन SUDM म्हणून घोषित करण्यात येत आहे. सदर मिशन राबविण्यासाठी महाराष्ट्र अर्बन इन्फ्रास्ट्रक्चर फंड (MUIF) अधिनस्त प्रकल्प व्यवस्थापन कक्ष (PMU) स्थापन करावा. सदर PMU चे दैनंदिन कामकाज नगर विकास विभागाच्या नियंत्रणाखाली राहील.
३) प्रकल्प व्यवस्थापन कक्षाकरिता (PMU) माहिती तंत्रज्ञान विभागाच्या संदर्भाधीन क्रमांक २ येथील शासन निर्णयान्वये एका सल्लागार संस्थेची निवड करण्यात यावी व सदर संस्थेमार्फत PMU करिता तांत्रिक मनुष्यबळ उपलब्ध करुन देण्यात यावे.