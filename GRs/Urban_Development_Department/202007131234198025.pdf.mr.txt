# Page 1
नगर रचना संचालनालयातील गट “अ” व गट "ब" (राजपत्रित) संवर्गातील अधिकाऱ्यांच्या पदस्थापना/बदल्या इत्यादींकरिता नागरी सेवा मंडळ-१ स्थापन करण्याबाबत...
महाराष्ट्र शासन
नगर विकास विभाग
शासन निर्णय क्रमांकः टिपीव्ही-२४१४/प्र.क्र.३१/नवि-२७
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
तारीख: १३ जुलै, २०२०.
वाचा - १) शासन निर्णय, सामान्य प्रशासन विभाग, क्रमांकः एसआरव्ही-२०१४/प्र.क्र.२६/१२, दि.३१.०१.२०१४ २) शासन निर्णय समक्रमांक दि.२२.०४.२०१४
प्रस्तावना -
मा. सर्वोच्च न्यायालयाने रिट पिटीशन (सिव्हील) क्र. ८२/२०११ मध्ये दिनांक ३१.१०.२०१३ रोजी दिलेल्या निर्णयाचे पालन करण्यासाठी राज्य शासन सेवेतील गट-अ, गट-ब, गट-क मधील अधिकारी/कर्मचाऱ्यांच्या बदल्या व पदस्थापना करण्यासाठी सक्षम प्राधिकाऱ्यास शिफारसी करण्यासाठी नागरी सेवा मंडळ स्थापन करण्याबाबत सामान्य प्रशासन विभाग, शासन निर्णय क्र. एसआरव्ही २०१४/प्र.क्र.२३/१२, दिनांक ३१.०१.२०१४ अन्वये आदेश देण्यात आले आहेत. त्यानुसार नगर विकास विभाग, शासन निर्णय क्र.टिपीव्ही-२४१४/प्र.क्र.३१/नवि-२७, दिनांक २२.०४.२०१४ अन्वये नगर रचना व मूल्यनिर्धारण संचालनालयाच्या आस्थापनेवरील गट-अ व गट-ब (राजपत्रित) अधिकाऱ्यांच्या बदल्या/पदस्थापना करण्याकरिता सक्षम प्राधिकाऱ्यास शिफारस करण्याकरिता नागरी सेवा मंडळ-१ ची स्थापना करण्यात आली आहे. सदर नागरी सेवा मंडळाच्या रचनेमध्ये बदल करण्याचा शासनाने निर्णय घेतला असून याबाबत पुढीलप्रमाणे आदेश देण्यात येत आहेत.
शासन निर्णय :
नगर रचना व मूल्यनिर्धारण संचालनालयाच्या आस्थापनेवरील गट-अ व गट-ब (राजपत्रित) अधिकाऱ्यांच्या बदल्या/पदस्थापना करण्याकरिता सक्षम प्राधिकाऱ्यास शिफारस करण्याकरिता दि.३१.०१.२०१४ च्या शासन निर्णयान्वये स्थापित नागरी सेवा मंडळ-१ मधील संचालक, नगर रचना, पुणे यांचेऐवजी आदिवासी विकास विभागाचे सह सचिव/उप सचिव यांना सदस्य म्हणून नियुक्त करण्यात येत आहे.
०२. त्यानुसार नगर रचना व मूल्यनिर्धारण संचालनालयाच्या आस्थापनेवरील गट-अ व गट-ब (राजपत्रित) अधिकाऱ्यांच्या बदल्या/पदस्थापना करण्याकरिता सक्षम प्राधिकाऱ्यास शिफारस करण्याकरिता नागरी सेवा मंडळ-१ खालीलप्रमाणे राहील.
--------------------------------------------------------------------------------
|  | अ.क्र. |  |  | अधिकारी |  |  | पद |  |
| १ | अपर मुख्य सचिव/प्रधान सचिव, नगर विकास विभाग (नवि-१), मंत्रालय, मुंबई | अध्यक्ष |
|  | प्रधान सचिव/सचिव, नगर विकास विभाग (नवि-२) मंत्रालय, मुंबई | सदस्य |
|  | सह सचिव/उप सचिव, आदिवासी विकास विभाग, मंत्रालय, मुंबई | सदस्य |
--------------------------------------------------------------------------------
# Page 2
शासन निर्णय क्रमांकः टिपीव्ही-२४१४/प्र.क्र.३१/नवि-२७
०३. नगर रचना व मूल्यनिर्धारण विभागाच्या आस्थापनेवरील गट “अ” व गट “ब” (राजपत्रित) अधिकाऱ्यांच्या पदस्थापना / बदल्यांबाबतचे प्रस्ताव उपरोक्त नागरी सेवा मंडळ - १ यांच्या शिफारशीनंतर विभागामार्फत सक्षम प्राधिकाऱ्यास / शासनास मान्यतेस्तव सादर करण्यात येतील.
०४. उपरोक्त नमूद केल्याप्रमाणे नगर रचना व मूल्यनिर्धारण विभागाच्या आस्थापनेवरील गट “अ” व गट “ब” (राजपत्रित) अधिकाऱ्यांच्या पदस्थापना / बदल्यांकरीता बदलीस पात्र असलेल्या अधिकाऱ्यांच्या मागील १० वर्षांच्या सेवा कालावधीसह माहिती, संबंधीत प्रवर्गातील विभागनिहाय रिक्त पदांच्या यादीसह संचालक, नगर रचना, महाराष्ट्र राज्य, पुणे, नगर विकास विभागास सादर करतील.
०५. अत्यंत तातडीच्या व अपवादात्मक परिस्थितीमध्ये करावयाच्या मध्यावधी बदली/पदस्थापनेचे प्रस्ताव उपरोक्त नमूद नागरी सेवा मंडळ-१ च्या सदस्यांमध्ये चक्रीय पध्दतीनुसार (By Rotation) सादर करण्यात येतील.