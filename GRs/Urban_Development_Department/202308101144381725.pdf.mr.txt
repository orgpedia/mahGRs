# Page 1
केंद्र पुरस्कृत अमृत, अमृत २.० अभियान व महाराष्ट्र सुवर्ण जयंती नगरोत्थान महाभियानांतर्गत पाणी पुरवठा/ मलनिस्सारण व इतर मंजूर योजनांच्या कंत्राटामधील वस्तू व सेवा कराबाबत.
महाराष्ट्र शासन
नगर विकास विभाग
शासन परिपत्रक क्रमांक :- संकीर्ण-२०२३/प्र.क्र.३०५/नवि-३३ मंत्रालय, मुंबई - ४०० ०३२.
दिनांक :- १० ऑगस्ट, २०२३
संदर्भ:
१. वित्त विभाग, शासन परिपत्रक क्र. जीएसटी-२०१७/प्र.क्र.१५५/कराधान-१, दिनांक १९ सप्टेंबर, २०१७.
२. Government of India, Ministry of Finance Notification No.११/२०१७, दिनांक २८ जून, २०१७.
३. वित्त विभाग, शासन अधिसूचना क्र. MGST-१०१७/CR-१०३(१०)/Taxation, दिनांक २९ जून, २०१७.
४. Government of India, Ministry of Finance Notification No.२०/२०१७, दिनांक २२ ऑगस्ट, २०१७.
५. सार्वजनिक बांधकाम विभाग, शासन परिपत्रक क्र. संकीर्ण-२०१७/प्र.क्र.१२१/२०१७ (भाग-२)/इमा-२, दिनांक १९ सप्टेंबर, २०१७.
६. Government of India, Ministry of Finance Notification No.०३/२०२२, दिनांक १३ जुलै, २०१७.
७. वित्त विभाग, शासन अधिसूचना क्र. GST-१०२२/CR-३४/Taxation, दिनांक ०८ ऑगस्ट, २०२२.
८. नगर विकास विभाग, शासन निर्णय क्र. संकीर्ण-२०१९/प्र.क्र.२४७/नवि-३३, दिनांक २५ जून, २०२१.
९. सार्वजनिक बांधकाम विभाग, शासन परिपत्रक क्र. संकीर्ण-२०१७/प्र.क्र.१२१ (भाग २)/इमा-२, दिनांक २७ सप्टेंबर, २०२२.
१०. पाणीपुरवठा व स्वच्छता विभाग, शासन परिपत्रक क्र. ग्रापाधो२०१९/प्र.क्र.८१/पापु ०७, दिनांक २० ऑक्टोबर, २०२२.
प्रस्तावना: महाराष्ट्र शासन, वित्त विभागाच्या अधिसूचनेनुसार दिनांक ०१ जुलै, २०१७ पासून राज्यात वस्तू व सेवा कर लागू करण्यात आला आहे. संदर्भ क्रमांक १ येथील शासन
# Page 2
शासन परिपत्रक क्रमांकः संकीर्ण-२०२३/प्र.क्र.३०५/नवि-३३
परिपत्रकान्वये बहुतांशी शासकीय कार्यकंत्राटावर वस्तू व सेवा कर १२% निश्चित करण्यात आला आहे.
आता संदर्भ क्रमांक ६ व ७ च्या शासन अधिसूचनेद्वारे यापूर्वी दिनांक २८ जून, २०१७ रोजीच्या अधिसूचनेद्वारे अधिसूचित केलेल्या शासकीय कार्यकंत्राटाबाबतच्या काही तरतुदी वगळण्यात आल्या आहेत. आता, सेवांसाठी वस्तू व सेवाकर (९ % CGST + ९% SGST) असा दर निश्चित करण्यात आला आहे. संदर्भाधीन क्रमांक ७ अन्वये वित्त विभागाने राज्यात १८ % दर लागू केला आहे सदर दर हा दिनांक १८ जुलै, २०२२ पासून लागू करण्यात आला आहे.
त्यानुसार या विभागाच्या केंद्र पुरस्कृत अमृत, अमृत २.० अभियान व महाराष्ट्र सुवर्ण जयंती नगरोत्थान महाभियानांतर्गत पाणी पुरवठा / मलनिस्सारण व इतर मंजूर योजनांमध्ये सुधारित दर लागू करण्याची बाब शासनाच्या विचाराधीन होती.
परिपत्रक :
१. उपरोक्त बदल विचारात घेऊन केंद्र पुरस्कृत अमृत, अमृत २.० अभियान व महाराष्ट्र सुवर्ण जयंती नगरोत्थान महाभियानांतर्गत पाणी पुरवठा / मलनिस्सारण व इतर मंजूर योजनांच्या कंत्राटामधील वस्तू व सेवा कराबाबत खालीलप्रमाणे सूचना देण्यात येत आहेत.
अ. नवीन कामांची अंदाजपत्रके :- दिनांक २५ जून, २०२१ रोजीच्या या विभागाच्या शासन निर्णयान्वये नवीन अंदाजपत्रके तयार करताना प्रचलित वस्तू व सेवा कराच्या दरानुसार अंदाजपत्रके तयार करण्याबाबत सूचना देण्यात आल्या आहेत. त्यास अनुसरून आता नवीन अंदाजपत्रके तयार करताना वस्तू व सेवा कर १८ % घेण्यात यावा.
आ. चालू कामांची देयके :- सद्यस्थितीत चालू असलेल्या ज्या कामांच्या निविदा व वस्तू सेवा कर वगळून मागविण्यात आलेल्या आहेत, अशा कामांची देयके १२ % वस्तू व सेवाकर परीगणित करून अदा करण्यात येतात. आता अशा चालू कामांची देयके वित्त विभागाच्या संदर्भाधीन क्रमांक ७ अधिसूचनेमध्ये नमूद दिनांकापासून निविदा अटी व शर्तीच्या अधीन राहून बदललेल्या १८% वस्तू व सेवाकरांनुसार देयके पारित करावीत.
ज्या चालू कामांच्या निविदा वस्तू व सेवाकरासह मागविण्यात आलेल्या आहेत, अशा कामांसाठी देयके पारित करीत असताना बदललेल्या १८ % वस्तू व सेवाकर विचारात घेऊन निविदा अटी व शर्तीनुसार आवश्यक ती कार्यवाही करावी.
पृष्ठ३पैकी२
# Page 3
शासन परिपत्रक क्रमांकः संकीर्ण-२०२३/प्र.क्र.३०५/नवि-३३
२. सदर शासन परिपत्रक वित्त विभागाचे शासन निर्णय/परिपत्रक/अधिसूचना तसेच, पाणी पुरवठा विभागाने ग्रामीण पाणी पुरवठा योजना संदर्भात निर्गमित केलेल्या संदर्भ क्र. १० येथील दिनांक २० ऑक्टोबर, २०२२ रोजीच्या शासन निर्णयानुसार व त्याधर्तीवर निर्गमित करण्यात येत आहे.