# Page 1
सोलापूर महानगरपालिकेच्या आकृतीबंधास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक :- सोमपा-२०१८/प्र.क्र.६४६/नवि-१८
मादाम कामा मार्ग, हुतात्मा राजगुरु चौक,
४ था मजला, मंत्रालय, मुंबई - ४०० ०३२.
दिनांक :- २८ डिसेंबर, २०२१
संदर्भ : १. सोलापूर महानगरपालिका मा. सर्वसाधारण सभा ठराव क्र. ११८, दि. ३१/०७/२०१८ २. सोलापूर महानगरपालिका यांचे पत्र क्र.सआस/कक्ष.१/आस्था.१/६२४,दि.१८/०९/२०१८ ३. सोलापूर महानगरपालिका मा. सर्वसाधारण सभा ठराव क्र.५९, दि.१५/१२/२०२० ४. सोलापूर महानगरपालिका मा. सर्वसाधारण सभेने गठित केलेल्या समितीचे इतिवृत्त, दि.१३/०७/२०२१ ५. सोलापूर महानगरपालिका यांचे पत्र क्र.जा.क्र.नआ/वै./३६५, दि.२७/०७/२०२१ ६. सोलापूर महानगरपालिका यांचे पत्र क्र.जा. कक्ष/सआस.क्र.१.आस्था/१/२८०, दि.१८/०८/२०२१ ७. सोलापूर महानगरपालिका यांचे पत्र क्र.जा/काअ/सआस.क्र.१४५,दि.२९/१०/२०२१
प्रस्तावना :
सोलापूर महानगरपालिका ही "ड" वर्ग महानगरपालिका असून सदर महानगरपालिकेची स्थापना दि.०१ मे, १९६४ रोजी करण्यात आली आहे. महानगरपालिकेची सन २०११ च्या जनगणनेनुसार हद्दवाढीसह ९,५१,५५८ इतकी लोकसंख्या असून क्षेत्रफळ १७८.५७ चौ.कि.मी. आहे.
२. सोलापूर महानगरपालिका क्षेत्राच्या नागरीकरणात मोठया प्रमाणात झालेली वाढ, सदर क्षेत्रात असलेले एमआयडीसी उद्योगांचे जाळे, केंद्र व राज्य शासनाचे महत्वाचे उपक्रम/संस्था/ प्रकल्प/योजना यामुळे पायाभुत सुविधांवर पडणारा ताण तसेच लोककल्याणकारी व गतिमान प्रशासन म्हणून नागरी स्थानिक संस्थेची भुमिका पार पाडताना सोलापूर महानगरपालिकेतील प्रशासकीय व तांत्रिक कामकाजांसाठी वेळोवेळी पदनिर्मिती करण्यात आलेली आहे.
३. शासनाने शासन निर्णय क्र. संकिर्ण १००५/वर्गीकरण/प्र.क्र.३७९/०५/नवि-२४, दि.०४/०५/२००६ अन्वये राज्यातील महानगरपालिकांचे वर्गीकरण आणि त्या आधारे महानगरपालिका सेवांची ३ सेवेत विभागणी करून ३८ संवर्गाचा आकृतीबंध निश्चित केला आहे. त्यामध्ये ४२ पदे मंजूर आहेत. तसेच शासन निर्णय क्र.मिभाम–१६२१/प्र.क्र.५९/नवि-२८, दि.३०.०६.२०२१ अन्वये "ड" वर्ग महानगरपालिकेच्या
# Page 2
शासन निर्णय क्रमांकः सोमपा-२०१८/प्र.क्र.६४६/नवि-१८
आस्थापनेवर अतिरिक्त आयुक्तांचे १ वाढीव पदासह दोन पदे मंजूर केली आहेत. अशाप्रकारे "ड" वर्ग महानगरपालिकेसाठी ४३ अधिकाऱ्यांच्या पदासाठी आकृतीबंध निश्चित केला आहे.
याव्यतिरिक्त अधिनियमाच्या कलम ५१ (१) (२) (३) मधील तरतुदीनुसार महानगरपालिका आयुक्तांनी एक विवरणपत्र तयार करुन ते स्थायी समितीसमोर मांडले पाहिजे व त्यामध्ये अधिकारी / कर्मचारी, त्यांची संख्या, त्यांची पदनामे, श्रेणी, वेतन, फी, भत्ते इत्यादी नमूद करुन सादर करण्याची तरतुद आहे. त्यानंतर स्थायी समितीने फेरबदलासह मंजूर केलेले विवरणपत्र शासनास सादर करणे आवश्यक आहे. त्यानंतर राज्य शासनास कलम ५१ (४) नुसार पदांना मान्यता देण्याचा अधिकार आहे.
उपरोक्त तरतुदी विचारात घेऊन सोलापूर महानगरपालिकेने वेळोवळी आकृतीबंध तयार करुन अधिनियमाच्या कलम ३५ अ मधील तरतुदीनुसार सर्वसाधारण सभेसमोर सादर केला. सर्वसाधारण सभेने ठराव क्र. ५९ दि.१५/१२/२०२० अन्वये उक्त प्रयोजनासाठी महापौर यांच्या अध्यक्षतेखाली समिती गठीत करण्याचा निर्णय घेतला. त्यामध्ये आयुक्त हे स्वत: सदस्य आहेत. समितीने दि.१७.०२.२०२१ व त्यानंतर वेळोवळी बैठका आयोजित केल्या. समितीची दि.१३.०७.२०२१ रोजी अंतिम बैठक झाली असून बैठकीच्या इतिवृत्तामध्ये महानगरपालिकेसाठी ५४१८ पदे मंजूर असल्याचे नमूद केले आहे. या व्यतिरिक्त शासन निर्णय दि.०४.०५.२००६ नुसार शासनाने मंजूर केलेल्या पदांमध्ये १६ पदे सोलापूर महानगरपालिकेकरीता उपलब्ध झाली आहेत. त्यामुळे सोलापूर महानगरपालिकेकरीता ५४३४ पदे मंजूर असल्याचे दिसून आले. यामध्ये सोलापूर महानगरपालिकेने गठीत केलेल्या समितीने १२७९ पदे वगळण्याची शिफारस केली. त्यामुळे आकृतीबंधासाठी ४१५५ पदांचा विचार करण्यात आला. या पदांमध्ये ५५१ वाढीव पदाची महानगरपालिकेने मागणी केली. त्याबाबत शासन स्तरावर आढावा घेऊन अनावश्यक असलेली ९४ पदे कमी करण्याचा निर्णय घेण्यात आला. त्यामुळे ४५७ वाढीव पदे विचारात घेण्यात आली. अंतिमत: सोलापूर महानगरपालिकेकरीता ४६१२ पदांच्या आकृतीबंधास मान्यता देण्याची बाब शासनाच्या विचाराधीन होती. त्यानुसार शासनाने पुढीलप्रमाणे निर्णय घेतला आहे.
शासन निर्णय:
आयुक्त, सोलापूर महानगरपालिका यांनी संदर्भीय दि.१८/०९/२०१८ व दि.१३/०७/२०२१ च्या पत्रांन्वये शासनास सादर केलेल्या प्रस्तावाच्या अनुषंगाने सदर शासन निर्णयासोबत जोडलेल्या प्रपत्र "अ" नुसार सोलापूर महानगरपालिकेकडे उपलब्ध असलेल्या मंजूर पदांच्या आदेशांचा तपशील तसेच शासनाने मंजूर केलेल्या पदांचा तपशील नमूद करण्यात आला आहे.
२. सदर आदेशा सोबतच्या प्रपत्र-"ब" मधील स्तंभ क्र. (७) मध्ये नमूद करण्यात आलेली ४५७ नवीन पदे निर्माण करण्यास महाराष्ट्र महानगरपालिका अधिनियमाच्या कलम ५१ (४) नुसार शासन मान्यता देण्यात येत आहे.
पृष्ठ ५१ पैकी २
# Page 3
शासन निर्णय क्रमांकः सोमपा-२०१८/प्र.क्र.६४६/नवि-१८
३. इतर महानगरपालिकांच्या आकृतीबंधाशी सुसंगत असलेल्या वेतनश्रेणी तसेच शासनाने "ड" वर्ग महानगरपालिकेसाठी आकृतीबंध मंजूर करताना नमूद केलेल्या पदांच्या वेतनश्रेणी विचारात घेऊन व पदानुक्रमाच्या सोयीच्या दृष्टिकोनातून सोलापूर महानगरपालिकेच्या काही पदांची नांवे, वेतनश्रेणी व ग्रेड पे मधील बदल याबाबतचा तपशील प्रपत्र "क" मध्ये दर्शविण्यात आला आहे. त्यास शासन मान्यता देण्यात येत आहे.
४. सोलापूर महानगरपालिकेकडील गठित समितीने शिफारस केल्यानुसार सदर शासन निर्णयासोबत जोडलेल्या प्रपत्र "ड" मध्ये दर्शविण्यात आलेली एकूण १२७९ पदे व्यपगत करण्यास शासन मान्यता देण्यात येत आहे.
५. सोलापूर महानगरपालिकेच्या आस्थापनेवर विद्यमानस्थितीत मंजूर ५४१८ पदे तसेच शासनाने यापूर्वीच दि.०४.०५.२००६ रोजीच्या शासन निर्णयान्वये मंजूर केलेल्या ३८ संवर्गाच्या आकृतीबंधात महानगरपालिकेकडे नसलेली १६ पदे उपलब्ध झाली आहेत. त्यामुळे एकूण मंजूर पदे ५४३४ विचारात घेण्यात आली आहेत. त्यानुसार महानगरपालिका समितीने शिफारस केलेली १२७९ पदे वगळून व नवनिर्मित ४५७ पदांची वाढ विचारात घेऊन प्रपत्र "इ" मध्ये नमूद केल्यानुसार एकूण ४६१२ पदांच्या आकृतीबंधास शासन मान्यता देण्यात येत आहे. सदर पदांसाठी नमूद करण्यात आलेली वेतनश्रेणी ६ व्या वेतन आयोगानुसार दर्शविण्यात आलेली आहे.
६. सोलापूर महानगरपालिकेचा पदांचा आकृतीबंध पुढील अटी व शर्तीच्या अधिन राहून मंजूर करण्यात येत आहे:
(१) अधिनियमातील तरतुदीनुसार वेळोवळी स्थायी समितीने व महानगरपालिकेने पद निर्मिती करण्यास दिलेली मंजूरी, तसेच शासनाने विविध आदेशाव्दारे महानगरपालिकेच्या पदांना दिलेली मंजूरी विचारात घेऊन महानगरपालिकेने दि.१५.१२.२०२० रोजीच्या ठराव क्र. ५९ अन्वये गठित समितीने अंतिमत: ४८६१ पदे मंजूर करण्याची विनंती केली आहे. त्या तुलनेत ४,६१२ पदांना मान्यता देण्यात येत असून भविष्यात जी पदे अनावश्यक असतील अशी पदे रद्द करण्याबाबत महानगरपालिकेने त्यांच्या स्तरावर निर्णय घ्यावा.
(२) सोलापूर महानगरपालिका आकृतीबंधानुसार उपलब्ध होणारी पदे आवश्यकतेप्रमाणे महानगरपालिकेच्या आस्थापना खर्चाची विहित केलेली टक्केवारी (३५% ) विचारात घेऊन भरण्याची दक्षता घ्यावी.
(३) सदर आकृतीबंधातील पदासाठी/वाढीव पदासाठी कोणत्याही प्रकारचा निधी / अनुदान शासनाकडून महानगरपालिकेस उपलब्ध करुन देण्यात येणार नाही.
पृष्ठ ५१ पैकी ३
# Page 4
शासन निर्णय क्रमांकः सोमपा-२०१८/प्र.क्र.६४६/नवि-१८
(४) सोलापूर महानगरपालिकेअंतर्गत प्रशासकीय सेवेतील अधिकारी / कर्मचारी (नॉन टेक्निकल) यांची तांत्रिक व लेखासेवेतील पदांवर किंवा तांत्रिक व लेखा सेवेतील अधिकारी/कर्मचारी यांची
प्रशासकीय सेवेतील पदांवर, शासनाने अनुज्ञेय केले असल्याखेरीज अथवा शासन मान्यते खेरीज, नियुक्ती करता येणार नाही.
(५) सोलापूर महानगरपालिकेच्या ज्या पदाच्या सेवा बाहयस्त्रोताव्दारे (Out Sourcing) करणे शक्य व आवश्यक आहे, अशा सेवा बाहय स्त्रोताव्दारे (Out Sourcing) घेण्यात याव्या.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51