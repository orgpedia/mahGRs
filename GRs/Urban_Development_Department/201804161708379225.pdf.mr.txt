# Page 1
सन २०१८-१९ या वित्तीय वर्षातील अर्थसंकल्पित तरतद वितरीत करण्याबाबत...
सहायक अनुदान
महाराष्ट्र शासन
नगर विकास विभाग
शासन निर्णय क्रमांक एमसीओ-२०१७/प्र.क्र.३५८/नवि-१४
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक:- १६ एप्रिल, २०१८
वाचा :- १) शासन निर्णय, नगर विकास विभाग क्र. एमसीओ-२०१७/प्र.क्र.१९१/नवि-१४, दि.१६.०६.२०१७.
२) शासन परिपत्रक, वित्त विभाग क्र.- अर्थसं-२०१८/प्र.क्र.६९/अर्थ-३, दि.०२.०४.२०१८.
प्रस्तावना :
राज्यातील नगरपरिषदांचा जकात कर व महागाई भत्ता रद्द केल्यामुळे त्याऐवजी सदर
नगरपरिषदांना सहायक अनुदान वितरीत करण्यात येते. सदर प्रयोजनार्थ सन २०१८-१९ करीता रक्कम
रू.१४९१.०० कोटी वित्त विभागाने अर्थसंकल्पित केलेले आहेत. त्यापैकी ७०% निधी रु.१०४३.७० कोटी
वितरणाकरीता वित्त विभागाने वितरण प्रणालीद्वारे उपलब्ध करून दिलेले आहेत.
सन २०१८-१९ मधील प्राप्त अनुदान, शासन परिपत्रक, वित्त विभाग दि. ०२.०४.२०१८ मध्ये विहित
केलेल्या अटींची पुर्तता झाल्यावरच संबंधित नगरपरिषद/नगरपंचायती / महानगरपालिकांना वितरीत
करण्यात यावे.
शासन निर्णय :
राज्यातील नगरपरिषदांचा जकात कर व महागाई भत्ता रद्द केल्यामुळे त्याऐवजी सदर
नगरपरिषदांना सहायक अनुदान देण्यात येते. सन २०१८-१९ करीता राज्यातील नगर परिषदांसाठी सहायक
अनुदानाकरीता वितरण प्रणालीद्वारे प्राप्त झालेले अनुदान संबंधित नगर परिषद/नगरपंचायत/
महानगरपालिका यांना वितरीत करण्याकरीता नगरपरिषद प्रशासन संचालनालयास वितरीत करण्यात येत
आहे.
२. नगरपरिषदांसाठी वितरण प्रणालीद्वारे प्राप्त झालेले सहायक अनुदान संदर्भिय दि.१६.०६.२०१७ च्या
शासन निर्णयानुसार नगर परिषद प्रशासन संचालनालयाने थेट नगरपरिषदा/नगरपंचायतीच्या बँक खात्यात
जमा करावे.
३. सदरचा निधी वितरीत करतांना शासन परिपत्रक, वित्त विभाग, दि. ०२.०४.२०१८ मधील अटींची
पुर्तता केल्यावरच तसेच ७५% उपयोगिता प्रमाणपत्र सादर केल्यावरच सदर निधी संबंधित नगर परिषदांना
वितरीत करण्यात यावा.
# Page 2
शासन निर्णय क्रमांकः एमसीओ-२०१७/प्र.क्र.३५८/नवि-१४
४. सदरचा निधी मागणी क्रमांक- एफ-२, २२१७, नगरविकास, १९२, नगरपरिषदांना सहाय,
पंचवार्षिक योजनांतर्गत योजना, (००) (६०) जकात कर व महागाई भत्ता रद्द केल्यामुळे नगरपरिषदांना
द्यावयाचे सहायक अनुदान, ३१, सहायक अनुदाने (वेतनेतर) (२२१७८०६६) या लेखाशीर्षाखाली खर्ची
टाकावा.
५. महालेखापाल यांच्या संकेतस्थळावरील विवरणपत्रानुसार प्रलंबित उपयोगिता प्रमाणपत्रांचा
आहरण व संवितरण निहाय निपटारा एक महिन्यात करण्यात यावा. सदरची प्रमाणपत्रे अधिदान
कार्यालयास सादर न करता ती महालेखापाल कार्यालयास सादर करावीत.
६. वित्त विभागाच्या संकेतस्थळावरील विवरणपत्रानुसार प्रलंबित संक्षिप्त देयकांचा निपटारा एक
महिन्यात करण्यात यावा.
७. नगर परिषद प्रशासन संचालनालयाने अतिप्रदान झालेल्या रकमांची संबधित नगरपरिषदांकडून
त्वरेने वसूली करावी. तसेच सदरची वसुली ९११, अतिप्रदानाची वसुली, (००) (०२) अतिप्रदानाची वसूली
(योजनेतर) (२२१७९९५७) ७०, वजा वसुली या लेखाशिर्षाखाली करण्यात यावी.
८. सदरील आदेश वित्त विभागाच्या परिपत्रक क्र. अर्थस-२०१८/प्र.क्र.६९/अर्थ-३,
दि.०२.०४.२०१८ अन्वये दिलेल्या अधिकारीतेत निर्गमित करण्यात येत आहे.
# Page 3