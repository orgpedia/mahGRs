# Page 1
मौजे मलकापूर, जि. ब बुलढाणा येथील चाळीसबिघा परिसरातील नगरपरिषद प्राथमिक शाळा क्रं.४ ची जागा मलकापूर शिक्षण समिती" मलकापूर यांना हस्तांतरीत करण्याबाबत.....
महाराष्ट्र शासन
नगर विकास विभाग,
शासन निर्णय क्रमांक-एमयुएन-२०१६/प्र.क्र.२९८/नवि-१८,
मंत्रालय, मुंबई - ४०० ०३२
दिनांक:०६.०९.२०१८
वाचा:- १) जिल्हाधिकारी बुलढाणा यांचे क्रं. न.वि.शा/डे-५/सी.आर.१२०/२००७, दि.१०.०६.२०१६ २) मलकापूर नगरपरिषदेच्या सर्वसाधारण सभेचा ठराव क्रमांक ४६, दि.०४.०५.२०१६ ३) समक्रमांकाचा दि.१७.१२.२०१६ चा शासन निर्णय.
शासन निर्णय
वरील विषयाबाबतच्या शासनाच्या समक्रमांकाच्या दि.१७.१२.२०१६ च्या शासन निर्णयात नमूद अटी व शर्तीपैकी अट क्र.१ याव्दारे वगळण्यात येत असून त्याऐवजी खालील अट क्र.१ सदर शासन निर्णयात समाविष्ट करण्यात येत आहे.
१. महाराष्ट्र नगरपालिका (स्थावर मालमत्तेचे हस्तांतरण) नियम १९८३ मधील भाग -६ नुसार सदर जागा हस्तांतरीत करण्यास मंजूरी प्रदान करण्याच्या नगरपरिषदेच्या प्रस्तावास अनुसरुन ही मंजूरी असून सदर जागा रु.१/- या नाममात्र वार्षिक भाड्याने देण्याच्या संस्थेच्या विनंतीबाबत भाग-६ मधील नियम २१ नुसार नगरपरिषदेने स्वविवेकानुसार निर्णय घ्यावा व त्यानुसार भाडे आकारणी करावी. भाडे आकारणीतील सवलत वगळता १९८३ च्या नियमातील अन्य तरतूदींचे पालन करणे संबंधित संस्थेवर बंधनकारक राहील.
समक्रमांकाच्या दि.१७.१२.२०१६ च्या शासन निर्णयातील अन्य अटी व शर्तीमध्ये कोणताही बदल नाही.
# Page 2