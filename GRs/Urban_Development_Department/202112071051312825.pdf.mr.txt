# Page 1
अग्निशमन आपत्कालिन सेवांचे बळकटीकरण करण्यासाठी महाराष्ट्र अग्निसुरक्षा अभियान योजनेंतर्गत निधी मंजूर करण्याबाबत.
बुटीबोरी (जि.नागपूर) नगरपरिषद.
महाराष्ट्र शासन
नगर विकास विभाग
शासन निर्णय क्रमांक :- अशसे-२०२१/प्र.क्र.१०९/नवि-०४
मादाम कामा रोड, हुतात्मा राजगुरू चौक,
मंत्रालय, मुंबई-४०० ०३२.
दिनांक :- ७ डिसेंबर, २०२१
संदर्भ :
१) शासन निर्णय, नगर विकास विभाग क्र.अशस-४०७/३६०/प्र.क्र.२११/नवि-२०, दिनांक ३१ ऑगस्ट,२००९.
२) शासन निर्णय, नगर विकास विभाग क्र. संकीर्ण-२०१६/प्र.क्र.२७/नवि-२०, दिनांक १२ ऑगस्ट, २०१६.
३) शासन निर्णय, नगर विकास विभाग क्र. अशसे-२०१९/प्र.क्र.६१/नवि-०४,दिनांक १२ मार्च,२०२१.
४) महाराष्ट्र अग्निशमन सेवा संचालनालय, मुंबई यांचे पत्र क्र. मअसे -२०२१/३२-क/१४१४, दि. १. ऑक्टोबर, २०२१.
प्रस्तावना :
राज्यातील ड-वर्ग महानगरपालिका/नगरपरिषदा तसेच नगरपंचायती यांच्या अग्निशमन सेवेतील तूट भरून काढण्याकरिता व राज्यातील अग्निशमन सेवेचे सक्षमीकरण करण्याकरिता विविध आवश्यक उपाययोजना करण्याच्या दृष्टीने दि.३१.०८.२००९ रोजी महाराष्ट्र अग्निसुरक्षा अग्निसुरक्षा अभियान राबविण्याचा निर्णय शासनाने घेतला आहे. संदर्भ क्र.२ येथील शासन निर्णयान्वये नव्याने स्थापन झालेल्या ड-वर्ग महानगरपालिका, नगरपरिषदा व नगरपंचायती यांचा समावेश महाराष्ट्र अग्निसुरक्षा अभियानात करण्यात आला आहे. संदर्भ क्र. १ येथील दिनांक ३१.०८.२००९ च्या शासन निर्णयानुसार अग्नीशमन केंद्राच्या प्रकारानुसार अग्नीशमन केंद्र बांधकामासाठी अनुज्ञेय खर्च व अनुज्ञेय खर्चाच्या मर्यादा निश्चित करण्यात आल्या होत्या. संदर्भ क्र. ३ येथील दिनांक १२ मार्च, २०२१ च्या शासन निर्णयान्वये सदर अनुज्ञेय खर्चाच्या मर्यादेत व वित्तीय आकृतीबंधात सुधारणा करुन महाराष्ट्र
# Page 2
शासन निर्णय क्रमांक :- अशसे-२०२१/प्र.क्र.१०९/नवि-०४
अग्निसुरक्षा अभियानांतर्गत अग्नीशमन केंद्र बांधकाम व अग्नीशमन वाहन खरेदीसाठी अनुज्ञेय खर्च मर्यादा नव्याने निश्चित करण्यात आली आहे. उपरोक्त संदर्भ क्र. (४) अन्वये संचालक,महाराष्ट्र अग्निशमन सेवा संचालनालय, यांनी शिफारस केल्यानुसार बुटीबोरी (जि.नागपूर) नगरपरिषद यांचा महाराष्ट्र अग्निसुरक्षा अभियानांतर्गत समावेश करून त्यांच्या शासन हिश्श्याची रक्कम वितरित करण्याची बाब शासनाच्या विचाराधीन होती.
शासन निर्णय: संचालक, महाराष्ट्र अग्निशमन सेवा यांनी संदर्भ क्र.४ अन्वये सादर केलेल्या प्रस्तावास अनुसरून महाराष्ट्र अग्निसुरक्षा अभियानांतर्गत बुटीबोरी (जि. नागपूर ) नगरपरिषद यांचा महाराष्ट्र अग्निसुरक्षांतर्गत समावेश करून, त्यांना १ अग्निशमन केंद्र बांधण्यास व १ अग्निशमन वाहन खरेदी करण्यास मंजूरी देण्यात येत आहे.
०२. महाराष्ट्र अग्निसुरक्षा अभियांनातर्गत मुख्याधिकारी, बुटीबोरी नगरपरिषद, जि.नागपूर यांनी अग्निशमन केंद्राचे बांधकामाचे रू. ९९,७२,९१२/- (रूपये नव्याण्णव लाख, बाहत्तर हजार, नऊशे बारा फक्त) इतक्या रक्कमेचे अंदाजपत्रक कार्यकारी अभियंता, बांधकाम विभाग क्र. २, नागपुर यांच्याकडून तांत्रिक मान्यता घेऊन सादर केले आहे.
०३. १ अग्निशमन वाहनाकरीता व १ अग्निशमन केंद्राच्या इमारतीचे बांधकामाकरीता रू.१,३९,५०,०००/- (रूपये कोटी, एकोणचाळीस लाख, पन्नास हजार मात्र) इतक्या रक्कमेस खालील अटींच्या अधिन राहून प्रशासकीय मान्यता प्रदान करण्यात येत आहे: अ) सदर प्रस्तावाच्या अनुषंगाने कार्यवाही करत असताना शासन निर्णय, सार्वजनिक बांधकाम विभाग क्र.बीडीजी २०१४/प्र.क्र.९६/इमा.३, दि.८.७.२०१४ मधील कार्यपध्दतीनुसार कार्यवाही करण्यात यावी.
ब) काम सुरू करण्यापूर्वी अंदाजपत्रक सार्वजनिक बांधकाम विभाग व प्रशासकीय विभागाने सक्षम अधिकारी यांच्याकडून साक्षांकित करून घ्यावे.
क) काम सूरू करण्यापूर्वी मांडणी नकाशा तसेच विस्तृत नकाशास वास्तूविशारदांकडून मंजूरी घेऊनच काम सूरू करावे.
ड) ढोबळ स्वरूपात धरण्यात आलेल्या तरतूदीबाबत काम करतेवेळी विस्तृत अंदाजपत्रक/दरपत्रके मंजूर करूनच काम हाती घ्यावे.
पृष्ठ ४ पैकी २
# Page 3
शासन निर्णय क्रमांक :- अशसे-२०२१/प्र.क्र.१०९/नवि-०४
इ) प्रत्यक्ष काम करतेवेळी पर्यावरण विभाग, शासन शासन निर्णय क्र.इएनव्ही २०१३/प्र.क्र.१७७/तां.क.१, दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
०४. महाराष्ट्र अग्निसुरक्षा अभियानातील प्राथम्य-१ मध्ये समाविष्ट करण्यात आलेल्या बुटीबोरी (जि.नागपूर) नगरपरिषद करीता १ अग्निशमन केंद्र व १ अग्निशमन वाहन याकरिता एकूण रू.१.५५ कोटी इतका खर्च अनुज्ञेय आहे. त्यापैकी शासन अनुदानाची रक्कम रू. १,३९,५०,०००/- (रूपये कोटी,एकोणचाळीस लाख, पन्नास हजार मात्र) इतकी रक्कम १ अग्निशमन केंद्र व १ अग्निशमन वाहन याकरिता तसेच सदर निधीचा विनियोग पूर्णतः झाल्याबाबतची उपयोगिता प्रमाणपत्रे सादर करण्याच्या अटीच्या अधिन राहून सन २०२१-२२ या आर्थिक वर्षामध्ये मंजूर करण्यात येत आहे.
०५. सदर निधी आहरीत करुन वितरीत करण्यासाठी संचालक, महाराष्ट्र अग्निमशन सेवा संचालनालय, मुंबई यांना नियंत्रण अधिकारी व आहरण व संवितरण अधिकारी घोषित करण्यात येत आहे. सदर निधी आहरीत करुन संबधीत मुख्याधिकारी, यांना वितरित करुन अनुपालन अहवाल शासनास सादर करण्यात यावा
०६. सदर कामासाठी येणारा खर्च “एफ-२, २२१७, नगर विकास, १९२, नगरपरिषदांना सहाय्य, (००) (५३) राज्यातील नगरपरिषदांना अग्निशमन सेवा व आणीबाणीच्या सेवांच्या बळकटीकरणासाठी सहाय (२२१७३२१५) ३१, सहाय्यक अनुदान (वेनतेतर)" या लेखाशिर्षाखाली उपलब्ध करून देण्यात आलेल्या सन २०२१-२२ च्या मंजूर अनुदानमधून भागविण्यात यावा.
०७. सदर शासन निर्णय वित्त विभाग, शासन निर्णय क्र. विअप्र-२०१३/प्र.क्र.३०/१३/विनियम, भाग २, दिनांक १७ एप्रिल, २०१५ वित्तीय अधिकार विनियम पुस्तिका, १९७८ भाग- पहिला, उपविभाग पाच, अ.क्र.१ महाराष्ट्र सार्वजनिक बांधकाम नियम पुस्तिकेतील परिच्छेद क्र. १३४ अन्वये प्रशासनिक विभागांना प्रदान करण्यात आलेल्या वित्तीय शक्तींचा वापर करून निर्गमित करण्यात येत आहे.
०८. सदर शासन निर्णय वित्त विभागाचे शासन परिपत्रक क्र. अर्थसं-२०२१/प्र.क्र.४८/अर्थ-३, दि.
१४ ऑक्टोबर,२०२१ अन्वये या विभागास प्रदान केलेल्या अधिकारात तसेच सदर परिपत्रकातील अटी व शर्तींच्या अधीन राहून मुक्त करण्यात येत आहे. सदर परिपत्रकाच्या परिशिष्टातील अ.क्र.९ मधील तपासणीसुचीतील अ.क्र.१ ते १० मधील लागू असलेल्या अटी व शर्तीची पुर्तता होत असल्याचे प्रमाणीत करण्यात येत आहे.
पृष्ठ ४ पैकी ३
# Page 4
शासन निर्णय क्रमांक :- अशसे-२०२१/प्र.क्र.१०९/नवि-०४