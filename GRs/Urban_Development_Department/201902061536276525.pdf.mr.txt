# Page 1
नांदेड-वाघाळा शहर महानगरपालिकेच्या आस्थापनेवरील श्री.ज्ञानेश्वर उत्तम राठोड, फायरमन यांच्या सेवा परभणी शहर महानगरपालिकेच्या आस्थापनेवर वर्ग करण्यास शासन मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- नावाशमनपा २०१८/प्र.क्र.६/नवि-२४
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई- ४०० ०३२.
दिनांक :- ६ फेब्रुवारी, २०१९
वाचा :- १) शासन निर्णय, सामान्य प्रशासन विभाग क्र. एसआरव्ही-२०१०/प्र.क्र.२१०/१०/१२, दि.०३.०६.२०११.
२) आयुक्त, परभणी शहर महानगरपालिका यांनी आयुक्त, नांदेड-वाघाळा शहर महानगरपालिका यांना लिहिलेले पत्र क्र. कावि/३/आस्था/४६२/२०१६, दि.४.५.२०१६ ३) आयुक्त,नांदेड-वाघाळा शहर महानगरपालिका यांचे पत्र क्र.नांवाशमनपा/साप्रवि/ आस्था-१/१३१७२/१७, दि.०२.१२.२०१७.
प्रस्तावना :
श्री.ज्ञानेश्वर उत्तम राठोड, फायरमन, नांदेड-वाघाळा शहर महानगरपालिका यांनी त्यांच्या
कौटुंबिक कारणास्तव,नांदेड-वाघाळा शहर महानगरपालिकेतून त्यांची सेवा परभणी शहर महानगरपालिकेत वर्ग करण्याबाबत विनंती केली आहे. त्याअनुषंगाने नांदेड-वाघाळा शहर महानगरपालिकेने सर्वसाधारण सभा ठराव क्र.८८,दि.१४.०८.२०१४ अन्वये मान्यता दिलेली असून, परभणी शहर महानगरपालिकेच्या सर्वसाधारण सभेनेही ठराव क्र.८१,दि.१२.०२.२०१६ अन्वये श्री.राठोड यांच्या सेवा वर्ग करून घेण्यास मान्यता दिली आहे.
२. नांदेड-वाघाळा शहर महानगरपालिका व परभणी शहर महानगरपालिका यांचे सेवा प्रवेश नियम अद्यापि अंतिम करण्यात आलेले नसल्याने, महाराष्ट्र महानगरपालिका सेवा (सेवा भरती व
सेवांचे वर्गीकरण) नियम, २००८ मधील नियम-६ मध्ये एका महानगरपालिकेतून दुसऱ्या महानगरपालिकेत बदलीने नियुक्ती करण्याबाबत पुढील तरतूद विशद करण्यात आली आहे.
“या नियमात अन्यत्र काहीही नमूद केले असले तरी, अन्य महानगरपालिकेतील कर्मचाऱ्याने एखाद्या महानगरपालिकेतील पदावर बदलीने नियुक्तीसाठी अर्ज सादर केल्यास, अधिनियमातील तरतुदीनुसार व दोन्ही महानगरपालिकांतील नियुक्ती प्राधिकाऱ्यांच्या परस्पर संमतीने मान्य होतील, अशा अटी व शर्तीवर, खालील बाबींच्या अधीन राहून बदलीने नियुक्ती देता येईल:
# Page 2
शासन निर्णय क्रमांकः नावाशमनपा २०१८/प्र.क्र.६/नवि-२४
अ) पदोन्नतीने भरण्यात येणाऱ्या पदांवर बदलीने नियुक्ती करण्यात येणार नाही. फक्त नामनिर्देशनाने नियुक्तीकरिता राखून ठेवण्यात आलेल्या पदांवर बदलीने नियुक्ती करण्यात यावी.
ब) अशी नियुक्ती झाल्यानंतर, त्या पदधारकाची ज्येष्ठता नियुक्तीच्या दिनांकास त्या पदाच्या संवर्गात सर्वात कनिष्ठ (Zero Seniority) राहील.
क) श्रेणी-१ व श्रेणी-२ मधील अधिकाऱ्यांच्या बाबत एका महानगरपालिकेतून दुसऱ्या महानगरपालिकेत बदलीचा निर्णय दोन्ही महानगरपालिकांच्या परस्पर संमतीने निश्चित अटी व शर्तीवर, शासन मान्यतेने घेतला जाईल."
३. उपरोक्त विवेचन तसेच, नांदेड-वाघाळा शहर महानगरपालिका व परभणी शहर महानगरपालिका यांच्यात श्री. राठोड यांच्या बदलीच्या अनुषंगाने झालेला परस्पर पत्रव्यवहार व त्यानुषंगाने प्राप्त माहिती विचारात घेता, दोन्ही महानगरपालिका ह्या श्री.ज्ञानेश्वर राठोड, फायरमन यांच्या बदली/ सेवा वर्ग करण्याबाबत सकारात्मक असल्याचे दिसून येते. परभणी शहर महानगरपालिकेने शासनाच्या बदली धोरणास अनुसरुन काढलेल्या दिनांक ३.६.२०११ च्या शासन निर्णयातील आवश्यक अशा तरतुदींची पूर्तता श्री.राठोड व नांदेड वाघाळा शहर महानगरपालिका यांच्याकडून परस्पर करवून घेतली आहे. तसेच, श्री. ज्ञानेश्वर राठोड हे फायरमन संवर्गातील वर्ग-३ चे कर्मचारी असून, त्यांच्या वेतनाचा खर्च हा संबंधित महानगरपालिका स्वत: करणार आहे.
४. उपरोक्त पार्श्वभूमीवर नांदेड-वाघाळा शहर महानगरपालिकेच्या आस्थापनेवरील श्री. ज्ञानेश्वर उत्तम राठोड, फायरमन यांची परभणी शहर महानगरपालिकेत सेवा वर्ग करण्याची बाब शासनाच्या विचाराधीन होती.
शासन निर्णयः
श्री.ज्ञानेश्वर उत्तम राठोड, फायरमन, नांदेड-वाघाळा शहर महानगरपालिका यांची सेवा समकक्ष पदावरील वेतनश्रेणीत काम करण्याच्या व महाराष्ट्र महानगरपालिका सेवा (सेवा भरती व
सेवांचे वर्गीकरण) नियम, २००८ मधील अटी व शर्तीच्या अधीन राहून, नांदेड-वाघाळा शहर महानगरपालिकेतून परभणी शहर महानगरपालिकेत वर्ग करण्यास शासन मान्यता देण्यात येत आहे.
२. आयुक्त, नांदेड-वाघाळा शहर महानगरपालिका यांनी श्री.ज्ञानेश्वर उत्तम राठोड,फायरमन, नांदेड-वाघाळा शहर महानगरपालिका यांना परभणी शहर महानगरपालिकेत रुजू होण्याकरिता त्यांच्या सेवा विषयक बाबींची पुर्तता करून तात्काळ कार्यमुक्त करावे. तसेच आयुक्त, परभणी शहर महानगरपालिका यांनी श्री. ज्ञानेश्वर उत्तम राठोड यांना फायरमन या पदावर रुजू करून घ्यावे.
पृष्ठ ३ पैकी २
# Page 3
शासन निर्णय क्रमांकः नावाशमनपा २०१८/प्र.क्र.६/नवि-२४