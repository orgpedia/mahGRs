# Page 1
ठाणे शहरांतर्गत वर्तुळाकार मेट्रो रेल्वे प्रकल्पाची अंमलबजावणी करण्यास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : एमआरडी-३३१९/प्र.क्र.०८(भाग-२)/नवि-७,
मंत्रालय, मुंबई ४०० ०३२.
दिनांक : ०८ मार्च, २०१९.
प्रस्तावना :
ठाणे शहरांतर्गत वर्तुळाकार मेट्रो रेल्वे प्रकल्पाचा सविस्तर प्रकल्प अहवाल ठाणे महानगरपालिका ठाणे
यांनी शासनास पाठवून त्यास मंत्रिमंडळाची मान्यता घेण्याची विनंती केली आहे. ठाणे हा जिल्हा महाराष्ट्रातील
तिसरा क्रमांकाचा औद्योगिकरण झालेला जिल्हा आहे आणि तो मुंबई महानगर प्रतिष्ठेचा भाग आहे. तसेच ठाणे
जिल्हा मुंबईच्या नजिक असल्याने तो जवळपास मुंबईचा एक भागच बनलेला आहे. गेल्या काही दशकात
ठाण्यामध्ये नागरीकरणाची प्रचंड वाढ झाली आहे. ठाणे शहरातील वाहतूक समस्या सोडविण्यासाठी पर्यायी
व्यवस्था करणे तसेच ठाणे भागाची वाढती वाहतूक सुविधेची गरज भागविण्यासाठी कॉम्प्रेहेन्सीव्ह मोबिलीटी
प्लॉन (CMP) मध्ये ठाणे अंतर्गत वर्तुळाकार सार्वजनिक जलद वाहतूक प्रणालीची शिफारस करण्यात आली
आहे. सदर शिफारस केलेल्या वाहतूकीची लांबी २९ कि.मी. असून त्यावर २२ स्थानके प्रस्तावित आहे CMP
मधील प्रवासी वाहतूकीच्या अंदाजानुसार मेट्रो मार्गिकेची आवश्यकता असल्याने महाराष्ट्र मेट्रो रेल्वे कॉर्पोरेशन लि. यांनी मेसर्स राईटस यांच्या सल्लाने सविस्तर प्रकल्प अहवाल ठाणे महानगरपालिकेने डिसेंबर, २०१८ मध्ये
मंजूर केला आहे. ठाणे शहरांतर्गत वर्तुळाकार मेट्रो रेल्वे प्रकल्पाचे महत्व लक्षात घेता ठाणे महानगरपालिकेने
सादर केलेल्या ठाणे शहरांतर्गत वर्तुळाकार मेट्रो प्रकल्पाची ठाणे महानगरपालिकेमार्फत अंमलबजावणी
करण्याबाबतचा प्रस्ताव शासनाच्या मान्यतेसाठी सादर केला आहे. त्यानुषंगाने सदर प्रकल्पाच्या प्रस्तावास राज्य शासनाकडून मान्यता देण्याची बाब शासनाच्या विचाराधीन होती. त्यानुषंगाने शासन पुढीलप्रमाणे निर्णय घेत आहे.
०२. शासन निर्णय :
ठाणे महानगरपालिकेने सादर केलेला ठाणे शहरांतर्गत वर्तुळाकार मेट्रो रेल्वे प्रकल्पाची (लांबी २९ कि.मी.
व २२ स्थानके (उन्नत २० + भूमीगत २) रुपये १३०९५ कोटी खर्चाचा प्रकल्प ठाणे महानगरपालिकेमार्फत अंमलबजावणी करण्यास पुढीलप्रमाणे मान्यता देण्यात येत आहे.
१) ठाणे महानगरपालिकेने सादर केलेल्या महाराष्ट्र मेट्रो रेल्वे कॉर्पोरेशन लि. यांनी मेसर्स राईटस यांच्यामार्फत अंदाजित केलेल्या ठाणे शहरांतर्गत वर्तुळाकार मेट्रो प्रकल्पाकरिता रु.१३०९५ कोटी प्रकल्प पूर्णत्वाच्या खर्चाच्या सोबतच्या परिशिष्ट क्र.१ व २ मध्ये तपशील नमूद केलेला भांडवली खर्च असलेल्या प्रकल्पास मान्यता देण्यात येत आहे.
# Page 2
शासन निर्णय क्रमांकः एमआरडी-३३१९/प्र.क्र.०८(भाग-२)/नवि-७
२) ठाणे शहरांतर्गत वर्तुळाकार मेट्रो रेल्वे प्रकल्पाची अंमलबजावणी विशेष हेतू वाहन कंपनीमार्फत राबवावयाच्या वित्तीय आराखडयानुसार (परिशिष्ट-३) आर्थिक सहभागातून भागभांडवल उभारुन त्यामधील कर्जाचे कोणतेही दायित्व/जबाबदारी राज्यशासनावर येणार नाही, या अटीवर प्रकल्प पूर्ण करण्यासाठी मान्यता देण्यात येत आहे.
३) सदर प्रकल्पासाठी राज्यशासनाच्यावतीने समभाग म्हणून रु.१५०७ कोटी, भूसंपादन व पुनर्वसन याकरिता रु.२७११ कोटी बांधकाम कालावधी दरम्यानचे व्याज व प्रारंभिक शुल्क रु.२१ कोटी आणि स्थानिक स्वराज्य संस्थांचे सहाय्य म्हणून रु.२०० कोटी असे एकूण रु.४४३९ कोटी ठाणे महानगरपालिकेने देण्याबाबत ठाणे महानगरपालिकेस निदेश देण्यात येत आहेत.
४) सदर प्रकल्पासाठी केंद्र शासनाच्या कराच्या ५० टक्के रु.४२८ कोटी आणि राज्य स्तरीय कर रु.६८७ कोटी असे एकूण रु. १११५ कोटी राज्य शासनाकडून व्याजासहित परतफेड करावयाचे दुय्यम कर्ज देण्यास मान्यता देण्यात येत आहे.
५) सदर प्रकल्पासाठी केंद्र शासनाचे समभाग रु. १५०७ कोटी व केंद्र शासनाच्या करांच्या ५० टक्के रु. ४२८ कोटी केंद्रशासनाचे बिनव्याजी दुय्यम कर्ज असे एकूण रु. १९३५ कोटी केंद्रीय सहाय्य मिळविण्याकरिता केंद्रशासनाकडे विनंती करण्यास मान्यता देण्यात येत आहे.
६) सदर प्रकल्पासाठी केंद्र शासनामार्फत निधी प्राप्त करुन घेण्यासाठी पत्रव्यवहार करण्यास ठाणे महानगरपालिका/महामेट्रो यांना प्राधिकृत करण्यात येत आहे.
७) ठाणे महानगरपालिकेने सादर केलेल्या ठाणे शहरांतर्गत वर्तुळाकार मेट्रो प्रकल्पाची अंमलबजावणी ठाणे, नागपूर आणि पुणे मेट्रोच्या धर्तीवर केंद्र आणि राज्य शासन यांच्या विशेष हेतू वाहन महाराष्ट्र मेट्रो रेल कॉर्पोरेशन लिमिटेड (महा मेट्रो) मार्फत करण्यास मान्यता देण्यात येत आहे.
८) सदर प्रकल्पासाठी आवश्यक जमीन उपलब्ध करुन देणे ही जबाबदारी ठाणे महानगरपालिकेची राहील.
सदर प्रकल्पाच्या कामात भूसंपादन ही बाब प्रकल्पाच्या प्रगतीतील अडथळा ठरणार नाही, याची नोंद ठाणे महानगरपालिकेने घेण्याबाबत ठाणे महानगरपालिकेस निदेश देण्यात येत आहेत.
९) सदर प्रकल्पाकरिता द्विपक्षीय / बहुपक्षीय वित्तीय संस्थेमार्फत अल्प व्याज दराचे कर्ज घेण्यास व सदर कर्जाचे मुद्दल व व्याज याचा कोणताही भार राज्यशासनावर येणार नाही या अटीवर ठाणे महानगरपालिका/महामेट्रोस प्राधिकृत करण्यात येत आहे.
१०) ठाणे शहरांतर्गत वर्तुळाकार मेट्रो मार्गाची अंमलबजावणी मेट्रो कायदा २००९ (सुधारित) नुसार करण्यास मान्यता देण्यात येत आहे.
११) ठाणे शहरांतर्गत वर्तुळाकार मेट्रो मार्गांच्या मार्गिकेमध्ये तसेच मेट्रो स्थानकांमध्ये गरज वाटल्यास किरकोळ बदल करण्यास, प्रकल्पाच्या व्याप्तीमध्ये अथवा प्रकल्पाच्या खर्चात वाढ होत असल्यास त्यास शासनाची
पूर्व मान्यता घेण्याच्या अटीवर, ठाणे महानगरपालिका यांना प्राधिकृत करण्यात येत आहे.
पृष्ठ १२ पैकी २
# Page 3
शासन निर्णय क्रमांकः एमआरडी-३३१९/प्र.क्र.०८ (भाग-२)/नवि-७
१२) ठाणे शहरातील सर्व मेट्रो मार्गिकांच्या भाडे दरात एक वाक्यता रहावी म्हणून ठाणे वर्तुळाकार मेट्रो रेल्वेचे सुरुवातीचे भाडे दर हे मुंबई मेट्रो मार्ग-४ वडाळा-घाटकोपर-मुलुंड-ठाणे-कासारवडवली या मार्गिकेच्या भाडे टप्पे व दराप्रमाणे पुढीलप्रमाणे सुरुवातीचे भाडेदर ठेवण्यास मान्यता देण्यात येत आहे.
------------------------------------
| अंतर (कि.मी.) |  |  |  |  |  |  |  |  |
| भाडे (रु.) | १० | २० | ३० | ४० | ५० | ६० | ७० | ८० |
------------------------------------
सदर भाडे मेट्रो सुरु करण्यापूर्वी गरज भासल्यास ते मुंबई मेट्रो ४ वडाळा-घाटकोपर- मुलुंड
ठाणे-कासारवडवली या मार्गाच्या अस्तित्वात असलेल्या भाडेदराप्रमाणे आवश्यक बदल करण्याचे
अधिकार ठाणे महानगरपालिका/महामेट्रो यांना देण्यास मान्यता देण्यात येत आहे. मेट्रो कायद्यानुसार
भाडेदरात पुढील बदल करण्याचे अधिकार भाडे निर्धारण समितीला (Fare Fixation Committee)
आहेत, याची नोंद घेण्याबाबत संबंधितांना सूचित करण्यात येत आहे.
१३) सदर प्रकल्पासाठी बाह्यसहाय्यीत कर्ज ठाणे महानगरपालिका/महामेट्रोमार्फत घेतल्यास व सदर कर्ज सहाय्यासाठी राज्यशासनामार्फत हमी देण्याची आवश्यकता भासल्यास, सदर कर्जाचे कोणतेही दायित्व राज्यशासनावर येणार नाही, या अटीवर राज्यशासनाकडून हमी देण्यास तत्वत: मान्यता देण्यात येत आहे.
१४) ठाणे शहरांतर्गत वर्तुळाकार मेट्रो मार्ग वेळेवर पूर्ण करण्यासाठी मेट्रो रेल्वे स्थानक सुविधांकरीता व तसेच कारडेपोकरीता आवश्यक असलेल्या खाजगी जमीनी मेट्रो रेल्वे अधिनियम, २००९ / महाराष्ट्र प्रादेशिक व नगररचना अधिनियम, १९६६ / नविन केंद्रीय भूसंपादन व पुनर्वसन व पुनर्वसाहत अधिनियम, २०१३ अंतर्गत अथवा विकास हक्क / विकास हक्क हस्तांतरण यांचे माध्यमातून ठाणे महानगरपालिकेमार्फत करण्यास मान्यता देण्यात येत आहे.
१५) सदर मार्गिकेमध्ये बाधीत होणाऱ्या नागरीकांचे पुनर्वसन मंजूर विकास नियंत्रण नियमावलीतील नागरी पुनरुत्थान योजनेच्या नियमानुसार योजनेंतर्गत ठाणे महानगरपालिकेमार्फत करण्यास मान्यता देण्यात येत आहे.
१६) ठाणे शहरांतर्गत वर्तुळाकार मेट्रो मार्ग हा प्रकल्प "निकडीचा सार्वजनिक प्रकल्प" व "महत्वपूर्ण नागरी वाहतूक प्रकल्प" म्हणून घोषित करण्यास मान्यता देण्यात येत आहे.
१७) सदर प्रकल्पाकरिता द्विपक्षीय / बहुपक्षीय वित्तीय संस्थेमार्फत घेतल्या जाणाऱ्या कर्जाच्या मुद्दलाची परतफेड तसेच व्याजाची परतफेड याची जबाबदारी संबंधित प्रकल्प अंमलबजावणी संस्था/ठाणे
पृष्ठ १२ पैकी ३
# Page 4
शासन निर्णय क्रमांकः एमआरडी-३३१९/प्र.क्र.०८(भाग-२)/नवि-७
महानगरपालिका यांची राहील त्यामुळे शासनावर अतिरिक्त भार येणार नाही याची खबरदारी घेण्यात यावी, याबाबत ठाणे महानगरपालिकेस/महामेट्रोस निर्देश देण्यात येत आहेत.
१८) सदर प्रकल्पाच्या अंदाजित किंमत, प्रकल्पामधुन मिळणारा परतावा याकरिता प्रकल्प अहवालात घेण्यात आलेल्या गृहीतकांची कसोशीने तपासणी करणे व ह्या बाबींवर स्वतंत्र अभिप्राय (Second opinion) घेण्याची कार्यवाही करण्यास ठाणे महानगरपालिका/महामेट्रोस निर्देश देण्यात येत आहेत.
१९) राज्यशासनाचा समभाग व भूसंपादन व पुर्नवसन व पुर्नवसाहतीकरण खर्च ठाणे महानगरपालिकेने स्वत:च्या निधीतून करण्यास मान्यता देण्यात येत आहे.
२०) सदर प्रकल्पाकरिता केंद्रशासनासोबत करावयाच्या त्रिपक्षीय करारात ठाणे महानगरपालिकेस देखिल चौथा पक्ष म्हणून घेण्यास केंद्रशासनास विनंती करण्यास मान्यता देण्यात येत आहे.
२१) सदर प्रकल्पाच्या खर्चात भूसंपादन, पुनर्वसन व पुनर्वसाहतीकरण यामधील विलंबामुळे वाढ होणार नाही याची दक्षता घेण्यास ठाणे महानगरपालिका/महामेट्रो यांना निर्देश देण्यात येत आहेत. तसेच न्यायीक
बाबीमुळे अथवा इतर अनुषंगिक वा अन्य कोणत्याही बाबींमुळे प्रकल्पाच्या खर्चात वाढ झाल्यास सदर वाढीव खर्चाची जबाबदारी ठाणे महानगरपालिकेची राहील, असे ठाणे महानगरपालिकेला निर्देश देण्यात येत आहेत.
२२) सदर प्रकल्पासाठी घेण्यात येणाऱ्या बाह्यसहाय्यीत कर्जाची जबाबदारी प्रामुख्याने ठाणे महानगरपालिकेची असल्याने ठाणे महानगरपालिकेने त्यांचे पत मुल्यांकन करुन घेण्याबाबत सूचना देण्यात येत आहेत.
२३) सदर प्रकल्पामधून मिळणारा आर्थिक परतावा या बाबीवर या प्रकल्पाची आर्थिक वर्धनक्षमता अवलंबून असल्याने या गृहितकांबाबत ठाणे मनपा व महामेट्रोने स्वतंत्र अभिप्राय घेण्यात यावेत.
२४) सदर प्रकल्पास राज्यशासनाने सदर प्रस्तावात मान्य केलेल्या निधीपेक्षा अधिकचा निधी सदर प्रकल्पास उपलब्ध करुन देण्यात येणार नाही, याची नोंद ठाणे मनपाने घ्यावी.
२५) सदर प्रकल्पासाठी घेण्यात येणारे बाह्यसहाय्यित कर्जाची त्याच्या मुद्दल व व्याजासह संबंधित प्रकल्प अंमलबजावणी संस्था / ठाणे महानगरपालिका यांनी परतफेड करावी तसेच सदर कर्जाचे कोणतेही दायित्व राज्यशासनावर येणार नाही, याची खबरदारी घेण्यात यावी.
२६) मेट्रो रेल्वे स्थानक व कारडेपोच्या व्यावसायिक वापरास परवानगी देणे व त्यानुसार सदर जमिनीचा वाणिज्यिक विकास करण्याचे अधिकार ठाणे महानगरपालिका/महामेट्रो यांना देण्यास तत्वत: मान्यता देण्यात येत आहे.
२७) सोबतच्या परिशिष्ट-४ मध्ये नमूद केल्याप्रमाणे "समर्पित नागरी परिवहन निधी" च्या उभारणीस आणि इतर स्रोतामधुन उपलब्ध झालेला निधी "समर्पित नागरी परिवहन निधी" मध्ये जमा करुन तो निधी सदर
प्रकल्पासाठी, भविष्यात येणाऱ्या पायाभूत सुविधा प्रकल्पाच्या अंमलबजावणी करण्यासाठी तसेच कार्य व
पृष्ठ १२ पैकी ४
# Page 5
शासन निर्णय क्रमांकः एमआरडी-३३१९/प्र.क्र.०८(भाग-२)/नवि-७
देखभाल (O&M) इ. साठी प्रकल्प अंमल बजावणी संस्था / महामेट्रोस वापरण्यास देण्यास मान्यता देण्यात येत आहे.
०३. हा शासन निर्णय नियोजन विभाग अनौपचारीक संदर्भ क्र.३१/१९/१४४४ दिनांक २.०३.२०१९ व वित्त विभाग अनौपचारीक संदर्भ क्र. ८४/२०१९ दिनांक ०७.०३.२०१९ अन्वये प्राप्त अभिप्रायांचा विचार करुन निर्गमित करण्यात येत आहे.
# Page 6
# Page 7
# Page 8
# Page 9
# Page 10
# Page 11
# Page 12