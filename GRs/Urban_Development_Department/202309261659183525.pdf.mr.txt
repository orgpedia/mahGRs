# Page 1
तुळजापूर विकास प्राधिकरणा अंतर्गत बांधण्यात आलेली तुळजापूर नगरपरिषद मालकीच्या धर्मशाळेची इमारत सुपर मल्टीस्पेशालिटी हॉस्पिटल सुरु करण्यासाठी श्री तुळजाभवानी मंदिर संस्थानास दिर्घ मुदतीच्या भाडे तत्त्वावर देण्याबाबत.
महाराष्ट्र शासन
नगर विकास विभाग
शासन निर्णय क्रमांक : एमयुएम-२०२३/प्र.क्र.२८८/नवि-१७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक:- २६ सप्टेंबर, २०२३
वाचा:- १) शासन निर्णय, नगर विकास विभाग, क्र.तिक्षेवि-२००८/प्र.क्र.१३७/नवि-१६, दि.३१.१०.२००८.
२) जिल्हाधिकारी, धाराशिव यांचे पत्र २०२३/नपप्र/कार्या-१/तुविप्रा-मल्टी हॉस्पि./कावी /५२२, दि.१४.०७.२०२३.
प्रस्तावना :
नगर विकास विभाग, शासन निर्णय दि.३१.१०.२००८ अन्वये श्रीक्षेत्र तुळजापूर मंदिर, मंदिर
परिसर व शहर विकास आराखड्याची अंमलबजावणी करण्यासाठी तुळजापूर तिर्थक्षेत्र विकास
प्राधिकरण स्थापन करण्यात आले आहे. त्यातील परिशिष्ट-अ मधील भाविकांसाठी इतर सुविधा
विकसित करणे या बाबींमध्ये अ.क्र.७ वर “यात्रा मैदान येथे धर्मशाळा बांधणे (टप्पा-२)” या कामास
मान्यता देण्यात आली. सदर इमारतीचे बांधकाम पुर्ण झाले आहे. तथापि, सदर इमारतीचा विहित
प्रयोजनासाठी वापर झाला नाही. यास्तव, श्री तुळजापूर मंदिर संस्थान ट्रस्टचे पदसिध्द अध्यक्ष
जिल्हाधिकारी, धाराशिव यांनी वाचा येथील क्र.२, दि.१४.०७.२०२३ रोजीच्या पत्रान्वये यात्रा मैदान
धर्मशाळा इमारतीच्या ठिकाणी सुपर मल्टीस्पेशालिटी हॉस्पिटल सुरु करण्यासाठी नगरपरिषद
मालकीची सदर इमारत श्री तुळजाभवानी मंदिर संस्थानास दिर्घ मुदतीने भाडेतत्वावर देण्याबाबत शिफारस केली आहे.
२. श्री तुळजापूर मंदिर संस्थान ट्रस्टचे पदसिध्द अध्यक्ष जिल्हाधिकारी, धाराशिव यांनी केलेली
शिफारस विचारात घेऊन, शासन निर्णय, दि. ३१.१०.२००८ मध्ये नमुद विहित प्रयोजनासाठी तुळजापूर
विकास प्राधिकरणा अंतर्गत बांधण्यात आलेल्या धर्मशाळा इमारतीचा वापर झालेला नसल्याने, शासन
निर्णयातील त्या इमारतीचे यात्रा मैदान धर्मशाळा म्हणून असलेले प्रयोजन बदलून “सुपर
# Page 2
शासन निर्णय क्रमांकः एमयुएम-२०२३/प्र.क्र.२८८/नवि-१७
मल्टीस्पेशालिटी हॉस्पिटल” असे करण्याची बाब, तसेच या इमारतीच्या ठिकाणी सुपर मल्टीस्पेशालिटी
हॉस्पिटल सुरु करण्यासाठी तुळजापूर नगरपरिषद मालकीची सदर इमारत श्री तुळजाभवानी मंदिर
संस्थानास दिर्घ मुदतीने भाडेतत्वावर देण्याची बाब शासनाच्या विचाराधीन होती.
शासन निर्णय :
श्रीक्षेत्र तुळजापूर मंदिर, मंदिर परिसर व शहर विकास आराखड्यास मान्यता दिलेल्या नगर
विकास विभाग, शासन निर्णय दि.३१.१०.२००८ मधील परिशिष्ट-अ तील “भाविकांसाठी इतर सुविधा
विकसित करणे” या बाबींमध्ये बांधकाम पुर्ण होवून विनावापर असलेल्या अ.क्र.७ वरील “यात्रा मैदान येथे
धर्मशाळा बांधणे ( टप्पा - २) " या कामाचे प्रयोजन बदलून “सुपर मल्टीस्पेशालिटी हॉस्पिटल" असे
करण्यास मान्यता देण्यात येत आहे.
२. महाराष्ट्र नगरपरिषदा, नगरपंचायती व औद्योगिक नगरी अधिनियम, १९६५ च्या कलम ९२ (१) व
(२) मधील आणि महाराष्ट्र नगरपालिका (स्थावर मालमत्तेचे हस्तांतरण) नियम, १९८३ मधील भाग-६ मध्ये
शैक्षणिक, धर्मादाय आणि सार्वजनिक प्रयोजनासाठी असलेल्या तरतूदीनुसार, तुळजापूर विकास
प्राधिकरणा अंतर्गत बांधण्यात आलेल्या आठवडी बाजार येथील विनावापर असलेल्या धर्मशाळा (भक्त
निवास १२४) इमारतीच्या ठिकाणी सुपर मल्टीस्पेशालिटी हॉस्पिटल सुरु करण्यासाठी तुळजापूर
नगरपरिषद मालकीची ही इमारत श्री तुळजाभवानी मंदिर संस्थानास प्रथम १० वर्ष दिर्घ मुदतीने, तसेच
त्यानंतर सदर प्रकल्पाचा प्रगती अहवाल तपासून व योग्य असल्याची खात्री झाल्यानंतर पुढील २०
वर्षांसाठी भाडे करारावर खालील अटी व शर्तींच्या अधिन राहून देण्यास मान्यता देण्यात येत आहे:
अटी व शर्ती -
१) ज्या प्रयोजनासाठी जमिन व त्यावरील इमारत मंजूर करण्यात आली आहे, फक्त त्याच
प्रयोजनासाठी जागेचा वापर संबंधित श्री तुळजाभवानी मंदिर संस्थानास करावा लागेल.
२) सदर जागेचे व इमारतीचे किंवा त्यातील कोणत्याही भागाचे इतर कोणासही हस्तांतरण (Sub lease/Sublet) करता येणार नाही.
३) सदर जागेचे अतिक्रमणापासून संरक्षण करण्याची जबाबदारी संस्थानावर राहील.
४) सदर इमारत देखभाल व दुरुस्ती करुन, इमारत सुस्थितीत ठेवण्याची जबाबादारी संस्थानाची राहील.
५) सदर बांधकामाचे नैसर्गिक आपत्तीपासून संरक्षण करण्यासाठी आवश्यक तो विमा संबंधितांनी काढणे आवश्यक राहील.
६) भाडेकरार करतांना नगरपरिषदेचे उत्पन्न वाढीबाबत विचार करुन, प्रस्तुत जागेचे नियमानुसार
आकारावयाचे अधिमुल्य व भाडे त्रिसदस्यीय समितीने निश्चित करुन द्यावे किंवा सदर प्रकल्पातून होणाऱ्या उत्पनात नगरपरिषदेचा हिस्सा निश्चित करावा.
# Page 3
शासन निर्णय क्रमांकः एमयुएम-२०२३/प्र.क्र.२८८/नवि-१७
७) सदर जागेचे नियमानुसार देय असलेले भाडेमुल्य किंवा उत्पन्न हिस्सा त्या त्या वर्षात वसूल
करण्यासाठी मुख्याधिकारी, तुळजापूर नगरपरिषद, जि. उस्मानाबाद यांना प्राधिकृत करण्यात येत आहे.
८) संबंधित संस्थानाचा नगरपरिषदेसोबत आवश्यक करारनामा (Lease Agreement) जिल्हाधिकारी, धाराशिव / मुख्याधिकारी, तुळजापूर नगरपरिषद यांनी करुन द्यावा.
९) भाडेपट्ट्याची मुदत संपल्यावर भाडेपट्ट्याच्या नुतनीकरणाबाबतची शासन अधिसूचना,
दि.२५.०३.२०११ व प्रचलित नियमानुसार आवश्यक ती कार्यवाही करण्याची जबाबदारी मुख्याधिकारी, तुळजापूर नगरपरिषद व जिल्हाधिकारी, धाराशिव यांची राहील.
१०) वरील अटी व शर्ती व्यतिरिक्त जिल्हाधिकारी, धाराशिव यांना योग्य वाटेल अशा अटी व शर्ती त्यांनी निश्चित कराव्यात.