# Page 1
स्वच्छ महाराष्ट्र अभियान (नागरी) अंतर्गत क्षमता बांधणी व कार्यालयीन खर्चाकरिता निधी वितरीत करण्याबाबत.
महाराष्ट्र शासन
नगर विकास विभाग
शासन निर्णय क्रमांक: स्वमअ-२०१८/प्र.क्र.२४४/नवि-३४
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२
दिनांक: २ जून, २०१८.
वाचा: १) केंद्र शासनाच्या नगरविकास मंत्रालयाचे आदेश क्रमांक F. No. 1 /7/2015-SBM-I
(e-file #. 3104706), दिनांक २२ मे, २०१८.
२) शासन निर्णय, नगर विकास विभाग, क्रमांक: स्वभाअ-२०१५/प्र. क्र. २३/नवि-३४, दिनांक १५.०५.२०१५ शासन निर्णय:
देशातील सर्व शहरे पूर्णपणे स्वच्छ, निरोगी आणि राहण्यायोग्य करणे आणि सर्व नागरिकांना
स्वच्छ व चांगले आरोग्य आणि पर्यावरण मिळावे तसेच देशातील सर्व सांविधानिक शहरांना स्वच्छतेची
आणि या शहरामधील नागरीकांना घरगुती शौचालयांची सुविधा उपलब्ध करून देणे, या उद्देशाने केंद्र
शासनाने “स्वच्छ भारत अभियान (नागरी)” ची अंमलबजावणी सुरु केली आहे. या अभियानाच्या
धर्तीवर राज्यामध्ये संदर्भाधीन क्रमांक २ येथील शासन निर्णयान्वये “स्वच्छ महाराष्ट्र अभियान
(नागरी)” राबविण्यात येत आहे.
२. स्वच्छ भारत अभियानांतर्गत केंद्र शासनाने क्षमता बांधणी व कार्यालयीन खर्चाकरिता सन
२०१८-१९ या आर्थिक वर्षात राज्यासाठी वितरीत केलेला पहिल्या हप्त्याचा निधी रुपये ४.७६ कोटी
(रूपये चार कोटी शहात्तर लक्ष फक्त) वितरीत करण्यास शासन मान्यता देण्यात येत आहे. सदरचा
खर्च पुढील तक्त्यात नमूद केल्यानुसार संबंधित लेखाशिर्षासमोर दर्शविल्याप्रमाणे त्या
लेखाशिर्षाखाली सन २०१८-१९ या आर्थिक वर्षात मंजूर करण्यात आलेल्या तरतूदी मधून
भागविण्यात यावा.
# Page 2
शासन निर्णय क्रमांक: स्वमअ-२०१८/प्र.क्र. २४४/नवि-३४
--------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | लेखाशिर्ष | वितरीत करावयाचा निधी रूपये |
| १ | मागणी क्रमांक-एफ-२, २२१७, नगरविकास, (८०) सर्वसाधारण, १९१, महानगरपालिकांना सहाय्य, (००) (७६) स्वच्छ भारत अभियानासाठी महानगरपालिकांना सहाय्य ( केंद्र हिस्सा ७५%), ३१, सहायक अनुदाने (वेतनेतर), (२२१७९७५२) योजनांतर्गत | ९५,२०,०००/ (पंचाण्णव लक्ष वीस हजार फक्त) |
|  | मागणी क्रमांक-एफ-२, २२१७, नगरविकास, (८०) सर्वसाधारण, १९२, नगरपरिषदांना सहाय्य, (००) (७८) स्वच्छ भारत अभियानांतर्गत नगरपरिषदांना सहाय्य (केंद्र हिस्सा), ३१, सहायक अनुदाने (वेतनेतर), (२२१७ ९७७९) योजनांतर्गत | २,३८,००,०००/ (रूपये दोन कोटी अडतीस लक्ष फक्त.) |
|  | मागणी क्रमांक-एफ-२, २२१७, नगरविकास, (८०) सर्वसाधारण, १९३, नगरपंचायतींना सहाय्य, (००) (०३) स्वच्छ भारत अभियानांतर्गत नगरपंचायतींना सहाय्य (केंद्र हिस्सा), ३१, सहायक अनुदाने (वेतनेतर), (२२१७ ९७९७) योजनांतर्गत | १,४२,८०,०००/ (एक कोटी बेचाळीस लक्ष ऐंशी हजार फक्त) |
--------------------------------------------------------------------------------------------------------------------------------------------------------------------------------------------------------------------------------------------------------------------
३. सदर निधी आहरित करण्यासाठी राज्य अभियान संचालक, स्वच्छ महाराष्ट्र अभियान (नागरी) यांना आहरण व संवितरण अधिकारी तसेच नियंत्रक अधिकारी म्हणून घोषित करण्यात येत आहे. त्यांनी सदर रकमेचे देयक तयार करावे व ते अधिदान व लेखा कार्यालय, मुंबई यांच्याकडे तात्काळ सादर करून सदर निधी आहरित करून धनादेश प्राप्त करून घेण्यात यावा. सदर निधीचे नागरी स्थानिक
स्वराज्य संस्थानिहाय वाटप, शासन स्वतंत्र आदेशान्वये करून देईल. त्यानुसार या निधीचे वितरण संबंधित नागरी स्थानिक स्वराज्य संस्थांना करण्याची कार्यवाही राज्य अभियान संचालकांनी करावी.
४. सदरचा शासन निर्णय वित्त विभागाचे परिपत्रक क्रमांक अर्थसं-२०१८/प्र.क्र.६९/ अर्थ-३ दिनांक २ एप्रिल, २०१८ अन्वये प्रशासकीय विभागास प्रदान करण्यात आलेल्या अधिकारान्वये निर्गमित करण्यात येत आहे.
५. शासन परिपत्रक वित्त विभाग क्रमांक अर्थसं-२०१८/प्र.क्र.६९/अर्थ-३ दिनांक २ एप्रिल, २०१८ अन्वये ३१, वेतनेत्तर सहाय्यक अनुदाने या बाबी खालील खर्च करण्यास विभागास अधिकार प्राप्त झाले असून सदर परिपत्रकातील नमूद अटींची पूर्तता करण्यात आली आहे.
६. शासन परिपत्रक वित्त विभाग क्रमांक अर्थसं-२०१८/प्र.क्र.६९/ अर्थ-३ दिनांक २ एप्रिल, २०१८ च्या परिशिष्टातील अनुक्रमांक १, २, ३, ५, ६, ७ या प्रकरणी लागू नाही. तसेच सदर परिशिष्टातील अनुक्रमांक ४ बाबत नमुद करण्यात येते कि, ही योजना केंद्र पुरस्कृत बाह्य सहाय्यित योजना नाही, तथापि केंद्र शासनाकडून निधी प्राप्त झाल्याची खात्री वित्त विभागाचे अनौपचारिक संदर्भ क्रमांक:अनौ ३०७/अर्थोपाय, दिनांक २८/०५/२०१८ अन्वये करण्यात आली आहे.
७. शासन परिपत्रक वित्त विभाग क्रमांक अर्थसं-२०१८/प्र.क्र.६९/अर्थ-३ दिनांक २ एप्रिल, २०१८ रोजीच्या परिपत्रकासोबतच्या परिशिष्टातील अनुक्रमांक ३ च्या अनुषंगाने नमूद करण्यात येते कि, सदर योजनेच्या स्वरुपात अथवा व्याप्तीमध्ये कसलाही बदल करण्यात आलेला नाही. तसेच सदर
पृष्ठ ३ पैकी २
# Page 3
शासन निर्णय क्रमांक: स्वमअ-२०१८/प्र.क्र. २४४/नवि-३४
दिनांक २ एप्रिल, २०१८ रोजीच्या परिपत्रकासोबतच्या परिशिष्टातील अ.क्र. ८ संदर्भातील तपासणी सुचीमधील अनुक्रमांक १, २, ४ मध्ये नमुद करण्यात आलेल्या अटींची पुर्तता होत आहे. तसेच सदर अनुक्रमांक ८ संदर्भातील तपासणी सुचीमधील अनुक्रमांक ३, व अनुक्रमांक ५ ते १० या प्रकरणी लागू नाही.
८. शासन परिपत्रक वित्त विभाग क्र. अर्थसं-२०१८/प्र.क्र.६९/ अर्थ - ३ दिनांक २ एप्रिल, २०१८ मधील ६ क अन्वये ३१ वेतनेत्तर सहायक अनुदाने या बाबीखालील खर्च करण्यास विभागास अधिकार प्राप्त झाले आहेत. सदर शासन निर्णयान्वये रुपये ४.७६ कोटी निधी मंजूर करण्यात येत आहे.
९. सदरचा शासन निर्णय हा वित्त विभागाच्या अनौपचारिक संदर्भ क्रमांक: अनौ-३०७/अर्थोपाय, दिनांक २८/०५/२०१८ अन्वये प्राप्त झालेल्या मान्यतेनुसार निर्गमित करण्यात येत आहे.