# Page 1
१२.५% योजनेंतर्गत वाटप करावयाच्या भूखंडाकरिता
आकारावयाच्या भाडेपट्टयाच्या किंमतीबाबत...
महाराष्ट्र शासन
नगर विकास विभाग
शासन निर्णय क्रमांकः सिआयडी-३३२२/९१३/प्र.क्र.१५५/नवि-१०
मादाम कामा रोड, हुतात्मा राजगुरु चौक,
मंत्रालय, मुंबई-४०००३२.
दिनांक : ०५ फेब्रुववारी, २०२४
वाचा :- १) शासन निर्णय क्र.एलक्युएन-१९८५/१७१०/सीआर-२१७/८५/नवि-१०, दि.०६.०३.१९९०
२) शासन पत्र सिआयडी-३३२२/९१३/प्र.क्र.१५५/नवि-१०, दि.१२.१.२०२४
प्रस्तावना :-
नवी मुंबई प्रकल्पासाठी ठाणे व पनवेल तालुक्यातील ९५ गावातील जमिनी संपादित करुन
सिडको महामंडळाची “विशेष नियोजन प्राधिकरण” म्हणून नियुक्ती करण्यात आली आहे. संपादित
जमिनीच्या बदल्यात प्रकल्पग्रस्तांना दिलासा देण्याच्या दृष्ट्िटकोनातून शासन निर्णय, दि.६.३.१९९०
अन्वये संपादित जमिनीपैकी १२.५% जमीन जमीनमालकांना मंजूर करण्याबाबत धोरणात्मक निर्णय
घेण्यात आला आहे. सदर शासन निर्णयातील तरतूद (क) नुसार १२.५% योजनेंतर्गत वाटप करावयाच्या
भूखंडासाठी भाडेपट्टा किंमत आकारण्यात येते. तथापि, सदर आकारण्यात येणा-या भाडेपट्टयाच्या
किंमतीविरुध्द मा.उच्च न्यायालय, मुंबई येथे रिट याचिका क्र.४९६१/२०२२ दाखल करण्यात आली
असून सदर याचिकेमधील मा. न्यायालयाच्या दि.२७.२.२०२३ रोजीच्या आदेशान्वये उक्त तरतूद (क) रद्द
करण्यात आली आहे. मा. न्यायालयाच्या आदेशाच्या अनुषंगाने सिडको संचालक मंडळाने ठराव
क्र.१२७३६, दि.१३.७.२०२३ पारित केला असून त्यानुषंगाने १२.५% योजनेंतर्गत वाटप करण्यात येणा-या
भूखंडाकरिता आकारावयाच्या भाडेपट्टयाच्या किंमतीबाबत निर्णय घेण्याची बाब शासनाच्या विचाराधीन
होती. त्यानुसार खालीलप्रमाणे निर्णय घेण्यात येत आहे.
शासन निर्णय :-
(१) संदर्भाधीन शासन निर्णय, दि.०६.०३.१९९० मधील तरतुद (क) रद्द करण्यात येत आहे. सदर
शासन निर्णयातील उर्वरित सर्व तरतुदी लागू राहतील.
(२) १२.५% योजनेंतर्गत वाटप करावयाच्या भूखंडाकरीता आकारावयाच्या भाडेपट्टयाची किंमत ही
वाटप करण्यात येणा-या भूखंडाच्या क्षेत्राच्या संपादनाकरीता लागलेला खर्च आणि विकास
कामाकरीता येणारा खर्च या दोन्ही मिळून येणारी एकुण किंमत आकारण्यात यावी. तसेच
विकास कामाकरीता येणारा खर्च हा सिडको महामंडळाच्या प्रचलित कार्यपध्दतीनुसार
आकारण्यात यावा.
# Page 2
शासन निर्णय क्रमांकः सिआयडी-३३२२/९१३/प्र.क्र.१५५/नवि-१०
(३) सदरचा निर्णय मा.न्यायालयाच्या दि.२७.०२.२०२३ रोजीच्या आदेशाच्या दिनांकापासून लागू
राहील.
०२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर