# Page 1
नागपूर महानगरपालिका सभेने पारित केलेले ठराव क्र. २९ दिनांक २०/०१/२०२० महाराष्ट्र महानगरपालिका अधिनियम कलम ४५१ अन्वये अंतिमत: विखंडीत करणेबाबत...
महाराष्ट्र शासन
नगर विकास विभाग
शासन निर्णय क्रमांक- नामपा-२०२० / ठराव/प्र.क्र.२२/नवि-२६
मंत्रालय, मुंबई - ४०० ०३२.
दिनांक :- ०७ एप्रिल, २०२१
वाचा :- १) आयुक्त, नागपूर महानगरपालिका यांचे पत्र क्र. ४२४/आस्थापना, दिनांक २०/०२/२०२० २) समक्रमांक दिनांक ३०/१२/२०२० चा शासन निर्णय ३) आयुक्त, नागपूर महानगरपालिका, नागपूर यांचे पत्र क्र. ४६५/आस्थापना दिनांक १२/०१/२०२१
प्रस्तावना : आयुक्त, नागपूर महानगरपालिका यांच्या संदर्भाधीन क्र. ०१ येथील प्राप्त प्रस्तावानुसार,
करण्यात आलेल्या विनंतीस अनुलक्षून, नागपूर महानगरपालिका, सर्वसाधारण सभा ठराव क्र.२९
दिनांक २०/०१/२०२० हा महाराष्ट्र महानगरपालिका अधिनियमातील कलम ५४ (१) च्या तरतुदीशी विसंगत असल्याने, सदरचा ठराव महानगरपालिका अधिनियमातील कलम ४५१ (१) नुसार संदर्भाधीन
क्र.०२ येथील शासन निर्णयान्वये तात्पुरता निलंबित करण्यात आलेला होता.
सदरचा ठराव निलंबित करत असताना, महाराष्ट्र महानगरपालिका अधिनियमाचे कलम ४५१
(२) नुसार आदेशाच्या दिनांकापासून एक महिन्यात आयुक्त, नागपूर महानगरपालिका तसेच महापालिका यांना अभिवेदन करण्यास संधी देण्यात आलेली होती. तथापि, या कालावधीत आयुक्त,
नागपूर महानगरपालिका, नागपूर यांचे संदर्भाधीन क्र.०३ येथील पत्राद्वारे, सदरचा ठराव विखंडीत करण्यात यावा, असे नमूद करुन, अभिवेदन प्राप्त झालेले होते. त्यानंतरही दिनांक ११/०२/२०२१ पावेतो, नागपूर महानगरपालिका, महासभेचे अभिवेदन प्राप्त झाले नव्हते.
उक्त वस्तुस्थिती पहाता, महानगरपालिकेच्या प्रशासकीय शिस्तीच्या अनुषंगाने, नागपूर महानगरपालिका, सर्वसाधारण सभा ठराव क्र. २९ दिनांक २१/०१/२०२० हा महाराष्ट्र महानगरपालिका
अधिनियमातील कलम ४५१ (३) नुसार अंतिमत: विखंडीत करण्याची बाब शासनस्तरावर विचाराधीन होती. यास अनुसरुन, शासनाने खालीलप्रमाणे निर्णय घेतलेला आहे.
शासन निर्णय : नागपूर महानगरपालिका सभागृहाने पारित केलेले ठराव क्र. २९ दिनांक २०/०१/२०२० हा महाराष्ट्र महानगरपालिका अधिनियमाचे कलम ४५१ (३) नुसार अंतिमत: विखंडीत करण्यात येत आहे.
# Page 2
शासन निर्णय क्रमांकः नामपा-२०२०/ठराव/प्र.क्र.२२/नवि-२६