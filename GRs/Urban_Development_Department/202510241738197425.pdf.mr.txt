# Page 1
श्री चक्रधर स्वामी दत्त मंदिर, काटोल तीर्थक्षेत्र
विकास आराखड्यास प्रशासकीय मान्यता
देण्याबाबत.
महाराष्ट्र शासन
नगर विकास विभाग
शासन निर्णय क्रमांक : संकीर्ण-२०२४/प्र.क्र.३३९/नवि-१८
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक:- २४ ऑक्टोबर, २०२५.
वाचा :-१) शासन निर्णय, नियोजन विभाग, क्र. तीक्षेवि-२०१५/प्र.क्र.६/का.-१४४४, दि.०४ जून, २०१५
२) शासन निर्णय, नियोजन विभाग, क्र. तीक्षेवि-२०१५/प्र.क्र.६/का.-१४४४, दि.१९ जुलै, २०१६
३) जिल्हाधिकारी, नागपूर यांचा दिनांक १९.०३.२०२४ रोजीचा प्रस्ताव
४) मुख्य सचिव यांच्या अध्यक्षतेखाली दि.२८.४.२०२५ रोजी संपन्न झालेल्या उच्चाधिकार
समितीच्या बैठकीचे इतिवृत्त
प्रस्तावना :-
नियोजन विभाग, शासन निर्णय, दि.०४.०६.२०१५ नुसार राज्यातील तीर्थक्षेत्र, पर्यटनस्थळ-
परिसर विकास आराखडा अंतिम करणे व अंमलबजावणीसाठी धोरण/मार्गदर्शक तत्तवे निश्चित करण्यात
आली आहेत. या शासन निर्णयानुसार जिल्हाधिकारी यांच्या अध्यक्षतेखाली जिल्हास्तरीय कार्यकारी
समिती, मा. पालकमंत्री यांचे अध्यक्षतेखाली जिल्हास्तरीय समिती, मा. मुख्य सचिव महोदय यांच्या
अध्यक्षतेखाली उच्चाधिकार समिती आणि मा. मुख्यमंत्री महोदय यांच्या अध्यक्षतेखाली राज्यस्तरीय
शिखर समिती, अशा समित्या गठीत करण्यात आलेल्या आहेत.
२. त्यानुसार, जिल्हाधिकारी यांच्या अध्यक्षतेखाली जिल्हास्तरीय कार्यकारी समिती आणि
मा.पालकमंत्री यांच्या अध्यक्षतेखाली जिल्हास्तरीय समितीची मान्यता घेऊन, जिल्हाधिकारी, नागपूर
यांनी श्री चक्रधर स्वामी दत्त मंदिर, काटोल तीर्थक्षेत्राचा रु.२४.६९ कोटी इतक्या रक्कमेचा विकास
आराखडा शासनास मान्यतेस्तव सादर केला होता. सदर आरखड्यास मा.मुख्य सचिव यांच्या
अध्यक्षतेखालील उच्चाधिकार समितीच्या दि.२८.०४.२०२५ रोजी संपन्न झालेल्या बैठकीत तत्तवत:
मान्यता देण्यात आली आहे. मा. मुख्यमंत्री महोदयांनी सदर आराखडा राज्यस्तरीय शिखर समितीसमोर
कायोत्तर मान्यतेसाठी सादर करण्याबाबत निदेशित करुन सदर प्रस्तावास मान्यता दिली आहे.
३. त्याअनुषंगाने नागपूर जिल्यातील श्री चक्रधर स्वामी दत्त मंदिर, काटोल तीर्थक्षेत्र विकासाच्या
रु.२४.६९ कोटी (अक्षरी रुपये चोवीस कोटी एकोणसत्तर लाख फक्त) इतक्या रक्कमेच्या
आराखड्यामधील कामांना प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय :-
नागपूर जिल्यातील श्री चक्रधर स्वामी दत्त मंदिर, काटोल तीर्थक्षेत्राच्या रु.२४.६९ कोटी (अक्षरी
रुपये चोवीस कोटी एकोणसत्तर लाख फक्त) (जी.एस.टी.व इतर खर्च अंतर्भूत) इतक्या रक्कमेच्या विकास
आराखड्यामधील सोबत जोडलेल्या विवरणपत्रातील कामांना राज्यस्तरीय शिखर समितीच्या कायोत्तर
मान्यतेच्या तसेच खालील नमूद अटी व शर्तीच्या अधीन राहून प्रशासकीय मान्यता देण्यात येत आहे.
अटी व शर्ती :-
१.सदर तीर्थक्षेत्र विकास आराखडयातील प्रत्येक कामाच्या सविस्तर अंदाजपत्रकांना
जिल्हाधिकारी, नागपूर यांनी सक्षम अधिकाऱ्याची तांत्रिक मान्यता घेण्यात आल्याची खात्री
करुन कार्यारंभ आदेश देण्याची कार्यवाही करावी.
२. या तीर्थक्षेत्र विकास आराखड्यातील कामांचा इतर कोणत्याही शासकीय योजनेच्या प्रस्तावित
अथवा मंजूर कामांमध्ये समावेश नाही. तसेच या कामांची द्विरुक्ती होणार नाही, याची
खातरजमा करण्याची जबाबदारी जिल्हाधिकारी, नागपूर यांची राहील.
३. आराखड्याची अंमलबजावणी करतांना शिखर समितीच्या मान्यतेशिवाय मंजूर
आराखड्यातील कामांव्यतिरिक्त इतर कोणतेही काम समाविष्ट्ट करता अथवा बदलता येणार
नाही.
४.या तीर्थक्षेत्र विकास आराखड्यामधील कामांच्या देखभाल व दुरुस्तीची जबाबदारी श्री चक्रधर
स्वामी दत्त मंदीर, किल्ला काटोल, जि.नागपूर या संस्थेची राहील.
५.जिल्हाधिकारी, नागपूर यांनी प्राधान्याने करावयाच्या कामांसाठी निधी उपलब्ध करुन
देण्याबाबतचा प्रस्ताव कामनिहाय शासनास सादर करावा.
६.या तीर्थक्षेत्र विकास आराखड्यातील कामाची भौतिक प्रगती तसेच वितरीत निधीतून होणाऱ्या
खर्चाची त्रैमासिक विवरणपत्रे कार्यान्वयीन यंत्रणेने शासनास सादर करावीत. तसेच सदर
आराखडयातील कामांसाठी होणाऱ्या खर्चाची उपयोगिता प्रमाणपत्रे कार्यान्वयीन यंत्रणेने
विहित कालमर्यादेत शासनास सादर करावीत.
७.सदर तीर्थक्षेत्र विकास आराखडयातील कामांसाठी उपलब्ध करुन देण्यात येणाऱ्या निधीच्या
खर्चाबाबत वित्त विभाग व नियोजन विभागाने वेळोवेळी शासन निर्णय / परिपत्रकान्वये दिलेल्या
सूचना/निदेशांची संनियंत्रण अधिकारी, जिल्हाधिकारी, नागपूर तसेच कार्यान्वयीन यंत्रणा
सार्वजनिक बांधकाम विभाग, नागपूर यांनी काटेकोर अंमलबजावणी करावी.
०२. श्री चक्रधर स्वामी दत्त मंदिर तीर्थक्षेत्र विकास आराखड्याकरीता सोबतच्या
विवरणपत्रातील विविध कामांसाठी “कार्यान्वयीन यंत्रणा” म्हणून सार्वजनिक बांधकाम विभाग, नागपूर
यांना व जिल्हाधिकारी, नागपूर यांना “संनियंत्रण अधिकारी” म्हणून घोषित करण्यात येत आहे.
०३. सदर तीर्थक्षेत्र विकास आराखड्याच्या एकूण खर्चाच्या १२.५ टक्के हिस्सा काटोल
नगरपरिषदेने अदा करावा.
# Page 3
०४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5