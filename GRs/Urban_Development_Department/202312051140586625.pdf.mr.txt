# Page 1
स्वच्छ महाराष्ट्र अभियान (ना.) २.० अंतर्गत राज्यातील नागरी स्थानिक स्वराज्य संस्थासाठी मैला उपसा वाहने (Desludging Vehicles) खरेदी करण्याबाबतच्या प्रस्तावांना प्रशासकीय मान्यता देणेबाबत.
महाराष्ट्र शासन
नगर विकास विभाग
शासन निर्णय क्रमांक : स्वमअ-२०२३/प्र.क्र.CN६४६७७५(१)/नवि-३४
हुतात्मा राजगुरु चौक, मादाम कामा मार्ग
३ रा मजला, मंत्रालय, मुंबई
दिनांक :- ०५ डिसेंबर, २०२३.
संदर्भ : १. विकास विभाग शासन निर्णय क्र.स्वमअ-२०२२/प्र.क्र.७७/नवि-३४ दि.१५ जुलै, २०२२.
२. राज्य उच्चाधिकार समितीच्या दि.०५.०९.२०२२ रोजीच्या पहिल्या बैठकीचे इतिवृत्त.
३. नगर विकास विभाग शासन निर्णय क्र.स्वमअ-२०२२/प्र.क्र.१७८/नवि-३४ दि.१९ डिसेंबर, २०२२.
४. राज्य अभियान संचालनालय पत्र जा.क्र./राअस/ Desludging Vehicles / दि.१०.१०.२०२३
प्रस्तावना: केंद्र शासनाच्या "स्वच्छ भारत अभियान (नागरी) २.०" च्या धर्तीवर राज्यामध्ये स्वच्छ महाराष्ट्र अभियान (नागरी) २.० ची अंमलबजावणी संदर्भ क्र. १ येथील शासन निर्णयान्वये सुरू करण्यात आली आहे. या अभियानांतर्गत राज्यातील सर्व शहरे कचरामुक्त करण्याचे मुख्य उद्दिष्ट असून या अंतर्गत शहरातील सर्व प्रकारच्या घनकचऱ्याचे शास्त्रोक्त व्यवस्थापन व शाश्वत स्वच्छता आणि वापरलेल्या पाण्यावर प्रक्रिया करणे समाविष्ट आहे.
२. स्वच्छ महाराष्ट्र अभियान (नागरी) २.० अंतर्गत राज्यातील नागरी स्थानिक स्वराज्य संस्थाच्या मैला उपसा वाहने ( Desludging Vehicles ) खरेदी करण्याबाबतच्या प्रस्तावांना मा. मुख्य सचिव, महाराष्ट्र राज्य यांच्या अध्यक्षतेखालील राज्य उच्चाधिकार समितीच्या दि.०५.०९.२०२२ रोजीच्या पहिल्या बैठकीत मंजूरी देण्यात आलेली आहे. सदर प्रस्तावांना प्रशासकीय मान्यता देण्याची बाब शासनाच्या विचाराधीन होती.
शासन निर्णय: स्वच्छ महाराष्ट्र अभियान (नागरी) २.० अंतर्गत राज्यातील नागरी स्थानिक स्वराज्य संस्थाच्या मैला उपसा वाहने (Desludging Vehicles ) खरेदी करण्याबाबतच्या मा. मुख्य सचिव, महाराष्ट्र राज्य यांच्या अध्यक्षतेखालील राज्य उच्चाधिकार समितीच्या दि. ०५.०९.२०२२ रोजीच्या पहिल्या बैठकीत दिलेल्या मान्यतेस अनुसरून खालील प्रमाणे नमूद केल्यानुसार मैला उपसा वाहने खरेदी करण्याबाबतच्या प्रस्तावांना परिच्छेद-२ मध्ये नमूद अटी व शर्तींच्या अधिन राहून प्रशासकीय मंजूरी देण्यात येत आहे.
# Page 2
शासन निर्णय क्रमांकः स्वमअ-२०२३/प्र.क्र. CN६४६७७५(१)/नवि-३४
मैला उपसा वाहने (Desludging Vehicles ) खरेदी करण्याबाबतच्या प्रस्तावांचा तपशील
(रु. कोटीत)
------------------------------------------------------------------------
|  |  | नागरी |  |  | मंजूर |  |  |  |  |  |  |  |  | नागरी स्थानिक |  |
|  | अ. |  |  | एकूण मंजूर |  |  | केंद्र हिस्सा |  |  | राज्य |  |
| स्थानिक | वाहनांची | वाहनाचा | स्वराज्य संस्था |
| क्र. | किंमत (रु.) | (रु.) | हिस्सा (रु.) |
| स्वराज्य संस्था | संख्या | प्रकार | हिस्सा (रु.) |
|  |  |  |  |
|  | १ |  |  | २ |  |  | ३ |  |  | ४ |  |  | ५ |  |  | ६ |  |  | ७ |  |  | ८ |  |
|  | ३६८ | ४७९ | मैला उपसा वाहने (Desludging Vehicles) | ११९.७५ | ५९.८८ | ५२.२२ | ७.६५ |
| एकूण | ३६८ | ४७९ |  | ११९.७५ | ५९.८८ | ५२.२२ | ७.६५ |
------------------------------------------------------------------------
२. उपरोक्त नमूद मैला उपसा वाहने वाहने खरेदी करण्याबाबत अटी व शर्ती :
अ) सदर वाहन खरेदीसाठी कार्यान्वयीन यंत्रणा स्वच्छ महाराष्ट्र अभियान (ना.) संचालनालय राहील.
ब) सदर वाहनांची खरेदी केंद्रीय खरेदी पद्धतीने करण्यास मान्यता देण्यात येत आहे, जेणेकरुन सर्व नागरी स्थानिक स्वराज्य संस्थांना एकाच क्षमतेची वाहने मिळतील तसेच खरेदीची संख्या जास्त असल्याने मोठे उत्पादक सहभागी होतील व निविदा प्रक्रिया वेळेत पूर्ण होईल.
क) उपरोक्त मंजूर वाहनांची खरेदी जाहिर ई-निविदा प्रक्रिया राबवून करावी.
ड) ई-निविदा प्रक्रिया राबविताना सर्व प्रचलित नियमांचे पालन करण्यात यावे. तसेच यासाठी केंद्र शासनाकडून नमुना निविदा प्रक्रिया व कार्यपद्धती विहित करण्यात आली असेल तर त्याचा अवलंब करणे बंधनकारक राहील.
इ) सदर प्रकल्पा अंतर्गत करण्यात येणाऱ्या खर्चामुळे आदर्श आचार संहितेचा भंग होणार नाही याची दक्षता घेण्यात यावी.
३. निधी वितरण:
स्वच्छ महाराष्ट्र अभियान (नागरी) २.० अंतर्गत राज्यातील नागरी स्थानिक स्वराज्य संस्थाच्या मैला उपसा वाहने (Desludging Vehicles) खरेदी करण्याबाबतचे निधी वितरण खालीलप्रमाणे राहील:
अ) मैला उपसा वाहनांकरिता केंद्र, राज्य व नागरी स्थानिक स्वराज्य संस्थांचा हिस्सा वरील तक्त्यात नमूद केल्याप्रमाणे राहील.
ब) मैला उपसा वाहनांसाठी राज्य शासनाच्या हिश्याचा निधी केंद्र शासनामार्फत प्राप्त होणाऱ्या निधीच्या प्रमाणात उपलब्ध करून देण्यात येईल.
क) राज्यातील नगरपरिषदा व नगरपंचायतीची आर्थिक परिस्थिती फारशी चांगली नसल्यामुळे नागरी स्थानिक स्वराज्य संस्थेचा हिस्सा रु.७.६५ कोटी राज्य शासनामार्फत देण्यात येणार असून सदर खर्च मागणी क्रमांक एफ-२ “२२१७, नगर विकास, ८० सर्वसाधारण, १९२ नगरपरिषदांना सहाय्यक पृष्ठ ३ पैकी २
# Page 3
शासन निर्णय क्रमांकः स्वमअ-२०२३/प्र.क्र. CN६४६७७५(१)/नवि-३४
(००) (४२) नगर परिषदांना वैशिष्ट्यपूर्ण कामांसाठी विशेष अनुदान ३१ सहाय्यक अनुदाने (२२१७ १३०१) (वेतनेतर)” या लेखाशिर्षाखाली सन २०२२-२३ च्या मंजूर अनुदानातून करण्यात आलेल्या तरतुदीमधून भागविण्यात यावा.
ड) ई-निविदा अंती खर्च मूळ किंमतीपेक्षा कमी असल्यास शिल्लक रक्कम शासनास जमा करण्यात यावी.
इ) यासाठी वितरीत केलेला निधी केवळ मैला उपसा वाहनांच्या खरेदीसाठी वापरणे बंधनकारक असून त्याचा वापर इतर प्रयोजनार्थ केल्यास सदर बाब ही गंभीर वित्तिय अनियमितता समजण्यात येईल.
फ) एकत्रित खर्चाचे उपयोगिता प्रमाणपत्र केंद्र शासनाने विहित केलेल्या प्रपत्रात सादर करणे संचालनालयास बंधनकारक राहील.