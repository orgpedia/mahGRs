# Page 1
१५ व्या केंद्रीय वित्त आयोगाच्या शिफारशीनुसार Million Plus Cities अंतर्गत सन २०२१-२०२२ या आर्थिक वर्षातील पाणी पुरवठा व व्यवस्थापनात सुधारणा व प्रभावी घनकचरा व्यवस्थापन (For improving conservation,supply and management of water and efficient solid waste management measures) साठीच्या अनुदानाचा हप्ता आहरीत करणेबाबत.
महाराष्ट्र शासन
नगर विकास विभाग
शासन निर्णय क्रमांकः एफएफसी-२०२२/प्र.क्र.११५/नवि-४
मंत्रालय, मुंबई- ४०० ०३२
दिनांक :- २५ ऑक्टोबर, २०२२
वाचा : १. नगर विकास विभाग, शासन निर्णय क्र. एफएफसी २०२०/प्र.क्र.५६/नवि-०४, दि.२८.१०.२०२०.
२. नगर विकास विभाग, शासन निर्णय क्र. एफएफसी २०२०/प्र.क्र.५६/नवि-०४, दि.३०.०४.२०२१.
३. नगर विकास विभाग, शासन निर्णय क्र. एफएफसी २०२०/प्र.क्र.५६/नवि-०४, दि.०३.०५.२०२१ ४. केंद्र शासनाचे पत्र (ULB Release No.57/2022-23) क्रमांक F१५(४५) /FC–XV/ FCD/ २०२० - २५, दिनांक १९.१०.२०२२.
प्रस्तावना : वाचा क्र. ४ येथील दिनांक १९ ऑक्टोबर, २०२२ च्या आदेशान्वये १५ व्या वित्त आयोगाअंतर्गत Million Plus Cities गटाकरीता पाणी पुरवठा व व्यवस्थापनात सुधारणा व प्रभावी घनकचरा व्यवस्थापन (For improving conservation, supply and management of water and efficient solid waste management measures) यासाठी सन २०२१-२२ वर्षाचा हप्ता रु.
७९९.०० कोटी इतके अनुदान प्राप्त झालेले असुन सदर अनुदान Million Plus Cities गटाकरीता नागरी स्थानिक स्वराज्य संस्थाना वितरीत करण्याची बाब शासनाच्या विचाराधीन होती.
शासन निर्णयः १५ व्या केंद्रीय वित्त आयोगाच्या शिफारशीनुसार केंद्र शासनाकडून संदर्भ क्र. ४ येथील आदेशान्वये मुक्त करण्यात आलेला सन २०२१-२०२२ या आर्थिक वर्षातील Million Plus Cities गटासाठी पाणी पुरवठा व व्यवस्थापनात सुधारणा व प्रभावी घनकचरा व्यवस्थापन (For improving conservation supply and management of water and efficient solid waste management measures) यासाठीच्या अनुदानाच्या हप्त्यापोटी रु. ७९९.०० कोटी इतका निधी सह आयुक्त तथा सह संचालक, नगरपरिषद प्रशासन संचालनालय यांच्याकडे आहरीत करण्यास याद्वारे शासन मान्यता देण्यात येत आहे. निधीच्या विनियोगाबाबतची कार्यपद्धती वाचा येथील संदर्भ क्र.३ अन्वये निश्चित करण्यात आली आहे..
# Page 2
शासन निर्णय क्रमांकः एफएफसी-२०२२/प्र.क्र. ११५/नवि-४ २० सदर रु. ७९९.०० कोटी इतकी रक्कम सह आयुक्त तथा सह संचालक, नगरपरिषद प्रशासन संचालनालय यांच्याकडे सुपूर्द करण्यात येत आहे. सदर निधीच्या Million Plus Cities गटातील नागरी समुह / शहरे निहाय वितरणाबाबत सूचना स्वतंत्रपणे निर्गमित करण्यात येत आहे.
३. सन २०२१-२०२२ या आर्थिक वर्षाकरिता केंद्र शासनाकडून प्राप्त झालेल्या १५ व्या वित्त आयोगाच्या अनुदानाच्या रकमेचे विहित नमुन्यातील विनियोग प्रमाणपत्र तात्काळ सह आयुक्त तथा सह संचालक,नगरपरिषद प्रशासन संचालनालय, मुंबई यांनी शासनाकडे सादर करावे. सदर अनुदानातून खर्च करताना शासन निर्गमित करेल अशा शासन निर्णयातील तरतुदीनुसार तसेच वेळोवेळी दिलेल्या सूचनांनुसार करणे बंधनकारक राहील. सदरचे अनुदान “सशर्त” म्हणून वितरीत करण्यात येत आहे.
४. १५ व्या वित्त आयोगाच्या शिफारशी नुसार सन २०२१-२०२२ करिता प्राप्त झालेला Million Plus Cities गटासाठी पाणी पुरवठा व व्यवस्थापनात सुधारणा व प्रभावी घनकचरा व्यवस्थापन (For improving conservation supply and management of water and efficient solid waste management measures) साठीच्या अनुदानाचा हप्ता Million Plus Cities गटातील नागरी स्थानिक स्वराज्य संस्थाना वितरीत करण्यात येत असून सदरचा खर्च हा "मागणी क्र.एफ-२,२२१७ नगर विकास, ०५, इतर नगर विकास योजना, १९१, नागरी स्थानिक संस्था, नागरी विकास प्राधिकरण,नागरी विकास बोर्ड इत्यादींना सहाय्य, (००) (०३) पंधराव्या वित्त आयोगाच्या शिफारशींनुसार नागरी स्थानिक स्वराज्य संस्थांना सहायक अनुदाने (अनिवार्य), (२२१७ A३१४) ३१, सहायक अनुदाने (वेतनेतर) " या लेखाशिर्षांतर्गत सन २०२२-२०२३ या चालू वित्तीय वर्षाकरीता उपलब्ध असणाऱ्या तरतूदीमधून खर्ची घालण्यांत यावा.
५. सदर निधी आहरीत करुन वितरीत करण्यासाठी सह आयुक्त, नगरपरिषद प्रशासन संचालनालय यांना नियंत्रक अधिकारी तसेच संबंधित सहायक आयुक्त (लेखा), नगरपरिषद प्रशासन संचालनालय यांना आहरण व संवितरण अधिकारी म्हणून घोषित करण्यात येत आहे.
६. सदरहू शासन निर्णय हा वित्त विभागाच्या अनौ. संदर्भ क्रमांक ४६ / २०२२ / विआक, दिनांक २५.१०.२०२२ अन्वये प्राप्त सहमतीने निर्गमित करण्यात येत आहे.
# Page 3
# Page 4