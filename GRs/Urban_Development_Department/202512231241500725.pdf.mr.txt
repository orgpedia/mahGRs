# Page 1
वर्धा नगरपरिषदेच्या मालकीची शिट क्र. ६४,
न.भू.क्र.१९९१ मधील जागा पोलीस स्टेशनाच्या
इमारत बांधकामासाठी हस्तांतरीत करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- व्हीआयपी-२०२२/प्र.क्र.६९७/नवि-१८
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई-४०० ०३२.
दिनांक:- २३ डिसेंबर, २०२५
संदर्भ:-१) नगरपरिषद वर्धा यांच्याकडील ठराव क्र. २, दिनांक ०८/०४/२०२५
२) नगरपरिषद प्रशासन संचालनालय, नवी मुंबई यांचे पत्र क्र. नपप्रसं/
वर्धा न.प./का.०७अ/७४४७, दिनांक ०७/१०/२०२५
प्रस्तावना:-
वर्धा शहरातील शिट क्र. ६४, न.भू.क्र. १९९१, क्षेत्र २४,७१४.८० चौ. मी. या
जागेपैकी रामनगर पोलिस स्टेशनकरिता सध्या उपलब्ध असलेली १६३५.९३ चौ.मी
जागा पोलिस विभागाला हस्तांतरित करण्याबाबत पोलीस अधीक्षक, वर्धा यांनी वर्धा
नगरपरिषदेकडे मागणी केली होती.
पोलीस स्टेशनाच्या इमारत बांधकामासाठी सदरची जागा गृह विभागास
हस्तांतरित करण्याचा प्रस्ताव महाराष्ट्र नगर परिषद, नगर पंचायती व औद्योगिक नगरी
अधिनियम , १९६५ चे कलम ९२ अंतर्गत शासनास सादर करण्याबाबत नगर परिषदेने
संदर्भाधील १ येथे नमूद सर्वसाधारण सभा ठराव क्र.०२, दि. ०८/०४/२०२५ अन्वये
मंजुरी प्रदान केली आहे.
जिल्हाधिकारी, वर्धा यांच्या अध्यक्षतेखालील त्रिसदस्यीय समितीने सदर जागेचे
रुपये २,७७,४५,३७२/- इतके मुल्यांकन ठरविले आहे. महाराष्ट्र नगर परिषद, नगर
पंचायती व औद्योगिक नगरी अधिनियम १९६५ चे कलम ९२ (१) अन्वये वर्धा
नगरपरिषदेच्या मालकीची जागा गृह विभागास हस्तांतरण करण्यासाठी नगर परिषद
संचालनालयाने संदर्भाधीन २ येथे नमूद पत्रान्वये शासनास प्रस्ताव सादर केला होता.
उपरोक्त बाबी विचारात घेऊन सदर जागा पोलीस स्टेशनाच्या इमारत
बांधकामासाठी देण्याच्या प्रस्तावास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः व्हीआयपी-२०२२/प्र.क्र.६९७/नवि-१८
शासन निर्णय:-
वर्धा नगरपरिषद शिट क्र. ६४, न.भू.क्र. १९९१, क्षेत्र २४,७१४.८० चौ. मी. या जागेपैकी
रामनगर पोलिस स्टेशनकरिता सध्या उपलब्ध असलेली १६३५.९३ चौ.मी जागा पोलिस
स्टेशनच्या इमारतीकरिता गृह विभागास महाराष्ट्र नगरपरिषदा, नगरपंचायती व औद्योगिक
नगरी अधिनियम, १९६५ चे कलम ९२ (१) व कलम ३१६ (ड) अन्वये, तसेच महाराष्ट्र
नगरपरिषदा (स्थावर मालमत्तेचे हस्तांतरण) नियम, १९८३ च्या नियम २१ व नियम २६ मधील
तरतूदीनुसार रुपये २,७७,४५,३७२/- इतके मुल्यांकन शुल्क आकारुन खालील अटी व
शर्तीनुसार देण्यास शासन मान्यता देण्यात येत आहे.
अटी/ शर्ती:-
१)गृह विभागाने नगरपरिषदेस शुल्क अदा करून सदरची जागा हस्तांतरीत करून
घेण्यासाठी तसेच नगरपरिषद, वर्धा यांच्या समवेत करार करण्यासाठी सक्षम
प्राधिकाऱ्याची नियुक्ती करावी.
२)प्रस्तावित जागेसंदर्भात पोलीस स्टेशनाच्या इमारत बांधकामासाठी नगरपरिषदेने गृह
विभागाच्या सक्षम प्राधिकाऱ्यासमवेत जागेचा करार करुन प्रत्यक्ष जागा त्यांच्या नावे
हस्तांतरण करण्याची कार्यवाही करावी.
३) सदर जागा पोलीस स्टेशनसाठी हस्तांतरीत करण्यात येत असून जागेचा इतर
कोणत्याही प्रयोजनासाठी वापर करता येणार नाही. जागेचा वापर प्रस्तावित
प्रयोजनासाठी होत नसल्यास सदरील जागा आहे त्या स्थितीत नगरपरिषद, वर्धा
यांच्याकडे हस्तांतरीत करावी लागेल.
४) जागा हस्तांतरीत करण्यापूर्वी आवश्यकतेनुसार आरक्षण बदलाची कार्यवाही
नगरपरिषदेने करणे आवश्यक राहील.
सदर शासन निर्णय महाराष्ट्र शासनाच्या www.maharashtra.gov.in या
# Page 3