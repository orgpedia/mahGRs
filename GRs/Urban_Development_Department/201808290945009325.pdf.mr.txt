# Page 1
भारताचे नियंत्रक व महालेखापरिक्षक यांच्या सन २०१४-१५ या वर्षाच्या स्थानिक संस्था अहवालातील परिच्छेद क्र.४.१ मधील शिफारस क्रमांक १ अनुषंगाने कार्यवाही करणेबाबत
महाराष्ट्र शासन
नगर विकास विभाग
शासन परिपत्रक क्रमांकः अशसे-२०१८/प्र.क्र.९२/नवि-०४
मंत्रालय, मुंबई - ४०० ०३२
दिनांक: २९ ऑगस्ट,२०१८
प्रस्तावना : राज्यातील बृहन्मुंबई,ठाणे, नवी मुंबई, नाशिक, पुणे, औरंगाबाद अमरावती व नागपुर या निवडक ८ महानगरपालिकामध्ये सन २०१०-२०१५ या कालावधीतील आगीचा प्रतिबंध आणि नियंत्रण याबाबतची लेखापरिक्षा एप्रिल ते जूलै २०१५ दरम्यान करण्यात आली. याबाबतच्या लेखापरिक्षण परिच्छेद क्र.४.१.६ “वित्तीय व्यवस्थापन” बाबत खालील शिफारस करण्यात आलेली आहे.
“स्थायी समित्यांनी वर्ष २०१०-१५ दरम्यान मंजुर केलेल्या प्रयोजनासाठीच रू.५४८.२४ कोटी इतकी संचयी भांडवली अनुदाने त्वरीत वापरण्यात येतील याची निवडक आठ महानगरपालिकांच्या मुख्य अग्निशमन अधिकाऱयांनी खात्री करावी. तसेच, अग्निशमन सेवांच्या बळकटीकरणासाठी आणि अग्निशमन क्षमता सुधारण्यासाठी ज्या महानगरपालिकांनी महाराष्ट्र आग प्रतिबंधक आणि जीव संरक्षक उपाययोजना अधिनियम, २००६ मधील तरतुदीनुसार अद्याप अग्निसुरक्षा निधी स्थापन केलेला नाही आणि वार्षिक शुल्क आकारणी व संकलन सुरू केले नाही त्यांनी ते कोणताही अधिक विलंब न लावता सुरू करावे.” शासन परिपत्रक: सन २०११ ते २०१५ या कालावधी उपरोक्त नमुद आठ महानगरपालिकांमध्ये एकुण रु.७०२.९५ कोटी इतकी तरतुद अग्निशमन सेवेच्या भांडवली खर्चासाठी अर्थसंकल्पीत करण्यात आलेली होती.यापैकी केवळ रु.१५४.७१ कोटी खर्च झाल्याचे व रु.५४८.२४ कोटी इतका निधी अखर्चित असल्याचे लेखापरिक्षणात आढळून आलेले आहे. बृहन्मुंबई, ठाणे, नवी मुंबई, नाशिक, पुणे, औरंगाबाद अमरावती व नागपुर या महानगरपालिकांना स्थायी समित्यांनी वर्ष २०१०-१५ दरम्यान मंजुर केलेल्या प्रयोजनासाठीच रू. ५४८.२४ कोटी इतकी संचयी भांडवली अनुदाने त्वरीत वापरण्याबाबत निर्देश देण्यात येत आहेत.
# Page 2
शासन निर्णय क्रमांकःअशसे-२०१८/प्र.क्र.९२/नवि-०४, दि. २९ ऑगस्ट, २०१८
२. तसेच अग्निशमन सेवांच्या बळकटीकरणासाठी आणि अग्निशमन क्षमता सुधारण्यासाठी ज्या नागरी स्थानिक स्वराज्य संस्थानी "महाराष्ट्र आग प्रतिबंधक आणि जीव संरक्षक उपाययोजना अधिनियम, २००६” मधील तरतुदीनुसार अद्याप अग्निसुरक्षा निधी स्थापन केलेला नाही आणि वार्षिक शुल्क आकारणी व संकलन सुरू केले नाही त्यांनी ते कोणताही अधिक विलंब न लावता सुरू करण्याबाबतचे निर्देश या परिपत्रकान्वये देण्यात येत आहेत
# Page 3