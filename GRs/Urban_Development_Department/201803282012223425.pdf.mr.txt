# Page 1
नागरी स्थानिक स्वराज्य संस्थांकडून करण्यात येणा-या विकास कामांच्या दर्जाची त्रयस्थ यंत्रणेकडून तांत्रिक लेखापरीक्षणाची सुधारीत व्यवस्था अंमलात आणण्याबाबत
महाराष्ट्र शासन
नगर विकास विभाग
शासन निर्णय क्रमांकः संकीर्ण-२०१६/ प्र.क्र.३३५/नवि-३३
मंत्रालय, मुंबई - ४०० ०३२
दिनांक: २८ मार्च, २०१८
संदर्भ : शासन निर्णय नगर विकास विभाग क्रमांक संकीर्ण-२००८/१३३८/प्र.क्र.१७१/०८/नवि-२० दिनांक ०२ मार्च, २००८ प्रस्तावना राज्यातील विविध नागरी स्थानिक स्वराज्य संस्थांमार्फत नागरी सुविधा पुरविण्यात येतात.
त्यासाठी पायाभूत सुविधा निर्माण करण्यासाठी नागरी स्थानिक स्वराज्य संस्थांकडून विविध विकासकामे करण्यात येतात. त्यामधून करण्यात येणाऱ्या कामांचा दर्जा अपेक्षित मानकाप्रमाणे नसल्याच्या तक्रारी येत असतात. अशा विकास कामांच्या दर्जाची त्रयस्थ यंत्रणेकडून तांत्रिक लेखापरीक्षण करण्याबाबतच्या सूचना संदर्भाकित दिनांक ०२ मार्च, २००८ च्या शासन निर्णयान्वये निर्गमित करण्यात आल्या आहेत. तथापि, वाढते नागरीकरण, नागरी करणाच्या प्रमाणात नागरी क्षेत्रात विकास कामांसाठी हजारो कोटींचा वितरीत होणारा निधी विचारात घेता त्यामधून होणारी कामे गुणवत्तापूर्ण पद्धतीने होत असल्याची सुनिश्चिती करणे आवश्यक आहे. त्याकरिता, अशा कामांचे त्रयस्थ यंत्रणेकडून तांत्रिक लेखापरीक्षण अधिक प्रभावी व परिणामकारक करण्यासाठी त्याबाबतच्या कार्यपद्धतीत मुलभूत सुधारणा करण्याची बाब शासनाच्या विचाराधीन होती.
शासन निर्णय : राज्यातील नागरी स्थानिक स्वराज्य संस्थांकडून करण्यात येणा-या विकास कामे गणवत्तापूर्ण पद्धतीने व्हावीत व त्यामधून टिकाऊ मत्ता निर्माण व्हाव्यात यासाठी या कामांच्या दर्जाचे त्रयस्थ यंत्रणेकडून अधिक प्रभावी व परिणामकारक तांत्रिक लेखापरीक्षण करण्यासाठी त्याबाबतची सुधारीत कार्यपद्धती अंमलात आणण्याबाबत खालीलप्रमाणे कार्यवाही करण्याचा निर्णय शासनाने घेतला आहे.
२. त्रयस्थ तांत्रिक लेखा परीक्षणाचे टप्पे :- राज्यातील नागरी स्थानिक स्वराज्य संस्थांकडून करण्यात येणा-या विकास कामांचे त्रयस्थ तांत्रिक लेखा परीक्षण दोन टप्प्यांमध्ये करण्यात यावे.
(अ) पहिला टप्पा (नागरी स्थानिक स्वराज्य संस्था स्तर) : या पहिल्या टप्प्यातील त्रयस्थ तांत्रिक लेखा लेखापरीक्षण नगर विकास विभागाच्या निधीतून करण्यात येणाऱ्या सर्वच कामांसाठी करण्यात यावे.
त्या करिता सोबतच्या प्रपत्र - अ व प्रपत्र - ब मधील शासकीय अभियांत्रिकी महाविद्यालये/ नामांकित अभियांत्रिकी महाविद्यालये यांना त्यांनी दिलेल्या देकारास अनुसरून नामिकासूचीवर (एमपॅनेल) घेण्यात येत आहे.
# Page 2
शासन निर्णय क्रमांकः संकीर्ण-२०१६/प्र.क्र.३३५/नवि-३३
(ब) दुसरा टप्पा (राज्य स्तर) : या त्रयस्थ तांत्रिक लेखापरीक्षणाचे आदेश शासन स्तरावरून / आयुक्त तथा संचालक नगरपरिषद प्रशासन संचालनालय यांच्या स्तरावरून देण्यात यावेत.
अशी कार्यवाही ज्यांचे आगोदरच लेखापरीक्षण झाले आहे. मात्र, त्याबाबत तक्रार असेल किंवा राज्य शासनास ज्या कामाचे तांत्रिक लेखापरीक्षण करणे आवश्यक वाटेल अशा सुमारे १० टक्के कामांच्या बाबतीत करण्यात यावे.
या लेखा परीक्षणासाठी सोबतच्या परिशष्ट-क मधील राज्यातील शिखर संस्थांना त्यांनी दिलेल्या देकारानुसार नामिकासूचीवर (एमपॅनेल लिस्ट) घेण्यात येत आहे.
३. त्रयस्थ तांत्रिक लेखापरीक्षण अहवालाचे विहित प्रपत्र:- त्रयस्थ संस्थेमार्फत करण्यात येणाऱ्या तांत्रिक लेखापरीक्षणाचा अहवाल गुणवत्तापूर्ण होण्यासाठी पाणी पुरवठा, मलनिस्सारण, रस्ते व इमारत बांधकाम या कामांच्या तांत्रिक लेखापरीक्षणाचे अहवाल सादर करण्यासाठी नमुने सोबतच्या परिशिष्ट ड मध्ये विहित करण्यात आले आहेत.
४. त्रयस्थ संस्थेमार्फत करण्यात येणाऱ्या तांत्रिक लेखापरीक्षणासाठी दर:- उपरोक्त परिशिष्ट- अ, परिशिष्ट-ब व परिशिष्ट-क मध्ये नमूद केलेल्या संस्थांनी कळविलेल्या दरांच्या आधारे नामिकासूचीवरील (एमपॅनेल लिस्ट) सर्व संस्थांसाठी तक्त्यातील दर त्रयस्थ तांत्रिक लेखापरीक्षणासाठी विहित करण्यात येत आहेत.
------------------------------------------------------------------------------------------------------------------------------------------------
| अ क्र | कामाच्या किंमतीनुसार कामाचा टप्पा | त्रयस्थ संस्थेमार्फत करण्यात येणाऱ्या तांत्रिक लेखापरीक्षणाच्या फीचा दर (कामाच्या किंमतीच्या प्रमाणात) |
| १ | रूपये ५ कोटी पर्यंतची कामे | १.०० टक्के |
| २ | रूपये ५ ते १० कोटी पर्यंतची कामे | ०.९० टक्के |
| ३ | रूपये १० ते २० कोटी किंमतीची कामे. | ०.८० टकके |
| ४ OC | रूपये २० ते ५० कोटी किंमतीची कामे. | ०.७५ टकके |
| ५ | रूपये ५० ते १०० कोटी किंमतीची कामे. | ०.७० टकके |
| ६ | रूपये १०० ते १५० कोटी किंमतीची कामे. | ०.६० टकके |
| ७ | रूपये १५० कोटीपेक्षा जास्त किंमतीची कामे | ०.५० टकके |
------------------------------------------------------------------------------------------------------------------------------------------------
५. त्रयस्थ तांत्रिक लेखा परीक्षणाची फी अदा करण्याबाबतची कार्यपद्धती:- याबाबतची फी लेखापरीक्षणाचे आदेश देणाऱ्या संस्थेशिवाय स्वतंत्र यंत्रणेमार्फत प्रदान करण्याची आवश्यकता आहे. त्यानुसार याबाबत खालीलप्रमाणे कार्यपद्धती विहित करण्यात येत आहे.
(I) महाराष्ट्र सुवर्ण जयंती नगरोत्थान महाभियानाअंतर्गत प्रकल्पांमधील कामांचे तांत्रिक लेखापरीक्षण: (अ) महाराष्ट्र सुवर्ण जयंती नगरोत्थान महाभियानाअंतर्गत कामांचे तांत्रिक लेखापरीक्षणाचे आदेश संबंधित नागरी स्थानिक स्वराज्य संस्थेने सोबतच्या प्रपत्र - अ मधील नामिकासूचीमधील संस्थेस द्यावेत.
पृष्ठ २६ पैकी २
# Page 3
शासन निर्णय क्रमांक: संकीर्ण-२०१६/प्र.क्र.३३५/नवि-३३
(ब) अशा प्रकल्पांच्या कामासाठी त्रयस्थ तांत्रिक लेखा परीक्षणाचे अहवाल संबंधित नामिकासूचीवरील संस्थांनी, थेट आयुक्त तथा तथा संचालक नगरपरिषद प्रशासन संचालनालय यांच्याकडे सादर करावेत.
(क) महाराष्ट्र सुवर्ण जयंती नगरोत्थान महाभियानाअंतर्गत मंजूर प्रकल्पांना निधी वितरण करताना राज्य शासनाकडून देण्यात येणाऱ्या अनुदानातून १ टक्के रक्कम काढून आयुक्त तथा संचालक नगरपरिषद प्रशासन संचालनालय यांच्या स्तरावर ठेवण्यात येत आहे.
(ड) त्यामधून संबंधित संस्थांची त्रयस्थ तांत्रिक लेखा परीक्षणाची फी शासनाने विहित केलेल्या दराने (परिच्छेद ४ प्रमाणे) आयुक्त तथा संचालक नगरपरिषद प्रशासन संचालनालय यांनी थेट संबंधित तांत्रिक संस्थेस फी प्रदान करावी.
(II) नगर विकास विभागाच्या अनुदानाच्या इतर योजनांमधील कामांचे तांत्रिक लेखापरीक्षण: (अ) खालील योजनांमधून वितरीत करण्यात येणा-या अनुदानातून करण्यात आलेल्या कामांचे तांत्रिक लेखापरीक्षण करण्यात यावे.
१) रस्ते अनुदान, विशेष रस्ता अनुदान २) वैशिष्ट्यपूर्ण योजना, ३) वैशिष्ट्यपूर्ण योजना (ठोक), ४) नवीन नगरपंचायतींना अनुदान, ५) नवीन नगरपरिषदांना अनुदान, ६) नगरपरिषद हद्दवाढ ७) महानगरपालिका हद्दवाढ ८) महानगरपालिका पायाभूत सुविधा अनुदान, ९) महानगरपालिका पायाभूत सुविधा अनुदान (ठोक) १०) याशिवाय नगर विकास विभागाकडून निधी वितरण करण्यात येणाऱ्या इतर सर्व योजना
(ब) उपरोक्त योजनांमधून करण्यात येणाऱ्या कामांचे तांत्रिक लेखापरीक्षणाचे आदेश संबंधित नागरी स्थानिक स्वराज्य संस्थेने सोबतच्या प्रपत्र - अ किंवा प्रपत्र - ब मधील नामिकासूचीमधील संस्थेस द्यावेत.
(क) अशा प्रकल्पांच्या कामासाठी त्रयस्थ तांत्रिक लेखा परीक्षणाचे अहवाल संबंधित नामिकासूचीवरील संस्थांनी, थेट संबंधित जिल्हाधिकारी यांच्याकडे सादर करावेत.
(ड) या योजनांमधून दिल्या जाणाऱ्या अनुदानाच्या बाबतीत त्रयस्थ तांत्रिक लेखा परीक्षणाची फी अदा करण्यासाठी १३ च्या वित्त आयोगाचा आयुक्त तथा संचालक नगर परिषद प्रशासन संचालनालय यांच्याकडे शिल्लक असलेल्या निधीचा वापर करण्यात यावा.
(इ) आयुक्त तथा संचालक नगर परिषद प्रशासन संचालनालय यांनी जिल्हानिहाय निधीची प्राथमिक गरज विचारात घेऊन यासाठी आवश्यक निधी संबंधित जिल्हाधिकारी यांच्याकडे हस्तांतरीत करावा.
पृष्ठ २६ पैकी ३
# Page 4
शासन निर्णय क्रमांक: संकीर्ण-२०१६/प्र.क्र.३३५/नवि-३३
(फ) संबंधित जिल्हाधिकारी यांनी अशा तांत्रिक लेखापरीक्षणाचा अहवाल संबंधित संस्थेकडून प्राप्त झाल्यांनतर संबंधित तांत्रिक लेखापरीक्षण करणाऱ्या संस्थेस शासनाने विहित केलेल्या दराने (परिच्छेद ४ प्रमाणे) तांत्रिक लेखा परीक्षणाच्या फीचे थेट प्रदान करावे.
(III) दुसऱ्या टप्प्यावरील तांत्रिक लेखापरीक्षण : (अ) दुसऱ्या टप्प्यावरील तांत्रिक लेखापरीक्षणाचे आदेश शासन स्तरावरून / आयुक्त तथा संचालक नगरपरिषद प्रशासन संचालनालय यांच्या स्तरावरून सोबतच्या परिशिष्ट-क मधील नामिकासूचीमधील संस्थेस द्यावेत.
(क) अशा प्रकल्पांच्या कामासाठी त्रयस्थ तांत्रिक लेखा परीक्षणाचे अहवाल संबंधित नामिकासूचीवरील संस्थांनी, थेट नगर विकास विभागाकडे सादर करावेत.
(ड) या योजनांमधून दिल्या जाणाऱ्या अनुदानाच्या बाबतीत त्रयस्थ तांत्रिक लेखा परीक्षणाची फी अदा करण्यासाठी आयुक्त तथा संचालक नगर परिषद प्रशासन संचालनालय यांच्याकडे उपलब्ध निधीचा वापर करण्यात यावा.
(फ) अशा तांत्रिक लेखापरीक्षणाचा अहवाल संबंधित संस्थेकडून प्राप्त झाल्यांनतर संबंधित तांत्रिक लेखापरीक्षण करणाऱ्या संस्थेस शासनाने विहित केलेल्या दराने (परिच्छेद ४ प्रमाणे) तांत्रिक लेखा परीक्षणाच्या फीचे आयुक्त तथा संचालक नगर परिषद प्रशासन संचालनालय, मुंबई यांनी प्रदान करावे.
६. सुधारीत त्रयस्थ तांत्रिक लेखा परीक्षणाची पद्धती लागू करण्याचा दिनांक:- त्रयस्थ तांत्रिक लेखा परीक्षणाची ही सुधारीत पद्धती दिनांक ०१ एप्रिल, २०१८ पासून लागू करण्यात यावी. दिनांक ०१ एप्रिल, २०१८ रोजी चालू असलेल्या सर्व कामांचे तांत्रिक लेखा परीक्षणाची व त्यांची फी अदा करण्याची कार्यवाही या निर्णयानुसार करण्यात यावे.
७. शासन स्तरावरील दुसऱ्या टप्प्याच्या तांत्रिक लेखापरीक्षणात, पहिल्या टप्प्याचे तांत्रिक लेखापरीक्षण योग्य प्रकारे झाले नसल्याचे आढळल्यास, ज्या संस्थेने त्या कामाचे पहिल्या टप्प्यातील तांत्रिक लेखापरीक्षण पूर्वी केले असेल त्या संस्थेचे नाव नामिकासूचीतून कायमचे वगळण्यात यावे. अशा संस्थेवर भविष्यात असे काम सोपविण्यात येऊ नये व त्यासाठी त्यासंस्थेस अपात्र घोषित करण्यात यावे.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26