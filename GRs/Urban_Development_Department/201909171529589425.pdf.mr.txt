# Page 1
स्वच्छ महाराष्ट्र अभियान (नागरी) अंतर्गत राज्यातील सर्व नागरी स्थानिक स्वराज्य संस्थांनी किमान “३ स्टार मानांकन” व “ओडीएफ+” दर्जा प्राप्त करून स्वच्छ सर्वेक्षण-२०२० मध्ये सहभागी होवून उच्चत्तम गुणानुक्रम मिळविण्याबाबत.
महाराष्ट्र शासन
नगर विकास विभाग
शासन निर्णय क्रमांक : स्वमअ-२०१९/प्र.क्र.१०५/नवि ३४
हुतात्मा राजगुरु चौक, मादाम कामा मार्ग,
४ था मजला, मंत्रालय, मुंबई ४०००३२
दिनांक : १७ सप्टेंबर, २०१९
पहा : १. शासन निर्णय, नगर विकास विभाग, क्रमांक स्वभाअ २०१५/प्र.क्र.२३/नवि ३४ दि. १५.०५.२०१५ २. शासन परिपत्रक, नगर विकास विभाग, क्रमांक स्वमअ-२०१७/प्र.क्र.४१/नवि-३४, दि. २९.०४.२०१७ ३. शासन निर्णय, नगर विकास विभाग, क्रमांक क्र-स्वमअ-२०१९/प्र.क्र.८२/नवि ३४, दि. २४.०५.२०१९ ४. शासन निर्णय, नगर विकास विभाग, क्रमांक क्र-स्वमअ-२०१९/प्र.क्र.१०५/नवि ३४, दि. ११.०९.२०१९ शासन निर्णय :
देशातील सर्व शहरांमधील नागरीकांना स्वच्छ पर्यावरण व चांगले आरोग्य मिळावे या करिता या शहरांना स्वच्छतेची आणि या शहरांमधील सर्व नागरीकानां शौचालयाची सुविधा उपलब्ध करून देवून हे ध्येय गाठण्यासाठी केंद्र शासन, दिनांक २ ऑक्टोबर, २०१४ पासून राष्ट्रपिता महात्मा गांधी यांच्या १५० व्या जन्मदिनापर्यंत म्हणजे दिनांक २ ऑक्टोबर, २०१९ पर्यंत “स्वच्छ भारत अभियान (नागरी)" संपूर्ण देशामध्ये राबवित आहे. केंद्र शासनाच्या “स्वच्छ भारत अभियान (नागरी)” च्या धर्तीवर संदर्भीय क्रमांक (१) येथील दिनांक १५ मे, २०१५ च्या शासन निर्णयान्वये राज्यामध्ये “स्वच्छ महाराष्ट्र अभियान (नागरी) ” ची अंमलबजावणी सुरु झाली आहे.
२. स्वच्छ भारत अभियानामध्ये सहभागी होण्यास लोकांना उद्युक्त करणे व हागणदारीमुक्त व स्वच्छता या बाबतीत शहरांची कायमस्वरूपी क्षमता वाढविणे आणि स्वच्छ भारताच्या / महाराष्ट्राच्या दिशेने जो प्रवास चालला आहे त्यामध्ये समाजातील सर्व घटकातील लोकांचा सांघिक सहभाग वाढविण्यासाठी जनजागृती निर्माण करण्याकरीता केंद्र शासन देशातील सर्व नागरी स्थानिक स्वराज्य संस्थांचे स्वच्छतेच्या अनुषंगाने सर्वेक्षण करीत आहे.
३. स्वच्छ भारत अभियानाचा कालावधी हा राष्ट्रपिता महात्मा गांधी यांच्या १५० व्या जन्मदिनापर्यंत म्हणजे दिनांक २ ऑक्टोबर, २०१९ पर्यंत असल्याने, राज्यातील सर्व नागरी स्थानिक स्वराज्य संस्थांनी दिनांक २ ऑक्टोबर, २०१९ पर्यंत किमान “ओडीएफ+” हा दर्जा व कचरा मुक्त शहरांच्या तारांकीत मानांकनामध्ये किमान “३ स्टार मानांकन" मिळविण्याचे उद्दिष्ट संदर्भिय क्रमांक ३ ३ येथील शासन निर्णयान्वये देण्यात आले आहे.
# Page 2
शासन निर्णय क्रमांकः स्वमअ-२०१९/प्र.क्र.१०५/नवि ३४
४. स्वच्छ सर्वेक्षणात उच्चत्तम कामगिरी करण्याच्या शहरांना प्रोत्साहनात्मक बक्षिसांचे वितरण २३ जुलै, २०१९ रोजी मा. मुख्यमंत्री महोदयांच्या हस्ते झाले असून, स्वच्छ सर्वेक्षण २०२० मध्ये उच्चत्तम कामगिरी करणाऱ्या नागरी स्थानिक स्वराज्य संस्थांना रू ५०० कोटी रकमेचे पॅकेज संदर्भिय क्रमांक ४ येथील दिनांक ११.०९.२०१९ च्या शासन निर्णयान्वये जाहिर करण्यात आले आहे.
५. असे असतानाही राज्यातील काही नागरी स्थानिक स्वराज्य संस्था संस्था किमान “ओडीएफ+” दर्जा व कचरा मुक्त शहरांच्या मानांकनात “३ स्टार मानांकन” मिळविण्यास व स्वच्छ सर्वेक्षण-२०२० मध्ये सहभागी होत नाहीत.
६. वरील वस्तूस्थिती विचारात घेता शासन अशा सूचना देत आहे की, राज्यातील सर्व नागरी स्थानिक स्वराज्य संस्थांना स्वच्छ भारत अभियानांतर्गत सहभागी होवून किमान “ओडीएफ+” दर्जा व कचरा मुक्त शहरांच्या मानांकनात “३ स्टार मानांकन" मिळवून “प्लास्टिक मुक्त शहर (Plastic Free City Challenge ) " वच्छ सर्वेक्षण - २०२०” मध्ये सहभागी होणे बंधनकारक राहील.
७. ज्या नागरी स्थानिक स्वराज्य संस्था किमान “ओडीएफ+” हा दर्जा व किमान “३ स्टार मानांकन” प्राप्त करतील व स्वच्छ सर्वेक्षण-२०२० मध्ये सहभागी होतील अशाच नागरी स्थानिक स्वराज्य संस्थांना शासना मार्फत देण्यात येणारी वैधानिक अनुदाने वगळता इतर विशेष अनुदाने (Discretionary grants) प्राधान्याने देण्यात येतील.
# Page 3