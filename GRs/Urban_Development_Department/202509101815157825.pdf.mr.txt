# Page 1
सोलापूर महानगरपालिकेचा दि.२०.०७.२०२१
रोजीचा ठराव क्र. ९६ निलंबित करणेबाबत.
महाराष्ट्र शासन
नगर विकास विभाग,
शासन निर्णय क्रमांक- सोमपा-२०२५/प्र.क्र.१६८/नवि-१८
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक :- १०.०९.२०२५
संदर्भ :- १) सोलापूर महानगरपालिकेने पारित केलेला ठराव क्रमांक ९६, दिनांक २०.०७.२०२१
२) आयुक्त, सोलापूर महानगरपालिका यांचे पत्र क्र.पव्य/वै/शासन/ठराव विखंडन/१७६,
दि.०३.०३.२०२५
प्रस्तावना :-
सोलापूर महानगरपालिका सर्वसाधारण सभा दि.२०.०७.२०२१ ठराव क्र. ९६ अन्वये
महानगरपालिकेमधील सेवानिवृत्त सेवक व कुटुंब निवृत्तवेतनधारकांना ज्या दराने महागाई भत्ता दिला
जातो त्या दराने परिवहन उपक्रमातील सेवानिवृत्त सेवकांना व कुटुंब निवृत्तीवेतनधारकांना महागाई भत्ता
देण्यास मान्यता दिली आहे. सदरचा ठराव परिवहन उपक्रमाच्या तसेच महानगरपालिकेच्या आर्थिक
बाबींशी विपरीत ठरत असल्याने विखंडीत करण्याची शिफारस आयुक्त, सोलापूर महानगरपालिका
यांनी दि.०३.०३.२०२५ रोजीच्या पत्रान्वये शासनास केली आहे.
२. आयुक्तांनी केलेली शिफारस योग्य असल्याचे दिसून येत असल्याने तसेच महाराष्ट्र
महानगरपालिका अधिनियम, १९४९ च्या कलम-४५१ (१) मधील तरतूदीनुसार महानगरपालिकेने
केलेले ठराव हे महानगरपालिकेच्या आर्थिक हिताच्या विरुध्द असल्याचे शासनाचे मत झाल्याने
सदरचा ठराव प्रथमत: निलंबित करण्याचा प्रस्ताव शासनाच्या विचाराधीन होता. त्यानुसार शासनाने
पुढीलप्रमाणे निर्णय घेतला आहे:-
शासन निर्णय :-
सोलापूर महानगरपालिका सर्वसाधारण सभा दि.२०.०७.२०२१ ठराव क्र. ९६ अन्वये
महानगरपालिकेमधील सेवानिवृत्त सेवक व कुटुंबनिवृत्त वेतन धारकांना ज्या दराने महागाईभत्ता दिला
जातो त्या दराने परिवहनमधील सेवानिवृत्त सेवकांना व कुटुंबनिवृत्तीवेतन धारकांना महागाई भत्ता
देण्याबाबत पारित केलेला ठराव महाराष्ट्र महानगरपालिका अधिनियम १९४९ च्या कलम ४५१ मधील
तरतुदींशी आर्थिकदृष्ट्ट्या विसंगत ठरत असल्याने तो विखंडीत करण्याच्या हेतुने कलम ४५१ (१)
अन्वये सदरचा ठराव प्रथमत: निलंबित करण्यात येत असून याप्रकरणी संबंधितांना काही अभिवेदन
करावयाचे असल्यास निलंबन आदेशाच्या दिनांकापासून ३० दिवसांच्या आत सदर अभिवेदन सादर
करण्याची संधी देण्यात येत आहे.
# Page 2
२. आयुक्त, सोलापूर महानगरपालिका तसेच व्यवस्थापक, सोलापूर महानगरपालिका परिवहन
उपक्रम, सोलापूर यांनी सदरचा शासन निर्णय संबंधितांना अवलोकित करुन त्यांना उपलब्ध करुन
देण्यात यावा.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर