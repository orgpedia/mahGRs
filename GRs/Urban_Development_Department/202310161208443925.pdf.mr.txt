# Page 1
मौजे भरतवाडा व मौजा - पुनापुर येथील जागेवर वसलेल्या वीटभट्टीधारकांच्या स्थानांतरण करुन सदर जागा नागपूर स्मार्ट सस्टेनेबल सिटी डेव्हलपमेंट कॉर्पोरेशन लिमीटेड (NSSCDCL) यांना उपलब्ध करुन देण्याबाबत.
महाराष्ट्र शासन
नगर विकास विभाग
शासन निर्णय क्रमांक: नासुप्र १६२३/प्र.क्र.१०८/नवि-२६
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
दिनांक: १६ ऑक्टोबर, २०२३
संदर्भ:- १) सभापती, नागपूर सुधार प्रन्यास यांचे पत्र क्रमांक/का.अ.१०००० दि.१९.०४.२०२३ चे पत्र २) सभापती, नागपूर सुधार प्रन्यास यांचे पत्र कमांक/वि.अ.(पूर्व)१९०८ दि.३०.०५.२०२३ चे पत्र.
प्रस्तावना : नागपूर सुधार प्रन्यासच्या मालकीची मौजा भरतवाडा येथे खसरा क्र.८९ (पार्ट), ११५/१, २ ही २९.४९ एकर व मौजा पुनापुर येथील खसरा क्र.१० ही २.९० एकर अशी एकूण ३२.३९ एकर जमीन नागपूर स्मार्ट सस्टेनेबल सिटी डेव्हलपमेंट कॉर्पोरेशन (NSSCDCL) यांना त्यांच्या कामामुळे बाधीत होणाऱ्या भूखंडधारकांचे पुनर्वसन करण्यासाठी आवश्यक आहे. मात्र या जागेवर नागपूर सुधार प्रन्यासकडून १०४ विटभट्टी धारकास तात्पुरते परवाने वाटप करण्यात आले होते. त्यामुळे सद्यस्थितीत या जागेवर अस्तित्वात असलेल्या विटभट्टी धारकांना नागपूर सुधार प्रन्यासद्वारे पुर्नस्थापित करुन होणाऱ्या मोकळ्या जमिनीचे
हस्तांतरण नागपूर सुधार प्रन्यास जमिन विनियोग नियम १९८३ मधील नियम ५ (१), नियम ८ व ९ अन्वये नागपूर स्मार्ट सस्टेनेबल सिटी डेव्हलपमेंट कॉर्पोरेशन (NSSCDCL) यांना करण्यास नियम २६ अंतर्गत मान्यता देण्याकरिता संदर्भाधीन पत्र क्र. १ द्वारे सभापती, नागपूर सुधार प्रन्यास यांनी विनंती केली आहे.
सदर प्रस्तावास मान्यता देण्याची बाब शासनाच्या विचाराधीन होती.
शासन निर्णयः मौजा भरतवाडा, खसरा क्र. ८९, ११५/१, ११५/२, ११५/३ व मौजा पुनापूर खसरा क्र. १० येथील एकूण ३२.३९ एकर या जागेवर असलेल्या विटाभट्टीधारकांचे स्थानांतरण करुन सदर जागा नियम २६ नुसार राज्य शासनास प्राप्त असलेल्या अधिकारान्वये केवळ एक वेळची विशेष बाब म्हणून नियम ८ ला शिथीलता देऊन मालकी तत्वावर नागपूर स्मार्ट सस्टेनेबल सिटी डेव्हलपमेंट कॉर्पोरेशन (NSSCDCL) यांना हस्तांतरित करण्यास शासन मान्यता देण्यात येत आहे.
२. शासनास नियम २६ नुसार प्राप्त असलेल्या अधिकारान्वये नियम ९ नुसार नागपूर सुधार प्रन्यासला देय भूभाटक माफ करण्यास शासन मान्यता देण्यात येत आहे.
# Page 2
शासन निर्णय क्रमांकः नासुप्र १६२३/प्र.क्र.१०८/नवि-२६
३. नागपूर स्मार्ट सस्टेनेबल सिटी डेव्हलपमेंट कॉपोरेशन (NSSCDCL) या निमशासकीय संस्थेद्वारे वाटप करण्यात येणाऱ्या वाटपधारी यांना नागपूर सुधार प्रन्यासची मौजा भरतवाडा व पुनापूर येथील जागा नागपूर स्मार्ट सस्टेनेबल सिटी डेव्हलपमेंट कॉपोरेशला (NSSCDCL) हस्तांतरीत करण्याकरीता या जागेची शिघ्र सिध्दगणकानुसार येणारी आधारभुत किंमत रु.५७,१९,४२,३९९/- ही रक्कम नागपूर सुधार प्रन्यासला भरणा करणे आवश्यक आहे. याकरिता नागपूर स्मार्ट सस्टेनेबल सिटी डेव्हलपमेंट कॉपोरेशन यांच्याकडून देय असलेल्या रु.१५० कोटी इतक्या रक्कमेमधून समायोजीत करण्याबाबत नागपूर स्मार्ट सस्टेनेबल सिटी डेव्हलपमेंट कॉपोरेशन (NSSCDCL) यांनी विनंती केली आहे. सदर विनंती मान्य करण्यास परवानगी देण्यात येत आहे. यानुसार नागपूर स्मार्ट सस्टेनेबल सिटी डेव्हलपमेंट कॉपोरेशन व नागपूर सुधार प्रन्यास यांनी आवश्यक कार्यवाही करावी.
४. नागपूर सुधार प्रन्यासद्वारे सद्यस्थितीत या जागेवर अस्तित्वात असलेल्या १०४ विटभट्टी धारकांचे प्रथमत: पुनर्वसन महाजनको कडून प्राप्त होणाऱ्या जमिनीवर करण्यात यावे.