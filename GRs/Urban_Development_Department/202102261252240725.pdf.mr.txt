# Page 1
लातूर शहर महानगरपालिकेच्या स्थायी सभेने संमत केलेला ठराव क्र. १६४ दि. १२.६.२०२० विखंडीत करण्यासाठी निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक : लामनपा-२०२१/प्र.क्र.१५/नवि-२४,
मंत्रालय, मुंबई-४०० ०३२.
दिनांक:- २६ फेब्रुवारी, २०२१.
संदर्भ :- १) आयुक्त, लातूर शहर महानगरपालिका यांचे पत्र क्र.लामनपाला/मा.व्य/ ९२/२०२०, दिनांक ६.१.२०२१ २) शासन निर्णय, नगर विकास विभाग, क्र.संकिर्ण २०१७/प्र.क्र.१२७/नवि-२०, दिनांक २५.५.२०१८
प्रस्तावना : जगभरात आलेल्या कोरोना संकटाच्या पार्श्वभूमीवर माहे एप्रिल, २०२० ते माहे ऑक्टोंबर,२०२० या सहा महिन्यांचे मनपा गाळयांचे भाडे व नागरीकांचा मालमत्ता कर माफ करण्याचा ठराव क्र.१६४ दि.१२.६.२०२० लातूर शहर महानगरपालिकेच्या स्थायी सभेने संमत केला आहे.
२. लातूर शहर महानगरपालिकेची आर्थिक स्थिती दयनीय असल्यामुळे महानगरपालिका कर्मचारी/ अधिकाऱ्यांचे वेतन, विद्युत देयके, पाणीपट्टी देयके प्रलंबित रहात आहेत. त्याचप्रमाणे सदर ठरावानुसार दिलेली सूट ही महाराष्ट्र महानगरपालिका अधिनियमक,१९४९ कलम ७९ (क) व (ड) तसेच शासन निर्णय दिनांक २०.५.२०१८ मधील तरतूदींच्या विरुध्द आहे. सदरचा ठराव महानगरपालिकेच्या आर्थिक हिताविरुध्द असून महानगरपालिकेचे आर्थिक नुकसान करणारा असल्यामुळे सदर ठराव विखंडीत करण्याची विनंती आयुक्त, लातूर शहर महानगरपालिका यांनी दिनांक ६.१.२०२१ च्या पत्रान्वये शासनास केली आहे.
३. लातूर शहर महानगरपालिकेची आर्थिक स्थिती दयनीय असून अधिकारी व कर्मचाऱ्यांचे मागील तीन महिन्याचे वेतन महानगरपालिकेकडून अदा करण्यात आलेले नाही. याबाबत महानगरपालिकेच्या मुख्यालयात धरणे आंदोलन करण्यात आलेले आहे. स्थायी समितीने संमत केलेला प्रस्तुत ठराव क्र.१६४ दिनांक १२.६.२०२० हा महानगरपालिकेचे आर्थिक नुकसान करणारा आहे. त्यामुळे महानगरपालिकेच्या स्थायी समितीने संमत केलेला उक्त ठराव क्र.१६४ हा महाराष्ट्र महानगरपालिका अधिनियमातील तरतुदीनुसार महानगरपालिकेच्या आर्थिक हिताविरुध्द असून, सदर ठरावानुसार दिलेली सूट ही महाराष्ट्र महानगरपालिका अधिनियम, १९४९ कलम ७९ (क) व (ड) तसेच शासन निर्णय दिनांक २०.५.२०१८ मधील तरतूदींच्या विरुध्द आहे. त्यामुळे सदर ठराव महाराष्ट्र महानगरपालिका अधिनियम, कलम ४५१ (१) मध्ये नमूद केल्याप्रमाणे विखंडित करण्यासाठी प्रथमतः निलंबित करणे आवश्यक आहे.
# Page 2
शासन निर्णय क्रमांकः लामनपा-२०२१/प्र.क्र.१५/नवि-२४
७. उपरोक्त नमूद बाबीं विचारात घेऊन सदरचा ठराव क्र. १६४ दिनांक १२.६.२०२० निलंबित करण्याची बाब शासनाच्या विचाराधीन होती.
शासन निर्णय :
उपरोक्त प्रस्तावनेत नमूद केलेल्या वस्तुस्थितीनुसार लातूर महानगरपालिकेच्या स्थायी समितीने संमत केलेला उक्त ठराव क्र.१६४ दिनांक १२.६.२०२० हा महाराष्ट्र महानगरपालिका अधिनियमातील तरतुदीनुसार महानगरपालिकेच्या आर्थिक हिताविरुध्द असून, सदर ठरावानुसार दिलेली सूट ही महाराष्ट्र महानगरपालिका अधिनियम, १९४९ कलम ७९ (क) व (ड) तसेच शासन निर्णय दिनांक २०.५.२०१८ मधील तरतूदींच्या विरुध्द आहे. त्यामुळे सदर ठराव महाराष्ट्र महानगरपालिका अधिनियम, १९४९ चे कलम ४५१ (१) नुसार विखंडित करण्यासाठी प्रथमतः निलंबित करण्यात येत आहे.
सदर ठराव निलंबनाप्रकरणी संबंधितांना अभिवेदन करावयाचे असल्यास त्यांना निलंबन
आदेशाच्या दिनांकापासून ३० दिवसांच्या आत शासनास अभिवेदन करणे आवश्यक आहे.