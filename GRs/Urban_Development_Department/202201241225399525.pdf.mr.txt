# Page 1
राज्यातील महानगरपालिका / नगरपालिका यांची नव्याने हद्दवाढ झालेल्या भागात नागरी सोयीसुविधांचा विकास करण्यासाठी विशेष अर्थसहाय्य (प्रशासकीय मान्यतेच्या अधिकारात सुधारणा)
महाराष्ट्र शासन
नगर विकास विभाग
शासन निर्णय क्रमांक- धोरण-२०२१/प्र.क्र.१७/न.वि.-१६
मंत्रालय, मुंबई - ४०० ०३२.
दिनांक :- २४ जानेवारी, २०२२.
वाचा : (१) शासन निर्णय क्रमांक - संकिर्ण-२०१२/प्र.क्र.२४/न.वि.-१६, दिनांक २७ जून,२०१२.
प्रस्तावना - राज्यातील महानगरपालिका / नगरपालिका यांची नव्याने हद्दवाढ झालेल्या भागात नागरी सोयीसुविधांचा विकास करण्यासाठी विशेष अर्थसहाय्य देण्यात येते.
याबाबतचे निकष संदर्भाधीन क्रमांक (१) येथील शासन निर्णयान्वये विहित करण्यात आलेले आहेत. सदर योजनेअंतर्गत प्रशासकीय मान्यता प्रदान करण्याच्या अधिकारात सुधारणा करण्याची बाब शासनाच्या विचाराधीन होती.
शासन निर्णय - राज्यातील महानगरपालिका / नगरपालिका यांची नव्याने हद्दवाढ झालेल्या भागात नागरी सोयीसुविधांचा विकास करण्यासाठी विशेष अर्थसहाय्य योजनेच्या संदर्भाधीन क्र. (१) येथील शासन निर्णयामधील परि. (२) (i) मध्ये प्रशासकीय मान्यता प्रदान करणेबाबत पुढीलप्रमाणे सुधारणा करण्यात येत आहे.
(i) सदर योजनेअंतर्गत सन २०२०-२०२१ या आर्थिक वर्षापासून शासन स्तरावरून निश्चित करण्यात आलेल्या कामांना व कार्यान्वयन यंत्रणेनुसार शासन मंजूर करेल त्या निधीच्या मर्यादेत प्रशासकीय मान्यता प्रदान करण्याचे अधिकार जिल्हाधिकारी यांना राहतील २. सदर योजनेअंतर्गत सन २०१६-२०१७ ते २०१९-२०२० या आर्थिक वर्षामध्ये शासन स्तरावरून निश्चित करण्यात आलेल्या कामांना व कार्यान्वयन यंत्रणेनुसार शासनाने मंजूर केलेल्या प्रकल्प खर्चाच्या मर्यादेत संबधित जिल्हाधिकारी यांनी प्रशासकीय मान्यता प्रदान करावी.
३. संदर्भाधीन क्र. (१) येथील शासन निर्णयामधील अन्य बाबी कायम राहतील.
# Page 2
शासन निर्णय क्रमांकः धोरण-२०२१/प्र.क्र.१७/न.वि.-१६ दिनांक २४ जानेवारी, २०२२