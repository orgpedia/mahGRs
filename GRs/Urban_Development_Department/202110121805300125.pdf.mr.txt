# Page 1
नगर विकास विभागाच्या बातम्या (Print media and Online TV channel only) बाबत त्रयस्थ यंत्रणेमार्फत मूल्यमापन करण्यासाठी माहिती व जनसंपर्क विभागाच्या दिनांक १६.०३.२०२० च्या शासन निर्णयात नमूद पॅनेलवरील वर्ग “अ” व “ब” यामध्ये सूचीबध्द केलेल्या संस्थांमधून एका संस्थेची निवड करण्यास ई-निविदा प्रक्रिया करुन संस्थेची निवड करण्यासाठी समिती गठीत करणे बाबत.
महाराष्ट्र शासन
नगर विकास विभाग,
शासन निर्णय क्र.संकिर्ण-२०२१/प्र.क्र.१४३ (भाग-१)/नवि-२०
हुतात्मा राजगुरू चौक, मादाम कामा मार्ग,
४ था मजला, मुख्य इमारत,
मंत्रालय, मुंबई ४०० ०३२.
दिनांक:- १२ ऑक्टोबर, २०२१.
संदर्भ:-सामान्य प्रशासन विभाग, शासन निर्णय क्र. मावज-२०२० / प्र.क्र. ३३ / का-३४, दिनांक १६.०३.२०२०.
प्रस्तावना:
नगर विकास विभागाबाबत ऑनलाईन मिडीया (Print media and Online TV channel only) मध्ये येणाऱ्या सकारात्मक व नकारात्मक बातम्यांच्या बाबत त्रयस्थ यंत्रणेमार्फत संनियंत्रण, मूल्यमापन करणे, विश्लेषण करणे आणि बातम्यांचे डॉक्युमेंटेशन (दस्तऐवजीकरण) करण्यासाठी माहिती व जनसंपर्क विभागाच्या दिनांक १६.०३.२०२० च्या शासन निर्णयात नमूद पॅनेलवरील वर्ग “अ” व “ब” यामध्ये सूचीबध्द केलेल्या संस्थांमधून एका संस्थेची निवड करण्यास ई-निविदा प्रक्रिया करुन संस्थेची निवड करण्यासाठी शासन स्तरावर समिती गठीत करण्याची बाब शासनाच्या विचाराधीन होती.
शासन निर्णय:
सदर प्रकरणी ई-निविदा प्रक्रिया करून संस्थेची निवड करण्यासाठी प्रधान सचिव (नवि-२), यांच्या अध्यक्षतेखाली खालील प्रमाणे समिती गठीत करण्यास शासन मंजूरी देत आहे.
--------------------------------------------------------------------------------
| अ. क्र. | संबंधित अधिकारी | पदनाम |
| १. | प्रधान सचिव (नवि-२) | अध्यक्ष |
| २. | संचालक, माहिती व जनसंपर्क महासंचालनालय किंवा विभागीय प्रतिनिधी | सदस्य |
| ३. | उप सचिव, उद्योग, ऊर्जा व कामगार विभाग | सदस्य |
| ४. | सहाय्यक संचालक (लेखा), आयुक्त तथा संचालक, नगरपरिषद प्रशासन संचालनालय, | सदस्य |
| ५. | उप सचिव (नवि-२०) | सदस्य सचिव |
--------------------------------------------------------------------------------
# Page 2
शासन निर्णय क्रमांक: संकिर्ण-२०२१/प्र.क्र.१४३ (भाग-१)/नवि-२०