# Page 1
नगरपरिषद / नगरपंचायतीमध्ये कार्यरत मुख्याधिकारी संवर्गातील अधिकाऱ्यांचे गोपनीय अहवाल लिहिणे/ पुनर्विलोकित करण्याबाबतच्या कार्यपध्दतीत सुधारणा.
महाराष्ट्र शासन
नगर विकास विभाग
शासन परिपत्रक क्र. एमसीओ-२०१८/प्र.क्र.११५/नवि-१४,
मंत्रालय (मुख्य) इमारत, ४ था मजला,
मादाम कामा मार्ग, हुतात्मा राजगुरू चौक,
मुंबई ४०० ०३२
दि. १६ मे, २०१८
वाचा:- १) शासन परिपत्रक, नगर विकास विभाग क्र. एमसीओ२४८५/१११३/सीआर१३६/८५/युडी-१४, दि.१२.०२.१९८६.
२) नगरपरिषद प्रशासन संचालनालय परिपत्रक क्र. सीओडी २००४/प्र.क्र.७/०४/१,दि.१२.०३.२००४.
३) सन-२०१८ चा महाराष्ट्र अधिनियम क्र.२५ दि.३१.०३.२०१८
परिपत्रक
मुख्याधिकारी संवर्गातील अधिकाऱ्यांचे गोपनीय अहवाल लिहिणे व पुनर्विलोकित करणे याबाबत
संदर्भाधीन अ.क्र. १ येथील शासन परिपत्रक दि.१२.०२.१९८६ अन्वये कार्यपध्दती विहित करण्यात आली होती.
सदर परिपत्रक व तद्नंतर निर्गमित झालेल्या सूचनांचे एकत्रिकरण करून मुख्याधिकारी संवर्गातील अधिकाऱ्यांचे
गोपनीय अहवाल प्रतिवेदीत व पुनर्विलोकीत करण्याबाबत एकत्रित सूचना नगरपरिषद प्रशासन संचालनालयाच्या
दि. १२.०३.२००४ च्या परिपत्रकान्वये देण्यात आलेल्या आहेत.
२. दि.१२.०३.२००४ च्या परिपत्रकानुसार नगरपरिषद / नगरपंचायतीमध्ये कार्यरत मुख्याधिकारी यांचे
गोपनीय अहवाल संबंधित नगराध्यक्षांनी विहित नमुन्यामध्ये लिहून ते प्रत्येक वर्षाच्या दिनांक २५ एप्रिलपर्यंत किंवा
तद्पूर्वी जिल्हाधिकाऱ्यांकडे पुनर्विलोकनासाठी पाठविणे अपेक्षित आहे. नगराध्यक्षांनी दिनांक २५ एप्रिलपर्यंत
गोपनीय अहवाल लिहून न पाठविल्यास जिल्हाधिकाऱ्यांनी स्वतः प्रतिवेदन करणे व प्रादेशिक संचालक,
नगरपरिषद प्रशासन यांनी पुनर्विलोकित करणे अशी तरतूद विहित आहे.
३. सन-२०१८ चा महाराष्ट्र अधिनियम क्र.२५ दि.३१.०३.२०१८ अन्वये महाराष्ट्र नगरपरिषद, नगरपंचायती व
औद्योगिक नगरी अधिनियम, १९६५ मध्ये सुधारणा करण्यात आल्या आहेत.
४. तद्नुसार, नगराध्यक्षांच्या कार्यासंबंधातील कलम ५८ च्या पोटकलम १ मधील खंड (ब), (ड) व (इ)
वगळण्यात आले आहेत. या सुधारणेचा परिणाम म्हणून नगरपरिषदेच्या वित्तीय व कार्यकारी प्रशासनावर तसेच,
लेखे व अभिलेख यावर नियंत्रण ठेवणे याबाबतच्या नगराध्यक्षांच्या जबाबदारीत बदल झाले आहेत.
५. अधिनियमाच्या कलम ७७ पोटकलम १ मधील खंड अ नंतर नव्याने समाविष्ठ खंडानुसार मुख्याधिकारी
नगरपरिषदेमध्ये शासनाचे प्रतिनिधी म्हणून शासनाच्या नियंत्रणाखाली काम करतील. शासनाच्या योजना
# Page 2
शासन परिपत्रक क्रमांकः एमसीओ-२०१८/प्र.क्र.११५/नवि-१४
अंमलबजावणीचे उत्तरदायीत्व व शासन आदेश अंमलबजावणीची जबाबदारी मुख्याधिकाऱ्यावर सुनिश्चित करण्यात
आली आहे. तसेच, मुख्याधिकाऱ्याच्या अधिकार व कर्तव्यासंदर्भातील कलम ७७ पोटकलम १ मधील खंड अ नुसार
मुख्याधिकाऱ्याने अध्यक्षाच्या नियंत्रणास, निदेशास व पर्यवेक्षणास अधिन राहून काम करण्याबाबतची तरतूद
वगळण्यात आली आहे.
६. अधिनियमातील उपरोक्त सुधारणांमुळे नगरपरिषदा/ नगरपंचायतींमध्ये कार्यरत मुख्याधिकारी संवर्गातील
अधिकाऱ्यांचे गोपनीय अहवाल प्रतिवेदीत व पुनर्विलोकीत करण्याच्या कार्यपध्दतीत सुधारणा करण्याची बाब
शासनाच्या विचाराधीन होती.
७. अधिनियमातील सुधारणा तसेच, मुख्याधिकाऱ्यांचे गोपनीय अहवाल लिहिताना योजना अंमलबजावणी,
वित्तीय प्रशासन, नगरपरिषद कामकाज नियमानुसार करणे या बाबींची वस्तुनिष्ठ नोंद होवून मुख्याधिकाऱ्यांचे
कामाचे मुल्यमापन योग्य रितीने त्यांच्या गोपनिय अहवालात होणे आवश्यक आहे. त्यानुसार, नगरपरिषद/
नगरपंचायतीमधील मुख्याधिकाऱ्यांचे गोपनीय अहवाल जिल्हाधिकारी यांचेकडून लिहिण्यात यावेत
(जिल्हाधिकारी हे प्रतिवेदन अधिकारी असतील) व विभागीय आयुक्त तथा प्रादेशिक संचालक, नगरपरिषद
प्रशासन हे पुनर्विलोकन अधिकारी असतील अशी कार्यपध्दती विहित करण्यात येत आहे.
८. गोपनीय अहवाल लिहिणे व पुनर्विलोकित करणे यासाठी विहित नमुने, शासन आदेश व कालमर्यादा
याबाबतचे शासन आदेश कायम राहतील.