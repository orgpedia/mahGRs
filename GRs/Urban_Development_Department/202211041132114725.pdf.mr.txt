# Page 1
पनवेल महानगरपालिकेमध्ये समाविष्ट करण्यात आलेल्या २३ ग्रामपंचायती मधील कर्मचाऱ्यांना पनवेल महानगरपालिकेमध्ये समावेशन करण्याबाबत - टप्पा क्र. ३
महाराष्ट्र शासन
नगर विकास विभाग
शासन निर्णय क्रमांक:- पमपा-२२१७/प्र.क्र.४१२ (ब)/नवि-२३
मंत्रालय (मुख्य इमारत), ४ था मजला,
मादाम कामा मार्ग, हुतात्मा राजगुरू चौक, मुंबई - ३२.
दिनांक :- ०३ नोव्हेंबर, २०२२
वाचा: १) शासन निर्णय अधिसूचना क्रमांक पनपा-२९१४/व्हीआयपीस.क्र.३०१/प्र.क्र.३५४/नवि-२३, दिनांक २६.०९.२०१६ २) शासन निर्णय क्रमांक एमसीओ-२०१७/प्र.क्र.५७/नवि-१४, दिनांक २७.०२.२०१७ ३) विभागीय आयुक्त, कोकण विभाग यांचा अहवाल, दिनांक ४) शासन निर्णय क्रमांक:- पमपा-२२१७/प्र.क्र.४१२/नवि-२३, दिनांक २३.११.२०२० ५) शासन निर्णय क्रमांक:- पमपा-२२१७/प्र.क्र.४१२/नवि-२३, दिनांक २३.११.२०२० ६) शासन पत्र दिनांक २४.११.२०२० ७) संचालक, नगरपरिषद प्रशासन संचालनालय यांचे क्र.नपपसं./पनवेल/समावेशन / २०२१ / का-४, दिनांक ०४.०१.२०२२ ८) संचालक, नगरपरिषद प्रशासन संचालनालय यांचे क्र.नपपसं./पनवेल/समावेशन/२०२१/ का-४, दिनांक २६.०७.२०२२
प्रस्तावना: पनवेल महानगरपालिकेची स्थापना दिनांक ०१.१०.२०१६ रोजी संदर्भाधीन क्र. १ अन्वये करण्यात आली आहे.
०२. पनवेल महानगरपालिकेमध्ये पुर्वाश्रमीच्या ग्रामपंचायती मधील कर्मचाऱ्यांचे समावेशन करणे अंतर्गत धोरणात्मक निर्णय घेण्याकरीता शासन स्तरावर विभागीय आयुक्त, कोकण विभाग यांच्या अध्यक्षतेखाली समिती संदर्भाधीन क्रमांक २ अन्वये गठीत करण्यात आली. सदर समितीच्या अहवालास अनुसरुन शासनामार्फत निर्देशीत केल्यानुसार आयुक्त तथा संचालक नगरपरिषद प्रशासन संचालनालय यांनी सदर प्रकरणी शासनास अहवाल सादर केला होता. सदर अहवालास आधारभूत मानून व्यापक विचार प्रक्रियेअंती पनवेल महानगरपालिकेच्या आस्थापनेवर पुर्वाश्रमीच्या ग्रामपंचायती मधील कर्मचाऱ्यांचे समावेशन करणे अंतर्गत शासनाने संदर्भाधीन क्रमांक ४ व ५ अन्वये एकूण २८८ कर्मचाऱ्यांच्या विविध पदावरील समावेशनास मंजूरी प्रदान केली आहे.
# Page 2
शासन निर्णय क्रमांकः पमपा-२२१७/प्र.क्र.४१२ (ब)/नवि-२३
०३. तथापि, समावेशन टप्पा क्रमांक १ व टप्पा क्रमांक २ मध्ये समाविष्ट करण्यात न आलेल्या पनवेल महानगरपालिकेमध्ये समाविष्ट करावयाच्या महसुली गावांमधील ग्रामपंचायतींच्या आस्थापनेवरील कर्मचाऱ्यांच्या सेवा संबंधितांच्या मुळ नियुक्तीच्या / वेतनाच्या/वयाचे/शैक्षणिक अर्हतेचे कागदपत्रे, दस्तऐवज इत्यादी तपासणी करून महानगरपालिकेच्या आस्थापनेवर समाविष्ट करणे आवश्यक आहे. महाराष्ट्र महानगरपालिका अधिनियमाच्या कलम ५१ (४) नुसार पनवेल महानगरपालिकेच्या २३ ग्रामपंचायती मधील उर्वरित ३२ कर्मचाऱ्यांना पनवेल महानगरपालिकेमध्ये समावेशन विविध अटी व शर्तीच्या अधीन राहून करण्याची बाब शासनाच्या विचाराधीन होती.
उपरोक्त बाबींचा विचार करता, शासन खालीलप्रमाणे निर्णय घेत आहे: शासन निर्णय:
पनवेल महानगरपालिकेमध्ये समाविष्ट झालेल्या तत्कालीन २३ ग्रामपंचायतीमधील सद्यस्थितीमध्ये एकूण ३२ कर्मचारी टप्पा क्र. ३ समावेशनास पात्र झाले आहेत. सदरचे समावेशन करण्याकरीता संदर्भांकित क्र. ७ व ८ मधील आयुक्त तथा संचालक नगरपरिषद प्रशासन संचालनालय यांचे निष्कर्ष व शिफारसी ग्राह्य धरण्यात आल्या आहेत. सदर समावेशनास पात्र असलेल्या कर्मचाऱ्यांची यादी “परिशिष्ट-अ" मध्ये नमुद केली आहे.
०२. पनवेल महानगरपालिकेमध्ये समाविष्ट झालेल्या तत्कालीन ग्रामपंचायती मधील कर्मचाऱ्यांना पनवेल महानगरपालिकेमध्ये समावेशन पुढील अटी व शर्तीच्या अधीन राहून करण्यात येत आहे:
१) संबधित कर्मचाऱ्यांची मुळ नियुक्ती प्रचलित नियमानुसार व पनवेल महानगरपालिकेच्या निर्मितीच्या प्राथमिक अधिसूचनेच्या दिनांकापूर्वीची असावी. प्रत्यक्ष समावेशन करताना संबंधित कर्मचाऱ्यांचे मुळ नियुक्ती व कायम करण्याचे ठराव, नियुक्ती आदेश, सेवा पुस्तक, वेतनप्रमाणपत्र/वेतन खात्याचे बँक पासबुक इ. तपशिल आयुक्त, पनवेल महानगरपालिका यांनी तपासावा.
२) पनवेल महानगरपालिकेच्या पदनिर्मिती व सेवाप्रवेश नियमास शासनाची मान्यता प्राप्त झाल्यानंतर पदनिर्मितीच्या दिनांकापासून संबंधित कर्मचाऱ्यांचे समावेशन करण्यात येईल व त्यांना नियमित वेतनश्रेणीत सामावून घेण्यात येईल.
३) संबंधित कर्मचाऱ्यांना वेतनश्रेणीनुसार वेतन भत्ते व सेवाविषयक लाभ हे प्रत्यक्ष समावेशनाच्या दिनांकापासून लागु होतील.
४) संबंधित ग्रामपंचायतीच्या कर्मचाऱ्यांचे समावेशन करताना संबंधित कर्मचाऱ्यांची शैक्षणिक / तांत्रिक अर्हता विचारात घ्यावी. प्रत्यक्ष समावेशनाच्या प्रक्रियेत सदर कर्मचाऱ्यांची शैक्षणिक / तांत्रिक अर्हता
तपासण्याची जबाबदारी आयुक्त, पनवेल महानगरपालिका यांची राहील.
पृष्ठ ९ पैकी २
# Page 3
शासन निर्णय क्रमांकः पमपा-२२१७/प्र.क्र.४१२ (ब)/नवि-२३
५) शासनाच्या प्रचलित धोरणानुसार मान्य असलेली शैक्षणिक / तांत्रिक अर्हता विचारात घेतल्यानंतर संबंधित कर्मचाऱ्यांचे समावेशन आदेश पारित करताना केवळ पात्र कर्मचाऱ्यांना वर्ग-३ / वर्ग-४ मधील पदावर समावेशन करावे.
६) पनवेल महानगरपालिकेमध्ये संबंधित ग्रामपंचायतीच्या कर्मचाऱ्यांचे समावेशन करताना लिपिक या पदासाठी किमान शैक्षणिक अर्हता १० वी पास
अशी असावी. तसेच पूर्वाश्रमीच्या सफाई कामगारांची शैक्षणिक अर्हता किमान ४ थी उत्तीर्ण आहे, अशा कर्मचाऱ्यांचा समावेश करताना त्यांना सफाई कामगार संवर्गात ग्राह्य धरण्यात यावे.
तथापि, या व्यतिरीक्त शैक्षणिक / तांत्रिक अर्हता धारण न करणारे कर्मचारी परंतू किमान ४ थी पास व मराठी लिहिता व वाचता येणारे असे कर्मचारी “बहुउद्देशीय कर्मचारी” या संवर्गामध्ये समाविष्ट करण्यात यावे.
७) उपरोक्त नमुद करण्यात आलेल्या बहुउद्देशीय कर्मचारी संवर्गामधील समाविष्ट कर्मचाऱ्यांच्या सेवा, नियत वयोमानानुसार सेवानिवृत्ती / स्वेच्छा सेवा निवृत्ती / अकाली मृत्यू / बडतर्फी / सेवा समाप्ती या कारणास्तव संपुष्टात आल्यास सदरचे पद आपोआप व्यपगत करण्यात येईल.
८) पुर्वाश्रमीच्या पनवेल नगरपरिषद व विद्यमान महानगरपालिकेतील कर्मचारी यांच्या सेवा जेष्ठता यादीमध्ये, ग्रामपंचायती मधील समावेशनास पात्र कर्मचाऱ्यांची समायोजनानंतर संबंधित संवर्गातील “सेवा जेष्ठता” ही कनिष्ठतम राहिल.
९) तसेच उपरोक्त कर्मचाऱ्यांच्या समावेशनानंतर संबंधित संवर्गातील पात्र कर्मचाऱ्यांना महानगरपालिकेतील त्या संवर्गाच्या बिंदुनामावलीमधील नियमाप्रमाणे त्यांच्या जातीच्या प्रवर्गानुसार दर्शविण्यात यावे व बिंदुनामावली तपासणीची कार्यवाही पनवेल महानगरपालिकेने करावी.
१०) महाराष्ट्र शासनाने शासकीय कर्मचाऱ्यांसाठी दिनांक ०१.१०.२००५ नंतर नियुक्त कर्मचाऱ्यांना परिभाषित निवृत्तीवेतन अंशदान (DCPS) योजना लागू केली आहे. पनवेल महानगरपालिकेत समावेशनासाठी पात्र असलेल्या कर्मचाऱ्यांना पुर्वाश्रमीची सेवा निवृत्ती योजना लागू राहणार नाही.
११) पनवेल महानगरपालिकेमध्ये ग्रामपंचायतीच्या कर्मचाऱ्यांच्या समावेशनानंतर पनवेल महानगरपालिकेतील स्थायी / अस्थायी आस्थापनेवरील कर्मचाऱ्यांप्रमाणे गटविमा योजना / वैद्यकीय विमा अथवा वैद्यकीय देयक प्रतीपूर्ती करण्याची योजना रजा नियम लागु राहतील.
पृष्ठ ९ पैकी ३
# Page 4
शासन निर्णय क्रमांकः पमपा-२२१७/प्र.क्र.४१२ (ब)/नवि-२३
१२)तथापि, दिनांक ०१.१०.२०१६ नंतर सदर कर्मचाऱ्यांचे समावेशन होत असल्याने त्यांना परिभाषित निवृत्तीवेतन अंशदान (DCPS) योजनचे सदस्य होणे अनिवार्य असेल.
१३)सदर कर्मचाऱ्यांना समावेशनानंतर पनवेल महानगरपालिकेच्या स्थायी / अस्थायी आस्थापनेवरील कार्यरत कर्मचाऱ्यांप्रमाणे नव्याने समायोजीत झालेल्या कर्मचाऱ्यांना स्थायी आदेश मिळाल्यानंतर नियमानुसार अनुकंपातत्वावर नेमणुकीसंदर्भातील नियम लागु राहतील.
१४)सफाई कर्मचाऱ्यांपैकी केवळ “अनुसूचित जाती” प्रवर्गातील सफाई कर्मचारी लाड-पागे समितीच्या शिफारशीनुसार वारसा हक्काने नोकरी मिळण्यास पात्र आहेत. तसेच केवळ “अनुसूचित जाती” प्रवर्गातील कर्मचाऱ्यास त्यांच्या सेवानिवृत्ती/मृत्यू/रुग्णता सेवानिवृत्तीनंतर त्यांच्या वारसास लाड व पागे समितीच्या शिफारशीनुसार सेवेत सामावुन घेण्याबाबत कार्यवाही महानगरपालिकेने वेळोवेळी करावी.
१५) पनवेल महानगरपालिकेत समावेशनासाठी पात्र असलेल्या संबंधित कर्मचाऱ्यांकडून “परिशिष्ट-ब" मधील हमीपत्र पनवेल महानगरपालिकेने भरुन घ्यावे. सदर हमीपत्र म्हणजेच संबंधित कर्मचाऱ्याचे ना-हरकत प्रमाणपत्र होय.
१६) पनवेल महानगरपालिकेमध्ये समावेशनासाठीच्या पात्र असलेल्या ग्रामपंचायतीमधील कर्मचाऱ्यांच्या समावेशनासंदर्भात विहित तांत्रिक ( MS
CIT, टंकलेखन) अर्हतेत सुट अथवा त्याबाबत प्रमाणपत्र सादर करण्यास कालावधीबाबत खालीलप्रमाणे अटी विहित करण्यात आल्या आहेत: पनवेल महानगरपालिकेमध्ये समावेशनासाठी पात्र असलेल्या ग्रामपंचायतीमधील कर्मचाऱ्यांच्या नियुक्तीसंदर्भात विहित शैक्षणिक अर्हता धारण करणाऱ्या कर्मचाऱ्यांपैकी जे कर्मचारी तांत्रिक अर्हता धारण करीत नसतील अशा कर्मचाऱ्यांपैकी
अ) ५० वर्षापेक्षा अधिक वय असणाऱ्या कर्मचाऱ्यांना समावेशनासाठी तांत्रिक अर्हतेमधून सूट देण्यात येत आहे.
ब) ५० वर्षापेक्षा कमी वय असणाऱ्या कर्मचाऱ्यांनी ३ वर्षाच्या कालावधीत तांत्रिक अर्हता प्राप्त करुन त्याबाबतची प्रमाणपत्र सादर करणे आवश्यक असेल. या ३ वर्षाच्या कालावधीत संबंधित कर्मचाऱ्यांनी विहीत तांत्रिक अर्हतेबाबतची प्रमाणपत्र सादर न केल्यास, त्यांचे समावेशन रद्द करण्यात येईल.
पृष्ठ ९ पैकी ४
# Page 5
शासन निर्णय क्रमांकः पमपा-२२१७/प्र.क्र.४१२ (ब)/नवि-२३
१७) संबंधित सर्व कर्मचाऱ्यांचे प्रत्यक्ष समावेशन करताना उपरोक्त अटी, समोवशनाबाबतचे अहवाल व प्रचलित शासन धोरण/सेवानियम यांची
परिपुर्ण पुर्तता करण्याची जबाबदारी आयुक्त, पनवेल महानगरपालिका यांची राहील.
३. आयुक्त, पनवेल महानगरपालिका यांनी परिच्छेद क्र.२ मधील नमुद अटी व शर्तींचे पालन करूनच समावेशनाची प्रत्यक्ष कार्यवाही करावी. यामध्ये प्रत्यक्ष अंमलबजावणी करताना कोणतीही अडचण निर्माण झाल्यास त्याबाबत शासनाचे मार्गदर्शन घेण्यात यावे व याबाबत शासनाचा निर्णय अंतिम राहिल.
# Page 6
# Page 7
# Page 8
# Page 9