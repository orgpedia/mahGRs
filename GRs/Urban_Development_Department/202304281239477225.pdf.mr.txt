# Page 1
मिरा-भाईंदर महानगरपालिकेतील ३ ‘कार्यकारी अभियंता’ यांना पदोन्नतीची संधी उपलब्ध होण्याकरिता, सदर पदासाठी विहित केलेल्या अर्हता सुधारणेस विशेष बाब म्हणून शासन मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक: मिभाम-११२२/सं.क्र.४०१/प्र.क्र.२८/नवि-२८
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक:- २८ एप्रिल, २०२३.
वाचा:- १) नगर विकास विभाग, शासन निर्णय क्र. मिभाम-१११६/प्र.क्र.३६ (भाग-१)/१६/नवि-२८, दि.२६.०२.२०१९.
२) नगर विकास विभाग, शासन निर्णय क्र. .मिभाम-१११६/प्र.क्र.३५/१६/नवि-२८, दि.२८.०५.२०१९.
३) नगर विकास विभाग, शासन निर्णय, क्र. मिभाम-१११६/प्र.क्र.३५/नवि-२८, दि.२५.११.२०२१.
४) मिरा-भाईंदर महानगरपालिका महासभा ठराव क्र. १०३, दि.३०.०१.२०१६.
५) आयुक्त, मिरा-भाईंदर महानगरपालिका यांचे पत्र क्र.मिभा/मनपा/आस्था/३५७५/२०२१-२२, दि.०८.०३.२०२२.
प्रस्तावना: मिरा-भाईंदर महानगरपालिकेच्या सुधारित सेवा (सेवा प्रवेश व सेवांचे वर्गीकरण) नियम, २०१९ यांस संदर्भीय क्र. २ येथील, दि.२८.०५.२०१९ च्या शासन निर्णयान्वये मंजूरी देण्यात आलेली आहे. सदर सेवाप्रवेश नियमात पदोन्नतीसाठी निम्न संवर्गातील सेवेची ५ वर्षाची अट आहे. राज्य शासनामध्ये साधारणत: पदोन्नतीसाठी पात्र होण्यासाठी निम्न संवर्गातील पदावर ३ वर्षे अनुभवाची अट आहे. त्यानुसार मिरा-भाईंदर महानगरपालिकेच्या सुधारित सेवा (सेवा प्रवेश व सेवांचे वर्गीकरण) नियम, २०१९ मध्ये सुधारणा करण्यात येऊन, पदोन्नतीसाठी निम्न संवर्गातील पदावर ३ वर्षे अनुभवाची अट ठेवण्यास, मिरा-भाईंदर महानगरपालिका, सुधारित सेवा (सेवा प्रवेश व सेवांचे वर्गीकरण) नियम, २०१९ चा सुधारित भाग नियमांस, संदर्भ क्र. ३ च्या शासन निर्णयान्वये मान्यता देण्यात आली आहे.
२. मिरा-भाईंदर महानगरपालिकेच्या सन २०१४ च्या सेवाप्रवेश नियमापूर्वी, कनिष्ठ अभियंता पदी नियुक्तीसाठी, मान्यताप्राप्त विद्यापीठाची अभियांत्रिकी शाखेची पदवी/पदविका ही अट असल्याने पदविकाधारकांची, कनिष्ठ अभियंता पदी नियुक्ती करण्यात आलेली आहे. सन २०१९ च्या सेवाप्रवेश नियमांत ‘अतिरिक्त शहर अभियंता' पदावरील पदोन्नतीसाठी स्थापत्य अभियांत्रिकी पदवीची अट ठेवल्यामुळे, 'कार्यकारी अभियंता’ या पदावर सध्या कार्यरत ३ अधिकाऱ्यांनी मान्यताप्राप्त विद्यापीठाची पदवी धारण केलेली नसल्याने, तसेच, ते पदविकाधारक असल्याने, त्यांना पदोन्नतीची संधी उपलब्ध बंद झाल्याने, सेवाप्रवेश नियमात बदल करणेबाबत आयुक्त, मिरा-भाईंदर महानगरपालिका यांनी संदर्भीय दि.०७.०९.२०२२ च्या पत्रान्वये प्रस्ताव शासनाकडे मान्यतेसाठी सादर केला होता.
३. मिरा-भाईंदर महानगरपालिका सेवा (सेवाप्रवेश व सेवांचे वर्गीकरण) नियम, २०१९ मध्ये दि. २८.०५.२०१९ व दि.२५.११.२०२१ च्या शासन निर्णयान्वये, मिरा-भाईंदर महानगरपालिकेच्या आस्थापनेवरील ‘अतिरिक्त शहर अभियंता’ पदासाठी, 'कार्यकारी अभियंता' पदावर किमान ३ वर्षाची सेवा पूर्ण झालेल्या व मान्यता प्राप्त विद्यापीठाची अभियांत्रिकी पदवी धारण केलेल्या अधिकाऱ्याची सेवाज्येष्ठता व गुणवत्तेच्या आधारे पदोन्नतीने नियुक्ती करता येईल, अशी तरतूद करण्यात आली आहे. त्यामुळे मिरा-भाईंदर महानगरपालिकेच्या आस्थापनेवर सद्य:स्थितीत ‘कार्यकारी अभियंता' या पदावर सेवाज्येष्ठ असलेले एक अधिकारी हे पदविकाधारक असून, त्यांची ‘कार्यकारी अभियंता’ पदावर १५ वर्षाची नियमित सेवा पूर्ण होऊन देखील, ‘अतिरिक्त शहर अभियंता’ पदावर
# Page 2
शासन निर्णय क्रमांकः मिभाम-११२२/सं.क्र.४०१/प्र.क्र.२८/नवि-२८
पदोन्नतीसाठी पदवी धारण करणे बंधनकारक केल्याने, सेवाज्येष्ठ असलेल्या अभियंत्याची पदोन्नतीची संधी बंद झाली आहे. तर अन्य २ अधिकारीही पदविकाधारक असल्याने, सेवाप्रवेश नियमातील तरतूदीनुसार, त्यांना पदोन्नती देणे शक्य होणार नाही. यास्तव, सदर ३ अधिकाऱ्यांना महानगरपालिकेच्या प्रस्तावानुसार पदोन्नतीची संधी उपलब्ध करून देण्यासंदर्भात, महानगरपालिकेच्या सेवा (सेवा प्रवेश व सेवांचे वर्गीकरण) नियम, २०१९ मधील तरतूदी पाहता, संदर्भीय दि.२८.०५.२०१९ च्या शासन निर्णयासोबतच्या “परिशिष्ट-२” मध्ये क्र. १५ वर, नमूद ‘अतिरिक्त शहर अभियंता' (श्रेणी-१, अभियांत्रिकी सेवा) पदावर पदोन्नती देतांना, मान्यताप्राप्त विद्यापीठाची अभियांत्रिकी शाखेची पदवीधारण केलेल्या अधिकाऱ्याची सेवाज्येष्ठता व गुणवत्तेच्या आधारे पदोन्नती करता येईल, ही अर्हता शिथील करून, त्याऐवजी मान्यता प्राप्त विद्यापीठाची अभियांत्रिकी शाखेची पदविका धारण केलेल्या अधिकाऱ्याची सेवाज्येष्ठता व गुणवत्तेच्या आधारे पदोन्नती करता येईल, असा बदल करण्याची बाब शासनाच्या विचाराधीन होती. या अनुषंगाने शासनाने पुढीलप्रमाणे निर्णय घेतलेला आहे.
शासन निर्णयः संदर्भीय दि.२८.०५.२०१९ च्या शासन निर्णयासोबतच्या “परिशिष्ट-२” मधील क्र. १५ येथील ‘अतिरिक्त शहर अभियंता’ (श्रेणी-१ अभियांत्रिकी सेवा) संवर्गाच्या अर्हता व नेमणूकीच्या पध्दतीत, सन २०१४ च्या सेवाप्रवेश नियमापूर्वी कनिष्ठ अभियंता या पदावर नियुक्ती केलेल्या पदविकाधारक अधिकाऱ्यांसाठी पदोन्नतीची संधी उपलब्ध व्हावी, याकरिता सद्य:स्थितीत कार्यरत ३ पदविकाधारक ‘कार्यकारी अभियंता’ सेवेत असे पर्यंत केवळ त्यांच्यासाठी, ‘अतिरिक्त शहर अभियंता’ पदावर पदोन्नती देतांना, मान्यताप्राप्त विद्यापीठाची अभियांत्रिकी शाखेची पदवीधारण केलेल्या अधिकाऱ्याची सेवाज्येष्ठता व गुणवत्तेच्या आधारे पदोन्नती करता येईल, ही अर्हता शिथील करून, त्याऐवजी मान्यता प्राप्त विद्यापीठाची अभियांत्रिकी शाखेची पदविका धारण केलेल्या अधिकाऱ्याची सेवाज्येष्ठता व गुणवत्तेच्या आधारे पदोन्नती करता येईल, असा बदल करण्यास विशेष बाब म्हणून शासन मान्यता देण्यात येत आहे.