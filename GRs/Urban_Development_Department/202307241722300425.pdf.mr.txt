# Page 1
नागरी पाणी पुरवठा योजनांसाठी भारतीय आयुर्विमा महामंडळाकडून उभारलेल्या कर्जाच्या वसुलीबाबत.
महाराष्ट्र शासन
नगर विकास विभाग
शासन निर्णय क्रमांक : संकीर्ण-२०२३/प्र.क्र.६१/नवि-०४
मंत्रालय, मुंबई - ४०० ०३२.
दिनांक : २४ जुलै, २०२३.
वाचा :- पाणी पुरवठा व स्वच्छता विभाग, शासन निर्णय, क्र. ओटीएस-२०२०/प्र.क्र.८६/ पापु-०४, दि.२३.०३.२०२२.
प्रस्तावना:
महाराष्ट्र जीवन प्राधिकरणाने नागरी पाणी पुरवठा योजनांसाठी आयुर्विमा महामंडळाकडून महानगरपालिका /नगरपालिका यांच्या वतीने सन १९७८ ते २००३ या कालावधीत एकूण रुपये ५४२.७८ कोटी इतक्या रकमेची कर्ज उभारणी केली होती. सदर कर्जाची परतफेड करण्याची जबाबदारी संबंधित महानगरपालिका /नगरपालिका यांची होती. २००३ पर्यंत रुपये ५४२.७८ कोटी मुद्दलापैकी रुपये २०४.३८ कोटी इतक्या मुद्दलाची परतफेड करण्यात आली होती. तथापि, त्यानंतर महानगरपालिका/नगरपालिका यांनी कर्ज परतफेडीची रक्कम महाराष्ट्र जीवन प्राधिकरणाकडे विहीत मुदतीत जमा न केल्याने सदर कर्जाच्या थकबाकीमध्ये वाढ झाली. तदृनंतर सन २०११ मध्ये रु.३५०.१२ कोटी (मुद्दल - १३१.६६ कोटी, व्याज -२०५.६८ कोटी, चक्रवाढ व्याज - १२.७८ कोटी ) इतकी रक्कम महाराष्ट्र शासनाकडून प्राधिकरणामार्फत आयुर्विमा महामंडळास अदा करण्यात आली.
सन २०११ मध्ये करण्यात आलेल्या या OTS नंतर रुपये २०६.७४ कोटी इतकी मुद्दल शिल्लक राहिली होती. तथापि, यानंतरही महानगरपालिका / नगरपालिका यांचेकडून कर्जाच्या परतफेडीच्या संपूर्ण रकमा उपलब्ध न झाल्याने कर्जावरील सरळ व्याज, दंडनीय व्याज व चक्रवाढ व्याज वाढत गेल्याने सदर कर्जाची थकबाकी वाढत गेली. या प्रकरणी आकारलेल्या चक्रवाढ व्याजाची संपूर्ण रक्कम व दंडनीय व्याजाची ५०% रक्कम माफ करण्यात येऊन उर्वरित एकूण ३५७.०० कोटी रकमेची (उर्वरित संपूर्ण मुद्दल २०६.७४ कोटी अधिक उर्वरित संपूर्ण व्याज १५०.२६ कोटी) एकरकमी परतफेड ३१.०३.२०२२ पूर्वी करण्याबाबतचा प्रस्ताव पाणी पुरवठा व स्वच्छता विभागाकडून आयुर्विमा महामंडळास सादर करण्यात आला. त्यास आयुर्विमा महामंडळाकडून प्राप्त मान्यतेनुसार रुपये ३५७.०० कोटी कर्जाची एक रकमी परतफेड पाणी पुरवठा व स्वच्छता विभागाने संदर्भाधिन शासन निर्णयान्वये केली आहे.
आयुर्विमा महामंडळाकडून उभारलेल्या कर्जाची परतफेड करण्याची जबाबदारी संबंधित महानगरपालिका/नगरपालिका यांची असणे, कर्जाच्या परतफेडीसाठी उपलब्ध केली जाणारी संपूर्ण रक्कम रुपये ३५७.०० कोटी ही संबंधित महानगरपालिका/नगरपालिका यांना शासनाकडून देण्यात आलेले बिनव्याजी कर्ज समजणे व सदर संपूर्ण रकमेची वसुली वर्ष २०२२-२३ पासून पुढील १० वर्षात समान
# Page 2
शासन निर्णय क्रमांकः संकीर्ण-२०२३/ प्र.क्र.६१/नवि-०४ हप्त्यांमध्ये नगर विकास विभागाने संबंधित महानगरपालिका/नगरपालिका यांचे कडून त्यांना अनुज्ञेय असलेल्या अनुदानातून पुस्तकी समायोजनाने करण्यात यावी तसचे जमेच्या लेखा शीर्षाखाली पुस्तकी समायोजनाने जमा करणे या अटीच्या अधीन संदर्भाधिन शासन निर्णयान्वये मान्यता देण्यात आली आहे.
नगर विकास विभागाकडून नागरी स्थानिक स्वराज्य संस्थांना विविध स्वरुपाचे अनुदान देण्यात येते. पाणी पुरवठा योजनांच्या कर्जाच्या परतफेडीची सदर रु.३५७.०० कोटी रक्कम संबंधित नागरी स्थानिक स्वराज्य संस्थांना देय शासन अनुदानातून वसूल करुन संबंधित लेखाशिर्षामध्ये जमा करण्याची बाब शासनाच्या विचाराधीन होती.
शासन निर्णय :
महाराष्ट्र जीवन प्राधिकरणाने नागरी पाणी पुरवठा योजनांसाठी आयुर्विमा महामंडळाकडून महानगरपालिका /नगरपालिका यांच्या वतीने उभारलेल्या कर्जापैकी शिल्लक रु.३५७.०० कोटी (उर्वरित संपूर्ण मुद्दल २०६.७४ कोटी अधिक उर्वरित संपूर्ण व्याज १५०.२६ कोटी) रकमेची परतफेड OTS पध्दतीने पाणी पुरवठा व स्वच्छता विभाग, शासन निर्णय दिनांक २३ मार्च, २०२२ अन्वये केली आहे. सदर रु.३५७.०० कोटी रक्कम सोबत जोडलेल्या विवरणपत्र - अ, विवरणपत्र - ब व विवरणपत्र -क मध्ये नमूद संबंधित नागरी स्थानिक स्वराज्य संस्थांना नगर विकास विभागाकडून देण्यात येणाऱ्या खालील अनुदानातून वळती करुन जमा लेखाशिर्षात जमा करण्यास मान्यता देण्यात येत आहे.
अ) “पंधराव्या वित्त आयोगाच्या शिफारशींनुसार नागरी स्थानिक स्वराज्य संस्थांना सहायक अनुदाने (२२१७ A३१४)” या लेखाशिर्षांतर्गत “Non-Million Plus Cities गटाच्या मुलभूत / अंबनकारक अनुदान (Basic/Untied grants)” मधून आर्थिक वर्ष सन २०२३-२४ ते २०२५-२६ (३ वर्षे) या कालावधीत विवरणपत्र-अ मध्ये दर्शविलेल्या एकूण १०१ नागरी स्थानिक स्वराज्य संस्थांना देय होणाऱ्या अनुदानातून वळती करुन जमा लेखाशिर्षामध्ये जमा करण्यात यावा.
आ) “जकात कर व महागाई भत्ता रद्द केल्यामुळे नगर परिषदांना सहायक अनुदान (२२१७ ८०६६)” या लेखाशिर्षांतर्गत आर्थिक वर्ष सन २०२३-२४ ते २०३२-३३ (१० वर्षे) या कालावधीत विवरणपत्र - ब मध्ये दर्शविलेल्या एकूण १३ नागरी स्थानिक स्वराज्य संस्थांना देय होणाऱ्या अनुदानातून वळती करुन जमा लेखाशिर्षामध्ये जमा करण्यात यावा.
इ) “जकातीऐवजी स्थानिक संस्था कराचे पुन:स्थापन केल्यामुळे महानगरपालिका क्षेत्रामधील मुद्रांक शुल्कावरील १ टक्का अधिभार देण्याचे दृष्टीने तरतूद (३६०४ ०९२४)” या लेखाशिर्षांतर्गत आर्थिक वर्ष सन २०२३-२४ ते २०३२-३३ (१० वर्षे) या कालावधीत विवरणपत्र -क मध्ये
दर्शविलेल्या एकूण ३ ३ नागरी स्थानिक स्वराज्य संस्थांना देय होणाऱ्या अनुदानातून वळती करुन जमा लेखाशिर्षामध्ये जमा करण्यात यावा.
२. यापूढे वरीलप्रमाणे संबंधित योजना / लेखाशिर्षातून अनुदानाच्या रकमा वितरीत करतांना संबंधित निधी वितरणाच्या आदेशांमध्ये या शासन निर्णयाचा संदर्भ देऊन निधी वळती करुन जमा लेखा शिर्षामध्ये
पृष्ठ ९ पैकी २
# Page 3
शासन निर्णय क्रमांक: संकीर्ण-२०२३/ प्र.क्र.६१/नवि-०४
जमा करण्याच्या स्पष्ट सूचना संबंधित कार्यासन नवि-०४, नवि-१४ व नवि-३२ यांनी नमूद करणे आवश्यक राहील.
३. वरीलप्रमाणे प्रतिवर्ष जास्तीत जास्त वळती करावाची रक्कम संबंधित विवरणपत्रांमध्ये दर्शविण्यात आली आहे. प्रतिवर्ष वळती करावयाची रक्कम एक किवां एकापेक्षा जास्त हप्त्यात जमा करण्याची जबाबदारी संबंधित योजनेच्या नियंत्रण अधिकारी व आहरण व संवितरण अधिकारी यांची राहील.
४. संबंधित नागरी स्थानिक स्वराज्य संस्थेची वळती केलेली रक्कम “६२१५, पाणीपुरवठा व स्वच्छता यांसाठी कर्जे, ०१, पाणी पुरवठा, १९०, सार्वजनिक क्षेत्रे व इतर उपक्रमांसाठी कर्जे, ( ००) (०२), नागरी
पाणीपुरवठा योजनासाठी कर्जे (६२१५५०२२)” या जमा लेखाशिर्षामध्ये जमा करण्यात यावी. त्यानुषंगाने पाणी पुरवठा व स्वच्छता विभागाचा शासन निर्णय दिनांक २३ मार्च, २०२२ मधील कार्यवाही अवलंबण्यात यावी.
# Page 4
# Page 5
# Page 6
# Page 7
# Page 8
# Page 9