# Page 1
राज्यातील सर्व महानगरपालिकांच्या कार्यक्षेत्रात पाळीव /
मोकाट प्राण्यांची वाढती संख्या विचारात घेता एक सुसज्ज
पशुवैद्यकीय रुग्णालय उभारण्यासाठी करावयाच्या
अंमलबजावणीबाबत....
महाराष्ट्र शासन
नगर विकास विभाग
शासन परिपत्रक क्र.पवैरु-२०२५/प्र.क्र. ७१/नवि-२०
४ था मजला, मुख्य इमारत , हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२.
दिनांक : २४ सप्टेंबर, २०२५
वाचा : सचिव, पशुसंवर्धन, दुग्धव्यवसाय विकास व मत्स्यव्यसाय विभाग यांचे अ.शा.पत्र क्र.
संकीर्ण-२०२४/प्र.क्र.१८/पदुम-२, दि.२९ जानेवारी, २०२५.
प्रस्तावना :
सचिव, पशुसंवर्धन, दुग्धव्यवसाय विकास व मत्स्यव्यसाय विभाग यांच्या संदर्भाधीन दिनांक
२९.०१.२०२५ च्या अ.शा.पत्रामध्ये, मा.मुख्यमंत्री महोदय यांचेसमोर दिनांक २७.०१.२०२५ रोजी पशुसंवर्धन
विभागाच्या १०० दिवसांच्या आराखडयाचे सादरीकरण करण्यात आल्याचे नमूद केले आहे. सदर
सादरीकरणादरम्यान शहरी भागातील पाळीव/ मोकाट प्राण्यांची संख्या दिवसेंदिवस वाढत असल्याचे देखील
निदर्शनास आल्याचे पत्रात नमूद आहे. त्यानुषंगाने मा.मुख्यमंत्री महोदय यांनी शहरी भागातील पाळीव/
मोकाट प्राण्यांची वाढती संख्या विचारात घेऊन सर्व महानगरपालिकांच्या कार्यक्षेत्रात एक सुसज्ज
पशुवैद्यकीय रुग्णालय उभारण्याबाबत दिनांक २७.०१.२०२५ रोजी निदेश दिले आहेत.
शासन परिपत्रक :
राज्यातील सर्व महानगरपालिकांच्या कार्यक्षेत्रामध्ये पाळीव/मोकाट प्राण्यांची वाढती संख्या
विचारात घेऊन त्यांचेकरिता एक सुसज्ज पशुवैद्यकीय रुग्णालय उभारण्याची कार्यवाही आयुक्त, सर्व
महानगरपालिका यांनी त्यांचे कार्यक्षेत्रात करावी.
०२. महाराष्ट्र महानगरपालिका अधिनियम, १९४९ मधील कलम ६६ (२३) मध्ये “प्राण्यांसाठी अपंगालये
किंवा रुग्णालये बांधणे किंवा चालवणे” अशी तरतूद नमूद आहे. त्यानुषंगाने सदर तरतूदीनुसार
महानगरपालिकांच्या कार्यक्षेत्रात पशुआरोग्य सेवा पुरविण्यासाठी रुग्णालये बांधणे किंवा चालविणे याबाबतची
संपूर्ण जबाबदारी ही संबंधित महानगरपालिका यांची राहील.
०३. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर
# Page 2