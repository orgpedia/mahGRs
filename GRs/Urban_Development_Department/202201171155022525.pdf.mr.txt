# Page 1
औरंगाबाद महानगरपालिकेमध्ये कार्यरत असलेल्या श्रीमती राजकुमारी लक्ष्मण गायकवाड, एकत्रित वेतनावरील समूह संघटक यांचे महानगरपालिकेच्या सेवेत नियमित समावेशन करण्याबाबत.
महाराष्ट्र शासन
नगर विकास विभाग
शासन निर्णय क्रमांक :- औमपा-२०१९/प्र.क्र.९४/नवि-२४
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक :- १७ जानेवारी, २०२२.
संदर्भ :- १) औरंगाबाद महानगरपालिका सर्वसाधारण सभेचा ठराव क्र. ५९१ दि.६.८.२०१८ २) आयुक्त, औरंगाबाद महानगरपालिका यांचे पत्र क्र. मनपा/आस्था-१/२०२१/०१ दि.६.१.२०२१
प्रस्तावना :
औरंगाबाद महानगरपालिकेत विहीत पध्दतीने एकत्रित वेतनावरील समूह संघटक या पदावर कार्यरत असलेल्या श्रीमती राजकुमारी लक्ष्मण गायकवाड यांनी केलेली प्रदिर्घ सेवा विचारात घेऊन त्यांना महानगरपालिकेच्या आस्थापनेवरील रिक्त समूह संघटक या पदावर नियमित कायमस्वरुपी नियुक्ती देण्यास महानगरपालिकेच्या सर्वसाधारण सभेने ठराव क्र. ५९१ दि. ६.८.२०१८ अन्वये मान्यता दिली आहे.
सर्वसाधारण सभेच्या ठरावानुसार श्रीमती राजकुमारी लक्ष्मण गायकवाड यांना महानगरपालिकेच्या सेवेत समूह संघटक या पदावर नियमित सामावून घेण्याचा प्रस्ताव आयुक्त, औरंगाबाद महानगरपालिका यांनी संदर्भाधिन दि.६.१.२०२१ च्या पत्रान्वये शासनाच्या मान्यतेसाठी सादर केला होता. आयुक्त, औरंगाबाद महानगरपालिका यांच्या प्राप्त प्रस्तावाच्या अनुषंगाने श्रीमती राजकुमारी लक्ष्मण गायकवाड, एकत्रित वेतनावरील समूह संघटक यांचे महानगरपालिकेच्या सेवेत नियमित समावेशन करण्याची बाब शासनाच्या विचाराधीन होती.
शासन निर्णय:
श्रीमती राजकुमारी लक्ष्मण गायकवाड यांची नियुक्ती विहित मार्गाने समूह संघटक, औरंगाबाद महानगरपालिका या पदावर एकत्रित वेतन तत्वावर झालेली आहे. औरंगाबाद महानगरपालिकेच्या सर्वसाधारण सभा ठराव क्र.५९१, दि.६.८.२०१८ अन्वये दिलेली मान्यता व आयुक्त, औरंगाबाद महानगरपालिका यांचेकडून संदर्भीय दि.६.१.२०२१ च्या पत्रान्वये प्राप्त प्रस्ताव विचारात घेता श्रीमती राजकुमारी लक्ष्मण गायकवाड यांची औरंगाबाद महानगरपालिका आस्थापनेवरील मंजूर व रिक्त असलेल्या समूह संघटक या पदावर खालील विहित अटी व शर्तीनुसार नियमित समावेशन करण्यास शासनाची मान्यता देण्यात येत आहे:
# Page 2
शासन निर्णय क्रमांकः औमपा-२०१९/प्र.क्र.९४/नवि-२४
१) श्रीमती राजकुमारी लक्ष्मण गायकवाड यांची सेवा या शासन निर्णयाच्या दिनांकापासून महानगरपालिकेच्या सेवेत नियमित करण्यात यावी.
२) श्रीमती राजकुमारी लक्ष्मण गायकवाड यांची नियमित सेवा सर्व प्रयोजनार्थ त्यांच्या नियमित केलेल्या दिनांकापासून ग्राह्य धरण्यात यावी.
३) नियमित सेवेच्या दिनांकापासून त्यांना सेवा जेष्ठता, निवृत्ती वेतन इ.चे लाभ अनुज्ञेय राहतील.
४) नियमित केल्याच्या दिनांकापूर्वीच्या सेवा कालावधीतील वेतन, भत्ते व अन्य अनुषंगिक वित्तीय लाभ यांची थकबाकी अनुज्ञेय असणार नाही.
५) नियमित करण्यापूर्वी श्रीमती राजकुमारी लक्ष्मण गायकवाड यांच्याकडून बंधपत्र घेवून त्यामध्ये मागील सेवाविषयक / वित्तीय लाभ मिळणार नाही. तसेच भविष्यात याबाबत मागणी करता येणार नाही. याचा स्पष्ट उल्लेख बंधपत्रात करण्यात यावा.
६) श्रीमती राजकुमारी लक्ष्मण गायकवाड यांना नियमित केल्यानंतर त्यांच्या वेतनाकरीता कोणताही निधी शासनाकडून उपलब्ध करुन दिला जाणार नाही.
७) आस्थापना खर्च ३५% च्या मर्यादेत राहील याची दक्षता महानगरपालिकेने घ्यावी.