# Page 1
मुंबई मेट्रो मार्ग ४अ कासरवडवली गायमुख ( मुंबई मेट्रो मार्ग-४ चा विस्तार ) या मेट्रो रेल्वे मार्गिकेस मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : एमआरडी-३३१८/प्र.क्र. ५७/नवि-७,
मंत्रालय, मुंबई ४०० ०३२.
दिनांक : २५ जानेवारी, २०१९.
प्रस्तावना : मुंबई महानगर प्रदेश विकास प्राधिकरणाने मान्य केलेल्या मेट्रो बृहत आराखडयातील मेट्रो मार्ग ४ वडाळा - घाटकोपर - मुलुंड - ठाणे - कासारवडवली या प्रकल्पास राज्य शासनाने दिनांक २७ सप्टेंबर, २०१६ रोजी मान्यता दिली असून त्या अनुषंगाने शासनाने दिनांक २५ ऑक्टोबर, २०१६ रोजीच्या शासन निर्णय निर्गमित करण्यात आला आहे. सदर प्रकल्पाच्या अंमलबजावणीकरीता कंत्राटदाराकडून निविदा मागविण्यात आल्या असून निविदांचे मुल्यांकन करण्याचे काम सुरु आहे.
सुरुवातीला हा मार्ग कासारवडवली पर्यंत ठेवावा असे ठरविण्यात आले होते. तद्नंतर असे निदर्शनास आले आहे की ठाणे - घोडबंदर रस्त्याच्या दोन्हीं बाजूस मोठया प्रमाणात नागरिकीकरण होत आहे. सद्यस्थितीस या परिसरातील नागरिक हे प्रामुख्याने बस व रिक्षाने प्रवास करत असून सदर परिसरात वांरवार वाहतुकीची मोठया प्रमाणात कोंडी होत आहे. याला पर्याय म्हणून या क्षेत्राला देखील मेट्रो मार्गाने जोडणे गरजेचे आहे.
मेसर्स दिल्ली मेट्रो रेल्वे महामंडळ मर्यादित यांनी मेट्रो मार्ग ४-अ कासारवडवली - गायमुख (मेट्रो मार्ग ४ चा विस्तार) या मेट्रो मार्गाचा सुधारीत प्रकल्प अहवाल ऑक्टोबर २०१७ मध्ये मुंबई महानगर प्रदेश विकास प्राधिकरणास सादर केला असून सदर सल्लागाराने मुंबई महानगर प्रदेश विकास प्राधिकरणाकडे सादर केलेल्या मेट्रो प्रकल्पाच्या सविस्तर प्रकल्प अहवालासह प्रस्ताव शासनाच्या मान्यतेसाठी सादर केला आहे. सदर प्रकल्पाच्या प्रस्तावास राज्य शासनाकडून मान्यता देण्याची बाब शासनाच्या विचाराधीन होती. त्यानुषंगाने शासन पुढील प्रमाणे निर्णय घेत आहे.
०२. शासन निर्णय : मुंबई महानगर प्रदेश विकास प्राधिकरण (एमएमआरडीए) यांनी प्रस्तावित केलेल्या मुंबई मेट्रो मार्ग ४अ कासरवडवली गायमुख (मुंबई मेट्रो मार्ग-४ चा विस्तार) या मेट्रो रेल्वे प्रकल्पाची अंमलबजावणी करण्यास पुढील प्रमाणे मान्यता देण्यात येत आहे.
१) मे. दिल्ली मेट्रो रेल्वे महामंडळ मर्यादित यांनी अंदाजित केलेल्या मेट्रो मार्ग ४-अ (मेट्रो मार्ग ४ चा विस्तार) (तपशील सोबतच्या परिशिष्ठ- १ प्रमाणे) प्रकल्पाकरीता रु. ९४९ कोटी [सन जून २०१७ च्या भावपातळीनुसार (सर्व कर, दरवाढ आणि बांधकाम दरम्यानचे व्याज रु. ९ कोटी) इ. सह] प्रकल्प पूर्णत्व किंमतीच्या (तपशील सोबतच्या परिशिष्ठ-२) प्रमाणे खर्चास प्रशाकीय मान्यता देण्यात येत आहे.
२) सदर प्रकल्पासाठी केंद्रीय कराच्या (रु.९२.८६ कोटी) ५०% रु.४६.४३ कोटी व राज्य शासनाच्या कराच्या १००% रु.७६.३४ कोटी व जमिनीची किंमत रु.३५ कोटी असे एकूण रु.१५७.७७ कोटी राज्यशासनाकडून बिनव्याजी दुय्यम कर्ज देण्यास मान्यता देण्यात येत आहे.
३) सदर प्रकल्प अंमलबजावणीकरीता प्राधिकरणाकडील स्वत:चा निधी व न्यू डेव्हल्पमेन्ट बँक (NDB)/जपान इंटरनॅशनल कोऑपरेशन एजन्सी (जायका) इ. आंतरराष्ट्रीय/आंतरदेशीय
# Page 2
शासन निर्णय क्रमांकः एमआरडी-३३१८/प्र.क्र. ५७/नवि-७,
वित्तीय संस्थेमार्फत रु.२७३.७२ कोटीचे कर्ज सहाय्य घेण्याच्या प्रस्तावास व सदरचे कर्जसहाय्य थेट घेण्यास प्राधिकरणास प्राधिकृत करण्यास मान्यता देण्यात येत आहे.
४) सदर प्रकल्प मार्च २०२२ पर्यंत पूर्ण करावयाचे उद्दिष्ट असल्याने, मेट्रो प्रणालीसाठीचा कर्ज प्रस्ताव अंतिम होण्यापूर्वी प्रकल्पाचे स्थापत्य बांधकाम सुरुवातीला प्राधिकरणाचा निधी वापरुन पूर्ण करण्यासाठी लागणाऱ्या रु. ४४९.०८ कोटी खर्चास प्राधिकरणाला मान्यता देण्यात येत आहे.
५) मेट्रो मार्ग -४ (वडाळा - घाटकोपर - मुलुंड - ठाणे - कासारवडवली) या प्रकल्पाच्या प्रस्तावास यापूर्वीच राज्य शासनाने मान्यता दिलेली असून मान्य झालेल्या इतर शर्ती नुसारच मेट्रो मार्ग ४ अ कासारवडवली - गायमुख (मेट्रो मार्ग ४ चा विस्तार) प्रकल्पास ही मान्यता देण्यात येत आहे.
६) शासकिय/निमशासकिय संस्था तसेच स्थानिक स्वराज्य संस्था यांच्याकडील सदर मेट्रो प्रकल्पासाठी कायमस्वरुपी आवश्यक असलेल्या जमिनी मुंबई महानगर प्रदेश विकास प्राधिकरणाकडे नाममात्र दराने हस्तांतरीत करण्याकरीता मान्यता देण्यात येत आहे. तसेच या अटीवर संबंधित स्थानिक स्वराज्य संस्था/ संबंधित विभागाने सदर जमिनी मुंबई महानगर प्रदेश विकास प्राधिकरणाला सुपूर्द करण्याबाबत संबंधित स्थानिक स्वराज्य संस्था/ संबंधित विभागास निर्देश देण्यास मान्यता देण्यात येत आहे.
७) सदर मेट्रो मार्ग लगतच्या शासकिय व निमशासकिय संस्था तसेच स्थानिक स्वराज्य संस्था मोकळ्या जागांचा मेट्रो रेल्वे बांधकाम कालावधी दरम्यान तात्पुरता वापर करण्यासाठी तसेच, संबंधित स्थानिक स्वराज्य संस्था/ संबंधित विभागानी सदर मोकळ्या जागा मुंबई महानगर प्रदेश विकास प्राधिकरणाला नाममात्र दराने सुपूर्द करण्याबाबत संबंधित स्थानिक स्वराज्य संस्था / संबंधित विभागास निर्देश देण्यास मान्यता देण्यात येत आहे.
८) सदर मेट्रो प्रकल्पाकरीता मुंबई महानगर प्रदेश विकास प्राधिकरणास “विशेष नियोजन प्राधिकरण” म्हणून नियुक्त करण्यास मान्यता देण्यात येत आहे.
हा शासन निर्णय नियोजन विभाग अनौपचारीक संदर्भ क्र. ७२/१८/१४४४, दिनांक २१.०९.२०१८ व वित्त विभाग अनौपचारीक संदर्भ क्र.७/व्यय-३, दिनांक १७.०१.२०१९ अन्वये प्राप्त अभिप्राय व मंत्रिमंडळाने दिनांक २७.१२.२०१८ रोजी मान्यता दिल्यानुसार निर्गमित करण्यात येत आहे.
# Page 3
# Page 4
# Page 5