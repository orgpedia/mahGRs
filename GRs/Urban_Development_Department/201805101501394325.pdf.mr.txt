# Page 1
तानसा पाईपलाईन प्रकल्पग्रस्तांचे पुनर्वसन करण्यात येत असलेल्या माहुल येथील एव्हरस्माईल प्रकल्पास भेट देऊन तेथील सोयी-सुविधांची पाहणी करण्यासाठी सचिवस्तरीय समितीची स्थापना करण्याबाबत.
महाराष्ट्र शासन
नगर विकास विभाग
शासन निर्णय क्रमांक : बीएमसी-८५१८/प्र.क्र.१६१/नवि-२१
मंत्रालय, मुंबई - ४०० ०३२.
दिनांक : १० मे, २०१८.
प्रस्तावना -
मुंबई शहराला पाणीपुरवठा करणाऱ्या तानसा पाईपलाईनच्या बाजूचा १० मीटरच्या
परिसरातील अतिक्रमणे हटवून पाईपलाईनच्या सुरक्षिततच्या दृष्टीने सदर परिसर मोकळा
करण्याच्या दृष्टीने पात्र अतिक्रमण धारकांचे पुनर्वसन माहुल येथील एव्हरस्माईल प्रकल्पात
बृहन्मुंबई महानगरपालिकेमार्फत करण्यात येत आहे. सदर प्रकल्पात उपलब्ध असलेल्या नागरी
सोयी-सुविधांचा आढावा घेण्याची बाब शासनाच्या विचाराधीन होती. मा. उच्च न्यायालय, मुंबई येथे
दाखल असलेल्या जनहित याचिका क्र. १४०/२००६ तसेच संलग्न याचिका क्रमांक ११५८/२०१७,
१३३२/२०१७ व अन्य संलग्न याचिकांमध्ये मा. उच्च न्यायालय, मुंबई यांनी पारित केलेल्या
आदेशांच्या अनुषंगाने मा. मुख्य सचिव यांच्या अध्यक्षतेखाली दिनांक ०९ मे, २०१८ रोजी यासंदर्भात बैठक आयोजित करण्यात आली होती. सदर बैठकीत एव्हरस्माईल प्रकल्पास भेट देऊन सोयी
सुविधांचा आढावा घेण्यासाठी सचिवस्तरीय समिती स्थापन करण्याचा निर्णय घेण्यात आला.
शासन निर्णय
मा. मुख्य सचिव यांच्या अध्यक्षतेखाली दिनांक ०९ मे, २०१८ रोजी झालेल्या बैठकीत
घेण्यात आलेल्या निर्णयानुसार, माहुल येथील एव्हरस्माईल प्रकल्पास भेट देऊ तेथील सोयी
सुविधांची पाहणी करुन त्याबाबत निरीक्षणे नोंदविण्यासाठी खालीलप्रमाणे समिती गठीत करण्यात येत आहे:
समितीची रचना :
---------------------------------------------------------
| १. | अपर मुख्य सचिव, गृहनिर्माण विभाग | अध्यक्ष |
| २.  |  | प्रधान सचिव (नवि-१), नगर विकास विभाग | सदस्य |
| ३. | प्रधान सचिव (नवि-२), नगर विकास विभाग | सदस्य |
| ४. | प्रधान सचिव, सार्वजनिक आरोग्य विभाग | सदस्य |
| ५. | प्रधान सचिव, सार्वजनिक बांधकाम विभाग | सदस्य |
| ६.  |  | सदस्य सचिव, महाराष्ट्र प्रदुषण नियंत्रण मंडळ | सदस्य |
---------------------------------------------------------
# Page 2
शासन निर्णय क्रमांकः बीएमसी-८५१८/प्र.क्र.१६१/नवि-२१
सदर समितीने माहुल येथील एव्हरस्माईल प्रकल्पाला किमान दोन वेळा भेट देऊन तेथे
सद्या असलेल्या पायाभुत सुविधा तसेच शिक्षण, आरोग्य, परिवहन, इत्यादी सोयींचा आढावा घ्यावा
व त्याबाबतची निरीक्षणे व आवश्यक उपाययोजना याबाबतचा आढावा मा. मुख्य सचिव यांना
दिनांक १९.०५.२०१८ पर्यंत सादर करावा.
सदर समितीच्या माहुल येथील भेटीदरम्यान त्यांना एव्हरस्माईल प्रकल्पात असलेल्या
सोयी-सुविधांचा आढावा घेऊन निरीक्षणे नोंदविणे शक्य व्हावे म्हणून सर्वतोपरी सहकार्य करण्याची
जबाबदारी बृहन्मुंबई महानगरपालिका व झोपडपट्टी पुनर्वसन प्राधिकरण यांची राहील.