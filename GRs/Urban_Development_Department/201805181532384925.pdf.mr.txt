# Page 1
सहायक संचालक, नगर रचना, विभागीय आयुक्त कार्यालय, कोकण विभाग, कोकण भवन, नवी मुंबई येथील सहाय्यक संचालक, नगर रचना पदावर बदलीने पदस्थापना करण्याबाबत...
महाराष्ट्र शासन
नगर विकास विभाग,
शासन निर्णय क्र.पदोन्न-१३१५/१२२३/प्र.क्र.२०३/२०१५/नवि-२७,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १८ मे, २०१८.
वाचा :
१. नगर विकास विभाग, शासन निर्णय क्र.पदोन्न-१३१५/१२२३/प्र.क्र.२०३/२०१५/नवि-२७, दि.३०.१२.२०१७.
२. संचालक, नगर रचना, महाराष्ट्र राज्य, पुणे यांचे कार्यालयीन पत्र क्र.आस्था/नर ससंनर/पदो/नमबो/प्रशा-१/१, दि.०१.०१.२०१८
प्रस्तावना :
श्री. नरेंद्र मधुकर बोरनारे, नगर रचनाकार यांच्या सहायक संचालक, नगर रचना (गट-अ / राजपत्रित) या पदावर दि.३०.१२.२०१७ च्या शासन निर्णयान्वये करण्यात आलेल्या पदोन्नतीच्या आदेशाची अंमलबजावणी करण्यासाठी त्यांना सहायक संचालक, नगर रचना पदावर पदस्थापना देण्याची बाब शासनाच्या विचाराधीन होती. याबाबत पुढीलप्रमाणे शासन आदेश देण्यात येत आहेत :
शासन निर्णय :
श्री. न. म. बोरनारे, नगर रचनाकार, विभागीय आयुक्त कार्यालय, कोंकण विभाग यांना सहायक संचालक, नगर रचना (गट-अ / राजपत्रित) या पदावर दि.३०.१२.२०१७ च्या आदेशान्वये पदोन्नती देण्यात आली होती. सदर आदेशानुसार त्यांच्या पदोन्नतीची अंमलबजावणी करण्यासाठी त्यांची पदस्थापना सहाय्यक संचालक, नगर रचना, उल्हासनगर महानगरपालिका, जि.ठाणे (प्रतिनियुक्ती) ऐवजी सहायक संचालक, नगर रचना, विभागीय आयुक्त कार्यालय, कोकण विभाग, कोकण भवन, नवी मुंबई या पदावर करण्यात येत आहे.
०२. संचालक, नगर रचना व मूल्यनिर्धारण संचालनालय, महाराष्ट्र राज्य, पुणे यांनी वरील अधिकाऱ्यांच्या पदस्थापनेच्या ठिकाणी रुजू होण्याकरिता आवश्यक ते कार्यकारी आदेश तातडीने निर्गमित करण्याची कार्यवाही करावी.
०३. सदरहू आदेशान्वये पदस्थापना करण्यात येत असलेल्या अधिकाऱ्यांनी त्यांच्या पदस्थापनेच्या ठिकाणी तात्काळ रुजू होणे आवश्यक आहे. पदस्थापनेच्या ठिकाणी हजर न झाल्यास किंवा राजकीय दबाव आणून पदस्थापनेत बदल करण्याचा प्रयत्न केल्यास, संबंधित अधिकाऱ्यांच्या गोपनीय अहवालात त्याबाबतची नोंद घेण्यात यावी. तसेच राजकीय दबावाची कृती ही महाराष्ट्र नागरी सेवा (वर्तणूक) नियम, १९७९ मधील नियम ३ (तीन) व नियम २३ चा भंग करणारी असल्यामुळे संबंधित अधिकाऱ्यांविरुद्ध उक्त नियमाखाली शिस्तभंग विषयक कारवाई करण्यात येईल.
# Page 2
शासन निर्णय क्रमांकः पदोन्न-१३१५/१२२३/प्र.क्र.२०३/२०१५/नवि-२७,
०४. या आदेशान्वये पदस्थापना करण्यात आलेल्या अधिकाऱ्यांना पदस्थापनेच्या ठिकाणी हजर होण्यासाठी कोणत्या दिनांकास कार्यमुक्त करण्यात आले व ते पदस्थापनेच्या ठिकाणी कोणत्या दिनांकास हजर झाले, याबाबतची माहिती शासनास त्वरित अवगत करण्यात यावी.