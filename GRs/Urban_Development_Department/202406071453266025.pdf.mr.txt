# Page 1
डॉ. राखी सुहास माने, वैद्यकीय अधिकारी (कान, नाक व
घसा तज्ञ), जिल्हा रुग्णालय, पालघर यांची सोलापूर
महानगरपालिकेच्या आस्थापनेवरील वैद्यकीय (आरोग्य)
अधिकारी (श्रेणी-१, आरोग्य सेवा) या पदावर प्रतिनियुक्तीने
नियुक्ती करणेबाबत.
महाराष्ट्र शासन
नगर विकास विभाग
शासन आदेश क्रमांक सोमपा-२०२४/प्र.क्र.१०१/नवि-१८
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक : ७ जून, २०२४
वाचा :-
(१)सामान्य प्रशासन विभाग, शासन निर्णय क्रमांक एसआरव्ही-२०१६/प्र.क्र.५१०/कार्या.१२, दिनांक १६
फेब्रुवारी, २०१८.
(२)शासन निर्णय क्रमांक सोमपा-२०२१/प्र.क्र.३७७/नवि-१८, दिनांक १५/१२/२०२२ रोजीचे सोलापूर
महानगरपालिकेचे सेवा प्रवेश नियम
(३)सार्वजनिक आरोग्य विभाग, क्रमांक प्रतिनि-२०२४/प्र.क्र.२५/सेवा-२, दिनांक २० फेब्रुवारी, २०२४
रोजीचे पत्र व त्यासोबतचा प्रस्ताव.
(४)अतिरिक्त आयुक्त, सोलापूर महानगरपालिका, जि.सोलापूर यांचे पत्र क्रमांक जा.क्र.नआ/वै/वै.
अधि. मागणी/५४४, दिनांक १३ मार्च, २०२४.
शासन आदेश :-
डॉ. राखी सुहास माने, वैद्यकीय अधिकारी (कान, नाक व घसा तज्ञ), जिल्हा रुग्णालय, पालघर या
सार्वजनिक आरोग्य विभागाच्या अधिपत्तयाखालील आस्थापनेवर वेतनश्रेणी एस-२३ : ६७७००-
२०८७०० या संवर्गातील पदावर कार्यरत आहेत. सोलापूर महानगरपालिकेच्या “वैद्यकीय आरोग्य
अधिकारी” पदावर प्रतिनियुक्तीने पदस्थापना देण्याबाबत त्यांच्या विनंतीस अनुसरुन सार्वजनिक आरोग्य
विभागाने त्यांचे संदर्भ क्र. ३ येथील पत्रान्वये डॉ. राखी सुहास माने यांना सोलापूर महानगरपालिकेच्या
“वैद्यकीय आरोग्य अधिकारी” पदावर प्रतिनियुक्तीने पदस्थापना करण्यास ना-हरकत या विभागास दिली
आहे. सोलापूर महानगरपालिकेच्या आस्थापनेवरील वैद्यकीय (आरोग्य) अधिकारी, वेतनश्रेणी एस-२३ :
६७७००-२०८७०० या पदावर डॉ. राखी सुहास माने यांना प्रतिनियुक्तीने पदस्थापना देण्यास खालील अटी
व शर्तीच्या अधीन राहून शासन मान्यता देण्यात येत आहे.
# Page 2
शासन निर्णय क्रमांकः सोमपा-२०२४/प्र.क्र.१०१/नवि-१८
१)डॉ. राखी सुहास माने, वैद्यकीय अधिकारी (कान, नाक व घसा तज्ञ) ज्या तारखेला प्रतिनियुक्तीच्या
पदावर रुजू होतील त्या तारखेपासून प्रतिनियुक्तीच्या सेवेचा प्रारंभ होईल. प्रतिनियुक्तीचा कालावधी
३ वर्षाचा राहील. प्रतिनियुक्तीचा कालावधी संपताच त्यांची प्रतिनियुक्ती आपोआप रद्द होईल.
२)जर त्यांची सेवा लोकसेवेच्या हिताच्या दृष्ट्टीने शासनाला आवश्यक वाटली तर प्रतिनियुक्तीचा
कालावधी संपूण्यापूर्वी कोणत्याही वेळी त्यांना परत बोलावून घेण्याचा अधिकार शासन / सक्षम
प्राधिकाऱ्यास राहील.
३)जर त्यांची सेवा स्वीयेतर नियोक्त्याला आवश्यक वाटली नाही तर त्यांना मूळ विभागाकडे परत
पाठविण्याची मुभा स्वीयेतर नियोक्त्याला राहील. मात्र याप्रमाणे परत पाठविण्यापूर्वी स्वीयेतर
नियोक्त्याने शासनाला / सक्षम प्राधिकाऱ्याला तीन महिन्यांची सूचना दिली पाहिजे.
४)डॉ. राखी माने यांनी मूळ विभागाकडे परत जाण्याचा आपला उद्देश आहे अशी कमीत कमी तीन
महिन्यांची लेखी सूचना शासनाला / सक्षम प्राधिकाऱ्याला दिल्यानंतर त्यांना मूळ विभागाकडे परत
येण्याची मुभा राहील.
५)डॉ. राखी सुहास माने यांना प्रतिनियुक्तीच्या पदी रूजू होण्याकरिता सार्वजनिक आरोग्य विभागाने
त्यांना तात्काळ कार्यमुक्त करण्याबाबत आवश्यक ती कार्यवाही करावी.
६)डॉ. राखी सुहास माने यांनी त्यांचे पदावरून तात्काळ कार्यमुक्त होऊन दिलेल्या पदावर रूजू
होण्याची आवश्यक ती कार्यवाही करावी.
७)सदर प्रतिनियुक्ती ही महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी
व सेवेतून काढून टाकणे यांच्या काळातील प्रदाने) नियम, १९८१ मधील अटी व शर्ती यांच्या अधीन
राहून करण्यात येत आहे.
८)डॉ. राखी सुहास माने यांनी त्यांच्या प्रतिनियुक्तीच्या पदावर रुजू होवून तसा अनुपालन अहवाल
शासनास सादर करावा.
पृष्ट्ठ ३ पैकी २
# Page 3
शासन निर्णय क्रमांकः सोमपा-२०२४/प्र.क्र.१०१/नवि-१८
२. सदर शासन आदेशा महाराष्ट्र शासनाच्या = Wwww.maharashtra.gov.in या संकेतस्थळावर उपलब्ध