# Page 1
स्वच्छ भारत अभियान (नागरी) अंतर्गत नागरी घनकचरा व्यवस्थापन प्रकल्पास सुधारित प्रशासकीय मान्यता देण्याबाबत.
औरंगाबाद महानगर पालिका, जिल्हा औरंगाबाद.
महाराष्ट्र शासन
नगर विकास विभाग
शासन निर्णय क्रमांक:- स्वमअ-२०१९/प्र.क्र.१४३/नवि-३४
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक : १३ फेब्रुवारी, २०२०
वाचा: १. शासन निर्णय, नगर विकास विभाग, क्रमांक: स्वभाअ-२०१५/प्र. क्र. २३/नवि-३४, दि. १५.०५.२०१५ २. शासन निर्णय, नगर विकास विभाग, क्रमांक:- स्वमअ - २०१८/प्र.क्र. १४३/नवि-३४, दि.१२.०४.२०१८ ३. स्वच्छ भारत अभियान (नागरी) अंतर्गत गठीत उच्चाधिकार समितीच्या दिनांक ३०/०८/२०१९ रोजी संपन्न झालेल्या बैठकीचे इतिवृत्त.
शासन निर्णय : स्वच्छ महाराष्ट्र अभियान (नागरी) अंतर्गत औरंगाबाद महानगर पालिकेच्या रु.९१,७९,५०,०००/- (रूपये एक्याण्णव कोटी एकोणऐंशी लक्ष पन्नास हजार फक्त) किंमतीच्या नागरी घनकचरा व्यवस्थापन प्रकल्पास संदर्भीय क्रमांक २ येथील शासन निर्णयानुसार प्रशासकीय मंजुरी देण्यात आली आहे.
२. सदर प्रकल्पास प्रशासकीय मंजूरी देताना औरंगाबाद शहरात निर्माण होणाऱ्या सर्व घनकचऱ्यावर केंद्रीकृत पद्धतीने प्रक्रिया करण्याचे प्रस्तावित होते. तथापि, अशा प्रकारे केंद्रीकृत प्रक्रिया करण्यासाठी लागणारी जागा औरंगाबाद महानगर पालिकेस उपलब्ध न झाल्याने विकेंद्रीकृत पद्धतीने शहरातील तीन ठिकाणी प्रक्रिया केंद्र उभारण्याचे विभागीय आयुक्त, औरंगाबाद विभाग यांच्या अध्यक्षतेखाली गठित समितीने ठरविले. त्या अनुषंगाने मंजूर प्रकल्प अहवालात बदल करून त्यास सुधारित प्रशासकीय मान्यता देण्याची विनंती औरंगाबाद महानगर पालिकेने केली आहे.
३. यानुसार, औरंगाबाद महानगर पालिकेने रु. १४८,७९,०३,०००/- (रूपये एकशे अठ्ठेचाळीस कोटी एकोणऐंशी लक्ष तीन हजार फक्त) किंमतीच्या सुधारित अंदाजपत्रकास महाराष्ट्र जीवन प्राधिकरणाची तांत्रिक मान्यता घेऊन राज्य अभियान संचलनालयाकडे प्रस्ताव सादर केला आहे.
४. सदर प्रस्तावाची छाननी राज्य अभियान संचालनालायच्या स्तरावर करून त्यास राज्यस्तरीय तांत्रिक समितीने मान्यता दिल्यावर सदर प्रस्ताव दिनांक ३०/०८/२०१९ रोजी झालेल्या उच्चाधिकार समितीच्या बैठकीत ठेवण्यात आला होता. सदर बैठकीत उच्चाधिकार समितीने औरंगाबाद महानगर पालिकेच्या सुधारित प्रकल्प अहवालास मान्यता प्रदान केली आहे.
# Page 2
शासन निर्णय क्रमांकः स्वमअ-२०१९/प्र.क्र.१४३/नवि-३४
५. औरंगाबाद महानगरपालिकेने सादर कलेल्या रु. १४८,७९,०३,०००/- (रूपये एकशे अठ्ठेचाळीस कोटी
एकोणऐंशी लक्ष तीन हजार फक्त) किंमतीच्या प्रस्तावापैकी रु. ९१,७९,५०,०००/- (रूपये एक्याण्णव कोटी
एकोणऐंशी लक्ष पन्नास हजार फक्त) किंमतीच्या (या शासन निर्णयासोबत जोडलेल्या विवरणपत्रातील रकाना
क्र. २ व रकाना क्र. ३ मध्ये दर्शविल्यानुसार) प्रस्तावास संदर्भीय क्रमांक २ येथील शासन निर्णयान्वये प्रशासकीय
मान्यता देण्यात आली आहे. औरंगाबाद महानगर पालिकेने सादर केलेल्या रु. १४८,७९,०३,०००/- (रूपये एकशे
अठ्ठेचाळीस कोटी एकोणऐंशी लक्ष तीन हजार फक्त) किंमतीच्या (या शासन निर्णया सोबतच्या विवरणपत्रातील
रकाना ४ व रकाना ५ मध्ये दर्शविल्यानुसार) सुधारित प्रकल्प अहवालात मूळ प्रकल्प अहवालातील काही बाबींची
संख्या कमी केली आहे, काही बाबी वगळल्या आहेत तर, काही बाबी नव्याने समाविष्ट केल्या आहेत. यामुळे मूळ
प्रकल्प अहवालात रु. ५६,९९,५४,७७८ (छप्पन्न कोटी नव्याण्णव लक्ष चोपन हजार सातशे अठ्याहत्तर फक्त) ने
वाढ झाली आहे. उच्चाधिकार समितीने दिलेल्या मान्यतेच्या अनुषंगाने या शासन निर्णया सोबतच्या
विवरणपत्रातील रकाना ६ मध्ये दर्शविलेल्या रु. ५६,९९,५४,७७८ (छप्पन्न कोटी नव्याण्णव लक्ष चोपन हजार
सातशे अठ्याहत्तर फक्त) अधिक किंमतीच्या बाबी मंजूर करण्यास शासन मान्यता देत आहे
६. सदरच्या बदलामुळे औरंगाबाद महानगरपालिकेच्या सविस्तर प्रकल्प अहवालाची सुधारित किंमत
रु. १,४८,७९,०३,९३७/- (रूपये एकशे अठ्ठेचाळीस कोटी एकोणऐंशी लक्ष तीन हजार नऊशे सदतीस फक्त)
एवढी राहील. तसेच, वित्तीय आकृतीबंध पुढील तक्त्यात नमुद केल्याप्रमाणे राहील.
(किंमत रु. कोटीमध्ये)
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| प्रकल्पाची मंजूर सुधारित किंमत | स्वच्छ भारत अभियान (नागरी) अंतर्गत अनुज्ञेय किंमत | केंद्र शासनामार्फत अनुज्ञेय अनुदान (अनुज्ञेय प्रकल्प किंमतीच्या ३५% ) | राज्याचा अनुज्ञेय हिस्सा (६०:४० या प्रमाणात) | नागरी स्थानिक स्वराज्य संस्थेचा सहभाग (केंद्र व राज्य शासनामार्फत मंजूर अनुदाना व्यतिरिक्त) |
| १ | २ | ३ | ४ | ५ |
| १४८.७९०३ | १४७.०००० | ५१.४५०० | ३४.३० | ६३.०४०३ (यापैकी रू. ३८.२४ कोटी एवढा निधी राज्य शासन देईल तर उर्वरित रू २४.८००३ कोटी एवढा निधी औरंगाबाद महानगरपालिकेस द्यावा लागेल) |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ५ पैकी २
# Page 3
शासन निर्णय क्रमांकः स्वमअ-२०१९/प्र.क्र.१४३/नवि-३४
७. संदर्भीय क्रमांक २ येथील दिनांक १२.०४.२०१८ च्या शासन निर्णयात नमूद अटी व शर्तींचे पालन करणे
बंधनकारक राहील.
# Page 4
# Page 5