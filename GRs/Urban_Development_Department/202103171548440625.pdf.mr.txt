# Page 1
अमरावती महानगरपालिका सर्वसाधारण सभेने पारित केलेले ठराव क्र. २८ दिनांक १८/०९/२०२० महाराष्ट्र महानगरपालिका अधिनियम कलम ४५१ (३) अन्वये अंतिमत: विखंडीत करणेबाबत...
महाराष्ट्र शासन,
नगरविकास विभाग,
शासन निर्णय क्रमांक-अमपा-२०२०/प्र.क्र.४७/नवि-२६
मंत्रालय, मुंबई - ४०० ०३२.
दिनांक :-१७ मार्च, २०२१
वाचा : १) आयुक्त, अमरावती महानगरपालिका यांचे पत्र क्र.अमनपा/साप्रवि/आयु./६९२८/२०, दिनांक २९/०९/२०२० २) शा.नि.समक्रमांक दि.०४/१२/२०२० ३) आयुक्त, अमरावती महानगरपालिका यांचे पत्र क्र.अमनपा/साप्रवि/आयु./११/२१, दिनांक ०१/०१/२०२१ ४) आयुक्त, अमरावती महानगरपालिका यांचे पत्र क्र.अमनपा/साप्रवि/आयु./१३/२१, दिनांक ०१/०१/२०२१ प्रस्तावना : आयुक्त, अमरावती महानगरपालिका यांच्या संदर्भाधीन क्र.०१ येथील पत्रान्वये केलेल्या
विनंतीस अनुलक्षून अमरावती महानगरपालिका, सर्वसाधारण सभा ठराव क्र. २८ दिनांक १८/०९/२०२०
हा संदर्भाधीन क्र.०२ येथील शासन निर्णयान्वये तात्पुरता निलंबित करण्यात आलेला आहे. या
संदर्भाधीन क्र.०२. येथील शासन निर्णयात नमूद केल्यानुसार महापौर, अमरावती महानगरपालिका यांनी
सादर केलेले अभिवेदन, संदर्भाधीन क्र.०३ येथील पत्रान्वये प्राप्त झाले असून, आयुक्त, अमरावती
महानगरपालिका, अमरावती यांचे अभिवेदन उपरोक्त संदर्भाधीन क्र.०४ येथील पत्रासोबत प्राप्त झालेले
आहे.
०२. प्रस्तुत प्रकरणात, प्राप्त अभिवेदने, या अभिवेदनामध्ये, आयुक्त, अमरावती महानगरपालिका
यांनी मांडलेल्या प्रशासकीय बाबी, महाराष्ट्र महानगरपालिका अधिनियमातील स्वयंस्पष्ट तरतुदी
(नियुक्ती प्राधिकरण प्रमुख आणि प्रशासकीय प्रमुख), शासन निर्णय क्रमांक-संकीर्ण
१००५/वर्गीकरण/प्र.क्र.३७९/०५, नवि-२४ दिनांक ४ मे, २००६ हा महापालिका अधिनियमात शासनास
असलेल्या अधिकारातंर्गत निर्गमित केलेला असून, या शासन निर्णयातील अ.क्र.२)(४) मधील तरतुदीमध्ये
जरी “बदलीने/प्रतिनियुक्तीने” असा शब्द असला तरी, प्रशासकीय आणि तांत्रिक बाबी पूर्णपणे वेगळ्या
असल्याने, शासनाने शासन निर्णयान्वये निर्गमित केलेली सदरची तरतूद योग्य आहे. प्रशासकीय
कारभार सुचारुपणे सुरु रहावा यासाठीच ही तरतूद असल्याने, ही तरतुद “तात्पुरत्या नेमणुकीसही”
लागू आहे, ही वस्तुस्थिती आहे. आणि अमरावती महानगरपालिकेच्या महासभेने पारित केलेला ठराव
क्र.२८ दि.१८/०९/२०२० हा उपरोक्त तरतुदीच्या विरोधात असल्याने, सदरचा ठराव महाराष्ट्र
महानगरपालिका अधिनियमातील प्रकरण अठ्ठावीस कलम ४५१ (३) नुसार अंतिमत: विखंडीत करण्यास
पात्र असल्याने, सदर ठराव अंतिमत: विखंडीत करण्याबाबत, निर्णय घेण्याचा प्रस्ताव शासनस्तरावर
विचाराधीन होता. त्याअनुषंगाने पुढीलप्रमाणे निर्णय घेण्यात येत आहे.
# Page 2
शासन निर्णय क्रमांकः अमपा-२०२०/प्र.क्र.४७/नवि-२६
शासन निर्णय :
अमरावती महानगरपालिका सर्वसाधारण सभेने पारित केलेले ठराव क्र. २८ दिनांक
१८/०९/२०२० हा महाराष्ट्र महानगरपालिका अधिनियमाचे कलम ४५१ (३) नुसार अंतिमत: विखंडीत
झाल्याचे मानण्यात येत आहे.