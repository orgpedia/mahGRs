# Page 1
मौजा- बडनेरा, सव्हे क्र.२७३ मधील १.२५
हे.आर. क्षेत्र शैक्षणिक व क्रिडांगण
विकासाकरिता श्री गजानन महाराज शिक्षण
संस्था, अमरावती यांना भाडेपट्ट्ाने देण्याबाबत.
महाराष्ट्र शासन
नगर विकास विभाग,
शासन निर्णय, क्रमांक - अमपा-१३२२/प्र.क्र.२४४/नवि-२६
मंत्रालय, मुंबई-४०० ०३२.
दिनांक :- ०२ जानेवारी, २०२४
वाचा : १) आयुक्त, अमरावती महानगरपालिका यांचे पत्र क्र.अमनपा/ससंनर/१५७२/२०२२,
दि.०७.१२.२०२२.
२) शासन निर्णय क्र.टीपीएस-२८२३/५२९/ प्र.क्र.६७/२०२३ नवि-३० दि.१७.११.२०२३.
३) आयुक्त, महानगरपालिका अमरावती यांचे पत्र क्र. अमनपा/ ससंनर/ मा.वि/ ३२६
/२०२३ दि.२२.११.२०२३.
४) महाराष्ट्र महानगरपालिका (स्थावर मालमत्तेचे भाडेपट्याद्वारे हस्तांतरण आणि
भाडेपट्याचे नुतनीकरण) नियम,२०२३.
प्रस्तावना :-
मौजे बडनेरा, सवे क्र.२७३, खाते क्र.२०४०१६ मधील १.२५ हे.आर. क्षेत्र शैक्षणिक व क्रिडांगण
विकासाकरीता भाडेपट्ट्ाने श्री गजानन महाराज शिक्षण संस्थेला देण्यासंदर्भात आयुक्त तथा प्रशासक
अमरावती महानगरपालिका यांनी संदर्भाधीन पत्र क्र.१ द्वारे प्रस्ताव सादर केला. विचाराधीन
क्षेत्रामध्ये आरक्षण प्रयोजनात बदल करणे आवश्यक असल्याने त्यानुसार कार्यवाही करण्याबाबत
आयुक्त तथा प्रशासक अमरावती,महानगरपालिका यांना दि.२३.०३.२०२३ च्या पत्रान्वये कळविण्यात
आले. या अनुषंगाने सादर प्रस्तावाबाबत शासनाने संदर्भाधीन शासन निर्णय क्र.२ अन्वये निर्णय घेतला
असून विचाराधीन क्षेत्रावरील क्षेत्रावर आरक्षण क्र.३०५अ- साईंट ॲन्ड सव्हीसेस वगळून नवीन
आरक्षण क्र.३०५ अ -१ पब्लीक ॲमिनीटी म्हणून आरक्षीत करण्याबाबत मान्यता प्रदान करण्यात आली
आहे.
यानुसार मौजे बडनेरा, सवे क्र.२७३, खाते क्र.२०४०१६ मधील १.२५ हे.आर. क्षेत्र शैक्षणिक व
क्रिडांगण विकासाकरीता रु.१ प्रति चौ.फूट अधिमुल्य प्रतीवर्ष दराने भाडेपट्ट्ाने श्री गजानन महाराज
शिक्षण संस्थेला ३० वर्ष कालावधीकरिता देण्यासंदर्भात आयुक्त तथा प्रशासक अमरावती
महानगरपालिका यांनी संदर्भाधीन पत्र क्र.३ अन्वये सादर केलेल्या प्रस्तावास मान्यता देण्याची बाब
शासनाच्या विचाराधीन होती.
शासन निर्णय:-
अ) मौजे बडनेरा, सवे क्र.२७३, खाते क्र.२०४०१६ मधील १.२५ हे.आर महानगरपालिकेच्या
मालकीचे, आरक्षण क्र.३०५ अ -१ पब्लीक ॲमिनीटी म्हणून आरक्षीत क्षेत्र, महाराष्ट्र महानगरपालिका
अधिनियमाचे कलम ७९(ग)(चार) च्या तरतूदीनुसार श्री गजानन महाराज शिक्षण संस्था या नोंदणीकृत
संस्थेस लगतच्या ग्रामीण भागातील, शहरी भागातील गरीब मुला-मुलींना उच्च शिक्षणासोबतच
सवांगीण विकास होण्याकरिता शैक्षणिक व क्रिडांगण विकास प्रयोजनाकरिता ३० वर्षाच्या
कालावधीसाठी भाडेपट्याने देण्यास मुद्दा क्र.क मध्ये नमूद अटी व शर्तीच्या अधीन राहून मान्यता
देण्यात येत आहे.
# Page 2
शासन निर्णय क्रमांकः अमपा-१३२२/प्र.क्र.२४४/नवि-२६
ब) या क्षेत्राकरिता महाराष्ट्र महानगरपालिका (स्थावर मालमत्तेचे भाडेपट्याद्वारे हस्तांतरण आणि
भाडेपट्याचे नुतनीकरण) नियम, २०२३ मधील नियम ३ (२) (क) अन्वये आयुक्त तथा अध्यक्ष भाडे व
सुरक्षा ठेव निर्धारण समिती यांच्याकडून प्राप्त प्रस्तावानुसार रु.१/- प्रती चौ.फुट प्रतिवर्ष दराने
अधिमूल्य आकारणी करण्यास मान्यता देण्यात येत आहे.
क) अटी व शर्ती :-
१.श्री गजानन महाराज शिक्षण संस्था, अमरावती या संस्थेने ज्या प्रयोजनासाठी सदर मंजूरी
देण्यात आली आहे, त्या व विकास नियंत्रण नियमावली मध्ये अनुज्ञेय प्रयोजनासाठी जागेचा
वापर करावा.
२.सदर जागेचे इतर कोणासही परस्पर हस्तांतरण ( Sublease / Sublet ) करता येणार नाही.
३.सदर जागेचे अतिक्रमणापासून संरक्षण करण्याची जबाबदारी श्री गजानन महाराज शिक्षण
संस्था, अमरावती या संस्थेची राहील.
४.सदर इमारतीची देखभाल व दुरुस्ती करुन इमारत सुस्थितीत ठेवण्याची जबाबदारी श्री
गजानन महाराज शिक्षण संस्था, अमरावती या संस्थेची राहील.
५.सदर इमारतीचे नैसर्गिक आपत्तीपासून संरक्षण करण्यासाठी आवश्यक तो विमा संबंधीत श्री
गजानन महाराज शिक्षण संस्था, अमरावती या संस्थेने काढणे आवश्यक राहील.
६.सदर जागेचे नियमानुसार देय असलेले भाडेमुल्य त्या त्या वर्षात अमरावती महानगरपालिका
यांना अदा करण्याची जबाबदारी संबंधित संस्थेची राहील.
७.संबंधीत संस्थेचा महानगरपालिकेसोबत आवश्यक करारनामा (Lease Agreement) आयुक्त
तथा प्रशासक, अमरावती महानगरपालिका यांच्या पर्यवेक्षणाखाली करण्यात यावा.
८.भाडेपट्ट्ाची मुदत संपल्यावर इमारतीसह संपुर्ण जागा व क्रिडांगण परत ताब्यात घेण्याची
जबाबदारी आयुक्त तथा प्रशासक, अमरावती महानगरपालिका यांची राहील.
सदर शासन निर्णय महाराष्ट्र शासनाच्या www.maharashtra.gov.in या वेबसाईटवर उपलब्ध