# Page 1
स्वच्छ महाराष्ट्र अभियान (नागरी) अंतर्गत हागणदारी मुक्त झालेल्या कुळगाव-बदलापूर व काटोल नगरपरिषदेस नगरपरिषदेस अनुज्ञेय प्रोत्साहन अनुदानातील फरकाची रक्कम अदा करण्याबाबत.
महाराष्ट्र शासन
नगर विकास विभाग
शासन निर्णय क्रमांक: स्वमअ- २०१८ /प्र.क्र.११९/नवि-३४,
हुतात्मा राजगुरु चौक, मादाम कामा मार्ग
४ था मजला, मंत्रालय, मुंबई
दिनांक- १६ एप्रिल, २०१८
वाचा : १. शासन निर्णय, नगर विकास विभाग, क्रमांक स्वमअ-२०१६/ प्र.क्र.२३/नवि-३४, दि. २८ मार्च, २०१६.
२. शासन निर्णय, नगर विकास विभाग, क्रमांक स्वमअ-२०१६/ प्र.क्र.२३/नवि-३४, दि. ३० जानेवारी, २०१७.
३. शासन निर्णय, नगर विकास विभाग, क्रमांक नपावै-२०१७/प्र.क्र.६४/नवि-१६, दि. ३१ मार्च, २०१७.
४. शासन निर्णय, नगर विकास विभाग, क्रमांक स्वमअ-२०१६/प्र.क्र.५६/नवि-३४, दि. ३१ मार्च, २०१६.
५. शासन निर्णय, नगर विकास विभाग, क्रमांक स्वमअ-२०१६/ प्र.क्र.५६/नवि-३४, दि. २३ मार्च, २०१ ६. शासन निर्णय, नगर विकास विभाग, क्रमांक स्वमअ-२०१६/ प्र.क्र.५६/नवि-३४, दि. ३० मार्च, २०१७.
प्रस्तावना : केंद्र शासनाच्या "स्वच्छ भारत अभियान (नागरी)" च्या धर्तीवर राज्यामध्ये स्वच्छ महाराष्ट्र अभियानाची अंमलबजावणी नागरी स्थानिक स्वराज्य संस्थामध्ये सुरु आहे. या अभियानांतर्गत हागणदारी मुक्त होणाऱ्या शहरांसाठी संदर्भीय क्रमांक १ येथील दिनांक २८ मार्च, २०१६ च्या शासन निर्णयान्वये प्रोत्साहन अनुदानाची योजना जाहीर करण्यात आलेली आहे. सदर योजनेच्या अंमलबजावणीमध्ये सुधारणा करण्याबाबत संदर्भीय क्रमांक २ येथील दिनांक ३० जानेवारी, २०१७ च्या शासन निर्णयान्वये सुधारित सूचना देण्यात आल्या आहेत.
२. काटोल नगरपरिषदेस प्रोत्साहन अनुदानापैकी पहिल्या हप्त्याचा निधी रुपये ३०.०० लक्ष तसेच दुसऱ्या हप्त्याचा निधी रुपये ३०.०० लक्ष अनुक्रमे संदर्भीय क्रमांक ४ येथील दिनांक ३१ मार्च, २०१६ व संदर्भीय क्रमांक ५ येथील २३ मार्च, २०१७ रोजीच्या शासन निर्णयान्वये वितरीत करण्यात आला आहे. काटोल नगरपरिषद “ब” वर्ग नगरपरिषद असून काटोल नगरपरिषदेस पहिल्या हप्त्याचा निधी रुपये ४५.०० लक्ष तसेच दुसऱ्या हप्त्याचा निधी रुपये ४५.०० लक्ष अनुज्ञेय आहे. तसेच कुळगाव-बदलापूर नगरपरिषदेस पहिल्या हप्त्याचा निधी रुपये ४५.०० लक्ष संदर्भीय क्रमांक ६ येथील दिनांक ३० मार्च, २०१७ रोजीच्या शासन निर्णयान्वये वितरीत करण्यात आला आहे.
कुळगाव-बदलापूर नगरपरिषद “अ” वर्ग नगरपरिषद असून कुळगाव-बदलापूर नगरपरिषदेस पहिल्या हप्त्याचा निधी रुपये ६०.०० लक्ष अनुज्ञेय आहे.
३. उपरोक्त वस्तुस्थिती विचारात घेता, काटोल नगरपरिषदेस पहिल्या व दुसऱ्या हप्त्याचा मिळून वितरीत निधी रुपये ६०.०० लक्ष व अनुज्ञेय रुपये ९०.०० लक्ष मधील फरकाची रक्कम रुपये ३०.०० लक्ष तसेच कुळगाव-बदलापूर नगरपरिषदेस वितरीत पहिल्या हप्त्याचा निधी रुपये ४५.०० लक्ष व अनुज्ञेय ६०.०० लक्ष मधील फरकाची रक्कम रुपये १५.०० लक्ष असा एकूण रुपये ४५.०० लक्ष निधी वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः स्वमअ- २०१८ /प्र.क्र.११९/नवि-३४ शासन निर्णय : प्रस्तावनेतील बाबींचा विचार करुन, काटोल नगरपरिषदेस प्रोत्साहन अनुदानातील फरकाची रक्कम रुपये ३०.०० लक्ष तसेच कुळगाव-बदलापूर नगरपरिषदेस प्रोत्साहन अनुदानातील फरकाची रक्कम रुपये १५.०० लक्ष असा एकूण रुपये ४५.०० लक्ष निधी वितरीत करण्यास मान्यता देण्यात येत आहे.
२. प्रोत्साहन अनुदान म्हणून वितरित करण्यात आलेला उपरोक्त निधी संदर्भीय क्रमांक १ येथील दिनांक २८ मार्च, २०१६ च्या शासन निर्णयातील परिच्छेद-१ (क) मध्ये नमूद केलेल्या बाबींसाठीच वापरता येईल. उक्त शासन निर्णयातील परिच्छेद १ (क) मधील बाबींवरील खर्च सध्या प्रचलित असलेल्या नियमानुसार संबधित सक्षम प्राधिकाऱ्याची मंजूरी घेवून करण्यात यावा.
४. सदरचा खर्च संदर्भाधीन क्रमांक ३ येथील शासन निर्णयान्वये सन २०१६-१७ या आर्थिक वर्षात (२२१७ १३०१) या लेखाशिर्षातून आहरित करून ठेवलेल्या निधीतून भागविण्यात यावा. काटोल व कुळगाव-बदलापूर नगरपरिषदेस अनुज्ञेय प्रोत्साहन अनुदानातील फरकाची रक्कम वितरीत करण्यासाठी सदर शासन निर्णयान्वये मंजूर करण्यात आलेला रुपये ४५.०० लक्ष एवढा निधी आयुक्त तथा संचालक, नगरपरिषद प्रशासन संचालनालय, वरळी, मुंबई यांनी राज्य अभियान संचालक, स्वच्छ महाराष्ट्र अभियान (नागरी) यांच्याकडे सुपूर्द करावा.