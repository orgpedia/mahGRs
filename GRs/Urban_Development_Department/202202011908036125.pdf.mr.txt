# Page 1
अमरावती महानगरपालिकेतील अस्थायी आस्थापनेवरील कार्यरत असलेल्या स्वास्थ्य निरीक्षकांना महानगरपालिकेच्या सेवेत नियमित समावेश करण्याबाबत.
महाराष्ट्र शासन
नगर विकास विभाग
शासन निर्णय क्रमांक - अमपा-१३२१/प्र.क्र.२५८/नवि-२६
मंत्रालय, मुंबई - ४०० ०३२.
दिनांक :- ०१ फेब्रुवारी, २०२२
वाचा : १) आयुक्त, अमरावती शहर महानगरपालिका यांचे पत्र क्र. अमनपा/ साप्रवि/आयुक्त/१४१९/२१, दि.०३.०९.२०२१.
२) शासन निर्णय क्र. नमुंम-१२२१/प्र.क्र.०७/नवि-२८, दि.२७.०७.२०२१ ३) शासन निर्णय क्र. पमना-२०२०/प्र.क्र.८२/नवि-२४, दि.३०.०९.२०२१
प्रस्तावना :
अमरावती महानगरपालिकेच्या सर्वसाधारण सभेच्या ठरावानुसार आयुक्त, अमरावती महानगरपालिका, अमरावती यांनी संदर्भाधिन दि.०३/०९/२०२१ च्या पत्रान्वये अमरावती महानगरपालिकेत अस्थायी स्वास्थ्य निरीक्षक पदावर कार्यरत असलेल्या १) श्री. सुनिल चोरपगार २) श्री. प्रशांत गावनेर ३) कु. शारदा रा. गुल्हाने यांना महानगरपालिकेतील रिक्त असलेल्या स्वास्थ्य निरीक्षक पदावर सामावून घेण्याबाबत शासनाची मंजूरी मिळण्याबाबत प्रस्ताव सादर केला आहे. सदर अस्थायी स्वास्थ्य निरीक्षकांना नवी मुंबई महानगरपालिकेसाठीच्या संदर्भाधीन क्र.२ व परभणी महानगरपालिकेसाठीच्या संदर्भाधिन क्र. ३ मध्ये नमुद शासन निर्णयाच्या धर्तीवर अमरावती महानगरपालिकेतील रिक्त असलेल्या स्वास्थ्य निरीक्षक पदावर सामावून घेण्याबाबत मंजूरी देण्याची बाब शासनाच्या विचाराधीन होती.
शासन निर्णय :
अमरावती महानगरपालिकेच्या आस्थापनेवरील अस्थायी स्वास्थ्य निरीक्षक १) श्री.सुनील चोरपगार २) कु.शारदा गुल्हाने ३) श्री. प्रशांत गावनेर यांची विहित पध्दतीने अस्थायी स्वास्थ्य निरीक्षक या पदावर विहित कार्यपध्दतीचा अवलंब करून नियुक्ती करण्यात आली आहे. ही बाब विचारात घेता श्री.सुनील चोरपगार यांना अनुसूचीत जातीसाठीच्या अनुशेषाच्या १ पदावर, कु.शारदा गुल्हाने यांना इमाव प्रवर्गसाठीच्या २ पदाच्या अनुशेषापैकी एका पदावर तसेच श्री. प्रशांत गावनेर यांना अराखीव प्रवर्गातील २ रिक्त पदांपैकी एका पदावर सामावून घेण्यास पुढील अटी व शर्तींच्या अधीन राहून मान्यता देण्यात येत आहे.
१.१) सदर कर्मचाऱ्यांची सेवा शासन निर्णयाच्या दिनांकापासून महानगरपालिकेच्या सेवेत नियमित करण्यात यावी.
# Page 2
शासन निर्णय क्रमांकः अमपा-१३२१/प्र.क्र.२५८/नवि-२६
१. २) सदर कर्मचाऱ्यांची नियमित सेवा सर्व प्रयोजनार्थ त्यांच्या नियमित केलेल्या दिनांकापासून ग्राह्य धरण्यात यावी.
१.३) नियमित सेवेच्या दिनांकापासून त्यांना सेवाज्येष्ठता निवृत्तीवेतन इ. चे लाभ अनुज्ञेय राहतील.
१.४) नियमित केल्याच्या दिनांकापुर्वीच्या सेवा कालावधीतील वेतन, भत्ते व अन्य अनुषंगिक वित्तिय लाभ यांची थकबाकी अनुज्ञेय असणार नाही.
१.५) नियमित करण्यापुर्वी सदर कर्मचाऱ्यांकडून बंधपत्र घ्यावे. त्यामध्ये मागील सेवाविषयक / वित्तीय लाभ मिळणार नाही, तसेच भविष्यात याबाबत मागणी करता येणार नाही, याचा स्पष्ट उल्लेख बंधपत्रात करण्यात यावा.
१.६) सदर कर्मचाऱ्याला नियमित केल्यानंतर त्याच्या वेतनाकरीता कोणताही निधी शासनाकडून उपलब्ध करून दिला जाणार नाही.
१.७) सदर कर्मचा-यांचे समावेशन केल्यानंतर आस्थापना खर्च ३५% च्या मर्यादेत राहील याची दक्षता महानगरपालिकेने घ्यावी.