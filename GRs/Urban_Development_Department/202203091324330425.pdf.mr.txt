# Page 1
अधिसंख्य पदावरील नियुक्तीला मुदतवाढ देणेबाबत.
महाराष्ट्र शासन
नगर विकास विभाग
शासन निर्णय क्रमांक:- जापप्र-४५१९/प्र.क्र.१९०/नवि-२७
हुतात्मा राजगुरु चौक, मादाम कामा मार्ग,
चौथा मजला, मुख्य इमारत, मंत्रालय, मुंबई - ४०००३२.
दिनांक :- ०९ मार्च, २०२२.
वाचा: १) शासन निर्णय, सामान्य प्रशासन विभाग क्र.बीसीसी-२०१८/प्र.क्र.३०८/१६-ब, दि.२१.१२.२०१९.
२) शासन निर्णय, नगर विकास विभाग क्र.जापप्र-४५१९/प्र.क्र.१९०/नवि-२७, दि.२२.०२.२०२१.
३) शासन निर्णय, सामान्य प्रशासन विभाग क्र.बीसीसी-२०१८/प्र.क्र.३०८/१६-ब, दि.२८.१०.२०२१.
प्रस्तावना : सामान्य प्रशासन विभागाच्या दि.२१.१२.२०१९ रोजीच्या शासन निर्णयान्वये, अनुसूचित जमाती प्रवर्गातून नियुक्त झालेल्या तथापि, जात वैधता प्रमाणपत्र सादर करु न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या अधिकारी / कर्मचाऱ्यांसाठी अधिसंख्य पदे निर्माण करुन त्यांच्या सेवा अधिसंख्य पदावर वर्ग करण्याच्या सूचना दिलेल्या आहेत. त्यानुसार, संदर्भीय क्र.२ येथील शासन निर्णयान्वये नगर विकास विभागाच्या अधिनस्त असणाऱ्या नगर रचना आणि मूल्यनिर्धारण विभागातील सहायक नगर रचनाकार, श्रेणी-२ संवर्गातील श्री. गुलाम मोहियोदीन जैनुल आबेदीन काझी यांच्या अधिसंख्य पदावरील नियुक्तीला, त्यांचा अधिसंख्य पदावरील ११ महिन्यांचा कालावधी संपुष्टात आल्यानंतर पुढील ११ महिने किंवा ते सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत किंवा या विषयी शासनाने स्थापन केलेल्या अभ्यास गटाच्या शिफारशी शासनास प्राप्त होऊन त्यावर शासनाचा अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्यात आली आहे. सदर शासन निर्णयान्वये देण्यात आलेली ११ महिन्यांची मुदत दि.२१.०१.२०२२ रोजी संपुष्टात आली आहे.
२. आता, संदर्भीय क्र.३ येथील दि.२८.१०.२०२१ रोजीच्या शासन निर्णयान्वये अधिसंख्य पदावरील नियुक्त्यांना, त्यांच्या अधिसंख्य पदावरील ११ महिन्यांचा कालावधी संपुष्टात आल्यानंतर पुढील ११ महिने किंवा ते सेवेत राहिले असते तर ज्या दिनांकाला सेवानिवृत्त झाले असते त्या दिनांकापर्यंत किंवा याविषयी शासनाने स्थापन केलेल्या अभ्यास गटाच्या शिफारशी शासनास प्राप्त होऊन त्यावर शासनाचा अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्यात आली आहे. सामान्य प्रशासन विभागाच्या सदर शासन निर्णयातील सूचना विचारात घेऊन, नगर रचना व मूल्यनिर्धारण संचालनालयातील सहायक नगर रचनाकार, श्रेणी-२ संवर्गातील श्री गुलाम मोहियोदीन जैनुल आबेदीन काझी यांच्या अधिसंख्य पदावरील नियुक्तीला मुदतवाढ देण्याची बाब शासनाच्या विचाराधीन होती. त्यानुसार शासनाने खालीलप्रमाणे निर्णय घेतला आहे.
# Page 2
शासन निर्णय क्रमांकः जापप्र-४५१९/प्र.क्र.१९०/नवि-२७
शासन निर्णय :
नगर रचना व मूल्यनिर्धारण संचालनालयातील सहायक नगर रचनाकार, श्रेणी-२ संवर्गातील श्री. गुलाम मोहियोदीन जैनुल आबेदीन काझी यांच्या अधिसंख्य पदावरील नियुक्तीला त्यांचा अधिसंख्य पदावरील ११ महिन्यांचा कालावधी संपुष्टात आल्यानंतर पुढील ११ महिने किंवा ते सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत किंवा या विषयी शासनाने स्थापन केलेल्या अभ्यास गटाच्या शिफारशी शासनास प्राप्त होऊन त्यावर शासनाचा अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्यात येत आहे.
२. अधिसंख्य पदाच्या वेतनावर येणारा खर्च हा संबंधित अधिकारी सध्या ज्या कार्यालयात कार्यरत आहेत त्या कार्यालयाच्या वेतनासंबंधीच्या लेखाशिर्षाखाली खर्ची टाकण्यात यावा आणि संबंधित वित्तीय वर्षाच्या अनुदानातून भागविण्यात यावा.
३. हा शासन निर्णय सामान्य प्रशासन विभागाच्या बीसीसी-२०१८/प्र.क्र.३०८/१६-ब, दि.२८.१०.२०२१ च्या शासन निर्णयामधील तरतुदीनुसार निर्गमित करण्यात येत आहे.