# Page 1
नागरी स्थानिक स्वराज्य संस्थांमधील
बांधकामासाठी सार्वजनिक बांधकाम
विभागाच्या निविदा पुस्तिकांचा अवलंब
करणेबाबत.
महाराष्ट्र शासन
नगर विकास विभाग,
शासन निर्णय क्र. संकीर्ण-२०२५/प्र.क्र.१६/नवि-१६ (ई-९३१९४७)
मंत्रालय, मुंबई - ४०० ०३२
दिनांक:- २९ एप्रिल, २०२५
संदर्भ-:
(१)सार्वजनिक बांधकाम विभाग पत्र क्र .सी.एटी./२०१७/प्र.क्र.०८/इमा दि. २७ सप्टेंबर, २०१८
प्रस्तावना : -
राज्यातील नागरी स्थानिक स्वराज्य संस्था विविध विकास कामे केंद्र योजना, राज्य योजना,
जिल्हा योजना तसेच नागरी स्थानिक स्वराज्य संस्थांचा स्वनिधीतून हाती घेत असतात.
सदर विविध विकास कामांच्या अनुषंगाने सर्व नागरी स्थानिक स्वराज्य संस्थांच्या निविदा
प्रक्रियेमध्ये सुसुत्रता आणण्याकरीता आदर्श निविदा पुस्तिका तयार करण्याचे मा.मुख्यमंत्री महोदयांच्या
१०० दिवस कार्यक्रम आराखड्यात सुनिश्चित करण्यात आलेले आहे. या अनुषंगाने सार्वजनिक बांधकाम
विभाग व नगरपरिषद संचालनालयाने सार्वजनिक बांधकाम विभागाच्या बी-१ व बी-२ निविदा पुस्तिका
या स्थायी स्वरुपाच्या असल्यामुळे नगरविकास विभागाची आदर्श निविदा पुस्तिका तयार करण्याऐवजी
सार्वजनिक बांधकाम विभागाच्या निविदा पुस्तिका वापरण्याबाबत अभिप्राय दिलेले असल्याने सर्व नागरी
स्थानिक स्वराज्य संस्थांमध्ये सार्वजनिक बांधकाम विभागाच्या बी-१ व बी-२ निविदा पुस्तिका
वापरणेबाबतच्या सुचना निर्गमित करण्याची बाब शासनाच्या विचाराधीन होती.
शासन निर्णय :-
नागरी स्थानिक स्वराज्य संस्था त्यांच्या स्वनिधीतून तसेच राज्य शासन व केंद्र शासनांच्या
योजनेतून प्राप्त होणाऱ्या निधीतून विविध विकास कामे करत असताना सदर कामांच्या निविदा प्रसिद्ध
करत असतात. तसेच सार्वजनिक बांधकाम विभागाने संदर्भाधीन क्र.१ येथील शासन निर्णयान्वये
सार्वजनिक बांधकाम विभागाच्या ई निविदा प्रक्रियेअंतर्गत निविदा प्रसिध्दी, निविदा लिफाफे उघडणे
आणि निविदा तपासणी व स्विकृतीबाबत प्राप्त निविदा, अभिप्राय, सुचना व अडचणी विचारात घेऊन
दि.१२ एप्रिल, २०१७ च्या शासन निर्णयाच्या अनुषंगाने एकत्रित सुधारित सूचना निर्गमित केलेल्या
आहेत.
# Page 2
शासन निर्णय क्रमांक:- संकिर्ण-२०२५/प्र.क्र.१६/नवि-१६ (ई-९३१९४७), दिनांक:- २९ एप्रिल, २०२५
या अनुषंगाने सर्व नागरी स्थानिक स्वराज्य संस्थांना सूचना देण्यात येत आहेत की, त्यांनी
स्वनिधीतून तसेच राज्य शासन व केंद्र शासनाच्या योजनेतून प्राप्त होणाऱ्या निधीतून हाती घेतली
जाणारी विविध बांधकामे/ विकास कामे यांच्या निविदांकरिता सार्वजनिक बांधकाम विभागाच्या बी-१ व
बी-२ निविदा पुस्तिकेचा वापर करावा.
तसेच सदर निविदा पुस्तिकेच्या अनुषंगाने आवश्यक ते मार्गदर्शन आयुक्त तथा संचालक,
नगरपरिषद प्रशासन संचालनालय, बेलापूर, नवी मुंबई हे करतील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3