# Page 1
सोलापूर महानगरपालिकेचा दि.२८.०२.२०२२
रोजीचा ठराव क्र. ३२ तसेच सर्वसाधारण सभा
दि.०४.०३.२०२२ रोजीचा ठराव क्र. ५८४
निलंबित करणेबाबत...
महाराष्ट्र शासन
नगर विकास विभाग,
शासन निर्णय क्रमांक- सोमपा-२०२२/प्र.क्र.२७२/नवि-१८
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक :- ०७.०६.२०२४
संदर्भ :- १) सोलापूर महानगरपालिकेने पारित केलेला ठराव क्रमांक ३२, दिनांक २८.०२.२०२२
२) सोलापूर महानगरपालिकेने पारित केलेला ठराव क्रमांक ५८४, दिनांक ०४.०३.२०२२
३) आयुक्त, सोलापूर महानगरपालिका यांचे पत्र क्र.एसएमसी/कॉम/४९, दि.१५.०४.२०२२
प्रस्तावना :-
सोलापूर महानगरपालिकेने दि.२८.०२.२०२२ ठराव क्र. ३२ तसेच सर्वसाधारण सभा दि.०४.०३.२०२२
ठराव क्र. ५८४ अन्वये परिवहन उपक्रमाच्या सेवकांना मार्च, २०२२ पासून ३३ टक्के व एप्रिल २०२२ पासून ३२
टक्के वाढ देऊन महागाई भत्ता अनुक्रमे ११३ टक्के व १४५ टक्के लागु करण्यास मान्यता दिली आहे. सदरचे
दोन्ही ठराव परिवहन उपक्रमाच्या तसेच महानगरपालिकेच्या आर्थिक बाबींशी विपरीत ठरत असल्याने तसेच
उपरोक्त प्रमाणे महागाई भत्ता लागु केल्यास प्रतिमहा रु.१७.८७ लाख या प्रमाणे वार्षिक रु.२.५३ कोटी इतका
अधिकचा खर्च अपेक्षित असल्याने सदरचे दोन्ही ठराव महाराष्ट्र महानगरपालिका अधिनियम, १९४९ च्या
कलम ४५१ नुसार विखंडीत होऊन मिळण्याची आयुक्तांनी दि.१५.०४.२०२२ रोजीच्या पत्रान्वये शासनास
शिफारस केली आहे.
२. आयुक्तांनी केलेली शिफारस योग्य असल्याचे दिसून येत असल्याने तसेच महाराष्ट्र महानगरपालिका
अधिनियम, १९४९ च्या कलम-४५१ (१) मधील तरतूदीनुसार महानगरपालिकेने केलेले ठराव हे
महानगरालिकेच्या आर्थिक हिताच्या विरुध्द असल्याचे शासनाचे मत झाल्याने सदरचे दोन्ही ठराव प्रथमत:
निलंबित करण्याचा प्रस्ताव शासनाच्या विचाराधीन होता. त्यानुसार शासनाने पुढीलप्रमाणे निर्णय घेतला
आहे:-
शासन निर्णय :-
सोलापूर महानगरपालिकेने दि.२८.०२.२०२२ ठराव क्र. ३२ तसेच सर्वसाधारण सभा दि.०४.०३.२०२२
ठराव क्र. ५८४ अन्वये परिवहन उपक्रमाच्या सेवकांना मार्च, २०२२ पासून ३३ टक्के व एप्रिल २०२२ पासून ३२
टक्के वाढ देऊन महागाई भत्ता अनुक्रमे ११३ टक्के व १४५ टक्के लागु करण्याबाबत पारित केलेले ठराव
महाराष्ट्र महानगरपालिका अधिनियम १९४९ च्या कलम ४५१ मधील तरतुदींशी आर्थिकदृष्ट्ट्या विसंगत ठरत
# Page 2
शासन निर्णय क्रमांकः सोमपा-२०२२/प्र.क्र.२७२/नवि-१८
असल्याने ते विखंडीत करण्याच्या हेतुने कलम ४५१ (१) अन्वये प्रथमत: सदरचा ठराव निलंबित करण्यात येत
असून याप्रकरणी संबंधितांना काही अभिवेदन करावयाचे असल्यास निलंबन आदेशाच्या दिनांकापासून ३०
दिवसांच्या आत सदर अभिवेदन सादर करण्याची संधी देण्यात येत आहे.
२. आयुक्त, सोलापूर महानगरपालिका तसेच व्यवस्थापक, सोलापूर महानगरपालिका परिवहन उपक्रम,
सोलापूर यांनी सदरचा शासन निर्णय संबंधितांना अवलोकित करुन त्यांना उपलब्ध करुन देण्यात यावा.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध