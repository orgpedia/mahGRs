# Page 1
महानगरपालिकांमधील अतिरिक्त आयुक्तांची पदे महानगरपालिका अधिकाऱ्यांमधून भरण्याबाबतच्या तरतूदींसंदर्भात स्पष्टीकरण.
महाराष्ट्र शासन
नगर विकास विभाग
शासन निर्णय क्र. एमसीओ-२०२१/प्र.क्र.९०(भाग-१)/नवि-१४,
मंत्रालय, मुख्य इमारत (४ था मजला),
हुतात्मा राजगुरू चौक, मादाम कामा रोड,
मुंबई ४०० ०३२.
दिनांक. ०९ एप्रिल, २०२१
संदर्भ:-१. नगर विकास विभाग, शासन निर्णय क्र.एमसीओ-२०१४/प्र.क्र.२१८/नवि-१४, दि.०६.०१.२०१५.
२.नगर विकास विभाग, शासन निर्णय क्र.एमसीओ-२०१४/प्र.क्र.२१८/नवि-१४, दि.२५.०६.२०१५.
३. महाराष्ट्र महानगरपालिका अधिनियम कलम ४५ व ४७(२)
प्रस्तावना: महानगरपालिकांमध्ये महानगरपालिकेच्या वर्गीकरणानुसार अतिरिक्त आयुक्तांची पदे
निश्चित करणे व अतिरिक्त आयुक्तांची पदे भरण्याची कार्यपद्धती संदर्भ क्र.१ येथील शासन निर्णयान्वये
निश्चित करण्यात आली आहे. सदर शासन निर्णयानुसार “अ”, “ब” व “क” वर्ग महानगरपालिकेतील
अतिरिक्त आयुक्तांची जी पदे संबंधित महानगरपालिकेच्या अधिकाऱ्यांमधून भरण्यासाठी अनुज्ञेय व
उपलब्ध आहेत अशा पदांवर निवडीने नियुक्तीची कार्यपध्दती देखील विहीत करण्यात आली आहे.
महाराष्ट्र महानगरपालिका अधिनियमातील तरतूदींच्या अनुषंगाने सदर शासन निर्णयातील काही
तरतूदींसंदर्भात स्पष्टीकरण करण्याची बाब शासनाच्या विचाराधीन होती.
शासन निर्णय:
महानगरपालिकेतील अतिरिक्त आयुक्ताच्या पदावर महानगरपालिकेतील अधिकाऱ्यांमधुन
निवडीने नियुक्ती करताना महानगरपालिकेच्या तांत्रिक व लेखा सेवेतील समकक्ष अधिकाऱ्यांचाही
विचार करण्यात यावा अशी तरतूद आहे. तथापि, महाराष्ट्र महानगरपालिका अधिनियमातील कलम
४७(२) मधील तरतूद विचारात घेता, महानगरपालिका अधिकाऱ्यांमधून अतिरिक्त आयुक्त पदावर
निवडीने नियुक्तीसाठी मुख्यलेखापरिक्षक पात्र असणार नाहीत असे स्पष्टीकरण करण्यात येत आहे.
२. महानगरपालिकेतील अतिरिक्त आयुक्ताच्या पदावर महानगरपालिकेतील अधिकाऱ्यांमधुन
निवडीने नियुक्ती करताना महानगरपालिकेच्या सेवेत उपायुक्त किंवा महाराष्ट्र महानगरपालिका
अधिनियमाच्या वैधानिक समकक्ष पदावर सदर पदांना अधिनियमातील कलम ४५ अनुसार शासनाची
मान्यता प्राप्त झाल्याच्या दिनांकापासून निवडसूचीच्या वर्षाच्या १ जानेवारी रोजी किमान १० वर्ष सेवा
# Page 2
शासन निर्णय क्रमांकः एमसीओ-२०२१/प्र.क्र.९०(भाग-१)/नवि-१४
पुर्ण होणे आवश्यक अशी तरतूद आहे. तथापि, यामधील मुख्य लेखापरिक्षक वगळता महाराष्ट्र
महानगरपालिका अधिनियमातील कलम ४५ नुसार शासनाच्या मान्यतेने महानगरपालिकेने निर्माण
केलेल्या पदावरील सुयोग्य अधिकारी हे विभाग प्रमुख असणे अभिप्रेत आहे असे स्पष्टीकरण करण्यात
येत आहे.