# Page 1
दीनदयाळ अंत्योदय योजना सन २०२०-२०२१ या अर्थिक वर्षाकरीता राष्ट्रीय नागरी उपजिविका अभियान (NULM) अंतर्गत केंद्र-राज्य हिस्सा (तिसरा / अंतिम टप्पा) वितरीत करण्याबाबत.
महाराष्ट्र शासन
नगर विकास विभाग
शासन निर्णय क्रमांक : दीनदयाळ अंत्योदय- एनयूएलएम-२०२०/प्र.क्र.१५९/नवि-२० हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक:- २६ मार्च, २०२१.
वाचा :- (१) शासन निर्णय, वित्त विभाग, क्रमांक अर्थसं-२०२०/प्र.क्र.६५/अर्थ-३, दिनांक ०४.०५.२०२०.
(२) नगरपरिषद प्रशानस संचालनालय, क्र.नपप्रस/२०२०/केंद्र-राज्य निधी वितरण/कक्ष-११/ २४४८, दिनांक ०२.११.२०२०.
(३) शासन निर्णय क्र. दीनदयाळ अंत्योदय- एनयूएलएम-२०२०/प्र.क्र.१५९/नवि-२०, दिनांक २७.११.२०२०.
(४) नगरपरिषद प्रशानस संचालनालय, क्र.नपप्रस/२०२०/कक्ष-११/राज्य हिस्सा/२९९२, दिनांक १६.१२.२०२०.
(५) शासन निर्णय, नगर विकास विभाग, क्रमांक दीनदयाळ अंत्योदय- एनयुएलएम- २०२०/ प्र.क्र.१५९/नवि-२०, दिनांक २७.०१.२०२१.
(६) नगरपरिषद प्रशानस संचालनालय, क्र.नपप्रस/२०२०-२१/केंद्र-राज्य निधी वितरण/कक्ष-११/ ११७७, दिनांक १९.०३.२०२१.
प्रस्तावना : केंद्र शासन पुरस्कृत “सुवर्ण जयंती शहरी रोजगार योजनेची” पुनर्रचना करुन त्यांचे दीनदयाळ अंत्योदय योजनेतंर्गत "राष्ट्रीय नागरी उपजिविका अभियान" (National Urban Livelihoods Mission) मध्ये रुपांतर करण्यात आले असून राज्यामध्ये सदर अभियानाची अंमलबजावणी करण्यात येत आहे. राज्यात सदर अभियान केंद्र-राज्य ६० : ४० या प्रमाणात राबविण्यात येत आहे. सदर अभियानांतर्गत शहरी गरीब कुटूंबातील व्यक्तींना कौशल्य प्रशिक्षण देऊन रोजगारची किंवा स्वंयरोजगाराची संधी उपलब्ध करुन देणे, नागरी बेघरांना निवाऱ्यांची सुविधा उपलब्ध करणे, नागरी भागातील फेरीवाल्यांच्या उपजिविका संबंधी समस्या सोडविणे, शहरी गरीब कुटूंबांच्या राहणीमानाचा दर्जा सुधारुन शहरी दारिद्र्य कमी करणे, इत्यादी उपाययोजना या अभियानांतर्गत राबविण्यात येत असतात. संदर्भ क्र. ६ येथील पत्रान्वये आयुक्त तथा संचालक, नगरपरिषद प्रशासन संचालनालय, यांनी सदर अभियानासाठी केंद्र-राज्य हिस्सा (तिसरा / अंतिम टप्पा) वितरीत करण्याची विनंती केली आहे.
०२. सन २०२०-२०२१ करीता सदर प्रयोजनासाठी केंद्र:राज्य हिस्सा म्हणून अनुक्रमे रु. ६०००.०० लक्ष व रु. ४०००.०० लक्ष इतकी अर्थसंकल्पिय तरतूद मंजूर करण्यात आली आहे. आतापर्यंत ८५% तरतूद संदर्भ क्र. ५ येथील शासन निर्णयान्वये वितरीत करण्यात आले आहे. उर्वरित अंतिम टप्प्यातील १५% उपलब्ध तरतूद अनुक्रमे रु. ९००.०० लक्ष व रु.५७०.०० लक्ष वितरणाची बाब शासनाच्या विचाराधीन होती.
शासन निर्णय :
दीनदयाळ अंत्योदय योजनेतंर्गत राष्ट्रीय नागरी उपजिविका अभियानांतर्गत कार्यक्रमासाठी वित्त विभागाने उपलब्ध करुन दिलेली अंतिम टप्पा १५% उपलब्ध तरतूद केंद्र-राज्य हिस्सा अनुक्रमे
# Page 2
शासन निर्णय क्रमांकः दीनदयाळ अंत्योदय- एनयुएलएम-२०२०/प्र.क्र.१५९/नवि-२०
म्हणून रु. ९००.०० लक्ष व रु.५७०.०० लक्ष सन २०२०-२०२१ या आर्थिक वर्षाकरीता आयुक्त तथा संचालक, नगरपरिषद प्रशासन संचालनालय तथा राज्य अभियान संचालक, राष्ट्रीय नागरी उपजिविका अभियान यांच्याकडे वितरीत करण्यात येत आहे.
०२. सदर निधी आहरित करण्यासाठी सहाय्यक संचालक, नगरपरिषद प्रशासन संचालनालय, मुंबई यांना आहरण व संवितरण अधिकारी म्हणून घोषित करण्यात येत असून आयुक्त तथा संचालक, नगरपरिषद प्रशासन संचालनालय तथा राज्य अभियान संचालक, राष्ट्रीय नागरी उपजिविका अभियान यांना नियंत्रक अधिकारी म्हणून घोषित करण्यात येत आहे. त्यांनी सदर रक्कमेचे देयक अधिदान व लेखा कार्यालय, बांद्रा (पुर्व), मुंबई येथे सादर करुन धनादेश प्राप्त करुन घ्यावा.
०३. या प्रयोजनासाठी होणारा खर्च नगर विकास विभाग - मागणी क्रमांक एफ-३, २२३०, कामगार व सेवायोजना, ०२, सेवायोजना सेवा, १०१ सेवायोजना सेवा, ०३, नागरी सेवायोजना उपजिविका कार्यक्रम, (०३) (०१) दीनदयाळ अंत्योदय योजना राष्ट्रीय नागरी उपजिविका अभियान (केंद्र पुरस्कृत योजना) (केंद्र हिस्सा ६०%) (२२३०६०४७) (३१) सहाय्यक अनुदाने (वेतनेत्तर) या लेखाशिर्षाखाली रु. ९००.०० लक्ष तर (राज्य हिस्सा ४०% ) (२२३०६०५६) (३१) सहाय्यक अनुदाने (वेतनेत्तर) या लेखाशिर्षाखाली रु.५७०.०० लक्ष सन २०२०-२०२१ करीता मंजूर उपलब्ध तरतूदीमधून भागविण्यात यावा.
०४. असे प्रमाणीत करण्यात येते की, वित्त विभागाचे शासन परिपत्रक क्रमांक अर्थसं-२०२०/ प्र.क्र. ६४/अर्थ-३, दिनांक १६.०४.२०२० मधील तरतूदीनुसार व वित्त विभागाने त्यांचे अनौ. संदर्भ क्र.१४१/व्यय-३, दि. २५.०३.२०२१ अन्वये दिलेल्या सहमतीनुसार निर्गमित करण्यात येत आहे.