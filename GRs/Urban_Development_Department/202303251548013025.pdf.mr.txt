# Page 1
लातूर शहर महानगरपालिकेमध्ये महिला व बालविकास अधिकारी पदावर मानधन तत्वावर कार्यरत असलेले श्री. रुक्मानंद वडगावे यांचे महानगरपालिकेच्या सेवेत नियमित समावेशन करण्याबाबत.
महाराष्ट्र शासन
नगर विकास विभाग
शासन निर्णय क्रमांक :- लामपा-२०२२/प्र.क्र.२५२/नवि- २४
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक :- २५ मार्च, २०२३
संदर्भ :-१) लातूर शहर महानगरपालिका, लातूर सर्वसाधारण सभा दि. २८.०२.२०२२ रोजीची तहकूब सभा दि.०२.०३.२०२२ विषय क्र.२३, ठराव क्र.२३६.
२) आयुक्त, लातूर शहर महानगरपालिका यांचे क्रमांक जा.क्र./लामनपाला/सामान्य प्रशासन विभाग/कावि-३९२७/२०२२ दि.१३.०६.२०२२ रोजीचे पत्र.
प्रस्तावना :
लातूर शहर महानगरपालिकेमध्ये मानधन तत्वावर महिला व बालविकास अधिकारी या पदावर कार्यरत असलेले श्री. रुक्मानंद वडगावे यांची विहित पध्दतीने झालेली निवड व त्यांची सन २००२ पासून झालेली सलग सेवा विचारात घेऊन त्यांना महानगरपालिकेच्या आस्थापनेवरील रिक्त महिला
व बालविकास अधिकारी या पदावर नियमित कायमस्वरुपी नियुक्ती देण्यास महानगरपालिकेच्या सर्वसाधारण सभेने दि.०२.०३.२०२२ रोजीच्या ठराव क्र. २३६ अन्वये मान्यता दिली.
२. श्री.रुक्मानंद वडगावे, कार्यरत महिला व बालविकास अधिकारी (मानधन तत्वावर) यांची प्रथम नियुक्ती ही जाहिरात देऊन, मुलाखत घेऊन जिल्हाधिकारी यांच्या निवड समितीच्या शिफारशीनुसार
विहित पध्दतीने झाली आहे. त्यांची सन २००२ पासून आजतागायत झालेली अखंडीत सेवा व ते महिला
व बालविकास अधिकारी या पदाकरिता आवश्यक असलेली शैक्षणिक अर्हता पूर्ण करित आहे. त्यांना महानगरपालिका सर्वसाधारण सभेच्या ठरावानुसार त्यांच्या वयाची अट व आस्थापना खर्चाची अट
शिथील करुन महानगरपालिकेच्या आस्थापनेवरील महिला व बालविकास अधिकारी या मंजूर रिक्त पदावर नियमित सामावून घेण्याचा प्रस्ताव आयुक्त, लातूर शहर महानगरपालिका यांनी संदर्भाधिन
क्र.२ वरील पत्रान्वये शासनास सादर केला. आयुक्त लातूर महानगरपालिका यांनी प्रस्तावित केल्याप्रमाणे श्री. वडगावे, यांचे महानगरपालिकेच्या सेवेत नियमित समावेशन करण्याची बाब शासनाच्या विचाराधीन होती.
# Page 2
शासन निर्णय क्रमांकः लामपा-२०२२/प्र.क्र.२५२/नवि-२४
शासन निर्णय:
श्री.वडगावे, यांची विहित पध्दतीने झालेली निवड, त्यांची आतापर्यंत विनाखंडीत झालेली सेवा
तसेच लातूर महानगरपालिकेच्या सर्वसाधारण सभा ठराव क्र.२३६, दि.०२.०३.२०२२ अन्वये दिलेली मान्यता विचारात घेऊन आयुक्त, लातूर शहर महानगरपालिका यांनी प्रस्तावित केल्यानुसार
श्री.रुक्मानंद वडगावे यांची लातूर शहर महानगरपालिका आस्थापनेवरील मंजूर व रिक्त असलेल्या
“महिला व बालविकास अधिकारी” या पदावर खालील विहित अटी व शर्तीच्या अधिन राहून नियमित समावेशन करण्यास शासनाची मान्यता देण्यात येत आहे:
अटी व शर्ती:
१. श्री. रुक्मानंद वडगावे, महिला व बालविकास अधिकारी (मानधन तत्वावर ) यांची सेवा शासन
निर्णयाच्या दिनाकांपासून महानगरपालिकेच्या सेवेत नियमित करण्यात यावी.
२. सदरची नियुक्ती ही विहीत कार्यपध्दतीने जसे की, (जाहिरात/ परीक्षा / मुलाखत) पध्दतीने करण्यात आल्याबाबत याबाबतची खात्री आयुक्त यांनी करुन त्यानंतरच महानगरपालिकेच्या
आस्थापनेवर सामावून घेण्यात यावे.
३. या समायोजनाकरिता लातूर शहर महानगरपालिकेच्या महिला व बालविकास अधिकारी या
पदाकरिता आवश्यक असलेली वयाची व आस्थापना खर्चाची अट एक वेळची बाब म्हणून शिथील करण्यात येत आहे.
४. नियमित सेवेच्या दिनांकापासून त्यांना सेवा ज्येष्ठता, निवृत्ती वेतन इ.चे लाभ अनुज्ञेय राहतील.
तथापि, नियमित केल्याच्या दिनांकापूर्वीच्या सेवा कालावधीतील वेतन, भत्ते व अन्य अनुषंगिक
वित्तीय लाभ यांची थकबाकी अनुज्ञेय असणार नाही.
५. नियमित करण्यापूर्वी सदर कर्मचाऱ्यांकडून बंधपत्र घेण्यात यावे. त्यामध्ये मागील सेवाविषयक/ वित्तीय लाभ मिळणार नाही, तसेच या लाभांबाबत भविष्यात मागणी करता येणार नाही, याचा
स्पष्ट उल्लेख करण्यात यावा.
६. श्री.वडगावे यांना महिला व बालविकास अधिकारी या रिक्त व मंजूर पदावर समायोजित केल्यानंतर त्याच्या वेतनाकरिता कोणताही निधी शासनाकडून उपलब्ध करुन दिला जाणार नाही. याचा भार महानगरपालिकडे असेल.
७. भविष्यात महानगरपालिकेचा आस्थापना खर्च ३५% च्या मर्यादेत राहील याची दक्षता महानगरपालिकेने घ्यावी.
पृष्ठ ३ पैकी २
# Page 3
शासन निर्णय क्रमांकः लामपा-२०२२/प्र.क्र.२५२/नवि-२४