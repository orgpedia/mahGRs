# Page 1
वडवणी नगरपंचायत (जि. बीड) यांनी बांधकाम केलेल्या व्यापारी संकुलातील गाळे ३० वर्षांच्या दिर्घ मुदतीने भाडेतत्वावर देण्याबाबत.
महाराष्ट्र शासन
नगर विकास विभाग
शासन निर्णय क्रमांक : एमयुएम-२०२२/प्र.क्र.३०९/नवि-१७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक:- १८ ऑक्टोबर, २०२३.
वाचा:- (१) नगर विकास विभाग, शासन अधिसूचना क्र. नपप्रसं-१००८/प्र.क्र.१८०/०८/नवि-१४, दि. २५.०३.२०११.
(२) नगर विकास विभाग, शासन परिपत्रक, क्र.संकिर्ण-२०१७/प्र.क्र.१२७/नवि-२०, दि.२५.०५.२०१८.
(३) वडवणी नगरपंचायत विशेष सर्वसाधारण सभा ठराव क्र. ०३/१, दि.२५.१०.२०२२.
(४) सह आयुक्त, नगरपरिषद प्रशासन संचालनालय, नवी मुंबई यांचे पत्र क्र.नपप्रसं/का-०७/वडवणी नप/गाळे हस्तांतरण/२०२३/२७६४,
दि.१७.०५.२०२३.
(५) जिल्हाधिकारी, बीड यांचे पत्र क्र.२०२३/जीबी/डेस्क-१/एमयुएन/४९६१, दि. २८.०८.२०२३.
प्रस्तावना :
वडवणी नगरपंचायतीने विशेष सर्वसाधारण सभा ठराव क्र.०३/१, दि.२५.१०.२०२२ अन्वये नगरपरिषद मालकीच्या गट क्र. २१४ मधील १ हे. ६२ आर. जागेवरील व्यापारी संकुलातील एकूण ८९
गाळे (क्षेत्रफळ १७०१.१४ चौ.मी.) वडवणी नगरपंचायतीचे गाळे ३ वर्षासाठी ई-लिलाव करणे, व
त्यानंतर प्रत्येक ३ वर्षांनी दोन वेळेस मुदतवाढ देण्यात येईल व अनामत रक्कम विना परतावा असेल, या अटीसह गाळे भाड्याने देण्याबाबतचा ठराव बहुमताने मंजूर करण्यात आला. परंतु, ३ वर्ष इतक्या कमी कालावधीकरीता व्यापारी गाळे भाडेपट्ट्याने घेण्यास तयार नसल्याने, सदर प्रस्ताव शासनाकडे
पाठविण्याबाबत बहुमताने ठराव मंजूर करण्यात आला.
२. महाराष्ट्र नगरपरिषदा, नगरपंचायती व औद्योगिक नगरी अधिनियम, १९६५ मधील कलम ९२
नुसार नगरपरिषदेला ९ वर्षाच्या कालावधीसाठी स्थावर मालमत्ता भाडेपट्ट्याने देता येते. असा
कोणताही पट्टा किंवा त्याचे नुतनीकरण यास नगरपालिकेच्या सभेत त्याबाबतचा ठराव संमत करण्यात आल्याशिवाय मंजूरी देता कामा नये अशी तरतूद आहे.
# Page 2
शासन निर्णय क्रमांकः एमयुएम-२०२२/प्र.क्र.३०९/नवि-१७
४. वडवणी नगरपंचायतीचे उत्पन्न वाढीकरीता व्यापारी संकुलातील ८९ गाळे ३० वर्षाच्या दिर्घ
मुदतीने ई-निविदा प्रक्रिया राबवून खालील अटी व शर्तीच्या अधीन राहून भाडेपट्टयावर देण्यासाठी
मान्यता मिळण्याबाबत जिल्हाधिकारी, बीड यांनी सादर केलेल्या प्रस्तावास नगरपरिषद प्रशासन संचालनालयाने यांनी संदर्भाधीन पत्र क्र. ४, दि. १७.०५.२०२३ अन्वये शिफारस केली आहे. त्यानुसार
वडवणी नगरपंचायत (जि. बीड) यांनी बांधकाम केलेल्या व्यापारी संकुलातील गाळे ३० वर्षांच्या दिर्घ
मुदतीने भाडेतत्वावर देण्याच्या प्रस्तावास राज्य शासनाची मान्यता देण्याची बाब शासनाच्या विचाराधीन होती.
शासन निर्णय :
वडवणी नगरपंचायत (जि. बीड) यांनी बांधकाम केलेल्या व्यापारी संकुलातील ८९ गाळे ३०
वर्षांच्या दिर्घ मुदतीने भाडेतत्वावर देण्याबाबत बहुमताने मंजूर केलेला वडवणी नगरपंचायतीचा ठराव,
तसेच महाराष्ट्र नगरपरिषदा, नगरपंचायती व औद्योगिक नगरी अधिनियम, १९६५ मधील कलम ९२ (१)
नुसार नगरपालिकेच्या स्थावर मालमत्ता दिर्घ मुदतीने हस्तांतरीत करण्याबाबत राज्य शासनास
असलेले अधिकार, यानुसार वडवणी नगरपंचायतीचे उत्पन्न वाढीकरीता व्यापारी संकुलातील ८९ गाळे
३० वर्षाच्या दिर्घ मुदतीने ई-निविदा प्रक्रिया राबवून खालील अटी व शर्तीच्या अधीन राहून भाडेपट्टयावर देण्याच्या प्रस्तावास मान्यता देण्यात येत आहे:
अटी व शर्ती :
१. वडवणी नगरपंचायतीचे ८९ गाळे ३० वर्षाच्या दिर्घ मुदतीने देतांना जिल्हाधिकारी, बीड यांच्या
अध्यक्षतेखालील त्रिसदस्यीय समितीने भाडेपट्ट्याची रक्कम व अनामत रक्कम निश्चित करावी.
२. सदर गाळ्यांकरीता अनामत रक्कम विनापरतावा असेल.
३. ज्या प्रयोजनासाठी गाळा मंजूर करण्यात आला आहे, फक्त त्याच प्रयोजनासाठी जागेचा वापर संबंधित गाळेधारकास करणे आवश्यक राहील.
४. सदर जागेचे किंवा त्यातील कोणत्याही गाळ्याचे इतर कोणासही हस्तांतरण (Sub
lease/Sublet) करता येणार नाही.
५. सदर जागेचे अतिक्रमणापासून संरक्षण करण्याची, तसेच अतिक्रमण न करण्याची जबाबदारी
गाळे धारक व नगरपरिषद यांची संयुक्तिक राहील.
६. सदर गाळ्यांची (इमारत) देखभाल व दुरुस्ती करुन गाळे सुस्थितीत ठेवण्याची जबाबादारी गाळे
धारकांवर राहील.
पृष्ठ ३ पैकी २
# Page 3
शासन निर्णय क्रमांकः एमयुएम-२०२२/प्र.क्र.३०९/नवि-१७
७. सदर बांधकामाचे नैसर्गिक आपत्तीपासून संरक्षण करण्यासाठी आवश्यक तो विमा संबंधितांनी काढणे आवश्यक राहील.
८. सदर जागेचे नियमानुसार देय असलेले भाडेमुल्य त्या त्या वर्षात वसूल करण्याची जबाबदारी मुख्याधिकारी, वडवणी नगरपंचायत यांची राहील.
९. संबंधित गाळेधारकाचा नगरपंचायतीसोबत आवश्यक करारनामा (Lease Agreement) जिल्हाधिकारी, बीड / मुख्याधिकारी, वडवणी नगरपंचायत यांनी करुन द्यावा.
१०. भाडेपट्ट्याची मुदत संपल्यावर भाडेपट्ट्याच्या नुतनीकरणाबाबतची शासन अधिसूचना,
दि.२५.०३.२०११ व प्रचलित नियमानुसार आवश्यक ती कार्यवाही करण्याची जबाबदारी
जिल्हाधिकारी, बीड व मुख्याधिकारी, वडवणी नगरपंचायत यांची राहील.
११. वरील अटी व शर्ती व्यतिरिक्त जिल्हाधिकारी, बीड यांना योग्य वाटेल अशा अटी व शर्ती त्यांनी
निश्चित कराव्यात.