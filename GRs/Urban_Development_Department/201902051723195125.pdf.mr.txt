# Page 1
ठाणे महानगरपालिकेच्या सर्व साधारण सभेने पारित केलेला ठराव क्र. २४, दिनांक ०८.०५.२०१३ विखंडीत करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- ठामपा-२११४/प्र.क्र.१८६/नवि-२३
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२,
दिनांक :- ०५ फेब्रुवारी, २०१९
संदर्भ : (१) आयुक्त, ठाणे महानगरपालिका यांचे पत्र क्र. ठामपा / कार्मिक/आयुक्त/२९९/१०७९, दिनांक १२.०६.२०१४ (२) उपायुक्त (मुख्यालय), ठाणे महानगरपालिका यांचे पत्र क्र. ठामपा/कार्मिक/उपआ (मु)/ १७६०/६७४५, दिनांक ०९.०२.२०१८ (३) शासन निर्णय सम क्रमांक दिनांक ३१.०५.२०१८ (४) शासन पत्र सम क्रमांक दिनांक १३.०६.२०१८ (५) डॉ.दिपक पवार, यांचे दिनांक २०.०७.२०१८ चे निवेदन (६) शासन पत्र सम क्रमांक दिनांक ०४.०९.२०१८ (७) अतिरीक्त आयुक्त, ठाणे महानगरपालिका यांचे क्र. ठामपा / कार्मिक / आयुक्त-७०९/ ३२९३, दिनांक ०५.०९.२०१८
प्रस्तावना: आयुक्त, ठाणे महानगरपालिका यांनी संदर्भाधीन क्र. १ व २ अन्वये डॉ.दिपक गोपाळ पवार, अधिव्याख्याता, शल्यचिकित्सा विभाग (युनिट-१), राजीव गांधी वैद्यकीय महाविद्यालय व छत्रपती शिवाजी महाराज रुग्णालय, कळवा यांच्या संदर्भात सर्व साधारण सभेने पारित केलेला ठराव क्र.२४, दिनांक ०८.०५.२०१३ महाराष्ट्र महानगरपालिका अधिनियमाच्या कलम ४५१ अन्वये विखंडीत करणेबाबत विनंती केली आहे.
०२. ठाणे महानगरपालिकेने संदर्भाधीन क्र. २ अन्वये सादर केलेल्या अहवालात डॉ. दिपक गोपाळ पवार, अधिव्याख्याता, शल्यचिकित्सा विभाग (युनिट- १), राजीव गांधी वैद्यकीय महाविद्यालय व छत्रपती शिवाजी महाराज रुग्णालय, कळवा हे दिनांक २९.१०.२००९ रोजी आवाहनोत्तर कर्तव्य तत्परता करीत असतांना, शल्यचिकित्सा विभागाच्या युनिट- १ मध्ये रात्रपाळीमध्ये अपघात व तातडीच्या कक्षातील ४ रुग्णांच्या उपचारावेळी ते कर्तव्यावर उपस्थित नव्हते व रुग्णसेवा करण्याच्या आपल्या कर्तव्यात कसूर केल्याने त्यांना ठाणे महानगरपालिकेच्या दिनांक ३१.१०.२००९ च्या कार्यालयीन आदेशान्वये महापालिकेच्या सेवेतून निलंबित करण्यात आले.
तसेच सदर प्रकरणी डॉ. दिपक पवार, अधिव्याख्याता, राजीव गांधी वैद्यकीय महाविद्यालय यांचेविरुध्द महाराष्ट्र नागरी सेवा (शिस्त व अपिल) नियम १९७९ चे नियम ८ अन्वये दिनांक २९.६.२०१० रोजी विभागीय चौकशीचे ज्ञापनाद्वारे दोषारोप पत्र बजावण्यात आले.
# Page 2
शासन निर्णय क्रमांकः ठामपा-२११४/प्र.क्र.१८६/नवि-२३
तसेच सदर प्रकरणात १ रुग्णाचा झालेला मृत्यु ही बाब विचारात घेऊन महाराष्ट्र नागरी सेवा (शिस्त व अपिल) नियम १९७९ चे नियम ५ अन्वये जबर शिक्षा (सात) " सक्तीची सेवानिवृत्ती " ही शिक्षा बजावण्यास सर्वसाधारण सभेची मान्यता आवश्यक असल्याने शिक्षेचा प्रस्ताव सर्वसाधारण सभेपुढे सादर करण्यात आला.
सर्वसाधारण सभेने ठराव क्र. २४, दिनांक ०८.०५.२०१३ अन्वये खालीलप्रमाणे ठराव पारित केला.
'प्रकरणी कार्यालयीन अहवाल पाहता व चर्चा करता सदरचे प्रकरण नामंजूर करण्यात येत असून प्रकरणांची पार्श्वभूमी विचारात घेता, डॉ. दिपक पवार, अधिव्याख्याता यांचेविरुध्द प्रशासनाने वेतनवाढ कमी करणे किंवा ताकीद देणे अशा प्रकारची कारवाई करणेत यावी अशी ही सर्वसाधारण सभा ठरवित आहे ' डॉ. पवार, यांनी रुग्णसेवा करण्याच्या कर्तव्यात कसूर केल्याने त्यांचेविरुध्दच्या विभागीय चौकशीत त्यांना दोषी ठरविण्यात आले. यास्तव, ठाणे महानगरपालिकेच्या प्रशासनाने त्यांना सक्तीची सेवानिवृत्ती ही शिक्षा प्रस्तावित केली होती. तथापि, ठाणे महानगरपालिकेच्या सर्वसाधारण सभेने प्रशासनाचा प्रस्ताव विचारात न घेता डॉ. दिपक पवार यांची वेतनवाढ कमी करणे किंवा ताकीद देणे अशा प्रकारची कारवाई करणेबाबत ठराव पारीत केला आहे.
ठाणे महानगरपालिकेच्या सर्वसाधारण सभेने पारीत केलेला ठराव क्र. २४, दिनांक ०८.०५.२०१३ मध्ये प्रस्तावित केलेली शिक्षा, ही दोषारोपाचे गांभीर्य लक्षात घेता योग्य नाही व यामुळे कार्यालयीन शिस्तीला खिळ बसणार आहे. त्यामुळे महाराष्ट्र महानगरपालिका अधिनियमाचे कलम ४५१ मधील तरतुदीनुसार सर्वसाधारण सभा ठराव क्र. २४, दिनांक ०८.०५.२०१३ विखंडीत करण्यासाठी सदरचा प्रस्ताव शासनास सादर करण्याबाबत ठाणे महानगरपालिका यांनी दिनांक १२.०६.२०१४ च्या पत्रान्वये विनंती केली होती.
ठाणे महानगरपालिकेच्या महासभेने केलेला ठराव क्र. २४, दिनांक ०८.०५.२०१३ व्यापक लोकहिताच्या विरुध्द असल्याने सदर ठराव महाराष्ट्र महानगरपालिका अधिनियमातील कलम ४५१ (१) अन्वये दिनांक ३१.०५.२०१८ च्या शासन निर्णयान्वये प्रथम निलंबित करण्यात आला होता.
महाराष्ट्र महानगरपालिका अधिनियमातील कलम ४५१ (२) मधील तरतुदीनुसार डॉ. दिपक पवार यांचे दिनांक २०.०७.२०१८ चे प्राप्त झालेले अभिवेदन विचारत घेण्यात आले. डॉ. पवार यांनी त्यांच्या अभिवेदनात मांडलेल्या सर्व मुद्द्यांबाबत विभागीय चौकशीच्या वेळी पडताळणी झाली असल्याचे निदर्शनास येते. तसेच डॉ. पवार यांनी कर्तव्य कसुर केल्याचे सिध्द होते. त्याचप्रमाणे त्यांच्या कर्तव्य कसुरामुळे एका रुग्णाचा मृत्यू झाला आहे ही बाब विचारात घेता, ठाणे महानगरपालिकेचा सर्वसाधारण सभा ठराव क्र. २४, दिनांक ०८.०५.२०१३ सार्वजनिक व व्यापक लोकहिताच्या विरोधात असल्याचे निदर्शनास येते.
यास्तव, ठाणे महानगरपालिकेच्या महासभेने केलेला सर्वसाधारण सभा ठराव क्र. २४, दिनांक ०८.०५.२०१३ महाराष्ट्र महानगरपालिका अधिनियम कलम ४५१ (३) अन्वये अंतिमतः विखंडीत करणे आवश्यक असल्याने शासन खालीलप्रमाणे निर्णय घेत आहे:
पृष्ठ ३ पैकी २
# Page 3
शासन निर्णय क्रमांकः ठामपा-२११४/प्र.क्र.१८६/नवि-२३
शासन निर्णयः ठाणे महानगरपालिकेच्या सर्व साधारण सभेने केलेला ठराव क्र. २४, दिनांक ०८.०५.२०१३ व्यापक लोकहिताच्या विरुध्द असल्याने उक्त ठराव दिनांक ३१.०५.२०१८ च्या शासन निर्णयान्वये प्रथम निलंबित करण्यात आला होता.
तथापि, महाराष्ट्र महानगरपालिका अधिनियमातील कलम ४५१ (२) मधील तरतुदीनुसार नुसार डॉ. दिपक पवार यांचे दिनांक २०.०७.२०१८ चे प्राप्त झालेले अभिवेदन विचारात घेण्यात आले. तसेच डॉ. पवार यांनी त्यांच्या अभिवेदनात मांडलेल्या सर्व मुद्द्यांबाबत विभागीय चौकशीच्या वेळी पडताळणी झाली असल्याचे निदर्शनास आले असून डॉ. पवार यांनी कर्तव्य कसुर केल्याचे सिध्द होते.
यास्तव, ठाणे महानगरपालिकेच्या सर्वसाधारण सभा ठराव क्र. २४, दिनांक ०८.०५.२०१३ महाराष्ट्र महानगरपालिका अधिनियम कलम ४५१ (३) नुसार अंतिमत: विखंडीत करण्यात येत आहे.