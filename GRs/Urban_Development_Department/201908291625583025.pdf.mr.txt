# Page 1
राज्यातील महानगरपालिकांनी (बृहन्मुंबई महानगरपालिका वगळून) ७ व्या वेतन आयोगाच्या शिफारशी लागू करण्याबाबतचे प्रस्ताव शासनास सादर करण्याबाबतची कार्यपध्दती.
महाराष्ट्र शासन
नगर विकास विभाग
शासन निर्णय क्र. एमसीओ-२०१९/प्र.क्र.१०२/नवि-१४,
मंत्रालय, मुख्य इमारत (४ था मजला),
हुतात्मा राजगुरू चौक, मादाम कामा रोड,
मुंबई ४०० ०३२.
दिनांक : २९ ऑगस्ट, २०१९
संदर्भ :-१. शासन अधिसूचना वित्त विभाग क्र. वेपुर २०१९/प्र.क्र.१/सेवा-९, दि.३०.०१.२०१९.
२. नगर विकास विभाग, शासन निर्णय क्र.एमसीओ-२०१९/प्र.क्र.१०२/नवि-१४, दि.०२.०८.२०१९.
प्रस्तावना:
राज्यातील महानगरपालिकांमधील अधिकारी/ कर्मचाऱ्यांना ७ व्या वेतन आयोगाच्या शिफारशीनुसार
सुधारित वेतनश्रेणी लागू करण्याबाबतची कार्यपध्दती संदर्भ क्र.२ अन्वये विहित करण्यात आली आहे. सदर
शासन निर्णयातील तरतूदीनुसार महानगरपालिकेच्या महासभेने सुधारित वेतनश्रेणी लागू करण्याबाबतचा
ठराव केल्यानंतर, त्याबाबतचा परिपूर्ण प्रस्ताव आयुक्तांनी शासनाच्या मान्यतेसाठी सादर करणे आवश्यक
आहे. महानगरपालिकांचे असे प्रस्ताव शासनास सादर होताना, सर्व महानगरपालिकांच्या कार्यपध्दतीत
एकवाक्यता व सुलभता राहावी, विहीत अटी व शर्तींची पूर्तता व्हावी व संदीग्धता राहू नये यासाठी
कार्यपध्दती निश्चित करण्याची बाब शासनाच्या विचाराधीन होती. त्यानुसार, खालीलप्रमाणे निर्णय घेण्यात
येत आहे.
शासन निर्णय: राज्यातील महानगरपालिकांमधील अधिकारी / कर्मचाऱ्यांना ७ व्या वेतन आयोगानुसार सुधारित
वेतनश्रेणी लागू करण्याबाबतचे प्रस्ताव शासनास सादर करताना खालीलप्रमाणे कार्यपध्दती अनुसरण्यात
यावी:
(१) ७ व्या वेतन आयोगानुसार सुधारित वेतनश्रेणी लागू करण्याचे महासभेने मान्यता दिलेले प्रस्ताव,
आयुक्तांनी त्यांचे अभिप्रायासह शासनास सादर करावेत.
# Page 2
शासन निर्णय क्रमांकः एमसीओ-२०१९/प्र.क्र.१०२/नवि-१४
(२) सदर प्रस्तावात महानगरपालिकांचे उत्पन्न ज्यामध्ये महानगरपालिकेचा मालमत्ता व इतर कर,
विकास शुल्क, सेवा शुल्क व फी, अन्य महसूली उत्पन्न तसेच, वस्तु व सेवा कर भरपाई अनुदान व
१% मुद्रांक शुल्क भरपाईचे अनुदान याबाबी अंतर्भुत असाव्यात. तर, शासनाने विकास कामांसाठी
दिलेला निधी व अनुदान, केंद्र व राज्यामार्फत देण्यात आलेला योजनांमधील हिस्सा,
महानगरपालिकांनी घेतलेल्या कर्ज व व्याजाच्या परतफेडीसाठी आवश्यक रक्कम, याबाबी समाविष्ट
नसाव्यात. उत्पन्न विचारात घेताना त्यामध्ये समाविष्ट करण्यात आलेल्या बाबी व वगळण्यात
आलेल्या बाबी स्वंतत्रपणे नमुद कराव्यात. एकुण खर्च व बांधिल खर्च ज्यामध्ये आस्थापना खर्च/
प्रशासकीय खर्च, कर्ज व त्यावरील व्याज परतफेडीसाठी आवश्यक रक्कम, न्यायालयीन दाव्याच्या
रक्कमा, विद्युत व पाणीपुरवठ्याची देयके या बाबी स्पष्टपणे नमुद करण्यात याव्यात.
(३) आस्थापना खर्चामध्ये वेतन, निवृत्ती वेतन, कार्यालयीन खर्च, वाहन, इंधन, स्टेशनरी, बैठकांवरील
खर्च, दुरुस्ती, महानगरपालिकेतील बाह्यसेवा उपलब्धता तत्वावर होणारी कामे (आऊट सोसींग)
यासाठी होणारा खर्च देखील समाविष्ट राहील. आस्थापना खर्चाची विहीत मर्यादा व त्यानुषंगाने
संबंधित महानगरपालिकेतील आस्थापना खर्चाची सद्य:स्थिती व ७ वा वेतन आयोग लागू केल्यामुळे,
आस्थापना खर्चात किती वाढ होईल हे नमुद करावे. अपवादात्मक बाब म्हणून आस्थापना खर्चाची
विहीत मर्यादा शिथिल करण्याची आवश्यकता असल्यास, त्याबाबत वस्तुनिष्ठ स्पष्टीकरण,
आस्थापना खर्च विहीत मर्यादेत राहण्यासाठी महानगरपालिका करत असलेल्या उपाययोजना,
भविष्यातील वित्तीय नियोजन व उत्पन्न वृध्दीचे स्त्रोत याबाबत टिप्पणी सोबत जोडावी.
(४) ६ व्या वेतन आयोगानुसार शासनाने पदनिहाय विहीत केलेल्या वेतनश्रेणी व सद्यस्थितीत
महानगरपालिकांमध्ये पदनिहाय दिल्या जात असणाऱ्या वेतनश्रेणी, शासनाने संबंधित पदांसाठी
विहीत केलेल्या वेतनश्रेणीपेक्षा वरिष्ठ वेतनश्रेणी लागू केली असल्यास, त्याची कारणमिमांसा,
विचारात घेतलेले नियम व त्यासाठीचा खर्च याबाबतचा तक्ता सादर करण्यात यावा.
(५) महानगरपालिकांचे एकुण उत्पन्न व विकास कामांसाठी महानगरपालिकांनी घेतलेले कर्ज याचे
गुणोत्तर प्रमाण नमुद करावे. मोठे पायाभूत प्रकल्प कार्यान्वीत असल्यास अथवा नियोजित असल्यास,
त्याचा प्रकल्प खर्च, महानगरपालिकेचा वाटा, कर्ज याबाबतचा तपशील नमुद करावा.
पृष्ठ ३ पैकी २
# Page 3
शासन निर्णय क्रमांकः एमसीओ-२०१९/प्र.क्र.१०२/नवि-१४
(६) ७ व्या वेतन आयोगाच्या तरतूदी लागू केल्यामुळे, अतिरिक्त आवर्ती वित्तीय दायित्वाबाबत
महानगरपालिकांच्या विचाराधीन असणाऱ्या सुधारणा / उपाययोजना अंतभूत करण्यात याव्यात