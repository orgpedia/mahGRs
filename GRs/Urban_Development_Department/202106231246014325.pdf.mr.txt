# Page 1
नाजकधा अधिनियम, १९७६ मधील कलम २० अन्वये मंजूर केलेल्या गृहबांधणी व विशेष भूखंड योजनांसाठी आकारावयाच्या दंडात्मक मुदतवाढीबाबत....
महाराष्ट्र शासन
नगर विकास विभाग
शासन निर्णय क्रमांकः नाजक-२०१८/प्र.क्र.५१/भाग ॥/नाजकधा-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
तारीख : २३ जून, २०२१
वाचा : १) शासन निर्णय क्र. नाजक-२०१८/प्र.क्र.५१/नाजकधा-१, दि.१.८.२०१९ २) शासन निर्णय क्र.नाजक-२०१८/प्र.क्र.५१/नाजकधा-१, दि.१०.१०.२०१९
प्रस्तावना : केंद्र शासनाने नागरी जमीन (कमाल धारणा व विनियमन) अधिनियम, १९७६ हा नाजकधा निरसन अधिनियम, १९९९ अन्वये निरसित केला असून, उक्त अधिनियम राज्य शासनाने दि.२९.११.२००७ रोजी स्विकारला आहे. निरसन अधिनियमान्वये मुळ अधिनियमातील कलम २० खालील सुटीचे आदेश (Exemption orders) व त्याखालील कार्यवाही तसेच कलम १०(३) व १०(५) अन्वये संपादित केलेल्या जमिनींवरील कार्यवाही संरक्षित आहे. नाजकधा कलम २० अन्वये सूट देण्यात आलेल्या योजनांच्या अनुषंगाने गठीत करण्यात आलेल्या व्दिसदस्यीय समितीने सादर केलेला दि.०९.०८.२०१८ रोजीचा अहवाल तसेच मा.सर्वोच्च न्यायालयाने अपिल क्र.५५८/२०१७ मध्ये दि.०२.०७.२०१९ रोजी दिलेला आदेश विचारात घेता, दि.०१.०८.२०१९ च्या शासन निर्णयानुसार धोरणात्मक निर्णय घेण्यात आला आहे.
तसेच शासन निर्णय दि.१८.०२.२०१५ व अन्य शासन निर्णयान्वये दंडात्मक मुदतवाढीच्या रकमा निश्चित करताना सक्षम प्राधिकारी स्तरावर होत असलेला विलंब व इतर बाबी विचारात घेता, गृहबांधणी व भूखंड विकास योजना मंजूर केलेल्या क्षेत्रासाठी दंडात्मक मुदतवाढीच्या रकमा योजनाधारक / योजनेचे विकासक यांचेकडून ते विकसीत करत असलेल्या क्षेत्राच्या मर्यादेत एकरकमी वसूल करण्याची बाब शासनाच्या विचाराधीन होती. योजनाधारक / योजनेचे विकासक, योजनेखालील ज्या क्षेत्राचा विकास शासन निर्णय दि.०१.०८.२०१९ नुसार करणार असतील अशा योजनेखालील क्षेत्रासाठी दंडात्मक मुदतवाढीच्या रक्कमांबाबत खालीलप्रमाणे निर्णय घेण्यात आला आहे.
शासन निर्णय : नागरी जमीन (कमाल धारणा व निरसन) अधिनियम, १९७६ मधील कलम २० अन्वये गृहबांधणी व भूखंड विकास प्रयोजनार्थ सूट देण्यात आलेल्या जमिनींचा विकास शासन निर्णय दि.०१.०८.२०१९ मधील तरतूदीनुसार करण्यासाठी आकारावयाची दंडात्मक मुदतवाढीची रक्कम वसूल करण्याच्या अनुषंगाने पुढीलप्रमाणे कार्यवाही करण्यात यावी :
पृष्ठ ३ पैकी १
# Page 2
शासन निर्णय क्रमांकः नाजक-२०१८/प्र.क्र.५१/भाग/नाजकधा-१
अ. शासन निर्णय दि.०१.०८.२०१९ अन्वये निश्चित केलेल्या धोरणाची प्रभावी अंमलबजावणी होण्याच्या दृष्टीकोनातून योजनाधारकांकडून, कलम २० च्या आदेशामध्ये नमूद एकूण क्षेत्रासाठी (कोणत्याही वजावटीशिवाय आदेशामध्ये नमूद असलेले महत्तम क्षेत्र) प्रचलित वार्षिक बाजारमूल्य दर तक्त्यामधील दराच्या ३% दराने येणारे अधिमुल्य दंडात्मक मुदतवाढीची रक्कम म्हणून एकरकमी आकारण्यात यावे.
आ. शासन निर्णय दि.०१.०८.२०१९ मधील तरतूदीप्रमाणे योजनाधारक व विकासक ज्या क्षेत्रासाठी १०% अधिमूल्य जमा करणार असतील तेवढ्याच क्षेत्रासाठी प्रचलित वार्षिक बाजारमूल्य दर तक्त्यामधील दराच्या ३% दराने येणारे अधिमुल्य, दंडात्मक मुदतवाढीची रक्कम म्हणून एकरकमी आकारण्यात यावे.
इ. नाजकधा कलम २० अन्वये गृहबांधणी व भूखंड विकास योजनांबाबत शासन निर्णय दि.०१.०८.२०१९ नुसार निश्चित केलेले १०% अधिमूल्य व दंडात्मक मुदतवाढीची रक्कम म्हणून निश्चित केलेले ३% अधिमूल्य असे एकूण प्रचलित वार्षिक बाजारमूल्य दर तक्त्यामधील दराच्या १३% दराने येणारी रक्कम शासन निर्णय दि.१०.१०.२०१९ नुसार निश्चित केलेल्या लेखाशिर्षामध्ये जमा करण्यात यावी.
ई. सक्षम प्राधिकारी कार्यालयाकडे अर्ज प्राप्त झाल्यानंतर, या शासन निर्णयान्वये निश्चित होणारे अधिमुल्य शासकीय कोषागारात भरणा करण्यासाठी ७ दिवसात चलन निर्गमित करणे आवश्यक राहील. तदनंतर, अर्जदाराकडून अधिमूल्य जमा केलेल्या चलनाची मूळ प्रत प्राप्त झाल्यानंतर १ महिन्याच्या कालावधीत शासन निर्णय दि.०१.०८.२०१९ मधील तरतुदीनुसार कार्यवाही करावी. तथापि, सक्षम प्राधिकारी कार्यालयाने विहित कालावधीत कार्यवाही न केल्यास,अर्जदार नाजकधा कलम २० खालील सुटीच्या आदेशाच्या प्रतीसह व इतर अनुषंगिक कागदपत्रासह शासनाकडे अर्ज दाखल करु शकतील.
उ. याशिवाय शासन निर्णय दिनांक ०१.०८.२०१९ मधील इतर अनुषंगिक तरतुदी लागू राहतील.
# Page 3