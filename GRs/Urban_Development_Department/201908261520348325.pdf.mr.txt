# Page 1
Ease of Doing Business च्या अनुषंगाने “व्यवसाय परवाना” अंतर्गतच्या सेवांसाठी आवश्यक कागदपत्रे, फी, नियतकाल मर्यादा, पदनिर्देशित अधिकारी, प्रथम व द्वितीय अपिलीय अधिकारी या बाबी लोकसेवा हक्क अधिनियमांतर्गत अधिसुचित करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- संकिर्ण-२०१५/प्र.क्र.३९८/नवि-२०
मंत्रालय, मुंबई - ४०००३२
दिनांक :- २६ ऑगस्ट, २०१९
संदर्भ : १) महाराष्ट्र लोकसेवा हक्क अधिनियम-२०१५
२) शासन निर्णय नगर विकास विभाग क्रमांक एम.सी.ओ-२०१५/प्र.क्र.१८९/ नवि-१४, दिनांक ०३.०६.२०१५.
३) शासन निर्णय संमक्रमांक दिनांक ०४.०९.२०१७.
प्रस्तावना: Ease of Doing Business च्या अनुषंगाने महत्त्वाच्या असलेल्या मालमत्ता कर, पाणीपट्टी, ना-हरकत प्रमाणपत्र व व्यवसाय परवाना या ४ घटकांतर्गतच्या सेवांसाठी आवश्यक कागदपत्रे, फी, नियतकाल मर्यादा, पदनिर्देशित अधिकारी, प्रथम व द्वितीय अपिलीय अधिकारी इत्यादी बाबी लोकसेवा हक्क अधिनियमांतर्गत दिनांक ०४.०९.२०१७ च्या शासन निर्णयान्वये अधिसुचित करण्यात आल्या आहेत. तथापि सदर शासन निर्णयान्वये “व्यवसाय परवाना अंतर्गतच्या सेवां विषयक बाबी या नगरपरिषदांसाठी अधिसुचित करण्यात आल्या नाहीत.
०२. “व्यवसाय परवाना” अंतर्गतच्या १० सेवांसाठी आवश्यक कागदपत्रे, फी, नियतकाल मर्यादा, पदनिर्देशित अधिकारी, प्रथम व द्वितीय अपिलीय अधिकारी या बाबी दिनांक ०४.०९.२०१७ च्या शासन निर्णयान्वये महानगरपालिकासाठी अधिसुचित करण्यात आल्या असल्या तरी “अ”,”ब” व ”क” वर्ग नगरपालिकांसाठी या बाबी अधिसुचित करण्यात आलेल्या नाहीत. महाराष्ट्र नगरपरिषदा / नगरपंचायती व औद्योगिक नगरी अधिनियम १९६५, मधील कलम २८० नुसार “व्यवसाय परवाना ” अंतर्गतच्या सेवा देखील नगरपरिषदा / नगरपंचायती कार्यक्षेत्रात देणे आवश्यक आहे.
शासन निर्णय:
प्रस्तावनेत नमूद केलेल्या बाबी विचारात घेऊन Ease of Doing Business च्या अनुषंगाने दिनांक ०४.०९.२०१७ अन्वये मालमत्ता कर, पाणीपट्टी, ना-हरकत प्रमाणपत्र या सेवा ज्या प्रमाणे नगरपरिषदासाठी अधिसुचित करण्याचा निर्णय घेतला आहे, त्याप्रमाणे “व्यवसाय परवाना” अंतर्गतच्या १० सेवा देखील “अ”,”ब" व "क" वर्ग नगरपरिषदां / नगरपंचायती यांनी अधिसुचित करावयाच्या आहेत.
# Page 2
शासन निर्णय क्रमांकः संकिर्ण-२०१५/प्र.क्र.३९८/नवि-२०
०२. शासन निर्णयासोबतच्या विवरणपत्रामध्ये नमूद केलेल्या सेवा, आवश्यक कागदपत्रे व नियतकालावधी यामध्ये संबंधित सार्वजनिक प्राधिकरणांना (नगरपरिषदा / नगरपंचायती) यांना बदल करता येणार नाही.
०३. महाराष्ट्र लोकसेवा हक्क अधिनियम, २०१५ अंतर्गत सेवा पुरविण्याकरीता आकारावयाची फी निश्चित करण्याची संबंधित सार्वजनिक प्राधिकरणांना मुभा राहील. तसेच संबंधित नागरी स्थानिक संस्थेची रचना विचारात घेऊन पद निर्देशित अधिकारी, प्रथम अपिलीय अधिकारी व द्वितीय अपिलीय अधिकारी इत्यादी पदे संबंधित सार्वजनिक प्राधिकरणांना सुधारणा करता येईल.
०४. राज्यातील सर्व मुख्याधिकारी, नगरपरिषदा / नगरपंचायती यांनी महाराष्ट्र लोकसेवा हक्क अधिनियम, २०१५ च्या कलम ३ नुसार सेवा अधिसुचित करणे व त्यांची अंमलबजावणी करणेबाबतची कार्यवाही करावी.
०५. उपरोक्त आदेशाची अंमलबजावणी तातडीने सुरु करण्याची जबाबदारी संबंधित मुख्याधिकारी, नगरपरिषदा / नगरपंचायती यांची राहील.
# Page 3
# Page 4
# Page 5
# Page 6