# Page 1
संत जगनाडे महाराज यांच्या स्मारकाच्या प्रकल्पास प्रशासकीय मान्यता देण्याबाबत.
महाराष्ट्र शासन
नगर विकास विभाग
शासन निर्णय, क्रमांक-नासुप्र-१६२३/प्र.क्र.०५/नवि-२६
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२,
दिनांक: २६ एप्रिल, २०२३
वाचा: १) शासन निर्णय, नगर विकास विभाग क्र.संकीर्ण-२०१५/प्र.क्र.२८८/नवि-२०, दि.०४.०१.२०१६.
२) शासन निर्णय, नगर विकास विभाग क्र. संकीर्ण-२०१८/प्र.क्र.४४७/नवि-२०, दि.२४.०९.२०१८.
३) सभापती, नागपूर सुधार प्रन्यास यांचे पत्र क्र.अ.अ.(मु)/वि.अ.(द)/११५८, दि.२५.०१.२०२३.
४) जिल्हाधिकारी, नागपूर यांचे पत्र क्र. डेस्क-१२/कार्या-३/कावि-२३/२०२३, दि. २९.०२.२०२३.
प्रस्तावना:
श्री संत जगनाडे महाराज, जगनाडे चौक येथील ८००० चौ.फु. जागेवर संताजी आर्ट गॅलरी, पार्किंग वाचनालय व आधुनिक सुविधा करण्यासंदर्भात कामे हाती घेण्यात येत असून नागपूर सुधार प्रन्यासने याकरीता रू.६२७.५३ लक्ष इतक्या किमतीचा सुधारीत प्रकल्प अहवाल तयार केला आहे.
२. महाराष्ट्र शासनाच्या सन २०२३-२४ या वर्षांच्या अर्थसंकल्पीय भाषणामध्ये श्री.संत जगनाडे महाराजांच्या जीवनाचा परिचय नवीन पिढीला व्हावा म्हणून नागपूर येथे श्री संत जगनाडे महाराज आर्ट गॅलरी उभारण्यासाठी ६ कोटी रुपये निधी देण्यात येईल.” असा उल्लेख करण्यात आला आहे. सदर निधी उपलब्ध करुन देण्याकरिता या स्मारकाच्या आर्ट गॅलरीस प्रशासकीय मान्यता देणे आवश्यक असल्याने नागपूर सुधार प्रन्यासने सादर केलेल्या रु.६२७.५३ लक्ष इतक्या किंमतीच्या सुधारीत प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णयः
श्री जगनाडे महाराज स्मारकासाठी जगनाडे चौक येथे ८००० चौ. फूट जागेवर.६२७.२३ लक्ष इतक्या किंमतीच्या संताजी आर्ट गॅलरी, पार्किंग, वाचनालय व अन्य आवश्यक सुविधा उभारण्याकरीता या प्रकल्पास खालील अटी व शर्तींच्या अधिन राहून प्रशासकीय मान्यता देण्यात आहे.
२. अटी व शर्ती: १) नागपूर खसरा क्रमांक ३२४/१ भाग, ५७६ भाग या मंजुर विकास योजनेत "स्टेट ट्रॉन्सपोर्ट" आरक्षण क्रमांक एम.ई.९४ या आरक्षणाकरीता प्रस्तावित आहे. संपुर्ण आरक्षणातील क्षेत्र १.३२४ हे. आर. पैकी ०.०७४३ हे. आर क्षेत्र महाराष्ट्र प्रादेशिक नियोजन व नगररचना अधिनियम १९६६ चे कलम ५० अन्वये "स्टेट ट्रॉन्सपोर्ट" आरक्षण क्रमांक एम. ई. ९४ या आरक्षणातून वगळून "सार्वजनिक निमसार्वजनिक" विभागात समाविष्ट करण्याकरीता आरक्षणात बदल करण्यात येत
आहे. याकरीता आवश्यक शुल्क भरणा करण्यापासून सवलत मिळणे अथवा शुल्काचा भरणा करणे यासंदर्भात निर्णय घेऊन सदर कार्यवाही प्रथमत: पूर्ण करण्यात यावी.
२) प्रकल्पामधील कामांचा सविस्तर आराखडा तयार करुन त्यास प्रथमतः सक्षम अधिकाऱ्यांची तांत्रिक मान्यता घेण्यात यावी.
# Page 2
शासन निर्णय क्रमांकः नासुप्र-१६२३/प्र.क्र.०५/नवि-२६
३) या प्रकल्पांतर्गत कामे हाती घेण्यापूर्वी कामांची द्विरुक्ती होत नाही, याबद्दल सक्षम प्राधिकाऱ्याकडून काळजी घेण्यात यावी.
४) या प्रकल्पातील कामे राबविण्यापूर्वी सदर कामांकरिता पर्यावरणाच्या दृष्टीकोनातून सक्षम प्राधिकाराकडून आवश्यक ना-हरकत प्रमाणपत्र घेण्यात यावे.
५) आराखड्याकरिता आवश्यक निधीसंदर्भात सभापती, नागपूर सुधार प्रन्यास यांनी आवश्यक प्रस्ताव कार्यासन नवि-२०, नगर विकास विभाग यांना सादर करावा. आवश्यकतेनुसार व उपलब्धतेनुसार नगर विकास विभागाच्या नवि-२० कार्यासनाने निधी उपलब्ध करुन देण्याची कार्यवाही करावी. या अर्थसंकल्पीय तरतुदींचे योग्य नियोजन करुन त्याबाबत संबंधीत कार्यासनास वेळोवेळी अवगत करण्याची जबाबदारी सभापती, नागपूर सुधार प्रन्यास यांची राहील.
६) या प्रकल्पाकरिता होणाऱ्या खर्चाची उपयोगिता प्रमाणपत्रे विहित कालमर्यादेत नगर विकास विभाग कार्यासन नवि-२० यांना सादर करावी.
३. या प्रकल्पाकरीता अर्थसंकल्पीय तरतुद “नागरी भागात स्मारके उभारण्याकरिता महानगरपालिकांना अर्थसहाय्यकरिता लेखाशिर्ष मागणी क्र. एफ-२, मुख्य लेखाशिर्ष २२१८, नगर विकास, ८०, सर्वसाधारण, १९१, महानगरपालिकांना सहाय्य, (००) (८३) नागरी भागात स्मारके उभारण्यासाठी महानगरपालिकांना सहाय्यक अनुदान, ३१ (वेतनेत्तर), (२२१७ A०३८)" या लेखाशिर्षाखाली करण्यात यावी.