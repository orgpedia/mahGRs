# Page 1
'श्रीक्षेत्र महालक्ष्मी (करवीर निवासिनी, अंबाबाई) मंदिर, कोल्हापूर, या तिर्थक्षेत्र विकास आराखड्यास” निधी वितरीत करण्याबाबत.
सन २०२२-२३ साठी लेखाशिर्ष (२२१७ A२८१) खाली रक्कम रू. २.५० कोटी.
महाराष्ट्र शासन
नगर विकास विभाग
शासन निर्णय क्रमांक- कोमपा-२०२३/प्र.क्र.१८/नवि-१९
मंत्रालय, मुंबई-४०० ०३२.
दिनांक :- २९ मार्च, २०२३
वाचा : (१) नियोजन विभाग, शासन निर्णय क्र.तीक्षेवि-२०१५/प्र.क्र.६/का.१४४४, दिनांक ०४ जुन, २०१५.
(२) नियोजन विभाग, शासन निर्णय क्र. तीक्षेवि-२०१५/प्र.क्र.६/का.१४४४, दिनांक १९ जुलै, २०१६.
(३) नगर विकास विभाग, शासन निर्णय क्र.कोमपा-२०१४/प्र.क्र.६७/नवि-१९, दिनांक २० फेब्रुवारी, २०१९.
(४) नगर विकास विभाग, शासन निर्णय क्र. कोमपा-२०१९/प्र.क्र.६७/नवि-१९, दिनांक ०८ नोव्हेंबर, २०१९.
(५) नगर विकास विभाग, शासन निर्णय क्र.एमयुपी-२०१९/प्र.क्र.१९६/नवि-१९, दिनांक २० मार्च, २०२०.
(६) वित्त विभाग, शासन परिपत्रक क्र.पुरक-२०२३/प्र.क्र.११/अर्थ-३, दिनांक ०२ फेब्रुवारी, २०२३.
(७) वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३, दिनांक १६ मार्च, २०२३.
प्रस्तावना : कोल्हापूर जिल्ह्यातील “श्रीक्षेत्र महालक्ष्मी (करवीर निवासिनी अंबाबाई) मंदिर, कोल्हापूर ” या तिर्थक्षेत्राचा विकास करण्यासाठी श्रीक्षेत्र महालक्ष्मी (करवीर निवासिनी अंबाबाई ) मंदिर, कोल्हापूर विकास आराखड्यास शासनाने तत्वत: सहमती दिली आहे. त्यानुसार या आराखड्याच्या प्रथम टप्प्यात करावयाच्या निश्चित केलेल्या रु.७९.९६ कोटी रक्कमेच्या कामांना शासन निर्णय दिनांक २०/०२/२०१९ अन्वये प्रशासकीय मान्यता देण्यात आली आहे.
त्यानुसार प्रथम टप्प्यातील करावयाच्या कामांसाठी दि.०८/०३/२०१९ व दि.२०/०३/२०२० च्या शासन निर्णयान्वये अनुक्रमे रु.७.०० कोटी व रु.१.२० कोटी असा एकूण रु.८.२० कोटी इतका निधी उपलब्ध करुन दिला आहे. सदर आराखड्याच्या प्रथम टप्यात मंजूर केलेल्या निधीपैंकी चालू आर्थिक वर्षात रु.२.५० कोटी (रुपये दोन कोटी पन्नास लक्ष फक्त) इतका अतिरिक्त नियतव्यय पुरवणी मागणीद्वारे उपलब्ध करुन देण्याचा प्रस्ताव नियोजन व वित्त विभागास सादर करण्यात आला होता. सन २०२२-२३ या आर्थिक वर्षाच्या सुधारीत अंदाजाव्दारे लेखाशिर्ष २२१७A२८१ (कार्यक्रम) ३१- सहाय्यक अनुदाने (वेतनेत्तर) याखाली रु.२.५० कोटी इतका निधी
# Page 2
शासन निर्णय क्रमांकःकोमपा-२०२३/प्र.क्र.१८/नवि-१९, दिनांक २९ मार्च, २०२३ उपलब्ध करुन दिला असून सदरचा निधी वितरीत करण्यास नियोजन व वित्त विभागाने मंजूरी दिली आहे. त्यानुसार तिर्थक्षेत्र विकास कार्यक्रमाच्या अंमलबजावणीसाठी चालू वित्तीय वर्षात उपलब्ध अनुदानातून निधी वितरीत करण्याची बाब शासनाच्या विचाराधीन होती.
शासन निर्णय : “श्रीक्षेत्र महालक्ष्मी (करवीर निवासिनी, अंबाबाई ) मंदिर, कोल्हापूर,” या तिर्थक्षेत्राच्या विकास आराखड्याकरीता “श्रीक्षेत्र महालक्ष्मी मंदिर, कोल्हापूर तिर्थक्षेत्र विकास आराखडा” या योजनेंतर्गत रक्कम रु.२,५०,०००,००/- (अक्षरी रुपये दोन कोटी पन्नास लाख मात्र ) इतका निधी वितरीत करण्यास या शासन निर्णयान्वये मंजुरी देण्यात येत आहे.
०२. “श्रीक्षेत्र महालक्ष्मी (करवीर निवासिनी अंबाबाई ) मंदिर, कोल्हापूर" तिर्थक्षेत्र विकास कार्यक्रमाच्या अंमलबजावणीसाठी चालू वित्तीय वर्षाच्या मंजूर अनुदानातून रु.२.५० कोटी इतका निधी उपलब्ध करुन देण्यात येत आहे. उपलब्ध करुन दिलेल्या निधीपेक्षा जास्तीचे दायित्व घेण्यात येऊ नये.
०३. निधी खर्च करताना तो विहीत कार्यपध्दती अनुसरुन सर्व वित्तीय कायदे व नियमांचे, तसेच विहीत प्रक्रियेचे अवलंबन करण्यात यावे. निधी खर्च करण्याबाबत वित्त विभागाकडून वेळोवेळी निर्गमित करण्यात आलेल्या शासन निर्णयातील सूचनांचा व वित्तीय अधिकारांच्या मर्यादेत (Financial Power) भंग होणार नाही. तसेच, कुठलाही शासन नियम/अधिकाराचा भंग होणार नाही हे पहावे.
०४. या शासन निर्णयानुसार मंजूर व वितरीत करण्यात येत असलेल्या निधीचे कोल्हापूर महानगरपालिका, कोल्हापूर यांना वितरण करण्यासाठी जिल्हाधिकारी, कोल्हापूर यांना नियंत्रक अधिकारी तसेच जिल्हा प्रशासन अधिकारी, नगरपालिका प्रशासन शाखा, जिल्हाधिकारी कार्यालय, कोल्हापूर यांना आहरण व संवितरण अधिकारी म्हणून घोषित करण्यात येत आहे. सदर शासन निर्णयान्वये मंजूर रक्कम जिल्हाधिकारी, कोल्हापूर यांचेकडे नियंत्रक अधिकारी म्हणून वर्ग करण्यात येत आहे. आहरण व संवितरण अधिकारी यांनी सदरचा निधी आहरित करुन कार्यान्वयन यंत्रणेस वितरीत करण्यात यावा.
०५. संदर्भाधीन क्र.(३) येथील शासन निर्णयान्वये या योजनेस प्रशासकीय मान्यता देण्यात आली असून सदर शासन निर्णयातील, तसेच संदर्भाधीन क्र. (४) व (५) येथील शासन निर्णयातील अटी व शर्ती कायम राहतील.
०६. यासंबंधीचा खर्च मागणी क्रमांक एफ-२, २२१७, ०५-इतर नगर विकास योजना, १९१ महानगरपालिकांना सहाय्य, (००) (०२), श्रीक्षेत्र महालक्ष्मी (करवीर निवासनी, अंबाबाई) मंदिर, कोल्हापूर तिर्थक्षेत्र विकास आराखडा(२२१७ A२८१) (कार्यक्रम), ३१ सहायक अनुदाने (वेतनेतर)” या लेखाशिर्षाखाली सन २०२२-२०२३ मधील मंजूर तरतुदीमधून भागविण्यात यावा.
पृष्ठ ३ पैकी २
# Page 3
शासन निर्णय क्रमांकःकोमपा-२०२३/प्र.क्र.१८/नवि- १९, दिनांक २९ मार्च, २०२३ ०७. सदर शासन निर्णय नियोजन विभागाच्या अनौपचारीक संदर्भ क्र.९९/कार्यासन-१४४४, दिनांक २३/०३/२०२३ आणि वित्त विभागाच्या अनौपचारीक संदर्भ क्र. १५४/व्यय-३, दिनांक २५/०३/२०२३ अन्वये मिळालेल्या सहमतीने व मान्यतेने निर्गमित करण्यात येत आहे.