# Page 1
केंद्र शासनाच्या “भांडवली गुंतवणुकीसाठी राज्यांना विशेष सहाय्य” या योजनेच्या भाग-१ अंतर्गत प्रकल्पांसाठीचा मंजुर निधी मुंबई महानगर प्रदेश विकास प्राधिकरण, पुणे महानगर प्रदेश विकास प्राधिकरण व सिडको महामंडळ यांना वितरीत करणेबाबत.
महाराष्ट्र शासन
नगर विकास विभाग
शासन निर्णय क्रमांकः सिआयडी-३३२२/प्र.क्र.९४/नवि-१०
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक : २७ डिसेंबर, २०२२
वाचा :- १) भारत सरकार, वित्त मंत्रालय यांचे कार्यालयीन ज्ञापन क्र.F.No.४४(१)/PF-S/२०२२-२३ (CAPEX), दि.०६.०४.२०२२
२) वित्त विभाग शासन निर्णय क्र. संकीर्ण-२०२०/प्र.क्र.५१/२०/कोषा प्रशा-५, दि.१३.३.२०२० व ३.३.२०२१
३) वित्त विभागाने शासन परिपत्रक क्र. संकीर्ण-२०२१/प्र.क्र.३५/कोषा प्रशा-४, दि. १.७.२०२१ ४) शासन निर्णय क्र.सिआयडी-३३२२/प्र.क्र.९३/नवि-१०, दि.७.१०.२०२२ व दि.१७.१०.२०२२.
५) वित्त विभाग पत्र क्र. संकीर्ण २०२२/प्र.क्र.१४ (भाग-२)/अर्थबळ, दि.२६.१२.२०२२.
प्रस्तावना : केंद्र शासनाच्या सन २०२२-२३ साठी " भांडवली गुंतवणुकीसाठी राज्यांना विशेष सहाय्य २०२२-२३" या योजनेंतर्गत राज्य सरकारांना भांडवली गुंतवणूक प्रकल्पांसाठी ५० वर्षांच्या बिनव्याजी कर्जाच्या स्वरूपात आर्थिक सहाय्य प्रदान करण्यात येत आहे. यासंदर्भात केंद्र शासनाच्या व्यय विभागाने दिनांक ०६.०४.२०२२ रोजीच्या पत्रान्वये सदर योजनेची मार्गदर्शक तत्वे निर्गमित केली आहेत. या योजनेंतर्गत राज्यांना प्रदान करण्यात येणारा निधी राज्याच्या दीर्घकालीन फायद्यासाठी नवीन आणि चालू असलेल्या भांडवली प्रकल्पांसाठी वापरायचा आहे.
राज्य शासनाने सादर केलेल्या प्रकल्प प्रस्तावांची केंद्र शासनाकडून छाननी करण्यात आली असून त्याअंती मंजुर प्रकल्पांना कर्ज निधी प्राप्त झाला आहे. केंद्र शासनाकडून सदर योजनेंतर्गतच्या एकूण ७ भागांमध्ये निधी प्रस्तावित असून, त्यापैकी भाग-१ - भांडवली खर्चासाठी विशेष निधी, भाग - २ - पंतप्रधान गतीशक्ती योजनेंतर्गत, भाग-६ नागरी सुधारणा (Urban Reforms) व भाग-७ निर्गुंतवणुक व मुल्यिकरण (Disinvestment and Monetization) या अंतर्गत निधी प्राप्त होणार आहे.
२. उपरोक्त योजनेंतर्गत बिनव्याजी कर्ज उपलब्ध होणार असुन त्या अंतर्गत करावयाच्या कामांवरील खर्चासाठी संबंधित विभागांनी खर्चाचे स्वतंत्र लेखाशीर्ष घेवून अर्थसंकल्पीय तरतूद करुन केंद्र शासनाच्या दि.२३.०३.२०२१ च्या पत्रान्वये केंद्र पुरस्कृत योजनांच्या निधी वाटपासंदर्भात विहीत केलेल्या नवीन कार्यप्रणालीचे व वित्त विभागाच्या संदर्भीत क्र.३, दि.१.७.२०२१ अन्वये निश्चित केलेल्या कार्यप्रणालीचे पालन करणे आवश्यक आहे. केंद्र शासनाच्या Special Assistance to States for Capital Investment या योजनेंतर्गत प्राप्त होणारा निधी संबंधित विभागास अर्थसंकल्पीत करुन तो कार्यान्वयीन यंत्रणांना वितरित करावा लागणार आहे. नगर विकास विभागास प्राप्त होणारा निधी अर्थसंकल्पीत करुन वितरित करणेसाठी संदर्भीय क्र.३ च्या शासन निर्णयान्वये नोडल अधिकारी यांची नेमणुक करण्यात आली आहे.
३. केंद्र शासनाच्या भांडवली गुंतवणूकीच्या विशेष सहाय्य योजनेच्या भाग-१ अंतर्गत मुंबई महानगर प्रदेश विकास प्राधिकरण, पुणे महानगर प्रदेश विकास प्राधिकरण व सिडको महामंडळामार्फत विविध प्रकल्पांसाठी प्राप्त
# Page 2
शासन निर्णय क्रमांकः सिआयडी-३३२२/प्र.क्र.९४/नवि-१०
प्रस्तावांची छाणनी करून वित्त विभागाकडून सदर प्रस्ताव केंद्र शासनाकडे पाठवण्यात आले होते. केंद्र शासनाच्या दि.२०.०७.२०२२ च्या आदेशान्वये नगर विकास विभागाकडील मुंबई महानगर प्रदेश विकास प्राधिकरण, पुणे महानगर प्रदेश विकास प्राधिकरण व सिडको महामंडळ यांच्या प्रकल्पांना एकूण रू.१३०४ कोटी रकमेची मान्यता प्राप्त झालेली आहे.
उपरोक्त नमुद केल्याप्रमाणे एकूण मंजूर रकमेच्या ५०% रकमेचा पहिल्या टप्प्यातील रू.६५२ कोटी इतका निधी मुंबई महानगर प्रदेश विकास प्राधिकरण, पुणे महानगर प्रदेश विकास प्राधिकरण व सिडको महामंडळ यांना वितरीत करण्याची बाब शासनाच्या विचाराधीन होती. या अनुषंगांने खालीलप्रमाणे निर्णय घेण्यात येत आहे:
शासन निर्णय : १. राज्यांना भांडवली खर्चासाठी विशेष सहाय्य या योजनेअंतर्गत भाग-१ खाली केंद्र शासनाने मंजूर केलेल्या प्रकल्पासाठी केंद्र शासनाकडून प्राप्त झालेल्या कर्ज रक्कमेपोटी सन २०२२-२३ या चालू वित्तीय वर्षातील अर्थसंकल्पीय तरतूदी मधून रु.६५२,००,००,००० /- (अक्षरी रुपये सहाशे बावन्न कोटी फक्त) इतका निधी मुंबई महानगर प्रदेश विकास प्राधिकरण, पुणे महानगर प्रदेश विकास प्राधिकरण व सिडको महामंडळास त्यांचे मंजूर प्रकल्पास पहिल्या ५०% हफ्त्याचा निधी प्रकल्पनिहाय वितरीत करण्यास खालीलप्रमाणे मान्यता देण्यात येत आहे.
-----------------------------------------------------------------------------------------------------------------------------------------
| 'अ. विं क्र. | प्रकल्पाचे नाव | प्रकल्पाचे स्वरूप | मंजूर रक्कम (रू. कोटी) | या आदेशाद्वारे वितरीत करावयाची रक्कम (रूकोटी. ) | अंमलबजावणी यंत्रणा |
| १ | शिवडी -वरळी उन्नत मार्ग | चालू प्रकल्प | ५०० | २५० | MMRDA |
| २ | कुर्ला ते वाकोला उड्डाणपूल आणि कुर्ला येथे एमटी एनएल जंक्शन, बीकेसी ते एलबीएस उड्डाणपूल यांवर उन्नत मार्गिका | चालू प्रकल्प | १७५ | ८७.५० |
| ३ | भारत बोर्ज कंपनी, बीकेसी ते वाकोला जंक्शन दरम्यान उन्नत मार्गिका | चालू प्रकल्प | ४५ | २२.५० |
| ४ | पुणे विद्यापीठ चौकात मेट्रो रेल मार्गिकेसोबत एकात्मिक दुमजली उड्डाणपूलाची उभारणी | चालू प्रकल्प | ७५ | ३७.५० | PMRDA |
| ५ | कोंढाणे प्रकल्प पाणी पुरवठा योजना (२५०MLD) | चालू प्रकल्प | २५० | १२५ | CIDCO |
| ६ | बाळगंगा प्रकल्प पाणी पुरवठा (३५०MLD) | चालू प्रकल्प | २५९ | १२९.५० |
|  |  | एकुण | १३०४ | ६५२ |  |
-----------------------------------------------------------------------------------------------------------------------------------------
२. उपरोक्त रक्कम “मागणी क्रमांक – एफ-०७ ६२१७- नगर विकासासाठी कर्जे ०१- राज्य भांडवली विकास १९०- सार्वजनिक क्षेत्रातील व इतर उपक्रमांसाठी कर्जे (०१) केंद्र शासनाकडून राज्यांना भांडवली गुंतवणूकीसाठी विशेष सहाय्य योजनेंतर्गत बिनव्याजी कर्ज ( केंद्र हिस्सा १००%) (०१) (०१) भांडवली कामे (१-योजना भाग)(६२१७०९७५) (कार्यक्रम), ५५ कर्जे व आगाऊ रकमा ” या लेखाशिर्षाखाली सन २०२२-२३ मधील मंजूर अर्थसंकल्पीय तरतूदीतून खर्ची घालण्यात यावी.
पृष्ठ ४ पैकी २
# Page 3
शासन निर्णय क्रमांकः सिआयडी-३३२२/प्र.क्र.९४/नवि-१०
३. उपरोक्त लेखाशीर्षाखालील निधी आहरित करण्यासाठी नगर विकास विभागाचे कक्ष अधिकारी, नवि-५ (रोखशाखा), नगर विकास विभाग, मंत्रालय, मुंबई यांना “आहरण व संवितरण अधिकारी” तसेच सह/उप सचिव (नवि–१०), नगर विकास विभाग, मंत्रालय, मुंबई यांना “नियंत्रक अधिकारी” म्हणून घोषित करण्यात येत आहे.
४. शासन निर्णयातील परिच्छेद क्र. १ मध्ये नमूद करण्यात आलेली रक्कम आहरण व संवितरण अधिकारी यांनी अधिदान व लेखा अधिकारी, मुंबई यांचेकडे देयके सादर करून प्राप्त निधी मुंबई महानगर प्रदेश विकास प्राधिकरण, पुणे महानगर प्रदेश विकास प्राधिकरण व सिडको महामंडळास देण्यासाठी त्यांना अधिकार प्रदान करण्यात येत आहेत. याबाबतच्या खर्चमेळाची कार्यवाही ‘नवि-३१’ कार्यासनाने करावी.
५. केंद्र शासनाच्या राज्यांना भांडवली खर्चासाठी विशेष सहाय्य योजनेच्या भाग-१ खाली प्राप्त होणा-या कर्जाच्या रकमांसाठी मुंबई महानगर प्रदेश विकास प्राधिकरण, पुणे महानगर प्रदेश विकास प्राधिकरण व सिडको महामंडळाने महालेखापाल यांनी विहित केलेल्या नमुन्यात लेखे ठेवावेत.
६. केंद्र शासनाने ज्या प्रकल्पांसाठी निधी मंजूर केला आहे, त्याच प्रकल्पांसाठी व त्यातील प्रयोजनासाठीच निधी खर्च होईल याची मुंबई महानगर प्रदेश विकास प्राधिकरण, पुणे महानगर प्रदेश विकास प्राधिकरण व सिडको महामंडळाने खबरदारी घ्यावी व अशा खर्चाचे उपयोगिता प्रमाणपत्र दि.१५.१.२०२३ पूर्वी अनुक्रमे महानगर आयुक्त, मुंबई महानगर प्रदेश विकास प्राधिकरण, महानगर आयुक्त, पुणे महानगर प्रदेश विकास प्राधिकरण व व्यवस्थापकीय संचालक, सिडको यांनी शासनास सादर करणे बंधनकारक राहील.
७. सदर रक्कम वितरीत झाल्यानंतर या रक्कमेतून खर्च केलेल्या रक्कमांचा तपशील प्रत्येक महिन्याला राज्य शासनास सह/उप सचिव (नवि-१० / नवि-७), नगर विकास विभाग, मंत्रालय यांना सादर करण्यात यावा. तसेच लेखापरिक्षणासाठी शासनांस / शासनाने नियुक्त केलेल्या यंत्रणेस उपलब्ध करून देण्यात यावा.
८. सदर योजनेच्या भाग-१ खाली केंद्र शासनाकडून प्राप्त झालेल्या कर्जावरील व्याज “०२१७-नगर विकास, ६०- इतर नगर विकास योजना, ८०१- अनुदानग्राहीकडून अखर्चित शिलकींवरील व्याज किंवा इतर जमा रकमा, (०१) व्याज, (०१) (०१) सिंगल नोडल एजन्सी खात्यातील अखर्चित शिलकींवरील व्याज (०२१७०२१२)” या लेखाशिर्षाखाली राज्य शासनाकडे तातडीने जमा करावे व भरणा केलेल्या रक्कमेच्या चलनाची प्रत शासनास सादर करावी.
९. राज्य शासनाकडून दिल्या जाणाऱ्या सदर कर्जासाठी राज्य शासनाने वेळोवेळी निर्गमित केलेल्या कर्जा विषयीच्या इतर संबंधीत अटी व शर्ती लागू राहतील.
१०. सदर निधी वितरणासाठी वित्त विभाग शासन परिपत्रक क्र. अर्थसं-२०२२/प्र.क्र.४३/अर्थ-३ दि. ०४ एप्रिल, २०२२ मधील संबंधित सर्व अटींचे तसेच परिपत्रकासोबतच्या परिशिष्ठामधील तपासणी सूचीप्रमाणे सर्व बाबींची पूर्तता होत आहे.
११. सदर निधी वितरण आदेश नियोजन विभागाच्या अनौ. संदर्भ क्र.५३/शिकाना/का.१४४४, दि.२६.१२.२०२२ व वित्त विभागाच्या अनौपचारिक संदर्भ क्र. विवि/शिकाना/२२१/अर्थ, दि. २६.१२.२०२२ अन्वये प्राप्त मान्यतेनुसार निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः सिआयडी-३३२२/प्र.क्र.९४/नवि-१०