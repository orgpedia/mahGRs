# Page 1
नांदेड वाघाळा शहर महानगरपालिकेच्या सर्वसाधारण सभेने संमत केलेला ठराव क्र.७१, दि.२३.६.२०२१ विखंडीत करण्यासाठी, निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक: नावाशमनपा-२०२१/प्र.क्र.३०६/नवि-२४,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- २७ एप्रिल, २०२३.
संदर्भ :- आयुक्त, नांदेड वाघाळा शहर महानगरपालिका यांचे पत्र.जा.क्र. नांवाशमनपा/साप्रवि/ आस्था-३/५५०९/२०२१, दिनांक ३०/०८/२०२१.
प्रस्तावना :
श्री.म.अख्तर पि.शेख महेबुब, पुरुष मजुर (प्र. वसुलीकार),(बडतर्फ), नांदेड वाघाळा शहर महानगरपालिका हे क्षेत्रिय कार्यालय क्र.३ येथे पाणीपट्टी वसुलीच्या कामी कार्यरत असताना त्यांनी वसुल केलेली रक्कम रु.७,८३,६००/- पैकी रु.६९,३९५ /- रक्कम अपहार केल्यामुळे त्यांना महानगरपालिकेच्या दि.१.९.२०१७ च्या आदेशान्वये निलंबित करण्यात आले.
२. त्यानुषंगाने, महानगरपालिका अधिनियमातील कलम ५६ (४) प्रमाणे प्रमोद विश्वासराव गाडगे विरुध्द राज्य सरकार १९९७ (४) ऑल. एम. आर. १६९ १९९७ (३) महाराष्ट्र लॉ जनरल ६४३ या केसमध्ये झालेल्या निर्णयानुसार त्याचा आधार घेऊन श्री. म. अख्तर पि. शेख महेबुब यांना त्यांच्याकडून येणे असलेली रक्कम समान हप्त्यात विभागून त्यांच्या कुटुंबाचा उदरनिर्वाह व शिक्षणाचा खर्च भागविण्यासाठी त्यांना मानवतेच्या दृष्टीकोनातून शेवटची संधी म्हणून सेवेत घेण्याबाबत सर्वसाधारण सभेने ठराव क्र. ७१ दिनांक २३.६.२०२१ संमत केलेला आहे.
३. श्री. म. अख्तर शेख महेबुब यांच्याविरुध्द ठेवण्यात आलेल्या खालील दोषारोपांची चौकशी करण्यात आली :
i) नळ जोडणीधारकाकडून वसुल केलेली रक्कम मनपा कार्यालयात न भरता त्या रक्कमेचा अपहार करणे.
ii) पाणी कराची वसुलीची सहा पावती पुस्तके कार्यालयात जमा न करणे.
ii) नागरीकांकडून रक्कम घेवून त्यांना पावती न देणे.
iv) प्रभागात नेमून दिलेल्या वार्डात पाणी पुरवठ्याची वसुली न करणे.
v) हजेरीपटावर हजेरी करुन इतरत्र फिरणे.
४. चौकशी अहवालानुसार त्यांच्याविरुध्द ठेवण्यात आलेले दोषारोप सिध्द झाले असून श्री.म.अख्तर शेख महेबुब यांनी पाणी पट्टीची वसुल केलेली एकूण रक्कम रु.७,८३,६००/- पैकी महानगरपालिका कार्यालयात रु.७,१४,२०५/- भरणा केली असून उर्वरित रक्कम
# Page 2
शासन निर्णय क्रमांकः नावाशमनपा-२०२१/प्र.क्र.३०६/नवि-२४
रु.६९,३९५/- अपहार केल्याचे चौकशी अंती सिध्द झाले आहे. याशिवाय श्री.महेबुब यांनी पाणी कराचे पावती पुस्तक क्र.१) ६५१ २) ७२७ ३) ८८५ ४) ६६ ५) १०३२ व ६) ११३१ अशी सहा पावती पुस्तके कार्यालयात जमा केली नाहीत.
५. उपरोक्त दोषारोप सिध्द झाल्यामुळे तसेच त्यांचेवरील फौजदारी स्वरुपाचे आरोप पहाता, नांदेड वाघाळा महानगरपालिकेने त्यांच्या दिनांक १.९.२०१७ च्या आदेशान्वये श्री.म.अख्तर शेख महेबुब, पुरुष मजूर (प्र. वसुलीकार) यांना सेवेतुन कायमचे बडतर्फ केले.
६. तथापि, महानगरपालिका अधिनियमातील कलम ५६(४) प्रमाणे प्रमोद विश्वासराव गाडगे विरुध्द राज्य सरकार १९९७ (४) ऑल.एम.आर.१६९ १९९७ (३) महाराष्ट्र लॉ जनरल ६४३ या केसमध्ये झालेल्या निर्णयानुसार त्याचा आधार घेऊन श्री. म. अख्तर पि. शेख महेबुब यांना त्यांच्याकडून येणे असलेली रक्कम समान हप्त्यात विभागून त्यांच्या कुटुंबाचा उदरनिर्वाह व त्यांच्यावर अवलंबून असलेल्या वृध्द आई वडील, पत्नी व मुलगा मुलगी यांच्या शिक्षणाचा खर्च भागविण्यासाठी त्यांना मानवतेच्या दृष्टीकोनातून शेवटची संधी म्हणून सेवेत घेण्याबाबत सर्वसाधारण सभेने ठराव क्र.७१ दिनांक २३.६.२०२१ संमत केलेला आहे.
७. उपरोक्त ठराव हा अधिनियमाशी विसंगत तसेच महानगरपालिकेच्या आर्थिक हिताचा नसल्यामुळे सदर ठराव महानगरपालिका अधिनियम कलम ४५१ (१) मधील तरतूदीनुसार विखंडीत करण्याची विनंती आयुक्त, नांदेड वाघाळा शहर महानगरपालिका यांनी दिनांक ३०.८.२०२१ च्या पत्रान्वये केली आहे.
उपरोक्त नमूद बाबीं विचारात घेऊन महानगरपालिकेच्या सर्वसाधारण सभेने संमत केलेला ठराव क्र.७१ दिनांक २३.६.२०२१ हा निलंबित करण्याची बाब शासनाच्या विचाराधीन होती.
शासन निर्णय :
नांदेड वाघाळा शहर महानगरपालिकाचा सर्वसाधारण सभेचा ठराव क्र.७१, दिनांक
२३.६.२०२१ हा प्रशासकीय टिप्पणीच्या विरुध्द आहे. त्यामुळे महाराष्ट्र महानगरपालिका अधिनियमातील कलम ४५१ (१) नुसार विखंडित करण्यासाठी प्रथमतः निलंबित करण्यात येत आहे.
सदर ठराव निलंबनाप्रकरणी संबंधितांना अभिवेदन करावयाचे असल्यास त्यांनी
निलंबन आदेशाच्या दिनांकापासून ३० दिवसांच्या आत शासनास अभिवेदन करणे आवश्यक आहे.
पृष्ठ ३ पैकी २
# Page 3
शासन निर्णय क्रमांकः नावाशमनपा-२०२१/प्र.क्र.३०६/नवि-२४