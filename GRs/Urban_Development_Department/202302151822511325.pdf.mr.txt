# Page 1
औरंगाबाद महानगरपालिका सेवा (सेवा प्रवेश व सेवांचे वर्गीकरण), २०२१ नियमांमधील सुधारणेस मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- औमपा-२०२३/प्र.क्र.६/नवि-२४
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक:- १५ फेब्रुवारी, २०२३
वाचा:- १) शासन निर्णय क्र.औमपा-२०१५/प्र.क्र.२१०/(भाग-२)/नवि-२४, दि.२६.८.२०२१ २) आयुक्त, औरंगाबाद महानगरपालिका यांचे पत्र दि.३०.१२.२०२२.
प्रस्तावना: औरंगाबाद महानगरपालिकेच्या सेवाप्रवेश नियमास संदर्भ क्र.१ च्या शासन निर्णयान्वये मंजूरी देण्यात आलेली आहे. सदर सेवाप्रवेश नियमात लिपीक-टंकलेखक या पदासाठी कायमस्वरुपी संवर्ग बदली ५% मध्ये फक्त वाहन चालक या पदाचा समावेश करण्यात आलेला आहे. तर, कनिष्ठ अभियंता (स्थापत्य), विद्युत पर्यवेक्षक, सहाय्यक नगररचनाकार व स्वच्छता निरीक्षक या पदांच्या नेमणूकीची अर्हता ही १०० टक्के नामनिर्देशन/सरळसेवेने दर्शविलेली आहे. त्यामुळे त्या संवर्गापेक्षा कनिष्ठ संवर्गातील इतर कर्मचाऱ्यांना पदोन्नतीची संधी राहिलेली नाही. यामुळे या पदांच्या अर्हता व नेमणूकीच्या पध्दतीत सुधारणा करण्याबाबत आयुक्त, औरंगाबाद महानगरपालिका यांनी संदर्भ क्र.२ अन्वये शासनाकडे प्रस्ताव सादर केला आहे.
२. आयुक्त, औरंगाबाद महानगरपालिका यांचा प्रस्ताव तसेच या विभागामार्फत महानगरपालिकेंकरिता तयार करण्यात आलेले मॉडेल सेवा प्रवेश नियम, २००८ विचारात घेऊन संदर्भीय दि.२६.८.२०२१ च्या शासन निर्णयासोबतच्या “परिशिष्ट-२" मध्ये नमूद उक्त पदांच्या नेमणूकीकरीता अर्हता व नेमणूकीच्या पध्दतीसंदर्भात सुधारणा करण्याची बाब शासनाच्या विचाराधीन होती.
शासन निर्णयः
संदर्भीय दि.२६.८.२०२१ च्या शासन निर्णयासोबतच्या “परिशिष्ट-२” मध्ये, महाराष्ट्र महानगरपालिका अधिनियम, १९४९ च्या कलम ४५४, ४५५ व ४६५ (१) (ला) अन्वये प्राप्त अधिकारानुसार, औरंगाबाद महानगरपालिका सेवाप्रवेश नियमात लिपीक टंकलेखक, कनिष्ठ अभियंता (स्थापत्य), विद्युत पर्यवेक्षक व स्वच्छता निरीक्षक या पदांच्या सेवाप्रवेश नियमात दर्शविलेल्या संदर्भीय क्र.१ च्या शासन निर्णयामधील “परिशिष्ट-२” मध्ये सुधारणा करण्यास मान्यता देण्यात येत आहे. सदर सुधारीत “परिशिष्ट-२ अनुसूची-अ” मध्ये उपलब्ध करुन देण्यात येत आहे.
२. या नियमावलीस “औरंगाबाद महानगरपालिका सुधारित सेवा (सेवाप्रवेश व सेवांचे वर्गीकरण) नियम, २०२१” असे संबोधण्यात यावे.
३. सदर सुधारित नियमावली आयुक्त, औरंगाबाद महानगरपालिका यांनी तात्काळ शासन राजपत्रात प्रसिध्द करावी. हे नियम शासन राजपत्रात प्रसिध्द झाल्याच्या दिनांकापासून अंमलात येतील.
४. या आदेशानुषंगीक सर्व सांविधानिक बाबींची पुर्तता आयुक्त, औरंगाबाद महानगरपालिका यांनी करावयाची आहे.
# Page 2
शासन निर्णय क्रमांकः औमपा-२०२३/प्र.क्र.६/नवि-२४
# Page 3
# Page 4