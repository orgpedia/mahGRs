# Page 1
मोबाईल टॉवर वरील मालमत्ता कर व अनधिकृत टॉवरसाठी समिती स्थापन करणेबाबत.
महाराष्ट्र शासन
नगर विकास विभाग
शासन निर्णय क्र. संकिर्ण-२०२१/प्र.क्र.२४२/नवि-२०
हुतात्मा राजगुरू चौक, मादाम कामा मार्ग,
४ था मजला, मुख्य इमारत,
मंत्रालय, मुंबई ४०० ०३२.
दिनांक:- १० डिसेंबर, २०२१.
प्रस्तावना: मा. मुख्य सचिव यांच्या अध्यक्षतेखाली पार पडलेल्या बैठकीत झालेल्या निर्णयानुसार विविध महानगरपालिका व नगरपरिषदांमध्ये मोबाईल टॉवरवर आकारण्यात येणारा प्राप्तीकर हा वेगवेगळा असल्याने सदर प्राप्तीकर एकसमान / सुसूत्रीकरण करण्यासाठी तसेच राज्यातील अनधिकृत मोबाईल टॉवर अधिकृत करण्यासाठी काय कार्यपध्दती असावी व किती कालावधीत सदर कार्यवाही पूर्ण करावी याबाबत शासन स्तरावर समिती नेमण्याबाबतचा विषय शासनाच्या विचाराधिन होता.
शासन निर्णय: राज्यातील मोबाईल टॉवरवरील आकारण्यात येणाऱ्या मालमत्ता कराचे सुसूत्रीकरण करण्यासाठी तसेच अनधिकृत मोबाईल टॉवर अधिकृत करण्यासाठी कार्यपध्दती निश्चित करणेबाबत व याकरिताचा कालावधी विहित करण्याबाबत आवश्यक त्या उपाययोजना सुचविण्याकरिता खालीलप्रमाणे समिती गठित करण्यास मान्यता देण्यात येत आहे.
-----------------------------------------------------------------------
| अ.क्र. | संबंधित अधिकारी | समितीतील पदनाम |
| १. | प्रधान सचिव, नगर विकास विभाग (नवि-२), मंत्रालय, मुंबई | अध्यक्ष |
| २. | अप्पर मुख्य सचिव, महसूल विभाग, मंत्रालय, मुंबई | सदस्य |
| ३. | अप्पर मुख्य सचिव, ग्राम विकास विभाग, मंत्रालय, मुंबई | सदस्य |
| ४. | सचिव / प्रधान सचिव, माहिती तंत्रज्ञान विभाग, मंत्रालय, मुंबई | सदस्य |
| ५. | आयुक्त तथा संचालक, नगर परिषद प्रशासन संचालनालय, मुंबई | सदस्य–सचिव |
-----------------------------------------------------------------------
सदर समितीस आवश्यक वाटतील अशा क्षेत्रीय अधिकाऱ्यांना व इतर संबंधितांना, सदर समिती विचार विनिमयासाठी निमंत्रित करु शकेल.
या समितीची कार्यकक्षा खालीलप्रमाणे राहील:
→ राज्यातील मोबाईल टॉवरवर आकारण्यात येणारा प्राप्तीकर यांचे सुसूत्रीकरण करणे तसेच या आधीच्या थकबाकी बाबत विचार करणे.
> अनधिकृत मोबाईल टॉवर अधिकृत करण्यासाठी कार्यपध्दती व कालावधी निश्चित करणे.
→ Access Charges याबाबत मार्गदर्शक सूचना निश्चित करणे.
→ Restoration Charges (ROW) निश्चित करणे.
उपरोक्त विषयाच्या अनुषंगाने उपाययोजना सुचविण्यात याव्यात व समितीचा अहवाल १५ दिवसांत सादर करण्यात यावा.
# Page 2
शासन निर्णय क्रमांकः संकिर्ण-२०२१/प्र.क्र.२४२/नवि-२०