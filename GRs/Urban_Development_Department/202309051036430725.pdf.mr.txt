# Page 1
सहायक संचालक, नगर रचना (गट-अ / राजपत्रित) संवर्गातील अधिकाऱ्यांना उप संचालक, नगर रचना (गट-अ / राजपत्रित) पदावर तदर्थ स्वरुपात दिलेली पदोन्नती निव्वळ तात्पुरत्या स्वरुपात नियमित करणेबाबत.
महाराष्ट्र शासन
नगर विकास विभाग,
शासन आदेश क्रमांक : पदोन्न-१३२३/प्र.क्र.२३१/नवि-२७ (१)
मादाम कामा मार्ग, हुतात्मा राजगुरु चौक,
चौथा मजला, मंत्रालय, मुंबई-४०० ०३२.
दिनांक : ०५ सप्टेंबर, २०२३.
वाचा : १) सामान्य प्रशासन विभाग, शासन निर्णय क्र.एसआरव्ही-२०१५/प्र.क्र.३०३/का.१२, दि.१२.०९.२०१६.
२) सामान्य प्रशासन विभाग, शासन पत्र क्र.ईएसबी-११२२/प्र.क्र.११८/१३, दि.२२.०९.२०२२.
३) नगर विकास विभाग, शासन आदेश क्रमांक : बिंदुना-५६२१/प्र.क्र.२१४/नवि-२७ (२), दि.०६.०१.२०२३.
४) सामान्य प्रशासन विभाग, शासन पत्र क्र.ईएसबी-११२२/प्र.क्र.११८/१३, दि.२२.०९.२०२२.
५) सामान्य प्रशासन विभाग, शासन पत्र क्र.ईएसबी-११२३/प्र.क्र.१०५/१३, दि.२५.०७.२०२३.
प्रस्तावना :
नगर रचना व मूल्यनिर्धारण संचालनालयाच्या आस्थापनेवरील उप संचालक, नगर रचना (गट अ/ राजपत्रित) (एस-२५ : रु.७८,८००-२,०९,२००) या संवर्गातील सरळसेवा कोट्यातील ०२ रिक्त पदे निम्न संवर्गातील सहायक संचालक, नगर रचना (गट-अ / राजपत्रित) (एस-२३ : रु.६७,७००-२,०८,७००) या संवर्गातून तदर्थ पदोन्नतीने भरण्यासाठी (निवडसूची २०२१-२०२२) आस्थापना मंडळ क्र.२ ने दिलेल्या मान्यतेनुसार, शासन आदेश दि.०६.०१.२०२३ अन्वये श्री.मनोज हरिश्चंद्र गर्जे व श्री.निर्मलकुमार पंडित चौधरी यांना तदर्थ पदोन्नतीने पदस्थापना देण्यात आली होती. आता, आस्थापना मंडळ क्र.२ ने दि.२४.०७.२०२३ रोजीच्या बैठकीत श्री मनोज हरिश्चंद्र गर्जे व श्री निर्मलकुमार पंडित चौधरी या अधिकाऱ्यांचा सन २०२२-२३ च्या नियमित निवडसूचीवर सेवाज्येष्ठतेनुसार समावेश करण्याचा निर्णय घेतला असल्याचे सामान्य प्रशासन विभागाने दि.२५.०७.२०२३ रोजीच्या पत्रान्वये कळविले आहे.
त्यानुसार श्री. म.ह. गर्जे व श्री.नि.पं. चौधरी यांना शासन आदेश दि.०६.०१.२०२३ अन्वये दिलेली तदर्थ पदोन्नती निव्वळ तात्पुरत्या नियमित करण्याची बाब शासनाच्या विचाराधीन होती. त्यानुषंगाने आता खालीलप्रमाणे आदेश देण्यात येत आहेत.
# Page 2
शासन आदेश क्रमांकः पदोन्न-१३२३/प्र.क्र.२३१/नवि-२७ (१)
शासन आदेश :
नगर रचना व मूल्यनिर्धारण संचालनालयाच्या आस्थापनेवरील खालील तक्यात नमूद अधिकाऱ्यांना शासन आदेश दि.०६.०१.२०२३ अन्वये सहायक संचालक, नगर रचना (गट-अ / राजपत्रित) या पदावरुन उप संचालक, नगर रचना (गट-अ / राजपत्रित) (एस-२५ : रु.७८,८००-२,०९,२००) या पदावर तदर्थ स्वरुपात देण्यात आलेली पदोन्नती उप संचालक, नगर रचना (गट-अ / राजपत्रित) संवर्गातील नियमित पदोन्नती कोटयातील उपलब्ध रिक्त पदांवर सन २०२२-२०२३ च्या नियमित निवडसूचीतून निव्वळ तात्पुरत्या स्वरुपात नियमित करण्यात येत आहे.
-----------------------------------------------------------------------------------
| अ.क्र. | ज्येष्ठता क्रमांक २०२३ ची तात्पुरती ज्ये. सू. | अधिकाऱ्याचे नांव | जात प्रवर्ग |
| १ | १३ | श्री.मनोज हरिश्चंद्र गर्जे | इ.मा.व. |
| २ | १४ | श्री.निर्मलकुमार पंडित चौधरी | इ.मा.व. |
-----------------------------------------------------------------------------------
०२. सदरहू पदोन्नती पुढील अटी व शर्तीच्या अधीन राहून निव्वळ तात्पुरत्या स्वरुपात नियमित करण्यात येत आहे. :
१) मा.सर्वोच्च न्यायालयातील विशेष अनुमती याचिका क्र.२८३०६/२०१७ मधील निर्णयास अधीन राहून सदर पदोन्नती निव्वळ तात्पुरत्या स्वरुपात नियमित करण्यात येत आहे.
२) रिट पिटीशन स्टॅम्प नं. १०८७६/२०२१ व रिट पिटीशन स्टॅम्प नं. १०८७८/२०२१ मध्ये मा. उच्च न्यायालय, मुंबई यांनी दि.२५.०५.२०२१ रोजी दिलेल्या निर्णयानुसार सदर पदोन्नती नमूद रिट याचिकेत होणाऱ्या निर्णयाच्या अधीन राहील.
३) महाराष्ट्र प्रशासकीय न्यायाधिकरणात ज्येष्ठतासूचीसंदर्भात प्रलंबित असलेल्या प्रकरणातील अंतिम निर्णयास अधीन राहून निवडसूची तयार करण्यात येत आहे.
४) सामान्य प्रशासन विभाग, शासन निर्णय दि.०१.०८.२०१९ च्या परिच्छेद ई)(१)(१.०६) मधील व्याख्येनुसार सदर निवडसूची तात्पुरती ज्येष्ठतासूचीच्या आधारे तयार करण्यात आल्यामुळे, सदर पदोन्नती ही निव्वळ तात्पुरत्या स्वरुपात आहे.
५) सदर पदोन्नती निव्वळ तात्पुरत्या स्वरुपाची असल्याने या तात्पुरत्या पदोन्नतीच्या परिणामी निवडसूचीतील अधिकाऱ्यांना नियमितपणाचा व सेवाज्येष्ठतेचा कोणताही हक्क मिळणार नाही.
६) तसेच सामान्य प्रशासन विभाग, शासन पत्र क्र. ईएसबी-११२३/प्र.क्र.१०५/१३, दि.२५.०७.२०२३ सोबतच्या परिशिट-अ मधील अटींच्या अधीनतेने वरील पदोन्नती निव्वळ तात्पुरत्या स्वरुपात नियमित करण्यात येत आहे.
पृष्ठ ४ पैकी २
# Page 3
शासन आदेश क्रमांकः पदोन्न-१३२३/प्र.क्र.२३१/नवि-२७ (१)
# Page 4