# Page 1
महाराष्ट्र औद्योगिक विकास महामंडळाच्या कार्यक्षेत्रातील नाजकधा कलम २० अन्वये औद्योगिक प्रयोजनार्थ सूट देण्यात आलेल्या जमिनींबाबत.
महाराष्ट्र शासन
नगर विकास विभाग
शासन निर्णय क्रमांकः नाजक-२०१८/प्र.क्र.५१/भाग॥/नाजकधा-१
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
तारीख : २३ जून, २०२१
वाचा : १) शासन निर्णय क्र.नाजक-२०१८/प्र.क्र.५/नाजकधा-२, दि.३.२.२०१८ २) श्री. बी. एन. श्रीकृष्णा व श्री. बी. एन. मखिजा यांच्या द्विसदस्यीय समितीचा दि.९.८.२०१८ रोजीचा अहवाल.
३) शासन निर्णय क्र.नाजक-२०१८/प्र.क्र.५१/नाजकधा-१, दि.१.८.२०१९ ४) शासन निर्णय क्र.नाजक-२०१८/प्र.क्र.५१/नाजकधा-१, दि.१०.१०.२०१९
प्रस्तावना :
केंद्र शासनाने नागरी जमीन (कमाल धारणा व विनियमन) अधिनियम, १९७६ हा नाजकधा निरसन अधिनियम, १९९९ अन्वये निरसित केला असून, उक्त अधिनियम राज्य शासनाने दि.२९.११.२००७ रोजी स्विकारला आहे. निरसन अधिनियमान्वये मुळ अधिनियमातील कलम २० खालील सुटीचे आदेश (Exemption orders) व त्याखालील कार्यवाही तसेच कलम १०(३) व १०(५) अन्वये संपादित केलेल्या जमिनींवरील कार्यवाही संरक्षित आहे.
नाजकधा कलम २० अन्वये सूट देण्यात आलेल्या जमिनी विकसनासाठी उपलब्ध होण्याकरीता आवश्यक उपाययोजना सुचविण्यासाठी गठीत केलेल्या व्दिसदस्यीय समितीने दि.९.८.२०१८ रोजी सादर केलेला अहवाल व त्याअनुषंगाने मा. सर्वोच्च न्यायालयाने अपिल क्र.५५८/२०१७ मध्ये दि.२.७.२०१९ रोजी दिलेला न्याय निर्णय विचारात घेवून दि. १.८.२०१९ च्या शासन निर्णयानुसार धोरणात्मक निर्णय घेण्यात आला आहे. सदर निर्णयाच्या पार्श्वभूमीवर महाराष्ट्र औद्योगिक विकास महामंडाच्या कार्यक्षेत्रातील औद्योगिक घटकांना भाडेपट्याने दिलेल्या नाजकधा कलम २० अन्वये औद्योगिक प्रयोजनार्थ सूट देण्यात आलेल्या जमिनींबाबत उद्योग ऊर्जा व कामगार विभागाने दर्शविलेली सहमती विचारात घेवून मंत्रीमंडळ मान्यतेने खालीलप्रमाणे शासनाने निर्णय घेतला आहे : शासन निर्णय :
महाराष्ट्र औद्योगिक विकास महामंडळाच्या कार्यक्षेत्रातील औद्योगिक घटकांना भाडेपट्याने दिलेल्या व नाजकधा कलम २० अन्वये औद्योगिक प्रयोजनार्थ सूट देण्यात आलेल्या जमिनींचा वापर
पृष्ठ ३ पैकी १
# Page 2
शासन निर्णय क्रमांकः नाजक-२०१८/प्र.क्र.५१/भाग/नाजकधा-१
बदल / हस्तांतरण शुल्काबाबत निर्गमीत करण्यात आलेला शासन निर्णय दि.३.२.२०१८ अधिक्रमीत करुन अशा जमिनींबाबत पुढीलप्रमाणे निर्णय घेण्यात येत आहे :
१. औद्योगिक प्रयोजनार्थ सूट दिलेल्या जमिनींचे वापर प्रयोजन न बदलता केवळ औद्योगिक प्रयोजनासाठी हस्तांतरीत केल्या जाणार असतील व जमिनीच्या इतर हक्कात घेण्यात आलेली “नाजकधा कलम २० अन्वये औद्योगिक प्रयोजनार्थ सूटीखालील क्षेत्र” ही नोंद कमी करण्याची आवश्यकता नसेल तर कलम २० अन्वये सूट देण्यात आलेल्या जमिनींसाठी नाजकधा अंतर्गत हस्तांतरण शुल्क वसूल करण्याची आवश्यकता नाही .
२. नाजकधा कलम २० अन्वये औद्योगिक प्रयोजनार्थ सूट देण्यात आलेल्या जमिनीचे अन्य प्रयोजनार्थ वापर / हस्तांतरण होणार असेल तर शासन निर्णय दि.१.०८.२०१९ मधील तरतूदीनुसार वसूल करण्यात येणा-या अधिमूल्याच्या (१५%) रकमेपैकी ६०% रक्कम शासनाकडे तर उर्वरित ४०% रक्कम एमआयडीसीकडे जमा करण्यात येईल. अशा जमिनीच्या इतर हक्कातील “नाजकधा कलम २० अन्वये औद्योगिक सुटी खालील क्षेत्र” हि नोंद कमी करण्यात येईल व जमिनीचा विकास औद्योगिक विकास महामंडळाच्या अटी व शर्तीनुसार तसेच विकास नियंत्रण नियमावलीमधील तरतुदीनुसार करण्यात येईल.
३. औद्योगिक प्रयोजनार्थ कलम २० अन्वये सूट देण्यात आलेल्या जमिनीबाबत शासन निर्णय दि.१.८.२०१९ नुसार निश्चित होणारे अधिमूल्याच्या रक्कमेपैकी शासनाकडे जमा करावयाची ६०% रक्कम प्रथम शासन निर्णय दि.१०.१०.२०१९ अन्वये निश्चित करण्यात आलेल्या लेखाशिर्षामध्ये जमा करण्यात येईल, तर उर्वरित ४०% रक्कम महाराष्ट्र औद्योगिक विकास महामंडळाच्या लेखाशिर्षामध्ये जमा करण्यात येईल. याकरीता मुख्य कार्यकारी अधिकारी, महाराष्ट्र औद्योगिक विकास महामंडळ यांना प्राधिकृत करण्यात येत आहे.
# Page 3