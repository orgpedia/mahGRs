# Page 1
कल्याण-डोंबिवली महानगरपालिका आस्थापनेवरील ‘समुह संघटक' पदावर कार्यरत ठोक मानधनावरील एकूण ०२ समुह संघटकांच्या नेमणूका विहीत मार्गाचा अवलंब करून झाल्याने, सदर समुह संघटकांना आकृतीबंधातील मंजूर व रिक्त पदांवर कायम करण्याबाबत.
महाराष्ट्र शासन
नगरविकास विभाग
शासन निर्णय क्रमांक:कडोंम-१०२२/सं.क्र.१२९७/प्र.क्र.१५२/नवि-२८
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक :- १७ नोव्हेंबर, २०२३
वाचा : १) नगर विकास विभाग, शासन निर्णय क्र.कडोंम-१०२०/प्र.क्र.०३/नवि-२८, दि.०१.०६.२०२१.
२) आयुक्त, कल्याण-डोंबिवली महानगरपालिका यांचे पत्र क्र. कडोंमपा/सा.प्र.मु.मका./प्र.क्र.७३०/ No.KDMC/OW/२०२२/५७२, दि.२७.०७.२०२२.
३) आयुक्त, कल्याण-डोंबिवली महानगरपालिका यांचे पत्र क्र. कडोंमपा/सा.प्र.मु.मका./प्र.क्र.८९०/ No.KDMC/OW/२०२२/७९५, दि.१०.११.२०२२.
४) आयुक्त, कल्याण-डोंबिवली महानगरपालिका यांचे पत्र क्र. कडोंमपा/सा.प्र.मु.मका./प्र.क्र.८९०/ २०२३/९०८, दि.२३.०५.२०२३.
५) कल्याण-डोंबिवली महानगरपालिका प्रशासकीय ठराव क्र. ३०, दि.०८.०५.२०२३.
प्रस्तावना: कल्याण-डोंबिवली महानगरपालिकेच्या आस्थापनेवर “सुवर्ण जयंती शहरी रोजगार योजनेअंतर्गत " ‘समुह संघटक’ पदावर करार पध्दतीने (कंत्राट) तात्पुरत्या स्वरूपात ठोक मानधनावर कार्यरत समुह संघटकांना इतर महानगरपालिकांमध्ये ज्याप्रमाणे ठोक मानधनावर कार्यरत कर्मचाऱ्यांचे कायमस्वरूपी समावेशन करण्यात आले आहे. त्याच धर्तीवर कल्याण-डोंबिवली महानगरपालिकेमधील करार पध्दतीवरील (कंत्राट) तात्पुरत्या स्वरूपातील कार्यरत असलेले समुह संघटकांना, कल्याण-डोंबिवली महानगरपालिका आकृतीबंधातील मंजूर व रिक्त पदावर नियमित समावेशन करणेबाबत शासन स्तरावर निर्णय घेण्याची आयुक्त, कल्याण-डोंबिवली महानगरपालिका यांनी विनंती केली आहे.
२. कल्याण-डोंबिवली महानगरपालिकेचा आकृतीबंध दि.०१.०६.२०२१ च्या शासन निर्णयान्वये मंजूर करण्यात आलेला आहे. सदर आकृतीबंधात समुह संघटकांची ०३ पदे मंजूर करण्यात आलेली आहेत. आयुक्त, कल्याण-डोंबिवली महानगरपालिका यांचे प्रस्तावाचे अवलोकन केले असता, कल्याण-डोंबिवली महानगरपालिका आस्थापनेवर करार पध्दतीने (कंत्राट) तात्पुरत्या स्वरूपात ठोक मानधनावर कार्यरत ०३ ही समुह संघटकांच्या नियुक्त्या ह्या विहीत प्रक्रियेने (जाहिरात / लेखी परिक्षा / मुलाखत) झालेल्या आहेत. त्यापैकी १) श्रीमती सुवर्णा दगडू गायकवाड व २) श्रीमती अनिता लक्ष्मण कदम या सेवाप्रवेश नियमातील शैक्षणिक पात्रता पूर्ण करीत असल्याने, समुह संघटक पदासाठी पात्र ठरतात. तर श्री. किशोर पांडुरंग गायकवाड हे सेवाप्रवेश
# Page 2
शासन निर्णय क्रमांकः कडोंम-१०२२/सं.क्र.१२९७/प्र.क्र.१५२/नवि-२८
नियमातील शैक्षणिक अर्हता पात्रता पूर्ण करीत नसल्याने, ते पात्र ठरत नाहीत. त्यामुळे विहीत मार्गाने नियुक्त झालेल्या ०२ समुह संघटकांच्या नियुक्त्या कायम करण्याची बाब शासनाच्या विचाराधीन होती.
शासन निर्णयः -
कल्याण-डोंबिवली महानगरपालिकेच्या आस्थापनेवरील १) श्रीमती सुवर्णा दगडू गायकवाड व २) श्रीमती अनिता लक्ष्मण कदम या ०२ समुह संघटकांच्या नेमणूका ह्या (जाहिरात/लेखी परीक्षा/मुलाखत) या विहीत मार्गाचा अवलंब करून झालेल्या असल्याने व सेवाप्रवेश नियमातील शैक्षणिक अर्हता पूर्ण करीत असल्याने, सदर समुह संघटाकांना कल्याण-डोंबिवली महानगरपालिकेच्या आस्थापनेवर, आकृतीबंधातील मंजूर व रिक्त पदांवर ७ वा वेतन आयोगानुसार एस-८ : २५५००-८११०० या वेतनश्रेणीत त्यांची नियुक्ती कायम करण्यास खालील अटी व शर्तीच्या अधीन राहून शासनाची मान्यता देण्यात येत आहे.
अटी व शर्ती :
१) या कर्मचाऱ्यांना आकृतीबंधात मंजूर 'समुह संघटक' पदावर शासन निर्णयाच्या दिनांकापासून नियुक्ती देण्यात यावी.
२) या कर्मचाऱ्यांना पदस्थापनेच्या दिनांकापासून कायम सेवेचे तद्नुषंगिक लाभ (वेतन, सेवा जेष्ठता, निवृत्तीवेतन इत्यादी) देय राहतील.
३) सदर कर्मचाऱ्यांना यापूर्वी केलेल्या सेवेचे कोणतेही लाभ अथवा थकबाकी अनुज्ञेय नसेल.
४) सदर कर्मचाऱ्यांच्या वेतनाकरीता कोणताही निधी शासनाकडून उपलब्ध करून दिला जाणार नाही.
५) सेवेत कायम करण्यापूर्वी संबंधित कर्मचाऱ्यांकडून बंधपत्र घेऊन मागील कोणताही लाभ मिळणार नाही याचा स्पष्ट उल्लेख करावा लागेल.
६) उपरोक्त ०२ 'समुह संघटक' यांना स्थायी नेमणूक देतांना हजेरी डिफॉल्ट रेकॉर्ड, चौकशी, सेवाजेष्ठता, जात वैधता पडताळणी प्रमाणपत्र, वैद्यकीय प्रमाणपत्र इत्यादी निकष तपासून नियमानुसार स्थायी नेमणूक देण्यात येईल. संबंधित कर्मचाऱ्यांना स्थायी करण्याच्या आदेशाच्या दिनांकापासून ०६ महिन्याच्या कालावधीत चारित्र्य पडताळणी अहवाल सादर करणे बंधनकारक राहील.
७) कल्याण-डोंबिवली महानगरपालिकेत सध्या कार्यरत असलेल्या ठोक मानधनावरील उक्त २ कर्मचाऱ्यांव्यतिरिक्त अन्य कोणाचीही नियुक्ती, सदर पदावर करता येणार नाही.
८) सदर कर्मचाऱ्यांना ‘समुह संघटक' पदावर नियुक्ती देतांना त्यांची वेतनश्रेणी त्या पदाच्या समकक्ष वेतनश्रेणीपेक्षा जास्त असणार नाही, याची आयुक्त, कल्याण-डोंबिवली महानगरपालिका यांनी दक्षता घ्यावी.
९) सदर समुह संघटकाचे समावेशन करतांना, महानगरपालिकेचा आस्थापना खर्च ३५% पेक्षा जास्त होत असल्याने, ३५% आस्थापना खर्चाची अट सदर प्रकरणी शिथील करण्यात येत आहे.
पृष्ठ ३ पैकी २
# Page 3
शासन निर्णय क्रमांकः कडोंम-१०२२/सं.क्र.१२९७/प्र.क्र.१५२/नवि-२८
३. सदर शासन निर्णय महाराष्ट्र शासनाच्या www.maharastra.gov.in या संकेतस्थळावर उपलब्ध करण्यात आला असून, त्याचा सांकेतांक २०२३१११७१६०२३९५१२५ असा आहे. हा शासन निर्णय डिजीटल स्वाक्षरीने साक्षांकित करुन काढण्यात आला आहे.
महाराष्ट्राचे राज्यपाल यांच्या आदेशानुसार व नावाने.
SUSHILA DHONDIRAM PAWAR SUSHILA
2.5.4.20 = be 0660f27b88fa30c14d66b8296a2c28478562c6fd9d DHONDIRAM 1d360094fe11409501d5, postal Code=400032, st= Maharashtra, PAWAR
(सुशिला पवार)
उप सचिव, महाराष्ट्र शासन
प्रति, १) मा. मुख्यमंत्री महोदयांचे अपर मुख्य सचिव/प्रधान सचिव, मंत्रालय, मुंबई-३२.
२) आयुक्त तथा प्रशासक, कल्याण-डोंबिवली महानगरपालिका, जि.ठाणे.
३) प्रधान सचिव (नवि २), यांचे स्वीय सहायक, नगर विकास विभाग, मंत्रालय, मुंबई-३२.
४) उप सचिव (नवि-२८), यांचे स्वीय सहायक, नगर विकास विभाग,मंत्रालय, मुंबई-३२.
५) निवडनस्ती (नवि-२८)
पृष्ठ ३ पैकी ३