# Page 1
अकोला महानगरपालिका सर्वसाधारण सभेने पारित केलेले ठराव क्र.२७ दिनांक १२/०७/२०१८ महाराष्ट्र महानगरपालिका अधिनियम कलम ४५१ अन्वये अंशतः निलंबीत करणेबाबत...
महाराष्ट्र शासन,
नगरविकास विभाग,
शासन निर्णय क्रमांक- ठराव - २०१८(अकोला)/४३२/प्र.क्र.९३/नवि-२६
हुतात्मा राजगुरु चौक, मादाम कामा रोड
मंत्रालय, मुंबई-४०० ०३२.
दिनांक :- १७ मार्च, २०२१
वाचा :- १) अकोला महानगरपालिकेचे पत्र क्र.अमनपा/साप्रवि/आस्था/८०१/२०१८, दिनांक १४/०९/२०१८ चे पत्र, २) अकोला महानगरपालिकेचे पत्र क्र.अमनपा/साप्रवि/आस्था/८६१/२०१८, दि.२३/११/२०२० चे पत्र.
प्रस्तावना : अकोला महानगरपालिका क्षेत्रातील रस्त्याच्या विकासाकरिता लोकप्रतिनिधीच्या प्रयत्नातून
शासनाकडून मागिल तीन ते चार वर्षामध्ये मोठ्या प्रमाणात निधी उपलब्ध झाला आहे. ज्या सन्माननीय
लोकप्रतिनिधीच्या प्रयत्नामुळे शहरातील रस्त्यांकरिता शासनाकडून हा निधी उपलब्ध झाला त्यांनी शहरातील विकास कामामध्ये दिलेल्या योगदानाबद्दल तसेच त्यांच्या या विकास कार्याबद्दल कृत्रज्ञता
म्हणून त्यांनी निधी आणलेल्या रस्त्यांवर त्यांचे नावाने व कार्याचे बोर्ड लावण्यात आले आहेत. परंतु सदर
बोर्ड लावण्याकरिता महानगरपालिकेची पुर्व परवानगी घेण्यात आलेली नाही. असे बोर्ड काढण्यात येवू
नये, आणि जेथे जेथे असे बोर्ड लावण्यात आले नसतील तेथे महानगरपालिकेने सविस्तर माहितीसह असे
बोर्ड लावण्याची कार्यवाही करावी असा अकोला महानगरपालिका सर्वसाधारण सभा ठराव क्र. २७,
दि.१२/०७/२०१८ पारित करण्यात आलेला आहे.
०२. सदर पारित ठराव हा मुंबई प्रांतिक महानगरपालिका (जाहीरात व फलक नियंत्रण) नियम २००३ चे
नियम ४ मधील दिलेल्या तरतुदींचा भंग करीत असल्यामुळे अकोला, महानगरपालिका सर्व साधारण सभा ठराव क्र.२७, दि.१२/०७/२०१८ महाराष्ट्र महानगरपालिका अधिनियमातील कलम ४५१ मधिल तरतुदीनुसार विखंडीत करण्यात यावा, असे आयुक्त, अकोला महानगरपालिका यांनी संदर्भाधीन पत्रान्वये
पाठविलेल्या पत्राच्या अनुषंगाने निर्णय घेण्याचा प्रस्ताव शासनस्तरावर विचाराधीन होता. त्या अनुषंगाने शासनाने खालील प्रमाणे निर्णय घेतला आहे.
शासन निर्णय : अकोला, महानगरपालिका सर्वसाधारण सभेने पारित केलेला ठराव क्र. २७ दि. १२/७/२०१८ हा
महाराष्ट्र महानगरपालिका अधिनियमाचे कलम ४५१(१) नुसार तात्पुरता निलंबित झाल्याचे मानण्यात येत आहे.
# Page 2
शासन निर्णय क्रमांकः ठराव -२०१८(अकोला)/४३२/प्र.क्र.९३/नवि-२६
तथापि, यावर महाराष्ट्र महानगरपालिका अधिनियमाचे कलम ४५१ (२) नुसार आदेशाच्या
दिनांकापासून एक महिन्यात आयुक्त, अकोला महानगरपालिका तसेच महापालिका यांना अभिवेदन
करण्यास संधी देण्यात येत आहे. विहीत मुदतीत अभिवेदन प्राप्त न झाल्यास, या अधिनियमातील कलम
४५१(३) नुसार पुढील कार्यवाही करण्यात येईल.