# Page 1
सोलापूर महानगरपालिका आस्थापनेवर सेवक वर्ग निवड समितीद्वारे मानधनावर नियुक्त करण्यात येऊन सध्या कार्यरत असलेल्या २३ कनिष्ठ अभियंता यांच्या सेवा नियमित करून त्यांचे सोलापूर महानगरपालिकेच्या रिक्त पदावर समावेशन करणेबाबत.
महाराष्ट्र शासन
नगर विकास विभाग
शासन निर्णय क्रमांक:- सोमपा-२०२२/प्र.क्र.६३५/नवि-१८
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई-४०० ०३२.
दिनांक:- १२ ऑक्टोबर, २०२३
संदर्भ:- १) शासन निर्णय नगर विकास विभाग क्र.सोमपा-२०१८/प्र.क्र.६४६/नवि-१८, दिनांक २८/१२/२०२१.
२) सोलापूर महानगरपालिका सर्वसाधारण सभा ठराव क्र. ५३८, दिनांक १७/०२/२०२२.
३) शासन राजपत्र असाधारण भाग चार-ब, नगर विकास विभाग, क्र.सोमपा-२०२२/प्र.क्र.३७७/ नवि-१८, दिनांक १५/१२/२०२२.
४) आयुक्त, सोलापूर महानगरपालिका यांचे पत्र क्र. सआ / वै / मानधन माहिती/९६/ई-८५८९२, दिनांक ०५/०१/२०२३.
५) आयुक्त, सोलापूर महानगरपालिका यांचे पत्र क्र. नआ/वै/आस्था. खर्च/शिथिल / ७८२, दिनांक १३/०२/२०२३.
६) आयुक्त, सोलापूर महानगरपालिका यांचे पत्र क्र. सआस/वै / मानधन माहिती/१४/ई-८५८९२, दिनांक ०७/०६/२०२३.
प्रस्तावना:
सोलापूर महानगरपालिकेने महाराष्ट्र महानगरपालिका अधिनियम, १९४९ मधील कलम ५३ (३) नुसार अवेक्षक (स्थापत्य), अवेक्षक (यांत्रिकी) व अवेक्षक (विद्यूत) या तीन संवर्गातील पदांसाठी दिनांक ०४/१०/२०१२, दिनांक २८/०४/२०१५ व दिनांक ०५/०५/२०१५ रोजी जाहिरातीद्वारे, तसेच महानगरपालिकेच्या निवड समितीने मुलाखती घेऊन त्यामध्ये पदास आवश्यक असलेली शैक्षणिक पात्रता, आवश्यक गुणांची मर्यादा, टक्केवारी, अनुभव, सर्वसाधारण ज्ञान व विषय ज्ञान इत्यादीचा विचार करुन गुणानुक्रमे उमेदवारांची एकवट मानधनावर कंत्राटी पद्धतीने नियुक्ती करण्यात आली आहे. सदरच्या उमेदवारापैकी सध्या कनिष्ठ अभियंता (स्थापत्य) यांचे १९ उमेदवार, कनिष्ठ अभियंता (यांत्रिकी) यांचे २ उमेदवार, कनिष्ठ अभियंता (विद्यूत) यांचे २ उमेदवार असे एकूण २३ उमेदवार सोलापूर महानगरपालिकेच्या आस्थापनेवर कार्यरत आहेत.
दरम्यानच्या कालावधीत उपरोक्त संदर्भात अनुक्रमांक १ येथे नमूद शासन निर्णय दिनांक २८/१२/२०२१ अन्वये शासनाने सोलापूर महानगरपालिकेचा पदांचा आकृतीबंध मंजूर केला असून त्यामध्ये कनिष्ठ अभियंता (स्थापत्य) ची एकूण १२६ पदे, कनिष्ठ अभियंता (विद्युत) ची एकूण १२ पदे, कनिष्ठ अभियंता (यांत्रिकी) ची एकूण ६ पदे मंजूर करण्यात आली आहेत.
यासंदर्भात सोलापूर महानगरपालिका सर्वसाधारण सभेने ठराव क्र. ५३८, दिनांक १७/०२/२०२२ रोजी ठराव पारीत करून, सदरच्या अवेक्षकांना (कनिष्ठ अभियंता) महानगरपालिका सेवक निवड समितीने मुलाखत
# Page 2
शासन निर्णय क्रमांकः सोमपा-२०२२/प्र.क्र.६३५/नवि-१८
घेऊन नियुक्ती दिली असल्याने त्यांचे समावेशन आकृतीबंधातील रिक्त पदांवर करुन त्यांना कायम सेवेत घेण्यास मान्यता दिली आहे.
दरम्यानच्या कालावधीत शासनाने दिनांक १५/१२/२०२२ रोजीच्या शासन राजपत्र असाधारण भाग चार-ब अन्वये “सोलापूर महानगरपालिका सेवा (सेवा प्रवेश व सेवांचे वर्गीकरण) नियम २०२२” यास मान्यता दिली असून त्यामध्ये उपरोक्त पदांसाठी शैक्षणिक अर्हता व भरती प्रक्रीया निश्चित करण्यात आली आहे.
वरीलप्रमाणे सोलापूर महानगरपालिकेचा ठराव, शासनाने मंजूर केलेला आकृतीबंध व सेवाप्रवेश नियम विचारात घेऊन आयुक्त, सोलापूर महानगरपालिका यांनी संदर्भात नमूद अनुक्रमांक ४ व ६ येथील पत्रान्वये, उपरोक्त २३ कनिष्ठ अभियंता यांचे सोलापूर महानगरपालिकेच्या आकृतीबंधात रिक्त असलेल्या पदांवर समावेशन करण्याची शिफारस करुन शासनास प्रस्ताव सादर केला आहे. सदरची शिफारस करतांना महानगरपालिकेने बिंदूनामावलीसह रिक्त पदांचा प्रस्ताव दिला असून बिंदूनामावलीनुसार सदरचे २३ कनिष्ठ अभियंता त्या पदावर समाविष्ट करता येऊ शकतील, अशी देखील शिफारस केली आहे.
सदरच्या २३ कनिष्ठ अभियंत्यांची सोलापूर महानगरपालिका निवड समितीद्वारे निवड करतांना सोलापूर महानगरपालिकेच्या सन १९६४ चे सेवाप्रवेश नियम अस्तित्वात होते. त्यानुसार सदर पदासाठी “डिप्लोमा इन इंजिनियरींग” अशी शैक्षणिक अर्हता होती. दरम्यानच्या कालावधीत शासनाने दिनांक १५/१२/२०२२ रोजीच्या शासन राजपत्राद्वारे सेवा प्रवेश नियम अंतिम केले असून त्यामध्ये कनिष्ठ अभियंता यापदासाठी “मान्यता प्राप्त विद्यापीठाची अभियांत्रिकी पदवी” अशी शैक्षणिक अट निश्चित केली आहे. सदरच्या २३ कनिष्ठ अभियंत्यांपैकी २० कनिष्ठ अभियंता हे सदरची शैक्षणिक अर्हता धारण करीत असून ३ कनिष्ठ अभियंता यांनी कनिष्ठ अभियंता सहाय्यक / सहाय्यक वीज पर्यवेक्षक या पदासाठी असलेली अभियांत्रिकी डिप्लोमा ही शैक्षणिक अर्हता धारण करीत आहेत.
वरीलप्रमाणे सर्व बाबींचा विचार करुन सोलापूर महानगरपालिकेच्या आस्थापनेवर विहीत मार्गाने भरती प्रक्रिया करुन मानधनावर नियुक्त करण्यात आलेल्या व सध्या कार्यरत असलेल्या २३ कनिष्ठ अभियंत्यांच्या सेवा नियमित करुन त्यांचे त्यापदावर समावेशन करण्यास मान्यता देण्याची बाब शासनाच्या विचाराधीन होती. त्यानुसार शासनाने खालीलप्रमाणे निर्णय घेतला आहे :
शासन निर्णय:
सोलापूर महानगरपालिकेच्या आस्थापनेवर दिनांक ०४/१०/२०१२, दिनांक २८/०४/२०१५
दिनांक ०५/०५/२०१५ रोजी जाहिरातीद्वारे, मुलाखतीद्वारे व महाराष्ट्र महानगरपालिका अधिनियम, १९४९ च्या
कलम ५४ (१) नुसार महानगरपालिका सेवक वर्ग निवड समितीद्वारे मानधनावर नियुक्त करण्यात आलेल्या
कनिष्ठ अभियंता (स्थापत्य) यामधील १७ कार्यरत कर्मचाऱ्यांच्या, कनिष्ठ अभियंता (विद्युत) यामधील १ १ कार्यरत कर्मचाऱ्यांच्या व कनिष्ठ अभियंता (यांत्रिकी) या मधील २ कार्यरत कर्मचाऱ्यांच्या अशा एकूण २० एकवट मानधन तत्वावरील कर्मचाऱ्यांच्या कनिष्ठ अभियंता या पदावर तसेच २ कार्यरत कनिष्ठ अभियंता (स्थापत्य)
यांच्या सेवा त्यांच्या शैक्षणिक अर्हतेनुसार “कनिष्ठ अभियंता सहाय्यक” व १ कार्यरत कनिष्ठ अभियंता (विद्युत)
यांच्या सेवा त्यांच्या शैक्षणिक अर्हतेनुसार “सहाय्यक वीज पर्यवेक्षक” या पदावर, अशा एकूण २३ एकवट
पृष्ठ ७ पैकी २
# Page 3
शासन निर्णय क्रमांकः सोमपा-२०२२/प्र.क्र.६३५/नवि-१८
मानधन तत्वावर कार्यरत कर्मचाऱ्यांच्या (सोबत जोडलेल्या विवरणपत्रानुसार ) सेवा नियमित करुन त्यांचे
सोलापूर महानगरपालिकेच्या रिक्त पदावर समावेशन करण्यास शासन मान्यता देण्यात येत आहे.
अटी व शर्ती : १) सदर कर्मचाऱ्यांचे शासन निर्णयाच्या दिनांकापासून सोलापूर महानगरपालिकेच्या सेवेत समावेशन करण्यात यावे.
२) समावेशन झालेल्या सर्व कर्मचाऱ्यांची नियमित सेवा सर्व प्रयोजनार्थ त्यांच्या समावेशनाच्या दिनांकापासून ग्राह्य धरण्यात यावी.
३) नियमित सेवेच्या दिनांकापासून त्यांना सेवाज्येष्ठता, निवृत्तीवेतन इ. चे लाभ अनुज्ञेय राहतील.
४) समावेशनामुळे त्यांना पूर्वीच्या सेवाकालावधीतील वेतन, भत्ते व अन्य अनुषंगिक वित्तीय लाभ यांची थकबाकी अनुज्ञेय असणार नाही.
५) समावेशन करण्यापुर्वी संबंधित कर्मचाऱ्यांकडून तसे बंधपत्र घेऊन त्यामध्ये मागील सेवाविषयक कोणताही लाभ मिळणार नाही तसेच भविष्यात याबाबत मागणी करता येणार नाही, याचा स्पष्ट उल्लेख करण्यात यावा.
६) सदर कर्मचाऱ्यांच्या समावेशनानंतर त्यांच्या वेतनाकरीता कोणताही निधी शासनाकडून उपलब्ध करून दिला जाणार नाही.
# Page 4
# Page 5
# Page 6
# Page 7