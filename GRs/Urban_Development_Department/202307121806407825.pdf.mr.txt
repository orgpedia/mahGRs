# Page 1
नागपूर महानगरपालिका ठराव क्र.५९ दि.२५.०३.२०२१ संदर्भात आदेश देणेबाबत.
महाराष्ट्र शासन
नगर विकास विभाग,
शासन निर्णय क्रमांक-नामपा-१२२१/ठराव/प्र.क्र.१६७/नवि-२६
हुतात्मा राजगुरु चौक, मादाम कामा रोड,
मंत्रालय, मुंबई-४०० ०३२.
दिनांक :- १२ जुलै,२०२३
संदर्भ :- आयुक्त,नागपूर महानगरपालिका यांचे पत्र दि.१५.०७.२०२१ प्रस्तावना : महाराष्ट्र महानगरपालिका अधिनियम, १९४९ चे कलम ४५१ नुसार आयुक्त, नागपूर महानगरपालिका यांनी दि.२५.०३.२०२१ रोजी केलेला ठराव क्र.५९ अशंत: विखंडित करणेबाबत संदर्भाधीन पत्राद्वारे शासनास प्रस्ताव सादर केला आहे.
२. दि.२५.०३.२०२१ रोजी केलेला ठराव क्र.५९ मधील २. अ) सूचना क्र. १ व २ मध्ये श्री. प्रफुल्ल फरकासे, कनिष्ठ अभियंता यांना महानगरपालिका सचिव पदासाठी आवश्यक असलेली किमान अर्हता प्राप्त असल्याने व त्यांनी स्थायी समितीचे विशेष कार्यकारी अधिकारी म्हणून मागील १६ वर्षापासून उत्कृष्ट कामगिरी बजावली आहे. त्यांचा प्रदीर्घ अनुभव व महानगरपालिका अधिनियमाचे तसेच सर्वसाधारण सभा व स्थायी समिती यांचे कामाबाबतचे नियमावलीचा अभ्यास पहाता त्यांची या पदावर नियुक्ती करण्याबाबत शिफारस करण्याबाबत ठराव करण्यात आला.
संदर्भाधीन पत्रान्वये आयुक्त, नागपूर महानगरपालिका यांनी सदर नियुक्ती निकट संवर्गपातळी सोडून आहे. ही नियुक्ती न्यायसंगत / कायदेसंगत नाही असे मत व्यक्त करुन महाराष्ट्र महानगरपालिका अधिनियम, १९४९ चे कलम ४५१ (१) नुसार विखंडनाकरिता प्रस्ताव सादर करण्यात आला आहे.
२. ब) सूचना क्र.४ मध्ये उपायुक्त हे पद पदोन्नतीने भरतांना महानगरपालिका ठराव क्र.३१, दि.१२/०४/१९७६ मध्ये पदोन्नती साखळीत समविष्ट असलेली ६ पदे तसेच २००४ मधील नियुक्त झालेले सहा.आयुक्त यांच्या पदांमध्ये ५०–५०% पदोन्नतीचे निकषावर निर्णय घेतल्यास ५०% पदोन्नतीचे निकषामध्ये (१) निगम सचिव, (२) प्रमुख लेखा वित्त अधिकारी, (३) चुंगी अधिक्षक, (४) कर निर्धारक तथा संग्राहक, (५) सांख्यिकी अधिकारी, व (६) विशेष कार्यासन अधिकारी यांना नियमानुसार उपायुक्त पदावर पदोन्नती महानगरपालिकाद्वारे देता येईल.
तसेच ५०% चे निकषामध्ये २००४ मध्ये नियुक्त झालेले सहाय्यक आयुक्त यांना देखील उपायुक्त या पदावर पदोन्नती देता येईल असा ठराव करण्यात आला.
संदर्भाधीन पत्राद्वारे आयुक्त, नागपूर महानगरपालिका यांनी जेष्ठता सूचीतील अनु.क्र.५ ते ९ वर असलेले अधिकारी सेवाजेष्ठ असूनही पदोन्नतीपासून वचिंत राहतील, याकरिता सदर सूचना न्याय संगत नसल्याने कार्यन्वीत करणे संयुक्तीक होणार नाही. असे संदर्भाधीन पत्राद्वारे आयुक्त, नागपूर महानगरपालिका यांनी मत व्यक्त केले आहे व महाराष्ट्र महानगरपालिका अधिनियम, १९४९ चे कलम ४५१ (१) नुसार विखंडनाकरिता प्रस्ताव सादर करण्यात आला आहे. या प्रस्तावाच्या अनुषंगाने सदर सूचनासंदर्भात निर्णय घेण्याची बाब शासनाच्या विचाराधीन होती.
# Page 2
शासन निर्णय क्रमांकः नामपा-१२२१/ठराव/प्र.क्र.१६७/नवि-२६
शासन निर्णय : आयुक्त,नागपूर महानगरपालिका यांनी संदर्भाधीन पत्राद्वारे सादर केलेल्या प्रस्तावानुसार दि.२५.०३.२०२१ रोजी केलेला ठराव क्र. ५९ मध्ये केलेल्या सूचना क्र.१ व २ महाराष्ट्र महानगरपालिका अधिनियम, १९४९ चे कलम ४५१ (१) नुसार विखंडीत करण्याचा प्रस्ताव अमान्य करण्यात येत आहे. सदर ठरावाच्या अनुषंगाने तातडीने अनुपालन कार्यवाही करावी.
२. या ठरावातील सूचना क्र.४ अन्वये घेतलेल्या निर्णयानुसार उपआयुक्त हे पद पदोन्नतीने भरण्याकरिता ५०-५०% पदोन्नतीच्या निकषासंदर्भात घेतलेला निर्णय न्याय संगत नसल्याने कार्यन्वीत करणे संयुक्तीक होणार नाही, या आयुक्त, नागपूर महानगरपालिका यांच्या प्रस्तावानुसार सदर सुचना विखंडीत करण्यास मान्यता देण्यात येत आहे. याकरिता सदर ठरावातील सुचना क्र. ४ थेट विखंडीत न करता प्रथम कलम ४५१ (१) नुसार तात्पुरते निलंबित करण्यात येत आहे.
याबाबत महानगरपालिका अधिनियमातील कलम ४५१ (२) नुसार आदेशाच्या दिनांकापासून एक महिन्यात, आयुक्त तथा प्रशासक नागपूर महानगरपालिका यांना अभिवेदन करण्यास संधी देण्यात येत आहे.
विहित मुदतीत अभिवेदन प्राप्त न झाल्यास, या सूचनांचा निलंबीत भाग अधिनियमातील कलम ४५१ (३) नुसार अंतिमत: विखंडीत करण्यात येईल.