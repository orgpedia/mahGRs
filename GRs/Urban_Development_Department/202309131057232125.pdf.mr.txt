# Page 1
मुंबई मेट्रो मार्ग-२ ब (डि. एन. नगर ते मंडाळे ) या मेट्रो मार्गिकेच्या मंडाले स्थानकापासून पुढे चित्ता कँम्प पर्यंत विस्तार करण्यास शासनाची तत्वतः मान्यता देणेबाबत.
महाराष्ट्र शासन
नगर विकास विभाग
शासन निर्णय क्रमांक:- एमआरडी - ३३२२/प्र.क्र.१२१/नवि-७
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक :- १३ सप्टेंबर, २०२३.
वाचा : १. नगर विकास विभाग शासन निर्णय क्रमांक एमआरडी-३३१६/प्र.क्र.४१/नवि-७, दि. २५ ऑक्टोंबर, २०१६.
२. मुंबई महानगर प्रदेश विकास प्राधिकरणाच्या दि. २३ फेब्रुवारी, २०२१ रोजीच्या १५० व्या बैठकीतील ठराव क्र. १५५६
प्रस्तावना: राज्य शासनाने मुंबई मेट्रो रेल्वे मार्ग-२ ब (डि. एन. नगर ते मंडाळे) या रु. १०,९८६ कोटी किंमतीच्या पूर्णत: उन्नत मेट्रो प्रकल्पाची एमएमआरडीएमार्फत उभारणी करण्यास दिनांक २५ ऑक्टोंबर, २०१६ रोजी मान्यता दिली आहे. प्रकल्पाच्या मूळ मंजूर डीपीआरनुसार सदर मेट्रो मार्गाची उन्नत मार्गिका (Elevated Line) डि. एन. नगर, अंधेरी (प)- वांद्रे (प)-वांद्रे कुर्ला संकुल कुर्ला-चेंबूर-मानखुर्द-मंडाळे पर्यंत प्रस्तावित केली आहे.
मुंबई महानगर प्रदेश विकास प्राधिकरण सभेच्या दि. २३/०२/२०२१ रोजीच्या १५० व्या बैठकीमध्ये मुंबई मेट्रो मार्ग-२ ब प्रकल्पातील (डि. एन. नगर ते मंडाळे) दरम्यानच्या मूळ नियोजित उन्नत मेट्रो मार्गिकेचे मंडाळे स्थानकापासून पुढे चिता कँम्प पर्यंत विस्तारीकरण व चिता कॅम्प येथे स्थानक बांधणे या प्रस्तावास दि. २३ फ़ेब्रुवारी, २०२१ रोजी झालेल्या १५० व्या बैठकीत प्राधिकरणाने मान्यता दिलेली आहे. त्यानुसार प्राधिकरणाने सदर विस्तारीकरणास राज्य शासनाची मान्यता मिळण्याबाबतचा प्रस्ताव शासनाच्या मान्यतेसाठी सादर केला असून त्यास शासन मान्यता देण्याची बाब शासनाच्या विचाराधीन होती. त्यानुषंगाने शासन खालीलप्रमाणे निर्णय घेत आहे.
शासन निर्णय :
मुंबई मेट्रो मार्ग-२ ब (डि. एन. नगर ते मंडाळे) या प्रकल्पाच्या नगर विकास विभाग शासन निर्णय दि. २५.१०.२०१६ मध्ये नमूद केलेल्या अटी व शर्ती प्रमाणेच प्रस्तुत मंडाळे स्थानकापासून पुढे चिता कँम्प पर्यंत विस्तारीकरण व चिता कॅम्प येथे स्थानक उभारण्यात येणार आहे. सदर विस्तारीकरणास लागणारा खर्च एमएमआरडीएने स्वनिधीतून करण्याच्या अटीस अधीन राहून या शासन निर्णयाद्वारे शासनाची तत्वतः मान्यता प्रदान करण्यात येत आहे.
# Page 2
शासन निर्णय क्रमांकः एमआरडी-३३२२/प्र.क्र.१२१/नवि-७
१. मुंबई मेट्रो मार्ग-२ ब (डि. एन. नगर ते मंडाळे ) प्रकल्पाची लांबी २२.६४ कि.मी. असून त्यामधील महाराष्ट्र नगर, मंडाळे येथील शेवटच्या स्थानकापासून पुढे एकेरी मार्गिकेद्वारे चिता कॅम्प पर्यंत विस्तार करण्यात येईल. सदरचा विस्तार हा केवळ १.०२३ कि.मी.
असून त्याची प्रकल्प किंमत रु. २०५.५८ कोटी अंदाजित करण्यात आली आहे.
२. मुंबई मेट्रो २ ब च्या रु. १०,९८६ कोटी खर्चाच्या तुलनेत प्रस्तावित केवल १.८% आहे व त्यामध्ये राज्य शासनाकडे दर्शविण्यात आलेल्या वित्तीय भाराची रक्कम रु. १७.१५ कोटी इतकी होत आहे. त्यामुळे विस्तारीत मार्गिकेचा संपूर्ण वित्तीय भार प्राधिकरणाने वहन करावा.