# Page 1
कोल्हापूर महानगरपालिका शहर पाणी पुरवठा विभागाच्या आस्थापनेवर वर्ग-१ व वर्ग-२ संवर्गातील अधिकाऱ्याची १५ नवीन पदे निर्माण करणेबाबत.
महाराष्ट्र शासन
नगर विकास विभाग
शासन निर्णय क्रमांक : एमयुपी-२०१८/प्र.क्र.२५१/नवि-१९
मंत्रालय, मुंबई-४०० ०३२.
दिनांक : ११ फेब्रुवारी, २०१९
वाचा :
१. आयुक्त, कोल्हापूर महानगरपालिका यांचे पत्र क्र. कसाप्र/वशि-०१/१०६३/२०१८, दिनांक २६/०४/२०१८.
२. आयुक्त, कोल्हापूर महानगरपालिका यांचे पत्र क्र. कसाप्र/वशि-०१/२२७०/२०१८, दिनांक २९/०८/२०१८.
३. आयुक्त, कोल्हापूर महानगरपालिका यांचे पत्र क्र. कसाप्र/वशि-०१/२८८४/२०१८, दिनांक १३/११/२०१८.
४. कोल्हापूर महानगरपालिका ठराव क्र.६२, दिनांक १९/०३/२०१८
प्रस्तावना :
कोल्हापूर महानगरपालिका शहर पाणी पुरवठा विभाग हा महाराष्ट्र पाणी पुरवठा जल नि:सारण मंडळ (सध्याचे महाराष्ट्र जीवन प्राधीकरण) यांच्याकडून दिनांक ०१/०१/१९९२ रोजी हस्तांतरीत करण्यात आला आहे. सदर योजनेवर कार्यरत असलेली पाणी पुरवठा जल नि:सारण मंडळाकडील तृतीय व चतुर्थ श्रेणीतील कर्मचारी महानगरपालिकेकडे कायम स्वरूपी वर्ग करण्यात आले आहेत. तथापि, वर्ग-१ व वर्ग-२ संर्वगातील अधिकारी यांचे हस्तांतर न करता दिनांक ०१/०१/१९९२ पासून महाराष्ट्र जीवन प्राधकिरणाकडील अधिकारी प्रतिनियुक्तीवर उपलब्ध करून देण्यात येत होते. परंतु सदस्य सचिव, महाराष्ट्र जीवन प्राधिकरण यांनी त्यांच्या दिनांक २७/१०/२०१६, दिनांक ११/०१/२०१७ व दिनांक ०८/११/२०१७ रोजीच्या पत्रान्वये महाराष्ट्र जीवन प्राधिकरणाकडील अधिकारी यापुढे प्रतिनियुक्तीवर उपलब्ध करून देणे शक्य होणार नाही असे कोल्हापूर महानगरपालिकेस कळविले आहे.
०२. त्यामुळे कोल्हापूर महानगरपालिका शहर पाणीपुरवठा योजनेसाठी महाराष्ट्र जीवन प्राधिकरणाकडून वर्ग-१ व वर्ग-२ चे अधिकारी प्रतिनियुक्तीने उपलब्ध होणार नसल्याने यानुषंगाने १५ नवीन पदे निर्माण करण्याचा प्रस्ताव आयुक्तांनी महाराष्ट्र महानगरपालिका अधिनियमांच्या कलम ५१ (४) मधील तरतुदीनुसार शासन मान्यतेस्तव संदर्भीय पत्र क्र १ ते ३ अन्वये सादर केला असून सदर पद निर्मिती प्रस्तावास मान्यता देण्याची विनंती केली आहे.
०३. सदर पद निर्मितीस कोल्हापूर महानगरपालिकेच्या महासभेने ठराव क्र.६२, दिनांक १९/०३/२०१८ अन्वये मंजूरी प्रदान केली आहे.
०४. आयुक्तांच्या विनंतीच्या अनुषंगाने कोल्हापूर महानगरपालिका शहर पाणी पुरवठा विभागाच्या आस्थापनेवर वर्ग-१ व वर्ग-२ संवर्गातील अधिकाऱ्याची १५ नवीन पदे निर्माण करण्याची बाब शासनाच्या विचाराधीन होती त्यास अनुसरुन शासनाने खालील प्रमाणे निर्णय घेतला आहे.
# Page 2
शासन निर्णय क्रमांकः एमयुपी-२०१८/प्र.क्र.२५१/नवि-१९
शासन निर्णय :
कोल्हापूर महानगरपालिका शहर पाणी पुरवठा विभागाकडे सध्या केंद्र व राज्य शासनाच्या तसेच
महानगरपालिकेच्या अनुदानातुन अनेक योजना सुरू आहेत. सदर योजनांची प्रभावीपणे अमंलबजावणी करण्यासाठी सक्षम तांत्रिक अधिकारी उपलब्ध होणे आवश्यक आहे. तसेच सदरची पदे ही अत्यावश्यक
सेवेची पदे आहेत. यास्तव खालील तक्त्यात दर्शविल्याप्रमाणे कोल्हापूर महानगरपालिका शहर पाणी पुरवठा विभागाच्या आस्थापनेवर वर्ग-१ व वर्ग-२ संवर्गातील अधिकाऱ्याची १५ नवीन पदे निर्माण करण्यास महाराष्ट्र
महानगरपालिका अधिनियम, १९४९ चे कलम ५१ (४) मधील तरतूदीनुसार शासनाची मान्यता देण्यात येत आहे.
--------------------------------------------------------------
| अ.क्र. | पदाचे नाव | वर्ग | मुळ वेतन | ग्रेड पे | पद संख्या |
| १ | कार्यकारी अभियंता (जल अभियंता) | वर्ग -१ | १५६००-३९१०० | ६६०० | ०१ |
| २ | उप-अभियंता (स्थापत्य) | वर्ग-२ | १५६००-३९१०० | ५४०० | ०३ |
| ३ | उप-अभियंता (यांत्रिकी) | वर्ग-२ | १५६००-३९१०० | ५४०० | ०१ |
| ४ | सहा-अभियंता (स्थापत्य) | वर्ग-२ | ९३००-३४८०० | ४४०० | ०१ |
| ५ | कनिष्ठ –अभियंता (स्थापत्य) | वर्ग-२ | ९३००-३४८०० | ४३०० | ०६ |
| ६ | कनिष्ठ –अभियंता (यांत्रिकी) | वर्ग-२ | ९३००-३४८०० | ४३०० | ०३ |
|  | एकूण |  |  |  | १५ |
--------------------------------------------------------------
०२. सदर पद निर्मितीच्या अनुषंगाने येणारा आस्थापना खर्च कोल्हापूर महानगरपालिकेने त्यांच्या स्वनिधीतून करावयाचा आहे.
०३. दिनांक ०४/०५/२००६ रोजीच्या शासन निर्णयानुसार विहीत केलेली आस्थापना खर्चाची मर्यादा केवळ याप्रकरणी शिथील करण्यात येत आहे.