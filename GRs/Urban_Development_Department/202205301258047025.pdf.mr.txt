# Page 1
ठाणे स्मार्ट सिटी लि. यांच्या संचालक मंडळाच्या राज्य शासन नामनिर्देशित संचालक व अध्यक्ष पदावरील बदलासंदर्भात.
महाराष्ट्र शासन
नगर विकास विभाग
शासन निर्णय क्रमांक :- स्मार्टसि-२०२०/प्र.क्र.२०७/नवि-३३
मंत्रालय, मुंबई - ४०० ०३२.
दिनांक :- ३० मे, २०२२
वाचा :
१. शासन निर्णय, नगर विकास विभाग क्र: स्मार्टसि-२०१५/प्र.क्र.२२१/नवि-३३, दिनांक २१ ऑगस्ट, २०१५.
२. शासन निर्णय, नगर विकास विभाग क्र: स्मार्टसि-२०१६/अनौस-५८/प्र.क्र.२६१/नवि-२३, दिनांक १८ जून, २०१६.
प्रस्तावना :
संदर्भ क्र. १ नुसार केंद्र शासनाच्या स्मार्ट सिटी अभियानांतर्गत स्मार्ट सिटी चॅलेंज करिता निवडण्यात आलेल्या १० संभाव्य स्मार्ट शहरांकरिता शासन स्तरावरील वरिष्ठ प्रशासकीय अधिकाऱ्यांची नियुक्ती संबंधित शहरांचे मार्गदर्शक (Mentor) म्हणून करण्यात आली आहे. संदर्भ क्र. २ येथील शासन निर्णयान्वये ठाणे स्मार्ट सिटी लि. यांच्या रचनेस मान्यता देण्यात आलेली आहे. ठाणे स्मार्ट सिटी लि. संचालक मंडळाचे अध्यक्ष श्री. मनुकुमार श्रीवास्तव हे मुख्य सचिव पदावर कार्यरत असल्यामुळे त्यांच्याऐवजी इतर वरिष्ठ प्रशासकीय अधिकाऱ्याचे नामनिर्देशन ठाणे स्मार्ट सिटी लिमिटेडच्या संचालक मंडळावर करणे व त्यांची नियुक्ती अध्यक्ष, ठाणे स्मार्ट सिटी लिमिटेड या पदावर करण्याचा प्रस्ताव शासनाच्या विचाराधीन होता.
शासन निर्णय:
ठाणे स्मार्ट सिटी लिमिटेडच्या संचालक मंडळावर राज्य शासन नामनिर्देशित संचालक श्री. मनुकुमार श्रीवास्तव, मुख्य सचिव यांच्या ऐवजी डॉ. के. एच. गोविंदराज, अतिरिक्त महानगर आयुक्त, मुंबई महानगर प्रदेश विकास प्राधिकरण, मुंबई यांचे नामनिर्देशन करण्यात येत आहे.
०२. तसेच, ठाणे स्मार्ट सिटी लिमिटेडच्या अध्यक्षपदी श्री. मनुकुमार श्रीवास्तव, मुख्य सचिव यांच्या ऐवजी डॉ. के. एच. गोविंदराज, अतिरिक्त महानगर आयुक्त, मुंबई महानगर प्रदेश विकास प्राधिकरण, मुंबई यांची नियुक्ती करण्यात येत आहे.
०३. मुख्य कार्यकारी अधिकारी, ठाणे स्मार्ट सिटी लिमिटेड यांनी उक्त बदल सर्व अभिलेखांमध्ये तातडीने करावे.
# Page 2
शासन निर्णय क्रमांकः स्मार्टसि-२०२०/प्र.क्र.२०७/नवि-३३