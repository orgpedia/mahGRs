# Page 1
हिंगणघाट नगरपरिषदेच्या हद्दीतील
कांजी हाऊस साठी असलेली जागा
दीर्घ मुदतीसाठी लीजवर देण्याबाबत.
महाराष्ट्र शासन नगर
नगर विकास विभाग
शासन निर्णय क्रमांक:- एमयुएन-२०१४/प्र.क्र.१०५/नवि-१८
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई-४०० ०३२.
दिनांक :- २२ जुलै, २०२५
संदर्भ:-१) मुख्याधिकारी, नगरपरिषद हिंगणघाट यांचे दि.०६/१२/२०२४ रोजीचे पत्र.
२) मा. सवोच्च न्यायालयाने Special Leave Petition (Civil) Nos.१५३७९/२०२० मध्ये
दि.२४.०९.२०२४ रोजी दिलेल्या आदेश
प्रस्तावना:-
नगर परिषद हिंगणघाट विशेष सभा ठराव क्र. ३ दिनांक २४.०८.२००९ अन्वये मौजा
हिंगणघाट येथील गौतम वार्ड मधील सव्हे क्र. १३, भुखंड क्र. ६७ मधील कांजी हाऊससाठी
असलेली ८९५ चौ. फुट जागा श्री. आफताब खान जलील खान यांना ३० वर्षाच्या भाडे पट्टयाने
रहिवासी वापरा करीता देण्याबाबत निर्णय घेण्यात आला होता. या ठरावाच्या अनुषंगाने सदरील
जागा श्री. आफताब खान जलील खान यांना ३० वर्षा करीता भाडे पट्ट्ाने देण्याबाबत प्रस्ताव
शासनास सादर करण्यात आला होता. सदरचा ठराव व जागेचे मुल्यांकन ९ वर्षा पुर्वी झाले असून
विद्यमान परिस्थितीत जागेचे नव्याने मुल्यांकन केल्यास नगर परिषदेस जास्त महसूल मिळू
शकेल. या करीता सदर जागेचे नव्याने मुल्यांकन करुन नव्याने निविदा प्रक्रिया / जाहीर
लिलावद्वारे जागेचे वाटप करण्यात यावे, असे शासनाद्वारे दि.२०.१०.२०१८ रोजीच्या पत्रान्वये
नगर परिषदेस कळविले होते. त्यानुषंगाने अर्जदार श्री. आफताब खान जलिल खान यांनी मा.
सवोच्च न्यायालयात Special Leave Petition (civil) दाखल केली होती. सदर Special Leave
Petition (civil) Nos. १५३७९/२०२० मध्ये मा. सवोच्च न्यायालय यांनी दिनांक २४.०९.२०२४ रोजी
आदेश पारीत केलेले आहेत. सदर आदेशानुसार हिंगणघाट नगरपरिषदेने नव्याने जमिनीचे
मुल्यांकन निश्चित करावे, व सक्षम प्राधिकरणाची मान्यता घेवून वादी सोबत भाडे पट्ट्ाचा करार
करावयाचा आहे.
प्रशासक, नगरपरिषद हिंगणघाट यांनी ठराव क्र. २०, दि.२१.०१.२०२५ अन्वये
श्री.अफताब खान जलील खान यांना Special Leave Petition (civil) Nos. १५३७९/२०२० मधील
दिनांक २४.०९.२०२४ रोजीच्या आदेशानुसार गौतम वॉर्ड येथील सव्हे क्र.१३, भूखंड क्र.६७ मधील
कांजी हाऊससाठी असलेली ८९५ चौ.फुट जागा ३० वर्षाच्या भाडेपट्टयावर देण्याकरिता प्रस्तावित
केले आहे.
महाराष्ट्र नगरपरिषदा, नगर पंचायती व औद्योगिक नगरी अधिनियम, १९६५ च्या कलम
९२ (१) मधील तरतूदीनुसार शासन पुढीलप्रमाणे निर्णय घेत आहे :-
# Page 2
शासन निर्णय क्रमांकः एमयुएन-२०१४/प्र.क्र.१०५/नवि-१८
शासन निर्णय:-
श्री.अफताब खान जलील खान यांना नगरपरिषदेच्या मालकीची सव्हे क्र.१३, भूखंड क्र.६७
मधील ८९५ चौ.फुट जागा महाराष्ट्र नगरपालिका (स्थावर मालमत्तेचे हस्तांतरण) नियम, १९८३
मधील नियम २६ नुसार शासनास असलेल्या अधिकाराचा वापर करुन नियम ७ मध्ये शिथिलता
देऊन तसेच महाराष्ट्र नगरपरिषदा, नगरपंचायती व औद्योगिक नगरी अधिनियम, १९६५ च्या
कलम ९२(१) नुसार तसेच कलम ३१६ (ड) नुसार शासनास असलेल्या अधिकाराचा वापर करुन ३०
वर्षाकरीता निवासी प्रयोजनासाठी, महाराष्ट्र नगरपालिका (स्थावर मालमत्तेचे हस्तांतरण) नियम,
१९८३ मधील नियम ९(२) अन्वये त्रिसदस्यीय समितीने अधिनिश्चित केलेल्या अधिमूल्यानुसार भाडे
पट्ट्ावर देण्यास पुढील अटी व शर्तीच्या अधीन राहून शासन मान्यता देण्यात येत आहे.
१) सदर जागेची किंवा जागेच्या कोणत्याही हिस्स्याचे हस्तांतरण अन्य कोणत्याही
संस्थेस अथवा व्यक्तीस करण्यात येऊ नये. तसेच ज्या उद्देशासाठी सदर जमीन
भाडेपट्टयाने देण्यात आली आहे ती त्याच उद्देशासाठी वापरावी.
२) शासन, जिल्हाधिकारी अथवा नगरपरिषदेकडून यासंदर्भात वेळोवेळी नियोजित
करण्यात येणारे नियम अथवा सुचना संबंधितांना बंधनकारक राहतील.
३) या शासन निर्णयामध्ये देण्यात आलेल्या मंजुरीनुसार हिंगणघाट नगरपरिषदेने
ठरावाव्दारे व विहित पध्दतीचा अवलंब करुन पुढील कार्यवाही करावी.
४) उपरोक्त अटींचे उल्लंघन तसेच करारनाम्यामध्ये नमूद अटी शर्तीचा भंग
झाल्यास नगरपरिषदेने संबंधितांसोबतचा भाडेपट्टा करार रद्द करुन जमीन परत
घेण्याची कार्यवाही करावी.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर