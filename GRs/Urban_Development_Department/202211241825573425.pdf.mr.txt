# Page 1
अमरावती शहर महानगरपालिकेच्या आस्थापनेवरील श्री. प्रविण उत्तम राठोड, फायरमन यांच्या सेवा नागपूर महानगरपालिकेच्या आस्थापनेवर फायरमन या पदावर वर्ग करण्यास शासन मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक- : अमपा १३२२/प्र.क्र.१४९/नवि -२६
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई -४०० ०३२.
दिनांक :- २४ नोव्हेंबर, २०२२
वाचा:- १) शासन निर्णय, सामान्य प्रशासन विभाग क्र. एसआरव्ही -२०१६/प्र.क्र.५०९/कार्या. १२ दि.१५.०५.२०१९.
२) अमरावती शहर महानगरपालिका यांचा ठराव क्र. १५, दि. १७.०२.२०२२ ३) उपायुक्त, नागपूर महानगरपालिका यांचे पत्र क्र.४०/आस्थापना, दि. ०३.०५.२०२१ ४) आयुक्त, अमरावती शहर महानगरपालिका यांचे पत्र क्र.जा.क्र. अमनपा/साप्रवि/ आयुक्त/ ६९८/२२ दि.१४.०३.२०२२
प्रस्तावना : श्री. प्रविण उत्तम राठोड, फायरमन, अमरावती शहर महानगरपालिका यांनी त्यांची सेवा अमरावती शहर महानगरपालिकेतून त्यांची सेवा नागपूर महानगरपालिकेत वर्ग करण्याबाबत विनंती केली आहे. त्याअनुषंगाने, अमरावती शहर महानगरपालिकेने सर्वसाधारण सभा ठराव क्र.१५, दि.१७.०२.२०२२ अन्वये मान्यता दिलेली असून नागपूर महानगरपालिकेने संदर्भाधीन क्र.३ च्या पत्रान्वये श्री. प्रविण उत्तम राठोड, फायरमन यांच्या सेवा वर्ग करून घेण्यास मान्यता दिली आहे.
२. अमरावती शहर महानगरपालिका व नागपूर महानगरपालिका यांचे सेवा प्रवेश नियम अद्यापही अंतिम करण्यात आलेले नसल्याने, महाराष्ट्र महानगरपालिका सेवा भरती व सेवांचे वर्गीकरण नियम, २००८ मधील नियम-६ मध्ये एका महानगरपालिकेतून दुसऱ्या महानगरपालिकेत बदलीने नियुक्ती करण्याबाबत पुढील तरतूद विशद करण्यात आली आहे.
“या नियमात अन्यत्र काहीही नमूद केले असले तरी, अन्य महानगरपालिकेतील कर्मचाऱ्याने एखाद्या महानगरपालिकेतील पदावर बदलीने नियुक्तीसाठी अर्ज सादर केल्यास, अधिनियमातील तरतुदीनुसार व दोन्ही महानगरपालिकांतील नियुक्ती प्राधिकाऱ्यांच्या परस्पर संमतीने मान्य होतील, अशा अटी व शर्तीवर, खालील बाबींच्या अधीन राहून बदलीने नियुक्ती देता येईल”:
अ) पदोन्नतीने भरण्यात येणाऱ्या पदांवर बदलीने नियुक्ती करण्यात येणार नाही. फक्त नामनिर्देशनाने नियुक्तीकरिता राखून ठेवण्यात आलेल्या पदांवर बदलीने नियुक्ती करण्यात यावी.
आ) अशी नियुक्ती झाल्यानंतर, त्या पदधारकाची ज्येष्ठता नियुक्तीच्या दिनांकास त्या पदाच्या संवर्गात सर्वात कनिष्ठ (Zero Seniority ) राहील.
# Page 2
शासन निर्णय क्रमांकः अमपा १३२२/प्र.क्र.१४९/नवि-२६
इ) श्रेणी-१ व श्रेणी-२ मधील अधिकाऱ्यांच्या बाबत एका महानगरपालिकेतून दुसऱ्या महानगरपालिकेत बदलीचा निर्णय दोन्ही महानगरपालिकांच्या परस्पर संमतीने निश्चित अटी व शर्तीवर, शासन मान्यतेने घेतला जाईल.
३. उपरोक्त विवेचन तसेच, अमरावती शहर महानगरपालिका व नागपूर महानगरपालिका यांच्यात श्री. प्रविण राठोड यांच्या बदलीच्या अनुषंगाने झालेला परस्पर पत्रव्यवहार व त्यानुषंगाने प्राप्त माहिती विचारात घेता, दोन्ही महानगरपालिका ह्या श्री. राठोड यांच्या बदली / सेवा वर्ग करण्याबाबत सकारात्मक असल्याचे दिसून येते. तसेच श्री. प्रविण राठोड हे फायरमन संवर्गातील कर्मचारी असून, त्यांच्या वेतनाचा खर्च हा संबंधित महानगरपालिका स्वतः करणार आहे.
४. उपरोक्त पार्श्वभूमीवर अमरावती शहर महानगरपालिकेच्या आस्थापनेवरील श्री. प्रविण उत्तम राठोड, फायरमन याची नागपूर महानगरपालिकेत सेवा वर्ग करण्याची बाब शासनाच्या विचाराधीन होती.
शासन निर्णयः श्री.प्रविण उत्तम राठोड, फायरमन, अमरावती शहर महानगरपालिका यांची सेवा समकक्ष पदावरील वेतनश्रेणीत काम करण्याच्या व उपरोक्त प्रस्तावनेतील परिच्छेद क्र. २ मधील महाराष्ट्र महानगरपालिका सेवा (सेवा भरती व सेवांचे वर्गीकरण) नियम, २००८ मधील अटी व शर्तीच्या अधीन राहून अमरावती शहर महानगरपालिकेतून नागपूर महानगरपालिकेत वर्ग करण्यास शासन मान्यता देण्यात येत आहे.
२. आयुक्त, अमरावती शहर महानगरपालिका यांनी श्री. प्रविण उत्तम राठोड, फायरमन, अमरावती शहर महानगरपालिका यांना नागपूर महानगरपालिकेत रुजू होण्याकरिता त्यांच्या सेवा विषयक बाबींची पूर्तता करून तात्काळ कार्यमुक्त करावे. तसेच आयुक्त, नागपूर महानगरपालिका यांनी श्री. प्रविण उत्तम राठोड यांना महानगरपालिकेतील फायरमन या पदावर रुजू करून घ्यावे .