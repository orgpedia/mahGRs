# Page 1
सफाई कर्मचा-यांच्या वारसा हक्कांबाबत नगरपरिषद प्रशासन संचालनालयाने निर्गमित केलेली परिपत्रके/स्थायी आदेश महानगरपालिकांमधील सफाई कर्मचा-यांच्या वारसा हक्क प्रकरणांमध्ये लागू करण्याबाबत.
महाराष्ट्र शासन
नगर विकास विभाग
शासन परिपत्रक क्रमांक : लापास-२०१९/प्र.क्र.६३/नवि-६
मंत्रालय, मुंबई ४०० ०३२,
दिनांक : ५ जुलै, २०२१.
वाचा - १) शासन परिपत्रक, नगर विकास विभाग, क्रमांक : लापास-२०१९/प्र.क्र.६३/ नवि-६, दिनांक १० फेब्रुवारी २०२०.
शासन परिपत्रक : नगरपरिषदा/नगरपंचायतीमधील सफाई कर्मचा-यांचे व महानगरपालिकेमधील सफाई कर्मचा-यांचे वारसा हक्क नियुक्ती प्रकरणात एकवाक्यता राहण्याच्या दृष्टीने राज्यातील महानगरपालिकांमधील सफाई कर्मचा-यांच्या वारसा हक्क नियुक्ती प्रकरणांमध्ये नगरपरिषद प्रशासन संचालनालयाने निर्गमित केलेल्या दिनांक २३/०३/२००६ रोजीच्या परिपत्रकासह आतापर्यत वेळोवेळी निर्गमित केलेली परिपत्रके/स्थायी आदेश हे महानगरपालिकांमधील वारसा हक्क नियुक्ती प्रकरणात देखील लागू राहतील अशा सूचना उपरोक्त दिनांक १० फेब्रुवारी, २०२० च्या परिपत्रकाव्दारे देण्यात आलेल्या आहेत. तथापि, सदर शासन परिपत्रकात नगर परिषद प्रशासन संचालनालयाने निर्गमित केलेल्या दिनांक २३/०३/२००६ रोजीच्या परिपत्रकासह आतापर्यंत वेळोवेळी केलेली परिपत्रके/स्थायी आदेश हे महानगरपालिकांमधील वारसा
हक्क नियुक्ती प्रकरणात प्रत्यक्षात कोणत्या तारखेपासून लागू राहतील याबाबत कार्यवाही करतांना नियुक्ती प्राधिका-यांना अडचणी येत असल्याने, त्यास अनुसरुन पुढीलप्रमाणे खुलासा करण्यात येत आहे:
राज्यातील महानगरपालिकांमधील सफाई कर्मचा-यांच्या वारसा हक्क नियुक्ती प्रकरणांमध्ये नगरपरिषद प्रशासन संचालनालयाने ज्या ज्या तारखेला परिपत्रके/स्थायी आदेश निर्गमित केलेली आहेत त्या-त्या तारखेपासून त्यातील तरतूदी सर्व महानगरपालिकांमधील वारसा हक्क नियुक्ती प्रकरणात लागू राहतील.
# Page 2
शासन निर्णय क्रमांकः लापास-२०१९/प्र.क्र.६३/नवि-६