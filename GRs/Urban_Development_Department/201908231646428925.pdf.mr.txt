# Page 1
नगरपरिषदा/ नगरपंचायतींच्या नगराध्यक्षांच्या मानधन व अतिथ्य भत्त्याबाबत.
महाराष्ट्र शासन,
नगर विकास विभाग,
शासन निर्णय क्र. एमसीओ-२०१९/प्र.क्र.२६/नवि-१४,
मंत्रालय, मुख्य इमारत (४ था मजला),
हुतात्मा राजगुरू चौक, मादाम कामा रोड,
मुंबई ४०० ०३२.
दिनांक २३ ऑगस्ट, २०१९
संदर्भ :- नगर विकास विभाग, शासन निर्णय क्र.जीईएन-१००६/१४०/प्र.क्र.१०५/०६/नवि- १४,दि.२६.०२.२००८.
प्रस्तावना:
राज्यातील नगरपरिषदा/नगरपंचायतींच्या नगराध्यक्षांना महाराष्ट्र नगरपरिषदा, नगरपंचायती व
औद्योगिक नागरी अधिनियम १९६५, कलम ६१(१) मधील तरतूदीनुसार शासन वेळोवेळी निर्धारीत करेल,
इतके मानधन व अतिथ्य भत्ता मानधन व अतिथ्य भत्ता देय आहे. संदर्भिय शासन निर्णयान्वये राज्यातील
नगरपरिषदांमधील नगराध्यक्षांचे मानधन व अतिथ्य भत्ता निर्धारीत करण्यात आला होता. नगराध्यक्षांची
जबाबदारी, कार्यस्वरूप विचारात घेऊन, सदर मर्यादा वाढविण्याबाबत सातत्याने मागणी करण्यात येत
होती. नगराध्यक्षांना मानधन व अतिथ्य भत्त्यात वाढ करण्याची बाब शासनाच्या विचाराधीन होती.
त्यानुषंगाने पुढील शासन निर्णय घेण्यात येत आहे.
शासन निर्णय:
महाराष्ट्र नगरपरिषदा, नगरपंचायती व औद्योगिक नगरी अधिनियम, १९६५ मधील कलम ६१ (१)
च्या तरतुदीनुसार राज्यातील नगरपरिषदा/ नगरपंचायतींच्या नगराध्यक्षांना खालीलप्रमाणे सुधारित
मर्यादेत दरमहा मानधन व दरवर्षी अतिथ्य भत्ता देण्यास मान्यता देण्यात येत आहे.
----------------------------------------------------------------------------
| नगरपरिषद वर्ग | दरमहा जास्तीत जास्त मानधन | दरवर्षी जास्तीत जास्त अतिथ्य भत्ता |
| १ | २ | ३ |
| अ | रू.२५,०००/ | रू.३६,०००/ |
| ब | रु.२०,०००/ | रू.२४,०००/ |
| क | रू.१५,०००/ | रू.१८,०००/ |
----------------------------------------------------------------------------
# Page 2
शासन निर्णय क्रमांकः एमसीओ-२०१९/प्र.क्र.२६/नवि-१४,
२. नगराध्यक्षांना उपरोक्तप्रमाणे देण्यात येणारे मानधन व अतिथ्य भत्ता हा नगरपरिषदा/
नगरपंचायतींच्या फंडातून किंवा उत्पन्नातून भागविण्यात यावा, त्यासाठी कोणतेही शासकीय अनुदान
अनुज्ञेय असणार नाही. उपरोक्त सुधारित मर्यादा दि.०१.०९.२०१९ पासून अंमलात येईल.
३. महाराष्ट्र नगरपरिषदा, नगरपंचायती व औद्योगिक नगरी अधिनियम, १९६५ मधील कलम ३४१ (क)
चे पोटकलम (१) अन्वये अधिसूचित केल्याप्रमाणे, नगरपंचायतींसाठी “क” वर्ग नगरपरिषदांबाबतच्या
मर्यादा लागू राहतील.