# Page 1
अकोला महानगरपालिकेच्या आकृतीबंधास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- अकोला- १५२२/प्र.क्र.१८०/नवि-२६
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई-४०० ०३२.
दिनांक : १३ फेब्रुवारी, २०२३
संदर्भ :- १. शासन निर्णय क्रमांक संकिर्ण-१००५/वर्गीकरण/प्र.क्र.३७९/०५/नवि-२४ दि.४.५.२००६ २. अकोला महानगरपालिका सर्वसाधारण सभेचा ठराव क्र. ०३ दि.३०.०९.२०२१.
३. आयुक्त तथा प्रशासक, अकोला महानगरपालिका यांचे पत्र दिनांक २१.०७.२०२२.
४. आयुक्त तथा प्रशासक, अकोला महानगरपालिका यांचे पत्र दिनांक १३.०९.२०२२.
५. शासन पत्र क्रमांक :- अकोला/१५२२/प्र.क्र.१८०/नवि-२६ दि.१९.०९.२०२२ ६. आयुक्त तथा प्रशासक, अकोला महानगरपालिका यांचे पत्र दिनांक १७.११.२०२२ ७. आयुक्त तथा प्रशासक, अकोला महानगरपालिका यांचे पत्र दिनांक ०५.१२.२०२२.
८. आयुक्त तथा प्रशासक, अकोला महानगरपालिका यांचे पत्र दिनांक ०४.०१.२०२३.
९. अकोला महानगरपालिकेचा प्रशासकीय ठराव क्र. ३३ दि.१३.०१.२०२३.
१०. आयुक्त तथा प्रशासक, अकोला महानगरपालिका यांचे पत्र दिनांक १६.०१.२०२३.
प्रस्तावना:
अकोला महानगरपालिका ही “ड” वर्ग महानगरपालिका असून, सदर महानगरपालिकेची स्थापना दि.०१.१०.२००१ रोजी झाली आहे. सन २०१६ मध्ये या महानगरपालिकेची हद्दवाढ करण्यात आली असून २४ गांवातील १३ ग्रामपंचायतीच्या भागाचा समावेश झाला आहे. अकोला महानगरपालिकेचे सद्यस्थितीत कार्यक्षेत्र १२८ चौ. कि.मी. आहे व अकोला शहराची लोकसंख्या अंदाजे ६.५० लाख इतकी आहे.
२. अकोला महानगरपालिका क्षेत्रामध्ये नागरीकरणात मोठ्या प्रमाणात झालेली वाढ, केंद्र व राज्य शासनाचे महत्त्वाचे उपक्रम/संस्था/प्रकल्प/योजना यांच्या अंमलबजावणीवर होणारे परिणाम, मनुष्य बळावर पडणारा ताण तसेच कुशल मनुष्यबळाची कमतरता यांबाबी विचारात घेवून लोककल्याणकारी व गतिमान प्रशासन म्हणून नागरी स्थानिक संस्थेची भूमिका पार यशस्वीपध्दतीने पार पाडण्याकरीता महानगरपालिकेस मनुष्यबळाची आवश्यकता आहे. या अनुषंगाने आयुक्त तथा प्रशासक, अकोला महानगरपालिका यांनी संदर्भाधिन पत्र क्र. १० अन्वये महानगरपालिकेच्या आस्थापनेवर विविध संवर्गाच्या
पदनिर्मितीसह एकुण १५०९ पदांच्या आकृतीबंधास मान्यता देण्याबाबतचा प्रस्ताव शासनास सादर केला.
अकोला महानगरपालिकेच्या प्रशासकीय ठराव क्र. ३३ दि.१३.०१.२०२३ अन्वये मान्यता प्राप्त आहे.
३. आयुक्त तथा प्रशासक, अकोला महानगरपालिका यांनी संदर्भीय क्र. १० च्या पत्रान्वये सादर केल्यानुसार अकोला महानगरपालिकेच्या आस्थापनेवरील विविध संवर्गातील अनावश्यक पदे रद्द करणे,
आवश्यक असलेल्या महत्वाच्या प्रशासकीय व तांत्रिक कामकाजांसाठी पदनिर्मिती करणे, या पुर्वीच्या शासन निर्णयान्वये मान्यता दिलेल्या २४०० पदांपैकी १२२३ पदे रद्दे करणे, रद्द करण्यात येणाऱ्या १२२३
# Page 2
शासन निर्णय क्रमांकः अकोला-१५२२/प्र.क्र.१८०/नवि-२६
पदांपैकी ज्या ३४१ पदांवर सद्या कर्मचारी कार्यरत आहेत ती पदे सद्यस्थितीत चालु ठेवुन सेवानिवृत्तीनंतर
पद रद्द करणे, पुर्वीची ११७७ पदे कायम ठेवणे व नव्याने आवश्यक ३३२ पदांची महाराष्ट्र महानगरपालिका अधिनियम १९४९ चे कलम-५१ (४) नुसार निर्मिती करण्यास मान्यता देणे यासह एकत्रित १५०९ पदांच्या आकृतीबंधास मान्यता देण्याची बाब शासनाच्या विचाराधीन होती.
शासन निर्णय:
आयुक्त तथा प्रशासक, अकोला महानगरपालिका यांनी सादर केलेल्या प्रस्तावाच्या अनुषंगाने सदर १. शासन निर्णयासोबत जोडलेल्या प्रपत्र - "अ" मध्ये नमुद १५०९ पदांच्या आकृतीबंधास
मान्यता देण्यात येत आहे. तसेच प्रपत्र-“अ” मधील स्तंभ क्र.(७) मध्ये नमूद करण्यात आलेली ३३२ नवीन
पदांची निर्मिती करण्यास महाराष्ट्र महानगरपालिका अधिनियमाच्या कलम-५१ (४) नुसार शासन मान्यता
देण्यात येत आहे.
२. उपरोक्त नमूद ३३२ नवीन पदे निर्माण करताना एक वेळची बाब म्हणून अकोला
महानगरपालिकेच्या ३५% आस्थापना खर्चाची अट शिथील करण्यास शासन मान्यता देण्यात येत आहे.
३. इतर महानगरपालिकांच्या आकृतीबंधाशी सुसंगती व पदानुक्रमाच्या सोयीच्या दृष्टिकोनातून
अकोला महानगरपालिकेतील काही पदांची नावे, वेतनश्रेणी व ग्रेड पे मधील बदल याबाबतचा तपशील
प्रपत्र-“ब” मध्ये मध्ये दर्शविण्यात आला आहे.
४. रद्द करणे आवश्यक असलेल्या १२२३ पदांचा तपशील सदर शासन निर्णयासोबतच्या प्रपत्र-“क” मध्ये दर्शविण्यात आला आहे.
५. सदर शासन निर्णयासोबत जोडलेल्या प्रपत्र-“ड” मध्ये दर्शविण्यात आलेली एकूण ३४१ पदे कार्यरत कर्मचारीनिहाय व्यपगत करण्यास शासन मान्यता देण्यात येत आहे. सदर पदावर कार्यरत
कर्मचारी सेवा निवृत्तीपर्यंत कार्यरत राहतील. यानंतर सदर पदे व्यपगत होतील.
६. “प्रपत्र-ई” मध्ये उर्वरित पुर्वीची शासन मंजुर ११७७ पदे आणि नवनिर्मित ३३२ पदांचा समावेश करुन एकूण १५०९ विभागनिहाय पदांचा तपशील दर्शविण्यात येत आहे.
७. अकोला महानगरपालिकेचा १५०९ पदांच्या आकृतीबंधास पुढील अटी व शर्तीच्या अधीन राहून मान्यता देण्यात येत आहे:
(१) अकोला महानगरपालिका आकृतीबंधानुसार उपलब्ध होणारी पदे आवश्यकतेप्रमाणे
महानगरपालिकेच्या आस्थापना खर्चाची विहित केलेली टक्केवारी (३५%) लक्षात घेऊन
भरण्याची दक्षता घ्यावी.
पृष्ठ २३ पैकी २
# Page 3
शासन निर्णय क्रमांकः अकोला-१५२२/प्र.क्र.१८०/नवि-२६
(२) सदर आकृतीबंधातील पदांसाठी/वाढीव पदांसाठी कोणत्याही प्रकारचा निधी/अनुदान शासनाकडून महानगरपालिकेस उपलब्ध करून देण्यात येणार नाही.
(३) अकोला महानगरपालिकेअंतर्गत प्रशासकीय सेवेतील अधिकारी/कर्मचाऱ्यांची (Non-Technical) तांत्रिक व लेखा सेवेतील पदांवर किंवा तांत्रिक व लेखा सेवेतील अधिकारी / कर्मचारी यांची सेवा
प्रवेश नियमातील पात्रता निकषानुसार पदभरती करावी.
(४) अकोला महानगरपालिकेच्या सेवा ज्या बाह्य स्त्रोतांद्वारे (Out Sourcing) करणे शक्य व आवश्यक आहे, अशा सेवा बाह्य स्त्रोतांद्वारे (Out Sourcing) करण्यात याव्यात.
८. आयुक्त तथा प्रशासक, अकोला महानगरपालिका यांनी परिच्छेद क्र.७ मधील अटी व शर्तींचे पालन करून आकृतीबंधाच्या अनुषंगाने आवश्यक पदांच्या भरतीची कार्यवाही आवश्यकतेप्रमाणे करावी.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23