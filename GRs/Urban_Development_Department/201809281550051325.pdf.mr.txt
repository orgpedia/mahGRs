# Page 1
रामटेक तिर्थक्षेत्र विकास आराखडा पहिल्या टप्प्यातील कामांसाठी रु.७.०० कोटी इतका निधी जिल्हाधिकारी नागपूर यांच्याकडे सुपुर्द करणे बाबत..
महाराष्ट्र शासन
नगर विकास विभाग
शासन निर्णय क्रमांकः एमयुएन-२०१८/प्र.क्र.२९९/नवि-१८
मादाम कामा मार्ग, हुतात्मा राजगुरु चौक
मंत्रालय, मुंबई-४०० ०३२.
दिनांक - २७.०९.२०१८
वाचा- १) शासन निर्णय, नगर विकास विभाग, क्रमांकः एमयुएन-२०१८/प्र.क्र.२९९/नवि-१८, दिनांक २१/५/२०१८ २) शासन परिपत्रक, नगर विकास विभाग, क्रमांकः पुरक-२०१८/प्र.क्र. १३८/नवि-४, दिनांक १८/८/२०१८
प्रस्तावना - नागपूर जिल्ह्यातील रामटेक या तिर्थक्षेत्राचा विकास करण्यासाठी, येथील ऐतिहासिक स्मारकांचा आणि परिसराचा विकास करण्यासाठी रु.१५० कोटीच्या रामटेक तिर्थक्षेत्र विकास आराखडयास शासनाने तत्वत: सहमती
दिली आहे. त्यानुसार या आराखड्याच्या पहिल्या टप्प्यात करावयाच्या निश्चित केलेल्या रु. ४९.२८ कोटी रकमेच्या कामांना शासन निर्णय दिनांक २१/५/२०१८ अन्वये प्रशासकीय मान्यता देण्यात आली आहे. तसेच जुलै, २०१८ च्या पावसाळी अधिवेशनात मंजूर झालेल्या पुरवणी मागण्यांपैकी रु.१० कोटी रकमेची पुरवणी मागणी यासाठी मंजूर करण्यात आली असून संदर्भाकित अ. क्र. २ येथील शासन परिपत्रक दिनांक १८/८/२०१८ अन्वये सदर रकमा प्रशासकीय कार्यासनाकडे दर्शविण्यात आल्या आहेत. त्यापैकी रु. ७ कोटी रक्कम ( ७०% च्या मर्यादेत) वितरीत
करण्यास नियोजन/वित्त विभागाने सहमती दर्शविली असून सदर रक्कम जिल्हाधिकारी, नागपूर यांच्याकडे सुपुर्द करण्याची बाब विचाराधीन होती. त्यानुसार खालीलप्रमाणे निधी सुपुर्द करण्यास शासनाची मान्यता देण्यात येत आहे :
शासन निर्णय रामटेक तिर्थक्षेत्र विकास आराखडयाच्या कामाचे समन्वयन तसेच संनियंत्रण करण्याची जबाबदारी तसेच
सदर आराखडयासाठी उपलब्ध करुन देण्यात येणारे सहायक अनुदान संबंधीत अंमलबजावणी यंत्रणांना वितरीत करण्याची जबाबदारी शासन निर्णय दिनांक २१.०५.२०१८ अन्वये जिल्हाधिकारी, नागपूर यांच्यावर सोपविण्यात आली आहे. त्यानुसार रामटेक तिर्थक्षेत्र विकास आराखडयाच्या पहिल्या टप्प्यातील एकुण रुपये ४९.५८ कोटीच्या कामांना शासनाने प्रशासकिय मान्यता दिली असून त्यामधील कामे करण्यासाठी जुलै २०१८ च्या पावसाळी अधिवेशानामध्ये मंजुर करण्यात आलेल्या रुपये १० कोटी निधी पैकी रुपये ७ कोटी इतका निधी जिल्हाधिकारी, नागपूर यांच्याकडे सुपुर्द करण्यास शासन मान्यता देण्यात येत आहे. त्यानुसार जिल्हाधिकारी, नागपूर यांनी रुपये ७ कोटी मधून करावयाची कामे निश्चित करावी.
# Page 2
शासन निर्णय क्रमांकः एमयुएन-२०१८/प्र.क्र.२९९/नवि-१८ २. सदरचा खर्च मुख्य लेखाशिर्ष मागणी क्रमांक एफ - २, २२१७ नगर विकास, ०५ - इतर शहरी विकास योजना, १९२-नगर परिषदांना सहाय्य, (००) (०१) रामटेक तिर्थक्षेत्र विकास योजनेतंर्गत तिर्थक्षेत्र विकास (कार्यक्रम) (२२१७ A २२५) ३१ सहाय्यक अनुदाने (वेतनेतर) या लेखाशिर्षाखाली करण्यात यावा.
३. शासन निर्णय दिनांक २१.०५.२०१८ मधील अटी शर्तीनुसार प्रथमत: रुपये ७ कोटीमधून करावयाच्या कामांच्या सविस्तर अंदाजपत्रकांना सक्षम अधिकाऱ्यांची तांत्रिक मान्यता घेण्यात यावी व त्यानंतरच संबंधीत अंमलबजावणी यंत्रणांना निधी वितरणाची कार्यवाही जिल्हाधिकारी नागपूर यांनी करावी.
४. शासन दिनांक २१.०५.२०१८ मधील इतर अटी शर्ती कायम राहतील.
५. जिल्हाधिकारी नागपूर यांनी शासन परिपत्रक वित्त विभाग क्रमांक अर्थसं-२०१८/प्र.क्र.६९/अर्थ-३, दिनांक ०२.०४.२०१८ मधील विहित अटी व शर्तीची पुर्तता होत असल्याबाबत खातरजमा करावी.
६. सदर निधी आंहरित करुन वितरित करण्यासाठी जिल्हाधिकारी, नागपूर यांना नियंत्रक अधिकारी म्हणून घोषित करण्यात येत आहे.
७. सदरचा शासन निर्णय नियोजन विभागाच्या सहमतीने व त्यांच्याकडील अनौपचारिक संदर्भ क्र.१००/१८/१४४४, दिनांक ०७.०९.२०१८ तसेच वित्त विभागाच्या सहमतीने त्यांच्याकडील अनौपचारिक संदर्भ क्रमांक २४३/व्यय-३, दिनांक १२.०९.२०१८ ला अनुसरुन निर्गमित करण्यात येत आहे.
# Page 3