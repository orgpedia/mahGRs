# Page 1
सन २०२२-२०२३ या आर्थिक वर्षात राष्ट्रीय नगर उपजिविका अभियान (NULM) अंतर्गत कार्यरत पदांचे वेतन अनुदान वितरीत करण्याबाबत.
महाराष्ट्र शासन
नगर विकास विभाग
शासन निर्णय क्रमांक संकिर्ण-२०२१/प्र.क्र.१२१/नवि-२०
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२
दिनांक :- ११ एप्रिल, २०२२.
वाचा :- (१) नगरपरिषद प्रशासन संचालनालय, क्र.न.प.प्र.स. / २०२२-२३/DAY-NULM / अनुदान मागणी/कक्ष-१०/१४४७, दिनांक ०४.०४.२०२२.
प्रस्तावना : केंद्र शासन पुरस्कृत “सुवर्ण जयंती शहरी रोजगार योजनेची” पुनर्रचना करुन त्यांचे “राष्ट्रीय नागरी उपजिविका अभियान” (National Urban Livelihoods Mission) मध्ये रुपांतर करुन राज्यामध्ये अंमलबजावणी करण्यात येत आहे. सदर अभियानांतर्गत शहरी गरीब कुटूंबातील व्यक्तींना कौशल्य प्रशिक्षण देऊन रोजगाराची किंवा स्वंयरोजगाराची संधी उपलब्ध करुन देणे, नागरी बेघरांना मुलभूत सेवा उपलब्ध असलेल्या निवाऱ्यांची सुविधा उपलब्ध करणे, नागरी भागातील फेरीवाल्यांच्या उपजिविका संबंधी समस्या सोडविणे, शहरी गरीब कुटूंबांच्या राहणीमानाचा दर्जा सुधारुन शहरी दारिद्र्य कमी करणे इत्यादी उपाययोजना अंमलात आणण्यासाठी या अभियानांतर्गत कार्यरत पदांच्या वेतनासाठी सन २०२२-२०२३ करीता वेतनाची रु.८५.०० लक्ष तरतूद वितरीत करण्याची मागणी संदर्भाधीन पत्रान्वये उपायुक्त, नगरपरिषद प्रशासन संचालनालय, वरळी, मुंबई यांनी केली आहे.
सन २०२२-२०२३ करीता वेतनासाठी अर्थसंकल्पीय तरतूद करण्यात आली असून राष्ट्रीय नागरी उपजिविका अभियान (NULM) अंतर्गत कार्यरत पदांचे वेतन अनुदान वितरीत करण्याची बाब शासनाच्या विचाराधीन होती. यासंदर्भात पुढील प्रमाणे निर्णय घेण्यात येत आहे.
शासन निर्णय :
राष्ट्रीय नागरी उपजिविका अभियान अंतर्गत राज्य अभियान व्यवस्थापन कक्षासाठी निर्माण केलेल्या पदांच्या वेतनासाठी सन २०२२-२०२३ या आर्थिक वर्षाकरीता वित्त विभागाकडून अर्थसंकल्पीय वित्तीय प्रणालीवर प्राप्त झालेली रू.८५.०० लक्ष इतकी तरतूद आयुक्त तथा संचालक, नगरपरिषद प्रशासन संचालनालय तथा राज्य अभियान संचालक, राष्ट्रीय नागरी उपजिविका अभियान यांच्याकडे वितरीत करण्यात येत आहे.
# Page 2
शासन निर्णय क्रमांक: संकिर्ण-२०२१/प्र.क्र.१२१/नवि-२०
०२. सदर निधी आहरित करण्यासाठी सहाय्यक आयुक्त (लेखा), नगरपरिषद प्रशासन संचालनालय, मुंबई यांना आहरण व संवितरण अधिकारी म्हणून घोषित करण्यात येत असून सह आयुक्त, नगरपरिषद प्रशासन संचालनालय यांना नियंत्रक अधिकारी म्हणून घोषित करण्यात येत आहे. त्यांनी सदर रक्कमेचे देयक अधिदान व लेखा कार्यालय, बांद्रा (पुर्व), मुंबई येथे सादर करुन धनादेश प्राप्त करुन घ्यावा.
०३. या प्रयोजनासाठी होणारा खर्च नगर विकास विभाग - मागणी क्रमांक एफ-३, २२३०, कामगार व सेवायोजन, ०२ सेवायोजन सेवा, १०१ सेवायोजन सेवा, ०३ शहरी सेवायोजना उपजिविका कार्यक्रम, (०३) (०२) राष्ट्रीय नागरी उपजिविका अभियान (केंद्र पुरस्कृत योजना) (योजनांतर्गत), (राज्य हिस्सा ४०%) (२२३०६०५६) (१) वेतन या लेखाशिर्षाखाली सन २०२२-२०२३ करीता मंजूर उपलब्ध तरतूदीमधून भागविण्यात यावा.