# Page 1
ठाणे महानगरपालिकेतील उप संचालक, नगर रचना हे पद सह संचालक, नगर रचना पदामध्ये तात्पुरत्या स्वरुपात दर्जोन्नत करुन सदर पदाचा अतिरिक्त कार्यभार श्री. न. रा. कावळे, सह संचालक, नगर रचना यांचेकडे सोपविणेबाबत.
महाराष्ट्र शासन
नगर विकास विभाग
शासन निर्णय क्रमांक : अतिका-६९२०/प्र.क्र.६३/२०२०/नवि-२७,
मादाम कामा मार्ग, हुतात्मा राजगुरु चौक,
चौथा मजला, मंत्रालय, मुंबई-४०० ०३२.
दिनांक : २० मार्च, २०२०.
वाचा : शासन निर्णय क्रमांक : ठामपा-२११६/प्र.क्र.३१(अ)/नवि-२३, दि.१९.०९.२०१९.
शासन निर्णय :
शासन निर्णय दि.१९.०९.२०१९ अन्वये ठाणे महानगरपालिकेच्या आस्थापनेवर विविध संवर्गातील पदे निर्माण करण्याची मान्यता देण्यात आली आहे. सदर शासन निर्णयानुसार उप संचालक, नगर रचना संवर्गाचे एक पद निर्माण करण्यात आले आहे.
०२. ठाणे महानगरपालिका, ठाणे यांच्या मार्फत समूह विकास (Cluster Development) ची कार्यवाही तातडीने करावयाची असल्याने उप संचालक, नगर रचना हे पद भरण्याची आवश्यकता विचारात घेता, शासन परिपत्रक क्र. एसआव्ही-२०१८/प्र.क्र.२०८/कार्या.१२, दि.०५.०९.२०१८ मधील तरतूदीनुसार प्रशासकीय कारणास्तव, ठाणे महानगरपालिकेतील उप संचालक, नगर रचना हे पद सह संचालक, नगर रचना पदामध्ये तात्पुरत्या स्वरुपात दर्जोन्नत करुन, सदर पदाचा अतिरिक्त कार्यभार शासनाचे पुढील आदेश होईपर्यंत श्री.न. रा. कावळे, सह संचालक, नगर रचना, महाराष्ट्र राज्य रस्ते विकास महामंडळ, मुंबई यांचेकडे यांचेकडे सोपविण्यात येत आहे. श्री. कावळे यांनी त्यांच्या मूळ पदाच्या कर्तव्य व जबाबदाऱ्यासह सह संचालक, नगर रचना, ठाणे महानगरपालिका या पदाचा अतिरिक्त कार्यभार सांभाळून आयुक्त, ठाणे महानगरपालिका यांच्या निदेशानुसार काम करावे.
०३. या आदेशाचा अनुपालन अहवाल संबंधित कार्यालय / संचालक, नगर रचना, पुणे यांनी nitin.shelke@nic.in या ई-मेल पत्त्यावर तात्काळ सादर करावा.
# Page 2