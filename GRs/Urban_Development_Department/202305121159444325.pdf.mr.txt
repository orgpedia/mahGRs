# Page 1
नागपूर मेट्रो रेल टप्पा-२ प्रकल्पाच्या अंमलबजावणीस सुधारित मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : एनएमआर-३३१८/प्र.क्र.१४५/नवि-७,
मंत्रालय, मुंबई ४०० ०३२.
दिनांक : १२ मे, २०२३.
संदर्भ: १) नगर विकास विभाग, शासन निर्णय क्रमांक: एनएमआर-३३१८/प्र.क्र.१४५/नवि-७, दिनांक १४ जानेवारी, २०१९.
२) गृहनिर्माण व शहरी कार्य मंत्रालय, भारत सरकार यांचे K-१४०११/०६/२०१९-MRT, दिनांक २९.१२.२०२२ रोजीचे पत्र.
प्रस्तावना : नागपूर शहराची वाढती लोकसंख्या आणि वाहनांची संख्या या अनुषंगाने निर्माण झालेल्या वाहतुक समस्या लक्षात घेवून सार्वजनिक वाहतुक व्यवस्था सक्षम करण्याच्या दृष्टीने शासनाने माहे जानेवारी, २०१४ मध्ये नागपूर मेट्रो रेल टप्पा-१ प्रकल्प राबविण्यास मान्यता दिली. सदरच्या एकूण ४०.०२ कि.मी. लांबी व ३२ स्थानक असलेल्या प्रकल्पाची उभारणी महाराष्ट्र मेट्रो रेल कॉर्पोरेशन लि. या एसपीव्ही कंपनीकडून करण्यात आली असून टप्पा-१ प्रकल्पाच्या संपूर्ण मार्गिकेचे दिनांक ११ डिसेंबर, २०२२ रोजी लोकार्पण करण्यात आले आहे.
नागपूर मेट्रो रेल टप्पा-१ मेट्रो मार्गिकेचा विस्तार करण्यासाठी टप्पा-२ अंतर्गत ४८.२९ कि.मी. लांबी व रु.११२३९ कोटी खर्चाच्या उन्नत मेट्रो मार्गिकेची महामेट्रोमार्फत अंमलबजावणी करण्यास संदर्भाधीन शासन निर्णय दिनांक १४ जानेवारी, २०१९ अन्वये मान्यता देण्यात आली होती. सदरचा प्रकल्प खर्चाचा वित्तीय आराखडा “इक्विटी शेअरिंग मॉडेल"आधारे प्रस्तावित करण्यात आला असल्याने प्रकल्प प्रस्ताव केंद्र शासनाच्या मंजूरीसाठी पाठविण्यात आला होता. केंद्र शासनाने वेळोवेळी उपस्थित केलेले तांत्रिक व व वित्तीय बाबी विचारात घेऊन टप्पा-२ मधील ५ वी मार्गिका: वासुदेव नगर ते दत्तवाडी या प्रकल्पामधून वगळण्यात आली असून प्रकल्प खर्चात देखील सुधारणा झाली आहे. दिनांक ०७.१२.२०२२ रोजी पार पडलेल्या केंद्रीय मंत्रीमंडळाच्या बैठकीमध्ये सदर प्रकल्पास रु. ६७०८ कोटी खर्चासह मान्यता प्रदान करण्यात आली आहे.
त्यानुषंगाने गृहनिर्माण व शहरी कार्य मंत्रालयाने संदर्भाधीन दिनांक २९.१२.२०२२ रोजीच्या आदेशान्वये प्रकल्पाच्या अंमलबजावणीस मंजुरी प्रदान आहे.
केंद्र शासनाच्या मान्यतेच्या पार्वश्वभूमीवर सदर प्रकल्पास सुधारीत शासन मान्यता देणे आवश्यक आहे.
सबब, संदर्भाधीन शासन निर्णय दि. १४ जानेवारी २०१९ अधिक्रमित करून सुधारित शासन निर्णय निर्गमित करण्याचे शासनाच्या विचाराधीन होते. त्यानुषंगाने शासनाने पुढीलप्रमाणे निर्णय घेतला आहे:
शासन निर्णय : नागपूर मेट्रो रेल टप्पा-२ प्रकल्पास केंद्र शासनाने दिलेल्या मंजुरीच्या पार्श्वभूमीवर संदर्भाधीन शासन निर्णय दि. १४ जानेवारी २०१९ अधिक्रमित करून सदर प्रकल्पाची महाराष्ट्र मेट्रो रेल कॉर्पोरेशन लि. नागपूर यांच्यामार्फत अंमलबजावणी करण्यास पुढीलप्रमाणे सुधारीत मान्यता देण्यात येत आहे:
# Page 2
शासन निर्णय क्रमांकः एनएमआर-३३१८/प्र.क्र.१४५/नवि-७
१) नागपूर मेट्रो रेल प्रकल्प टप्पा-२ च्या करिता रू. ६७०८ कोटीच्या खर्चास व खालील मार्गिकांना मान्यता देण्यात येत आहे.
------------------------------------------------------------------------------------------------
| अ.क्र. | मार्गिका | फेज-२ मार्गिका | लांबी (कि.मी) | स्थानके |
| १ | उत्तर- दक्षिण | MIHAN MIDC ESR (मार्गिका १A – दक्षिण मार्गिकेचे विस्तार) | १८.६५ | १० |
| २ | उत्तर- दक्षिण | ऑटोमोटिव्ह चौक ते कन्हान नदी (मार्गिका २A –उत्तर मार्गिकेचे विस्तार) | १३.०० | १२ |
| ३ | पुर्व- पश्चिम | लोकमान्य नगर ते हिंगणा (मार्गिका ३A-पश्चिम मार्गिकेचे विस्तार) | ६.६५ | ७ |
| ४ | पुर्व-पश्चिम | प्रजापती नगर ते ट्रान्सपोर्ट नगर (मार्गिका ४A- पुर्व मार्गिकेचे विस्तार) | ५.५० | ३ |
| एकूण | ४३.८० | ३२ |
------------------------------------------------------------------------------------------------
२) सदर प्रकल्पासाठी सोबतच्या परिशिष्ट-१ मध्ये नमूद केलेल्या विविध संस्थांच्या वित्तीय सहभाग आराखड्यास मान्यता देण्यात येत आहे.
३) सदर प्रकल्पासाठी राज्य शासनाकडून रु.९९८.२० कोटी समभाग स्वरुपात त्याचप्रमाणे केंद्रीय करांच्या ५० टक्के रु. १९७ कोटी व बांधकाम कालावधी दरम्यानचे व्याजाकरिता रु. १५ कोटी असे एकूण रु. २१२ कोटी रक्कम बिनव्याजी दुय्यम कर्ज स्वरुपात महाराष्ट्र मेट्रो रेल कॉर्पोरेशन लि. यांना वित्तीय हिस्सा उपलब्ध करुन देण्यास मान्यता देण्यात येत आहे.
४) सदर प्रकल्पासाठी रु. ३५८५.६० कोटी रक्कमेच्या मर्यादेत द्विपक्षीय / बहुपक्षीय कर्ज, सदर कर्जाची व्याजासह परतफेडीची जबाबदारी महाराष्ट्र मेट्रो रेल कॉर्पोरेशन लिमिटेडची राहील, या अटीवर घेण्यास मान्यता देण्यात येत आहे.
५) सदर प्रकल्पामध्ये महाराष्ट्र शासनाचा समभाग रु.९९८.२० कोटी तसेच केंद्रीय करांच्या ५० टक्के व बांधकाम कालावधी दरम्यानचे व्याज याकरिता रु.२१२ कोटी रक्कमेचे दुय्यम कर्ज या व्यतिरिक्त राज्य शासनावर कुठलेही प्रत्यक्ष तसेच अप्रत्यक्ष दायित्व येणार नाही.
६) सदर प्रकल्पाकरिता सोबतच्या परिशिष्ट-१ मध्ये नमूद केल्याप्रमाणे महाराष्ट्र औद्योगिक विकास महामंडळ (एमआयडीसी) व महाराष्ट्र विमानतळ विकास कंपनी (एमएडीसी) यांचेमार्फत प्रत्येकी रु.
२८४ कोटी इतके अनुदान महामेट्रोला देण्यासाठी एमआयडीसी व एमएडीसी यांना निर्देश देण्यात येत आहेत.
७) मेट्रो सेवेसाठी खाली नमूद केल्यानुसार प्रवासी भाडे दरास तत्वतः मान्यता देण्यात येत आहे. या भाड्यामध्ये ठराविक कालावधीनंतर आवश्यकतेप्रमाणे सुधारणा करण्याचे अधिकार महामेट्रो कंपनीस देण्यात येत आहे.
--------------------------------------------------------------------------------------------------------------------------------
| अ. क्र. | अंतर (कि.मी.) | डीएमआरसीचे सन २०१७-१८ चे भाडे (रू) | नागपूर मेट्रो रेल प्रकल्प फेज-२ चे सन २०२७-२८ चे प्रस्तावित भाडे (रू) |
| १ | ०-२ | १० | २० |
| २ | २-५ | २० | ४० |
| ३ | ५-१२ | ३० | ६० |
| ४ | १२-२१ | ४० | ८० |
| ५ | २१-३२ | ५० | १०० |
--------------------------------------------------------------------------------------------------------------------------------
पृष्ठ ९ पैकी २
# Page 3
शासन निर्णय क्रमांकः एनएमआर-३३१८/प्र.क्र.१४५/नवि-७
७) नागपूर मेट्रो रेल प्रकल्पाचा दुसरा टप्पा -महत्वाकांक्षी नागरी वाहतुक प्रकल्प' म्हणून घोषित करण्यास मान्यता देण्यात येत आहे.
८) मेट्रो रेल्वे कायदा, १९७८, मेट्रो रेल्वे कायदा, २००२, मेट्रो रेल्वे (सुधारणा) कायदा, २००९ आणि रेल्वे कायदा, १९८९ अंतर्गत अंमलबजावणीसाठी मान्यता देण्यात येत आहे.
९) महा-मेट्रो फेज-२ चे विस्तारीत मार्गिकेमध्ये येणारे क्षेत्र तसेच स्टेशन, पार्कींग व संपत्ती विकास याकरीता महाराष्ट्र मेट्रो रेल कॉर्पोरेशन लि. ला हस्तांतरीत करण्यात आलेल्या क्षेत्रासाठी एसपीए (SPA) म्हणून मान्यता देण्यात येत आहे.
१०) महाराष्ट्र प्रादेशिक व नगर रचना अधिनियम, १९६६ च्या अंतर्गत नागपूर मेट्रो रेल टप्पा-२ च्या पारगमन अभिमुख विकास (टीओडी) कॉरिडॉरचे विस्तारीकरण करण्यास मान्यता देण्यात येत आहे.
११) सदर प्रकल्प अंमलबजावणीच्या दृष्टीकोनातून धोरणात्मक निर्णय घेण्यासाठी शासनातर्फे परिशिष्ट ३ मध्ये नमूद खालील केल्याप्रमाणे प्रमाणे उच्चाधिकार समिती (High Power Committee) गठीत करून समितीच्या कार्यक्षेत्रास मान्यता देण्यात येत आहे.
१२) सोबतच्या परिशिष्ट-४ मध्ये नमूद केल्याप्रमाणे "समर्पित नागरी परिवहन निधी" च्या उभारणीस आणि इतर स्रोतामधून उपलब्ध झालेला निधी "समर्पित नागरी परिवहन निधी" मध्ये जमा करुन तो निधी सदर प्रकल्पासाठी घेतलेल्या कर्जाची परतफेड, कार्यान्वयन व देखभाल (O&M), भविष्यात येणाऱ्या पायाभूत सुविधा प्रकल्पांची अंमलबजावणी करण्यासाठी इ. साठी महामेट्रोने वापरण्यास मान्यता देण्यात येत आहे.
१३) नागपूर व पुणे मेट्रो रेल्वे प्रकल्पांतर्गत येणाऱ्या प्रकल्प बाधितांचे (PAP) पुनर्वसन व पुनर्वसाहत करण्याकरिता गृहनिर्माण व विशेष सहाय्य विभाग, शासन निर्णय क्रमांक प्रकल्प-१७००/सीआर ३१/स्लम-२, दिनांक १२.१२.२००० अन्वये लागू केलेले “मुंबई नागरी परिवहन प्रकल्प पुनर्वसन व पुनर्वसाहत धोरण (MUTP-R & R Policy)” लागू करण्यास मान्यता देण्यात येत आहे.
१४) सदर प्रकल्पाच्या मंजूर प्रकल्प पुर्णत्व किंमतीमध्ये किंमतवाढ, चलन विनिमय दरांतील बदल, प्रकल्पाच्या व्याप्तीमध्ये बदल, डीपीआरमध्ये न दर्शविलेल्या आवश्यक बाबींचा समावेश, प्रकल्प उभारणीच्या विहीत मुदतीमध्ये वा त्यापुढे टाळता येणारा विलंब, अशा कारणांमुळे वाढ झाल्यास असा वाढीव खर्च स्थानिक प्राधिकरण, शासकीय/निमशासकीय संस्था त्यांच्याकडील जमिनी (डीपीआरमध्ये दर्शविलेल्या जमिनीव्यतिरिक्त) उपलब्ध करून घेऊन अशा जमिनीचे विकसन करून टीओडी, एफएसआय वा इतर अनुषंगिक माध्यमातून निर्माण होणाऱ्या आर्थिक स्रोतामधून भागविण्यास मान्यता देण्यात येत आहे.
१५) सध्या महानगरपालिका अधिनियम, १९६६ च्या कलम १४९ - बी अंतर्गत नागपूर महानगरपालिका हद्दीमध्ये १% अधिभार आकारला जातो. सदर प्रकल्पाचे संरेखन विचारात घेता महाराष्ट्र जिल्हा परिषद व पंचायत समिती कायदा, १९६१ मध्ये ही त्यानुषंगाने दुरूस्ती करण्यास मान्यता देण्यात येत आहे.
१६) सदर मेट्रो प्रकल्पाच्या मार्गिकेमध्ये तसेच मेट्रो स्थानकांमध्ये गरज वाटल्यास किरकोळ बदल करण्यास, प्रकल्पाच्या व्याप्तीमध्ये अथवा प्रकल्पाच्या खर्चात वाढ होत असल्यास त्यास शासनाची पूर्व मान्यता घेण्याच्या अटीवर, महाराष्ट्र मेट्रो रेल कॉर्पोरेशन (महामेट्रो) ला प्राधिकृत करण्यात येत आहे.
१७) सदर प्रकल्पाच्या खर्चात भूसंपादन, पुनर्वसन व पुनर्वसाहतीकरण यामधील विलंबामुळे वाढ होणार नाही याची महामेट्रोने दक्षता घ्यावी.
१८) सदर मेट्रो रेल प्रकल्पाच्या बांधकाम खर्चात अवाजवी वाढ होणार नाही याची दक्षता घेऊन प्रकल्पाची उभारणी पुढील ५ वर्षात करावी.
पृष्ठ ९ पैकी ३
# Page 4
शासन निर्णय क्रमांकः एनएमआर-३३१८/प्र.क्र.१४५/नवि-७
सदरचा शासन निर्णय नियोजन विभाग अनौपचारीक संदर्भ क्र. २०/१४४४, दिनांक ०७/०२/२०२३ व वित्त विभाग अनौपचारीक संदर्भ क्र. १८८, दिनांक ०८/०५/२०२३ अन्वये प्राप्त मान्यता व दिनांक ०५.०४.२०२३ रोजी पार पडलेल्या मंत्रिमंडळ बैठकीतील निर्णयानुसार निर्गमित करण्यात येत आहे.
# Page 5
# Page 6
# Page 7
# Page 8
# Page 9