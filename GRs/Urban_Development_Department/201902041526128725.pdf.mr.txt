# Page 1
नवी मुंबई महानगरपालिकेच्या सर्वसाधारण सभेने दि. २६.०८.२०१६ रोजी पारीत केलेला ठराव क्र. ११९८ व दि. १५.०२.२०१७ रोजीचा ठराव क्र.१२७४ मधील उप सूचना अंतिमतः विखंडीत करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- नमुंम - १२१७/प्र.क्र.२२९/१७/नवि-२८
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई-४०० ०३२.
दिनांक:- ०४ फेब्रुवारी, २०१९
संदर्भ :- १) नगर विकास विभाग, शासन निर्णय क्र.नमुंम-१२१७/प्र.क्र.२२९/१७/नवि-२८, दि.३.०६.२०१८.
२) महापौर, नवी मुंबई महानगरपालिका यांचे पत्र क्र.नमुंमपा/महापौर कार्यालय/१८९४/ २०१८, दि.२८.०८.२०१८.
३) आयुक्त, नवी मुंबई महानगरपालिका यांचे पत्र क्र.नमुंमपा/क्री.सां./९५३/२०१८, दि.२०.१०.२०१८.
प्रस्तावनाः
नवी मुंबई महानगरपालिकेच्या सर्वसाधारण सभेने दि.२६.०८.२०१६ रोजी मंजूर केलेला ठराव क्र.११९८ मधील “अट क्र.१७ मध्ये खेळाडूंची कामगिरी उपरोक्त निकषावर तपासून शिष्यवृत्ती मंजूर अथवा नामंजूर करण्याचे अधिकार मा. आयुक्त या ऐवजी मा. सभापती क्रिडा व सांस्कृतिक कार्यक्रम समिती यांना असतील” ही उपसूचना, त्याचप्रमाणे नवी मुंबई महानगरपालिकेच्या सर्वसाधारण सभेने दि.१५.०२.२०१७ रोजी मंजूर केलेल्या ठराव क्र.१२७४ मधील बाब क्र.११ मध्ये नमूद केलेली “मा.आयुक्त या ऐवजी मा. सभापती क्रिडा व सांस्कृतिक कार्यक्रम समितीस सर्व अधिकार असतील” ही उपसूचना महानगरपालिकेच्या व्यापक लोकहिताच्या विरुद्ध असल्याचे दिसून येत असल्याने, महाराष्ट्र महानगरपालिका अधिनियमाच्या कलम-४५१ (१) मधील तरतुदीनुसार शासनास असलेल्या अधिकारान्वये संदर्भीय दि.०३.०६.२०१८ च्या शासन निर्णयान्वये निलंबित करण्यात आली. तसेच महाराष्ट्र महानगरपालिका अधिनियमाच्या कलम-४५१ (२) नुसार संबंधितांना अभिवेदन करण्याबाबत सूचित करण्यात आले.
२. त्याअनुषंगाने महापौर, नवी मुंबई महानगरपालिका यांनी संदर्भीय दि. २८.०८.२०१८ च्या पत्रान्वये असे सादर केले आहे की, सदर खेळाडूंची कामगिरी तपासून त्यांना शिष्यवृत्ती मंजूर/नामंजूर करण्याची जबाबदारी फक्त आयुक्तांवर सोपविणे योग्य राहणार नाही. सदर ठराव अधिनियमातील तरतुदींशी सुसंगत आहे. क्रीडा व सांस्कृतिक कार्यक्रम समिती आणि महानगरपालिका सदस्य हे लोकशाही पद्धतीने निवडून आलेले असल्याने, महानगरपालिकेने घेतलेला निर्णय व्यापक लोकहिताच्या विरुद्ध असल्याचे दिसून येत नाही.
# Page 2
शासन निर्णय क्रमांकः नमुंम-१२१७/प्र.क्र.२२९/१७/नवि-२८
३. आयुक्त, नवी मुंबई महानगरपालिका यांनी संदर्भाधीन दि.२०.१०.२०१८ च्या पत्रान्वये असे सादर केले की, दि.०३.०६.२०१८ च्या शासन निर्णयान्वये निलंबित केलेल्या उपसूचना अंतिमतः विखंडीत करण्यात याव्यात.
४. महानगरपालिकेच्या सर्वसाधारण सभेचा ठराव, महापौर, नवी मुंबई महानगरपालिका व आयुक्त, नवी मुंबई महानगरपालिका यांचे अभिप्राय विचारात घेता असे दिसून येते की, (४.१) करार/ कंत्राट तत्त्वावर निवडण्यात येणाऱ्या खेळाडू, मुख्य क्रिडा मार्गदर्शक व सहाय्यक क्रिडा मार्गदर्शक, मैदान मदतनीस-बहुउद्देशीय सेवक यांच्यासंदर्भातील निवड समितीमध्ये महानगरपालिकेच्या क्रिडा व सांस्कृतिक कार्यक्रम समितीच्या सभापतींचा (लोकप्रतिनिधी) निवड प्रक्रियेमध्ये समावेश करण्यात आलेला आहे.
(४.२) सदर खेळाडू, मार्गदर्शक व सेवक यांची निवड करण्याबाबतची कार्यवाही प्रशासकीयदृष्ट्या पार पाडताना प्रशासनातील जबाबदार अधिकारी म्हणून आयुक्त हे सदर कामे व्यवस्थितरित्या पार पाडू शकतात. त्यामुळे सदर ठराव निलंबनापृष्ठ्यर्थ केलेली कारणमिमांसा योग्यच आहे. त्यामुळे लोकप्रतिनिधींवर अविश्वास दाखविला जातो, अशी वस्तुस्थिती नाही.
(४.३) महानगरपालिकेच्या क्रिडा समितीत केवळ लोकप्रतिनिधी (नगरसेवक/नगरसेविका) यांचा समावेश असून, त्यामध्ये महानगरपालिकेच्या एकाही अधिकाऱ्याचा समावेश नाही. त्यामुळे संबंधितांच्या कराराची प्रक्रिया करण्याबाबत किंवा करार वाढविण्याबाबत गुणवत्तेवर निर्णय घेण्यासाठी अधिकाऱ्यांची आवश्यकता आहे.
(४.४) निवड प्रक्रियेमधून आलेले खेळाडू, मार्गदर्शक, सेवक इत्यादींच्या वार्षिक प्रगतीचा आढावा घेऊन त्यांचे करार वाढविण्याची कार्यवाही आयुक्त यांच्यामार्फत नि:पक्षपणे व व्यवस्थितरित्या हाताळली जाऊ शकते. तसेच खेळाडू तसेच मार्गदर्शकांची गुणवत्ता राखण्यासाठी उपाय योजिले जाऊ शकतात.
उपरोक्त बाबी विचारात घेता, प्रस्तुत ठरावांतील उपसूचना व्यापक लोकहिताच्या विरुद्ध असल्याने, अंतिमत: विखंडीत करण्याची बाब शासनाच्या विचाराधीन होती.
शासन निर्णयः
शासन निर्णय दि.३०.०६.२०१८ अन्वये नवी मुंबई महानगरपालिकेच्या सर्वसार्धारण सभेने दि.२६.०८.२०१६ रोजी मंजूर केलेला ठराव क्र. ११९८ मधील अट क्र.१७ मध्ये खेळाडूंची कामगिरी निकष तपासून शिष्यवृत्ती मंजूर अथवा नामंजूर करण्याचे अधिकार "मा. आयुक्त यांना असतील या ऐवजी मा.सभापती क्रिडा व सांस्कृतिक कार्यक्रम समिती यांना असतील” ही निलंबित केलेली उपसूचना, त्याचप्रमाणे नवी मुंबई महानगरपालिकेच्या सर्वसाधारण सभेने दि.१५.०२.२०१७ रोजी मंजूर केलेल्या ठराव क्र.१२७४ मधील बाब क्र.११ मध्ये नमूद केलेली "मा.आयुक्त या ऐवजी क्रिडा समितीस सर्व अधिकार असतील” ही निलंबित केलेली उपसूचना महानगरपालिकेच्या व्यापक
पृष्ठ ३ पैकी २
# Page 3
शासन निर्णय क्रमांकः नमुंम-१२१७/प्र.क्र.२२९/१७/नवि-२८
लोकहिताच्या विरुद्ध असल्याने, महाराष्ट्र महानगरपालिका अधिनियमाच्या कलम-४५१ (३) अन्वये अंतिमत: विखंडीत करण्यात येत आहे.