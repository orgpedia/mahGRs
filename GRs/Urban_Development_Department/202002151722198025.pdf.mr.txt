# Page 1
अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र अवैध ठरल्याने, सेवा समाप्त केलेल्या मुख्याधिकारी गट-ब संवर्गातील उमेदवाराकरिता अधिसंख्य पद निर्माण करणेबाबत.
महाराष्ट्र शासन
नगर विकास विभाग
शासन निर्णय क्र. एमसीओ-२०२०/प्र.क्र.१३/नवि-१४,
मंत्रालय, मुख्य इमारत (४ था मजला),
हुतात्मा राजगुरू चौक, मादाम कामा रोड,
मुंबई ४०० ०३२.
दिनांक : १४ फेब्रुवारी, २०२०.
संदर्भ:- सामान्य प्रशासन विभाग, शासन निर्णय क्र.बीसीसी-२०१८/प्र.क्र.३०८/१६-ब, दि.२१.१२.२०१९.
प्रस्तावना:
सामान्य प्रशासन विभागाच्या संदर्भाधीन दि.२१.१२.२०१९ रोजीच्या शासन निर्णयान्वये अनुसूचित जमाती
प्रवर्गातून नियुक्त झालेल्या तथापि, जात प्रमाणपत्र सादर करु न शकलेल्या अथवा अवैध ठरल्याने सेवा समाप्त
केलेल्या अधिकारी/ कर्मचाऱ्यांसाठी अधिसंख्य पदे निर्माण करणे, तसेच अनुषंगिक कार्यवाही करण्याबाबतची
कार्यपध्दती विहीत करण्यात आलेली आहे. त्यानुसार, नगर विकास विभागांतर्गत जात वैधता प्रमाणपत्र अवैध
ठरल्याने, सेवा समाप्त केलेल्या मुख्याधिकारी गट-ब संवर्गातील उमेदवारासाठी १ अधिसंख्य पद निर्माण करण्याची
बाब शासनाच्या विचाराधीन होती.
शासन निर्णय:
अनुसूचित जमातीचे जात प्रमाणपत्र अवैध ठरल्याने सेवा समाप्त केलेल्या अधिकाऱ्यास यांना संदर्भिय
शासन निर्णयातील तरतूदीनुसार तात्पुरती पुनर्नियुक्ती देण्यासाठी मुख्याधिकारी गट-ब संवर्गातील १ अधिसंख्य पद
निर्माण करण्यात येत आहे.
२. उपरोक्त नमूद केल्यानुसार १ अधिसंख्य पद आयुक्त तथा संचालक, नगरपरिषद प्रशासन संचालनालय,
वरळी, मुंबई यांच्या आस्थापनेवर निर्माण करण्यात येत आहे. सदर अधिसंख्य पदाबाबत शासन निर्णय क्र.असंक
१००१/प्र.क्र.२९/२००१/ वित्तीय सुधारणा, दि.१०.०९.२००१ मधील कार्यपध्दतीनुसार वित्त विभागाची मान्यता
घेण्याची कार्यवाही स्वतंत्रपणे करण्यात येईल.
३. संदर्भिय शासन निर्णयापुर्वी सेवा समाप्त करण्यात आलेल्या अधिकारी हे सेवासमाप्तीपुर्वी ज्या पदावर
कार्यरत होते, त्या पदाचे अधिसंख्य पद निर्माण करण्यात येत आहे. सदर पद तात्पुरत्या स्वरुपात ११ महिन्यांकरीता
किंवा ते सेवेत राहिले असले तर ते ज्या दिनांकाला सेवानिवृत्त झाले असते त्या दिनांकापर्यंत यापैकी जे आधी घडेल
# Page 2
शासन निर्णय क्रमांकः एमसीओ-२०२०/प्र.क्र.१३/नवि-१४,
तोपर्यंतच्या कालावधीसाठी करण्यात येत आहे. सदर अधिसंख्य पद संबंधित अधिकारी यांच्याकरीता अस्तित्वात
राहील.
४. मुख्याधिकारी गट-ब संवर्गातील १ अधिसंख्य पदाच्या वेतनावर येणारा खर्च या विभागाच्या “मागणी क्र.एफ
२, मुख्य लेखाशिर्ष २२१७, नगर विकास विभाग, ८० सर्वसाधारण, ००१ संचालन व प्रशासन (००) (०१) संचालक,
नगर परिषद प्रशासन (२२१७००४७)” या लेखाशीर्षाखाली खर्ची टाकण्यात यावा आणि संबंधित वित्तीय वर्षासाठीच्या
मंजूर अनुदानातून भागविण्यात यावा.
५. हा शासन निर्णय सामान्य प्रशासन विभाग शासन निर्णय क्र. बीसीसी-२०१८/प्र.क्र.३०८/१६-ब,
दि.२१.१२.२०१९ च्या शासन निर्णयातील तरतूदीनुसार निर्गमित करण्यात येत आहे.