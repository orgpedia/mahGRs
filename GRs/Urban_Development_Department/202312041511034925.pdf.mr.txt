# Page 1
मिरा-भाईंदर महानगरपालिकेच्या आस्थापनेवरील श्री. सुरेश वाकोडे यांच्या अतिरिक्त शहर अभियंता' या पदावरील नेमणुकीस, मिरा-भाईंदर महानगरपालिका सेवाप्रवेश नियमातील तरतूदीनुसार शासन मान्यता देण्याबाबत.
महाराष्ट्र शासन
नगर विकास विभाग,
शासन निर्णय क्रमांक :- मिभाम-१२२२/प्र.क्र. १५१/नवि-२८
मंत्रालय (मुख्य इमारत), ४ था मजला, मादाम कामा मार्ग,
हुतात्मा राजगुरू चौक, मुंबई-४०० ०३२.
दिनांक:- ०४ डिसेंबर, २०२३
संदर्भ :- १) नगर विकास विभाग, शासन निर्णय क्र.मिभाम-१११६/प्र.क्र.३६(भाग-१)/१६/नवि-२८, दि.२६.०२.२०१९.
२) नगर विकास विभाग, शासन निर्णय क्र.मिभाम-१११६/प्र.क्र.३५/१६/नवि-२८, दि.२८.०५.२०१९.
३) नगर विकास विभाग, शासन निर्णय क्र.मिभाम-१११६/प्र.क्र.३५/नवि-२८, दि.२५.११.२०२१.
४) नगर विकास विभाग, शासन निर्णय क्र.मिभाम-११२२/सं.क्र.४०१/प्र.क्र.२८/नवि-२८, दि.२८.०४.२०२३.
५) आयुक्त, मिरा-भाईंदर महानगरपालिका यांचे पत्र क्र.मनपा/आस्था/१५८६/२०२२-२३, दि.१७.११.२०२२.
प्रस्तावना मिरा-भाईंदर महानगरपालिकेचा आकृतीबंध संदर्भाधीन दि. २६.०२.२०१९ च्या शासन निर्णयान्वये मंजूर केलेला आहे. त्यास अनुसरून दि.३०.०५.२०२२ च्या आदेशान्वये, श्री. सुरेश वाकोडे, ‘कार्यकारी अभियंता’ यांना जेष्ठतेनुसार खुल्या प्रवर्गात निव्वळ तात्पुरत्या स्वरूपात मा. सर्वोच्च न्यायालयात दाखल केलेल्या विशेष अनुमती याचिका क्र. २८३०६/२०१७ तसेच, दि.०७.०५.२०२१ रोजीच्या शासन निर्णय प्रकरणी मा. उच्च न्यायालय, मुंबई येथे दाखल केलेल्या याचिकेवरील अंतिम निर्णयाच्या अधीन राहून अतिरिक्त शहर अभियंता' या पदावर पदोन्नती देण्यात आलेली आहे. या पदोन्नतीस/पदस्थापनेस मिरा-भाईंदर महानगरपालिका सेवाप्रवेश नियमातील तरतूदीनुसार शासन मान्यता देण्याबाबतचा मिरा-भाईंदर महानगरपालिकेने प्रस्ताव दि.१७.११.२०२२ च्या पत्रान्वये शासनास सादर केला आहे.
२. श्री. सुरेश वाकोडे यांच्या 'अतिरिक्त शहर अभियंता पदावरील नेमणुकीस मिरा-भाईंदर महानगरपालिका प्रशासकीय ठराव क्र. ६५, दि.१३.१०.२०२२ अन्वये, मिरा-भाईंदर महानगरपालिका सुधारित सेवा (सेवाप्रवेश व सेवांचे वर्गीकरण) नियम-२०१९ मधील तरतूदीनुसार, श्री. सुरेश वाकोडे, ‘कार्यकारी अभियंता’ यांना ‘अतिरिक्त शहर अभियंता' या पदावर शासन मान्यता मिळण्याच्या अधीन राहून पदोन्नतीस मान्यता देण्यात आलेली आहे. त्याअनुषंगाने श्री. सुरेश वाकोडे, यांच्या ‘अतिरिक्त शहर अभियंता’ या पदावरील नेमणुकीस शासन मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः मिभाम-१२२२/प्र.क्र. १५१/नवि-२८
शासन निर्णयः
आयुक्त, मिरा-भाईंदर महानगरपालिका यांचे दि.३०.०५.२०२२ च्या आदेशान्वये, श्री.
सुरेश वाकोडे, ‘कार्यकारी अभियंता' यांना जेष्ठतेनुसार खुल्या प्रवर्गात निव्वळ तात्पुरत्या स्वरूपात मा. सर्वोच्च न्यायालयात दाखल केलेल्या विशेष अनुमती याचिका क्र. २८३०६/२०१७ तसेच, दि.०७.०५.२०२१ रोजीच्या शासन निर्णय प्रकरणी मा. उच्च न्यायालय, मुंबई येथे दाखल केलेल्या याचिकेवरील अंतिम निर्णयाच्या अधीन राहून 'अतिरिक्त शहर अभियंता' या पदावरील पदोन्नतीस दिलेली मान्यता विचारात घेता, श्री. सुरेश वाकोडे, यांच्या ‘अतिरिक्त शहर अभियंता' मिरा भाईंदर महानगरपालिका या पदावरील पदस्थापनेस, मिरा-भाईंदर महानगरपालिका सेवाप्रवेश नियमातील तरतूदीनुसार शासन मंजुरी देण्यात येत आहे.