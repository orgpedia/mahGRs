# Page 1
केंद्र पुरस्कृत स्वच्छ महाराष्ट्र अभियान (नागरी) २.० अंतर्गत प्रकल्पांच्या अंमलबजावणी बाबत मार्गदर्शक सूचना.
महाराष्ट्र शासन
नगर विकास विभाग
शासन परिपत्रक क्रमांक:- स्वमअ-२०२२/प्र.क्र ६ (शिकाना)/नवि-३४
हुतात्मा राजगुरू चौक, मादाम कामा मार्ग,
मंत्रालय, मुंबई ४०००३२
दिनांक :- १४ फेब्रुवारी, २०२३
संदर्भ: १) शहर व नगर विकास मंत्रालय, भारत सरकार यांच्या स्वच्छ भारत अभियान-२.० योजनेच्या मार्गदर्शक सूचना.
२) नगर विकास विभाग, शासन निर्णय क्र:- स्वमअ-२०२२/प्र.क्र ७३/नवि-३४ दि. १५ जुलै २०२२ ३) महाराष्ट्र जीवन प्राधिकरणाचे पत्र क्र.जा.क्र.मजीप्रा/सस/तांशा- ४/४७९, दि.८ एप्रिल २०२१ ४) पाणी पुरवठा व स्वच्छता विभागाचा शासन निर्णय क्र.ग्रापाधो-२०२१/प्र.क्र.१२२/पापु-७, दि. २९ जून २०२२ ५) महाराष्ट्र जीवन प्राधिकरणाचे पत्र क्र. जा.क्र. मजीप्रा/सस/तांशा-१/९९७, दि. २६ जुलै २०२२.
६) शासन परिपत्रक क्र. अमृत-२०२२/प्र.क्र.२०३/नवि-३३, दिनांक १६ सप्टेंबर, २०२२.
परिपत्रक
“स्वच्छ भारत अभियानात” सातत्य राखण्याच्या दृष्टीने व संपूर्ण नागरी भारत कचरा मुक्त करण्याच्या दृष्टीने वैयक्तिक, सामुदायिक व सार्वजनिक शौचालयांकरिताच्या गुंतवणूकीमध्ये सातत्य राखणे, वापरलेले पाणी व मैला यांची प्रक्रिया, विल्हेवाट, व पुनर्वापर करणे, सर्व प्रकारच्या घनकचऱ्याचे व्यवस्थापन करणे व जुना साठलेला कचरा, प्लास्टिक कचरा, बांधकाम व पाडकाम कचरा इत्यादींची विल्हेवाट लावणे व व्यवस्थापन करणे व याकरिता आर्थिक मदत करणे इत्यादी गरजा विचारात घेऊन केंद्र शासनाच्या गृहनिर्माण तथा नागरी कार्य मंत्रालयाद्वारे “स्वच्छ भारत अभियान नागरी २.०” चा प्रारंभ करण्यात आला आहे. सदर अभियान दिनांक २ ऑक्टोबर, २०२१ ते दिनांक १ ऑक्टोबर, २०२६ पर्यंत राबविले जाणार आहे.
२. सर्व नागरी स्थानिक स्वराज्य संस्थानी स्वच्छ भारत अभियान - २.० अभियानांतर्गत सर्व मंजूर प्रकल्पांसाठी घनकचरा व्यवस्थापन आणि मलनिस्सारण संबंधित सर्व प्रकल्प विहित कालमर्यादेत व योग्य प्रकारे पूर्ण करणे गरजेचे आहे. यासाठी या प्रकल्पांची कामे वेगाने व सक्षमपणे अंमलबजावणी करण्यासाठी नागरी स्थानिक स्वराज्य संस्थांकरीता या मार्गदर्शक सूचना निर्गमित करण्यात येत आहेत.
३. घनकचरा व्यवस्थापन प्रकल्प- या अभियानांतर्गत मंजूर झालेल्या प्रकल्पांचे सविस्तर प्रकल्प अहवाल तयार करणे, निविदा प्रक्रिया राबविणे व प्रकल्प व्यवस्थापन सल्लागार म्हणून काम करण्यासाठी संस्थांची विभागनिहाय नामिकासूची (empanelment) तयार करण्यात आली आहे (परिशिष्ट- १). नागरी स्थानिक स्वराज्य संस्थांनी सदर नामिकासूचीतील संस्थांकडून घनकचरा व्यवस्थापनाचा सविस्तर प्रकल्प अहवाल तयार करून घेण्यात यावा. सदर सविस्तर प्रकल्प अहवालांना तांत्रिक मान्यता देण्यासाठी महाराष्ट्र जीवन प्राधिकरणास प्राधिकृत करण्यात येत असून त्याकरिता प्रकल्प किंमतीच्या १% तांत्रिक मंजुरी शुल्क महाराष्ट्र जीवन प्राधिकरणास अदा करावे, तसेच सदर १% तांत्रिक मंजुरी शुल्काच्या रक्कमेचा प्रकल्प किंमतीमध्ये समावेश करावा. तांत्रिक मान्यता प्राप्त झाल्यावर सविस्तर प्रकल्प अहवाल तात्काळ राज्य स्तरीय तांत्रिक समितीकडे मान्यतेकरीता सादर करण्यात यावा. सदर मान्यता प्राप्त झाल्यानंतरच निविदा प्रक्रिया राबविण्यात यावी.
# Page 2
शासन परिपत्रक क्रमांकः स्वमअ-२०२२/प्र.क्र ६(शिकाना)/नवि-३४ ४. मलनिस्सारण प्रकल्प - ४.१ नागरी स्थानिक स्वराज्य संस्थानी या अभियानांतर्गत मंजूर मलनिस्सारण प्रकल्पांसाठी प्रकल्प व्यवस्थापन सल्लागारांची (PMC) मार्फत सविस्तर प्रकल्प अहवाल तयार करावा.
४.२ प्रकल्प व्यवस्थापन सल्लागार (PMC) नेमण्यासाठी नागरी स्थानिक स्वराज्य संस्थांना पुढील ३ पर्यायापैकी एक पर्याय निवडण्याची मुभा राहील.
अ. महाराष्ट्र जीवन प्राधिकरणास प्रकल्प व्यवस्थापन सल्लागार म्हणून नेमता येईल.
आ. संदर्भ क्र. ३ येथील पत्रान्वये महाराष्ट्र जीवन प्राधिकरणाने प्रकल्प व्यवस्थापन सल्लागारांची (PMC) एकूण १६ संस्थांची सूची (empanelment) तयार केली असून त्यापैकी कोणत्याही एका संस्थेची प्रकल्प व्यवस्थापन सल्लागार म्हणून नेमणूक करता येईल.
इ. नागरी स्थानिक स्वराज्य संस्थांना महाराष्ट्र जीवन प्राधिकरणाने विहित केलेल्या मॉडेल RFP नुसार निविदा प्रक्रिया करून प्रकल्प व्यवस्थापन सल्लागाराची (PMC) नेमणूक करण्याची मुभा राहील.
४.३ मलनिस्सारण प्रकल्पांच्या सविस्तर प्रकल्प अहवालांना तांत्रिक मान्यता देण्यासाठी महाराष्ट्र जीवन
प्राधिकरणास प्राधिकृत करण्यात येत असून त्याकरिता प्रकल्प किंमतीच्या १% तांत्रिक मंजुरी शुल्क महाराष्ट्र जीवन प्राधिकरणास अदा करावे, तसेच सदर १% तांत्रिक मंजुरी शुल्काच्या रक्कमेचा प्रकल्प किंमतीमध्ये समावेश करावा. तांत्रिक मान्यता प्राप्त झाल्यावर सविस्तर प्रकल्प अहवाल तात्काळ राज्य स्तरीय तांत्रिक समितीकडे मान्यतेकरीता सादर करण्यात यावा. सदर मान्यता प्राप्त झाल्यानंतरच निविदा प्रक्रिया राबविण्यात यावी.
४.४ महाराष्ट्र जीवन प्राधिकरण यांनी प्रकाशित केलेल्या मलनिस्सारण प्रक्रियेच्या आदर्श निविदा पुस्तिकेच्या आधार घेऊन निविदा प्रक्रिया राबविणे बंधनकारक राहील. तसेच, सदर आदर्श निविदा पुस्तिकेतील तरतुदीपेक्षा कोणतीही वेगळी तरतूद विहित करावयाची झाल्यास त्यास मुख्य अभियंता, महाराष्ट्र जीवन प्राधिकरणाची पूर्व मान्यता घेणे बंधनकारक राहील.
४.५ संदर्भ क्र. ३ येथील पत्रान्वये महाराष्ट्र जीवन प्राधिकरणाने प्रकल्प किंमत निहाय वर्गवारी करून प्रत्येक
वर्गवारीकरिता विहित केल्यानुसार प्रकल्प व्यवस्थापन सल्लागार संस्थेस शुल्क अदा करावे. तथापि, संदर्भ क्र. ६ येथील परिपत्रकात नमूद केल्याप्रमाणे रु. ५ कोटी प्रकल्प किंमतीपर्यंत ३.२० % प्रकल्प व्यवस्थापन सल्लागार संस्थेस शुल्क विहित केले आहे, त्याऐवजी सदर वर्गवारीतील प्रकल्पांना कमाल ३% मर्यादेतच प्रकल्प व्यवस्थापन सल्लागार संस्थेस शुल्क अदा करावे.
४.६ या अभियानंतर्गत मंजूर प्रकल्पांची निविदा प्रक्रिया नागरी स्थानिक स्वराज्य संस्थेच्या पातळीवर शासनाने विहित केलेल्या कार्यपद्धती नुसार निविदा प्रक्रिया राबविण्यात यावी व पात्र निविदा धारकाची निवड करून त्यास कार्यादेश देण्यात यावेत. निविदा प्रक्रियेस वेगळ्याने शासनाच्या मान्यतेची आवश्यकता राहणार नाही.
४.७ प्रकल्पासाठी निविदा प्रक्रियेद्वारे निवडलेल्या कंत्राटदारास आगाऊ अग्रिम (Mobilisation Advance) देण्यात येऊ नये.
४.८ निविदा चालू दर सूचीनुसार प्रसिद्ध केली असल्यास सामान्यतः अधिक दराची निविदा स्वीकारू नये. तथापि, अधिक दराची निविदा स्वीकारल्यास सदर अतिरिक्त खर्चाचा भार संबंधीत नागरी स्थानिक स्वराज्य संस्थेने स्वीकारणे बंधनकारक राहील.
४.९ या अभियानंतर्गत मंजूर प्रकल्पांसाठी पाणी पुरवठा व स्वच्छता विभागाच्या संदर्भाकित शासन निर्णय दि. २९ जून २०२२ मधील तरतुदी लागू राहतील.
पृष्ठ ४ पैकी २
# Page 3
शासन परिपत्रक क्रमांकः स्वमअ-२०२२/प्र.क्र ६(शिकाना)/नवि-३४
# Page 4