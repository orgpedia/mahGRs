# Page 1
स्वर्गीय मा. बाळासाहेब ठाकरे यांच्या नावाने स्मृतीवन व स्मारक औरंगाबाद येथे उभारण्यासाठी निधी वितरीत करण्याबाबत.
महाराष्ट्र शासन
नगर विकास विभाग
शासन निर्णय क्रमांक- संकिर्ण-२०१६/प्र.क्र.४३४/नवि-२०
मंत्रालय, मुंबई-४०० ०३२.
दिनांक:- ३० जानेवारी, २०२३
वाचा:- (१) शासन निर्णय, नगर विकास विभाग क्र.स्मारक-२०१६/प्र.क्र.२७९/नवि-२४, दिनांक ०९.०३.२०२० (२) शासन निर्णय, नगर विकास विभाग क्र. संकिर्ण-२२०१५/प्र.क्र.२८८/नवि-२०, दिनांक ०४.०१.२०१६ (३) शासन निर्णय, नगर विकास विभाग क्र.संकिर्ण-२०१६/प्र.क्र ४३४/नवि-२०, दिनांक २९.०३.२०१७ (४) शासन निर्णय, नगर विकास विभाग क्र.संकिर्ण-२०१६/प्र.क्र ४३४/नवि-२०, दिनांक २२.०२.२०१९ (५) शासन निर्णय, नगर विकास विभाग क्र.संकिर्ण-२०१६/प्र.क्र ४३४/नवि-२०, दिनांक १८.०२.२०२० (६) शासन परिपत्रक, वित्त विभाग क्र. अर्थसं-२०२२/प्र.क्र.४३/अर्थ -३, दिनांक ०४.०४.२०२२
प्रस्तावना: स्व.मा.बाळासाहेब ठाकरे यांचे स्मारक व स्मृतीवन औरंगाबाद येथे उभारण्यासाठी संदर्भ क्र.१ येथील शासन निर्णयाअन्वये रु.२५,४९,१५,६११/- (रुपये पंचवीस कोटी एकोणपन्नास लाख पंधरा हजार सहाशे अकरा मात्र) इतक्या रकमेस प्रशासकीय मान्यता देण्यात आलेली आहे. विषयांकित प्रकरणी संदर्भ क्र. ३ येथील शासन निर्णयान्वये काही अटी शर्तीच्या अधिन राहून रु.५,००,००,०००/-(रुपये पाच कोटी फक्त), संदर्भ क्र.४ येथील शासन निर्णयान्वये रु.५०,००,०००/- (रुपये पन्नास लाख फक्त), तसेच संदर्भ क्र. ५ येथील शासन निर्णयान्वये रु.३,६०,००,०००/- (रुपये तीन कोटी साठ लाख फक्त) असा एकुण शासनाने रु.९.१० कोटी इतका निधी जिल्हाधिकारी, औरंगाबाद यांच्या कार्यालयास वितरीत केलेला आहे. त्यामुळे रु.२५.४९ कोटी पैकी उर्वरित निधी रु.१६.४० कोटी इतका निधी औरंगाबाद महापालिकेस विषयांकित प्रकरणासाठी उपलब्ध करुन देण्याची विनंती आयुक्त, महानगरपालिका औरंगाबाद यांनी केली आहे. या अनुषंगाने निधी उपलब्ध करुन देण्याची बाब शासनाच्या विचाराधीन होती.
शासन निर्णयः स्वर्गीय मा.बाळासाहेब ठाकरे यांच्या नावाने औरंगाबाद येथे स्मृतीवन व स्मारक उभारण्यासाठी रु.४,२०,००,०००/- (रुपये चार कोटी वीस लाख फक्त ) इतका निधी वितरीत करण्यास संदर्भ क्र.३ येथील दि.२९.०३.२०१७ च्या शासन निर्णयात नमूद अटी व शर्तीच्या अधीन राहून या शासन निर्णयान्वये मंजूरी देण्यात येत आहे.
०२. दिनांक ३१ मार्च, २०२३ अखेर ही निधी खर्च करण्याची मुदत संपल्यानंतर आयुक्त तथा संचालक, नगरपरिषद प्रशासन संचालनालय, मुंबई यांनी या लेखाशिर्षाखाली सन २०२२-२३ करीता वितरीत करण्यात येणाऱ्या सर्व निधीच्या उपयोगिताचे प्रमाणपत्र प्राप्त करुन घ्यावे. सदरची उपयोगिता प्रमाणपत्र एकत्रितरीत्या संबंधित महालेखापाल कार्यालयाकडे सादर करुन खर्चित व अखर्चित निधीचा अहवाल शासनास सादर करावा.
०३. या शासन निर्णयानुसार मंजूर व वितरीत करण्यात येत असलेल्या एकुण रक्कम रु.४,२०,००,०००/- (रुपये चार कोटी वीस लाख फक्त) चे कार्यान्वयन यंत्रणेस वितरण करण्यासाठी जिल्हाधिकारी, औरंगाबाद यांना नियंत्रण अधिकारी तसेच जिल्हा प्रशासन अधिकारी, औरंगाबाद यांना आहरण व संवितरण अधिकारी घोषित करण्यात येत आहे. आहरण व संवितरण अधिकारी यांनी सदरचा निधी आहरीत करुन कार्यान्वयन यंत्रणेस वितरीत करावा.
०४. यासंबंधीचा खर्च मागणी क्र. एफ-२, मुख्य लेखाशिर्ष २२१७, नगर विकास, ८०, सर्वसाधारण, १९१, महानगरपालिकांना सहाय्य, (००) (८३) नागरी भागात स्मारके उभारण्यासाठी महानगरपालिकांना सहाय्यक अनुदान, ३१, सहाय्यक अनुदान (वेतनेतर), (२२१७ A०३८) या लेखाशिर्षाखाली सदर लेखाशिर्षांतर्गत सन २०२२ २३ करिता मंजूर अर्थसंकल्पीय तरतुदीमधून भागविण्यात यावा.
# Page 2
शासन निर्णय क्रमांक: संकिर्ण-२०१६/प्र.क्र.४३४/नवि-२०
०५. वित्त विभागाचे शासन परिपत्रक क्रमांक अर्थसं-२०२२/प्र.क्र.४३/अर्थ-३, दि.०४.०४.२०२२ नुसार विभागास प्रदान करण्यात आलेल्या वित्तीय अधिकारानुसार सदरचा शासन निर्णय निर्गमित करण्यात येत आहे.