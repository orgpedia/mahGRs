# Page 1
यशवंतराव चव्हाण महाराष्ट्र मुक्त विद्यापीठास ठाणे केंद्र स्थापन करण्याकरीता सुविधा भूखंड देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- ठामपा-२१२०/प्र.क्र.१७७/नवि-२३
मंत्रालय (मुख्य इमारत), ४ था मजला,
मादाम कामा मार्ग, हुतात्मा राजगुरू चौक, मुंबई - ३२.
दिनांक :- ०१ डिसेंबर, २०२०
संदर्भ : (१) वरीष्ठ शैक्षणिक सल्लागार, यशवंतराव चव्हाण महाराष्ट्र मुक्त विद्यापीठ, विभागीय केंद्र, मुंबई यांचे पत्र क्र. यचममुवि/विकेंमुं/२०१९/४३९, दिनांक १९.०३.२०१९ (२) आयुक्त, ठाणे महानगरपालिका यांचे पत्र क्र. ठामपा / मुख्या- १/शविवि-२९/वियोअंक / २३६९, दिनांक ०४.०१.२०२०
प्रस्तावना : आयुक्त, ठाणे महानगरपालिका यांनी संदर्भाधीन क्र. २ च्या पत्रान्वये कळविल्यानुसार वरीष्ठ सल्लागार, यशवंतराव चव्हाण महाराष्ट्र मुक्त विद्यापीठ, नाशिक विभागीय केंद्र, मुंबई यांनी यशवंतराव मुक्त विद्यापीठाच्या मुंबई विभागीय केंद्रासाठी ठाणे महानगरपालिका क्षेत्रात नि:शुल्क मोकळा भूखंड मिळणेबाबत विनंती केली आहे.
०२. यशवंतराव चव्हाण महाराष्ट्र मुक्त विद्यापीठ, यांस ठाणे महानगरपालिकेस प्राप्त होणाऱ्या सुविधा भूखंडापैकी अथवा शैक्षणिक प्रयोजनार्थ आरक्षित भूखंड यापैकी उपलब्धतेच्या अनुषंगाने किमान १५००.०० चौ.मी. इतकी जमीन यशवंतराव चव्हाण महाराष्ट्र मुक्त विद्यापीठाच्या ठाणे येथे केंद्रास रुपये १/ प्रतीवर्ष इतक्या नाममात्र दराने ३० वर्ष भाडे पट्ट्याने देण्याच्या ठाणे महानगरपालिकेच्या प्रस्तावास अटी व शर्तींच्या अधीन राहून मान्यता देण्याबाबत संदर्भाधीन क्र. २ अन्वये विनंती केली आहे.
०३. महाराष्ट्र महानगरपालिका अधिनियमातील कलम ७९ मधील खंड (ग) मधील (चार) नुसार आयुक्त, महानगरपालिकेच्या मंजुरीने व राज्य शासनाच्या मान्यतेने शैक्षणिक प्रयोजनासाठी असलेले भूखंड भाडेपट्टयाने देण्याकरिता नियत असलेल्या अधिमुल्याच्या, भाडयाच्या, बाजार मुल्यापेक्षा किंवा इतर मोबदल्यापेक्षा कमी असेल, अशा भाडयाने आणि महापालिका लादील अशा, शर्तीस अधिन राहून ३० वर्षाहुन अधिक होणार नाही, इतक्या मुदतीकरिता भाडेपट्टयाने देता येईल अशी तरतूद करण्यात आलेली आहे.
महाराष्ट्र महानगरपालिका अधिनियमातील कलम ७९ मधील खंड (ग) मधील (चार) नुसार यशवंतराव चव्हाण महाराष्ट्र मुक्त विद्यापीठ, या संस्थेस नाममात्र रुपये १/ वार्षिक भुईभाडे या दराने ३० वर्षाकरीता भाडेपट्ट्याने देण्याकरीता ठाणे महानगरपालिकेकडून दिनांक ०४.०१.२०२० रोजीच्या प्राप्त प्रस्तावावर निर्णय घेण्याची बाब शासनाच्या विचाराधीन होती.
# Page 2
शासन निर्णय क्रमांकः ठामपा-२१२०/प्र.क्र.७०/नवि-२३
उपरोक्त बाबींचा विचार करुन शासन खालीलप्रमाणे निर्णय घेत आहे: शासन निर्णयः यशवंतराव चव्हाण महाराष्ट्र मुक्त विद्यापीठ, नाशिक विभागीय केंद्र, मुंबई यांनी मुक्त विद्यापीठाच्या मुंबई विभागीय केंद्रासाठी ठाणे महानगरपालिका क्षेत्रात निशुल्क मोकळा भूखंड मिळणेबाबत विनंती केली आहे.
ठाणे महानगरपालिकेच्या उपरोक्त प्रस्तावास महानगरपालिकेच्या महासभेने दिनांक २७.०८.२०१९ च्या ठरावान्वये मान्यता दिली आहे. तद्नुषंगाने महाराष्ट्र महानगरपालिका अधिनियमाच्या कलम ७९ (ग) अनुसार ठाणे महानगरपालिकेस प्राप्त होणाऱ्या सुविधा भूखंडापैकी अथवा शैक्षणिक प्रयोजनार्थ आरक्षित भूखंडापैकी उपलब्धतेच्या अनुषंगाने किमान १५००.०० चौ.मी. क्षेत्राचा भूखंड शैक्षणिक प्रयोजनार्थ यशवंतराव चव्हाण महाराष्ट्र मुक्त विद्यापीठ, या संस्थेस नाममात्र रुपये १/ वार्षिक भुईभाडे या दराने ३० वर्षाकरीता भाडेपट्ट्याने देण्याच्या ठाणे महानगरपालिकेच्या प्रस्तावास खालील अटी व शर्तींच्या अधीन राहून मान्यता देण्यात येत आहे.
अटी व शर्ती : १) ठाणे महानगरपालिका वितरीत करेल त्या भूखंडावर किमान १५००.०० चौ.मी. चे शैक्षणिक प्रयोजनार्थ इमारतीचे बांधकाम स्वखर्चाने करणे यशवंतराव चव्हाण महाराष्ट्र मुक्त विद्यापीठास बंधनकारक राहील.
२) भूखंड दिल्यानंतर ठाणे करीता स्वतंत्र केंद्र दोन वर्षांच्या आत स्थापित करुन कार्यान्वीत करणे यशवंतराव चव्हाण महाराष्ट्र मुक्त विद्यापीठास बंधनकारक राहिल.
३) भूखंड दिल्यानंतर सहा महिन्यांच्या आत बांधकामास सुरुवात न केल्यास लीज करारनामा संपुष्टात आला आहे असे समजून महानगरपालिका सदर भूखंड पुन:श्च ताब्यात घेईल.
४) ठाणे महानगरपालिका क्षेत्रात यशवंतराव चव्हाण महाराष्ट्र मुक्त विद्यापीठाच्या मुंबई विभागीय केंद्र उभारल्यास यशवंत चव्हाण मुक्त विद्यापीठ जोपर्यंत उत्कृष्ठ शैक्षणिक सुविधा विद्यार्थ्यांना उपलब्ध करुन देत राहिल. तोपर्यंत अथवा १५ वर्षे जे आधी घडेल ते या कालावधीकरीता रुपये १/- प्रती वर्षी या सवलतीच्या दराने भाडेपट्टा अनुज्ञेय राहिल.
५) १५ वर्षानंतर उक्त भाडेपट्ट्यास मुदतवाढ द्यावयाची असल्यास शासनाची फेरमंजुरी आवश्यक राहिल.
६) ठाणे महानगरपालिका व यशवंतराव चव्हाण महाराष्ट्र मुक्त विद्यापीठ यांचेमधील भाडेपट्टा करारनाम्यातील अटी व शर्तीचा भंग झाल्याने ठाणे महानगरपालिकेने सदरचा करारनामा रद्द केल्यास सदर भाडेपट्टा संपुष्ठात येईल व उक्त भूखंडावरील सर्व इमारती व इतर साधनसामुग्रीची मालकी विनामुल्य ठाणे महागरपालिकेस हस्तांतरीत होईल.
७) तसेच भाडेपट्ट्याच्या मुदतीनंतर ठाणे महानगरपालिकेने / शासनाने उक्त भाडेपट्ट्यास मुदतवाढ न देण्याचा निर्णय घेतल्यास, सार्वजनिक बांधकाम विभाग
पृष्ठ ३ पैकी २
# Page 3
शासन निर्णय क्रमांकः ठामपा-२१२०/प्र.क्र.७०/नवि-२३
या इमारती, साधनसामग्री, इतर चल व अचल मालमत्ता घसारा वजा जाता जे मुल्य निश्चित करेल ते मुल्य यशवंतराव चव्हाण महाराष्ट्र मुक्त विद्यापीठास अदा करून ठाणे महानगरपालिकेमार्फत या भूखंडावरील संकुलातील सर्व इमारती, साधनसामग्री, इतर चल व अचल मालमत्ता याचा ताबा घेईल.
८) सदर अटी व शर्ती ठाणे महानगरपालिका व यशवंतराव चव्हाण महाराष्ट्र मुक्त विद्यापीठाच्या सामंजस्य करारामध्ये अंतर्भूत करणे आवश्यक आहे.