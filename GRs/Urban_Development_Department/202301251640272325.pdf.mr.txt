# Page 1
मुंबई मेट्रो रेल मार्ग ११ वडाळा-छत्रपती शिवाजी महाराज टर्मिनस या मार्गाच्या प्रकल्पाची अमंलबजावणी मुंबई मेट्रो रेल कॉर्पोरेशन याच्या मार्फत करण्याबाबत.....
महाराष्ट्र शासन
नगर विकास विभाग
शासन निर्णय क्रमांक: एमआरडी-३३२२/प्र.क्र.१९५/नवि-७
मंत्रालय, मुंबई - ४०० ०३२
दिनांक : २५ जानेवारी, २०२३.
संदर्भ :- नगर विकास विभागाचा शासन निर्णय क्र एमआरडी-३३१९/प्र.क्र १३/नवि-७, दि ०६.०९.२०१९
प्रस्तावना : मुंबई महानगर प्रदेश अंतर्गत वाहतूकीची कोंडी कमी करण्याकरीता शासनाने मेट्रो रेल प्रकल्पांचे जाळे निर्माण करण्याचे निश्चित केलेले आहे. त्यानुसार मुंबई महानगर प्रदेश विकास प्राधिकरणामार्फत मुंबई मेट्रो मार्ग २अ, २ब, ४, ४अ, ५, ६, ७, ७अ, ९, १०, ११, १२ इत्यादी प्रकल्प व मुंबई मेट्रो मार्ग क्रमांक ३ हा मुंबई मेट्रो रेल कॉर्पोरेशन लि. यांच्यामार्फत उभारण्यात येणार आहे. सदरहू प्रकल्प लवकरात लवकर जनतेच्या सेवेसाठी उपलब्ध करुन देण्याकरीता शासनाकडील इतर अनुभवी अशा संस्थेकडे काही प्रकल्पांच्या उभारणीच्या व अंमलबजावणीचे नियंत्रण देण्याची बाब शासनाच्या विचाराधीन होती.
शासन निर्णय : मुंबई महानगर प्रदेश विकास प्राधिकरणामार्फत मुंबई मेट्रो रेल प्रकल्प ११ वडाळा ते छत्रपती शिवाजी महाराज टर्मिनस उभारण्यास शासनाच्या संदर्भाधीन दिनांक ०६.०९.२०१९ च्या शासन निर्णयाद्वारे मान्यता प्रदान करण्यात आलेली आहे. सदरहू मार्ग हा १२.७७४ कि.मी. लांबीचा आहे. त्यामध्ये वडाळा ते शिवडी असा ४ कि.मी. उन्नत मार्ग आहे व उर्वरित शिवडी ते छत्रपती शिवाजी महाराज टर्मिनस ८.७७४ कि.मी भूयारी मार्ग आहे.
सदरचा मेट्रो रेल प्रकल्पातील जवळपास ७० टक्के मार्ग भूयारी स्वरुपाचा आहे.
मुंबई मेट्रो रेल कॉर्पोरेशन लि. मार्फत उभारण्यात येत असलेली मुंबई मेट्रो रेल- ३ (कुलाबा-वांद्रे-सीप्झ ) (लांबी-३३.५ कि.मी.) मार्गिका हि वर्दळीच्या भागातून जाणारी असल्याने मेट्रो रेल-३ साठीचा मार्ग हा पूर्णत: भूमिगत उभारण्यात येत आहे. राज्यात सद्यस्थितीत मेट्रोसाठी एवढ्या मोठ्या प्रमाणात भुयारी मेट्रो मार्ग उभारण्याबाबत मुंबई मेट्रो रेल कॉर्पोरेशन लि. ला अनुभव आहे. मुंबई मेट्रो मार्ग ११ हा मुंबई महानगर प्रदेश विकास प्राधिकरणामार्फत उभारण्याबाबत यापूर्वी शासनाने निर्णय घेतला होता. तथापि, मुंबई मेट्रो - ११ चा मार्गामधील ७० टक्के भाग हा भुयारी मार्गाचा असल्याने आता मुंबई मेट्रो मार्ग -११ हा प्रकल्प मुंबई मेट्रो रेल कॉर्पोरेशन लि. यांच्यामार्फत उभारण्याबाबत या शासन निर्णयाद्वारे शासनाची मान्यता देण्यात येत आहे.
मुंबई महानगर प्रदेश विकास प्राधिकरणाने मेट्रो मार्ग-११ प्रकल्पा संदर्भात केंद्र व राज्य शासनाशी केलेला सर्व पत्र व्यवहार, प्रकल्प संदर्भात काही संस्था समवेत सामाजंस्य करार केले असल्यास तसेच प्रकल्पा संबंधि सुसाध्यता अहवाल व सविस्तर प्रकल्प अहवाल या संबंधीची माहिती व कागदपत्रे दिनांक ३१.०१.२०२३ पर्यंत मुंबई मेट्रो रेल कॉर्पोरेशन लि., मुंबई यांच्याकडे सुपूर्द करावीत.
मुंबई मेट्रो रेल कॉर्पोरेशन लि. ने मेट्रो मार्ग-११ उभारणीसंदर्भात शासनाने विहित केलेल्या कार्यपद्धतीचा अवलंब करुन शासनाच्या मंजूरीस्तव प्रस्ताव तात्काळ सादर करण्याची कार्यवाही करावी.
# Page 2
शासन निर्णय क्रमांकः एमआरडी-३३२२/प्र.क्र.१९५/नवि-७
# Page 3