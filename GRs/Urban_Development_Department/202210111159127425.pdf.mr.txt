# Page 1
“नगर विकास विभागाच्या प्रशासकीय कामकाजासाठी पायाभूत सोयी सुविधा निर्माण करणे” या योजनेस मंजूरी देणेबाबत.
महाराष्ट्र शासन
नगर विकास विभाग
शासन निर्णय क्रमांक :- धोरण-२०२२/प्र.क्र.१८९/नवि-१६
मंत्रालय, मुंबई - ४०००३२.
दिनांक :- ११ ऑक्टोबर, २०२२
प्रस्तावना :
राज्यात वेगाने विस्तारीत होत असलेल्या नागरी भागाचे योग्य नियोजन व विकासाचे कामकाज पाहणाऱ्या नगर विकास विभागाच्या प्रशासकीय कार्यालय व क्षेत्रिय कार्यालयाच्या इमारती, प्रशिक्षण संस्था, निवासी संकुल इत्यादी शासकीय इमारतींची मोठी बांधकामे तसेच लहान बांधकामे हाती घेण्याकरिता नगर विकास विभागाकडे कोणतीही योजना अस्तित्वात नाही. सबब, “नगर विकास विभागाच्या प्रशासकीय
कामकाजासाठी पायाभूत सोयी सुविधा निर्माण करणे” ही नवीन योजना मंजूर करण्याची बाब शासनाच्या विचाराधीन होती, त्याबाबत शासन पुढील प्रमाणे निर्णय घेत आहे.
शासन निर्णय :
१. नगर विकास विभागांतर्गत नगर विकास संकुल इमारतीचे बांधकाम हाती घेण्यासाठी “नगर विकास विभागाच्या प्रशासकीय कामकाजासाठी पायाभूत सोयी सुविधा निर्माण करणे” या नवीन योजनेस या शासन निर्णयान्वये मंजूरी देण्यात येत आहे.
२. सदर योजनेसाठी नवीन लेखाशीर्ष उपलब्ध करुन घेऊन नगर विकास संकुल इमारतीसाठी सिडकोकडून प्राप्त होणाऱ्या अंदाजपत्रकाप्रमाणे आवश्यक निधी उपलब्ध करून देण्यात येईल.
३. नगर विकास संकुलामध्ये नगर विकास विभागाच्या (नगर रचना विभागासह) सर्व क्षेत्रीय यंत्रणांच्या अधिकारी-कर्मचाऱ्यांसाठी प्रशिक्षण केंद्र तसेच, प्रशिक्षणार्थी व नागरी स्थानिक स्वराज्य संस्थेच्या लोकप्रतिनिधींसाठी निवास व्यवस्था उभारण्यात येईल.
# Page 2