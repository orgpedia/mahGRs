# Page 1
महाराष्ट्र सुवर्ण जयंती नगरोत्थान महाभियान कामठी शहराच्या पाणी पुरवठा प्रकल्पास प्रशासकीय मान्यता देण्याबाबत
महाराष्ट्र शासन
नगर विकास विभाग
शासन निर्णय क्रमांक :- नगरो-२०१९/प्र.क्र.८३ /नवि-३३
मंत्रालय, मुंबई - ४०० ०३२
दिनांक :- ०५ मार्च, २०१९
वाचा:
१. शासन निर्णय, नगर विकास विभाग क्र. :- नगरो २०१४/प्र.क्र.११९/नवि-३३, दिनांक २१ ऑगस्ट,२०१४.
२. शासन निर्णय, नगर विकास विभाग क्र. :- नगरो-२०१५/प्र.क्र.२००(४)/नवि-३३, दिनांक २४ नोव्हेंबर, २०१५.
३. शासन निर्णय, नगर विकास विभाग क्र. :- नगरो-२०१५/प्र.क्र.६४/नवि-३३, दिनांक २७ मे, २०१६.
४. शासन निर्णय नगर विकास विभाग क्र. :- नगरो-२०१६/प्र.क्र.३२८/नवि-३३, दिनांक ०४ ऑक्टोबर २०१६.
५. शासन निर्णय, नगर विकास विभाग क्र. :- बैठक-२०१६/प्र.क्र.३५८ (४)/नवि-३३, दिनांक १६ ऑक्टोबर, २०१६.
६. शासन परिपत्रक, नगर विकास विभाग क्र. :- संकिर्ण-२०१६/प्र.क्र.२८/नवि-३३, दिनांक १४ फेब्रुवारी, २०१७.
७. नगरपरिषद प्रशासन संचालनालयाचे क्र.नपप्रसं/कामठी/पा.पु./स.क्र.१३१८८/का.७, दिनांक २२ फेब्रुवारी, २०१९.
८. मुख्य अभियंता, महाराष्ट्र जीवन प्राधिकरण, नागपूर यांचे तांत्रिक मंजूरीचे आदेश क्र./मजीप्रा/मु.अ.(ना)/तांशा-२/२४८२/२०१८, दिनांक २८ डिसेंबर, २०१८.
९. दिनांक २५.०२.२०१९ रोजी झालेल्या महाराष्ट्र सुवर्ण जयंती नगरोत्थान महाभियानांतर्गत प्रकल्प मान्यता व सनियंत्रण समितीच्या बैठकीचे इतिवृत्त.
शासन निर्णय:
महाराष्ट्र सुवर्ण जयंती नगरोत्थान महाभियानाअंतर्गत सादर करण्यात आलेल्या कामठी नगरपरिषदेच्या पाणी पुरवठा प्रकल्पास संदर्भाधीन क्र. ५ येथील दिनांक १६ ऑक्टोबर, २०१६ च्या शासन निर्णयान्वये प्रशासकीय मान्यता देण्यात आली होती. सदर शासन निर्णय अधिक्रमित करण्यात येत आहेत.
०२. सदर प्रकल्पास सुधारीत मान्यता देणेबाबत नगरपरिषद प्रशासन संचालनालयामार्फत संदर्भ क्र. ७ अन्वये प्रस्ताव शासनाकडे प्राप्त झाला आहे. सदर सुधारीत अंदाज पत्रकास कार्यकारी अभियंता, महाराष्ट्र जीवन प्राधिकरण, नागपूर यांनी सुधारीत तांत्रिक मान्यता दिलेली आहे. या संदर्भात राज्य स्तरीय तांत्रिक समितीच्या दिनांक २५.०२.२०१९ च्या बैठकीतील निर्णयास अनुसरुन शासनाच्या मान्यतेने खालील
# Page 2
शासन निर्णय क्रमांक:नगरो-२०१९/प्र.क्र.८३ /नवि- ३३
विवरणपत्रात नमूद केल्यानुसार या प्रकल्पास या शासन निर्णयाद्वारे सुधारीत प्रशासकीय मान्यता देण्यात येत
आहे. या प्रकल्पातील उपांगे व त्यांचे किंमतीचे सुधारीत विवरण पुढीलप्रमाणे आहे:
------------------------------------------------------------------------------------------------------------------
| Sr. No. | Description | Amount (In Rs. ) |
| 1 | Pure Water Rising Main (250 mm L=1,409mm 300mm L=2539m & 350mm L=115m DI K-9 Pipe) | 1,48,07,349 |
| 2 | Construction of RCC ESR |  |
|  | 1. RCC ESR (at WTP Premises) Cap 14.75 lakh Itr. St. Ht. - 16 M | 90,22,363 |
|  | 2. RCC ESR (Warispura) Cap 8.0 lakh Itr. St. Ht. - 18 M | 71,74,891 |
|  | 3. RCC ESR (Patankar House ) Cap 8.6 lakh Itr. St. Ht. - 18 M | 62,39,848 |
|  | 4. RCC ESR (Polytechnic) Cap 8.60 lakh Itr. St. Ht. - 18 M | 74,21,449 |
| 3 | Distribution System HDPE Pipe 250mm to 110mm Length- 67.14 Km DIK-7, 250 to 400mm L = 1.869 Km | 8,43,96,467 |
| 4 | Raw Water Pumping Machinery at Jack Well 3 sets 100 HP VT pump, Q = 540000 LPH, H = 30m 50% Stand by | 80,97,443 |
| 5 | Raw Water Pumping Machinery at Sump 3 sets 100 HP VT pump, Q = 540000 LPH, H = 33m 50% Stand by | 63,20,895 |
| 6 | Pure Water Pumping Machinery at V.T. Sump |  |
|  | 1. 2 sets 90 HP VT pump, Q = 334950 LPH, H = 41m 100% Stand by | 1,25,60,505 |
| 2. 2 sets 60 HP VT pump, Q = 334425 LPH, H = 30m 100% Stand by |
| 3. 2 sets 40 HP VT pump, Q = 211050 LPH, H = 28m 100% Stand by |
| 4. 2 sets 30 HP VT pump, Q = 126368 LPH, H = 41m 100% Stand by |
| 7 | Automation | 79,77,643 |
| 8 | Flow Meter | 14,26,262 |
| 9 | Repair to WTP (Conventional type, 27 MLD) | 1,12,49,334 |
| 10 | Repair of Jack well & RCC ESR | 25,39,094 |
| 11 | Approach Road at head work site Length 150 M | 13,24,654 |
| 12 | Providing Push Through Arrangement for PWRM & Distributing Pipe Line | 1,42,70,851 |
|  | Total | 19,48,29,049 |
|  | Add 12% GST | 2,33,79,486 |
|  | Grand Total | 21,82,08,535 |
|  | Say Rs. | 21.82 Cr. |
|  | प्रकल्प पूर्ण करण्याचा कालावधी | कार्यादेश दिनांका पासून १८ महिने |
------------------------------------------------------------------------------------------------------------------
०२. कामठी नगरपरिषदेच्या पाणी पुरवठा प्रकल्पाचा (टप्पा-१) वित्तीय आकृतिबंध पुढीलप्रमाणे राहील:
---------------------------------------------------------------------------------------------------------------------------------------------------------------------------------------------
| अ.क्र. | नागरी स्थानिक स्वराज्य संस्थेचे नाव  |  | योजनेची मंजूर किंमत | राज्य शासनामार्फत अनुज्ञेय अनुदान (प्रकल्प किंमतीच्या ८५%) | नागरी स्थानिक स्वराज्य संस्थेचा सहभाग (प्रकल्प किंमतीच्या १५% ) |
| १ | २ | ३ | ४ | ५ |
| १ | कामठी नगरपरिषद | रु.२१.८२ कोटी | रु.१८.५४७ कोटी | रु.३.२७३ कोटी |
---------------------------------------------------------------------------------------------------------------------------------------------------------------------------------------------
पृष्ठ ७ पैकी २
# Page 3
शासन निर्णय क्रमांकःनगरो-२०१९/प्र.क्र.८३ /नवि- ३३
०३. संदर्भाधीन क्रमांक १ येथील शासन निर्णयानुसार कामठी नगरपरिषदेच्या पाणी पुरवठा प्रकल्पास (टप्पा-१) खालील अटींच्या अधीन राहून सुधारीत प्रशासकीय मंजूरी देण्यात येत आहे: अ) प्रकल्प कार्यान्वयन यंत्रणा :
१. सदर प्रकल्पाचे कार्यान्वयन कामठी नगरपरिषदेमार्फत करणेत यावे.
२. सदर प्रकल्पास महाराष्ट्र जीवन प्राधिकरणास प्रकल्प व्यवस्थापन सल्लागार (PMC) म्हणून नियुक्त करणे बंधनकारक राहील. त्याबाबत आवश्यक ठराव नगरपरिषदेने करावा.
३. प्रकल्प किमतीच्या ३% इतके प्रकल्प व्यवस्थापन सल्लागार शुल्क (PMC Charges) नगरपरिषदेने महाराष्ट्र जीवन प्राधिकरणास स्वनिधीतून प्रदान करावे. ( शासन निर्णय दिनांक ०४ जून, २०१८ अन्वये विहित केलेप्रमाणे व त्या शासन निर्णयातील तरतूदींच्या अधीनतेने) ४. सदर प्रकल्पास मान्यता देताना राज्यस्तरीय प्रकल्प मान्यता समितीने विहित केलेल्या सर्व अटींची पूर्तता करणे कार्यान्वयन यंत्रणेवर बंधनकारक राहील.
ब) सुधारणांची पूर्तता :- महाराष्ट्र सुवर्ण जयंती नगरोत्थान महाभियानाच्या संदर्भाधीन क्र. १ च्या शासन निर्णयानुसार नागरी स्थानिक स्वराज्य संस्थांना खाली दर्शविलेल्या बंधनकारक व वैकल्पीक सुधारणा (रिफॉर्म) पूर्ण करणे आवश्यक राहिल. त्यापैकी ८० टक्के वैकल्पिक अटींची पूर्तता प्रकल्पाच्या दुसऱ्या वर्षापर्यंत करणे आवश्यक राहील.
I) बंधनकारक सुधारणा: १. प्रकल्प मंजूरीच्या पहिल्या वर्षात नगरपरिषदेने त्यांच्या कामकाजाचे पूर्ण संगणकीकरण करणे अनिवार्य राहील. यात प्रामुख्याने ई-गव्हर्नन्स, लेखा, जन्म-मृत्यू नोंद सुधारणा याची १०० टक्के अंमलबजावणी करणे बंधनकारक राहील.
२. उचित उपभोक्ता कर लागू करुन किमान ८० टक्के वसुली करणे.
३. नागरी क्षेत्रातील गरिबांसाठी अर्थसंकल्पात विवक्षित निधीची तरतूद करणे.
४. संबंधित स्थानिक नागरी स्वराज्य संस्थेने, द्विलेखा नोंद पद्धती सहा महिन्यात पूर्ण करणे आवश्यक राहिल.
५. संबंधित नागरी स्थानिक स्वराज्य संस्थेने त्यांच्या क्षेत्रातील मालमत्ता कराचे पुनर्मुल्यांकन झाले नसल्यास, प्रकल्प मंजूरीपासून पुढील एक वर्षाच्या कालावधीत ते पूर्ण करणे बंधनकारक राहिल.
६. संबंधित नागरी स्थानिक स्वराज्य संस्थेने “घनकचरा व्यवस्थापन नियम २०१६” च्या तरतूदीनुसार त्यांच्या कार्यक्षेत्रातील घनकचरा व्यवस्थापन उचित रित्या करणे बंधनकारक राहील.
७. संबंधित नागरी स्थानिक स्वराज्य संस्थेने त्यांच्या कार्यक्षेत्रातील मालमत्ता कराची व पाणीपट्टीची वसूली पहिल्या वर्षी किमान ८०% करणे बंधनकारक राहील. त्यापुढील वर्षात सदरहू वसूली उर्वरीत ९०% या प्रमाणात करणे आवश्यक राहील.
II) वैकल्पिक सुधारणा:
१. मलनिस्सारण प्रकल्प हाती घेतलेल्या नागरी स्थानिक स्वराज्य संस्थांनी नागरी भागातील सांडपाण्याचे पुनर्प्रक्रिया व पुर्नवापर करण्याबाबतच्या घटकांचा समावेश त्यांच्या सविस्तर प्रकल्प अहवालामध्ये करावा.
पृष्ठ ७ पैकी ३
# Page 4
शासन निर्णय क्रमांकःनगरो-२०१९/प्र.क्र.८३/नवि-३३
२. संबंधित नागरी स्थानिक स्वराज्य संस्थांनी त्यांच्या मालकीच्या इमारतीवर पर्जन्यजलसंचय करावे.
३. संबंधित नागरी स्थानिक स्वराज्य संस्थेने नियमितपणे जल लेखापरिक्षण (वॉटर ऑडीट) करुन घ्यावे. जललेखापरिक्षण अहवालात नमूद त्रूटींचे निराकरण करण्याबाबत संबंधित नागरी स्थानिक स्वराज्य संस्थेने, त्यासंदर्भात आवश्यक कृती कार्यक्रम तयार करुन विहित कालावधीत त्रूटींची पूर्तता करणे आवश्यक राहील.
क) निधी वितरणाची कार्यपद्धती:
१. महाराष्ट्र सुवर्ण जयंती नगरोत्थान महाभियानामधील या प्रकल्पासाठी संदर्भ क्र. ५ नुसार पूर्वीच प्रशासकीय मान्यता दिल्यानंतर सदर प्रकल्पासाठी पहिल्या हप्त्याचा निधी नगरपरिषदेस यापूर्वीच वितरीत करण्यात आलेला आहे.
२. महाराष्ट्र सुवर्ण जयंती नगरोत्थान महाभियान अंतर्गत मंजूर प्रकल्पास पहिल्या हप्त्याचा निधी वितरीत केल्यानंतर तो हप्ता व स्थानिक स्वराज्य संस्थेचा त्याप्रमाणातील स्वहिस्सा हा एकत्र निधी, शासनाच्या प्रचलित धोरणानुसार विहित केलेल्या बँकांमध्ये, स्वतंत्र खाते उघडून ठेवणे अनिवार्य राहील. त्यानुसार नगरपरिषदेने सदर निधी स्वतंत्र बँक खात्यात ठेवला असल्याची खातरजमा करावी. याबाबतची संपूर्ण जबाबदारी मुख्याधिकारी, कामठी नगरपरिषद यांची राहील.
३. महाराष्ट्र सुवर्ण जयंती नगरोत्थान महाभियानांतर्गत मंजूर प्रकल्पासाठी स्वहिश्याचा निधी उभारताना नागरी स्थानिक स्वराज्य संस्थांनी त्यांना राज्य शासनाकडून प्राप्त होणाऱ्या १४ व्या वित्त आयोग (मुलभूत व कार्यात्मक) अनुदानाशी एककेंद्राभिमुख (Convergence) करणे आवश्यक राहील. यासाठी त्यांनी यामधून मिळणारा निधी चिंन्हांकीत करुन ठेवणे बंधनकारक राहील.
४. राज्य शासनाने वितरीत केलेल्या पहिल्या हप्त्याच्या अनुदानाची रक्कम व त्या प्रमाणात नागरी स्थानिक स्वराज्य संस्थेने जमा केलेली पहिल्या हप्त्याची स्वहिश्याची रक्कम अशा एकत्रित रकमेच्या ७० टक्के खर्चाचे उपयोगिता प्रमाणपत्र, नगरपरिषद प्रशासन संचालनालयामार्फत शासनास सादर केल्यानंतरच राज्य शासनाचा दुसरा हप्ता वितरीत केला जाईल.
५. नागरी स्थानिक स्वराज्य संस्थांनी दुसऱ्या हप्त्याची मागणी करण्याचा प्रस्ताव नगरपरिषद प्रशासन संचालनालयामार्फत शासनास सादर करावा. नगरपरिषद प्रशासन संचालनालय यांनी प्रस्तावांची छाननी करून उचित अभिप्रायांसह शासनास प्रस्ताव सादर करावा.
६. या अभियानांतर्गत मंजूर प्रकल्पास राज्य शासनाने संबंधित स्थानिक स्वराज्य संस्थेस राज्य शासनाचा हिस्सा मंजूर केल्यानंतर त्यामधून खर्च करताना प्रत्येक टप्प्यावर प्रत्येक देयकामध्ये राज्य शासनाच्या हिश्श्यामधून जेवढी रक्कम प्रदान होणार असेल त्याप्रमाणात संबंधित स्थानिक स्वराज्य संस्थेने स्वहिश्श्याची रक्कम प्रदान करावी. यामुळे अशा योजनेत स्थानिक स्वराज्य संस्थेचा हिस्सा एकाच वेळी भरण्याची वेळ येणार नाही.
७. महाराष्ट्र सुवर्ण जयंती नगरोत्थान महाभियानामधील मंजूर प्रकल्पांसाठी राज्य शासनाने मंजूर केलेला निधी फक्त त्याच प्रकल्पासाठी वापरता येईल व तो अन्य कोणत्याही कामासाठी वळवता किंवा वापरता येणार नाही. अशाप्रकारे मूळ निधी किंवा त्यावरील व्याज कायम
पृष्ठ ७ पैकी ४
# Page 5
शासन निर्णय क्रमांकःनगरो-२०१९/प्र.क्र.८३ /नवि- ३३
स्वरुपी किंवा तात्पुरत्या स्वरुपात अन्यत्र वळविणे ही गंभीर स्वरुपाची आर्थिक अनियमितता मानली जाईल, त्यासाठी संबधित स्थानिक स्वराज्य संस्था/संबंधित अधिकारी कारवाईस पात्र ठरतील.
ड) निविदा प्रक्रिया, कार्यादेश व कार्यान्वयन :
१. या अभियानांतर्गत मंजूर प्रकल्पास प्रशासकीय मान्यता दिल्यानंतर ७ दिवसाच्या कालावधीत निविदा काढणे व तीन महिन्याच्या कालावधीत कार्यादेश देणे व ९१ व्या दिवसापूर्वी कामाचा प्रत्यक्ष प्रारंभ करणे बंधनकारक राहील.
२. सदर प्रकल्पाची निविदा प्रक्रिया राबविताना संदर्भाधीन क्रमांक ३ च्या शासन निर्णयातील सूचनाचे तंतोतंत पालन करणे कार्यान्वयन यंत्रणेस बंधनकारक राहील.
३. यानुसार कार्यवाही न झाल्यास संबंधित नागरी स्थानिक स्वराज्य संस्थेस अशा प्रकल्पासाठी मंजूर केलेला निधी त्यावरील व्याजासह शासनास परत करणे आवश्यक राहील.
४. सदर पाणी पुरवठा प्रकल्प पूर्ण करताना राज्य शासनाने विहित केलेल्या कार्यपध्दतीचा अवलंब करणे बंधनकारक राहील.
५. सदर प्रकल्पासाठी विहित केलेल्या कार्यमर्यादेत प्रकल्पाचे काम पूर्ण करणे संबंधित कार्यान्वयन यंत्रणेस बंधनकारक राहील.
६. सदर प्रकल्पाच्या कामाचे कार्यादेश दिल्यानंतर प्रकल्पामध्ये समाविष्ट असलेल्या पाईप्स इत्यादी वस्तूंची खरेदी ही प्रकल्पाच्या आवश्यकतेनुसार प्रकल्प व्यवस्थापन सल्लागाराच्या मार्गदर्शनाने करावी.
७. सदर प्रकल्पासाठी सुरवातीला अनावश्यक स्वरुपात कोणत्याही प्रकारच्या पाईप्सची खरेदी करणे व त्यासाठी प्रकल्प निधीतून प्रदान करणे ही गंभीर स्वरुपाची वित्तिय अनियमितता समजण्यात येईल व त्यासाठी संबंधित कार्यान्वयन यंत्रणा व प्रकल्प व्यवस्थापन सल्लागार यंत्रणेस जबाबदार धरण्यात येईल.
इ) प्रकल्पांचे त्रयस्थ तांत्रिक परिक्षण:
• महाराष्ट्र सुवर्ण जयंती नगरोत्थान महाभियानातंर्गत" मंजूर प्रकल्पांचे, अंमलबजावणीच्या विविध टप्प्यावर वेळोवेळी शासनाने विहीत केलेल्या यंत्रणेंपैकी एका यंत्रणेकडून “त्रयस्थ तांत्रिक परिक्षण” (थर्ड पार्टी टेक्नीकल ऑडीट) संबंधित नागरी स्थानिक स्वराज्य संस्थेने करुन घेणे बंधनकारक राहिल. तसेच प्रकल्पांतर्गत दुसरा हप्ता मंजूर करण्याबाबतचा प्रस्ताव सादर करताना सदर “त्रयस्थ तांत्रिक परिक्षणाचे" गुणवत्तेबाबतचे प्रमाणपत्र सादर करणे आवश्यक राहील. तद्नंतरच दुसऱ्या हप्त्याचा निधी वितरीत केला जाईल.
फ) प्रकल्पासाठी आवश्यक स्वहिश्याचा निधी भरण्याकरिता कर्ज उभारणी:
१. महाराष्ट्र सुवर्णजयंती नगरोत्थान महाभियानातंर्गत" मंजूर प्रकल्पांसाठी संबंधित नागरी स्थानिक स्वराज्य संस्थांना त्यांचा स्वहिश्याचा निधी उभारण्यासाठी “राष्ट्रीयीकृत बँकांकडून” तसेच “हुडको” (HUDCO), "मुंबई महानगर प्रदेश विकास प्राधिकरण” (एमएमआरडीए), “महाराष्ट्र नागरी पायाभूत सुविधा विकास कंपनी मर्यादीत" (एमयुआयडीसीएल) व शासन मान्य वित्तिय संस्थांकडून कर्ज घेण्याची मुभा राहील.
पृष्ठ ७ पैकी ५
# Page 6
शासन निर्णय क्रमांकःनगरो-२०१९/प्र.क्र.८३ /नवि- ३३
२. तथापि वित्तिय संस्थांकडून कर्ज घेताना त्यासंदर्भात आवश्यक त्या बाबींची पूर्तता केल्यानंतर प्रचलित नियमांच्या अधीन राहून कर्ज घेण्याबाबत शासनाची परवानगी घेण्यात येईल. तसेच शासनाच्या विहित प्रचलित नियमांच्या अधीन राहून आवश्यक कार्यवाही करणे बंधनकारक राहिल.
ग) प्रकल्पाची देखभाल व दुरूस्ती:
१. महाराष्ट्र सुवर्णजयंती नगरोत्थान महाभियानांतर्गत मंजूर प्रकल्पाच्या देखभाल व दुरुस्तीबाबत आवश्यक ते नियोजन संबंधित कार्यान्वयन यंत्रणेमार्फत करण्यात यावे, जेणेकरुन सदर प्रकल्पांतून होणारी फलनिष्पत्ती ही शाश्वत राहील.
२. सदर योजनेची देखभाल व दुरूस्ती करण्याची जबाबदारी संबंधित नागरी स्थानिक स्वराज्य संस्थेची राहील. योजनेच्या देखभाल व दुरुस्तीसाठी कोणताही निधी शासनाकडून प्राप्त होणार नाही.
ह) इतर बंधनकारक अटी व शर्ती :
१. राज्य शासनामार्फत नागरी स्थानिक स्वराज्य संस्थेसाठी प्रकल्प मंजूर झाल्यानंतर, मूळ प्रकल्प किंमतीमध्ये कोणत्याही कारणास्तव वाढ झाल्यास त्याची संपूर्ण जबाबदारी संबंधित नागरी स्थानिक स्वराज्य संस्थेची राहील.
२. राज्य शासनामार्फत त्या करिता कोणतेही वाढीव अनुदान उपलब्ध केले जाणार नाही.
३. संदर्भाधीन क्र. १ ते ३ या शासन निर्णयातील तरतूदी तसेच सर्व अटी व शर्तींची पूर्तता करणे संबंधित कार्यान्वयन यंत्रणेवर बंधनकारक राहील.
४. कामठी शहरातील कचऱ्याच्या निर्मितीच्या जागी किमान ८० टक्के वर्गीकरण करणे व वर्गीकृत ओल्या कचऱ्यावर १०० टक्के प्रक्रिया करणे आणि सुका कचरा पूर्ण प्रक्रिया करण्यासाठी पाठविणे याबाबतची कार्यवाही कार्यादेश देण्यापूर्वी पूर्ण करण्यात यावी.
५. सदर प्रकल्पामध्ये समाविष्ट पाणी पुरवठा कामे नगरपरिषदेने अन्य योजनेतून घेतलेली रस्त्यांची कामे याबाबत कोणतेही Duplication होणार नाही. याबाबत खातरजमा करण्यात यावी.
६. सदर योजनेसाठी आवश्यक असलेले पाणी आरक्षण सदर प्रकल्पाचे कार्यादेश देण्यापूर्वी उपलब्ध करुन घेण्यात यावे.
७. UIDSSMT अंतर्गत प्रलंबित असलेल्या भुयारी गटार योजनेतील कामापैकी नगरपरिषदेने STP चे काम पूर्ण न करता मलवाहिन्याची कामे अंशत: पूर्ण केली आहेत. यामुळे सदर योजनेतून झालेल्या कामातून फलनिष्पत्ती होत नाही. सबब UIDSSMT योजनेतून झालेली कामे व त्याअनुषंगाने झालेला खर्च सदर योजनेमध्ये असलेली शिल्लक तसेच सदर योजनेची फलनिष्पत्ती होण्याच्या अनुषंगाने करावयाची उपाययोजना याबाबतच्या पर्यायासह सविस्तर प्रस्ताव शासनास तात्काळ सादर करावा.
घ) सदर प्रकल्पास मंजूरी देताना प्रकल्पाच्या अहवालातून प्रकल्पामुळे बाधित होणारे रस्ते पूर्ववत करण्याचे (Road Reinstating) उपांग वगळण्यात आले आहे. परिणामी, प्रकल्पाचे काम पूर्ण होताना प्रकल्पामुळे बाधित रस्ते पुनर्बांधणीसाठी विशेष रस्ता अनुदान नगरपरिषदेस स्वतंत्रपणे मंजूर करण्यात येईल.
पृष्ठ ७ पैकी ६
# Page 7
शासन निर्णय क्रमांकःनगरो-२०१९/प्र.क्र.८३ /नवि- ३३