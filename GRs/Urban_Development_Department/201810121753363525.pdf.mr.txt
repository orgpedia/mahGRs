# Page 1
कै. किशोर उमाजी पवार यांचे अपघाती निधन झाल्यामुळे त्यांची पत्नी श्रीमती प्रिती किशोर पवार यांना ठाणे महानगरपालिका सेवेत विशेष बाब म्हणुन सामावून घेण्यासंदर्भात ठाणे महानगरपालिकेच्या महासभेचा ठराव क्र. १३९५, दिनांक २१.११.२०१७ निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांकः ठामपा-२११८/प्र.क्र.२६७/नवि-२३
मादाम कामा रोड, हुतात्मा राजगुरू चौक,
मंत्रालय, मुंबई -४०० ०३२,
दिनांक :- १० ऑक्टोबर, २०१८
संदर्भ : अतिरीक्त आयुक्त – २, ठाणे महानगरपालिका यांचे पत्र क्र.ठामपा/आस्था/अतिआ (२)-१७०५/ ६९१८, दिनांक २०.०२.२०१८
प्रस्तावना : ठाणे महानगरपालिकेने संदर्भाधीन पत्रान्वये ठाणे महानगरपालिका ठराव क्र. १३९५, दिनांक २१.११.२०१७ अन्वये ठाणे महानगरपालिकेच्या सर्वसाधारण सभेने कै. किशोर उमाजी पवार यांचे अपघाती निधन झाल्याने त्यांची पत्नी श्रीमती प्रिती किशोर पवार यांना ठाणे महानगरपालिका सेवेत विशेष बाब म्हणून सामावून घेणेबाबतच्या ठरावास मान्यता मिळणेची विनंती केली आहे.
०२. ठाणे महानगरपालिकेच्या उक्त ठरावामध्ये श्रीमती प्रिती किशोर पवार यांच्या विनंती अर्जानुसार लिपिक पदावर विशेष बाब म्हणून अनुकंपा तत्वाच्या धर्तीवर ठोक पगारावर नियुक्ती देण्याबाबतच्या प्रस्ताव महासभेच्या मान्यतेस सादर केला. तसेच तद्नंतर प्रस्ताव शासन मान्यतेस सादर करण्याबाबत अंर्तभुत केले होते.
महासभेने ठराव क्र.१३९५, दिनांक २१.११.२०१७ नुसार श्रीमती प्रिती किशोर पवार यांना लिपिक पदावर विशेष बाब म्हणून अनुकंपा तत्वाने धर्तीवर ठोक पगारावर नियुक्ती देण्याची मान्यता दिली.
सदर ठराव प्रशासनामार्फत दिलेल्या ठरावाच्या विसंगत असल्याचे नमुद करून ठाणे महानगरपालिकेने सादर करण्याबाबत प्रस्तावात अंर्तभुत केले होते. ठराव क्र. १३९५, दिनांक २१.११.२०१७ ला अंमलबजावणीची मान्यता अपेक्षिली आहे.
०३. ठाणे महानगरपालिकेने सादर केलेल्या अभिलेखावरुन कै. किशोर उमाजी पवार हे ठाणे महानगरपालिकेच्या आस्थापनेवर कार्यरत नसल्याचे निदर्शनास येत नाहीत. अनुकंपा तत्वावर सेवेत सामावून घेणेचे धोरण केवळ आस्थापनेवरील गट-क व व गट - ड संवर्गात कार्यरत असलेल्या कर्मचाऱ्यांच्या संदर्भात लागू आहे. ठाणे महानगरपालिकेचा उक्त प्रस्ताव व महासभेचा ठराव क्र.१३९५, दिनांक २१.११.२०१७, उमादेवी व इतर संदर्भाधीन प्रकरणांमध्ये मा. सर्वोच्च न्यायालयाने दिलेल्या न्यायनिर्णयाच्या व शासनाच्या प्रचलित धोरणांच्या विरोधात आहे.
# Page 2
शासन निर्णय क्रमांकः ठामपा-२११८/प्र.क्र.२६७/नवि-२३
महाराष्ट्र महानगरपालिका अधिनियमाच्या कलम ४५१ अन्वये महापालिकेचा कोणताही ठराव, अधिनियम किंवा कायद्याद्वारे प्रदान केलेल्या अधिकाराविरुध्द अथवा मर्यादेबाहेर असल्यास उक्त ठराव शासनास निलंबित करता येईल. तसेच महाराष्ट्र महानगरपालिका अधिनियम, कलम ४५१ (२) नुसार महानगरपालिकेस ३० दिवसांच्या आत याविरुध्द शासनाकडे अभिवेदन करता येईल.
उपरोक्त बाबींचा विचार करता, शासन खालील प्रमाणे निर्णय घेत आहे:
शासन निर्णय: ठाणे महानगरपालिकेच्या महासभेचा ठराव क्र. १३९५, दिनांक २१.११.२०१७ विधीग्राह्य नसल्याने महाराष्ट्र महानगरपालिका अधिनियमाच्या कलम ४५१ (१) नुसार निलंबित करण्यात येत आहेत.
तसेच महाराष्ट्र महानगरपालिका अधिनियमाच्या कलम ४५१ (२) नुसार या प्रकरणी काही अभिवेदन असल्यास शासनास सादर करावे, अशा सूचना आयुक्त, ठाणे महानगरपालिका यांना देण्यात येत आहे.