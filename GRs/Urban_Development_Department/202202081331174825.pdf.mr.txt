# Page 1
स्वच्छ भारत अभियान (नागरी) अंतर्गत नागरी घनकचरा व्यवस्थापन प्रकल्पास सुधारित प्रशासकीय मान्यता देण्याबाबत.
परभणी महानगरपालिका, जिल्हा परभणी.
महाराष्ट्र शासन
नगर विकास विभाग
शासन निर्णय क्रमांक:- स्वमअ-२०१८/प्र.क्र.१७७/नवि-३४
हुतात्मा राजगुरू चौक, मादाम कामा मार्ग
मंत्रालय, मुंबई- ४०००३२.
दिनांक: ८ फेब्रुवारी, २०२२
वाचा: १) शासन निर्णय, नगर विकास विभाग, क्रमांक: स्वभाअ-२०१५/प्र.क्र. २३/नवि-३४, दि. १५ मे, २०१५ २) शासन निर्णय, नगर विकास विभाग, क्रमांक: स्वमअ-२०१८/प्र.क्र.१७७/नवि-३४ दि. १२/०४/२०१८ ३) स्वच्छ भारत अभियान (नागरी) अंतर्गत गठीत उच्चाधिकार समितीच्या दि. ८/११/२०२१ रोजीच्या बैठकीचे इतिवृत्त.
शासन निर्णय :
परभणी महानगरपालिकेचा घनकचरा व्यवस्थापनाचा रू ३३.६२८६ कोटी किंमतीच्या नागरी घनकचरा व्यवस्थापनाच्या प्रकल्पास संदर्भ क्र. २ येथील शासन निर्णयान्वये मंजुरी देण्यात आली होती. सदर प्रकल्पाची अंमलबजावणी महानगरपालिकेमार्फत सुरु असताना प्रकल्पात अंतर्भूत असलेल्या काही बाबींमध्ये सुधारणा करण्याची विनंती महानगरपालिकेमार्फत करण्यात आली होती.
२. परभणी महानगरपालिकेने सादर केलेल्या प्रस्तावाची तपासणी राज्य अभियान संचालनालयाच्या स्तरावर करून तो प्रस्ताव दिनांक ८/११/२०२१ रोजी झालेल्या उच्चाधिकार समितीच्या मान्यतेकरीता सादर करण्यात आला असून त्यास उच्चाधिकार समितीने मान्यता दिली आहे.
३. उच्चाधिकार समितीने दिलेल्या मान्यतेच्या अनुषंगाने संदर्भ क्र. २ येथील शासन निर्णयासोबत जोडलेल्या विवरणपत्रातील बाबीं व त्यांच्या किंमतीऐवजी या शासन निर्णयासोबतच्या विवरणपत्रातील नमूद करण्यात आलेल्या बाबी व त्यांच्या किंमतींस शासन मंजूरी देत आहे. सदर बदलामुळे महानगरपालिकेच्या घनकचऱ्याच्या सविस्तर प्रकल्प अहवालाच्या किंमतीमध्ये कोणत्याही प्रकारची वाढ होत नाही.
४. संदर्भीय क्रमांक २ येथील प्रशासकीय मान्यतेच्या शासन निर्णयात नमूद अटी व शर्तींचे पालन करणे बंधनकारक राहील.
# Page 2