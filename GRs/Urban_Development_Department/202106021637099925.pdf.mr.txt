# Page 1
कोविड–१९ मुळे राज्यात लावण्यात आलेल्या कडक निर्बंधाच्या पार्श्वभुमीवर राज्यातील अधीकृत सायकल रिक्षा चालकांना रु. १५००/- ची अर्थिक सहाय्यता करणेबाबत.
महाराष्ट्र शासन
नगर विकास विभाग
शासन निर्णय क्रमांक:- संकिर्ण-२०२१/प्र.क्र.१३०/नवि-२०
मंत्रालय, मुंबई - ४०००३२
दिनांक :- ०२ जून २०२१.
प्रस्तावना :
कोविड–१९ च्या पार्श्वभूमीवर एप्रिल २०२१ मध्ये कोविड–१९ च्या संसर्गाची साखळी तोडण्यासाठी राज्यात कडक निर्बंध लावण्यात आले आहेत. त्याअंतर्गत राज्यातील सायकल रिक्षा चालक यांच्या व्यवसायावर देखील निर्बंध आले आहेत. यामुळे सायकल रिक्षा चालक या दुर्बल घटकांच्या उपजिवीकेचा प्रश्न निर्माण झाला आहे. सदर बाब लक्षात घेता मा. मुख्यमंत्री महोदय यांनी दि. १३/०४/२०२१ रोजी दुर्बल घटकांसाठी पॅकेज जाहीर केलेले आहे. याअंतर्गत राज्यातील सायकल रिक्षा चालकांना रु. १५००/- ची अर्थिक मदत देण्याची देखील घोषणा करण्यात आलेली आहे. यानुसार राज्यातील सायकल रिक्षा चालकांना रु.१५००/- ची अर्थिक मदत देण्याची बाब शासनाच्या विराधीन होती.
शासन निर्णय:
कोविड–१९ मुळे राज्यात लावण्यात आलेल्या कडक निर्बंधाच्या पार्श्वभूमीवर राज्यातील सायकल रिक्षा चालकांना रु.१५००/- ची सहाय्यता रक्कम देण्यास याद्वारे शासन मान्यता देण्यात येत आहे.
०२. कोविड–१९ मुळे राज्यात लावण्यात आलेल्या कडक निर्बंधाच्या पार्श्वभूमीवर सायकल रिक्षा चालक यांना प्रत्येकी रु.१५००/-याप्रमाणे आर्थिक मदत देण्यासाठी रु.७.६३५०० लक्ष (रुपये सात लाख त्रैसष्ठ हजार पाचशे फक्त) इतका निधी आयुक्त तथा संचालक नगर परिषद प्रशासन संचालनालय वरळी, मुंबई यांना RTGS द्वारे अथवा धनादेशाद्वारे परिवहन विभागाकडून त्यांच्या कार्यपध्दतीनुसार वितरीत करण्यास याद्वारे शासन मान्यता देण्यात येत आहे. परिवहन विभागाने सदरचा निधी नगर विकास विभागास / आयुक्त तथा संचालक नगर परिषद प्रशासन संचालनालय वरळी, मुंबई यांना उपलब्ध करुन देण्यात यावा.
०३. उपरोक्त आर्थिक सहाय्यतेसाठी नागरी स्थानिक स्वराज्य संस्थांनी पात्रता / परवाना तपासून सादर केलेल्या माहितीमधील सायकल रिक्षा चालकांना ग्राह्य धरले जाईल.
# Page 2
शासन निर्णय क्रमांकः संकिर्ण-२०२१/प्र.क्र.१३०/नवि-२० ०४. सदरचा निधी आयुक्त तथा संचालक नगर परिषद प्रशासन संचालनालय वरळी, मुंबई यांनी लाभार्थ्यांच्या बँक खात्यामध्ये जमा करण्याबाबत आवश्यक ती पुढील कार्यवाही करण्याच्या सूचना देण्यात येत आहेत. आयुक्त यांच्या स्तरावरुन / संबंधित नागरी स्थानिक स्वराज्य संस्थांनी निधी वितरीत करतांनी संबंधित लाभार्थ्यांच्या बँक खात्यात निधी जमा करण्याची दक्षता घ्यावी.
०५. सदरचा खर्च हा प्रशासन, (०१) परिवहन आयुक्त, (०१) (०१) आस्थापना - परिवहन आयुक्त ( दत्तमत) (अनिवार्य) २०४१००१८, ३३- अर्थसहाय्य या लेखाशिर्षांतर्गत सन २०२१-२०२२ या चालू वित्तीय वर्षाकरीता उपलब्ध असणाऱ्या तरतूदीमधून खर्ची घालण्यांस वित्त विभागाने सहमती दिलेली आहे.
०६. सदर शासन निर्णय परिवहन विभाग, नियोजन विभागाच्या सहमतीने व वित्त विभागाच्या अनौपचारीक संदर्भ क्रमांक १८५/व्यय-३ दिनांक २५/०५/२०२१ अन्वये दिलेल्या सहमतीस अनुसरुन निर्गमित करण्यात येत आहे.
# Page 3