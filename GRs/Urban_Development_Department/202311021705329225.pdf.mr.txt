# Page 1
१५ सप्टेंबर ते १५ डिसेंबर, २०२३ या कालावधीत मुख्यमंत्री सक्षम शहर स्पर्धा २०२३ तसेच मुख्यमंत्री सक्षम वॉर्ड स्पर्धा - २०२३.
महाराष्ट्र शासन
नगर विकास विभाग
शासन निर्णय क्रमांकः स्वमअ-२०२२/प्र.क्र.१२६/नवि-३४.
मंत्रालय, मुंबई - ४०० ०३२,
दिनांक : २ नोव्हेंबर, २०२३.
संदर्भ : शासन निर्णय क्र. स्वमअ-२०२२/प्र.क्र.१२६/नवि-३४, दि. १५.०९.२०२३.
प्रस्तावना:
स्वच्छते शिवाय शहराचे सौंदर्यीकरण अशक्य आहे. याच कारणासाठी मागील वर्षी २ ऑक्टोबर ते ३१ डिसेंबर, २०२२ या कालावधीत शहर सौंदर्यीकरण व स्वच्छता स्पर्धा २०२२ राबविण्यात आली होती. शहरांची गुणवत्ता राखण्यासाठी त्यांना प्रोत्साहन कायम रहावे म्हणून या वर्षी देखील राज्यातील “ड” वर्ग महानगरपालिका त्याचप्रमाणे सर्व नगरपरिषद व नगरपंचायतींमध्ये शहर स्तरावर “मुख्यमंत्री सक्षम शहर स्पर्धा -२०२३” व इतर महानगरपालिकांमध्ये वॉर्ड स्तरावर “मुख्यमंत्री सक्षम वॉर्ड स्पर्धा २०२३ " दिनांक १५ सप्टेंबर ते १५ डिसेंबर, २०२३ या कालावधीत आयोजित करण्याबाबतचा शासन निर्णय क्रमांकः स्वमअ-२०२२/प्र.क्र.१२६/नवि- ३४, दिनांक १५ सप्टेंबर, २०२३ रोजी निर्गमित केला आहे.
२. सदर शासन निर्णयात प्रस्तुत स्पर्धेतील शहरांना सदर “मुख्यमंत्री सक्षम शहर स्पर्धा - २०२३” व “मुख्यमंत्री सक्षम वॉर्ड स्पर्धा-२०२३” स्पर्धेमध्ये चांगली कामगिरी केलेल्या नागरी स्थानिक स्वराज्य संस्थांना मार्गदर्शक सूचना विचारात घेऊन “मुख्यमंत्री सक्षम शहर स्पर्धा - २०२३” व “मुख्यमंत्री सक्षम वॉर्ड स्पर्धा-२०२३” च्या कालावधीत शहरांनी केलेल्या कामगिरीची छाननी करण्याकरीता खालील प्रमाणे विभागस्तरीय समिती स्थापन करण्यात आली आहे :
-----------------------------------------------------------------------------
| मुख्यमंत्री सक्षम शहर स्पर्धा - २०२३ करीता विभागस्तरीय छाननी समिती |
| १ | विभागीय आयुक्त | अध्यक्ष |
| २ | विभागीय आयुक्तांनी नामनिर्देशन केलेले एका जिल्ह्याचे जिल्हाधिकारी | सदस्य |
| ३ | सह सचिव / उप सचिव नगर विकास विभाग | सदस्य |
| ४ | विभागातील मान्यताप्राप्त वास्तुविशारद (आर्किटेक्ट) | सदस्य |
| ५ | विभागातील मान्यताप्राप्त कलाकार (आर्टिस्ट) | सदस्य |
| ६ | प्रादेशिक उपसंचालक, नगर परिषद प्रशासन, विभागीय आयुक्त कार्यालय | सदस्य सचिव |
-----------------------------------------------------------------------------
# Page 2
शासन निर्णय क्रमांकः स्वमअ-२०२२/प्र.क्र.१२६/नवि-३४
३. उपरोक्त विभागस्तरीय छाननी समितीमध्ये नगर विकास विभागातील सह सचिव / उप सचिव हे सदस्य असतील असे नमूद करण्यात आले आहे. यास्तव या समितीमध्ये सह सचिव / उप सचिवांची नेमणूक करण्यातबाबतचा प्रस्ताव शासनाच्या विचाराधीन होता.
शासन निर्णय : “मुख्यमंत्री सक्षम शहर स्पर्धा २०२३" च्या कालावधीत शहरांनी केलेल्या कामगिरीची छाननी करण्याकरीता स्थापन करण्यात आलेल्या विभागस्तरीय समितीमध्ये खालील प्रमाणे उप सचिव यांचे नामनिर्देशन करण्यात येत आहे.
----------------------------------------------------------------
|  |
| अ.क्र. | विभाग | सहसचिव/उपसचिव यांचे नामनिर्देशन |
| १ | कोकण | श्रीमती विद्या हम्पय्या, उप सचिव, नगर विकास विभाग. |
| २ | पुणे | श्री. श्रीकांत आंडगे, उप सचिव, नगर विकास विभाग. |
| ३ | नाशिक | श्रीमती प्रियांका छापवाले, उप सचिव, नगर विकास विभाग. |
| ४ | छत्रपती संभाजीनगर | श्री. शंकर जाधव, उप सचिव, नगर विकास विभाग. |
| ५ | अमरावती | श्री. अनिरुध्द जेवळीकर, उप सचिव, नगर विकास विभाग. |
| ६ | नागपूर | श्रीमती सुशिला पवार, उप सचिव, नगर विकास विभाग. |
----------------------------------------------------------------