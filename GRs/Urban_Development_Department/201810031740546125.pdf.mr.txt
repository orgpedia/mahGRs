# Page 1
“नव्याने स्थापन केलेल्या नगरपंचायतींना नागरी सुविधा पुरविण्यासाठी सहाय्य" योजनेअंतर्गत नगरपंचायतींना निधी वितरीत करण्याबाबत.
सन २०१८-२०१९ साठी लेखाशिर्ष (२२१७ ९४९२) रू.१०५.२९ कोटी
महाराष्ट्र शासन
नगर विकास विभाग
शासन निर्णय क्रमांक-ननपं-२०१८/प्र.क्र.१४९/नवि-१६
मंत्रालय, मुंबई - ४०० ०३२.
दिनांक :- ३ आक्टोंबर, २०१८.
वाचा : ( १ ) नगर विकास विभाग, शासन निर्णय क्र. संकीर्ण-२०१२/प्र.क्र.२७/नवि १६, दिनांक २७ जून, २०१२.
(२) नगर विकास विभाग, शासन निर्णय क्र. संकीर्ण-२०१२/प्र.क्र.२७/नवि-१६, दिनांक १५ एप्रिल,२०१३.
(३) नगर विकास विभाग, शासन निर्णय क्र. संकीर्ण-२०१६/प्र.क्र.९७/नवि-१६ दिनांक १२ एप्रिल, २०१६.
(४)शासन निर्णय क्रमांक-संकीर्ण-२०१६/प्र.क्र.१८६ /नवि-१६, दिनांक ३ ऑगस्ट, २०१६.
(५) नगर विकास विभाग, शासन निर्णय क्र. धोरण-२०१७/प्र.क्र.६२/नवि-१६ दिनांक १५ मार्च,२०१७.
(६) वित्त विभागाचे शासन परिपत्रक क्रमांक अर्थसं-२०१८/प्र.क्र.६९/ अर्थ ३,दिनांक २ एप्रिल,२०१८.
प्रस्तावना : नव्याने स्थापन केलेल्या नगरपंचायतींना नागरी सुविधा पुरविण्यासाठी सहाय्यक अनुदान देण्यात येते. सदर योजनेचे निकष संदर्भाधीन क्रमांक (१) ते (५) येथील शासन निर्णयान्वये विहित करण्यात आलेले आहेत. संदर्भाधीन क्र. (६) येथील वित्त विभागाच्या मार्गदर्शक सूचनांनुसार "नव्याने स्थापन केलेल्या
# Page 2
शासन निर्णय क्रमांकः ननपं-२०१८/प्र.क्र.१४९/नवि-१६ दिनांक ३ आक्टोंबर,२०१८
नगरपंचायतींना नागरी सुविधा पुरविण्यासाठी सहाय्य” या योजनेअंतर्गत राज्यातील नगरपंचायतींना “अर्थसंकल्प वितरण प्रणालीवर” निधी वितरीत करण्याची बाब शासनाच्या विचाराधीन होती.
शासन निर्णय : “नव्याने स्थापन केलेल्या नगरपंचायतींना नागरी सुविधा पुरविण्यासाठी सहाय्य” योजनेअंतर्गत एकूण रक्कम रू. १०५,२९,००,०००/- (अक्षरी रक्कम रूपये एकशे पाच कोटी एकोणतीस लक्ष मात्र) इतका निधी वितरीत करण्यास खालील अटी व शर्तीच्या अधीन राहून या शासन निर्णयान्वये मंजुरी देण्यात येत आहे.
२. सदर प्रकल्प खर्चाचा १००% हिस्सा राज्य शासनाचा राहणार आहे. त्यामुळे सदर प्रकल्पाअंतर्गत निश्चित करण्यात आलेल्या कामांना मंजूर रकमेच्या मर्यादेत सक्षम प्राधिका-यांची तांत्रिक व प्रशासकीय मान्यता संदर्भाधीन क्रमांक (१) ते (५) येथील शासन निर्णयान्वये प्राप्त करून घ्यावी.
३. आयुक्त तथा संचालक, नगरपरिषद प्रशासन संचालनालय यांच्या सल्ल्याने प्रकल्प व्यवस्थापन सल्लागार (PMC) नियुक्त करण्याच्या अटीवर कार्यान्वयन यंत्रणा नगरपंचायत राहील अथवा कार्यान्वयन यंत्रणा सार्वजनिक बांधकाम विभाग राहील.
सदर योजनेअंतर्गत निधी वितरीत करावयाच्या नगरपंचायतींबाबतचे आदेश स्वतंत्रपणे निर्गमित करण्यात येतील.
४. सदर प्रकल्पाअंतर्गतच्या कामांच्या “ई-निविदा” अंती प्रकल्प खर्च निश्चित करण्यात यावा. सदरचा प्रकल्प खर्च हा तांत्रिक व प्रशासकीय मान्यता देण्यात आलेल्या प्रकल्प खर्चापेक्षा जास्तीचा असल्यास, अशा जास्तीच्या खर्चासाठी कुठल्याही स्वरुपात अतिरिक्त अनुदान शासनाकडून उपलब्ध करुन दिले जाणार नाही.
५. “ई-निविदा” अंतीचा प्रकल्प खर्च हा तांत्रिक व प्रशासकीय मान्यता देण्यात आलेल्या प्रकल्प खर्चापेक्षा कमी असल्यास, सदर कमी झालेल्या खर्चाच्या राज्य शासन हिस्स्याची रक्कम शासनास जमा करावी. सदरची जबाबदारी आहरण व संवितरण अधिकारी यांची राहील.
पृष्ठ ७ पैकी २
# Page 3
शासन निर्णय क्रमांकः ननपं-२०१८/प्र.क्र.१४९/नवि-१६ दिनांक ३ आक्टोंबर,२०१८
६. जिल्हाधिकारी, यांची जबाबदारी खालीलप्रमाणे राहील: (अ) सदर प्रकल्पाअंतर्गतची कामे ही सार्वजनिक मालकीच्या ठिकाणीच करावीत, कामाचे स्वरुप सार्वजनिक असावे, तसेच त्यामुळे सर्वसमावेशक नागरिकांच्या प्राथमिक सोयी सुविधांमध्ये भर पडणार आहे याची पुन्हा खातरजमा करणे व कुठल्याही खाजगी स्वरुपाच्या कामांना मान्यता देण्यात आली नसल्याची खातरजमा करणे.
(ब) सदर प्रकल्पाअंतर्गतची कामे सबंधित शहराच्या विकास नियंत्रण नियमावली व विकास आराखडयाशी सुसंगत असल्याची खातरजमा करणे.
(क) सदर प्रकल्पाअंतर्गतच्या कामांना “ई-निविदा” कार्यप्रणालीचा अवलंब करणे बंधनकारक राहील. याबाबत सार्वजनिक बांधकाम विभाग तसेच शासनाने निर्गमित केलेल्या अद्यावत मार्गदर्शक सूचनांचे काटेकोरपणे पालन करण्यात यावे.
“ई-निविदा” कार्यप्रणालीचा अवलंब करण्यात येत असल्याची खातरजमा करणे.
(ड) सदर प्रकल्पाअंतर्गत उपलब्ध करून दिलेला निधी त्याच उद्दिष्टासाठी खर्च करण्यात येत असल्याचे, काम गुणवत्तेनुसार झाले आहे किंवा कसे तसेच मंजूर कामावरच मंजूर निधी खर्च झाला आहे किंवा कसे हे पाहणे.तसेच दर सहा महिन्यांनी जिल्ह्याअंतर्गत या योजनेखाली हाती घेण्यात आलेल्या कामांचा आढावा घेणे.
(इ) सदर प्रकल्पाअंतर्गतच्या कामावर करण्यात येणा-या खर्चामुळे आदर्श आचारसंहितेचा भंग होणार नाही हे पाहणे.
(ई) निधी खर्च करताना तो विहीत कार्यपध्दती अनुसरुन सर्व वित्तीय कायदे व नियमांचे तसेच विहीत प्रक्रियेचे अवलंबन करण्यात यावे. निधी खर्च करण्याबाबत वित्त विभागाकडून वेळोवेळी निर्गमित करण्यात आलेल्या शासन निर्णयातील सूचनांचा व वित्तीय अधिकारांच्या मर्यादेचा (Financial Power) भंग होणार नाही तसेच, कुठल्याही शासन नियम / अधिकाराचा भंग होणार नाही हे पाहणे.
७. कार्यान्वयन यंत्रणेची जबाबदारी खालीलप्रमाणे राहील: (अ) सदर प्रकल्पाअंतर्गत दुरूस्तीची तथा परिरक्षणाची कामे हाती घेण्यात येत नाहीत हे पाहणे.
(ब) सदर प्रकल्पाअंतर्गतची कामे सुरू करण्यापुर्वीच्या स्थितीचे व काम झाल्यानंतरच्या कामाचे चित्र (Photograph) काढून ठेवणे व मागणीनुसार सादर करणे.
पृष्ठ ७ पैकी ३
# Page 4
शासन निर्णय क्रमांकः ननपं-२०१८/प्र.क्र.१४९/नवि-१६ दिनांक ३ आक्टोंबर,२०१८
(क) सदर प्रकल्पाअंतर्गतच्या कामांचे त्रयस्थ पक्षाकडून लेखापरिक्षण करून घेणे (Third Party Audit)कार्यान्वयन यंत्रणेस बंधनकारक राहील.
८. यापूर्वी या योजनेखाली झालेल्या खर्चाबाबतची उपयोगिता प्रमाणपत्रे व सदर शासन निर्णयान्वये उपलब्ध करून दिलेल्या निधीचे उपयोगिता प्रमाणपत्र विहित प्रपत्रात संबधित नागरी स्थानिक स्वराज्य संस्थेकडून उपलब्ध करून घेऊन, संबंधित महालेखापाल कार्यालयाकडे सादर करण्याची जबाबदारी संबधित जिल्हाधिकारी यांची राहील. तसेच, उपयोगिता प्रमाणपत्राची एक प्रत आयुक्त तथा संचालक, नगरपरिषद प्रशासन संचालनालय, वरळी, मुंबई यांचेकडे सादर करावी.
९. दिनांक ३१ मार्च २०२० अखेर ही निधी खर्च करण्याची मुदत संपल्यानंतर आयुक्त तथा संचालक, नगरपरिषद प्रशासन संचालनालय, वरळी, मुंबई यांनी या लेखाशिर्षाखाली सन २०१८-२०१९ करीता वितरीत करण्यात येणा-या सर्व निधीच्या उपयोगिताचे प्रमाणपत्र प्राप्त करून घ्यावे. सदरची उपयोगिताचे प्रमाणपत्र एकत्रितरीत्या संबंधित महालेखापाल कार्यालयाकडे सादर करून खर्चित व अखर्चित निधीचा अहवाल शासनास सादर करावा.
१०. या शासन निर्णयानुसार मंजूर व वितरीत करण्यात येत असलेल्या निधीचे कार्यान्वयन यंत्रणेस वितरण करण्यासाठी संबधित जिल्हाधिकारी यांना नियंत्रक अधिकारी तसेच, संबधित जिल्हा प्रशासन अधिकारी यांना आहरण व संवितरण अधिकारी म्हणून घोषित करण्यात येत आहे.
११. संदर्भाधीन क्र. (१) ते (५) येथील शासन निर्णयान्वये “नव्याने स्थापन केलेल्या नगरपंचायतींना नागरी सुविधा पुरविण्यासाठी सहाय्य” या योजनेस प्रशासकीय मान्यता देण्यात आली असून, सदर शासन निर्णयातील सर्व अटी व शर्ती बंधनकारक राहतील. सदरच्या अटी व शर्तींची पुर्तता व प्रकल्पास सक्षम प्राधिका-यांची तांत्रिक व प्रशासकीय मान्यता प्राप्त झाल्याची खातरजमा करण्यात यावी.
१२. या शासन निर्णयान्वये निधी वितरीत करावयाच्या नागरी स्थानिक स्वराज्य संस्थाना या लेखाशिर्षाखाली सन २०१६-२०१७ करीता वितरीत केलेल्या निधीपैकी १००% खर्चाचे विनियोग झाले असल्याची खातरजमा आहरण व संवितरण अधिकारी यांनी करावी व असे उपयोगिता प्रमाणपत्र देयकासोबत जिल्हा कोषागारात सादर करावे.
पृष्ठ ७ पैकी ४
# Page 5
शासन निर्णय क्रमांकः ननपं-२०१८/प्र.क्र.१४९/नवि-१६ दिनांक ३ आक्टोंबर,२०१८
१३. या लेखाशिर्षाखाली यापूर्वी वितरीत केलेल्या निधीच्या अनुषंगाने लेखापरीक्षक / महालेखापाल यांच्याकडून कोणतेही गंभीर आक्षेप नाहीत याची खातरजमा आहरण व संवितरण अधिका-याने करावी. असे गंभीर आक्षेप असल्यास निधी आहरीत करू नये.
१४. या लेखाशिर्षाखाली एक वर्षावरील जुने संक्षिप्त देयक प्रलंबित असल्यास निधी आहरीत करू नये. असे प्रस्ताव वित्त विभागाची सहमती घेण्यासाठी नगर विकास विभागाकडे पाठविण्यात यावेत.
१५. आहरण व संवितरण अधिका-याने सदरचे आहरीत करण्यात येणारे अनुदान तात्काळ संबधितास वितरीत करावे. सदरचे अनुदान दिनांक ३१ मार्च २०२० अखेर खर्ची पडेल याची दक्षता घ्यावी. दिनांक ३१ मार्च २०२० अखेरचा अखर्चित निधी संबधितांनी व्याजासह शासनाच्या खाती तात्काळ जमा करावा.
१६. राज्य शासनाकडून मंजूर करण्यात आलेला निधी संबधित कार्यान्वयन यंत्रणा यांना कोणत्याही प्रकारची कपात न करता वितरीत करण्यात यावा. सदरचा निधी जिल्हाधिकारी यांनी थेट वळता करू नये.
१७. या शासन निर्णयान्वये निधी वितरीत करावयाच्या नागरी स्थानिक स्वराज्य संस्थांकडे या लेखाशिर्षाखाली यापुर्वी वितरीत केलेला निधी अखर्चित असल्यास, वित्त विभागाचा शासन निर्णय क्रमांक : संकीर्ण-१०१५/प्र.क्र.१८/अर्थोपाय दिनांक २५ ऑगस्ट, २०१५ व शासन निर्णय क्रमांक : संकीर्ण-१०.०२/प्र.क्र.१२८/अर्थोपाय दिनांक ६ जून, २००८ अन्वये २००८ तसेच, शासन निर्णय क्र. संकिर्ण ११९८/प्र.क्र.३३/न.वि. -४, दि. १२.३.२०१८ व दि. ९.८.२०१८ अन्वये कार्यवाही करावी.
१८. वित्त विभागाचे शासन परिपत्रक अर्थसं-२०१६/प्र.क्र.८९ /अर्थ-३,दिनांक २० एप्रिल,२०१६ मधील सोबतच्या परिशिष्टाच्या अ.क्र. (९) मधील तपासणी सूचीतील लागू होत असलेल्या बाबींची उपरोक्त परिच्छेदांनुसार पुर्तता करण्यात आली आहे.
१९. यासंबंधीचा खर्च मागणी क्र. एफ-२, मुख्य लेखाशिर्ष २२१७, नगर विकास, ८०, सर्वसाधारण, १९३, नगरपंचायतींना सहाय्य, (००) (०२) नव्याने स्थापन केलेल्या नगरपंचायतींना नागरी सुविधा पुरविण्यासाठी सहाय्य, ३१, सहायक अनुदाने
पृष्ठ ७ पैकी ५
# Page 6
शासन निर्णय क्रमांकः ननपं-२०१८/प्र.क्र.१४९/नवि-१६ दिनांक ३ आक्टोंबर,२०१८
(वेतनेतर), (२२१७ ९४९२), या लेखाशिर्षाखाली सन २०१८-२०१९ मधील मंजूर तरतुदीमधून भागविण्यात यावा.
२०. वित्त विभागाचे शासन परिपत्रक क्रमांक अर्थसं-२०१७/प्र.क्र.६९/ अर्थ ३,दिनांक २ एप्रिल,२०१८ नुसार विभागास प्रदान करण्यात आलेल्या वित्तीय अधिकारानुसार सदरचा शासन निर्णय निर्गमित करण्यात येत आहे.
# Page 7