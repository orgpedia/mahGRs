# Page 1
स्वच्छ महाराष्ट्र अभियान (नागरी) अंतर्गत “स्वच्छ सर्वेक्षण-२०१९" सर्वेक्षण / मुल्यमापन कालावधीत महानगरपालिका आयुक्तांनी मुख्यालयात अनिवार्य उपस्थित राहण्याबाबत.
महाराष्ट्र शासन
नगर विकास विभाग
शासन निर्णय क्र. एमसीओ-२०१८/प्र.क्र.२८६/नवि-१४,
मंत्रालय, मुख्य इमारत (४ था मजला),
हुतात्मा राजगुरू चौक, मादाम कामा रोड,
मुंबई ४०० ०३२.
दिनांक : ०५ जानेवारी, २०१९
प्रस्तावना
केंद्र शासनाच्या स्वच्छ भारत अभियानाच्या धर्तीवर राज्यामध्ये स्वच्छ महाराष्ट्र अभियानाची
अंमलबजावणी मिशन मोड पध्दतीने सुरू आहे. राज्यामध्ये स्वच्छ सर्वेक्षण-२०१९ ची अंमलबजावणी सुरू
झाली आहे. स्वच्छ सर्वेक्षण-२०१९ मध्ये नागरी स्थानिक संस्थाचे मुल्यमापन हे प्रत्यक्ष स्थळभेटींच्या
आधारावर अपेक्षित आहे. त्यामुळे, सर्व नागरी स्थानिक संस्थांनी सर्वेक्षणाच्या संपूर्ण कालावधीत
मुल्यमापनाच्या दृष्टीने, प्रत्येक दिवशी परिपूर्ण तयारी करणे आवश्यक आहे. महानगरपालिका आयुक्तांनी
सर्वेक्षणाची पूर्व तयारी व संनियत्रण योग्य रितीने होण्यासाठी या कालावधीत मुख्यालयात अनिवार्यरित्या
उपस्थित राहण्यासाठी आयुक्त, महानगरपालिका यांना सूचना देण्याची बाब शासनाच्या विचाराधीन होती.
शासन निर्णय
स्वच्छ सर्वेक्षण-२०१९ अंतर्गत सर्वेक्षणाची पूर्व तयारी व संनियत्रण योग्य रितीने होण्यासाठी
सर्वेक्षणांतर्गत प्रत्यक्ष पाहणी (Direct Observation) आणि नागरिकांचे अभिप्राय (Citizen Feedback)
याबाबतची कार्यवाही पूर्ण होईपर्यंतच्या कालावधीत महानगरपालिका आयुक्तांनी मुख्यालयात
अनिवार्यरित्या उपस्थित राहावे.
२. सर्वेक्षण / मुल्यमापन कालावधीत आयुक्तांना कार्यक्षेत्राबाहेरील बैठकांसाठीचे प्रवास अपवादात्मक
व राजशिष्टाचारानुसार अनिवार्य बाब वगळता नगर विकास विभागाच्या पूर्व व विवक्षित मान्यतेशिवाय
अनुज्ञेय असणार नाहीत.
# Page 2
शासन निर्णय क्रमांकः एमसीओ-२०१८/प्र.क्र.२८६/नवि-१४
३. सर्व आयुक्तांनी सर्वेक्षण मुल्यमापनातील महत्वाचा घटक असणारे, प्रत्यक्ष निरिक्षण व नागरिकांचे
अभिप्राय या घटकांबाबत विशेषत्वाने उत्तम मुल्यांकन होण्याच्या दृष्टीने व्यक्तीश: आवश्यक खात्री करावी.