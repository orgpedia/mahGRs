# Page 1
व्यवसाय सुलभता धोरणाच्या (Ease of Doing Business) अनुषंगाने विविध घटकांतर्गत येणाऱ्या महत्वाच्या सेवा, आवश्यक कागदपत्रे, शुल्क, कालमर्यादा, पद निर्देशित अधिकारी, प्रथम व द्वितीय अपिलीय अधिकारी लोकसेवा हक्क अधिनियमांतर्गत अधिसूचित करण्याबाबत.
महाराष्ट्र शासन
नगर विकास विभाग
शासन निर्णय क्रमांक- संकीर्ण-०९२२/प्र.क्र.३२ / न. वि. - ३२
मंत्रालय, मुंबई-४०० ०३२.
दिनांक :- १५ डिसेंबर, २०२२.
संदर्भ
१. महाराष्ट्र लोकसेवा हक्क अधिनियम, २०१५ २. नगर विकास विभाग, शासन निर्णय क्र. एमसीओ-२०१५/प्र.क्र.१८९/नवि-१४ दिनांक २३.०६.२०१५ ३. नगर विकास विभाग, शासन निर्णय क्र. संकीर्ण-२०१५/प्र.क्र. ३९८/नवि-२० दिनांक ०४.०९.२०१७ ४. नगर विकास विभाग, शासन निर्णय क्र. संकीर्ण-२०१५/प्र.क्र.३९८/नवि-२० दिनांक २६.०८.२०१९ ५. नगर विकास विभाग,शासन निर्णय क्र. संकीर्ण-२०१९/प्र.क्र. १८०/नवि-२० दिनांक २९.०१.२०२१ ६. नगर विकास विभाग, शासन निर्णय क्र. संकीर्ण-०९२२/प्र.क्र.३२/नवि-३२ दिनांक ३०.०९.२०२२ ७. अपर मुख्य सचिव (उद्योग), मंत्रालय, मुंबई यांचेद्वारे नगरविकास विभाग यांना साध्य करणेकरीता Ease of Doing Business District Level Business Reforms Action Plan (DLBRAP-२०२०) अंतर्गत वर्ग करण्यात आलेले रिफॉर्म्स.
प्रस्तावना:
महाराष्ट्र लोकसेवा हक्क अध्यादेश, २०१५ दि. २८.०४.२०१५ रोजी लागू करण्यात आला आहे.
सदर अध्यादेशातील कलम-३ मध्ये नमुद केल्यानुसार या विभागाच्या प्रशासकीय अधिपत्याखालील राज्यातील नागरी स्थानिक स्वराज्य संस्थामार्फत देण्यात येणाऱ्या विविध सेवा नागरी केंद्रबिंदू मानून नागरिकांना दैनंदिन जीवनामध्ये आवश्यक असलेल्या १५ लोक सेवांची सूची शासन निर्णय दि. २३.०६.२०१५ अन्वये निश्चित केली आहे. केंद्र शासनाच्या व्यवसाय सुलभीकरण धोरणाच्या (Ease of Doing Business) अनुषंगाने मालमत्ता कर, पाणी पुरवठा, ना-हरकत प्रमाणपत्र, व्यवसाय परवाना, जाहिरात परवाना व सिनेमा चित्रीकरण इत्यादी विविध घटकांतर्गत येणा-या महत्वाच्या एकुण ४२ सेवांचा समावेश लोकसेवा हक्क अधिनियम, २०१५ मध्ये करणेबाबत व सदर सेवांकरीता आवश्यक कागदपत्रे, शुल्क, कालमर्यादा, पद निर्देशित अधिकारी तसेच प्रथम व व्दितीय अपिलीय अधिकारी इत्यादी बाबी सर्व महानगरपालिका/नगरपरिषद/नगरपंचायती यांनी अधिसूचित करणेबाबत दिनांक ०४.०९.२०१७,
# Page 2
शासन निर्णय क्रमांकः संकीर्ण-०९२२/प्र.क्र.३२/न.वि.-३२
२६.०८.२०१९, २९.०१.२०२१ व दिनांक ३०.०९.२०२२ रोजीच्या शासन निर्णयान्वये सूचना निर्गमित केलेल्या आहेत.
महाराष्ट्र राज्यात पात्र व्यक्तींना पारदर्शक, कार्यक्षम व समयोचित लोकसेवा देण्याच्या उद्देशाने महाराष्ट्र लोकसेवा हक्क अधिनियम, २०१५ दि. २१.०८.२०१५ च्या अधिसूचनेन्वये जारी करण्यात आला आहे. केंद्र शासनाच्या व्यवसाय सुलभीकरण धोरणाच्या (Ease of Doing Business) अनुषंगाने महत्वाच्या असलेल्या रस्ता खोदाई परवाना, ना-हरकत दाखला व पाणीपुरवठा या तीन घटकांतर्गत येणा-या खालील चार सेवांचा समावेश करण्याबाबत व सदर सेवांकरीता आवश्यक कागदपत्रे, शुल्क, कालमर्यादा, पद निर्देशित अधिकारी तसेच प्रथम व व्दितीय अपिलीय अधिकारी इत्यादी बाबी अधिसूचित करण्याबाबतचा प्रस्ताव शासनाच्या विचाराधीन होता. त्यानुषंगाने शासन पुढीलप्रमाणे निर्णय घेत आहे:
शासन निर्णय:
१. या शासन निर्णयाद्वारे रस्ता खोदाई परवाना संबंधित १ सेवा, नाहरकत अंतर्गत २ सेवा व पाणीपुरवठा अंतर्गत १ सेवा सोबत जोडलेल्या विवरणपत्र “अ”, “ब” आणि “क” नुसार राज्यातील सर्व महानगरपालिका/नगरपरिषदा/नगरपंचायतींनी महाराष्ट्र लोकसेवा हक्क अधिनिमय, २०१५ च्या कलम ३ नुसार अधिसूचित करावी.
२. या शासन निर्णयासोबतच्या विवरण पत्र “अ”, “ब” व “क” मधे नमूद केलेल्या सेवा, आवश्यक कागदपत्रे व नियत कालावधी यामध्ये संबधित सार्वजनिक प्राधिकरणांना (महानगरपालिका, नगरपरिषदा व नगरपंचायती) यांना बदल करता येणार नाही.
३. महाराष्ट्र लोकसेवा हक्क अधिनिमय, २०१५ अंतर्गत सेवा पुरविण्याकरीता आकारावयाचे शुल्क निश्चित करण्याची संबंधित सार्वजनिक प्राधिकरणांना मुभा राहिल तसेच, संबंधित नागरी स्थानिक संस्थेची रचना विचारात घेऊन पदर्निर्देशित अधिकारी, प्रथम अपिलीय अधिकारी व द्वितीय अपिलीय अधिकारी इत्यादी पदांबाबत संबंधित सार्वजनिक प्राधिकरणांना सुधारणा करता येतील.
४. राज्यातील सर्व आयुक्त, महानगरपालिका व मुख्याधिकारी, नगरपरिषद/नगरपंचायतींनी महाराष्ट्र लोकसेवा हक्क अधिनियम, २०१५ च्या कलम ३ नुसार सदर सेवा अधिसुचित करणे व त्याची अंमलबजावणी करणेबाबतची कार्यवाही करावी.
पृष्ठ ११ पैकी २
# Page 3
शासन निर्णय क्रमांकः संकीर्ण-०९२२/प्र.क्र.३२/न.वि.-३२
# Page 4
# Page 5
# Page 6
# Page 7
# Page 8
# Page 9
# Page 10
# Page 11