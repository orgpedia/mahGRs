# Page 1
नागरी स्थानिक स्वराज्य संस्थांच्या क्षेत्रातील अल्पसंख्याकांच्या आर्थिक, सामाजिक, शैक्षणिक उन्नतीसाठी उपाययोजना करण्याबाबत.
महाराष्ट्र शासन
नगर विकास विभाग
शासन परिपत्रक क्रमांक :- संकिर्ण-२०१६/प्र.क्र.३१०/नवि-२०
मंत्रालय, मुंबई - ४०००३२
दिनांक :- २४.१०.२०१८
वाचा :- १. शासन निर्णय, अल्पसंख्याक विकास विभाग क्र. अ.वि.वि.-२०१५/प्र.क्र.२७५/का-५, दिनांक ०४.०७.२०१६
२. शासन परिपत्रक समक्रमांक, दिनांक ०५.११.२०१६.
प्रस्तावना: अल्पसंख्याक समाजातील युवक / युवतींना प्रगतीच्या मुख्य प्रवाहात आणण्यासाठी व त्यांच्या प्रगतीमधील अडथळे समजावून त्यांच्यामध्ये जागृती करणे आवश्यक आहे. तसेच, अल्पसंख्याक युवक, युवतीमध्ये सकारात्मक बदल होऊन सामाजिक प्रगतीमध्ये त्यांचा सहभाग वाढविणे आवश्यक आहे.
अल्पसंख्याक समुदायामध्ये विश्वासाचे व सौर्हादाचे वातावरण निर्माण होण्यासाठी नागरी भागातील अल्पसंख्याक विशेषत: मुस्लीम शहरी भागातील वस्त्यांमध्ये शासनाच्या नागरी सुविधा व सर्व योजनांची अंमलबजावणी करण्याची बाब शासनाच्या विचाराधीन होती. त्यानुसार, शासन निर्णय, अल्पसंख्याक विकास विभाग, दिनांक ०४.०७.२०१६ अन्वये, अल्पसंख्याक युवकांची आर्थिक, सामाजिक, शैक्षणिक उन्नती व त्यांच्यामध्ये सकारात्मक बदल घडविण्याबाबत उपाययोजना करण्यासंदर्भात मार्गदर्शक सूचना देण्यात आल्या आहेत.
०२. सदर शासन निर्णयानुसार, महाराष्ट्रामध्ये मेहमदूर रहेमान समितीच्या अहवालानुसार, महाराष्ट्रातील जवळजवळ ७० टक्के अल्पसंख्याक विशेषत: मुस्लीम शहरी भागामध्ये झोपडपट्टीमध्ये तसेच, वस्त्यांमध्ये राहत आहेत. त्यामुळे त्या वस्त्या सुधारण्यासाठी दरवर्षी अल्पसंख्याक बहुल भागात मुंबई शहर व उपनगरातील ५ व राज्यातील उर्वरित भागात १० क्षेत्रे निश्चित करावयाची आहेत.
०३. त्यानुसार, संदर्भाधीन परिपत्रकान्वये, खालीलप्रमाणे सुचना देण्यात आल्या आहेत.
प्रत्येक वर्षी मुंबई शहर व उपनगरातील ५ प्रभागांची निवड आयुक्त, बृन्हमुंबई महानगरपालिका यांनी करून त्याप्रमाणे शासनास अवगत करावे, अशा सूचना देण्यात आल्या होत्या व मागील दोन वर्षासाठी एकुण १० महानगरपालिका व १० नगरपरिषदा/पंचायती सदर उपाययोजनांसाठी संदर्भाधीन अ.क्र.२ येथील परिपत्रकान्वये निश्चित केल्या होत्या. आता सन २०१८-१९ साठी अल्पसंख्याकाच्या विकासाकरीता शासनाच्या नागरी सुविधा व सर्व योजनांची अंमलबजावणी करण्याकरीता नागरी स्थानिक स्वराज्य संस्थांची निवड करण्याची बाब विचाराधीन होती.
शासन परिपत्रक : नागरी स्थानिक स्वराज्य संस्थाच्या क्षेत्रातील अल्पसंख्याकाच्या आर्थिक, सामाजिक, शैक्षणिक उन्नतीसाठी उपाययोजना राबविण्याकरीता चालू वर्षासाठी लातूर, अहमदनगर, धुळे, उल्हासनगर, वसई-विरार या ५ महानगरपालिका तसेच, भातकुली जि. अमरावती, अकोट जि. अकोला, अचलपूर
# Page 2
शासन परिपत्रक क्रमांकः संकिर्ण-२०१६/प्र.क्र.३१०/नवि-२०
जि. अमरावती, हिंगोली जि. हिंगोली, मलकापूर जि. बुलढाणा या ५ नगरपरिषदा / नगरपंचायती या उक्त शासन निर्णयाच्या अंमलबजावणी करीता निश्चित करण्यात येत आहेत.
या संबंधित स्थानिक स्वराज्य संस्थांनी त्यांच्या क्षेत्रातील अल्पसंख्याकाच्या विकासाकरीता, शासनाच्या नागरी सुविधा व सर्व योजनांची अंमलबजावणी करावी. तसेच, अल्पसंख्याक बहुल भागामध्ये गटारे व मलनि:सारण इत्यादी सार्वजनिक स्वच्छता व आरोग्य व या दृष्टीने आवश्यक सुविधा उपलब्ध करून देण्यात याव्यात. अल्पसंख्याक क्षेत्रामध्ये, नियमितपणे पाणीपुरवठा केला जाईल, याबाबत योग्य ती दक्षता घ्यावी. सदर प्रकरणी करण्यात आलेल्या कार्यवाहीचा तिमाही अहवाल
शासनास सादर करावा.