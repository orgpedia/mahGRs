# Page 1
मिरा-भाईंदर महानगरपालिका सुधारित सेवा (सेवा प्रवेश व सेवांचे वर्गीकरण) नियम, २०१९ मधील महापालिका उप सचिव पदासाठी विहित केलेल्या अर्हता व नेमणूकीच्या पध्दतीत सुधारणेस शासन मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- मिभाम-११२२/प्र.क्र.१०४/नवि-२८
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक :- २५ जानेवारी, २०२३.
वाचा :- १) नगर विकास विभाग, शासन निर्णय क्र. मिभाम-१११६/प्र.क्र.३६ (भाग-१)/१६/नवि-२८, दि.२६.०२.२०१९.
२) नगर विकास विभाग, शासन निर्णय क्र. मिभाम-१११६/प्र.क्र.३५/१६/नवि-२८, दि.२८.०५.२०१९.
३) मिरा-भाईंदर महानगरपालिका महासभा ठराव क्र. २७, दि. ०३.०८.२०२२.
४) आयुक्त, मिरा-भाईंदर महानगरपालिका यांचे पत्र क्र. मनपा/आस्था/१२४९/२०२२-२३, दि.०७.०९.२०२२.
५) नगर विकास विभाग, शासन निर्णय, क्र. मिभाम-१११६/प्र.क्र.३५/नवि-२८, दि.२५.११.२०२१.
प्रस्तावना:
मिरा-भाईंदर महानगरपालिकेच्या सुधारित सेवा (सेवा प्रवेश व सेवांचे वर्गीकरण) नियम,२०१९ यांस संदर्भीय क्र. २ येथील, दि.२८.०५.२०१९ च्या शासन निर्णयान्वये मंजूरी देण्यात आलेली आहे. सदर सेवाप्रवेश नियमात पदोन्नतीसाठी निम्न संवर्गातील सेवेची ५ वर्षाची अट आहे. राज्य शासनामध्ये साधारणत: पदोन्नतीसाठी पात्र होण्यासाठी निम्न संवर्गातील पदावर ३ वर्षे अनुभवाची अट आहे. त्यानुसार मिरा-भाईंदर महानगरपालिकेच्या सुधारित सेवा (सेवा प्रवेश व सेवांचे वर्गीकरण) नियम, २०१९ मध्ये सुधारणा करण्यात येऊन, पदोन्नतीसाठी निम्न संवर्गातील पदावर ३ वर्षे अनुभवाची अट ठेवण्यास, मिरा भाईंदर महानगरपालिका, सुधारित सेवा (सेवा प्रवेश व सेवांचे वर्गीकरण) नियम, २०१९ चा सुधारित भाग नियमांस, संदर्भ क्र. ५ च्या शासन निर्णयान्वये मान्यता देण्यात आली आहे.
२. मिरा-भाईंदर महानगरपालिकेच्या सेवाप्रवेश नियमांमध्ये मंजूर केलेल्या महापालिका उप सचिव’ या पदावरील नामनिर्देशन/सरळसेवेसाठी असलेले प्रमाण १००% ऐवजी, नामनिर्देशन /सरळसेवा-५०% व पदोन्नती-५०% अशी सुधारणा करण्याबाबत, आयुक्त, मिरा-भाईंदर महानगरपालिका यांनी संदर्भीय दि.०७.०९.२०२२ च्या पत्रान्वये प्रस्ताव शासनाकडे मान्यतेसाठी सादर केला आहे.
मिरा-भाईंदर महानगरपालिकेमध्ये ‘उप सचिव' या संवर्गातील १ पद उपलब्ध असून, सदर पद सरळसेवेने भरण्याबाबत सेवा प्रवेश नियामत तरतूद करण्यात आलेली आहे. सदर पद महानगरपालिकेच्या ठरावानुसार व प्रस्तावानुसार पदोन्नतीने भरण्यासंदर्भात, महानगरपालिकेच्या सेवा (सेवा प्रवेश व सेवांचे वर्गीकरण) नियम, २०१९ मधील तरतूदी पाहता, संदर्भीय दि.२८.०५.२०१९ च्या शासन निर्णयासोबतच्या “परिशिष्ट-२” मध्ये क्र. ९८ वर, महापालिका उप सचिव' (श्रेणी-२, प्रशासकीय
# Page 2
शासन निर्णय क्रमांकः मिभाम-११२२/प्र.क्र.१०४/नवि-२८
सेवा) या नमूद पदाच्या नेमणूकीकरीता अर्हता व नेमणूकीच्या पध्दतीसंदर्भात सुधारणा करण्याची बाब शासनाच्या विचाराधीन होती. या अनुषंगाने शासनाने पुढीलप्रमाणे निर्णय घेतलेला आहे.
शासन निर्णय: संदर्भीय दि.२८.०५.२०१९ च्या शासन निर्णयासोबतच्या “परिशिष्ट-२" मधील क्र. ९८ येथील ‘महापालिका उप सचिव’ (श्रेणी-२ प्रशासकीय सेवा) संवर्गाच्या अर्हता व नेमणूकीच्या पध्दतीत, महाराष्ट्र महानगरपालिका अधिनियम, १९४९ च्या कलम ४५४, ४५५ व ४६५(१)(ल) अन्वये प्राप्त अधिकारात, मिरा भाईंदर महानगरपालिका सुधारित सेवा (सेवाप्रवेश व सेवांचे वर्गीकरण) नियम, २०१९ मध्ये मिरा-भाईंदर महानगरपालिकेच्या आस्थापनेवरील ‘प्रशासकीय सेवा’ या पदावर किमान ३ वर्षाची सेवा पूर्ण झालेल्या व नामनिर्देशनासाठी विहीत केलेली स्तंभ ४ मधील, अर्हता धारण करणाऱ्या कर्मचाऱ्यांची सेवाज्येष्ठता व गुणवत्तेच्या आधारे पदोन्नतीने, महापालिका उप सचिव (श्रेणी-२, प्रशासकीय सेवा) यामध्ये नियुक्ती करता येईल, ही अट ठेवण्यात येऊन, महापालिका उप सचिव पदासाठी सेवा प्रवेश नियमात, नामनिर्देशन/सरळसेवेसाठी असलेले प्रमाण १००% ऐवजी पदोन्नती-१००%, पदोन्नतीने पात्र उमेदवार उपलब्ध न झाल्यास, सदर पद नामनिर्देशनाने/सरळसेवेने भरावे, अशी सुधारणा करण्यास शासन मान्यता देण्यात येत आहे. महापालिका उप सचिव पदावरील पदोन्नतीसाठीच्या अर्हतेत सोबत जोडलेल्या “परिशिष्ट-२, अनुसूची-क” अन्वये सुधारणेस मंजूरी देण्यात येत आहे.
२. या नियमास “मिरा-भाईंदर महानगरपालिका सुधारित सेवा (सेवाप्रवेश व सेवांचे वर्गीकरण) नियम, २०१९” चा सुधारित भाग असे संबोधण्यात यावे.
३. सदर सुधारित नियम, आयुक्त, मिरा-भाईंदर महानगरपालिका यांनी तात्काळ शासन राजपत्रात प्रसिध्द करावेत. हे नियम शासन राजपत्रात प्रसिध्द झाल्याच्या दिनांकापासून अंमलात येतील.
४. या आदेशानुषंगीक सर्व सांविधानिक बाबींची पूर्तता आयुक्त, मिरा-भाईंदर महानगरपालिका यांनी करावयाची आहे.
# Page 3