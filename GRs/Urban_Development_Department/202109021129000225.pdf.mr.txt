# Page 1
श्री. एस. डी. पानझडे, निवृत्त शहर अभियंता यांना सेवानिवृत्तीनंतर सहा महिन्याच्या कालावधीसाठी करार पध्दतीने नेमणूक देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- औमपा-२०२१/प्र.क्र.२१९/नवि-२४
मंत्रालय, मुंबई- ४०० ०३२.
दिनांक:- ०२ सप्टेंबर, २०२१
संदर्भ:- १) शासन निर्णय,सामान्य प्रशासन विभाग क्र. संकीर्ण २७१५/प्र.क्र.१००/१३ दि. १७.१२.२०१६
२) आपले पत्र क्र. मनपा/आस्था-१/२०२१/९४७ दि. ३०.०६.२०२१
शासन निर्णय: श्री. एस.डी. पानझडे, शहर अभियंता, औरंगाबाद महानगरपालिका हे नियत वयोमानानुसार दि. ३०.६.२०२१ रोजी सेवानिवृत्त झाले आहेत. औरंगाबाद महानगरपालिककडे तांत्रिक संवर्गातील अधिका-यांची पदे रिक्त असून शहर अभियंता या पदावर पदोन्नतीने नेमणूक करण्यासाठी महानगरपालिकेत कार्यकारी अभियंता या संवर्गात एकही अधिकारी उपलब्ध नाही. औरंगाबाद महानगरपालिका क्षेत्रातील विविध विकास कामे/महत्त्वाकांशी प्रकल्प पुर्ण करण्यसाठी अनुभवी अधिका-यांची उणीव भासू नये, या करिता श्री. एस. डी.
पानझडे,निवृत्त शहर अभियंता यांना दि.१.७.२०२१ ते दि. ३१.१२.२०२१ या सहा महिन्याच्या कालावधीसाठी शहर अभियंता या पदावर नेमणूक देण्यासाठी शासन मान्यतेच्या अधिन राहुन मान्यता देण्याबाबतचा प्रशासकीय ठराव क्र. १६६ दि. ३०.६.२०२१ संमत केला आहे. सदर ठरावाच्या अनुषंगाने श्री. एस. डी. पानझडे, निवृत्त शहर अभियंता यांना सेवानिवृत्तीनंतर सहा महिन्याच्या कालावधीसाठी नेमणूक करण्याबाबतचा प्रस्ताव आयुक्त, औरंगाबाद महानगरपालिका यांनी त्यांच्या संदर्भाधीन दि. ३०.६.२०२१ च्या पत्राव्दारे शासनाच्या मान्यतेसाठी सादर केला आहे.
२. शासकीय / निमशासकीय सेवानिवृत्त अधिका-यांच्या सेवा विवक्षित कामासाठी घेण्याबाबतचे धोरण संदर्भाधीन शासन निर्णय दि.१७.१२.२०१६ अन्वये निश्चित करण्यात आले आहे. त्यानुसार उपरोक्त प्रस्तावित केल्याप्रमाणे श्री. एस. डी. पानझडे, निवृत्त शहर अभियंता, औरंगाबाद महानगरपालिका यांना महानगरपालिकेतील विवक्षीत कामासाठी सेवानिवृत्तीनंतर सहा महिन्याच्या कालावधीसाठी (दि. १.७.२०२१ ते दि. ३१.१२.२०२१) नेमणूक करण्याबाबत औरंगाबाद महानगरपालिकेने संदर्भाधीन दि. ३०.६.२०२१ च्या पत्राव्दारे सादर केलेल्या प्रस्तावास शासनाची मान्यता देण्यात येत आहे.
# Page 2