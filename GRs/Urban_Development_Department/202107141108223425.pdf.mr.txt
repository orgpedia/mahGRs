# Page 1
१५ व्या केंद्रीय वित्त आयोगाच्या शिफारशीनुसार राज्यातील दशलक्षी शहरांच्या (Million Plus Cities) गटातील नागरी स्थानिक स्वराज्य संस्थाकरिता हवेच्या दर्जामध्ये सुधारणा करण्यासाठी (Air Quality Improvement) प्राप्त अनुदानाचे वितरण वितरण व विनियोगाबाबतची कार्यपध्दती निश्चित करणे.
महाराष्ट्र शासन
नगर विकास विभाग,
शासन निर्णय क्र :- एफएफसी २०२१/प्र.क्र.५५/नवि-४
मंत्रालय, मुंबई - ४०० ०३२
दिनांक :- १४ जुलै, २०२१
वाचा :
१. वित्त मंत्रालय, भारत सरकार यांचे मार्गदर्शक सुचना क्र.१५(२)FC-XV/FCD/२०२०-२५, दिनांक १ जून, २०२०.
२. संयुक्त सचिव,आवासन व शहरी कार्य मंत्रालय, भारत सरकार यांचे अ.शा.पत्र क्र.N-११०२५ ०१-/२०१८-AMRUT-IIB, दिनांक ४ ऑगस्ट, २०२०.
३. संयुक्त सचिव, पर्यावरण, वने व वातावरणीय बदल मंत्रालय, भारत सरकार यांचे अ.शा.पत्र क्र.क्यू १६०१६/२३/२०२०/सीपीए, दिनांक १९ एप्रिल, २०२१ ४. शासन निर्णय, नगर विकास विभाग क्रमांक एफएफसी २०२०/प्र.क्र.५६/नवि-४, दिनांक २८ ऑक्टोबर, २०२०.
५. शासन निर्णय, नगर विकास विभाग क्रमांक एफएफसी २०२०/प्र.क्र.५६/नवि-४, दिनांक ३० एप्रिल, २०२१.
६. शासन निर्णय नगर विकास विभाग, क्रमांक एफएफसी २०२०/प्र.क्र.५६/नवि-४, दिनांक ३ मे, २०२१.
७. सदस्य सचिव,महाराष्ट्र प्रदूषण नियंत्रण मंडळ यांचे पत्र क्र.MPCB/MS/NCAP/TB/B-०००१, दिनांक २१ जून, २०२१ व दिनांक २४ जून, २०२१.
प्रस्तावना :
सन २०२०-२१ या वर्षापासुन १५ वा वित्त आयोग लागु झालेला आहे. १५ व्या केंद्रीय वित्त आयोगाच्या शिफारशीनुसार १५ व्या वित्त आयोगाअंतर्गत राज्यातील नागरी स्थानिक स्वराज्य संस्थांना दशलक्षी शहरे (Million Plus Cities) व बिगर दशलक्षी शहरे (Non-Million Plus Cities) या साठी स्वतंत्र निधी मंजुर करण्यात आला आहे. वाचा अनुक्रमांक ५ येथील शासन निर्णयान्वये राज्यातील नागरी समूहाअंतर्गत (Urban Agglomeration) समाविष्ट शहरांची १५ व्या वित्त आयोगाच्या सूचनांनुसार विभागणी प्रसृत करण्यात आली आहे. आता दशलक्षी शहरांच्या (Million Plus Cities) गटातील नागरी स्थानिक स्वराज्य संस्थाकरिता हवेच्या दर्जामध्ये सुधारणा करण्यासाठी (Air Quality Improvement) या प्रयोजनासाठीच्या अनुदानाच्या वितरणाची व विनियोगाबाबतची कार्यपध्दती निश्चित करण्याची बाब शासनाच्या विचाराधीन होती.
# Page 2
शासन निर्णय क्रमांक: एफएफसी २०२१/प्र.क्र.५५/नवि-४
शासन निर्णय :
केंद्र शासनाच्या पर्यावरण, वने व वातावरणीय बदल मंत्रालयाच्या संदर्भाकित अ.क्र. ३ येथील
दिनांक १९.०४.२०२१ च्या अर्धशासकीय पत्रान्वये व सदस्य सचिव, महाराष्ट्र प्रदूषण नियंत्रण मंडळ, मुंबई यांच्या दिनांक २१.०६.२०२१ व दिनांक २४.०६.२०२१ च्या पत्रान्वये कळविल्यानुसार, १५ व्या वित्त आयोगाअंतर्गत दशलक्षी शहरांच्या (Million Plus Cities) गटातील नागरी स्थानिक स्वराज्य संस्थाकरीता
हवेच्या दर्जामध्ये सुधारणा (Air Quality Improvement) या प्रयोजनासाठी २०२०-२१ मध्ये वितरीत केलेल्या अनुदानाच्या वितरण व विनियोगाची कार्यपध्दती खालीलप्रमाणे विहित करण्यात येत आहे.
(अ) १५ व्या वित्त आयोगाअंतर्गत हवेच्या दर्जामध्ये सुधारणा करण्यासाठी (Air Quality Improvement) सन २०२०-२१ साठीच्या अनुदानाचे वितरण नागरी समुहांना यापूर्वीच करण्यात आलेले आहे.
(आ) यासंदर्भात संबंधित दशलक्षी शहरांना हवेच्या दर्जामध्ये सुधारणा ( Air Quality Improvement) या प्रयोजनासाठी वितरीत झालेल्या १५ व्या वित्त आयोगाच्या २०२०-२१ च्या निधीचा वापर, संबंधित शहरांनी हवेच्या दर्जामध्ये सुधारणा करण्यासाठी (Air Quality Improvement) तयार केलेल्या व केंद्रीय प्रदूषण नियंत्रण मंडळाने मान्यता दिलेल्या शहर कार्य आराखडा / बृहत आराखड्याच्या (City Action Plan / Micro Plans) अंमलबजावणीसाठी वापरणे अनुज्ञेय राहील.
(इ) नागरी समूहातील प्रमुख शहरांना वितरीत केलेला निधी त्या नागरी समूहातील विविध शहरांना त्यांच्या लोकसंख्येच्या प्रमाणात वापरता येईल.
# Page 3