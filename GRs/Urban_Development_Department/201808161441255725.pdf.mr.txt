# Page 1
मुंबई नागरी परिवहन प्रकल्प टपा-३ (MUTP-३) अंतर्गत बाधित प्रकल्पग्रस्तांचे पुनर्वसन मुंबई महानगर प्रदेश विकास प्राधिकरणाने करण्याबाबत.
महाराष्ट्र शासन
नगर विकास विभाग
शासन निर्णय क्रमांक : एमआरडी-३३१७/प्र.क्र.१५/नवि-७,
मंत्रालय, मुंबई ४०० ०३२.
दिनांक : २० ऑगस्ट, २०१८.
प्रस्तावना :
मुंबई रेल्वे विकास महामंडळामार्फत मुंबई नागरी परिवहन प्रकल्प टप्पा-३
(एमयुटीपी-३) अंतर्गत रु.१०९४७ कोटी अंदाजित खर्चाच्या कामांना केंद्र शासनाच्या
मंत्रीमंडळाने मान्यता दिली आहे. सदर प्रकल्पास केंद्रशासनाने दिनांक २० डिसेंबर, २०१६ च्या पत्रान्वये सविस्तर मान्यता दिली आहे. सदर प्रकल्पात विरार -डहाणू दरम्यान रेल्वे मार्गाचे चौपदरीकरण करणे (तिसरी-चौथी रेल्वे मार्गिका टाकणे), कर्जत-पनवेल दरम्यान
नवीन उपनगरीय रेल्वे सेवेकरिता मार्गिका टाकणे (रेल्वे मार्गाचे दुपदरीकरण करणे), ऐरोली
कळवा दरम्यान उन्नत रेल्वे मार्ग बांधणे, नवीन रेल्वे गाड्या खरेदी करणे, मध्य व पश्चिम रेल्वे
मार्गाच्या मध्य विभागात ट्रेस पास कंट्रोल (रुळ पार करता येऊ नयेत म्हणून संरक्षक भिंत
बांधणे) तसेच तांत्रिक सहाय्य अशा कामांचा समावेश आहे.
एमयूटीपी-३ प्रकल्प भारतीय रेल्वेच्या सहभागाने मुंबई रेल्वे विकास महामंडळामार्फत
मुंबई नागरी परिवहन प्रकल्प टप्पा-१ व टप्पा- २ च्या धर्तीवर रेल्वे मंत्रालय व महाराष्ट्र
शासन यांच्या ५०:५० टक्के आर्थिक सहभाग तत्त्वावर राबविण्यास, सदर प्रकल्प खर्चातील
राज्यशासनाच्या ५०% आर्थिक सहभागास तसेच, राज्य शासनाच्या ५०% आर्थिक सहभागाची
रक्कम एमएमआरडीए व सिडको यांनी सोसण्याबाबत त्यांना निदेश देण्यास मंत्रिमंडळाने
दिनांक १५ डिसेंबर, २०१६ रोजीच्या बैठकीत मान्यता दिली आहे.
मुंबई रेल्वे विकास महामंडळामार्फत राबविण्याचे प्रस्तावित असलेल्या मुंबई नागरी
परिवहन प्रकल्प टप्पा-३ (एमयूटीपी-३) अंतर्गत प्रस्तावित रु. १०९४८ कोटी अंदाजित खर्चाच्या रेल्वे प्रकल्पास व या प्रकल्पातील राज्य शासनाच्या आर्थिक सहभागास त्यानुसार
शासनाने क्रमांक एमआरडी-३३१३/प्र.क्र.१३०/नवि-७, दि. ७ जानेवारी २०१७ च्या शासन
निर्णयान्वये मान्यता दिली आहे. केंद्र व राज्य शासनाच्या नागरी तसेच ग्रामीण भागातील
सार्वजनिक निकडीच्या प्रकल्पांकरिता अतिक्रमित शासकिय जमिन उपलब्ध होण्यासाठी या
जमिनीवरील अतिक्रमणधारकांना जागा आणि बांधकामापोटी एकमुस्त मोबदल्याची रक्कम
# Page 2
शासन निर्णय क्रमांकः एमआरडी-३३१७/प्र.क्र.१५/नवि-७
रोख स्वरुपात अदा करण्याच्या दृष्टीने सर्वंकष धोरण निश्चित करण्याबाबत मा. मंत्रिमंडळाने
दिनांक १६.०५.२०१८ रोजी मान्यता दिली असून त्यानुषंगाने शासन निर्णय क्रमांक चंमपा
२०१७/प्र.क्र.२३/नवि-२६, दिनांक १३ जून, २०१८ रोजी निर्गमित केला आहे. या पार्श्वभूमीवर
एमयुटीपी-३ प्रकल्पाने बाधित होणाऱ्या प्रकल्पग्रस्तांचे पुनर्वसन करण्याच्या अनुषंगाने शासन
खालीलप्रमाणे निर्णय घेत आहे:
शासन निर्णय :
(9) केंद्र व राज्य शासनाच्या नागरी भागातील निकडीच्या प्रकल्पांकरिता आवश्यक असलेल्या शासकिय जमिनीवरील अतिक्रमणधारकास त्याने केलेल्या
बांधकामापोटी मोबदल्याची रक्कम एकमुस्त अदा करुन अशा प्रकल्पासाठी जमिन ताब्यात घेण्याबाबतच्या शासन निर्णय क्रमांक चंमपा-२०१७ / प्र.क्र.२३/
नवि-२६, दिनांक १३ जून, २०१८ अन्वये महानगरपालिका क्षेत्रासाठी अनुज्ञेय
केलेल्या बाबी एमयुटीपी टप्पा-३ प्रकल्पाच्या संपुर्ण क्षेत्रासाठी अनुज्ञेय करुन
सदर प्रकल्पाने बाधितांचे पुनर्वसन करण्यास शासन मान्यता देण्यात येत आहे.
(२) तसेच एमयुटीपी-३ प्रकल्पग्रस्तांच्या पुनर्वसनासाठी शासन निर्णय क्रमांक चंमपा
२०१७/प्र.क्र.२३/नवि-२६, दिनांक १३ जून, २०१८ मधील परिच्छेद 'अ' मधील
महानगरपालिका क्षेत्रासाठी नमूद केलेल्या अटी व शर्ती तसेच सर्वसाधारण अटी
लागू करण्यास शासन मान्यता देण्यात येत आहे (सोबत शासन निर्णयाची प्रत
परिशिष्ठ-१ म्हणून जोडली आहे).
# Page 3
# Page 4
# Page 5
# Page 6