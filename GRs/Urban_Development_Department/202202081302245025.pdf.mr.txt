# Page 1
स्वच्छ भारत अभियान (नागरी) अंतर्गत नागरी घनकचरा व्यवस्थापनाच्या मंजूर सविस्तर प्रकल्प अहवाल नमूद BS४ वाहनाच्या ऐवजी BS६ वाहन खरेदी करण्यास प्रशासकीय मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:-स्वमअ-२०२१/प्र.क्र.१५०(१)/नवि-३४
हुतात्मा राजगुरू चौक, मादाम कामा मार्ग,
मंत्रालय, मुंबई- ४०००३२.
दिनांक: ८ फेब्रुवारी, २०२२
वाचा: १. शासन निर्णय, नगर विकास विभाग, क्रमांक: स्वभाअ-२०१५/प्र.क्र. २३/नवि-३४, दि. १५ मे, २०१५ २. शासन निर्णय, नगर विकास विभाग, क्रमांक:स्वमअ-२०१८/प्र.क्र.३११(८)/नवि-३४ दि. १६/११/२०१८ (बार्शी) ३. शासन निर्णय, नगर विकास विभाग, क्रमांक:स्वमअ-२०१९/प्र.क्र.८६(११४)/नवि-३४ दि. १९/७/२०१९ (गोरेगाव) ४. शासन निर्णय, नगर विकास विभाग, क्रमांक: स्वमअ-२०१८/प्र.क्र.४१/नवि-३४ दि. १/३/२०१८ (भडगाव) ५. स्वच्छ भारत अभियान (नागरी) अंतर्गत गठीत उच्चाधिकार समितीच्या दि. ८/११/२०२१ रोजीच्या बैठकीचे इतिवृत्त.
शासन निर्णय : बार्शी, गोरेगाव व भडगाव नगरपरिषदेंचा नागरी घनकचरा व्यवस्थापनाच्या प्रकल्पास अनुक्रमे संदर्भ क्र. २, ३ व ४ येथील शासन निर्णयान्वये मंजुरी देण्यात आली होती. सदर प्रकल्पामध्ये BS४ प्रकारच्या वाहनांसा समावेश करण्यात आला होती. परंतू BS४ ही बंद होवून त्या ऐवजी BS६ वाहने वापरात आल्याने प्रकल्पात अंतर्भूत असलेल्या BS४ वाहना ऐवजी BS६ वाहनांचा समावेश करण्याची विनंती नगरपरिषदांमार्फत करण्यात आली होती.
२. नगरपरिषदांनी सादर केलेला प्रस्ताव दिनांक ८/११/२०२१ रोजी झालेल्या उच्चाधिकार समितीच्या मान्यतेकरीता सादर करण्यात आला असून त्यास उच्चाधिकार समितीने मान्यता दिली आहे. उच्चाधिकार समितीने दिलेल्या मान्यतेच्या अनुषंगाने बार्शी, गोरेगाव व भडगाव नगरपरिषदेंच्या नागरी घनकचरा व्यवस्थापनाच्या सविस्तर प्रकल्प अहवालात नमूद करण्यात आलेल्या BS४ वाहना ऐवजी BS६ वाहने या शासन निर्णयासोबतच्या विवरणपत्रातील नमूद करण्यात आलेल्या किंमतींत खरेदी करण्यास शासन मंजूरी देत आहे. सदर बदलामुळे नगरपरिषदांच्या घनकचरा व्यवस्थापनाच्या सविस्तर प्रकल्प अहवालातील वाढीव खर्च नगरपरिषदांनी १४ व्या वित्त आयोगातंर्गत प्राप्त निधी किंवा स्वनिधीतून करावा.
३. संदर्भीय क्रमांक २ येथील प्रशासकीय मान्यतेच्या शासन निर्णयात नमूद अटी व शर्तींचे पालन करणे बंधनकारक राहील.
# Page 2