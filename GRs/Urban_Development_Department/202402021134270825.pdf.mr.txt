# Page 1
कल्याण-डोंबिवली महानगरपालिका आस्थापनेवरील ‘’ वैद्यकीय अधिकारी पदावर कार्यरत ठोक मानधनावरील
एकूण ०२ वैद्यकीय अधिकाऱ्यांच्या नेमणूका विहीत मार्गाचा अवलंब करून झाल्याने, सदर वैद्यकीय अधिकाऱ्यांना
आकृतीबंधातील मंजूर व रिक्त पदांवर कायम करण्याबाबत.
महाराष्ट्र शासन
नगर विकास विभाग
शासन निर्णय क्रमांक: कडोंम-१०२३/सं.क्र.२४९५/प्र.क्र.१३४/नवि-२८
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक :- ०२ फेब्रुवारी, २०२४
वाचा : १) नगर विकास विभाग, शासन निर्णय क्र.कडोंम-१०२०/प्र.क्र.०३/नवि-२८, दि.०१.०६.२०२१.
२) आयुक्त, कल्याण-डोंबिवली महानगरपालिका यांचे पत्र क्र. कडोंमपा/साप्र.मुका./प्र.क्र.१३४४/
ई-१४२०३३/२६८२, दि.१७.१०.२०२३
३) कल्याण-डोंबिवली महानगरपालिका प्रशासकीय ठराव क्र. ११९, दि.२०.०९.२०२३.
प्रस्तावना: - कल्याण-डोंबिवली महानगरपालिकेच्या आस्थापनेवर अस्थायी स्वरूपात कार्यरत ‘’ वैद्यकीय अधिकारी
पदावर करार पध्दतीने (कंत्राट) तात्पुरत्या स्वरूपात वेतनश्रेणी, किमान वेतन व ठोक मानधनावर कार्यरत वैद्यकीय
अधिकाऱ्यांना, इतर महानगरपालिकांमध्ये ज्याप्रमाणे रोजंदारीवरील कार्यरत कर्मचाऱ्यांचे कायमस्वरूपी
समावेशन करण्यात आले आहे. त्याच धर्तीवर कल्याण-डोंबिवली महानगरपालिकेमधील करार पध्दतीवरील
(कंत्राट) तात्पुरत्या स्वरूपातील कार्यरत असलेले वैद्यकीय अधिकाऱ्यांना, कल्याण-डोंबिवली महानगरपालिका
आकृतीबंधातील मंजूर व रिक्त पदावंर नियमित समावेशन करणेबाबत शासन स्तरावर निर्णय घेण्याची आयुक्त,
कल्याण-डोंबिवली महानगरपालिका यांनी विनंती केली आहे.
२. कल्याण-डोंबिवली महानगरपालिकेचा आकृतीबंध दि.०१.०६.२०२१ च्या शासन निर्णयान्वये मंजूर
करण्यात आलेला आहे. सदर आकृतीबंधात वैद्यकीय अधिकाऱ्यांची ६२ पदे मंजूर करण्यात आलेली असून,
सद्यस्थितीत ३० पदे रिक्त आहेत. आयुक्त, कल्याण-डोंबिवली महानगरपालिका यांचे प्रस्तावाचे अवलोकन केले
असता, कल्याण-डोंबिवली महानगरपालिका आस्थापनेवर करार पध्दतीने (कंत्राट) तात्पुरत्या स्वरूपात
वेतनश्रेणी, किमान वेतन व ठोक मानधनावर कार्यरत वैद्यकीय अधिकाऱ्यांच्या विहीत मार्गाने (जाहिरात/लेखी
परिक्षा/ मुलाखत) झालेल्या नियुक्त्या व त्यांच्या सेवा विचारात घेऊन प्रस्तावातील दोन वैद्यकीय अधिकारी
अनुक्रमे १) डॉ. विनोद दोंड व २) डॉ. पौर्णिमा ढाके यांच्या नियुक्त्या कायम करण्याची बाब शासनाच्या विचाराधीन
होती.
शासन निर्णय: -
कल्याण-डोंबिवली महानगरपालिकेच्या आस्थापनेवरील १) डॉ. विनोद दोंड व २) डॉ. पौर्णिमा ढाके या ०२
वैद्यकीय अधिकाऱ्यांच्या विहीत मार्गाने झालेल्या नियुक्त्या (जाहिरात/लेखी परीक्षा/मुलाखत) व त्यांच्या सेवा तसेच,
सेवाप्रवेश नियमातील शैक्षणिक अर्हता पूर्ण करीत असल्याने, सदर वैद्यकीय अधिकाऱ्यांना कल्याण-डोंबिवली
महानगरपालिकेच्या आस्थापनेवर, आकृतीबंधातील मंजूर व रिक्त पदांवर ७ वा वेतन आयोगानुसार एस-२० :
५६१००-१७७५०० या वेतनश्रेणीत त्यांची नियुक्ती कायम करण्यास खालील अटी व शर्तीच्या अधीन राहून शासनाची
मान्यता देण्यात येत आहे.
# Page 2
शासन निर्णय क्रमांकः कडोंम-१०२३/सं.क्र.२४९५/प्र.क्र.१३४/नवि-२८
अटी व शर्ती :-
१) या कर्मचाऱ्यांना आकृतीबंधात मंजूर ‘’ वैद्यकीय अधिकारी पदावर शासन निर्णयाच्या दिनांकापासून नियुक्ती
देण्यात यावी.
२) या वैद्यकीय अधिकाऱ्यांना पदस्थापनेच्या दिनांकापासून कायम सेवेचे तद्नुषंगिक लाभ (वेतन, सेवा जेष्ट्ठता,
निवृत्तीवेतन इत्यादी) देय राहतील.
३) सदर वैद्यकीय अधिकाऱ्यांनी यापूर्वी केलेल्या सेवेचे कोणतेही लाभ अथवा थकबाकी अनुज्ञेय नसेल.
४) सदर वैद्यकीय अधिकाऱ्यांच्या वेतनाकरीता कोणताही निधी शासनाकडून उपलब्ध करून दिला जाणार नाही.
५) सेवेत कायम करण्यापूर्वी संबंधित वैद्यकीय अधिकाऱ्यांकडून बंधपत्र घेऊन मागील कोणताही लाभ मिळणार
नाही याचा स्पष्ट्ट उल्लेख करावा लागेल.
६) कल्याण-डोंबिवली महानगरपालिकेत सध्या कार्यरत असलेल्या मासिक एकत्रित मानधनावरील उक्त-२
वैद्यकीय अधिकाऱ्यांव्यतिरिक्त अन्य कोणाचीही नियुक्ती, सदर पदावर करता येणार नाही.
७)वैद्यकीय ‘’ अधिकारी पदावर नियुक्ती देतांना त्यांची वेतनश्रेणी त्या पदाच्या समकक्ष वेतनश्रेणीपेक्षा जास्त
असणार नाही, याची आयुक्त, कल्याण-डोंबिवली महानगरपालिका यांनी दक्षता घ्यावी.
८)सदर वैद्यकीय अधिकाऱ्यांचे समावेशन करतांना, महानगरपालिकेचा आस्थापना खर्च ३५% पेक्षा जास्त होत
असल्याने, ३५% आस्थापना खर्चाची अट सदर प्रकरणी शिथील करण्यात येत आहे.
२. सदर शासन निर्णय महाराष्ट्र शासनाच्या www.maharastra.gov.in या संकेतस्थळावर उपलब्ध करण्यात
आला असून, त्याचा सांकेतांक २०२४०२०२११३४२७०८२५ असा आहे. हा शासन निर्णय डिजीटल स्वाक्षरीने
साक्षांकित करुन काढण्यात आला आहे.
महाराष्ट्राचे राज्यपाल यांच्या आदेशानुसार व नावाने.
( सुशिला पवार )
उप सचिव, महाराष्ट्र शासन
प्रति,
१) मा. मुख्यमंत्री महोदयांचे अपर मुख्य सचिव/प्रधान सचिव, मंत्रालय, मुंबई-३२.
२)आयुक्त तथा प्रशासक, कल्याण-डोंबिवली महानगरपालिका, जि.ठाणे.
३)प्रधान सचिव (नवि २), यांचे स्वीय सहायक, नगर विकास विभाग,मंत्रालय, मुंबई-३२.
४)उप सचिव (नवि-२८), यांचे स्वीय सहायक, नगर विकास विभाग,मंत्रालय, मुंबई-३२.
५)निवडनस्ती (नवि-२८)
पृष्ट्ठ २ पैकी २