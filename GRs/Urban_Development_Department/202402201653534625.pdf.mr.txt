# Page 1
सहायक संचालक, नगर रचना, श्रीरामपूर शाखा
कार्यालयाचे कार्यक्षेत्र निश्चित करणेबाबत.
महाराष्ट्र शासन
नगर विकास विभाग,
शासन निर्णय क्रमांक : संकीर्ण-५०२३/८५८/प्र.क्र.३२३/नवि-२७
मादाम कामा मार्ग, हुतात्मा राजगुरु चौक,
चौथा मजला मुख्य इमारत, मंत्रालय, मुंबई- ४०० ०३२.
दिनांक : २० फेब्रुवारी, २०२४.
वाचा : नगर विकास विभाग, शासन निर्णय क्र.आढावा-६१२२/१५३२/प्र.क्र.७५/नवि-२७, दि.१०.०४.२०२३.
प्रस्तावना :-
नगर विकास विभाग, शासन निर्णय दि.१०.०४.२०२३ अन्वये नगर रचना आणि मूल्यनिर्धारण
संचालनालयाच्या आस्थापनेवरील अधिनस्त कार्यालयातील विविध संवर्गातील एकूण ११४८ नियमित
पदांचा सुधारित आकृतीबंध मंजूर करण्यात आला असून, सदर शासन निर्णयाद्वारे श्रीरामपूर येथील
लवाद, नगर रचना योजना कार्यालय नामाभिदान सहायक संचालक, नगर रचना, श्रीरामपूर शाखा असे
करण्यात आले आहे. त्यामुळे, सदर कार्यालयाचे कार्यक्षेत्र निश्चित करण्याची बाब शासनाच्या विचाराधीन होती.
शासन निर्णय :-
शासन निर्णय दि.१०.०४.२०२३ अन्वये निर्माण केलेल्या सहायक संचालक, नगर रचना,
श्रीरामपूर शाखा कार्यालयास श्रीरामपूर तालुक्यासह संगमनेर, कोपरगाव, राहता, राहुरी, नेवासा व अकोले हे तालुके अंतराने जवळजवळ असल्याने, त्याचप्रमाणे या तालुक्यामधील नगर पालिका/नगर
परिषदा/नगर पंचायती तसेच महसूली विभागाकडील नगर रचना विषयक कामकाज सहायक संचालक,
नगर रचना, श्रीरामपूर शाखा कार्यालयाकडून करता येऊ शकेल, ही बाब विचारात घेता, संगमनेर, कोपरगाव, राहता, राहुरी, श्रीरामपूर, नेवासा व अकोले या तालुक्यांचा सहायक संचालक, नगर रचना,
श्रीरामपूर शाखा कार्यालयाच्या कार्यक्षेत्रात समावेश करण्यास मान्यता देण्यात येत आहे.
०२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 2