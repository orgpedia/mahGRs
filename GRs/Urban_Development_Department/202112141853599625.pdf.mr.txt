# Page 1
अकोला महानगरपालिकेच्या सर्वसाधारण सभेने दिनांक ०१/०१/२०१८ ते दिनांक ३१/१२/२०२० या कालावधीत ऐनवेळी पारित केलेले एकूण १३९ ठराव महाराष्ट्र महानगरपालिका अधिनियम कलम ४५१ (१) अन्वये निलंबीत करणेबाबत...
महाराष्ट्र शासन
नगर विकास विभाग
शासन निर्णय क्रमांक- अकोला-१५२१/प्र.क्र.१४८/नवि-२६
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक :- १४ डिसेंबर, २०२१
संदर्भ :- १) श्री. गो. रा. बाजोरिया, मा. विधान परिषद सदस्य यांचे दिनांक २३/११/२०२० चे निवेदन २) शासनपत्र क्र.अकोला-२०२०/प्र.क्र.४४/नवि-२६ दिनांक २४/१२/२०२० ३) विभागीय आयुक्त, अमरावती विभाग, अमरावती यांचे पत्र जा.क्र. प्रादे.
संचालक (नपाप्र)/कर व प्रशासकीय सेवा) कावि-८२/२०२१ दिनांक २५/१०/२०२१.
प्रस्तावना : अकोला महानगरपालिकेच्या सर्वसाधारण सभेने पारित केलेल्या मागील ०३ वर्षातील विशेषत: ऐनवेळी पारित केलेल्या ठरावांची चौकशी करण्यात यावी, यासंदर्भात क्र.०१ अन्वये निवेदन प्राप्त झाले होते. तद्नुषंगाने याप्रकरणी संदर्भाधीन क्र. ०२ येथील शासन पत्रान्वये, संपूर्ण चौकशी करण्यासंदर्भात शासनाच्या मान्यतेने विभागीय आयुक्त, अमरावती विभाग यांना कळविण्यात आले होते. यास अनुसरुन, विभागीय आयुक्त, यांचा संदर्भाधीन क्र. ०३ येथील पत्रासोबत अकोला महानगरपालिकेच्या सर्वसाधारण सभेने मागील तीन वर्षाच्या कालावधीत ऐनवेळी पारित केलेले एकूण १३९ ठराव हे महानगरपालिका अधिनियमातील तरतुदीचे उल्लंघन करुन, पारित केल्याचा चौकशी अहवाल शासनास प्राप्त झालेला आहे. तद्नुसार या चौकशी अहवालाच्या आधारे कार्यवाही करण्याची बाब शासनाच्या विचाराधीन होती. तद्नुसार शासनाने खालीलप्रमाणे निर्णय घेतलेला आहे.
शासन निर्णय : (१) अकोला, महानगरपालिका सर्वसाधारण सभेने ०१/०१/२०१८ ते दिनांक ३१/१२/२०२० या ०३ वर्षाच्या कालावधीत ऐनवेळी पारित केलेले एकूण १३९ पारित केलेले ठराव (सोबत परिशिष्ट-अ) हे महाराष्ट्र महानगरपालिका अधिनियमातील तरतुदीच्या विरोधात पारित झालेले असल्याने, सदरचे सर्व ठराव महाराष्ट्र महानगरपालिका अधिनियमाचे कलम ४५१ (१) नुसार तात्पुरत्या स्वरुपात निलंबित करण्यात येत आहेत. सदर ठरावांची यादी परिशिष्ट-अ मध्ये सोबत जोडण्यात आली आहे.
तथापि, यावर महाराष्ट्र महानगरपालिका अधिनियमाचे कलम ४५१(२) नुसार आदेशाच्या दिनांकापासून एक महिन्यात महानगरपालिका तसेच आयुक्त, अकोला महानगरपालिका यांना अभिवेदन करण्यास संधी देण्यात येत आहे. विहीत मुदतीत अभिवेदन प्राप्त न झाल्यास, या अधिनियमातील कलम ४५१(३) नुसार पुढील कार्यवाही करण्यात येईल.
# Page 2
शासन निर्णय क्रमांकः अकोला-१५२१/प्र.क्र.१४८/नवि-२६
(२) सदरचे सर्व ठराव हे अधिनियमातील तरतुदीचे उल्लंघन करुन, पारित केलेले असल्याने व यामुळे महापालिकेच्या आर्थिक हितास बाधा पोहोचत असल्याचे प्रथमदर्शनी दिसून येत असल्याने, सदरचे ठराव नियमबाह्यपणे पारित करणारे संबंधित महापौर, संबंधित नगरसचिव व तत्कालिन आयुक्त यांचेविरोधात तात्काळ FIR (गुन्हे) दाखल करण्याची कारवाई आयुक्त, अकोला महानगरपालिका यांनी करावी.
# Page 3
# Page 4