# Page 1
मुंबई मेट्रो-२अ (दहिसर (पू) - डी.एन. नगर) प्रकल्पाकरिता राज्यशासनाचे दुय्यम कर्ज सहाय्य मुंबई महानगर प्रदेश विकास प्राधिकरणास वितरित करण्याबाबत.
महाराष्ट्र शासन
नगर विकास विभाग
शासन निर्णय क्रमांक : एमआरडी-३३१८/प्र.क्र.१४८/भाग-३/नवि-७
हुतात्मा राजगुरु चौक, मादाम कामा रोड,
मंत्रालय, मुंबई-४०० ०३२.
दिनांक: २६ मार्च, २०१९
पहा : १. शासन निर्णय, नगर विकास विभाग, क्र. एमआरडी-३३१५/प्र.क्र.११३/नवि-७, दिनांक १७ ऑक्टोबर,२०१५.
२. शासन निर्णय, नगर विकास विभाग, क्र.एमआरडी-३३१७/प्र.क्र.१३८/नवि-७, दिनांक २ नोव्हेंबर, २०१८.
३. वित्त विभाग परिपत्रक क्रमांक अर्थसं. २०१८/प्र.क्र.६९/अर्थ-३, दिनांक ०२ एप्रिल, २०१८ ४. नगर विकास विभाग परिपत्रक क्रमांक बीयुडी-.२०१८/प्र.क्र.५५/नवि-४, दिनांक ०३ एप्रिल, २०१८ ५. वित्त विभाग परिपत्रक क्रमांक पूरक-२०१८/प्र.क्र.९५/अर्थ-३, दिनांक २७ जुलै, २०१८ ६. नगर विकास विभाग परिपत्रक क्रमांक पूरक-२०१८/प्र.क्र.१३८ /नवि-४, दिनांक १८ ऑगस्ट, २०१८ ७. वित्त विभाग शासन परिपत्रक क्रमांक अर्थसं-२०१८/प्र.क्र.६९/अर्थ-३, दिनांक २५ जानेवारी, २०१९.
८. वित्त विभाग शासन परिपत्रक क्रमांक अर्थसं-२०१९/प्र.क्र.४२ / अर्थ-३, दिनांक ०८ मार्च, २०१९.
प्रस्तावना :
मुंबई मेट्रो लाईन - २ (दहिसर - चारकोप-वांद्रे-मानखुर्द) प्रकल्पाचा टप्पा-१ (दहिसर (पू) - डी.एन.नगर) या उन्नत मेट्रो रेल्वे प्रकल्पास राज्य मंत्रीमंडळाने दिनांक ६ ऑक्टोबर २०१५ रोजी
मान्यता दिली आहे. त्यानुसार शासन निर्णय दिनांक १७/१०/२०१५ अन्वये सदर प्रकल्पाच्या अंमलबजावणीस मान्यता देण्यात आली आहे. सदर प्रकल्पाची अंमलबजावणी मुंबई महानगर प्रदेश विकास प्राधिकरणामार्फत करण्यात येत आहे. सदर प्रकल्पाची अंमलबजावणी प्राधिकरणाचा स्वतःचा
निधी, केंद्र व राज्य शासनाचे दुय्यम कर्ज सहाय्य व वित्तिय संस्थेचे कर्ज सहाय्य या माध्यमातून निधी उभारून करावयाची आहे. सदर प्रकल्पासाठी राज्य शासनाच्या समभागाचा रू. १८९२ कोटी रकमेचा
हिस्सा राज्य शासनाच्यावतीने मुंबई महानगर प्रदेश विकास प्राधिकरणाने वहन करावयाचा आहे. राज्य शासनामार्फत केंद्रीय करांच्या ५०% रु.२९२.५० कोटी आणि राज्यस्तरीय/स्थानिक करांकरिता रु.४६५
कोटी असे रु. ७५७.५० कोटी दुय्यम कर्ज सहाय्य रूपाने निधी उपलब्ध करावयाचा आहे. सदर दुय्यम कर्ज सहाय्याची परतफेड प्रकल्प अंमलबजावणी संस्था म्हणून मुंबई महानगर प्रदेश विकास प्राधिकरणाने करावयाची आहे. या प्रकल्पात राज्य शासनाच्या वतीने जमीन स्वरुपातील सहाय्य
देखिल उपलब्ध होणार आहे. सदर प्रकल्पासाठी वित्तीय संस्थांचे कर्ज सहाय्य घ्यावयाचे असून कर्जाची परतफेड प्रकल्प अंमलबजावणी संस्थेने करावयाची आहे.
# Page 2
शासन निर्णय क्रमांकः एमआरडी-३३१८/प्र.क्र.१४८/भाग-३/नवि-७
मुंबई मेट्रो-२अ (दहिसर (पू) - डी.एन.नगर) या प्रगतीपथावरील प्रकल्पाकरिता जुलै, २०१८
पावसाळी अधिवेशनामध्ये पूरवणी मागणीद्वारे राज्य शासनाचे दुय्यम कर्ज सहाय्य या प्रयोजनाकरिता
रु.४७.९७ कोटी इतकी तरतूद मंजूर करण्यात आली आहे. उक्त तरतूदीमधून रु. ४७.९७ कोटी इतकी रक्कम मुंबई महानगर प्रदेश विकास प्राधिकरणास राज्य शासनाकडून दुय्यम कर्ज म्हणून वितरित करण्याची बाब शासनाच्या विचाराधीन होती.
शासन निर्णय - १. मुंबई मेट्रो-२अ (दहिसर (पू) डी.एन.नगर) प्रकल्प कार्यान्वित करण्यासाठी राज्य शासनाकडून दुय्यम कर्ज म्हणून रु. ४७,९७,००,०००/- (अक्षरी रुपये सत्तेचाळीस कोटी सत्याण्णव लाख फक्त) इतकी रक्कम मुंबई महानगर प्रदेश विकास प्राधिकरणास प्रदान करण्यास या शासन निर्णयाव्दारे मान्यता देण्यात येत आहे.
२. उपरोक्त रक्कम “मागणी क्र. एफ-७ ६२१७-नगर विकासासाठी कर्जे ६०, इतर नगर विकास योजना १९० सार्वजनिक क्षेत्रातील व इतर उपक्रमांना कर्जे-राज्य योजना (००)(०३) मुंबई मेट्रो-२अ रेल्वे प्रकल्पाकरिता एमएमआरडीएला राज्य शासनाचे दुय्यम कर्ज ५५ कर्जे व आगाऊ रकमा सांकेतांक क्र.
(६२१७०८३२) या लेखाशिर्षाखाली सन २०१८-१९ मधील मंजूर अर्थसंकल्पीय तरतूदीतून खर्ची घालण्यात यावी.
३. उपरोक्त लेखाशीर्ष उपयोगात आणण्यासाठी नगर विकास विभागाचे कक्ष अधिकारी, नवि-५, यांना आहरण व संवितरण अधिकारी तसेच उपसचिव न.वि.-५, नगर विकास विभाग, मंत्रालय, मुंबई यांना नियंत्रक अधिकारी म्हणून घोषित करण्यात येत आहे. शासन निर्णयातील परिच्छेद -१ मध्ये नमूद करण्यात आलेली रक्कम अधिदान व लेखा अधिकारी, मुंबई यांचेकडून काढून ती मुंबई महानगर प्रदेश विकास प्राधिकरणास देण्यासाठी त्यांना अधिकार प्रदान करण्यात येत आहेत. नगर विकास विभागाच्या रोख शाखेने देयक तयार करुन ते अधिदान व लेखा अधिकारी, मुंबई यांचेकडे पाठवावे. याबाबतच्या खर्चमेळाची कार्यवाही नवि- ३१ कार्यासनाने करावी.
४. राज्यशासनाकडून दुय्यम कर्जसहाय्य म्हणून वितरीत केलेली उपरोक्त रु.४७.९७ कोटी रक्कम मुंबई मेट्रो-२अ (दहिसर (पू) - डी. एन. नगर) प्रकल्पासाठी मुंबई महानगर प्रदेश विकास प्राधिकरणामार्फत केंद्रीय व राज्यस्तरीय / स्थानिक कर याकरिता झालेल्या खर्चाची असल्याने सदर रकमेचा विनियोग अन्य प्रयोजनासाठी करण्यात येऊ नये.
५. राज्यशासनाकडून दुय्यम कर्जसहाय्य म्हणून वितरीत उपरोक्त रक्कम रु.४७.९७ कोटी मुंबई महानगर प्रदेश विकास प्राधिकरणाकडून सदर प्रकल्पासाठी बाह्य वित्तीय संस्थाकडून घेतलेल्या मुख्य कर्जाची परतफेड केल्यानंतर वसूल करावयाची आहे.
६. सदर कर्ज सहाय्याच्या रक्कमेवर भविष्यात व्याज आकारणी करण्याबाबत शासनाने निर्णय घेतल्यास कर्जाची परतफेड त्याच्या व्याजाच्या रक्कमेसह सदर प्रकल्पाचे मुख्य कर्जाची परफेड केल्यानंतर एका हप्त्यात करण्यात यावी.
७. मुंबई मेट्रो-२अ (दहिसर (पू)- डी. एन. नगर) प्रकल्पाकरिता राज्यशासनाकडून केंद्रीय व राज्यस्तरीय करापोटी येणाऱ्या खर्चासाठी प्राप्त झालेली रक्कम मुंबई महानगर प्रदेश विकास प्राधिकरणाकडे जमा झाल्याचे प्रमाणपत्र सादर करण्यात यावे.
पृष्ठ ६ पैकी २
# Page 3
शासन निर्णय क्रमांकः एमआरडी-३३१८/प्र.क्र.१४८/भाग-३/नवि-७
८. सदर रक्कम वितरीत झाल्यानंतर या रक्कमेतून खर्च केलेल्या रक्कमांचा तपशिल राज्य शासन व केंद्रशासन यांना सादर करण्यात यावा.
९. सदर प्रकल्पासाठी केंद्र शासनाकडून तसेच राज्यशासनामार्फत केंद्रीय व राज्यस्तरीय / स्थानिक करापोटी येणाऱ्या खर्चासाठी प्राप्त होणाऱ्या रक्कमांसाठी मुंबई महानगर प्रदेश विकास प्राधिकरणाने स्वतंत्र लेखे ठेवावेत.
१०. राज्यशासनाकडून दिल्या जाणाऱ्या सदर कर्जसहाय्यासाठी राज्यशासनाने वेळोवेळी निर्गमित केलेल्या कर्जा विषयीच्या इतर संबंधीत अटी व शर्ती लागू राहतील.
११. सदर रक्कम ज्या प्रयोजनासाठी मंजूर केली आहे ती त्याच प्रयोजनासाठी खर्च केल्याचे उपयोगिता प्रमाणपत्र महानगर आयुक्त, मुंबई महानगर प्रदेश विकास प्राधिकरण यांनी सादर करावे.
१२. सदर कर्ज सहाय्याच्या वितरणाबाबत शादिक-२०१२/प्र.क्र.४९/ऋण व हमी दिनांक ३०/१२/२०१४ मधील सूचनानुसार महाऋण आज्ञावलीत जोडपत्र-अ (सोबत जोडले आहे) नुसार माहिती भरण्याची कार्यवाही करण्यात यावी.
१३. वित्त विभागाचे शासन परिपत्रक क्रमांक अर्थसं.२०१८/प्र.क्र.६९ / अर्थ - ३, दिनांक ०२ एप्रिल, २०१८ मधील परिच्छेद क्र. ७ मधील अटींची व त्यासोबतच्या परिशिष्टातील नमूद केलेल्या बाबींच्या तपासणी सूचीप्रमाणे सर्व बाबींची पूर्तता होत आहे.
१४. सदरचा निधी वितरण आदेश वित्त विभाग शासन परिपत्रक क्रमांक अर्थसं-२०१८/ प्र.क्र.६९/ अर्थ-३, दिनांक २५ जानेवारी, २०१९ व वित्त विभाग शासन परिपत्रक क्रमांक अर्थसं-२०१९/प्र.क्र.४२/ अर्थ-३, दिनांक ०८ मार्च,२०१९ मधील नमूद तरतूदीनुसार वितरीत करण्यात येत आहे.
# Page 4
# Page 5
# Page 6