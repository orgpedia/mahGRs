# Page 1
मौजे मोरीवली, ता.अंबरनाथ जि.ठाणे येथील गट
क्र.११, भुखंड क्र.१३ ते २१,११अ पै.या भुखंडावरील
आरक्षण क्र.१४८-रुग्णालय करीता बांधण्यात
आलेली इमारत शासकीय वैद्यकीय महाविद्यालय, अंबरनाथ यांना भाडेपट्टयाने देणेबाबत.
महाराष्ट्र शासन
नगर विकास विभाग
शासन निर्णय क्रमांक : संकिर्ण-२०२४/प्र.क्र.१३०/नवि-१९
४ था मजला, मुख्य इमारत, मंत्रालय, मुंबई - ४०००३२.
दिनांक :- ०९ सप्टेंबर, २०२४
वाचा:-(१) अधिष्ट्ठाता, शासकीय वैद्यकीय महाविद्यालय,अंबरनाथ जि.ठाणे यांचे पत्र
क्र.शावैमअ/महाविद्यालयीन इमारत/३९/२०२३, दि.२१/११/२०२३.
(२) अंबरनाथ नगरपरिषद प्रशासकीय ठराव क्र.४८, दि.१९/०७/२०२४.
(३) मुख्याधिकारी, अंबरनाथ नगरपरिषद यांचे पत्र क्र.अंनप/नरवि/२०२४-२५/६३६,
दि.२६/०७/२०२४.
प्रस्तावना :-
अंबरनाथ शहराच्या मंजूर विकास योजनेप्रमाणे आरक्षण क्र.१४८(हॉस्पिटल) येथे समावेशक
आरक्षणाच्या माध्यमातून मौजे मोरीवली येथे विकसित केलेली नवनिर्मित रुग्णालय इमारत (तळ
मजला+पाच मजले) नव्याने सुरु होत असलेल्या शासकीय वैद्यकीय महाविद्यालयासाठी
भाडेपट्टयाने देणेबाबत अधिष्ट्ठाता, शासकीय वैद्यकीय महाविद्यालय, अंबरनाथ यांनी मुख्याधिकारी,
अंबरनाथ नगरपरिषद यांचेकडे अ.क्र.१ येथील पत्रान्वये विनंती केली आहे. अंबरनाथ शहरात १००
विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नित ४३० रुग्णखाटांचे
रुग्णालय स्थापन करण्यास दि.१४/०७/२०२३ रोजीच्या शासन निर्णयान्वये मान्यता दिली आहे.
सदर रुग्णालयासाठी अंबरनाथ येथील स.नं.१६६/५ मधील ८.००.०० हे.आर.ही शासकीय जमीन
देण्यात आलेली आहे. तथापि, ताब्यात देण्यात आलेल्या जागेवर रुग्णालयासाठी आवश्यक
असलेल्या इमारतीचे बांधकाम सुरु असून त्यासाठी काही कालावधी लागणार आहे. शासकीय
वैद्यकीय महाविद्यालय कार्यान्वित करण्याकरीता इमारतीची आवश्यकता असल्याने
नगरपरिषदेच्या प्रस्तावित रुग्णालयाची इमारत तीन वर्षाकरीता अथवा शासकीय वैद्यकीय
महाविद्यालयाच्या इमारतीचे बांधकाम पुर्ण होईपयंत जे अगोदर घडेल तोपयंत भाडेतत्वावर
उपलब्ध करुन देण्याची मागणी केली आहे.
उपरोक्त प्रस्तावाच्या अनुषंगाने जिल्हाधिकारी, ठाणे यांचे अध्यक्षतेखाली त्रिसदस्यीय
समितीच्या मंजूरीच्या अधिन राहून अंबरनाथ नगरपरिषदेच्या अतिविशेषोपचार रुग्णालयाची
इमारत, शासकीय वैद्यकीय महाविद्यालय अंबरनाथ यांना तीन वर्षाकरीता भाडेतत्वावर देणेबाबत
प्रशासकीय ठराव क्र.४८ दि.१९/०७/२०२४ केला आहे. त्यानुसार प्रस्तावास मान्यता मिळण्याबाबत
मुख्याधिकारी, अंबरनाथ नगरपरिषद यांनी अ.क्र.३ वरील पत्रान्वये शासनास विनंती केली आहे.
नगरपरिषदेने परित केलेला ठराव, तसेच अधिनियमातील तरतूदी विचारात घेऊन
नगरपरिषदेची मालमत्ता त्रिसदस्यीय समितीने सुचविलेल्या भाडे निश्चितीनुसार तीन वर्ष अथवा
शासकीय वैद्यकीय महाविद्यालयाचे बांधकाम पूर्ण होईपयंत, यापैकी जे अगोदर घडेल त्या
कालावधीसाठी भाडेपट्टयाने देण्याची बाब शासनाच्या विचाराधीन होती.
# Page 2
शासन निर्णय क्रमांकः संकिर्ण-२०२४/प्र.क्र.१३०/नवि-१९
शासन निर्णय :-
अंबरनाथ नगरपरिषदेची मौजे मोरीवली, ता.अंबरनाथ गट क्र.११, भुखंड क्र.१३ ते २१,
११अ पै. या भुखंडावरील आरक्षण क्र.१४८ रुग्णालय ही इमारत जाहिर लिलाव न करता शासकीय
वैद्यकीय महाविद्यालय, अंबरनाथ यांना त्रिसदस्यीय समितीने सुचविलेल्या भाडे निश्चितीनुसार तीन
वर्ष अथवा शासकीय वैद्यकीय महाविद्यालयाचे बांधकाम पूर्ण होईपयंत, यापैकी जे अगोदर घडेल
त्या कालावधीसाठी भाडेपट्टयाने देण्यास शासन मान्यता देण्यात येत आहे.
०२. नगरपरिषदेची मालमत्ता भाडेपट्याने देण्याबाबत प्रचलित कार्यपध्दतीनुसार नियमोचित
कार्यवाही मुख्याधिकारी, अंबरनाथ नगरपरिषद यांनी करावी.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर