# Page 1
अण्णासाहेब पाटील आर्थिक मागास विकास
महामंडळ, मुंबई यांच्या मुख्यालय व
बहुउद्देशीय इमारतीसाठी शासनाच्या
नियोजन विभागास भूखंड वाटप
करणेबाबत...
महाराष्ट्र शासन
नगर विकास विभाग
शासन निर्णय क्रमांकः सिआयडी-१८२६/प्र.क्र.२/नवि-१०
मादाम कामा रोड, हुतात्मा राजगुरु चौक,
मंत्रालय, मुंबई-४०००३२.
दिनांक : ३० जानेवारी, २०२६
प्रस्तावना :-
अण्णासाहेब पाटील आर्थिक मागास विकास महामंडळाची स्थापना कंपनी कायदा अधिनियम,
१९५६ अंतर्गत दि.२७.११.१९९८ रोजीच्या शासन निर्णयान्वये करण्यात आली आहे. शासन निर्णय,
दि.१२.११.२०२० नुसार महामंडळाचे संपूर्ण कामकाज कौशल्य, विकास रोजगार व उद्योजकता
विभागाकडून नियोजन विभागाकडे हस्तांतरीत करण्यात आले आहे. आर्थिकदृष्ट्ट्या मागास प्रवर्गातील
सुशिक्षीत बेरोजगार तरुणांना स्वंयरोजगाराच्या संधी उपलब्ध करणे, शेतीपूरक व्यवसाय, लघुउद्योग,
वाहतूक, प्रक्रिया, विपणन, पुरवठा व साठवणूक यासाठी अर्थसहाय्य करणे, सुशिक्षीत बेरोजगार
युवकांना आर्थिक स्तर उंचावणे, उद्योग व व्यावसायिक क्षेत्रांत मराठा समाजाचा सहभाग वाढविणे ही
अण्णासाहेब पाटील आर्थिक मागास विकास महामंडळाची उद्दिष्ट्टे आहेत.
अण्णासाहेब पाटील आर्थिक मागास विकास महामंडळाच्या योजनेअंतर्गत लाभार्थ्यांना व्याज
परतावा देणे याच बरोबर सद्यस्थितीत नवीन उद्देशानुसार महामंडळाच्या लाभार्थ्यांना मार्गदर्शन व
प्रशिक्षण देण्यात येते. अण्णासाहेब पाटील आर्थिक मागास विकास महामंडळाची महाराष्ट्र शासनाचा
उपक्रम असून महाराष्ट्र राज्यातील आर्थिकदृष्ट्ट्या मागास प्रवर्गातील सुशिक्षीत बेरोजगार
तरुणांकरीता स्वयंरोजगाराच्या संधी उपलब्ध करुन देणे हा महामंडळाचा मुख्य उद्देश आहे.
महामंडळामार्फत राज्यातील सुशिक्षीत बेरोजगार तरुणांना स्वयंरोजगार उपलब्ध करुन देण्याच्या
दृष्ट्िटने आर्थिक लाभाच्या व्याज परतावा योजनांची अंमलबजावणी सुरु असून त्यास राज्यभरातून
चांगला प्रतिसाद मिळत आहे.
सद्यस्थितीत, सदर महामंडळाचे कार्यालय भाडेतत्तवावर असून मुख्यालय छत्रपती शिवाजी
महाराज टर्मिनल्स स्थानकाजवळील ब्रिटीश कालीन जुन्या इमारतीमध्ये स्थित आहे. महामंडळाच्या
मुख्यालयाच्या कार्यालयासाठी मुंबई शहर किंवा मुंबई उपनगरमध्ये जागा घेणे खर्चिक होवू शकते.
अण्णासाहेब पाटील आर्थिक मागास विकास महामंडळ, मुंबई यांच्या मुख्यालय व बहुउद्देशीय
इमारतीसाठी भूखंड उपलब्ध करुन देण्याबाबत केलेल्या विनंतीच्या अनुषंगाने दि.१७.१.२०२६ रोजीच्या
# Page 2
शासन निर्णय क्रमांकः सिआयडी-१८२६/प्र.क्र.२/नवि-१०
मंत्रीमंडळाच्या बैठकीत घेण्यात आलेल्या निर्णयाच्या अनुषंगाने खालीलप्रमाणे शासन निर्णय निर्गमीत
करण्याची बाब विचाराधीन होती.
शासन निर्णय :-
(१)अण्णासाहेब पाटील आर्थिक मागास विकास महामंडळ, मुंबई यांच्या मुख्यालय व बहुउद्देशीय
इमारतीसाठी पनवेल (पश्चिम) येथील सेक्टर -१६, भूखंड क्र.८ मधील एकूण क्षेत्र ६००० चौ.मी.
चा भूखंड एक विशेष बाब म्हणून १ रुपया प्रति चौ.मी. या नाममात्र दराने अनुज्ञेय चटई क्षेत्र
निदेशांकासह राज्य शासनाच्या नियोजन विभागास वाटप करण्यात येत आहे.
(२) नियोजन विभागाने सिडको महामंडळाशी समन्वय साधून विहीत कार्यवाही करावी.
(३)सिडको महामंडळाने उक्त क्षेत्र राज्य शासनाच्या नियोजन विभागास हस्तांतरणाबाबतची
कार्यवाही तातडीने करावी.
०२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3