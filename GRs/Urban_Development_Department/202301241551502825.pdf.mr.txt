# Page 1
दिव्यांग व्यक्ती हक्क अधिनियम, २०१६ नुसार महाराष्ट्र नगरपरिषद प्रशासन संचालनालयाच्या आस्थापनेवरील महाराष्ट्र नगरपरिषद स्वच्छता निरिक्षक सेवा (गट- क) संवर्गातील पदांकरीता दिव्यांगासाठी शासन सेवेत पद सुनिश्चित करणेबाबत.
महाराष्ट्र शासन
नगर विकास विभाग
शासन निर्णय क्र. एमसीओ-२०२१/प्र.क्र.४१/नवि-१४
मंत्रालय (मुख्य इमारत), ४ था मजला,
मादाम कामा मार्ग, हुतात्मा राजगुरू चौक, मुंबई ४०० ०३२
दिनांक : २४ जानेवारी, २०२३.
संदर्भ :- १. दिव्यांग व्यक्ती हक्क अधिनियम, २०१६.
२. केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि.०४.०१.२०२१ ची अधिसूचना.
३. सामाजिक न्याय व विशेष सहाय्य विभाग, शासन परिपत्रक क्र. दिव्यांग-२०१९/प्र.क्र.२५१/दि.क.२, दि.१२.११.२०२० दि.०२.०२.२०२१.
४. मा.मुख्य सचिव यांचे क्र.दिव्यांग-२०२१/संकीर्ण-११४/दि.क्र.२ (सामाजिक न्याय व विशेष सहाय्य विभाग) दि.०६.०२.२०२१ चे अर्धशासकीय पत्र.
५. समक्रमांकाचा शासन निर्णय दि.०९.०४.२०२१ व दि.२१.०९.२०२१.
६. नगर विकास विभाग, शासन अधिसूचना क्र. एमसीओ-२०१७/प्र.क्र.६९/नवि-१४, दि.०७.०१.२०१९.
७. नगरपरिषद प्रशासन संचालनालयाचे पत्र क्र.नपंप्रसं/दिव्यांग पदे संवर्ग स्व.निरी./कक्ष-३/२०२२/२४४१, दि.०४.०८.२०२२ चा प्रस्ताव.
प्रस्तावना: दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी शासन सेवेतील पदे सुनिश्चित करणे आवश्यक आहे. यासाठी केंद्र शासनाने दि.०४.०१.२०२१ च्या अधिसूचनेन्वये दिव्यांगासाठी सुनिश्चित केलेल्या पदांची यादी करुन सदर केंद्र शासनाच्या www.disabilityaffairs.gov.in या संकेतस्थळावर policy/Act/Rules-Notification येथे List of Post identification suitable for Persons with Benchmark Disability notified on दि.०४.०१.२०२१ या शिर्षखाली प्रसिध्द केली आहे. सामाजिक न्याय व विशेष सहाय्य विभागाने दि.०२.०२.२०२१ च्या शासन निर्णयान्वये, राज्य शासनाच्या आस्थापनेवरील पदे दिव्यांगासाठी सुनिश्चित करण्याबाबतच्या सुचना निर्गमित केल्या आहेत. सदर शासन निर्णयास अनुसरून मुख्याधिकारी व महाराष्ट्र नगरपरिषद प्रशासन संचालनालयाच्या आस्थापनेवरील गट-अ ते गट-ड या संवर्गातील पदे संदर्भ क्र. ५ अन्वये दिव्यांगासाठी पदे सुनिश्चित करण्याबाबतचा शासन निर्णय निर्गमित करण्यात आला असून, महाराष्ट्र नगरपरिषद प्रशासन संचालनालयाच्या आस्थापनेवरील महाराष्ट्र नगरपरिषद स्वच्छता निरिक्षक सेवा (गट-क) हा संवर्ग नवीन स्थापन करण्यात आला आहे. त्यानुसार, संदर्भ क्र.७ अन्वये संचालनालयाने दिव्यांग प्रवर्गासाठी पदे सुनिश्चिती करण्याबाबतचा प्रस्ताव शासनास सादर केला असून, दिव्यांग प्रवर्गासाठी पदे सुनिश्चिती करण्याबाबतचा प्रस्ताव शासनाच्या विचाराधीन आहे.
# Page 2
शासन निर्णय क्रमांकः एमसीओ-२०२१/प्र.क्र.४१/नवि-१४
शासन निर्णय:
दिव्यांग व्यक्ती हक्क अधिनियम, २०१६ मधील कलम ३३ नुसार केंद्र शासनाच्या सामाजिक व न्याय व अधिकारीता मंत्रालय, नवी दिल्ली यांची दि.०४.०१.२०२१ ची अधिसूचना, सामाजिक न्याय व विशेष सहाय्य विभागाचा दि.०२.०२.२०२१ चा शासन निर्णय तसेच, आयुक्त तथा संचालक, नगरपरिषद प्रशासन प्रशासन संचालनालय यांचा संदर्भ क्र.७ येथील प्रस्ताव विचारात घेऊन, नगरपरिषद प्रशासन संचालनालयाच्या आस्थापनेवरील महाराष्ट्र नगरपरिषद स्वच्छता निरिक्षक सेवा (गट-क) संवर्गतील पदे दिव्यांगासाठी सोबतच्या विवरणपत्र-अ मध्ये दर्शविल्याप्रमाणे सुनिश्चित करण्यात येत आहेत.
२. सदर शासन निर्णय, केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि.०४.०१.२०२१ ची अधिसूचना व सामाजिक न्याय विभागाच्या दि.०२.०२.२०२१ रोजीच्या शासन निर्णयान्वये दिलेल्या सुचनेनुसार निर्गमित करण्यात येत आहे.
# Page 3