# Page 1
नांदेड वाघाळा शहर महानगरपालिकेच्या सर्वसाधारण सभेने संमत केलेला ठराव क्र. ९३ दि. १४.१०.२०१६ विखंडीत करण्यासाठी निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक:-नामपा-२०१९/प्र.क्र.१२१/नवि-२४,
मंत्रालय, मुंबई - ४०००३२.
दिनांक:- २८ डिसेंबर २०२०
संदर्भ :- १) आयुक्त, नांदेड वाघाळा शहर महानगरपालिका यांचे पत्र क्र.नावाशमनपा/साप्रवि/ आस्था-६/३७१/२०१९ दिनांक १२.४.२०१९ २) आयुक्त, नांदेड वाघाळा शहर महानगरपालिका यांचे पत्र क्र.नावाशमनपा/साप्रवि/ आस्था-६/३६५७/दिनांक ३१.७.२०२०
प्रस्तावना : नांदेड वाघाळा शहर महानगरपालिकेच्या आरोग्य विभागामार्फत जनतेस आरोग्य सेवा पुरविली जाते.
वैद्यकीय आरोग्य अधिकारी यांना मदत करण्यासाठी श्री. बालाप्रसाद मोहनराव कुंटूरकर, वैद्यकीय अधिकारी यांना सहाय्यक वैद्यकीय आरोग्य अधिकारी म्हणुन काम करण्याचा प्रस्ताव सन्माननीय सदस्यांनी सर्वसाधारण सभेसमोर ठेवलेला होता.
२. नांदेड वाघाळा शहर महानगरपालिकेच्या आस्थापनेवर सहायक वैदयकीय आरोग्य अधिकारी हे पद अस्तित्वात नसल्यामुळे डॉ. बालाप्रसाद कुंटुरकर, यांना या पदावर मान्यता देता येणार नसल्याबाबतची बाब महानगरपालिका प्रशासनाने प्रशासकीय टिप्पणीद्वारे सर्वसाधारण सभेच्या निदर्शनास आणुन दिली. असे असुनही, सर्वसाधारण सभेने सदर ठराव संमत केलेला आहे.
३. उपरोक्त ठराव क्र.९३ दि.१४.१०.२०१६ हा प्रशासकीय टिप्पणीच्या विरुध्द असल्यामुळे सदर ठराव महाराष्ट्र महानगरपालिका अधिनियम कलम ४५१ अन्वये विखंडित करण्याबाबतची विनंती आयुक्त, नांदेड वाघाळा शहर महानगरपालिका यांनी दिनांक १२.४.२०१९ च्या पत्रान्वये शासनास केलेली आहे.
४. नांदेड वाघाळा शहर महानगरपालिकेच्या आस्थापनेवर सहायक वैदयकीय आरोग्य अधिकारी हे पद अस्तित्वात नाही. त्यामुळे, डॉ. बालाप्रसाद कुंटुरकर, वैदयकीय अधिकारी, यांना सर्वसाधारण सभेने संमत केलेल्या ठरावानुसार सहायक वैदयकीय आरोग्य अधिकारी या पदावर काम करण्यास परवानगी देण्याचा महानगरपालिकेच्या सर्वसाधारण सभेने संमत केलेला ठराव क्र. ९३ दि. १४.१०.२०१६ हा नियमानुसार नाही.
५. उपरोक्त नमूद बाबीं विचारात घेऊन सदरचा ठराव क्र.९३ दिनांक १४.१०.२०१६ निलंबित करण्याची बाब शासनाच्या विचाराधीन होती.
# Page 2
शासन निर्णय क्रमांकः नामपा-२०१९/प्र.क्र.१२१/नवि-२४,
शासन निर्णय :
उपरोक्त प्रस्तावनेत नमूद केलेल्या वस्तुस्थितीनुसार, नांदेड वाघाळा शहर महानगरपालिकेच्या आस्थापनेवर सहायक वैदयकीय आरोग्य अधिकारी हे पद अस्तित्वात नाही. त्यामुळे, डॉ. बालाप्रसाद कुंटुरकर,वैदयकीय अधिकारी, यांना सर्वसाधारण सभेने संमत केलेल्या ठरावानुसार सहायक वैदयकीय आरोग्य अधिकारी या पदावर काम करण्यास परवानगी देण्याचा महानगरपालिकेच्या सर्वसाधारण सभेने संमत केलेला ठराव क्र. ९३ दि. १४.१०.२०१६ हा नियमानुसार नसल्यामुळे, सदर ठराव महाराष्ट्र महानगरपालिका अधिनियम, १९४९ चे कलम ४५१ (१) नुसार विखंडित करण्यासाठी प्रथमत: निलंबित करण्यात येत आहे.
सदर ठराव निलंबनाप्रकरणी संबंधितांना अभिवेदन करावयाचे असल्यास त्यांना निलंबन आदेशाच्या दिनांकापासून ३० दिवसांच्या आत शासनास अभिवेदन करणे आवश्यक आहे.