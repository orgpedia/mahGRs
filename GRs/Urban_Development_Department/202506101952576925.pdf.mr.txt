# Page 1
महाराष्ट्र शासन
नगर विकास विभाग
४ था मजला, मुख्य इमारत, मादाम कामा मार्ग, हुतात्मा राजगुरु चौक, मंत्रालय, मुंबई - ४०० ०३२.
दुरध्वनी क्र. : ०२२-२२७९ ३८३७ Email ID : sec.ud२@maharshtra.gov.in
क्रमांक : एमसीओ-२०२५/प्र.क्र.२४२/नवि-१४ दिनांक : १० जून, २०२५.
(निवडणूक प्राथम्य)
बृहन्मुंबई महानगरपालिकेची
प्रभाग रचना करण्याबाबतचे
आदेश-२०२५
आदेश
ज्याअर्थी, सन २०२२ चा महाराष्ट्र अधिनियम क्रमांक २१, दि.११.०३.२०२२, मुंबई
महानगरपालिका अधिनियम, १८८८ मधील कलम १९ पोट-कलम (१) खंड (अ) मधील तरतुदीनुसार
पालिका सदस्यांच्या निवडणूकीच्या प्रयोजनासाठी प्रत्येक शहर ज्या प्रभागात विभागले जाईल त्या
प्रभागांची संख्या व सीमा राज्य शासन, राज्य निवडणूक आयुक्तांच्या मान्यतेने शासकीय
राजपत्रातील अधिसूचनेद्वारे वेळोवेळी विनिर्दिष्ट्ट करतील अशी तरतूद करण्यात आली आहे.
आणि ज्याअर्थी, सन २०२२ मुंबई महानगरपालिका अधिनियम क्रमांक ४३, दि.०८.०९.२०२२
अन्वये बृहन्मुंबई महानगरपालिकेमध्ये निवडून द्यावयाच्या सदस्यांची संख्या २२७ अशी निश्चित
करण्यात आलेली आहे.
आणि ज्याअर्थी, मा. सवोच्च न्यायालयाने विशेष अनुमती याचिका क्र.१९७५६/२०२१ मध्ये
दि.०६ मे, २०२५ रोजी दिलेल्या आदेशानुसार स्थानिक स्वराज्य संस्थांच्या निवडणुका तात्काळ घेणे
आवश्यक असून सदर निवडणुका या याचिकेतील निर्णयाच्या अधीन राहणार आहेत.
आणि ज्याअर्थी, महानगरपालिकांच्या निवडणूक प्रक्रीयेमध्ये (१) प्रभाग रचना करणे व
आरक्षण ठरविणे (२) विधानसभा मतदार यादीचे प्रभागनिहाय विभाजन करणे आणि (३) प्रत्यक्ष
१
# Page 2
निवडणूक घेणे अशा तीन प्रमुख टप्प्यांचा समावेश होतो व या तिन्ही टप्प्यांच्या प्रक्रियेमध्ये विविध
उप-टप्पे आहेत.
आणि ज्याअर्थी, महानगरपालिकांच्या निवडणुकीसंदर्भातील विविध टप्पे व उप-टप्पे पूर्ण
करण्याकरिता लागणारा कालावधी व मा. सवोच्च न्यायालयाचे उपरोक्त निदेश विचारात घेता
निवडणुकांची प्रक्रिया तात्काळ सुरू करणे आवश्यक असून, मुंबई महानगरपालिका
अधिनियमातील उपरोक्त सुधारणांना अनुसरून निवडणुकांकरीता प्रभाग रचना करण्याबाबत
आदेश देणे आवश्यक आहे.,
त्याअर्थी, शासन मुंबई महानगरपालिका अधिनियम, १८८८ मधील कलम १९ पोट-कलम (१)
खंड (अ) नुसार मिळालेल्या अधिकारांचा व इतर प्राप्त अधिकारांचा वापर करून राज्य शासन,
बृहन्मुंबई महानगरपालिकेच्या सार्वत्रिक निवडणुकांकरिता प्रभाग रचना आराखडा तयार करणे
इत्यादी करीता खालीलप्रमाणे आदेश देत आहे.:-
१.संक्षिप्त नाव:
या आदेशाला “ बृहन्मुंबई महानगरपालिका सार्वत्रिक निवडणूक (प्रभाग रचना) आदेश, २०२५”
असे संबोधिले जाईल.
२.अधिकार प्रदान:
मुंबई महानगरपालिका अधिनियम, १८८८ मधील कलम १९ पोट-कलम (१) खंड (अ) मधील
तरतुदीनुसार निवडणुकीकरिता प्रभाग रचना शासनाने, राज्य निवडणूक आयोगाच्या मान्यतेने
करावयाची आहे.
बृहन्मुंबई महानगरपालिकेच्या सार्वत्रिक निवडणूक प्रक्रियेतील प्रभाग रचनेचे प्रारुप
तयार करण्याची जबाबदारी बृहन्मुंबई महानगरपालिका आयुक्त यांची असेल. महानगरपालिका
आयुक्त यांनी या निवडणुकांचे कामकाज पार पाडतांना लोकसभा व विधानसभा
निवडणुकांप्रमाणे सर्व काळजी व दक्षता घेणे आवश्यक आहे. ही जबाबदारी पार पाडताना
निवडणुकांचे पावित्र्य राखणे आणि निवडणूक प्रक्रिया मुक्त, न्याय्य व पारदर्शक रितीने पार
पडेल हे महानगरपालिका आयुक्त यांनी पाहणे अत्यंत आवश्यक आहे.
२
# Page 3
३.बृहन्मुंबई महानगरपालिकेच्या प्रभाग रचना संदर्भातील विविध टप्पे व त्यासाठीचे जबाबदार
असलेले संबंधित अधिकारी पुढील प्रमाणे असतील-
-----------------------------------------------------------------------------------------------------------------------------------------------------------------------------------------------
| अ.क्र. | टप्पा | संबंधित अधिकारी |
| १ | प्रारुप प्रभाग रचना तयार करुन राज्य निवडणूक आयोगाची मान्यता घेणे. | आयुक्त, बृहन्मुंबई महानगरपालिका |
| २ | प्रारुप प्रभाग रचनेस मान्यता देणे | राज्य निवडणूक आयुक्त अथवा त्यांनी प्राधिकृत केलेला अधिकारी |
| ३ | प्रारुप प्रभाग रचना प्रसिध्द करणे | आयुक्त, बृहन्मुंबई महानगरपालिका |
| ४ | प्रारुप प्रभाग रचनेवर प्राप्त हरकती व सूचनांवर सुनावणी देणे | राज्य शासनाने प्राधिकृत केलेले अधिकारी |
| ५ | प्राधिकृत अधिकाऱ्यांच्या सुनावणीनंतर अंतिम केलेल्या प्रभाग रचनेचा प्रस्ताव राज्य निवडणूक आयोगाच्या मान्यतेस्तव सादर करणे. | प्राधिकृत अधिकारी (आयुक्त, बृहन्मुंबई महानगरपालिका यांच्यामार्फत) |
| ६ | अंतिम प्रभाग रचनेस मान्यता देणे | राज्य निवडणूक आयुक्त अथवा त्यांनी प्राधिकृत केलेले अधिकारी |
| ७ | अंतिम प्रभाग रचना प्रसिध्द करणे. | आयुक्त, बृहन्मुंबई महानगरपालिका |
-----------------------------------------------------------------------------------------------------------------------------------------------------------------------------------------------
४.विहित मुदतीत निवडणूक घेणे:
भारतीय संविधानाने विहित केलेल्या मुदतीतच निवडणूक घेणे शक्य व्हावे म्हणून, राज्य
शासनाने बृहन्मुंबई महानगरपालिकेची मुदत ज्या दिनांकास संपत असेल त्या दिनांकाच्या सहा
महिने अगोदरच्या कालावधीमध्ये बृहन्मुंबई महापालिकेच्या क्षेत्रात व हद्दीमध्ये बदल (विभाजन,
एकत्रीकरण इत्यादी) करू नये. याबाबत राज्य निवडणूक आयोगाचे दि.२७ जानेवारी, २००५ चे
आदेश आहेत.
५.प्रभाग रचना करण्याची कार्यपद्धती:
५.१जनगणनेची लोकसंख्या: जनगणना कार्यालयाने प्रसिध्द केलेली लगतच्या जनगणनेनुसार
महानगरपालिका क्षेत्राची प्रगणक गटनिहाय एकूण लोकसंख्या, अनुसूचित जातीची व
अनुसूचित जमातीची लोकसंख्या, प्रगणक गटाचे नकाशे व घरयादी जनगणना
कार्यालयाकडून उपलब्ध करून घ्यावी. प्रभाग रचना ही फक्त लगतच्या जनगणनेच्या
३
# Page 4
लोकसंख्येच्या आधारे केली जाते, म्हणून त्या क्षेत्रातील मतदार संख्या अथवा सध्याची
रहिवाशांची संख्या विचारात घेता येत नाही व त्याचा प्रभाग रचनेशी कसलाही संबंध येत
नाही.
५.२सदस्य संख्या: सन २०२२ चा मुंबई महानगरपालिका अधिनियम क्रमांक ४३,
दि.०८.०९.२०२२ नुसार एकूण सदस्यांची संख्या २२७ इतकी निश्चित करण्यात आलेली
आहे.
५.३प्रभागांची संख्या: बृहन्मुंबई महानगरपालिकेमध्ये प्रत्येक प्रभागातून एक सदस्य निवडून
देण्याची तरतूद आहे. अधिनियमातील सुधारणेनुसार महानगरपालिकेस २२७ प्रभाग
अनुज्ञेय होतात.
५.४प्रभागांची सरासरी लोकसंख्या :- प्रभाग रचना करताना महानगरपालिकेची एकूण
लोकसंख्या भागिले महानगरपालिकेची एकूण सदस्य संख्या या सूत्रानुसार एका प्रभागात
समाविष्ट्ट करावयाची सरासरी लोकसंख्या निश्चित करावी. प्रभागाची लोकसंख्या त्या
प्रभागाच्या सरासरी लोकसंख्येच्या १० टक्के कमी किंवा १० टक्के जास्त या मर्यादेत ठेवता
येईल. एखाद्या अपवादात्मक परिस्थितीत प्रभागाची लोकसंख्या या किमान किंवा कमाल
मर्यादेपेक्षा कमी किंवा जास्त असल्यास त्याचे कारण प्रभाग रचनेच्या प्रस्तावात नमूद करणे
आवश्यक राहील.
५.५प्रभाग रचना करण्याची मार्गदर्शक तत्वे:
५.५.१प्रभाग रचना सुरु करताना सर्वप्रथम उत्तर दिशेकडून सुरुवात करावी. उत्तरेकडून
ईशान्य (उत्तर-पूर्व) त्यानंतर पूर्व दिशेकडे येऊन पूवेकडून पश्चिमेकडे प्रभाग रचना
करत सरकावे व शेवट दक्षिणेत करावा. प्रभागांना क्रमांकही त्याच पध्दतीने द्यावेत.
प्रभाग रचना करताना भौगोलिक सलगता राहील, याची काळजी घ्यावी
५.५.२प्रभागाच्या सीमारेषा, मोठे रस्ते, गल्ल्या, नद्या, नाले, डोंगर, रस्ते, रेल्वे रूळ,
फ्लायओव्हर इत्यादी नैसर्गिक मर्यादा विचारात घेऊन निश्चित करावी. कोणत्याही
परिस्थितीत एका इमारतीचे, चाळीचे, घराचे विभाजन दोन प्रभागांमध्ये होणार नाही,
याची दक्षता घ्यावी. त्याचप्रमाणे मोकळया जागांसह सर्व जागा कोणत्या ना कोणत्या
४
# Page 5
प्रभागात आल्याच पाहिजेत. प्रभाग रचनेच्या बाबतीत कोणासही शंका घेण्यास वाव
राहणार नाही,याची दक्षता घेण्यात यावी. सीमेचे वर्णन करताना रस्ते, रेल्वे, नाले,
नद्या, सिटी सव्हे नंबर यांचे उल्लेख प्रामुख्याने यावयास हवे.
५.५.३प्रभाग रचना करताना लोकसंख्या व प्रभागाची भौगोलिकदृष्ट्टया आटोपशीर व्याप्ती
या दोन मुख्य गोष्ट्टी असल्या तरी नागरिकांच्या सामायिक हिताकरिता खालील बाबी
विचारात घ्याव्यात.:-
(अ) प्रभागातील वस्त्यांचे शक्यतोवर विभाजन होणार नाही याची दक्षता घ्यावी.
(ब) अनुसूचित जाती/अनुसूचित जमाती यांच्या वस्त्यांचे शक्यतोवर विभाजन
होणार नाही, याची दक्षता घेण्यात यावी.
(क) नागरिकांचे प्रभागामधील दळणवळण शक्यतो विचारात घ्यावे.
(ड) प्राथमिक आरोग्य सुविधा केंद्रे, दवाखाने, स्मशानभूमी, बाजारहाटाच्या जागा,
पाणी पुरवठयाच्या तसेच जलनि:सारणाच्या सोयी सुविधा, इ.चा वापर ज्या
नागरिकांकडून करण्यात येतो त्या नागरिकांचा समावेश असलेल्या
प्रभागातच शक्यतोवर त्या सोयी सुविधा ठेवण्यात याव्यात.
(इ) प्रभागातील मुलांकरिता सर्वसाधारणपणे उपलब्ध असणाऱ्या प्राथमिक शाळा,
मैदाने, इ. शक्यतोवर त्याच प्रभागात ठेवण्यात याव्यात.
५.५.४प्रभाग रचना करताना प्रगणक गट फोडू नये. अपवादात्मक परिस्थितीमध्ये प्रभाग
रचना करण्याकरिता प्रगणक गट फोडणे आवश्यक असेल व घरयादी उपलब्ध
नसेल, तर त्या प्रकरणी सोबतच्या परिशिष्ट्ट-५ मध्ये नमूद केल्याप्रमाणे सवेक्षण
करून संबंधित क्षेत्रात लगतच्या जनगणनेच्या वेळी लोकसंख्या कशाप्रकारे वितरित
झाली होती, हे निश्चित करावे. सवेक्षण करताना जनगणना ज्यावेळी झाली त्यावेळी
म्हणजे २०११ मध्ये लोकसंख्येचे वितरण कसे होते, हे जाणून घ्यावयाचे असल्याने
सवेक्षण करताना २०११ मध्ये जनगणनेच्यावेळी संबंधित व्यक्ती दिलेल्या पत्तयावर
राहत होती किंवा कसे, संबंधित इमारत कधी बांधण्यात आली इत्यादी बाबी लक्षात
घ्याव्यात.
५
# Page 6
५.५.५प्रत्येक प्रभागाच्या सीमारेषेचे वर्णन करताना उत्तर, पूर्व, दक्षिण व पश्चिम अशा दिशा
नमूद करून सीमारेषेचे वर्णन करावे. सीमारेषा नमूद करताना शहरातील
सर्वसाधारण नागरिकांना प्रभागाची पूर्ण कल्पना येईल याची काळजी घ्यावी.
५.५.६प्रभाग रचनेमध्ये प्रभागांना अनुक्रमांक देण्यात येतात. प्रभागाचे क्षेत्र तात्काळ लक्षात
यावे याकरिता प्रभागांना अनुक्रमांकासोबत प्रभागाचे नाव देता येईल किंवा कसे हे
तपासावे. प्रभागांना नाव देणे हे बंधनकारक नाही. तथापि, महानगरपालिका आयुक्त
प्रभागांना नाव देण्याबाबत निर्णय घेऊ शकतात. प्रभागांना नाव द्यावयाचे झाल्यास ते
अशाप्रकारे देण्यात यावे जेणेकरुन सदर प्रभाग कोणत्या क्षेत्रातील आहे हे तात्काळ
लक्षात येईल. उदा. त्या प्रभागातील प्रसिध्द असलेले महत्वाचे ठिकाण अथवा त्या
प्रभागातील सर्वाधिक लोकसंख्या असलेले एखादे नगर अथवा वस्ती, इ.
५.६प्रभागाची लोकसंख्या आणि मर्यादेचे पालन:
प्रभाग रचना करताना प्रभागातील सरासरी लोकसंख्या, जागांचे गुणोत्तर आणि १० टक्के
कमाल/ किमान मर्यादेचे पालन करावे. अपवादात्मक परिस्थितीत भौगोलिक
परिस्थितीमुळे अगर प्रगणक गट न फोडल्यामुळे प्रभागाची लोकसंख्या अनुज्ञेय
मर्यादेपेक्षा कमी अगर जास्त होत असल्यास त्याची कारणे प्रभाग रचनेच्या प्रस्तावात
नमूद करणे आवश्यक आहे. अशा प्रभागांच्या बाबतीत राज्य निवडणूक आयोगाची
अथवा त्यांनी प्राधिकृत केलेल्या अधिकाऱ्यांची मान्यता असणे आवश्यक आहे.
५.७गुगल मॅपवर प्रभागाचे नकाशे तयार करणे:
५.७.१महानगरपालिकेच्या प्रभाग रचनेची मांडणी गुगल अर्थच्या नकाशावर खालीलप्रमाणे
करणे अनिवार्य आहे :-
(i)गुगल अर्थचा नकाशा, या नकाशावर प्रगणक गटांच्या सीमा हिरव्या रंगाने
दर्शवाव्यात. प्रगणक गटांचे क्रमांक व त्या प्रगणक गटांची लोकसंख्या दर्शवावी.
प्रत्येक प्रगणक गटाच्या बहुभूजास त्या प्रगणक गटाचा क्रमांक, एकूण लोकसंख्या,
अनुसूचित जातीची लोकसंख्या आणि अनुसूचित जमातीची लोकसंख्या लेजेंडमध्ये
भरावी.
(ii)जनगणना प्रभागांच्या सीमा निळया रंगाने दर्शवाव्यात.
६
# Page 7
(iii) नकाशावर शहरातील महत्वाची ठिकाणे, रस्ते, नद्या, नाले, रेल्वे लाईन इत्यादी
स्पष्ट्टपणे दर्शवावे.
(iv) नवीन निवडणूक प्रभागांच्या हद्दी लाल रंगाने दर्शविण्यात याव्यात.
(v) नकाशांचा आकार, नकाशावर दर्शविलेले प्रगणक गटांचे क्रमांक, लोकसंख्या,
इत्यादी तपशील वाचता येईल या प्रमाणात असावा. नकाशे सुलभपणे हाताळता
यावेत याकरिता आवश्यक असल्यास दोन किंवा तीन भागात नकाशे तयार
करावेत.
(vi) प्रत्येक प्रभागाचा स्वतंत्र नकाशा तयार करावा, त्याच्या हद्दी स्पष्ट्टपणे दर्शविण्यात
याव्यात. त्या हद्दींवर असणारे रस्ते, नद्या, नाले, रेल्वे लाईन इत्यादी स्पष्ट्टपणे
नकाशावर नमूद करावेत.
(vii) प्रत्येक प्रभागामध्ये समाविष्ट्ट झालेले प्रगणक गट व नकाशानुसार त्या प्रभागामध्ये
समाविष्ट्ट होणारे प्रगणक गट एकच आहेत, याची खात्री करावी. तसेच
जनगणनेकडून प्राप्त झालेली लोकसंख्येची आकडेवारी योग्यरित्या दर्शविण्यात
आली आहे, याची खात्री करावी.
५.७.२शासन आदेश, आयोगाचे निकष तसेच, अधिनियमातील व नियमातील तरतुदी,
मा.सवोच्च न्यायालय व मा. उच्च न्यायालयाने दिलेले निदेश विचारात घेऊन प्रारुप
प्रभाग रचना तयार करावी.
५.७.३मागील अनेक निवडणुकांमध्ये निदर्शनास आले नुसार अयोग्य प्रकारे प्रभाग रचना
केली गेल्यामुळे अनेक रिट याचिका मा. उच्च न्यायालयात दाखल झाल्या आहेत.
काही याचिकांमध्ये अशा चुकीच्या प्रभाग रचनेबाबत न्यायालयाने आदेश दिलेले
आहेत. यामुळे तयार केलेला प्रभाग रचनेचा आराखडा योग्य प्रकारे तयार करण्यात
आला असून, नियम व निकषांचे पालन झाले आहे याची दक्षता घेण्याची जबाबदारी
संबंधित महानगरपालिका आयुक्त यांची असेल.
५.७.४वरील परिच्छेदानुसार कार्यवाही करून प्रभाग रचना आराखडा जतन करण्यात
येईल व प्रारुप प्रसिध्दीच्या दिनांकापयंत त्याची गोपनीयता राखण्यात येईल. यासाठी
परिच्छेद ६.१ मध्ये नमूद केल्यानुसार नियुक्त करण्यात आलेल्या समितीव्यतिरिक्त
इतर कोणालाही आराखड्याची माहिती दिली जाणार नाही.
७
# Page 8
५.७.५अशा तयार केलेल्या नकाशाची केएमएल (KML)/ केएमझेड (KMZ) फाईल तयार
करावी. संपूर्ण हद्दीची तसेच प्रभागनिहाय ईमेज फाईल देखील तयार करावी. गुगल
अर्थच्या नकाशावर प्रभाग रचना मांडणी करण्याची कार्यपध्दती परिशिष्ट्ट ७ मध्ये
देण्यात आली आहे. या कार्यपध्दतीचा अवलंब करून केएमएल (KML)/ केएमझेड
(KMZ) फाईल तयार करावी.
५.७.६प्रत्येक प्रभागामध्ये समाविष्ट्ट झालेले प्रगणक गट व नकाशानुसार त्या प्रभागामध्ये
समाविष्ट्ट होणारे प्रगणक गट एकच आहेत, याची खात्री करावी. तसेच जनगणना
कार्यालयाकडून प्राप्त झालेली लोकसंख्येची आकडेवारी योग्यरित्या दर्शविण्यात
आली आहे, याची खात्री करावी.
५.८त्यानंतर प्रारुप प्रभाग रचनेचा प्रस्ताव महानगरपालिका आयुक्त यांनी पुढीलप्रमाणे तयार
करावा:-
i.परिशिष्ट्ट १ - सदस्य संख्या व प्रभागांची संख्या यांची परिगणना.
ii.परिशिष्ट्ट २ व २ अ- हद्दींची व्याप्ती व वर्णनाबाबत.
iii.परिशिष्ट्ट ३ - निवडणूक प्रभागांमध्ये समाविष्ट्ट प्रगणक गट व लोकसंख्या
iv.परिशिष्ट्ट ४ - प्रगणक गटनिहाय माहिती.
v.परिशिष्ट्ट ५ - प्रगणक गटाचे विभाजन करताना द्यावयाचे प्रमाणपत्र.
vi.परिशिष्ट्ट ६ - महानगरपालिका आयुक्तांनी प्रारुप प्रभाग रचनेबाबत द्यावयाचे
प्रमाणपत्र.
६.प्रारूप प्रभाग रचना
६.१प्रभाग रचनेची प्राथमिक तपासणी : सार्वत्रिक निवडणुकीसाठी प्रारुप प्रभाग रचना तयार
करण्याकरिता आयुक्त, बृहन्मुंबई महानगरपालिका यांच्या अध्यक्षतेखालील अधिकाऱ्यांची
समिती तयार करण्यात यावी.
i.महानगरपालिका क्षेत्राची संपूर्ण माहिती असलेला अधिकारी.
ii.प्रभाग रचनेशी संबंधित नेमलेला अधिकारी.
iii.नगर रचनाकार.
iv.संगणक तज्ञ.
v.आवश्यकतेनुसार इतर अधिकारी.
८
# Page 9
प्रारुप प्रभाग रचना राज्य शासनाच्या आदेशानुसार व योग्य ती दक्षता घेऊन तयार
करण्याची जबाबदारी या समितीची असेल.
६.२प्रारूप तयार करणे: प्रभाग रचनेशी संबंधित अधिकाऱ्यांनी तयार केलेला प्रारूप आराखडा
प्रभाग रचना समितीसमोर ठेवण्यात येईल. सदर समिती हा आराखडा अधिनियमातील
तरतूदी, नियमातील तरतूदी व या आदेशातील तरतूदी व राज्य निवडणूक आयोगाने
दिलेल्या आदेशातील तरतूदींचे पालन करून तयार केला आहे हे तपासेल. सदर समिती
प्रारूप प्रभाग रचनेचे गुगल अर्थ नकाशे परिच्छेद- ५.७ नुसार योग्य रितीने तयार केले
आहेत किंवा कसे हे तपासून घेईल, अन्यथा योग्य नकाशे तयार करून घेण्याची कार्यवाही
करेल. प्रभाग रचना पूर्वतयारीची संपूर्ण जबाबदारी महानगरपालिका आयुक्त यांची
राहील.
६.३प्रारूप प्रभाग रचनेस मान्यता: प्रारूप प्रभाग रचनेची समितीने तपासणी केल्यानंतर प्रभाग
रचनेच्या योग्यते बाबत समितीचे समाधान झाल्यानंतर सदर समिती त्याबाबत विहित
केलेल्या परिशिष्ट्ट-६ मधील नमुन्यात प्रमाणपत्र देईल. महानगरपालिका आयुक्त हे
प्रारूप प्रभाग रचनेच्या प्रस्तावाची तपासणी करून वरील प्रमाणपत्रासह प्रारुप प्रभाग
रचनेचा प्रस्ताव निवडणुक आयोगास सादर करेल.
६.४ राज्य निवडणूक आयोगाची मान्यता प्राप्त झाल्यानंतर सदर प्रारुप प्रभाग रचना
प्रसिध्दिसाठी निवडणुक आयोग महानगरपालिका आयुक्तांकडे पाठवेल.
७.प्रारूप प्रभाग रचनेची व्यापक प्रसिद्धी:
७.१प्रारुप प्रभाग रचनेची अधिसूचना महानगरपालिका आयुक्त यांनी राज्य शासनाने निश्चित
केलेल्या दिनांकास शासन राजपत्रात प्रसिध्द करावी. (प्रारुप अधिसूचनेचा नमुना
परिशिष्ट्ट-८ (मराठी) व ९ (इंग्रजी) मध्ये देण्यात आलेला आहे.)
७.२ त्याच दिनांकास सोबतच्या परिशिष्ट्ट - १० (मराठी) व परिशिष्ट्ट - ११ (इंग्रजी) मधील
नमुन्यात वर्तमानपत्रात जाहिरात द्यावी.
७.३ राज्य निवडणूक आयुक्त यांनी मान्यता दिलेला सर्व प्रभागांचा एकत्रित नकाशा (नकाशा -
अ) तसेच प्रत्येक प्रभागाचे नकाशे (नकाशा - ब) आणि अधिसुचना महानगरपालिकेच्या
९
# Page 10
कार्यालयातील दर्शनी भाग / हॉल येथे सर्व जनतेस सुलभतेने पाहता येईल अशा पध्दतीने
प्रसिध्द करावेत.
७.४ राज्य निवडणूक आयुक्त यांनी मान्यता दिलेला नकाशा - अ व नकाशा - ब चे पीडीएफ
संकेतस्थळावर प्रसिध्द करावेत.
७.५ प्रसिध्द करण्यात आलेल्या प्रारुप प्रभाग रचनेच्या नकाशांवर व विहित नमुन्यांवर संबंधीत
महानगरपालिका आयुक्त, अतिरिक्त आयुक्त (निवडणूक) व उपायुक्त ( नगररचना )
अथवा मुख्य अभियंता ( नगररचना ) यांच्या स्वाक्षरी असणे अनिवार्य आहे.
७.६ सदर प्रसिध्द केलेल्या अधिसूचनेवर, हरकती व सूचना कोणत्या कालावधी मध्ये, कोणत्या
ठिकाणी दाखल करता येतील, याबाबत योग्य ती प्रसिध्दी द्यावी.
८.हरकती व सूचना:
८.१ नागरिकांना प्रारुप प्रभाग रचनेवर हरकती व सूचना सादर करण्याच्या कालावधीची
माहिती देण्यात येईल.
८.२ हरकती व सूचना सादर करण्याच्या कालावधीत नागरिकांकडून हरकती व सूचना
स्विकारण्याची व्यवस्था महानगरपालिका कार्यालयात करण्यात येईल.
८.३ हरकत किंवा सूचना दाखल केल्याची संबंधीतांना पोचपावती देण्यात यावी, ज्यामध्ये
त्यांनी हरकत सादर करतानाचा दिनांक व वेळ नमूद केला जाईल.
८.४ आलेल्या हरकती व सूचनांची नोंद स्वतंत्र नोंदवहीत ठेवणे आवश्यक आहे.
८.५ प्राप्त झालेल्या सर्व हरकती व सूचनांचा गोषवारा परिशिष्ट्ट १२ नुसार तयार करण्यात
येईल आणि सदर गोषवारा राज्य निवडणूक आयोगास सादर करण्यात येईल.
८.६ प्रारुप प्रभाग रचनेची अधिसूचना व त्यावर हरकती व सूचना स्विकारण्याचा कालावधी व
त्या कोणामार्फत स्विकारण्यात येतील यांचा तपशील यास व्यापक प्रसिध्दी द्यावी.
(उदा. वृत्तपत्रे, महानगरपालिका व प्रभाग कार्यालयांचे सूचना फलक, संकेतस्थळ,
इत्यादी)
८.७ प्रारुप प्रभाग रचनेवर प्राप्त होणाऱ्या सर्व हरकती व सूचनांची योग्यरितीने दखल घेण्यात
येईल, याची उपाययोजना महानगरपालिका आयुक्तांनी करावी. (उदा. प्राप्त होणाऱ्या
१०
# Page 11
हरकती व सूचनांची नोंदवही ठेवणे, हरकती कोणामार्फत स्विकारण्यात येतील यांची
निश्चिती, प्रत्येक हरकती व सूचनांना क्रमांक देणे, हरकतीचे स्वरुप नमूद करणे,
इत्यादी)
९.प्रारुप प्रभाग रचनेवर प्राप्त झालेल्या हरकती व सूचनांवर सुनावणी देणे-
९.१शासनाने प्राधिकृत केलेले सक्षम प्राधिकारी, प्राप्त झालेल्या हरकती व सूचनांवर निश्चित
केलेल्या स्थळी व निश्चित केलेल्या दिनांकास/ कालावधीमध्ये सुनावणी देतील.
९.२सदर सुनावणी महानगरपालिका क्षेत्रात घेण्यात येईल व महानगरपालिका आयुक्त यांनी
सदर सुनावणीस उपस्थित राहणे बंधनकारक आहे.
९.३या सुनावणीकरिता सर्व व्यवस्था (उदा. हरकतदारांना सुनावणीची लेखी नोटीस देणे,
उपस्थितांची स्वाक्षरी घेणे, सुनावणीचे विवरणपत्र ठेवणे, सुनावणीच्या ठिकाणी व्हिडिओ
चित्रीकरणाची व्यवस्था करणे, इत्यादी) महानगरपालिका आयुक्त यांनी करावी.
९.४सुनावणीच्यावेळी केलेली प्रारुप प्रभाग रचना सवांना दिसेल अशाप्रकारे मोठ्या स्क्रीनवर
दर्शविण्यात यावी. प्रभागांच्या हद्दीबाबत असलेल्या हरकतींसंदर्भात गुगल अर्थच्या
नकाशावर सध्याचे प्रारुप प्रभाग व हरकतदाराने प्रभागांच्या हद्दीमध्ये मागणी केलेले बदल
स्क्रीनवर दाखविण्यात यावेत.
९.५हरकती व सूचनांना सुनावणी देणाऱ्या सक्षम प्राधिकाऱ्याने प्रत्येक तक्रार व सूचनांची दखल
घेऊन नियमाप्रमाणे योग्य ते अभिप्राय देणे आवश्यक आहे. अंतिम प्रभाग रचना शासन
राजपत्रात प्रसिध्द करण्यात येते. त्यामुळे त्यांनी घेतलेला निर्णय अर्जदारास स्वतंत्ररित्या
कळविण्याची आवश्यकता नाही.
१०.अंतिम प्रभाग रचना:
१०.१शासनाने सुनावणीकरिता प्राधिकृत केलेले अधिकारी यांनी, सुनावणी घेतल्यानंतर
परिशिष्ट्ट-१३ मधील हरकती व सूचनांवर दिलेल्या सुनावणीवरील शिफारशींसह
तयार केलेला अंतीम प्रभाग रचनेचा प्रस्ताव महानगरपालिका आयुक्त यांच्यामार्फत
निवडणुक आयोगाच्या मान्यतेसाठी निश्चित केलेल्या दिनांकापयंत सादर करावा.
११
# Page 12
१०.२प्रभाग रचनेच्या अंतिम प्रस्तावास राज्य निवडणूक आयोगाची वरीलप्रमाणे मान्यता
मिळाल्यानंतर संबंधित महानगरपालिका आयुक्त यांनी त्यानुसार प्रभाग रचनेच्या
प्रस्तावात (सर्व विवरणपत्रे, नकाशे व अधिसूचना) योग्य ते बदल करावेत. त्यानंतर
अंतिम प्रभाग रचनेची अधिसूचना शासनाने निश्चित केलेल्या दिनांकास राजपत्रात
प्रसिध्द करावी. ( अंतीम अधिसूचनेचा नमुना परिशिष्ट्ट-१४ (मराठी) व परिशिष्ट्ट-१५
(इंग्रजी) मध्ये देण्यात आलेला आहे. )
१०.३या अंतिम अधिसूचनेला व्यापक प्रसिध्दी द्यावी. (उदा. वृत्तपत्रे, महानगरपालिका व
प्रभाग कार्यालयांचे सूचना फलक / संकेतस्थळ राज्य निवडणूक आयोगाची
संकेतस्थळ, इत्यादी) अंतिम प्रभाग रचनेच्या राजपत्रात प्रसिध्द झालेल्या
अधिसूचनेच्या दोन प्रती राज्य शासनास/ राज्य निवडणूक आयोगास पाठविण्यात
याव्यात.
१०.४प्रभाग रचनेच्या (प्रारुप व अंतिम) प्रसिध्द करण्यात येणाऱ्या नकाशांवर संबंधीत
महानगरपालिका आयुक्त, अतिरिक्त आयुक्त (निवडणूक) व उपायुक्त ( नगररचना )
अथवा मुख्य अभियंता ( नगररचना ) यांच्या यांच्या स्वाक्षऱ्या असणे आवश्यक आहे.
तसेच सर्व परिशिष्ट्टांवर महानगरपालिका आयुक्तांची स्वाक्षरी आवश्यक राहील.
१०.५यानंतर अंतिम प्रभाग रचनेवर कोणतीही हरकत अगर सुनावणी नियमानुसार अभिप्रेत
नाही.
११.गोपनीयता: स्थानिक स्वराज्य संस्थेच्या प्रभाग रचनेचे कामकाज गोपनीयरित्या हाताळण्यात
यावे. प्रभाग रचनेची माहिती ही सर्वसामान्य नागरिकांना प्रारूप प्रसिध्दीच्या वेळी पहिल्यांदा
समजते. तत्पूर्वी राजकीय व्यक्ती, प्रसिध्दी माध्यमे अथवा अन्य व्यक्तींना याबाबतची माहिती देता
येणार नाही तसेच प्रभाग रचनेच्या कामाशी संबंधित अधिकारी अगर कर्मचारी यांच्यावर त्यासाठी
कोणालाही दबाव टाकता येणार नाही. कोणत्याही अधिकाऱ्याने/ कर्मचाऱ्याने प्रभाग रचनेची
गोपनियता भंग केल्यास त्यांच्या विरुध्द शिस्तभंगाची कार्यवाही करण्यात येईल.
१२
# Page 13
१२.सर्वसाधारण:-
१२.१मुंबई महानगरपालिका अधिनियम, १८८८ मधील कलम १९ पोट-कलम (१) खंड (अ)
नुसार तरतुदीनुसार प्राप्त झालेल्या अधिकारानुसार प्रभाग रचनेसंदर्भातील पूर्ण अधिकार
राज्य शासनास,राज्य निवडणूक आयोगाच्या मान्यतेने वापरावयाचे आहेत. त्यामुळे
महानगरपालिका आयुक्त यांना स्वतःहून प्रभाग रचनेच्या कार्यक्रमात कोणताही बदल
अगर स्थगिती देता येत नाही.
१२.२यापुढे, बृहन्मुंबई महानगरपालिकेच्या आगामी निवडणुकांमध्ये केवळ “बृहन्मुंबई
महानगरपालिका सार्वत्रिक निवडणूक (प्रभाग रचना) आदेश, २०२५” या आदेशामध्ये
केलेल्या तरतूदी लागू राहतील.
सदर शासन निर्णय महाराष्ट्र शासनाच्या www.maharashtra.gov.in या
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25