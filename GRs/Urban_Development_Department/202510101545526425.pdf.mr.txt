# Page 1
SNA-SPARSH कार्यपध्दतीद्वारे केंद्र पुरस्कृत
योजनांचा निधी वेळेवर वितरीत करण्यासाठी
आहरण व संवितरण अधिकारी म्हणून नेमणूक
करणे व महाराष्ट्र राज्य सायबर कोषागार
करिता आहरण व संवितरण अधिकारी म्हणून
घोषित करणेबाबत.
महाराष्ट्र शासन
नगर विकास विभाग
शासन निर्णय क्रमांक : पीबसे-०९२५/प्र.क्र.१३३/नवि-३२
मंत्रालय, मुंबई - ४०० ०३२
दिनांक : १० ऑक्टोबर, २०२५.
संदर्भ :-
१.नगर विकास विभाग, शासन निर्णय क्रमांक पीबसे-२०२४/प्र.क्र.४०/नवि-३२
दि.०७ मार्च,२०२४
२.वित्त विभाग, शासन निर्णय क्रमांक एसएनए-२०२४/प्र.क्र.५१/कोषा-प्रशा-४,
दि.१० ऑक्टोबर, २०२४.
३.वित्त विभाग, शासन परिपत्रक क्रमांक संकीर्ण-२०२४/प्र.क्र.५१/कोषा-प्रशा-४,
दिनांक ११ ऑक्टोबर, २०२४
४.वित्त विभाग, शासन परिपत्रक क्रमांक संकीर्ण-२०२४/प्र.क्र.५१/कोषा-प्रशा-४,
दिनांक ०३ मार्च, २०२५
५.वित्त विभाग, शासन निर्णय क्रमांक संकीर्ण-२०२४/प्र.क्र.५४/कोषा-प्रशा-४,
दिनांक २३ एप्रिल, २०२५.
प्रस्तावना:-
देशातील परिवहन सेवेमध्ये सुधारणा करण्याच्या दृष्ट्टीने व हवेतील प्रदूषण कमी करण्याच्या दृष्ट्टीने
शाश्वत उपाय योजनेच्या अनुषंगाने केंद्र शासनाने दि. १६ ऑगस्ट, २०२३ रोजी केंद्र पुरस्कृत पीएम ई-बस
सेवा योजना मंजूर केली आहे. या योजनेंतर्गत विविध राज्ये व केंद्र शासित प्रदेशांमार्फत देशभरात १०,०००
ई-बसेस चालविण्याचे केंद्र शासनाचे उदिष्ट्ट आहे. केंद्र शासनाने ही योजना देशातील १६९ शहरांसाठी
लागू केली असून यात राज्यातील २३ महानगरपालिकांचा समावेश आहे. नगर विकास विभागाच्या दि.०७
मार्च,२०२४ च्या शासन निर्णयान्वये सदर योजना राज्यात राबविण्यास शासन मान्यता देण्यात आली आहे.
सदर योजनेंतर्गत बस आगाराच्या विकासासाठी /दर्जा उन्नतीसाठी, मीटरच्या मागे उजेच्या पायाभूत सुविधा
विकसित करण्यासाठी तसेच ई-बस च्या प्रत्यक्ष प्रवासासाठी दर वर्षी प्रति किलोमीटर केंद्र व राज्य
शासनाचे अर्थसहाय्य प्राप्त होणार असून त्यासाठी केंद्र शासनाकडून निधी वितरीत करण्याकरिता "SNA-
# Page 2
SPARSH" प्रणाली लागू करण्यात आलेली आहे. "SNA-SPARSH" प्रणाली अंतर्गत वित्त विभागाने Single
Nodal Account Portal (SNAP) प्रणाली विकसित केलेली आहे.
केंद्र पुरुस्कृत योजनांचे निधी वितरण व विनियोग सार्वजनिक वित्तीय व्यवस्थापन प्रणाली (PFMS)
बाबत दिलेल्या सुधारित सूचनांनुसार केंद्र पुरस्कृत पीएम ई-बस सेवा योजनाकरिता SNA SPARSH
प्रणाली अंतर्गत निधी वितरणाच्या कार्यपद्धतीच्या अंमलबजावणीसाठी आहरण व संवितरण अधिकारी
नियुक्त करण्याची बाब शासनाच्या विचाराधीन होती.
त्याचप्रमाणे संदर्भ क्रमांक ५ मधील शासन निर्णयान्वये राज्यामध्ये SNA SPARSH समायोचित
प्रणाली एकीकृत शीघ्र हस्तांतरण कार्यपध्दतीद्वारे फक्त केंद्र पुरस्कृत योजनांच्या अंमलबजावणीसाठी निधी
भारतीय रिझव्र्ह बँकेच्या ई-कुबेर प्रणालीच्या माध्यमातून वेळेवर संवितरीत करण्याच्या मुख्य प्रयोजनार्थ
महाराष्ट्र राज्य सायबर कोषागाराची स्थापना करण्यात आली आहे. सदर शासन निर्णयामधील मुद्दा क्र. ६
अन्वये संबंधित प्रशासकीय विभागातील विहीत कार्यपध्दतीनुसार सायबर कोषागार कार्यालयामार्फत देयके
सादर करण्याकरिता आहरण व संवितरण अधिकारी घोषित करण्याची कार्यवाही तसेच, प्रस्तुत शासन
निर्णयातील मुद्दा क्रमांक १ मध्ये महाराष्ट्र राज्य सायबर कोषागार कार्यालयाचे कामकाज दिनांक १ जुलै,
२०२५ पासून सुरू करण्यात येईल, असेही नमूद केले आहे. त्यास अनुसरून नगर विकास विभागामार्फत
राबविण्यात येणाऱ्या केंद्र पुरस्कृत पीएम ई-बस सेवा योजनाकरिता सायबर कोषागारावर देयके आहरीत
करण्याकरिता आहरण व संवितरण अधिकारी घोषित करण्याची बाब शासनाच्या विचाराधीन होती.
त्यानुषंगाने खालीलप्रमाणे निर्णय घेण्यात येत आहे.
शासन निर्णय :-
केंद्र पुरस्कृत पीएम ई-बस सेवा योजनेची दिनांक ०७ मार्च, २०२४ रोजीच्या शासन निर्णयान्वये
राज्यात अंमलबजावणी सुरू आहे. सदर योजनेंतर्गत बस आगाराच्या विकासासाठी /दर्जा उन्नतीसाठी,
मीटरच्या मागे उजेच्या पायाभूत सुविधा विकसित करण्यासाठी तसेच ई-बस च्या प्रत्यक्ष प्रवासासाठी दर
वर्षी प्रति किलोमीटर केंद्र व राज्य शासनाचे अर्थसहाय्य प्राप्त होणार आहे.
२. केंद्र पुरस्कृत पीएम ई-बस सेवा योजनाकरिता SNA SPARSH प्रणाली अंतर्गत निधी वितरणाच्या
कार्यपद्धतीच्या अंमलबजावणीसाठी आहरण व संवितरण अधिकारी म्हणून कक्ष अधिकारी तथा आहरण व
संवितरण अधिकारी (नवि-५) व नियंत्रक अधिकारी म्हणून सहसचिव (नवि-५) नगर विकास
विभाग,मंत्रालय,मुंबई यांची नियुक्ती करण्यात येत आहे.
३. सदर योजनेकरीता निधी वितरणाच्या कार्यपद्धतीच्या अंमलबजावणीसाठी कक्ष अधिकारी तथा
आहरण व संवितरण अधिकारी (नवि-५), नगर विकास विभाग यांना सायबर कोषागार कार्यालयातून
(कोषागार सांकेतांक-८१०१) देयके आहरीत करण्यासाठी आहरण व संवितरण अधिकारी म्हणून घोषित
करण्यात येत आहे.
# Page 3
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध