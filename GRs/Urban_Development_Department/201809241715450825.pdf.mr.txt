# Page 1
“पिंपरी -चिंचवड महानगरपालिका व पिंपरी चिंचवड नवनगर विकास प्राधिकरण घटक” पिंपरी पुणे कार्यालयाकरीता “कार्यालय प्रमुख व नियंत्रण अधिकारी "घोषित करणेबाबत...
महाराष्ट्र शासन
नगर विकास विभाग,
शासन निर्णय क्र. विघयो-३८१६/७५७/प्र.क्र.१९१/नवि-२७,
मादाम कामा मार्ग, हुतात्मा राजगुरु चौक,
चौथा मजला-मुंबई,मंत्रालय,४०० ०३२.
दिनांक :२४ सप्टेंबर, २०१८.
वाचा :- १. नगर विकास विभाग, शासन निर्णय क्र.विघयो-३८१६/७५७/प्र.क्र.१९१/नवि-२७, दि.११.०४.२०१८.
२. शासन निर्णय क्र. विघयो-३८१६/७५७/प्र.क्र.१९१/नवि-२७, दि.२१.०६.२०१८.
३. संचालक, नगर रचना, महाराष्ट्र राज्य, पुणे यांच्या कार्यालयाचे क्र.आस्था/पिंचिंनविप्रा-घटक/प्रशा-१/५३९०, दि.११.०९.२०१८ चे पत्र.
प्रस्तावना : उपरोक्त वाचा येथील दि.११.०४.२०१८ च्या शासन निर्णयान्वये औरंगाबाद येथील उप संचालक, नगर रचना यांच्या अधिपत्याखाली कार्यरत असलेले विकास योजना विशेष घटक कार्यालय तेथील कर्मचाऱ्यांसह स्थलांतरित करून “पिंपरी-चिंचवड महानगरपालिका व पिंपरी चिंचवड नवनगर विकास प्राधिकरण घटक” या अभिनामाने स्थापन करण्यास शासन मान्यता देण्यात आली आहे. तसेच दि.२१.०६.२०१८ च्या शासन निर्णयान्वये नगर रचनाकार (राजपत्रित गट-अ), पिंपरी-चिंचवड महानगरपालिका व पिंपरी-चिंचवड नवनगर विकास प्राधिकरण घटक यांना आहरण व संवितरण अधिकारी म्हणून घोषित करण्यात आले आहे. सदर कार्यालयाकरीता “कार्यालय प्रमुख व नियंत्रण अधिकारी” घोषित करण्याची बाब शासनाच्या विचाराधीन होती.
शासन निर्णय :
पिंपरी-चिंचवड महानगरपालिका व पिंपरी-चिंचवड नवनगर विकास प्राधिकरण घटक, पिंपरी, पुणे या कार्यालयाकरीता उपसंचालक, नगर रचना, विकास योजना, विशेष घटक म.न.पा. व पिंपरी-चिंचवड नवनगर विकास प्राधिकरण घटक यांना याद्वारे “कार्यालय प्रमुख व नियंत्रण अधिकारी” म्हणून घोषित करण्यात येत आहे.
०२. हा शासन निर्णय, वित्तिय अधिकार नियम पुस्तिका १९७८ भाग पहिला, उप विभाग एक मधील अनुक्रमांक ३ मधील नियम क्रमांक दोन अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे
०३. पिंपरी-चिंचवड महानगरपालिका व पिंपरी-चिंचवड नवनगर विकास प्राधिकरण घटक, पिंपरी, पुणे या कार्यालयाची देयके कोषागारात सादर करताना, उपरोक्त वाचा येथील दि.२१.०६.२०१८ च्या शासन निर्णयान्वये घोषित केल्यानुसार नगर रचनाकार (राजपत्रित गट-अ) हे आहरण व संवितरण अधिकारी म्हणून स्वाक्षरी करतील. तसेच उपसंचालक, नगर रचना हे नियंत्रण अधिकारी म्हणून स्वाक्षरी करतील. संचालक, नगर रचना पुणे यांनी या संबंधीचा स्वाक्षऱ्यांचा साक्षांकित नमुना जिल्हा कोषागार अधिकारी, पुणे यांच्याकडे सादर करावा.
# Page 2
शासन निर्णय क्रमांकः विघयो-३८१६/७५७/प्र.क्र.१९१/नवि-२७,