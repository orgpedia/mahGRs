# Page 1
उपराजधानी नागपूर शहराच्या विकासासाठी विशेष अनुदान मंजूर करण्याबाबत....
महाराष्ट्र शासन
नगर विकास विभाग
शासन निर्णय क्रमांक :- मनपा-२०१८/प्र.क्र.१५४/नवि-१६
मंत्रालय, मुंबई - ४०० ०३२
दिनांक :- २२ ऑक्टोबर, २०१८
संदर्भ :- शासन निर्णय, नगर विकास विभाग, क्रमांक-धोरण-२०१७/प्र.क्र.९६/नवि-१६, दिनांक १२ डिसेंबर, २०१७.
प्रस्तावना: नागपूर ही महाराष्ट्राची उपराजधानी असल्यामुळे नागपूर शहराच्या उपराजधानी संदर्भातील विकासाचा खर्च भागविण्याकरीता १९९५-९६ पासून ५ वर्षासाठी नगर विकास या उपक्षेत्रासाठी मंजूर नियतव्ययामधून प्रत्येक वर्षी रुपये १५ कोटी याप्रमाणे विशेष अनुदान नागपूर महानगरपालिकेस मंजूर करण्यात आले होते. त्याच धर्तीवर नागपूर शहराच्या विकासासाठी २०१८-१९ मध्ये विशेष अनुदान मंजूर करण्याची बाब शासनाच्या विचाराधीन होती.
शासन निर्णयः नागपूर हे उपराजधानीचे शहर असल्यामुळे त्या शहराच्या सर्वांगीण विकासासाठी १९९५ च्या धर्तीवर २०१८-१९ करीता रुपये १५० कोटी इतके विशेष सहाय्य अनुदान मंजूर करण्याचा निर्णय शासनाने घेतला आहे.
२. सदर विशेष अनुदान हे नगर विकास विभागाच्या मंजूर नियतव्ययातून महानगरपालिका पायाभूत सोयी सुविधांबाबतच्या लेखाशिर्षातून वितरीत करण्यात येईल. या विशेष अनुदानातून हाती घ्यावयाच्या कामांचे स्वरुप, प्रशासकीय मान्यता इत्यादी सर्व बाबी शासन निर्णय क्रमांक- धोरण २०१७/प्र.क्र.९६/नवि-१६, दिनांक १२ डिसेंबर, २०१७ अन्वये विहीत केल्यानुसार लागू राहतील. मात्र, महानगरपालिका पायाभूत सोयी सुविधा या योजनेत अभिप्रेत असल्याप्रमाणे महानगरपालिकेचा २५ टक्के हिस्सा उभारण्याची अट या विशेष अनुदानापुरती लागू राहणार नाही.
३. यासंबंधीचा खर्च मागणी क्र. एफ-२, मुख्य लेखाशिर्ष २२१७, नगर विकास, ८०, सर्वसाधारण, १९१, महानगरपालिकांना सहाय्य, पंचवार्षिक योजनांतर्गत योजना, (००)(०९) महानगरपालिका क्षेत्रात प्राथमिक सुखसोयींच्या विकासासाठी विशेष तरतूद (२२१७ ०९१३), ३१, सहाय्यक अनुदान, या लेखाशिर्षाखाली मंजूर तरतुदीमधून भागविण्यात येईल.
# Page 2
शासन निर्णय क्रमांकः मनपा-२०१८/प्र.क्र.१५४/नवि-१६