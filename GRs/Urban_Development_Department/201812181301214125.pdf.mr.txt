# Page 1
महाराष्ट्र लोकसेवा हक्क अधिनियम २०१५ अंतर्गत लोकसेवा, नियत कालमर्यादा, पदनिर्देशित अधिकारी, प्रथम व द्वितीय अपिलीय अधिकारी अधिसुचित करण्याबाबत.
महाराष्ट्र शासन
नगर विकास विभाग
शासन निर्णय क्रमांक : टिपीएस-१८१५/प्र.क्र.१८८/१५/नवि-१३
हुतात्मा राजगुरू चौक, मादाम कामा मार्ग,
मंत्रालय, मुंबई - ३२
दिनांक :१८/१२/२०१८
संदर्भ :- १) महाराष्ट्र लोकसेवा हक्क अधिनियम २०१५.
२) शासन परिपत्रक क्र.टिपीएस-१८१५/प्र.क.१८८/१५/नवि-१३, दि.१०/०७/२०१५, क्र.टिपीएस-१८१६/प्र.क्र.४५३/१६/नवि-१३, दि.२०/०४/२०१६ तसेच दि.२४/०८/२०१७.
प्रस्तावना
राज्यातील पात्र व्यक्तींना पारदर्शक, कार्यक्षम व समयोचित लोकसेवा देण्याकरिता तसेच लोकांच्या स्थानिक प्रशासनाकडून वाढत्या अपेक्षा विचारात घेऊन त्यांना तत्पर व दर्जेदार सेवा पुरविण्याच्या दृष्टिकोनातून महाराष्ट्र लोकसेवा हक्क अध्यादेश - २०१५, दि.२८/०४/२०१५ रोजी महाराष्ट्र राज्यास लागू करण्यात आला आहे. या अध्यादेशातील कलम-३ मध्ये नमूद करण्यात आल्यानुसार प्रत्येक सार्वजनिक प्राधिकरणाने अध्यादेश लागू झाल्यानंतर ३ महिन्याच्या कालावधीच्या आत आणि त्यानंतर वेळोवेळी ते पुरवित असलेल्या लोकसेवा, पदनिर्देशित अधिकारी, प्रथम व द्वितीय अपिलीय अधिकारी आणि नियत कालमर्यादा या अध्यादेशाखाली अधिसुचित करणे आवश्यक आहे. त्यानुसार शासन नगर विकास विभागाने संदर्भित क्र.२ अन्वये वेळोवेळी यानुसार शासन परिपत्रके निर्गमित केलेली आहेत. सदरचे संदर्भित क्र.२ मधील परिपत्रके एकत्रित करुन त्याबाबतची मास्टर लिस्ट निश्चित करणेची बाब शासनाच्या विचाराधीन होती.
शासन निर्णय :
संदर्भित क्र.२ अन्वये महाराष्ट्र लोकसेवा हक्क अधिनियम २०१५ अन्वये नगर विकास विभागाने निर्गमित केलेली परिपत्रके अधिक्रमीत करुन सोबतच्या परिशिष्ट 'अ' मध्ये नमूद केल्यानुसार महाराष्ट्र प्रादेशिक नियोजन व नगर रचना अधिनियम १९६६ अंतर्गत देण्यात येणाऱ्या लोकसेवांची मास्टर लिस्ट प्रसिध्द करण्यात येत आहे. सदर लोकसेवेचा कालावधी, सेवा अधिसूचीत करणारे कार्यालय तसेच पदनिर्देशित अधिकारी, प्रथम अपिलीय अधिकारी, द्वितीय अपिलीय अधिकारी याबाबत सदरहू परिशिष्ट मध्ये 'अ' व 'ब' तपशिल नमूद करण्यात आलेला
# Page 2
शासन निर्णय क्रमांकः टिपीएस-१८१५/प्र.क्र.१८८/१५/नवि-१३
आहे. संबंधित कार्यालयांनी महाराष्ट्र लोकसेवा हक्क अधिनियम २०१५ मधील तरतूद क्र. ३ नुसार या सेवा अधिसूचीत करुन या शासन निर्णयाद्वारे दिलेल्या सूचनेनुसार कार्यवाही करावयाची आहे.
# Page 3
# Page 4
# Page 5
# Page 6