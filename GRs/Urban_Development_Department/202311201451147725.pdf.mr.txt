# Page 1
श्री. संत रविदास सांस्कृतिक भवन चे बांधकामासाठी नागपूर येथील चर्मकार सेवा संघास मौजा बाबुलखेडा, येथील जागेचे थेट वाटप करण्याबाबत.
महाराष्ट्र शासन
नगर विकास विभाग,
शासन निर्णय क्रमांक - नासुप्र-२०१९/प्र.क्र.०३/नवि-२६
मंत्रालय, मुंबई-४०० ०३२.
दिनांक :- २० नोव्हेंबर, २०२३.
वाचा :- कार्यकारी अधिकारी, नागपूर सुधार प्रन्यास यांचे दिनांक ०५/०१/२०१९ चे पत्र.
प्रस्तावना: नागपूर सुधार प्रन्यासच्या मौजा बाबुलखेडा, खसरा क्र.७४/१, क्षेत्रफळ ३६४६.७० चौ.मी. ही कम्युनिटी सेंटर साठी राखीव असलेली जागा, नागपूर शहरात चर्मकार समाजासाठी “श्री. संत रविदास
सांस्कृतिक भवन” चे बांधकाम करण्यासाठी चर्मकार सेवा संघास थेट वाटप करण्याच्या दृष्टीने, नागपूर सुधार प्रन्यास जमीन विनियोग नियम १९८३ मधील नियम क्रमांक ५ (२) आणि नियम क्रमांक २० (२) (अ)
ला नियम क्रमांक २६ अंतर्गत शासनाकडून शिथीलता प्राप्त करुन घेण्याच्या अनुषंगाने, शासनास
प्रस्ताव पाठवावा, असा नागपूर सुधार विश्वस्त मंडळाने ठराव क्र.७/११८३ दिनांक २६/११/२०१८ अन्वये
ठराव पारित केला. विषयाधीन भूखंड हा ९.०० मीटर रुंद रस्त्यावर असल्याने, आणि या ठिकाणी
बांधकाम परवानगी देण्यास नियोजन प्राधिकरण म्हणून नागपूर महानगरपालिका असल्याने, या ९.००
मीटर रुंदीच्या रस्त्यावर या समाजभवनाचे बांधकाम अनुज्ञेय करण्यास नागपूर महानगरपालिकेला आदेश द्यावेत, असा संदर्भाधीन पत्राद्वारे कार्यकारी अधिकारी, नागपूर सुधार प्रन्यास यांनी प्रस्ताव सादर केला आहे.
नागपूर सुधार प्रन्यास जमीन विनियोग नियम, १९८३ मधील नियम ५(२) उपकलम [एक] व [दोन] अनुसार नागपूर सुधार प्रन्यासच्या मालकीच्या कोणत्याही भूखंड/ जागेचे थेट वाटपाची तरतूद नाही. तथापि, या नियमावलीतील या नियम ५ (२) उपकलम [एक] व [दोन] ला शिथीलता देण्यासंदर्भात नियमावलीतील नियम २६ अन्वये शासनास अधिकार आहेत. नागपूर शहराच्या मंजुर (सुधारीत) विकास योजना आराखड्यानुसार मौ. बाबुलखेडा येथील खसरा क्र. ७४/१(P), ७५/१, क्षेत्र ०.२५६ हेक्टर आर ही जागा आरक्षण क्र.MS-३९ C.C. (Community Centre) या आरक्षणाकरीता
प्रस्तावित आहे. सदर आरक्षणाच्या विकासाकरीता नागपूर सुधार प्रन्यास हे समुचित प्राधिकरण असून या भागाकरीता नागपूर महानगरपालिका नियोजन प्राधिकरण आहे. या पार्श्वभूमीवर नागपूर सुधार प्रन्यास जमीन विनियोग नियम १९८३ मधील नियम क्रमांक ५ (२) आणि नियम क्रमांक २० (२)(अ) ला
नियम क्रमांक २६ अंतर्गत शिथीलता शिथीलता प्रदान करण्याकरिता निर्णय घेण्याची बाब शासनाच्या विचाराधीन होती.
# Page 2
शासन निर्णय क्रमांकः नासुप्र-२०१९/प्र.क्र.०३/नवि-२६
शासन निर्णय:
१. एकत्रिकृत विकास नियंत्रण व प्रोत्साहन नियमावलीमधील नियम क्र. ४.१० अन्वये सार्वजनिक उपयोगाचे भूखंडावरील बांधकाम परवानगीकरीता कमीत कमी १२.०० मी. रुंद रस्ता असणे आवश्यक आहे. तथापी आरक्षण क्र. MS-३९ (CC) या आरक्षणासंमुख ९.०० मी. रुंदीचे रस्ते असल्याने सार्वजनिक उपयोगाकरीता बांधकाम परवानगी अनुज्ञेय होत नाही. यामुळे मौजा बाबुलखेडा खसरा क्र.७४/१ क्षेत्र २९७०.३२ चौ.मि. जागा श्री. संत रविदास सांस्कृतिक भवन चे केवळ Non special building या स्वरुपाचे बांधकाम करण्यासाठी चर्मकार सेवा संघ, नागपूर यांना नागपूर सुधार प्रन्यास जमीन विनियोग नियम क्र.२६ अंतर्गत शासनास असलेल्या अधिकारान्वये, नियम ७ (३) प्रमाणे निर्धारित मूल्य अदा करण्याच्या अटीच्या अधीन राहून, नागपूर सुधार प्रन्यास जमीन विनियोग नियम ५ (२) अन्वये थेट वाटपास मान्यता देण्याकरिता शिथीलता प्रदान करण्यास मान्यता देण्यात येत आहे.
२. याकरिता नियम ५ (२) मधील उपकलम [चार] अनुसार विहित कार्यपध्दतीनुसार अधिमुल्य निश्चित करुन आकारण्याची कार्यवाही सभापती, नागपूर सुधार प्रन्यास यांच्या स्तरावर करण्यात यावी.
३. सदर जागेचे वाटपामुळे मा. उच्च न्यायालयात दाखल कोणत्याही न्यायालयीन प्रकरणामध्ये हस्तक्षेप होत नाही अथवा मा.न्यायालयाचा अवमान होत नाही यांची संपुर्ण खात्री करुनच जागेचे वाटप करावे, याची सर्व जबाबदारी सभापती, नागपूर सुधार प्रन्यास यांची राहील.