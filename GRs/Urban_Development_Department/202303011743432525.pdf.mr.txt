# Page 1
राज्यतील नागरी स्थानिक स्वराज्य संस्थांमध्ये राबविण्यात आलेले शहर सौंदर्यीकरण व स्वच्छता स्पर्धा - २०२२...
महाराष्ट्र शासन
नगर विकास विभाग
क्रमांक : स्वमअ-२०२२/प्र.क्र.१२६/नवि-३४
हुतात्मा राजगुरू चौक, मादाम कामा मार्ग,
मुख्य इमारत, ३ रा मजला, मंत्रालय, मुंबई - ३२
दिनांक : १ मार्च, २०२३.
वाचा : १. शासन परिपत्रक, नगर विकास विभाग क्रमांक : संकीर्ण-२०२२/प्र क्र २२५/नवि-२०, दिनांक २८ जुलै, २०२२ २. शासन निर्णय क्रमांक : स्वमअ-२०२२/प्र क्र १२६/नवि-३४, दिनांक ३० सप्टेंबर, २०२२.
३. केंद्र शासनाच्या गृहनिर्माण व नागरी मंत्रालयाने निर्गमित केलेल्या शहर सौंदर्यीकरण स्पर्धेबाबत मार्गदशक सूचना - २०२२.
परिपत्रक
राज्यातील नागरी स्थानिक स्वराज्य संस्थांमध्ये शहर सौंदर्यीकरण अभियान राबविण्याबाबत “शहर सौंदर्यीकरण व स्वच्छता स्पर्धा-२०२२" दिनांक ३० सप्टेंबर, २०२२ रोजीच्या शासन निर्णयान्वये आयोजित करण्यात आली होती.
२. सदर शासन निर्णयान्वये वर्गनिहाय (Category wise) पहिल्या तीन क्रमांकांना खालील प्रमाणे बक्षिसाची रक्कम देण्यात येणार आहे :
-----------------------------------------------------------------------------
| अ.क्र. | नागरी स्थानिक स्वराज्या संस्थेचा प्रकार | बक्षिसाची रक्कम (रुपये कोटी) |
| पहिला क्रमांक | दुसरा क्रमांक | तिसरा क्रमांक |
| १ | “अ+”, “अ” वर्ग व “ब” वर्ग महानगरपालिका | १५.०० | १०.०० | ५.०० |
| २ | क वर्ग महानगरपालिका | १५.०० | १०.०० | ५.०० |
| ३ | ड वर्ग महानगरपालिका | १५.०० | १०.०० | ५.०० |
| ४ | अ व ब वर्ग नगरपरिषद | १५.०० | १०.०० | ५.०० |
| ५ | क वर्ग नगरपरिषद | १५.०० | १०.०० | ५.०० |
| ६ | नगरपंचायत | १५.०० | १०.०० | ५.०० |
-----------------------------------------------------------------------------
सदर स्पर्धेचे निकष व गुण याबाबत उपरोक्त वाचा २ येथील शासन निर्णयान्वये मार्गदर्शक सूचना निर्गमित करण्यात आलेल्या आहेत.
३. या अनुषंगाने ज्या शहरांना या स्पर्धेत भाग घेण्याची इच्छा आहे त्या शहरांचे शहर सौंदर्यीकरण स्पर्धेच्या अनुषंगाने गुणाणूक्रम ठरविण्यासाठी खालील प्रमाणे मार्गदशक सूचना निर्गमित करण्यात येत आहेत :
१. सदर स्पर्धमध्ये भाग घेतलेल्या शहरांचे गुणानुक्रम ठरविताना उपरोक्त वाचा ३ येथील केंद्र शासनाने निर्गमित केलेल्या मार्गदर्शक सूचनांनुसार खालील चार बाबी विचारात घेतल्या जातील या चारही बाबींना समसमान महत्व देण्यात येईल सुंदर जलाशय/पाणीसाठे (Beautiful waterfront)
सुंदर हिरवे पट्टे/जागा (Beautiful green spaces)
सुंदर पर्यटन/वारसा स्थळ (Beautiful tourist/heritage site)
सुंदर बाजार/ व्यावसायिक ठिकाण (Beautiful market/commercial place)
# Page 2
शासन परिपत्रक क्रमांकः स्वमअ-२०२२/प्र.क्र.१२६/नवि-३४
२. सदर “शहर सौंदर्यीकरण व स्वच्छता स्पर्धा-२०२२” स्पर्धेमध्ये चांगली कामगिरी केलेल्या नागरी स्थानिक स्वराज्य संस्थांना दिनांक ३० सप्टेंबर, २०२२ च्या शासन निर्णयानुसार तसेच, केंद्र शासनाच्या गृहनिर्माण व नागरी मंत्रालयाने दिलेल्या मार्गदशक सूचना विचारात घेऊन “शहर सौंदर्यीकरण व स्वच्छता स्पर्धा-२०२२” च्या कालावधीत शहरांनी केलेल्या कामगिरीची छाननी करण्याकरीता विभागीय स्तर व राज्य स्तरावर खालील प्रमाणे समिती स्थापन करण्यात येत आहे : अ. विभाग स्तरीय छाननी समिती
१. विभागीय आयुक्त अध्यक्ष २. विभागातील एका जिल्ह्याचे जिल्हाधिकारी सदस्य ३. विभागातील मान्यताप्राप्त वास्तुविशारद (आर्किटेक्ट) सदस्य ४. विभागातील मान्यताप्राप्त कलाकार (आर्टिस्ट) सदस्य ५. प्रादेशिक उपसंचालक, नगर परिषद प्रशासन, विभागीय आयुक्त कार्यालय सदस्य सचिव
आ. राज्यस्तरीय मुल्यांकन समिती -
१. अपर मुख्य सचिव (नवि-१) अध्यक्ष २. प्रधान सचिव (नवि-२ ) सह अध्यक्ष ३. राज्यातील प्रतिष्ठीत संस्थांचे प्रतिनिधी (उदा. MCHI/CREDAI) सदस्य ४. राज्यातील मान्यताप्राप्त वास्तुविशारद (आर्किटेक्ट) सदस्य ५. राज्यातील मान्यताप्राप्त कलाकार (आर्टिस्ट) सदस्य ६. आयुक्त तथा संचालक, नगरपरिषद प्रशासन संचालनालय सदस्य सचिव
३. शहर सौंदर्यीकरण स्पर्धेमध्ये ज्या शहरांना भाग घ्यावयाचा आहे त्या शहरांच्या आयुक्त / मुख्याधिकारी यांनी त्या शहराने स्पर्धा कालावधीमध्ये केलेल्या कामाचे परिच्छेद क्रमांक ३ मध्ये नमूद केलेल्या चार मुद्यांच्या अनुषंगाने वर्गीकरण करुन केलेल्या कामासंदर्भात १५ स्लाईडचे सादरीकरण तयार करुन आवश्यक त्या माहितीसह त्यांच्या विभागातील विभागीय आयुक्तांच्या अध्यक्षतेखालील विभाग स्तरीय छाननी समितीकडे सादर करावे. या चार मुद्यांना प्रत्येकी २५% गुण राहतील.
४. सदर सादरीकरण प्राप्त झाल्यानंतर, प्रत्येक विभागातील विभाग स्तरीय छाननी समितीने त्या प्रस्तावांची छाननी करुन आवश्यक असल्यास शहरांना भेटी देऊन त्यांच्या विभागातील प्राप्त
प्रस्तावांमधील उपरोक्त परिच्छेद २ मधे नमूद केलेल्या प्रत्येक वर्गवारीतील सर्वाधिक गुण प्राप्त करणाऱ्या एका नागरी स्थानिक स्वराज्य संस्थेचा अहवाल शिफारशीसह राज्य स्तरीय मुल्यांकन समितीकडे सादर करावा.
सर्व विभागातील विभागस्तरीय छाननी समितीकडून प्राप्त झालेल्या प्रस्तावांची राज्य स्तरीय मुल्यांकन समितीने छाननी करुन वर्गनिहाय बक्षीसपात्र शहरांची यादी तयार करावी.
५. याबाबीसाठी खालील प्रमाणे वेळापत्रक पाळण्यात यावे : १. स्पर्धत भाग घेऊ इच्छिणाऱ्या शहरांनी विभागीय छाननी समितीकडे प्रस्ताव सादर करण्यासाठी कालमर्यादा - दिनाक ०६ मार्च, २०२३ ते दिनांक १४ मार्च, २०२३
पृष्ठ ३ पैकी २
# Page 3
शासन परिपत्रक क्रमांकः स्वमअ-२०२२/प्र.क्र.१२६/नवि-३४
२. विभाग स्तरीय छाननी समितीने त्यांच्याकडे प्राप्त झालेल्या प्रस्तावांच्या अनुषंगाने छाननी करुन वर्गनिहाय सर्वोत्कृष्ठ नागरी स्थानिक स्वराज्य संस्थांबाबतचा अहवाल राज्यस्तरीय मुल्यांकन समितीकेडे पाठविण्याची कालमर्यादा दिनांक १५ मार्च, २०२३ ते दिनांक २३ मार्च, २०२३
३. राज्य स्तरीय मुल्यांकन समितीने त्यांच्याकडे प्राप्त अहवालानुसार सवर्गनिहाय सर्वोत्कृष्ठ संस्थांची पारितोषिके निश्चित करण्यासाठीचा कालावधी दिनांक २४ मार्च, २०२३ ते दिनांक २९ मार्च, २०२३.