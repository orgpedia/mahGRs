# Page 1
“स्वच्छता ही सेवा” या मोहिमे अंतर्गत दिनांक १ ऑक्टोबर, २०१९ ते ३ ऑक्टोबर, २०१९ या कालावधीत प्लास्टिक संकलन मोहिम प्रभावीपणे राबविणे व "सिंगल युज प्लास्टिक” चा वापर बंद करणेबाबत.
महाराष्ट्र शासन
नगर विकास विभाग
शासन परिपत्रक क्रमांक : स्वमअ-२०१९/प्र.क्र.११९/नवि ३४
हुतात्मा राजगुरु चौक, मादाम कामा मार्ग,
४ था मजला, मंत्रालय, मुंबई ४०० ०३२
दिनांक : २७ सप्टेंबर, २०१९
वाचा: १. शासन निर्णय, नगर विकास विभाग, क्रमांक स्वभाअ २०१५/प्र.क्र.२३/नवि ३४ दि. १५.०५.२०१५ २. शासन परिपत्रक, नगर विकास विभाग, क्रमांक स्वमअ-२०१९/प्र.क्र.१०४/नवि-३४, दि. ०९.०९.२०१९ ३. शासन अधिसूचना, पर्यावरण विभाग, क्रमांक प्लास्टिक २०१८/प्र.क्र.२४/ताक-४, दि.३०.०६.२०१८
शासन परिपत्रक
केंद्र शासनाच्या स्वच्छ भारत अभियानच्या धर्तीवर राज्यामध्ये संदर्भीय क्रमांक १ येथील शासन निर्णयान्वये
स्वच्छ भारत अभियान (नागरी) राबविण्यात येत आहे. दिनांक २ ऑक्टोबर, २०१९ रोजी राष्ट्रपिता महात्मा गांधी यांची १५० वी जयंती असून, राष्ट्रपिता महात्मा गांधी यांच्या स्वप्नातील स्वच्छ भारताची संकल्पना साकारण्यासाठी
मा.पंतप्रधान महोदयांनी दिनांक १५ ऑगष्ट, २०१९ रोजी लाल किल्यावरून राष्ट्राला उद्देशुन केलेल्या भाषणात
तसेच, दिनांक २५ ऑगष्ट, २०१९ रोजी आकाशवाणी वरून प्रसारित "मन की बात" मधून दिनांक २ ऑक्टोबर, २०१९ पासून संपूर्ण देशात सिंगल युज प्लास्टिक (Singal Use Plastic (SUP)) चा वापर बंद करण्याची घोषणा केली आहे.
त्याअनुषंगाने समाजातील सर्व घटकांच्या सहभागाने हे अपेक्षित ध्येय साध्य करण्यासाठी ध्येय दिनांक ११ सप्टेंबर, २०१९ पासून ते दिनांक २७ ऑक्टोबर, २०१९ पर्यत संपूर्ण देशामध्ये “स्वच्छता ही सेवा” ही मोहिम खालील
वेळापत्राकानुसार राबविण्याबाबत केंद्र शासनाने सूचित केले आहे. त्यानुसार, “स्वच्छता ही सेवा” ही मोहिम
राज्यामध्ये प्रभावपणे राबविण्याच्या सूचना संदर्भीय क्रमांक २ मधील शासन परिपत्रकान्वये राज्यातील सर्व नागरी स्थानिक स्वराज्य संस्थांना देण्यात आल्या आहेत.
----------------------------------------------------------------------------------------------------------------------------------------------------------------
| टप्पा १ | दिनांक ११ सप्टेंबर, २०१९ ते १ ऑक्टोबर, २०१९ | तयारी आणि जागरूकता |
| टप्पा २ | दिनांक २ ऑक्टोबर, २०१९ | श्रमदान चळवळ |
| टप्पा ३ | दिनांक ३ ऑक्टोबर, २०१९ ते २७ ऑक्टोबर, २०१९ | गोळा केलेल्या प्लास्टिकचे पुनर्चक्रीकरण (रिसायकल) / विल्हेवाट लावणे व प्लास्टिकमुक्त दिवाळीकडे वाटचाल करणे. |
----------------------------------------------------------------------------------------------------------------------------------------------------------------
२. तसेच, संदर्भीय क्रमांक ३ येथील दिनांक ३०.०६.२०१८ च्या पर्यावरण विभागाच्या अधिसूचनेनुसार राज्यात प्लास्टिक बंदी लागू करण्यात आली आहे.
# Page 2
शासन परिपत्रक क्रमांकः स्वमअ-२०१९/प्र.क्र.११९/नवि ३४
३. या विभागाच्या संदर्भीय क्रमांक २ २ येथील दिनांक ०९.०९.२०१९ च्या शासन परिपत्रकान्वये देण्यात आलेल्या
सूचनांनुसार राज्यामधील सर्व नागरी स्थानिक स्वराज्य संस्थांमध्ये “स्वच्छता ही सेवा” या मोहिमे मधील टप्पा क्रमांक
१ ची अंमलबजावणी सुरू आहे. “स्वच्छता ही सेवा” या मोहिमेच्या टप्पा क्रमांक २ मध्ये शहरातील सर्व नागरीकांकडे
असलेले प्लास्टिक त्यांच्याकडून गोळा करणे व हे नागरीक स्वतः प्लास्टिकचा वापर करणार नाहीत अशा प्रकारची
प्रतिज्ञा (Pledge) घेणे व टप्पा क्रमांक ३ मध्ये गोळा केलेल्या प्लास्टिकचे पुनर्चक्रीकरण (रिसायकल) करून / त्याची
शास्त्रोक्त पध्दतीने विल्हेवाट लावून, महाराष्ट्र प्लास्टिकमुक्त करणे हे प्रमुख उद्दिष्ट असणार आहे.
४. त्याअनुषंगाने टप्पा २ हा दिनांक १ ऑक्टोबर, २०१९ ते दिनांक ३ ऑक्टोबर, २०१९ या कालावधीत
राबविण्यात यावा. या कालावधीमध्ये नागरी स्थानिक स्वराज्य संस्थांनी अत्यंत व्यापकप्रमाणात प्लास्टिक गोळा
करण्याची चळवळ राबवून व या चळवळीतून गोळा झालेल्या प्लास्टिकवर दिनांक ३ ऑक्टोबर, २०१९ ते २९
ऑक्टोबर, २०१९ दरम्यान प्रक्रियेची कार्यवाही करणे आवश्यक आहे. त्यानुसार पुढीलप्रमाणे सूचना देण्यात येत
आहेत.:
४.१ दिनांक १ ऑक्टोबर, २०१९ ते दिनांक ३ ऑक्टोबर, २०१९ या कालावधीत आपल्या शहरातील
प्लास्टिक गोळा करण्यात यावे. याअंतर्गत SUP अर्थात सिंगल युज प्लास्टिक गोळा करण्यास प्राधान्य द्यावे.
नागरिकांना त्यांचेकडील सिंगल युज प्लास्टिक (SUP) नागरी स्थानिक स्वराज्य संस्थेने ठरवून दिलेल्या व्यवस्थेमध्ये जमा करण्याचे आवाहन करावे, यासाठी:
(9) घरो घरी जावून प्लास्टिक संकलन करणे:
(अ) प्रत्येक शहरामध्ये सध्या घर ते घर (House to House) कचरा संकलन व्यवस्था कार्यान्वित आहे. या व्यवस्थेचा वापर करून नागरिकांकडील प्लास्टिक गोळा करण्यात यावे.
(ब) कचरा संकलनासाठी घर ते घर फिरणाऱ्या घंटागाड्यांमध्ये प्लास्टिक स्वतंत्रपणे साठविण्याची व्यवस्था करावी. अर्थात, ड्रम, गोणपाट, इत्यादी. अशा व्यवस्थेव्दारे गोळा केलेले प्लास्टिक कोणत्याही परिस्थितीत इतर घनकचऱ्या सोबत मिक्स होणार नाही याची दक्षता नागरी स्थानिक स्वराज्य संस्थेने घ्यावी.
(क) अशाप्रकारे गोळा केलेले प्लास्टिकची स्वतंत्रपणेच वाहतूक करावी.
(ड) डे-एनयुएलएमच्या माध्यमातून बचतगटांची याकामासाठी मदत घेण्यात घ्यावी.
(इ) या बचतगट सदस्यांना घंटागाडी सोबत किंवा स्वतंत्रपणे घरोघर पाठवून, त्यांचेकडून घरोघर जन
जागृती करून घेवून प्लास्टिक संकलन करवून घेता येईल.
पृष्ठ ५ पैकी २
# Page 3
शासन परिपत्रक क्रमांकः स्वमअ-२०१९/प्र.क्र.११९/नवि ३४
(ई) अशा प्रकारे घर ते घर जावून नागरीकांकडून प्लास्टिक गोळा करताना हे नागरीक यापुढे स्वतः प्लास्टिकचा वापर करणार नाही अशी प्रतिज्ञा त्यांना घेण्याबाबत प्रवृत करावे व प्लास्टिक संकलन करणाऱ्यांसोबत ठेवण्यात आलेल्या नोदवहीत त्यांची सही घेण्यात यावी.
(फ) कर्मचाऱ्यांसोबत / बचत गटांच्या कर्मचाऱ्यांसोबत असलेल्या मोबाईल कॅमेऱ्यामध्ये अशा नागरिकांचे
अभिप्राय (व्हिडीओ रेकॉरडिंग व्दारे) नोंद करून ठेवावेत. त्यांचे फोटो काढावेत.
(२) शहरात स्वतंत्र प्लास्टिक संकलन केंद्र स्थापन करणे:
(अ) शहरामधील मोक्याच्या ठिकाणी प्लास्टिक संकलन केंद्र स्थापन करण्यात यावेत. या संकलन केंद्रात प्लास्टिक जमा करण्याचे आवाहन नागरीकांना करण्यात यावे.
(ब) प्लास्टिक जमा करणाऱ्या नागरिकांना प्लास्टिक जमा केल्याबद्दल प्रोत्साहन म्हणून एक कापडी
पिशवी किंवा तत्सम वस्तू भेट देण्यात यावी.
(क) तसेच, हे नागरीक यापुढे स्वत: प्लास्टिकचा वापर करणार नाही अशी प्रतिज्ञा त्यांना घेण्याबाबत प्रवृत करावे व प्लास्टिक संकलन केंद्रात ठेवण्यात आलेल्या नोद वहित त्यांची सही घेण्यात यावी.
(ड) जे नागरीक प्लास्टिक संकलन केंद्रात प्लास्टिक जमा करतील त्यांचे अभिप्राय (व्हिडीओ
रेकॉरडिंग व्दारे) नोंद करून ठेवावेत. त्यांचे फोटो काढावेत.
(इ) तसेच, या केंद्राजवळ एक सेल्फी पॉइंट उभारावा जेणेकरून नागरीक प्लास्टिक जमा केल्यानंतर तेथे आपला स्वत:चा सेल्फी घेतील असे पहावे. यामार्फत पोस्ट केल्या जाणाऱ्या सेल्फीजच्या माध्यमातून आपोआप आयईसीद्वारे शहरातील इतर लोकांना प्लास्टिक जमा करण्याचे प्रोत्साहन मिळेल.
४.२ दिनांक २ ऑक्टोबर, २०१९ रोजी आयोजित करावयाचे कार्यक्रम:
(१) दिनांक २ ऑक्टोबर, २०१९ रोजी राज्यातील सर्व नागरी स्थानिक स्वराज्य संस्थांमध्ये सकाळी ७.०० ते १०.०० या दरम्यान प्लॉगरन आयोजित करण्यात यावा. यामध्ये शहरात पडलेले सर्व प्रकारचे प्लास्टिक उचलून त्याचे संकलन करण्यात यावे.
(२) तसेच, याच प्लॉगरन दरम्यान अथवा नागरी स्थानिक संस्थेच्या सोईनुसार त्याच दिवशी शक्यतो या प्लास्टिक संकलन केंद्राजवळ किंवा इतर ठिकाणी, सर्व शाळांमध्ये, सर्व शासकीय कार्यालयांमध्ये “प्लास्टिक मुक्ती प्रतिज्ञाग्रहण कार्यक्रम आयोजित करावा.
५. दिनांक १ ऑक्टोबर, २०१९ ते दिनांक ३ ऑक्टोबर, २०१९ या कालावधीत गोळा / संकलन केलेल्या प्लास्टिकवर पुढील प्रक्रीया करणे:
(१) उपरोक्त परिच्छेदात नमूद केल्यानुसार दिनांक १ ऑक्टोबर, २०१९ ते दिनांक ३ ऑक्टोबर, २०१९ या कालावधीत गोळा / संकलन केलेले प्लास्टिक संबंधित नागरी स्थानिक स्वराज्य संस्थेच्या साहित्य पुनर्पाप्ती केंद्रा मध्ये (Material Recovery Facility Centre) घेवून जावे.
पृष्ठ ५ पैकी ३
# Page 4
शासन परिपत्रक क्रमांकः स्वमअ-२०१९/प्र.क्र.११९/नवि ३४
(२) तेथे, त्या प्लास्टिकचे शहरातील कचरावेचाकांमार्फत पुनर्चक्रीकरण (रिसायकलिंग) करण्यायोग्य व इतर असे वर्गीकरण करून घेण्यात यावे.
(3) जे प्लास्टिक पुनर्चक्रीकरण (रिसायकलिंग) करण्यायोग्य आहे असे, प्लास्टिक सुव्यवस्थितरित्या बेलिंग करून नजीकच्या पुनर्चक्रीकरण व्यावसायिकाकडे अर्थात, रिसायकलरकडे पाठवावे. महाराष्ट्र प्रदुषण नियंत्रण मंडळाने दिलेल्या प्लास्टिक रिसायकलर्सची यादी जोडपत्र-१ म्हणून सोबत जोडलेली आहे.
(४) तसेच, पुनर्चक्रीकरण न करता येणाऱ्या प्लास्टिकची विल्हेवाट लावण्यासाठी ते आपल्या नागरी स्थानिक स्वराज्य संस्थेच्या २०० कि.मी. परिघातील सिमेंट उत्पादक कारखान्यात पाठवावे.अशा सिमेंट उत्पादकांची नागरी स्थानिक स्वराज्य संस्था निहाय यादी केंद्र शासनाने पाठविली आहे ती या सोबत जोडपत्र-२ म्हणून जोडली आहे.
(५) या मोहिमेच्या कालावधीत संकलन / गोळा केलेल्या प्लास्टिकच्या विल्हेवाटीची व्यवस्था महाराष्ट्र प्रदूषण
नियामक मंडळाने करावयाची आहे. त्याअनुषंगाने महाराष्ट्र प्रदूषण नियामक मंडळाने नेमलेल्या नोडल
अधिकाऱ्यांची यादी सोबत जोडपत्र-३ म्हणून जोडली आहे. नागरी स्थानिक स्वराज्य संस्थेने या नोडल
अधिकाऱ्यांशी संपर्क करून, आवश्यक ती कार्यवाही पूर्ण करावी.
६. “स्वच्छता ही सेवा” या मोहिमे अंतर्गत नागरी स्थानिक स्वराज्य संस्थेमार्फत करण्यात येणाऱ्या उपरोक्त
कार्यवाही मध्ये शहरातील एकूण कुटुंबसंख्येच्या दुप्पट नागरीक प्लास्टिकचा वापर न करण्याबाबत प्रतिज्ञा घेतील
असे पहावे. सदर प्रतिज्ञा घेण्यासाठी उपरोक्त परिच्छेदामध्ये नमूद केल्यानुसार नोंदवही ठेवण्यात येवून त्यांची सही
घेण्यात यावी. ह्या कार्यक्रमांमध्ये सहभाग नोंदविणाऱ्या सहभागार्थांची संख्या नोंदवून त्याचे विस्तृत विवरण “स्वच्छ मंच” पोर्टलवर वेळोवळी अपलोड करण्यात यावे.
७. उपरोक्त सूचनांची अंमलबजावणी संबंधित नागरी स्थानिक स्वराज्य संस्थेमध्ये प्रभावीपणे करण्याची
जबाबदारी संबंधित आयुक्त, महानगरपालिका व मुख्याधिकारी, नगरपरिषद/ नगरपंचायत यांची राहील.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29