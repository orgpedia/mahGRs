# Page 1
“स्वच्छ सागर, सुरक्षित सागर, / स्वच्छ किनारा, सुरक्षित समुद्र" अभियान राबविण्याबाबत.
महाराष्ट्र शासन
नगर विकास विभाग
शासन परिपत्रक क्रमांक : संकीर्ण-२०२२/प्र.क्र.५९०/नवि-२१
मंत्रालय, मुंबई ४०० ०३२
दिनांक : २१ जुलै, २०२२.
वाचा :- मा.मंत्री (पृथ्वी विज्ञान मंत्रालय), भारत सरकार यांचे दि. १५.०७.२०२२ रोजीचे पत्र.
प्रस्तावना :
मा. पंतप्रधान श्री नरेंद्र मोदी यांच्या प्रेरणेने, Ministry of Earth Sciences मंत्रालयाने, इतर मंत्रालये तसेच स्वयंसेवी संस्था आणि नागरी समाज यांच्या सहकार्याने, प्रथमच ७५०० किमी लांबीच्या भारतीय किनारपट्टीवरील ७५ समुद्र किनारे स्वच्छ करण्याची ७५ दिवसांची स्वच्छ सागर, सुरक्षित सागर / स्वच्छ किनारा सुरक्षित समुद्र मोहीम सुरू केली आहे. सदर मोहीम दि. ५ जुलै २०२२ रोजी सुरू झालेली असून ती ‘ International Coastal Cleanup Day' दि. १७ सप्टेंबर २०२२ रोजीपर्यंत चालणार आहे.
सदर मोहीम ही जगातील अशा प्रकारची पहिली आणि सर्वात जास्त काळ चालणारी किनारपट्टी स्वच्छता मोहीम आहे ज्यामध्ये सर्वाधिक लोक सहभागी झाले आहेत. या मोहिमेद्वारे, समुद्रकिनाऱ्यावर सोडला जाणारा प्रक्रिया न न केलेला कचरा, विशेषत: प्लॅस्टिकमुळे सागरी जीवनाचा नाश कसा होत आहे, याविषयी जनजागृती करून जनसामान्यांमध्ये मोठ्या प्रमाणात मानवी वर्तणुकीतील बदल घडवून आणण्याचा हेतू आहे.
त्या अनुषंगाने, सदर मोहीम / अभियान राज्याच्या समुद्र किनाऱ्यावरील विविध शहरामध्ये राबविण्यात येणार आहे.
# Page 2
शासन परिपत्रक क्रमांकः संकीर्ण-२०२२/प्र.क्र.५९०/नवि-२१
शासन परिपत्रक :
'स्वच्छ सागर, सुरक्षित सागर / स्वच्छ किनारा सुरक्षित समुद्र मोहीम समुद्र किनाऱ्यावरील विविध शहरामध्ये राबविण्याकरीता खालीलप्रमाणे सूचना देण्यात येत आहेत :
१. या मोहिमेद्वारे, समुद्रकिनाऱ्यावर सोडला जाणारा प्रक्रिया न केलेला कचरा, विशेषत: प्लॅस्टिकमुळे सागरी जीवनाचा नाश कसा होत आहे, याविषयी जनसामान्यामध्ये मोठ्या प्रमाणात जनजागृती करण्यात यावी.
२. केंद्र शासनाच्या Ministry of Earth Science (MoES), दिनांक १५.०७.२०२२ च्या पत्रामध्ये नमूद केलेल्या Ministry of Environment Forest and Climate Change (MoEFCC), National Service Scheme (NSS), Indian Coast Guard, National Disaster Management Authority (NDMA), Seema Jagran Manch, SFD, Akhil Bharatiya Vidyarthi Parishad (ABVP), Paryavarn Sanrakshan Gatividhi (PSG) या संस्था अभियानामध्ये सहभागी आहेत. तेंव्हा संबंधित महानगरपालिका / नगरपरिषदांनी त्यांच्या कार्यक्षेत्रामध्ये अभियान राबवण्यासाठी सदर संस्थांचाही सहभाग करुन घेण्यात यावा.
३. समुद्र किनाऱ्यावर / बीचेस वर स्वच्छता करण्याच्या अनुषंगाने, सर्व संबंधित महागरपालिका / नगरपरिषदा / नगरपंचायती यांनी अशासकीय संस्था, शैक्षणिक संस्था (NSS Cadets), शासकीय / महानगरपालिका / नगरपालिका यांचे अधिकारी / कर्मचारी यांचा सहभाग घेण्यात यावा.
४. समुद्र किनारा स्वच्छता करण्यासाठी प्रति किलोमीटर ७५ स्वयंसेवकांचा गट कार्यरत करावा.
५. सदर अभियानामध्ये जास्तीत जास्त लोकसहभाग राहिल याची दक्षता घ्यावी.
६. सदर अभियाना दरम्यान लागणारे साहित्य जसे हातमोजे, मास्क, फावडे (Spade), घनकचरा कुंडी, इत्यादी महानगरपालिका/नगरपरिषदा/ नगरपंचायती/अशासकीय संस्था/ कंपन्यामार्फत उपलब्ध करून द्यावेत.
७. प्लॅस्टीक कचऱ्याचे पुर्णत: निर्मुलन करण्याच्या अनुषंगाने, सदर कचरा घरीच विलगीकरण होईल, याबाबत जन जागृती करावी.
पृष्ठ ४ पैकी २
# Page 3
शासन परिपत्रक क्रमांकः संकीर्ण-२०२२/प्र.क्र.५९०/नवि-२१
८. प्लॅस्टीक कचरा नष्ट करण्याच्या अनुषंगाने, सर्व सामान्य जनतेस प्रशिक्षित करावे.
९. Eco Mitram हे मोबईल अॅप जास्तीत जास्त लोकांनी वापरावे. यासाठी जनतेत जाणीव जागृती करून, सदर अॅपवर जास्तीत जास्त लोकांनी नोंदणी करण्याबाबत आवाहन करावेत.
१०.दिनांक १७.०९.२०२२ रोजी International Coastal Cleanup Day ला संबंधित महागरपालिका / नगरपरिषदा / नगरपंचायती यांनी त्यांच्या क्षेत्रातील सर्वात मोठया बीचवर / समुद्र किनारा स्वच्छतेचा सर्वात मोठा कार्यक्रम आयोजित करावा.
११. सदर अभियाना दरम्यान ज्या ठिकाणी मोठया प्रमाणावर कचरा जमा होतो, अशा ठिकाणी बीच क्लिनींग मशिनाचा वापर करण्यात यावा.
१२. सदर अभियान / मोहिम यशस्वी करण्याच्या दृष्टीने सर्व घटकांचा सहभाग घेऊन, सर्व संबंधित आयुक्त, महागरपालिका / मुख्याधिकारी, नगरपरिषदा / नगरपंचायती यांनी आवश्यक ती कार्यवाही करावी व सदर अभियान यशस्वी करण्याची दक्षता घ्यावी.
# Page 4
# Page 5
# Page 6