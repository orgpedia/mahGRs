# Page 1
अकोला महानगरपालिका स्थायी समिती पारित केलेला ठराव क्र.०२ दि.०१/०४/२०२१ महाराष्ट्र महानगरपालिका अधिनियम कलम ४५१ अन्वये निलंबीत करणेबाबत...
महाराष्ट्र शासन
नगरविकास विभाग,
शासन निर्णय क्रमांक-अकोला-१५२१/ठराव क्र.२/प्र.क्र.१३६ /नवि-२६
मंत्रालय, मुंबई - ४०० ०३२.
दिनांक :- २४ ऑगस्ट, २०२१
वाचा :- अकोला महानगरपालिकेचे पत्र क्र.अमनपा/साप्रवि/आस्था/३४७/२०२१, दिनांक १७/०६/२०२१
प्रस्तावना : आयुक्त, अकोला महानगरपालिका यांनी उपरोक्त दि. १७/०६/२०२१ च्या पत्रान्वये विषयाधीन ठराव विखंडना संदर्भात शासनास विनंती केलेली आहे. प्रस्तुत पत्रानुसार, अकोला महानगरपालिकेच्या विविध विभागाकरिता तांत्रिक कर्मचाऱ्यांची कमतरता लक्षात घेता विविध विभागासाठी कर्मचाऱ्यांचा पुरवठा करण्यासंदर्भात महापालिकेच्या प्रशासकीय प्रस्तावानुसार निविदा काढण्यात आल्या होत्या. सदरच्या निविदा मंजूर करण्याबाबतच्या प्रशासकीय प्रस्तावास मान्यता न देता नव्याने निविदा प्रक्रिया पुर्ण होईपर्यंत जुन्या कंत्राट दारास मुदवाढ देण्याबाबत स्थायी समितीने विषयाधीन ठराव पारित केलेला आहे.
प्रस्तुत प्रकरणात नियमानुसार निविदाप्रक्रिया राबविण्यात आली असल्यामुळे आणि यातील विहीत प्रक्रीयेअंती एल-१ असलेल्या संस्थेला निविदेनुसार काम देणे आवश्यक असल्याने स्थायी समितीचा विषयाधीन ठराव न्यायोचित ठरत नाही. ही वस्तुस्थिती पहाता अकोला महानगरपालिकेच्या स्थायी समितीचा ठराव क्र.०२ दि.०१/०४/२०२१, महाराष्ट्र महानगरपालिका अधिनियम ४५१ मधील तरतुदीनुसार कार्यवाही करण्याची बाब शासनाच्या विचाराधिन होती.
तद्नुसार शासनाने खालील प्रमाणे निर्णय घेतला आहे.
शासन निर्णय : अकोला, महानगरपालिका स्थायी समितीने पारित केलेला ठराव क्र. ०२ दिनांक
०१/०४/२०२१ हा महाराष्ट्र महानगरपालिका अधिनियमाचे कलम ४५१ (१) नुसार तात्पुरता निलंबित करण्यात येत आहे.
तथापि, यावर महाराष्ट्र महानगरपालिका अधिनियमाचे कलम ४५१(२) नुसार आदेशाच्या दिनांकापासून एक महिन्यात आयुक्त, अकोला महानगरपालिका तसेच सभापती, स्थायी समिती, अकोला महापालिका यांना अभिवेदन करण्यास संधी देण्यात येत आहे. विहीत मुदतीत अभिवेदन प्राप्त न झाल्यास, या अधिनियमातील कलम ४५१(३) नुसार पुढील कार्यवाही करण्यात येईल.
# Page 2
शासन निर्णय क्रमांकः अकोला-१५२१/ठराव क्र.२/प्र.क्र.१३६/नवि-२६