# Page 1
नागरी भागातील मलनिस्सारण प्रकल्पांच्या क्षमतेबाबत.
महाराष्ट्र शासन
नगर विकास विभाग
शासन निर्णय क्रमांक : लोलेस-२०१७/प्र.क्र.५३३/नवि-३३
मंत्रालय, मुंबई -४०००३२.
दिनांक :- २८ मे, २०१९.
प्रस्तावना :
राज्यातील शहरांमध्ये केंद्र व राज्य शासन पुरस्कृत योजनांनुसार तसेच स्थानिक नागरी स्वराज्य संस्था त्यांच्या स्वनिधीतून मलनिस्सारण प्रकल्पांची अमलबजावणी करण्यात येते.
मलनिस्सारण प्रकल्पांची क्षमता ही त्या शहरातील सद्यस्थितीतील व भविष्यातील लोकसंख्या, शहराला होणारा पाणीपुरवठा व निर्माण होणारे सांडपाणी यांच्यावर अवलंबून असते. तथापि, स्थानिक नागरी स्वराज्य संस्थांकडून उभारण्यात येणारे मलनिस्सारण प्रकल्प हे त्या शहरातील सद्यस्थितीतील व भविष्यातील लोकसंख्या, शहराला होणारा पाणीपुरवठा व निर्माण होणारे सांडपाणी हे विचारात न घेता मोठया क्षमतेचे उभारण्यात येत असल्याचे निदर्शनास येत आहे. त्यामुळे शहरात उभारावयाच्या मलनिस्सारण प्रकल्पाच्या उभारणीत नियोजनाचा अभाव दिसून येतो व शासनाचा निधी वाया जातो. मलनिस्सारण प्रकल्पाच्या क्षमतेबाबत योग्य ते नियोजन ठेवण्याबाबत मा.
लोकलेखा समितीनेही त्यांच्या अहवालात शिफारस केली आहे. सबब, केंद्र व राज्य शासन पुरस्कृत योजनांनुसार तसेच स्थानिक नागरी स्वराज्य संस्था त्यांच्या स्वनिधीतून मलनिस्सारण प्रकल्पांच्या अंमलबजावणीबाबत सूचना देण्याची बाब शासनाच्या विचाराधीन होती.
शासन निर्णय :
केंद्र व राज्य शासन पुरस्कृत योजना तसेच स्थानिक नागरी स्वराज्य संस्था यांच्या स्वनिधीतून राबविण्यात येणाऱ्या मलनिस्सारण प्रकल्पाच्या अंमलबजावणीच्या अनुषंगाने खालीलप्रमाणे सूचना देण्यात येत आहेत
१) केंद्र व राज्य शासन पुरस्कृत योजना तसेच स्थानिक नागरी स्वराज्य संस्था यांच्या स्वनिधीतून मलनिस्सारण प्रकल्प राबवितांना शहराची सद्यस्थितीतील व भविष्यातील लोकसंख्या, शहराला होणारा पाणीपुरवठा व निर्माण होणारे सांडपाणी या बाबी विचारात घेऊन मलनिस्सारण प्रकल्प उभारण्यात यावेत. यानुसार कार्यवाही करताना, विहित मानकापेक्षा जास्त क्षमतेची मलप्रक्रिया केंद्रे उभारुन त्यामध्ये शासनाचा निधी अकारण गुंतवला जाणार नाही, याची कृपया दक्षता घेण्यात यावी.
२) केंद्र शासनाच्या केंद्रीय सार्वजनिक आरोग्य व पर्यावरण अभियांत्रिकी संघटना (CPHEEO) यांनी निश्चित केलेल्या निकषानुसार मलनिस्सारण प्रकल्पांचे DPR तयार करुन अंमलबजावणीचे नियोजन करण्यात यावे.
# Page 2
शासन निर्णय क्रमांकः लोलेस-२०१७/प्र.क्र.५३३/नवि-३३