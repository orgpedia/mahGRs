# Page 1
राज्य शासनाच्या नागरी परिवहन निधीचे (UTF)
व्यवस्थापन करण्यासाठी महाराष्ट्र नागरी
पायाभूत विकास कंपनी मर्यादित (MUIDCL) ची
नोडल एजन्सी म्हणून नियुक्ती करण्याबाबत
आणि सदर निधीचे व्यवस्थापन करण्यासाठी
प्रशासकीय शुल्क अदा करण्याबाबत.
महाराष्ट्र शासन
नगर विकास विभाग,
शासन निर्णय क्रमांक : एमआरडी-३३२५/प्र.क्र.३२/नवि-७
मादाम कामा रोड, हुतात्मा राजगुरु चौक,
४ था मजला,मंत्रालय,मुंबई-४०००३२
दिनांक : १३ मार्च, २०२५.
संदर्भ : १. नगर विकास विभाग, शासन परिपत्रक क्र. एमआरडी-३३२३/प्र.क्र.९७/नवि-७
दि. १३.०८.२०२४
२. महाराष्ट्र नागरी पायाभूत विकास कंपनी मर्या (MUIDCL) च्या दि. १०/०९/२०२४ रोजी
झालेल्या ९३ व्या बैठकीतील, ठराव क्रमांक ९३/७०७
प्रस्तावना :-
शासनाने राज्यात विना-अडथळा वाहतुक व्यवस्था निर्माण करण्यासाठी महाराष्ट्र प्रादेशिक व
नगर रचना अधिनियम, १९६६ मधील नियम १२४ ब (२-१अ) मध्ये नमूद केलेल्या तरतुदीनुसार
“महत्वकांक्षी नागरी परिवहन प्रकल्प” घोषित केलेल्या भागांमध्ये १०० टक्के वाढिव विकास शुल्क
वसूल करण्याची तरतूद अधिसूचित करण्यात आलेली आहे. नगर विकास विभागाच्या दि.२५ जून,
२०२४ रोजीच्या शासन निर्णयान्वये राज्य शासनाच्या स्तरावर नागरी परिवहन निधी (UTF) ची उभारणी
करण्यास मान्यता देण्यात आली आहे. सदर जमा होणारी वाढीव १०० टक्के रक्कम ही राज्य स्तरावर
Urban Transport Fund (UTF) MUIDCL-UD-१ या नागरी परिवहन निधी खात्यामध्ये वर्ग करण्यात
येते. सदर जमा झालेली रक्कम ही सदर प्रकल्पांच्या कर्जाची परतफ़ेड, कार्यचालन व देखभाल इ.
साठी वापरण्यात येते.
त्यानुसार नागरी परिवहन निधी (UTF) च्या विनियोगाच्या अनुषंगाने महाराष्ट्र नागरी पायाभूत
विकास कंपनी मर्या (MUIDCL) या शासन अंगीकृत कंपनी अंतर्गत सेंरल बँक ऑफ़ इंडीया या
राष्ट्रीयकृत बँकेत Urban Transport Fund (UTF)- MUIDCL-UD१ या नावाने खाते उघडण्यात आले
आहे. सदर खात्यामध्ये नियोजन प्राधिकरणांकडे जमा करण्यात आलेली १०० % वाढीव विकास
शुल्काची रक्कम जमा करण्याच्या अनुषंगाने शासन परिपत्रक क्र. एमआरडी-३३२३/प्र.क्र.९७/नवि-७
दि. १३.०८.२०२४ रोजीच्या शासन परिपत्रकान्वये प्रत्येक नियोजन प्राधिकरण निहाय आभासी बँक
खाते (virtual accounts) निर्माण करण्यात आले असून ते मुख्य “नागरी परिवहन निधी (UTF)” बँक
खात्यास संलग्न केले आहे.
# Page 2
शासन निर्णय क्रमांकः एमआरडी-३३२५/प्र.क्र. ३२/नवि-७
Urban Transport Fund (UTF)- MUIDCL-UD१ या खात्याच्या व्यवस्थापनाच्या अनुषंगाने
महाराष्ट्र नागरी पायाभूत विकास कंपनी मर्या (MUIDCL) च्या दि. १२/१२/२०२४ रोजीच्या पत्राद्वारे
नागरी परिवहन निधी (UTF) संदर्भात आयकराचा पडणारा आर्थिक बोजा टाळण्यासाठी, महाराष्ट्र
नागरी पायाभूत विकास कंपनी मर्या. (MUIDCL) या कंपनीला नागरी परिवहन निधीसाठी नोडल
एजन्सी म्हणून नियुक्त करण्यासाठी तसेच, नागरी परिवहन निधी (UTF) खात्याच्या प्रक्रिया आणि
व्यवस्थापनासाठी प्रशासकीय शुल्क देण्याबाबतची विनंती केली आहे.
त्यानुषंगाने महाराष्ट्र नागरी पायाभूत विकास कंपनी मर्या (MUIDCL) कंपनीस नागरी परिवहन
निधीसाठी नोडल एजन्सी म्हणून नियुक्त करण्याची आणि नागरी परिवहन निधी (UTF) खात्याच्या
प्रक्रिया आणि व्यवस्थापनासाठी प्रशासकीय शुल्क देण्यास मान्यता देण्याची बाब शासनाच्या
विचाराधीन होती. याबाबत शासन पुढीलप्रमाणे निर्णय घेत आहे.
शासन निर्णय :-
१. नागरी परिवहन निधी (UTF) संदर्भात आयकराचा पडणारा आर्थिक बोजा टाळण्यासाठी,
महाराष्ट्र नागरी पायाभूत विकास कंपनी मर्या. (MUIDCL) या कंपनीला नागरी परिवहन
निधीच्या व्यवस्थापनासाठी नोडल एजन्सी म्हणून नियुक्त करण्यात येत आहे.
२.Urban Transport Fund (UTF)- MUIDCL-UD१ या नागरी परिवहन निधी खात्यातून
वितरीत होणाऱ्या निधीच्या ०.०१% इतके प्रशासकीय शुल्क सदर खात्याच्या प्रक्रिया आणि
व्यवस्थापनासाठी म्हणून महाराष्ट्र नागरी पायाभूत विकास कंपनी मर्या. (MUIDCL) यांना अदा
करण्यास मान्यता देण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3