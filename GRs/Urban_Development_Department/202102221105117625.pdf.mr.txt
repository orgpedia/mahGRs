# Page 1
दिव्यांग व्यक्ती हक्क अधिनियम २०१६ नुसार नगर विकास विभाग (खुद्द), मंत्रालय, मुंबई या विभागातील गट-ड संवर्गातील “शिपाई” या पदांकरीता दिव्यांगासाठी शासन सेवेत पद सुनिश्चित करणेबाबत....
महाराष्ट्र शासन
नगर विकास विभाग,
शासन निर्णय क्र:- नविवि-२०२१/प्र.क्र.२१/नवि-३
४ था मजला (मुख्य), हुतात्मा राजगुरु चौक, मादाम कामा मार्ग,
मंत्रालय, मुंबई-४०००३२
दिनांक:- २२ फेब्रुवारी, २०२१
वाचा:- १. दिव्यांग व्यक्ती हक्क अधिनियम-२०१६ २. केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि. ४.१.२०२१ ची अधिसूचना.
३. सामाजिक न्याय व विशेष सहाय्य विभाग, शासन परिपत्रक क्र. दिव्यांग-२०१९/प्र.क्र-२५१ दि.क.२,दि. १२.११.२०२०.
४. सामाजिक न्याय व विशेष सहाय्य विभाग, शासन परिपत्रक क्र. दिव्यांग-२०१९/प्र.क्र.२५१ दि.क्र.२, दि. ०२.०२.२०२१.
५. मा. मुख्य सचिव यांचे क्र. दिव्यांग-२०२१/संकीर्ण११४/दि.क्र.२ (सामाजिक न्याय व विशेष सहाय्य विभाग) दि. ०६.०२.२०२१ चे अर्धशासकीय पत्र.
प्रस्तावना : दिव्यांग व्यक्ती हक्क अधिनियम-२०१६ मधील कलम ३३ नुसार दिव्यांगासाठी शासन सेवेतील पदांची पदसुनिश्चित करणे आवश्यक आहे. यासाठी केंद्र शासनाने दि. ०४.०१.२०२१ च्या अधिसूचनेन्वये दिव्यांगासाठी सुनिश्चित केलेल्या पदांची यादी करुन सदर यादी केंद्र शासनाच्या www.disabilityaffairs.gov.in या संकेतस्थळावर policy/Act/Rules-Notification येथे List of Post identification suitable for Persons with Benchmark Disability notified on दि. ०४.०१.२०२१ या शिर्षाखाली प्रसिध्द केली आहे. सामाजिक न्याय व विशेष सहाय्य विभागाने दि. ०७.१०.२०१६ च्या शासन निर्णयान्वये, राज्य शासनाच्या आस्थापनेवरील पदे दिव्यांगासाठी सुनिश्चित करण्याबाबतच्या सूचना निर्गमित केल्या आहेत. सदर शासन निर्णयातील निर्देशास अनुसरुन, नगर विकास विभाग (खुद्द), मंत्रालय, मुंबई या विभागातील गट-ड संवर्गातील “शिपाई” पदाचे पद सुनिश्चित करणे तसेच ३ वर्षापेक्षा जास्त नसेल इतक्या कालांतराने दिव्यांगासाठी सुनिश्चित केलेल्या शासन सेवेतील जागांच्या यादीचे पुनर्विलोकन करुन सदर पदे नव्याने दिव्यांग प्रवर्गासाठी सुनिश्चित करण्याची बाब शासनाच्या विचाराधीन होती.
शासन निर्णय : दिव्यांग व्यक्ती हक्क अधिनियम-२०१६ मधील कलम-३३ नुसार राज्य शासनाच्या अखत्यारीतील पदांची पदे सुनिश्चित करण्यासठी केंद्र शासनाच्या सामाजिक व न्याय व अधिकारीता मंत्रालय, नवी दिल्ली यांनी दि. ०४.०१.२०२१ च्या अधिसूचनेन्वये दिव्यांगासाठी सुनिश्चित केलेल्या पदांची यादी करुन प्रसिध्द केलेली आहे. त्यामध्ये नमूद केल्यानुसार केंद्र शासनाने पदे सुनिश्चित करुन दिव्यांगासाठी पदे सुनिश्चित केलेली गट-अ ते गट-ड मधील जी पदे राज्य शासनाच्या आस्थापनेवर आहेत, अशा पदांबाबत, केंद्र शासनाने प्रसिध्द केलेल्या यादीतील ज्या पदांची कर्तव्ये व जबाबदाऱ्या, कामाचे स्वरुप व प्रचलित वेतनश्रेणी राज्य शासन सेवेतील पदांशी समान आहेत. अशा पदांची पदनामे जरी भिन्न असली तरी राज्य शासन सेवेतील ती पदे दिव्यांगासाठी सुनिश्चित राहतील, अशा सूचना सामाजिक न्याय व विशेष सहाय्य विभागाने दि. ०२.०२.२०२१ च्या शासन निर्णयान्वे दिलेल्या आहेत.
# Page 2
शासन निर्णय क्रमांकः नविवि-२०२१/प्र.क्र.२१/नवि-३
२. त्यास अनुसरुन केंद्र शासनाने निर्गमित केलेल्या दि. ०४.०१.२०१ रोजीच्या अधिसूचनेतील दिव्यांगासाठी सुनिश्चित केलेल्या गट-ड संवर्गातील प्रसिध्द केलेल्या यादीतील शिपाई या पदासाठी, नगर विकास विभाग (खुद्द) या विभागाकरीता या शासन निर्णयान्वये, दिव्यांगासाठी नवीन प्रवर्गासह विवरणपत्र - अ मध्ये दर्शविल्याप्रमाणे पदे सुनिश्चित करण्यात येत आहेत.
३. सदर शासन निर्णय, केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि. ०४.०१.२०२१ ची अधिसूचना व सामाजिक न्याय विभागाच्या दि. ०२.०२.२०२१ रोजीच्या शासन निर्णयान्वये दिलेल्या सुचनेनुसार निर्गमित करण्यात येत आहे.
# Page 3