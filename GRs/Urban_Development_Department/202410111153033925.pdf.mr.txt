# Page 1
कोल्हापूर महानगरपालिकेमध्ये विविध पदांवर
रोजंदारी तत्वावर कार्यरत कर्मचाऱ्यांना त्यांच्या
संख्येएवढी अधिसंख्य पदे निर्माण करुन त्यांच्या
सेवा महानगरपालिकेच्या आस्थापनेवर नियमित
करण्याबाबत
महाराष्ट्र शासन
नगर विकास विभाग
शासन निर्णय क्रमांक : कोमपा-२०२४/प्र.क्र.५१/नवि-१९
४ था मजला, मुख्य इमारत, मंत्रालय, मुंबई - ४०००३२.
दिनांक :- ११ ऑक्टोबर, २०२४
वाचा:- (१) कोल्हापूर महानगरपालिका प्रशासकीय ठराव क्र.१३२, दि.२६/१०/२०२०.
(२) आयुक्त, कोल्हापूर महानगरपालिका यांचे पत्र क्र.साप्र/वशि-१/८२०/२०२४,
दि.२३/०२/२०२४.
प्रस्तावना :-
कोल्हापूर महानगरपालिका दि.१५ डिसेंबर १९७२ रोजी स्थापन झाली असून
महानगरपालिका अस्तित्वात येण्यापूर्वी तत्कालीन कोल्हापूर नगरपालिकेच्या काळात रोजंदारी
कर्मचारी नेमण्यात आले होते. या कर्मचाऱ्यांना तत्कालिन सेवाशर्तीनुसार रिक्त पदांवर कायम
करण्याची पध्दत प्रचलित होती. महापालिकेच्या अभिलेख्यातील नोंदीनुसार सर्व रोजंदारी
कर्मचाऱ्यांची कागदपत्रे तपासणी करुन पात्र रोजंदारी कर्मचाऱ्यांची यादी तयार करण्यात आली.
त्यामध्ये प्रत्यक्ष कार्यरत असलेल्या एकूण ५०७ रोजंदारी कर्मचाऱ्यांपैकी ३१३ कर्मचारी हे
दि.२७/०३/२००० पूर्वीचे असून, १९४ कर्मचारी त्यानंतरच्या कालावधीत महानगरपालिकेच्या सेवेत
आले आहेत. महानगरपालिकेत कार्यरत असलेल्या रोजंदारी कर्मचाऱ्यांची सेवा २० ते २५ वषे
इतक्या कालावधीसाठी झाली असून कायम कर्मचारी म्हणून सन्मानाने सेवानिवृत्तीचे फळ मिळावे,
अशी या कर्मचाऱ्यांची मागणी आहे. या रोजंदारी कर्मचाऱ्यांनी महानगरपालिकेच्या सेवेत कायम
करण्याबाबत कामगार, औद्योगिक व मा.उच्च न्यायालयात दावे दाखल केले आहेत. सदर बाब
न्यायप्रविष्ट्ट असल्याने या रोजंदारी कर्मचाऱ्यांना महानगरपालिकेच्या सेवेतून कमी करण्यात
आलेले नाही. कोल्हापूर महानगरपालिकेच्या आरोग्य, पवडी, ड्रेनेज व अन्य विभागाकडे २० ते २५
वषे रोजंदारीवर काम करणाऱ्या कर्मचाऱ्यांना कायम सेवेत सामावून घेण्यासाठी शासनास प्रस्ताव
पाठविण्यास महासभा ठराव क्र.१३२ दि.२६/१०/२०२० अन्वये मान्यता दिली आहे.
उपरोक्त वस्तुस्थिती विचारात घेऊन कोल्हापूर महानगरपालिकेत रोजंदारी तत्वावरील
कर्मचाऱ्यांना महानगरपालिकेच्या सेवेत कायमस्वरुपी सामावून घेण्याबाबतचा प्रस्ताव आयुक्त,
कोल्हापूर महानगरपालिका यांनी दि.२३/०२/२०२४ च्या पत्रान्वये शासनास सादर केला आहे.
महानगरपालिकेने पारित केलेला ठराव, त्यानुसार आयुक्त, कोल्हापूर महानगरपालिका
यांनी प्रस्तावित केल्याप्रमाणे कोल्हापूर महानगरपालिकेमध्ये विविध पदांवर रोजंदारी तत्वावर
कार्यरत ५०७ कर्मचाऱ्यांना त्यांच्या संख्येएवढी अधिसंख्य पदे निर्माण करुन, सदर कर्मचाऱ्यांच्या
सेवा महानगरपालिकेच्या आस्थापनेवर नियमित करण्याबाबतचा प्रस्ताव शासनाच्या विचाराधीन
होता.
शासन निर्णय :-
कोल्हापूर महानगरपालिकेमध्ये विविध पदांवर रोजंदारी तत्वावर कार्यरत असलेल्या ५०७
कर्मचाऱ्यांना त्यांच्या संख्येएवढी अधिसंख्य पदे निर्माण करुन, सदर कर्मचाऱ्यांच्या सेवा
महानगरपालिकेच्या आस्थापनेवर नियमित करण्यास शासन मान्यता देत आहे.
# Page 2
०२. उक्त कर्मचाऱ्यांच्या सेवा नियमित करतांना खालील अटी व शतीं लागू राहतील :-
(i)या कर्मचाऱ्यांना अधिसंख्य पदांवर नेमणूक देतांना या शासन निर्णयाच्या दिनांकापासून
नियुक्ती देण्यात यावी.
(ii)या कर्मचाऱ्यांना शासन निर्णयाच्या दिनांकापासून कायम सेवेचे तदनुषंगिक लाभ (वेतन,
सेवाजेष्ट्ठता, निवृत्तीवेतन इत्यादी ) देय राहतील.
(iii)सदर कर्मचाऱ्यांना यापूर्वी केलेल्या सेवेचे कोणतेही लाभ अथवा थकबाकी अनुज्ञेय
नसेल.
(iv)सदर कर्मचाऱ्यांच्या वेतनाकरीता कोणताही निधी शासनाकडून महानगरपालिकेस
उपलब्ध करुन दिला जाणार नाही.
(v)सेवेत कायम करण्यापूर्वी संबंधित कर्मचाऱ्यांकडून बंधपत्र घेऊन मागील कोणताही लाभ
मिळणार नाही याचा स्पष्ट्ट उल्लेख बंधपत्रामध्ये करावा.
(vi)उक्त कर्मचाऱ्यांना स्थायी नेमणूक देतांना कोणत्याही पूर्वलक्षी प्रभावाशिवाय आदेशाच्या
दिनांकापासून स्थायी कर्मचारी समजण्यात यावे.
(vii)या कर्मचाऱ्यांचे वय सध्याच्या सेवाभरती नियमांमध्ये नमूद केलेल्या वयापेक्षा जास्त
असल्यास वयाची व शैक्षणिक अर्हतेची अट शिथील करण्यास मंजूरी देण्यात येत आहे.
(viii)महानगरपालिकेने प्रस्तावासोबत सादर केलेल्या यादीतील ५०७ कर्मचाऱ्यांव्यतिरिक्त
इतर कोणत्याही कर्मचाऱ्यांचे समावेशन करण्यात येऊ नये, याची दक्षता आयुक्त,
कोल्हापूर महानगरपालिका यांनी घ्यावी.
(ix)सदर कर्मचाऱ्यांना समावेशन करुन घेण्यासाठी निर्माण करण्यात आलेले अधिसंख्य पद
कोणत्याही कारणास्तव रिक्त झाल्यास ते त्या दिनांकापासून आपोआप व्यपगत होईल.
(x)नियुक्ती देतांना कर्मचाऱ्यांची वेतनश्रेणी त्या पदांच्या समकक्ष वेतनश्रेणीपेक्षा जास्त
असणार नाही, याची आयुक्त, कोल्हापूर महानगरपालिका यांनी दक्षता घ्यावी.
(xi)सदर कर्मचाऱ्यांना एकवेळची बाब म्हणून नियमित करण्यासाठी निर्माण करण्यात
आलेली अधिसंख्य पदे त्यांच्या सेवानिवृत्तीनंतर अथवा इतर कारणास्तव रिक्त
झाल्यास आपोआप व्यपगत होत असल्याने, त्यांच्या वारसदारांना नियुक्ती देण्यासाठी
कोणतेही अधिसंख्य पद निर्माण करण्यात येणार नाही अथवा व्यपगत झालेले पद
पुनर्जिवीत करता येणार नाही.
(xii) रोजंदारी तत्वावर कार्यरत असलेल्या कर्मचाऱ्यांसाठी (कामगार संवर्ग) अधिसंख्य
पदांची निर्मिती केली असल्याने महानगरपालिकेच्या आकृतीबंधातील सरळसेवेच्या
कोटयातील रिक्त पदे शासनाची पूर्वपरवानगी घेतल्याशिवाय भरली जाणार नाहीत,
याची दक्षता आयुक्त, कोल्हापूर महानगरपालिका यांनी घ्यावी.
(xiii)सदर कर्मचाऱ्यांना सेवेत सामावून घेतल्यानंतर आयुक्त, कोल्हापूर महानगरपालिका
यांनी अंतिम अनुपालन अहवाल शासनास सादर करावा.
# Page 3
०३. सदर शासन निर्णय सक्षम प्राधिकाऱ्यांच्या मान्यतेने निर्गमित करण्यात येत आहे.
०४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर