# Page 1
नागरी स्थानिक स्वराज्य संस्थांमध्ये दीनदयाळ अंत्योदय योजना-राष्ट्रीय नागरी उपजिवीका उपजिवीका अभियानांतील सहाय्यक प्रकल्प अधिकारी (APO) यांच्या मानधनात वाढ करणेबाबत.
महाराष्ट्र शासन
नगर विकास विभाग
शासन निर्णय क्रमांक : संकिर्ण-२०१७/प्र.क्र.३५६/नवि-२०
मंत्रालय, मुंबई ४०० ०३२
दिनांक : १२ डिसेंबर, २०२२.
वाचा :- १) नगर विकास विभाग, शासन निर्णय, क्र.एनयुएलएम-२०१७/प्र.क्र.४२/नवि-२०, दि.१२.०५.२०१७.
२) आयुक्त तथा संचालक, दिनदयाळ अंत्योदय योजना, राष्ट्रीय नागरी उपजीविका अभियान, नगरपरिषद प्रशासन संचालनालय, मुंबई यांचे पत्र क्र.DMA/DAY-NULM/CBT/मानधनवाढ प्रस्ताव/D-१६/२०१८-१९/२६३०, दि.२४.०७.२०१८.
३) सह आयुक्त, दिनदयाळ अंत्योदय योजना, राष्ट्रीय नागरी उपजीविका अभियान, नगरपरिषद प्रशासन संचालनालय, नवी मुंबई यांचे पत्र क्र.DAY NULM/APO Mandhanwadh/D१०/२०२२-२३/३९१७, दिनांक १३ सप्टेंबर, २०२२
प्रस्तावना :- आयुक्त तथा संचालक, नगरपरिषद प्रशासन संचालनालय यांनी दिनांक २४.०७.२०१८ च्या पत्रान्वये, नागरी स्थानिक स्वराज्य संस्थांमध्ये दिनदयाळ अंत्योदय योजना
राष्ट्रीय नागरी उपजिविका अभियान अंतर्गत सहाय्यक प्रकल्प अधिकारी (A.P.O.) यांच्या मानधन
वाढीबाबत प्रस्ताव सादर केलेला आहे.
०२. केंद्र शासनामार्फत एक लक्ष पेक्षा अधिक लोकसंख्या असणाऱ्या ५३ शहरात राष्ट्रीय नागरी
उपजिविका अभियान राबविण्यात येत होते. केंद्र शासनाच्या या योजनेच्या धर्तीवर राज्य
शासनाच्या स्तरावरुन अन्य २०६ शहरात राज्य नागरी उपजिविका अभियान राबविण्यात येत होते.
शासन निर्णय दि.२८.०८.२०१४ नुसार, राष्ट्रीय नागरी उपजिविका अभियान अंतर्गत ५३ आणि
राज्य नागरी उपजिविका अभियान अंतर्गत २०६ असे एकुण २५९ शहरांसाठी सहाय्यक प्रकल्प
अधिकारी (A.P.O.) पदांना मान्यता देण्यात आली होती. सदर पदांना रुपये ३०,०००/- प्रती महिना
मानधन मंजूर करण्यात आले होते.
# Page 2
शासन निर्णय क्रमांकः संकिर्ण-२०१७/प्र.क्र.३५६/नवि-२०
नगर विकास विभागाच्या दि.१२.०५.२०१७ रोजीच्या शासन निर्णयान्वये, राष्ट्रीय नागरी
उपजिविका अभियान व राज्य नागरी उपजिविका अभियान संम्मीलित करुन, केंद्र शासन पुरस्कृत
दीनदयाळ अंत्योदय योजना- राष्ट्रीय नागरी उपजिविका अभियान राबविण्यात येत आहे. तसेच,
शासन निर्णय दि.१२.०५.२०१७ अन्वये केंद्र शासन पुरस्कृत DAY-NULM अंतर्गत ६०:४०
(केंद्र:राज्य) वित्तीय आकृतीबंधास मान्यता देण्यात आली आहे. या शासन निर्णयान्वये १६० सहायक
प्रकल्प अधिकारी (A.P.O.) यांची पदे मंजूर करण्यात आली असून, सदर पदे रुपये ३०,०००/प्रति
माह मासिक मानधन तत्वावर १००% राज्य शासनाच्या अखत्यारीतील आहेत.
राष्ट्रीय नागरी उपजिविका अभियान व राज्य नागरी उपजिविका अभियान संम्मीलित
केल्यानंतर मनुष्यबळ समायोजनाबाबत दिनांक ३१.१०.२०१७ रोजीच्या शासन निर्णयान्वये, ज्या
शहरांची लोकसंख्या ५०,००० पेक्षा जास्त आहे अशा शहरातील सहायक प्रकल्प अधिकारी पदे
निरसित करुन त्यांचे समावेशन शहर अभियान व्यवस्थापन तथा तांत्रिक तज्ञ या कंत्राटी पदावर
करण्यात आले असुन, ज्या शहरांची लोकसंख्या ५०,००० पेक्षा कमी व १०,००० पेक्षा जास्त आहे,
अशा १६० शहरात सहायक प्रकल्प अधिकारी पदे कायम ठेवण्यात आली आहेत. तसेच, ज्या सहाय्यक प्रकल्प अधिकाऱ्यांचे शहर अभियान व्यवस्थापक तथा तांत्रिक तंत्रज्ञ म्हणून समावेशन
करण्यात आले आहे, त्यांचे मानधन रुपये ३०,०००/- प्रती महिना वरुन रुपये ४०,०००/- प्रती
महिना करण्यात आले आहे. मात्र ज्या सहाय्यक प्रकल्प अधिकाऱ्यांचे शहर अभियान व्यवस्थापक
तथा तांत्रिक तंत्रज्ञ म्हणून समावेशन करण्यात आलेले नाही, अशा सहायक प्रकल्प अधिकाऱ्यांचे
मानधन रुपये ३०,०००/- प्रती महिना एवढे आहे. त्यामुळे सहायक प्रकल्प अधिकारी (A.P.O.) यांचे
मानधन वाढीसंदर्भात विनंती अर्ज प्राप्त होत असल्यामुळे, त्यांचे मानधन रुपये ३०,०००/- प्रती
महिना ऐवजी प्रती महिना ४०,०००/- करण्याबाबत प्रस्ताव आयुक्त तथा संचालक, नगरपरिषद
प्रशासन संचालनालय यांनी शासनास सादर केला आहे.
सहायक प्रकल्प अधिकारी (APO) यांच्या एकूण १६० मंजूर कंत्राटी पदांपैकी १३८ पदे
कार्यरत आहेत. तसेच हे पद राज्य शासनाच्या १००% अनुदानावर उपलब्ध करून देण्यात आले
आहे. तथापि याकरीता निधी उपलब्ध करून न दिल्याने हा खर्च DAY-LULM अंतर्गत प्राप्त
निधीमधून करण्यात येतो.
०३. दीनदयाळ अंत्योदय योजना-राष्ट्रीय नागरी उपजिविका अभियानांतर्गत स्थापन करण्यात आलेल्या राज्यस्तरीय व्यवस्थापन समितीसमोर दिनांक २८.१२.२०१७ रोजी सहाय्यक प्रकल्प
अधिकाऱ्यांच्या मानधनात वाढ करण्याबाबतचा विषय ठेवला असता सहाय्यक प्रकल्प अधिकाऱ्यांचे
पृष्ठ ४ पैकी २
# Page 3
शासन निर्णय क्रमांकः संकिर्ण-२०१७/प्र.क्र.३५६/नवि-२०
मानधन रुपये ३०,०००/- प्रती महिना ऐवजी प्रती महिना ४०,०००/- करण्याबाबतचा प्रस्ताव
शासनास सादर करण्यास समितीने मान्यता दिली आहे. सन २०१४ पासून सहायक प्रकल्प
अधिकारी या पदाचे वेतन रुपये ३०,०००/- एवढे विहीत केले असून त्यानंतर त्यात वाढ करण्यात
आलेली नाही.
०४. दिनदयाळ अंत्योदय योजना राष्ट्रीय नागरी उपजिविका अभियान अंतर्गत सहायक प्रकल्प
अधिकाऱ्यांचे मानधन रुपये ३०,०००/- प्रती महिना ऐवजी रुपये ४०,०००/- मानधन प्रतिमाह
करण्याबाबत च्या प्रस्तावाबाबत वित्त विभागाने काही मुद्दे उपस्थित करुन, प्रस्तावास सक्षम
स्तरावर मान्यता घ्यावी आणि त्या दिनांकापासूनच भविष्यात तो लागू होईल या अटीसह,
प्रस्तावास सहमती दर्शविली आहे.
शासन निर्णय : :
नागरी स्थानिक स्वराज्य संस्थांमध्ये दीनदयाळ अंत्योदय योजना-राष्ट्रीय नागरी
उपजिवीका अभियानातील सहाय्यक प्रकल्प अधिकारी (APO) यांच्या मानधनात रु.१०,०००/
वाढ करुन ते प्रतिमाह रु.३०,०००/- वरुन रु.४०,०००/- करण्यास शासनाची मान्यता देण्यात येत
आहे. सदर मानधनवाढ ही या शासन निर्णयाच्या दिनांकापासून लागू राहील.
०२. सदर शासन निर्णय वित्त विभागाने त्यांचे अनौ. संदर्भ क्रमांक १८४/व्यय-३, दिनांक
२०.०७.२०२२ अन्वये दिलेल्या सहमतीनुसार निर्गमित करण्यात येत आहे.
# Page 4