# Page 1
Ease of Doing Business च्या अनुषंगाने “नवीन परवाना मिळणे" या सेवेसाठी आवश्यक कागदपत्रांची संख्या कमी करणेबाबत.
महाराष्ट्र शासन
नगर विकास विभाग
शासन निर्णय क्रमांक- संकीर्ण-०९२२/प्र.क्र.३२ / न. वि.- ३२
मंत्रालय, मुंबई - ४०० ०३२.
दिनांक :- २९ सप्टेंबर, २०२२.
संदर्भ :
१. नगर विकास विभागाचा शासन निर्णय क्र.संकीर्ण-२०१५/प्र.क्र.३९८/नवि-२० दि. ४/०९/२०१७
२. नगर विकास विभागाचा शासन निर्णय क्र.संकीर्ण-२०१५/प्र.क्र.३९८/नवि-२० दि. २६/८/२०१९
३. नगर विकास विभागाचा शासन निर्णय क्र.संकीर्ण-२०१५/प्र.क्र.३९८/नवि-२० दि. २९/१/२०२१
प्रस्तावना:
महाराष्ट्र लोकसेवा हक्क अधिनियम, २०१५ अंतर्गत महाराष्ट्रातील महानगर पालिका, नगर परिषदा तसेच नगर पंचायती यांच्याद्वारे “व्यवसाय परवाना” शीर्षांतर्गत "नवीन परवाना मिळणे" ही सेवा अधिसूचित केलेली आहे. या सेवेकरिता योग्य प्रकारे भरलेले अर्ज व कोणतीही थकबाकी नसल्याचे प्रमाणपत्र ही दोन कागदपत्रे आवश्यक असल्याचे संदर्भांकित शासन निर्णय क्र. १ व २ अन्वये निश्चित केले होते.
Ease of Doing Business अंतर्गत Business Reforms Action Plan - २०२२ मधील सुधारणा क्र. २२२ नुसार “व्यवसाय परवाना" शीर्षांतर्गत "नवीन परवाना मिळणे" या सेवेकरिता केवळ ओळख पत्र व भाडे करारनामा / वैध भोगवटा प्रमाणपत्र असणे अपेक्षित आहे. त्यानुषंगाने, सदर सुधारणा क्र. २२२ ची पूर्तता करणेहेतू संदर्भाकित शासन निर्णयांमध्ये आता पुढीलप्रमाणे सुधारणा करण्यात येत आहे.
शासन निर्णय:
१. या शासन निर्णयान्वये संदर्भ क्र. ४ येथील दि. २९ जानेवारी, २०१९ रोजीचा शासन निर्णय अधिक्रमित करण्यात येत आहे.
२. महाराष्ट्र लोकसेवा हक्क अधिनियम, २०१५ अंतर्गत महानगर पालिका, नगर परिषदा तसेच
नगर पंचायतीद्वारे अधिसूचित केलेल्या “व्यवसाय परवाना” शीर्षांतर्गत “नवीन परवाना मिळणे” या सेवेकरिता परिपूर्ण अर्जासोबत यापूर्वी विहित केलेल्या कागदपत्रांऐवजी या शासन निर्णयान्वये विहित करण्यात येत असलेली पुढील कागदपत्रे सादर करणे आवश्यक राहील:
# Page 2
शासन निर्णय क्रमांकः संकीर्ण-०९२२/प्र.क्र.३२/न.वि.-३२
------------------------------------------------------------------------------------------------------------------------------------------------------------
| सेवेचे नाव | यापूर्वी विहित केलेली कागदपत्रे | या शासन निर्णयान्वये विहित करण्यात येत असलेली कागदपत्रे |
| “व्यवसाय परवाना" नवीन परवाना मिळणे | १. योग्य प्रकारे भरलेला अर्ज २. कोणतीही थकबाकी  | नसल्याचे प्रमाणपत्र | १. ओळखपत्र २. भाडे करारनामा / वैध भोगवटा प्रमाणपत्र |
------------------------------------------------------------------------------------------------------------------------------------------------------------
३. सदर सेवेकरीता कोणत्याही परिस्थितीत अर्जदाराकडून “कोणतीही थकबाकी नसल्याचे प्रमाणपत्र” घेण्यात येऊ नये तथापि, अर्जदाराकडे स्थानिक स्वराज्य संस्थेची कोणतीही
थकबाकी असल्यास ती भरण्याबाबत सूचना देण्यात यावी तथापि, या कारणामुळे त्यांचा अर्ज नाकारण्यात येऊ नये.
४. व्यवसाय परवान्याकरीता अर्ज केलेल्या मालमत्तेकरीता वैध बांधकाम परवाना व व्यावसायिक वापराचे भोगवटा प्रमाणपत्र देण्यात आलेले आहे का याबाबत व्यवसाय परवाना देणाऱ्या
अधिकाऱ्याने सदर कागदपत्रांची सत्यता पडताळून घेऊन व्यवसाय परवाना द्यावा तथापि, संबंधित अर्जदाराकडे अशा प्रमाणपत्राची प्रत सादर करण्याची मागणी करु नये.
५. या शासन निर्णयाची सर्व आयुक्त, महानगरपालिका तसेच मुख्याधिकारी, नगरपरिषद / नगरपंचायत यांनी तातडीने अंमलबजावणी सुरु करावी.
६. अवैध बांधकाम असलेल्या आणि / अथवा व्यावसायिक वापराचे भोगवटा प्रमाणपत्र नसलेल्या
मालमत्तेवर व्यवसाय परवाना दिला जाणार नाही याची जबाबदारी आयुक्त, महानगरपालिका तसेच मुख्याधिकारी, नगरपरिषद / नगरपंचायत यांची तसेच बांधकाम परवाना व व्यवसाय परवाना विभागातील इतर संबंधित जबाबदार अधिकारी/अभियंते/कर्मचारी यांची राहील.
# Page 3