# Page 1
चंद्रपूर शहर महानगरपालिकेच्या आस्थापनेवरील श्री. चिन्मय प्रदीप देशपांडे, कनिष्ठ अभियंता (विद्युत) यांच्या सेवा अमरावती महानगरपालिकेच्या आस्थापनेवर समकक्ष पदावर वर्ग करण्यास शासन मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : चंमपा-१४२३/प्र.क्र.५०/नवि-२६
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई - ४०० ०३२.
दिनांक :- २१ सप्टेंबर, २०२३
वाचा : १) सामान्य प्रशासन विभाग, शासन निर्णय, क्र. एसआरव्ही २०१६/प्र.क्र.५०९/कार्या.१२ दि. १५ मे, २०१९.
२) चंद्रपूर शहर महानगरपालिका, चंद्रपूर यांचा ठराव क्र. २९ दि. २५.१०.२०२१ ३) अमरावती महानगरपालिका, अमरावती यांचा प्रशासकीय ठराव क्र.३० दि.१२.०९.२०२२.
४) आयुक्त, चंद्रपूर शहर महानगरपालिका, चंद्रपूर यांचे पत्र क्रमांक :- चंशमनपा / साप्रवि / २०२३ दि.१९.०१.२०२३.
प्रस्तावना :
श्री. चिन्मय प्रदीप देशपांडे, कनिष्ठ अभियंता (विद्युत), चंद्रपूर शहर महानगरपालिका, चंद्रपूर यांनी त्यांची सेवा चंद्रपूर शहर महानगरपालिकेतून अमरावती महानगरपालिकेत वर्ग करण्याबाबत विनंती केली आहे. त्याअनुषंगाने चंद्रपूर शहर महानगरपालिकेने सर्वसाधारण सभा ठराव क्र.२९,दि.२५.१०.२०२१ अन्वये मान्यता दिलेली असून अमरावती महानगरपालिकेने संदर्भाधीन क्र.३ च्या ठरावान्वये श्री. चिन्मय प्रदीप देशपांडे, कनिष्ठ अभियंता (विद्युत) यांच्या सेवा वर्ग करून घेण्यास मान्यता दिली आहे.
२. महाराष्ट्र महानगरपालिका सेवा (सेवा भरती व व सेवांचे वर्गीकरण ) नियम, २००८ मधील नियम - ६ मध्ये एका महानगरपालिकेतून दुसऱ्या महानगरपालिकेत परस्पर संमतीने बदलीने नियुक्ती प्राधिकाऱ्यांच्या मान्य होतील, अशा अटी व शर्तीवर नियुक्ती करण्याबाबत प्रावधान उपलब्ध आहे. यानुसार चंद्रपूर शहर महानगरपालिका व अमरावती महानगरपालिका यांच्यात श्री. चिन्मय देशपांडे यांच्या बदलीच्या अनुषंगाने चंद्रपूर महानगरपालिका व अमरावती महानगरपालिका यांनी परस्पर संमतीने मान्यता दिली असल्याने चंद्रपूर शहर महानगरपालिकेच्या आस्थापनेवरील श्री. चिन्मय प्रदीप देशपांडे, कनिष्ठ अभियंता (विद्युत) याची अमरावती महानगरपालिकेत सेवा वर्ग करण्याची बाब शासनाच्या विचाराधीन होती.
# Page 2
शासन निर्णय क्रमांकः चंमपा-१४२३/प्र.क्र.५०/नवि-२६ शासन निर्णय :
श्री. चिन्मय प्रदीप देशपांडे, कनिष्ठ अभियंता (विद्युत), चंद्रपूर शहर महानगरपालिका यांची सेवा समकक्ष पदावरील वेतनश्रेणीत काम करण्याच्या व महाराष्ट्र महानगरपालिका सेवा ( सेवा भरती व सेवांचे वर्गीकरण) नियम, २००८ मधील नियम ६ मधील अटी व शर्तीच्या अधीन राहून चंद्रपूर शहर महानगरपालिकेतून अमरावती महानगरपालिकेत कायमस्वरुपी वर्ग करण्यास शासन मान्यता देण्यात येत आहे.
२. आयुक्त, चंद्रपूर शहर महानगरपालिका यांनी श्री. देशपांडे, कनिष्ठ अभियंता (विद्युत), चंद्रपूर शहर महानगरपालिका यांना अमरावती महानगरपालिकेत रुजू होण्याकरिता त्यांच्या सेवा विषयक बाबींची पूर्तता करून तात्काळ कार्यमुक्त करावे.
३. आयुक्त, अमरावती महानगरपालिका यांनी श्री. देशपांडे यांना महानगरपालिकेतील कनिष्ठ अभियंता (विद्युत) या समकक्ष पदावर रुजू करून घ्यावे.
४. श्री. चिन्मय देशपांडे यांच्या वेतनाचा खर्च हा संबंधित महानगरपालिकेने करावा.