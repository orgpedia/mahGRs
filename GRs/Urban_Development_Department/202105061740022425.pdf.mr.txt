# Page 1
स्वच्छ महाराष्ट्र अभियान (नागरी) अंतर्गत राज्यातील नागरी स्थानिक स्वराज्य संस्थांकडील शौचालयांच्या सेप्टीक टँक मधील मैल्याचे सुरक्षित, नियमित व्यवस्थापन करून व त्यावर प्रकीया करण्यासाठी हायब्रिड कोअर टेक्नॉलॉजी या तंत्रज्ञानाचा वापर करून मैला प्रक्रिया केंद्र (FSTP) बांधण्यास प्रशासकीय मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : स्वमअ-२०२०/प्र.क्र.८५/नवि ३४
हुतात्मा राजगुरु चौक, मादाम कामा मार्ग,
४ था मजला, मंत्रालय, मुंबई ४०० ०३२
दिनांक : ०६ मे, २०२१
पहा : १. शासन निर्णय, नगर विकास विभाग, क्र स्वभाअ २०१५/प्र.क्र.२३/नवि ३४ दि. १५.०५.२०१५ २. शासन परिपत्रक, नगर विकास विभाग, क्र स्वमअ २०१७/प्र.क्र.३१/नवि-३४, दि. १७.३.२०१७ ३. शासन परिपत्रक, नगर विकास विभाग, क्र स्वमअ २०१७/प्र.क्र.२६३/नवि- ३४, दि. ३०.१२.२०१७ ४. शासन निर्णय, नगर विकास विभाग, क्र. स्वमअ २०१७/प्र.क्र.२६३/नवि-३४,दि. १५.१२.२०१८ ५. शासन निर्णय, नगर विकास विभाग, क्र-स्वमअ-२०१९/प्र.क्र.८२/नवि ३४, दि. २४.०५.२०१९ ६. शासन निर्णय, नगर विकास विभाग, क्र-स्वमअ-२०१९/प्र.क्र.१०५/नवि ३४, दि. ११.०९.२०१९ ७. शासन निर्णय क्रमांक, नगर विकास विभाग, क्र-स्वमअ-२०१९/प्र.क्र.१२४/नवि ३४ दि. ८.११.२०१९ ८. शासन निर्णय क्रमांक, नगर विकास विभाग, क्र-स्वमअ-२०२०/प्र.क्र.८५/नवि ३४, दि. १९.४.२०२१
प्रस्तावना : केंद्र शासनाच्या स्वच्छ भारत अभियानाच्या धर्तीवर संदर्भीय क्रमांक १ येथील शासन निर्णयान्वये राज्यामध्ये
स्वच्छ महाराष्ट्र अभियानाची अंमलबजावणी सुरु आहे. या अभियानांतर्गत शहरांमधील ज्या कुटुंबांकड़े शौचालयाची सुविधा नाही अशा कुटुंबियांना वैयक्तिक अथवा सामुदायीक शौचालयाची सुविधा उपलब्ध करून देवून शहरे “हागणदारी मुक्त” करणे, तसेच, घनकचरा व्यवस्थापन नियम, २०१६ नुसार शहरातील घनकचरा व्यवस्थापन करून शहरे “स्वच्छ” करणे या दोन प्रमुख बाबींचा समावेश आहे.
२. राज्यातील सर्व शहरे हागणदारी मुक्त झाल्यानंतर, या शहरांमधील हागणदारी मुक्तीचे सातत्य राखण्यासाठी व शहरातील नागरीकांना शौचालयांच्या चांगल्या सुविधा उपलब्ध होण्याच्या दृष्टिने ही शहरे “ओडीएफ+” करण्यात येत आहेत. यापुढे, राज्यातील नागरीकांना शौचालयांच्या चांगल्या सुविधांसह शहरांमधील शौचालयांच्या सेप्टीक टँक मधील मैल्याचे सुरक्षित व नियमित व्यवस्थापन करून त्यावर प्रक्रीया करून या शहरांना “ओडीएफ++” दर्जा प्राप्त करणे आवश्यक आहे.
३. स्वच्छ महाराष्ट्र अभियानांतर्गत शहरे हागणदारी मुक्त करताना शहरांमधील ज्या भागात मलनिस:रण व्यवस्था अस्तित्वात आहे अशा भागातील शौचालये मैला व्यवस्थापनाच्या दृष्टिने मलनिस:रण व्यवस्थेस जोडण्यात
आली आहेत. तर, जेथे मलनिस:रण व्यवस्था अस्तित्वात नाही अशा भागातील / शहरांमधील शौचालये सेफ्टीक टँकला जोडण्यात आली आहेत. जी शौचालये मलनिस:रण व्यवस्थेस जोडण्यात आली आहेत त्या शौचलयांमधील
मैल्यावर संबंधित शहरांतील मलनिस:रण प्रक्रिया केंद्रामध्ये (STP) प्रक्रीया होत आहे. परंतु, शहरातील ज्या भागात / ज्या शहरांमध्ये मलनिस: रण व्यवस्था उपलब्ध नसल्याने जी शौचालये सेफ्टीक टँकला जोडण्यात आली आहेत
अशा भागातील / शहरांतील शौचालयांच्या सेफ्टीक टँक मधील मैला सुरक्षित व नियमित व्यवस्थापन करून त्यावर प्रक्रीया करणे आवश्यक आहे.
# Page 2
शासन निर्णय क्रमांकः स्वमअ-२०२०/प्र.क्र.८५/नवि ३४
४. राज्यातील शहरांपैकी ७३ शहरांमधील शौचालयांच्या सेप्टीक टँक मधील मैला सुरक्षित व नियमित व्यवस्थापन करून त्यावर प्रक्रीया होत आहे. उर्वरीत शहरांमधील सेप्टीक टँक मधील मैला सुरक्षित व नियमित व्यवस्थापन करून प्रक्रीया करणे आवश्यक असल्याने त्यासाठी योग्य तंत्रज्ञान निवडून त्या तंत्रज्ञानाची अंमलबजावणी करणे आवश्यक असल्याने स्वच्छ महाराष्ट्र अभियान अंतर्गत पर्यावरण नियोजन व तंत्रज्ञान केंद्र, अहमदाबाद (Centre for Environmental Planning and Technology (CEPT) ह्या संस्थेबरोबर झालेल्या सामंजस्य करारा (MoU) अंतर्गत या संस्थेने सेप्टीक टँक मधील मैल्यावर प्रक्रीया करण्यासाठी स्लज ड्राईंग बेड (एस.डी.बी) हे तंत्रज्ञान निवडून त्यावर आधारित सेप्टीक टँक मधील मैल्यावर प्रक्रिया केंद्र (FSTP) उभारण्याकरीता संदर्भ क्र. ७ येथील दि. ८.११.२०१९ रोजीच्या शासन निर्णयान्वये प्रशासकीय मान्यता देण्यात आली आहे.
५. दरम्यानच्या कालावधीत Scheduled Desludging चा पर्याय पुढे आलेला असून त्यानुसार, शहरातील मैल्यावर प्रक्रिया करावयाची झाल्यास प्रत्येक शहराला जास्त क्षमतेचे F S T P प्रकल्प उभारावे लागणार असून जागेच्या कमतरतेअभावि नविन तंत्रज्ञानाची गरज आहे. सद्या मान्य असलेल्या तंत्रज्ञानाची अंमलबजावणी करीत
असताना असे दिसून आले की, सदर प्रकल्प राबविण्याकरीता जास्त जागेची आवश्यकता लागते. सद्यस्थितीत राज्यातील काही नागरी स्थानिक स्वराज्य संस्थेकडे स्वमालकीची जागा उपलब्ध नाही. त्यामुळे, कमीत कमी जागेमध्ये राबविणे शक्य होणाऱ्या हायब्रिड कोअर टेक्नॉलॉजी या तंत्रज्ञानास संदर्भ क्र. ८ येथील दि. १९.४.२०२१ रोजीच्या शासन निर्णयान्वये मान्यता देण्यात आली आहे.
६. राज्यतील नागरी स्थानिक स्वराज्य संस्थांमध्ये हायब्रिड कोअर टेक्नॉलॉजी या तंत्रज्ञानाचा वापर करून मैला प्रक्रिया केंद्र (FSTP) बांधण्यास प्रशासकीय मान्यता देण्याची बाब शासनाच्या विचाराधिन होती.
शासन निर्णय :
प्रस्तावनेत नमूद केलेल्या बाबींचा विचार करून, महाराष्ट्र जिवन प्राधिकरणाने त्यांचे पत्र क्रमांक मजीप्रा/मनीसंसकक्ष/नागरी/१३६ / २०२१ दि. २२.०३.२०२१ अन्वये दिलेली तांत्रिक मान्यता विचारात घेवून, राज्यातील नागरी स्थानिक स्वराज्य संस्थांमध्ये FSTP प्रकल्पासाठी संदर्भ क्र. ८ येथील दि. १९.४.२०२१ रोजीच्या शासन निर्णयातील परिच्छेद क्र.२ व ३ मधील नमूद अटी व शर्ती तसेच खालील परिच्छेदामध्ये नमूद अटी व शर्तीच्या आधिन राहून या शासन निर्णयासोबतच्या विवरणपत्र - अ मध्ये नमूद नागरी स्थानिक स्वराज्य संस्थांना हायब्रिड कोअर टेक्नॉलॉजी या तंत्रज्ञानाचा वापर करून मैला प्रक्रिया केंद्र (FSTP) बांधण्यास शासन प्रशासकीय मान्यता देत आहे.
२. अटी व शर्ती:
२.१ सदर प्रकल्पासाठी कार्यान्वयन यंत्रणा संबंधित महानगरपालिका/नगरपरिषद/नगरपंचायत राहील.
२.२ नागरी स्थानिक स्वराज्य संस्थेकडे असलेल्या जागेवर आणि प्रामुख्याने घनकचरा व्यवस्थापनासाठी उपलब्ध असलेल्या जागेमध्येच या प्रकल्पाची उभारणी करण्यात यावी.
२.३ प्रकल्पाचे काम सुरू झाल्यानंतर सक्षम प्राधिकाऱ्याने कामाची गुणवत्ता व देयके प्रमाणित केल्यानंतर उपलब्ध निधीच्या मर्यादेत कामाची देयक १५ दिवसांत संबंधित कंत्राटदारास देण्याची जबाबदारी संबंधित स्थानिक स्वराज्य संस्था/कार्यान्वीय यंत्रणेची राहील.
पृष्ठ ९ पैकी २
# Page 3
शासन निर्णय क्रमांकः स्वमअ-२०२०/प्र.क्र.८५/नवि ३४
२.४ प्रकल्पाच्या भविष्यातील देखभाल दुरूस्ती खर्चासाठी आवश्यकती यंत्रणा संबंधित नागरी स्थानिक
स्वराज्य संस्थेने विकसीत करावी व त्याव्दारे सदर प्रकल्पासाठीचा देखभाल व दुरूस्तीचा खर्च भागविण्यात यावा.
३. स्वच्छ महाराष्ट्र अभियान (नागरी) अंतर्गत राज्यातील नागरी स्थानिक स्वराज्य संस्थांकडील शौचालयांच्या सेप्टीक टँक मधील मैल्याचे सुरक्षित, नियमित व्यवस्थापन करून व त्यावर प्रकीया करण्यासाठी स्लज ड्राईंग बेड
(एस.डी.बी.) किंवा हायब्रिड कोअर टेक्नॉलॉजी या दोन्ही पैकी कोणत्याही तंत्रज्ञानाचा वापर करून मैला प्रक्रिया केंद्र (FSTP) उभारावेत.
४. सदर प्रकल्पाची अंमलबजावणी करण्यासाठी सर्व संबंधित नागरी स्थानिक स्वराज्य संस्थांना प्रचलित
नियमांच्या अधिन राहून निविदा प्रक्रिया राबविण्यास मान्यता देण्यात येत आहे. सर्व संबंधित नागरी स्थानिक स्वराज्य संस्थांनी निविदा अंतिम केल्यानंतर नियमानुसार करारनामा करून मैला प्रक्रिया केंद्र (FSTP) उभाराण्याबाबतची कार्यवाही पूर्ण करावी.
५. सदर तंत्रज्ञानाचा वापर करून मैला प्रक्रिया केंद्र (FSTP) उभारण्याकरीता येणारा खर्च १४ / १५ वा वित्त आयोगाच्या घनकचरा व्यवस्थापनाकरीता राखिव ठेवलेल्या निधी, प्रोत्साहन अनुदान किंवा नागरी स्थानिक स्वराज्य संस्थेच्या स्वनिधी, वैशिष्टपूर्ण योजनेखालील निधी अथवा घनकचरा व्यवस्थापनाच्या मंजूर सविस्तर प्रकल्प अहवालामधील निधीमधून भागविण्यात यावा.
# Page 4
# Page 5
# Page 6
# Page 7
# Page 8
# Page 9