# Page 1
नागरी स्थानिक संस्थांमार्फत राबविण्यात येणाऱ्या निविदा प्रक्रियेबाबत.
महाराष्ट्र शासन
नगर विकास विभाग
शासन परिपत्रक क्रमांक : संकिर्ण-२०१८/प्र.क्र.५३९/नवि-२०
मंत्रालय, मुंबई- ४०० ०३२.
दिनांक :- ०८ जून, २०१८.
वाचा- लोकलेखा समिती (२०१७-२०१८) (तेरावी महाराष्ट्र विधानसभा) अठ्ठाविसावा अहवाल
प्रस्तावना: लोकलेखा समितीच्या अठ्ठाविसाव्या अहवालान्वये निविदा प्रसिध्द केल्यानंतर अथवा त्या संदर्भात कार्यादेश दिल्यानंतर प्रशासकिय अथवा तांत्रिक मान्यता प्राप्त नसलेली कामे मुळ कामात समाविष्ट केली जात असल्याने तांत्रिक अनियमितता होत असल्याची गंभीर बाब
निदर्शनास आली आहे. त्या अनुषंगाने निविदा प्रक्रिये संदर्भात कार्यवाहीच्या सूचना निर्गमित करावयाची बाब शासनाच्या विचाराधीन होती.
शासन परिपत्रक : राज्यातील नागरी स्थानिक स्वराज्य संस्थानी शासनाच्या निधीतून किंवा स्वनिधितून कामे करताना ई निविदा पध्दतीचा अवलंब करावा. त्यानुसार निविदा प्रक्रिया राबवितांना खालील प्रमाणे दक्षता घेण्यात यावी.
१. मुळ प्रशासकीय मंजूरीच्या आदेशात समाविष्ठ असलेला व तांत्रिक मान्यता असलेल्या कामांचाच समावेश निविदेत करण्याची दक्षता घेण्यात यावी. तसेच मंजूर कामाच्या प्रत्येक घटकाचा निविदेमध्ये सविस्तर समावेश करण्यात यावा.
२. सक्षम प्राधिकाऱ्यांची प्रशासकीय व तांत्रिक मान्यता प्राप्त केल्याखेरीज निविदा प्रसिध्द करु नयेत तथा कार्यादेश देण्यात येवू नयेत.
३. केंद्रीय दक्षता आयोगामार्फत या संदर्भात वेळोवेळी निर्गमित केलेल्या मार्गदर्शक तत्वांचे निविदा प्रक्रिया राबविताना पालन करण्यात यावे.
४. निविदा प्रक्रिया व कार्यादेश देणे या संपुर्ण कार्यवाहीमध्ये वित्तीय औचित्याच्या तत्वांचे पालन होईल याची दक्षता घ्यावी.
५. निविदेमध्ये समाविष्ट असलेल्या कामांव्यतिरीक्त अन्य कामे समाविष्ट करु नयेत.
६. जुन्या निविदेमध्ये नविन (वाढीव) कामे समाविष्ट करुन कार्यादेश देऊ नये, अशी बाब आढळुन आल्यास सर्व संबंधित अधिकारी व कर्मचारी यांच्याविरुध्द शिस्तभंगाची कारवाई करण्यात यावी.
# Page 2
शासन परिपत्रक क्रमांकः संकिर्ण-२०१८/प्र.क्र.५३९/नवि-२०
७. कोणत्याही प्रकल्पात वाढीव कामे समाविष्ट करावयाची झाल्यास सक्षम प्राधिकाऱ्यांची प्रशासकिय व तांत्रिक पूर्व मान्यता घेऊन स्वतंत्र निविदा प्रक्रिया राबविण्यात यावी व त्यानुसार कार्यादेश देण्यात यावेत.
८. इमारती/रस्ते वा इतर कामांना लागु असलेल्या सार्वजनिक बाधंकाम नियमावलीनुसार नागरी स्थानिक स्वराज्य संस्थाना लागु असलेल्या नियमांनुसार कामे होतील यांची दक्षता सर्व संबंधीत यंत्रणानी/नागरी स्थानिक स्वराज्य संस्थानी घ्यावी.
९. उदयोग उर्जा व कामगार विभाग शासन निर्णय दिनांक ०१ डिसेंबर २०१६, अन्वये शासकिय विभागानी खरेदी करण्यासंदर्भात कार्यपध्दती विहित केली आहेत. सदर तरतुदी सर्व स्थानिक स्वराज्य संस्थाना लागु केलेल्या आहेत. या शासन निर्णयानुसार विहित निविदा प्रक्रिया पार पाडली जाईल याची खातरजमा करावी.
१०. वरील सुचनानुसार काटेकोरपणे कार्यवाही होईल याबाबत संबंधित आयुक्त, महानगरपालिका व मुख्याधिकारी, नगरपालिका/नगरपंचायत यांनी दक्षता घ्यावी.
# Page 3