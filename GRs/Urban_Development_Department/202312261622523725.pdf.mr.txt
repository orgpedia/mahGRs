# Page 1
शेगांव शहर वाढीव पाणी पुरवठा योजना (UIDSSMT) अंतर्गत श्री गजानन महाराज संस्थान, शेगांव यांना नगरपरिषदेचे कोणतेही दर न आकारता प्रतिदिन ०.५१ एमएलडी अतिरिक्त पाणी पुरवठा करण्यास शासन मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- संकीर्ण-२०२३/प्र.क्र.१०७/नवि-१८
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई-४०० ०३२.
दिनांक :- २६ डिसेंबर, २०२३
संदर्भ:- १) शेगांव शहर वाढीव पाणी पुरवठा योजना (UIDSSMT) अंतर्गत राज्य स्तरीय समितीची दि.०१.०३.२००८ रोजी आयोजित बैठकीचे इतिवृत्त २) आयुक्त तथा संचालक, नगरपरिषद प्रशासन संचालनालय, वरळी, मुंबई यांचे पत्र क्र.
डीएमए/युआयडी.एस.एस.एम.टी./एस.एल.एस.सी./२००८/सी.आर.५२/४४,दि.२८.०३.२००८ ३) शेगांव नगरपरिषदेचा ठराव क्र.२, दि.२८.११.२००८ ४) शेगांव शहर पाणी पुरवठा योजना करारनामा दि.०७.०३.२००९ ५) मुख्याधिकारी, नगरपरिषद शेगांव यांचे पत्र क्र.नपाशे/पापुवि/२३९/२०२२, दि.२९.१२.२०२२ ६) मुख्याधिकारी नगरपरिषद शेगांव यांचे पत्र क्र. जा.क्र. ११९५, दि. २७.०७.२०२३ ७) मुख्याधिकारी नगरपरिषद शेगांव यांचे पत्र क्र. नपासे/पापुवि/१२२५/२०२३, दि.०८.०९.२०२३
प्रस्तावना: उपरोक्त संदर्भांकीत अनुक्रमांक १ येथील दि.०१.०३.२००८ रोजी झालेल्या राज्य स्तरीय समितीने शेगांव नगरपरिषदेकरीता पाणी पुरवठा योजना मंजुर केली असुन सदर योजनेतील खर्चाचा १० % हिस्सा शेगांव नगरपरिषदेने भरणे आवश्यक होते. सदरचा १०% हिस्सा आर्थिक परिस्थितीमुळे नगरपरिषदेला भरणे शक्य नसल्यामुळे सदरचा हिस्सा श्री गजानन महाराज संस्थान, शेगांव यांनी नगरपरिषदेच्या विनंतीवरुन भरणा केला आहे. या व्यतिरिक्त शहरातील सर्वात जास्त पाणी उचलण्याचा हिस्सा शेगांव देवस्थानकडे असल्याने त्यांचाही १०% हिस्सा देवस्थानने भरणा केला आहे.
सदर बाब विचारात घेऊन या संदर्भात शेगांव नगरपरिषदेने ठराव क्र.२, दि.२८.११.२००८ पारित करुन, योजनेमध्ये शेगांव देवस्थान खर्चाचा हिस्सा देत असल्याने या पैकी १.०० एमएलडी पाण्यासाठी संस्थानला कोणत्याही प्रकारची पाणीपट्टी द्यावी लागणार नाही. मात्र पाटबंधारे विभागाला द्यावी लागणारे पाणी उचलण्याचे देयक (रॉ वॉटर चार्जेस) संस्थानला द्यावे लागतील. तथापि, शासनाने विशेष बाब म्हणून मंजूरी दिल्यास ०.५१ एमएलडी पाण्याचा पुरवठा करण्यास सभा सर्वानुमते मंजूरी देत असून यासाठी शासनाकडे मंजूरीस्तव प्रस्ताव पाठविण्यात यावा, असा ठराव पारीत केला आहे.
वरीलप्रमाणे नगरपरिषदेने घेतलेल्या ठरावानुसार दि.०७.०३.२००९ रोजी संस्थानसोबत करारनामा करण्यात आला असून करारनाम्यानुसार शासनाकडे प्रस्ताव सादर करण्यात येईल, असे ठरावात नमूद करण्यात आले आहे. त्यानुसार नगरपरिषदेने उपरोक्त संदर्भ क्र. ५, ६ व ७ अन्वये शासनाकडे प्रस्ताव सादर केला असून करारनाम्यातील अट क्र. ८ नुसार १.०० एमएलडी पाण्याव्यतिरिक्त ०.५१ एमएलडी पाण्याकरीता नगरपरिषदेचे कोणतेही दर न आकारता श्री गजानन महाराज संस्थान, शेगांव यांना पाणी पुरवठा करण्यास शासन मान्यता देण्याची बाब शासनाच्या विचाराधीन होती. त्यानुसार शासनाने खालीलप्रमाणे निर्णय घेतला आहे:
# Page 2
शासन निर्णय क्रमांक: संकीर्ण-२०२३/प्र.क्र.१०७/नवि-१८
शासन निर्णयः
केंद्र शासन पुरस्कृत लहान व मध्यम शहराच्या पायाभूत सुविधांचा विकास योजना (UIDSSMT) अंतर्गत सन २००७-०८ मध्ये रु.४२.१८ कोटी किंमतीची शेगांव शहर वाढीव पाणी पुरवठा योजना मंजूर करण्यात आली असुन ८०% हिस्सा केंद्र शासन तसेच १०% हिस्सा राज्य शासन आणि १० % हिस्सा नगरपरिषदेचा निश्चित करण्यात आला होता. नगरपरिषदेच्या आर्थिक स्थितीमुळे योजनेतील नगरपरिषदेचा १०% हिस्सा रक्कम तसेच पाणी उचलण्यासाठी शेगांव संस्थानला भरावा लागणारा १.०० एमएलडीचे पाण्याचा १०% प्रमाण हिस्सा रक्कम अशी एकूण रुपये ७,५८,३५,०००/- श्री संत गजानन महाराज संस्थान, शेगांव यांनी भरणा केला असून याबाबत नगरपरिषद शेगांव यांनी पारित केलेला ठराव क्रमांक २, दिनांक २८/११/२००८ मधील मंजूरीनुसार तसेच नगरपरिषदेने संस्थानसोबत दिनांक ७/३/२००९ रोजी केलेल्या करारनाम्यानुसार १०० एमएलडी पाण्यासाठी नगरपरिषदेचे कोणतेही पाणीपट्टी कर न आकारता (घरगुती उपयोगासाठी नमूद असलेल्या दराप्रमाणे) संस्थानला पाणी पुरवठा करण्याचा नगरपरिषदेने निर्णय घेतला आहे. त्याच आधारे १.०० एमएलडी पाण्याव्यतिरिक्त ०.५१ एमएलडी पाणीपुरवठ्याकरीता श्री संत गजानन महाराज संस्थान, शेगांव यांना नगरपरिषदेचे कोणतेही पाणीपट्टी कर न आकारता पाणी पुरवठा करण्यास खालील अटी शर्तीवर शासन मान्यता देण्यात येत आहे.
अटी/शर्ती:
१) सदरच्या पाणी पुरवठ्याकरीता ०.५१ एमएलडी पाण्यासाठी पाटबंधारे विभागास द्यावी लागणारे पाणी उचलण्याची देयके (रॉ वॉटर चार्जेस) संस्थानने भरणे आवश्यक राहिल.
२) यासाठी नगरपरिषदेने श्री संत गजानन महाराज संस्थान, शेगांव यांच्या समवेत दिनांक ७/३/२००९ रोजी केलेल्या करारातील इतर अटी व शर्ती कायम राहतील.