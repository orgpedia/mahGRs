# Page 1
सार्वजनिक गणेशोत्सव मंडळांना पाच वर्षासाठी एकदाच परवानगी देणेबाबत
महाराष्ट्र शासन
नगर विकास विभाग
शासन निर्णय क्रमांक-बैठक-२०२३/प्र.क्र.२५१/नवि-२०
मंत्रालय, मुंबई-४०० ०३२.
दिनांक:- १३ सप्टेंबर, २०२३
वाचा :- मा.मुख्यमंत्री महोदयांच्या अध्यक्षतेखाली दि.०४.०९.२०२३ रोजी झालेली बैठक
प्रस्तावना:
मा. मुख्यमंत्री महोदयांच्या अध्यक्षतेखाली सार्वजनिक गणेशोत्सवासंदर्भात दि.०४.०९.२०२३ रोजी झालेल्या
बैठकीत दिलेल्या निर्देशानुसार, मागील दहा वर्षात सर्व नियम कायदे यांचे पालन करणाऱ्या व कोणत्याही तक्रारी नसलेल्या उत्कृष्ट गणेशोत्सव मंडळांना प्रोत्साहन मिळावे, यासाठी पुढील पाच वर्षाकरिता एकदाच परवानगी देण्याबाबतची बाब शासनाच्या विचाराधीन होती.
शासन निर्णय:
श्री.महेश बेडेकर विरूध्द महाराष्ट्र शासन व इतर जनहित याचिका क्र. १७३/२०१० या याचिकेवर मा.उच्च न्यायालयाने दिलेल्या निर्देशानुसार अंमलबजावणी करणाऱ्या गणेशोत्सव मंडळांना प्रोत्साहन मिळावे, यासाठी
शासनाने पुढीलप्रमाणे निर्णय घेतला आहे.
१. दि.१९.०९.२०२३ पासून सुरु होणाऱ्या गणेशोत्सवात शासन नियमांचे व कायद्यांचे पालन करणाऱ्या उत्कृष्ट गणेशोत्सव मंडळांना पुढील पाच वर्षांकरिता परवानगी देण्याची कार्यवाही सर्व महानगरपालिका, सर्व नगरपालिका व नगरपंचायती यांनी करावी.
२. महानगरपालिका, नगरपालिका व नगरपंचायती यांच्या मालकीच्या जागेवर गणेशोत्सव मंडळांना गणेशोत्सव साजरा करण्यासाठी जागा देतांना नाममात्र भाडे/शुल्क रुपये १००/ (अक्षरी रुपये शंभर मात्र) गणेशोत्सव मंडळांना आकारण्यात यावे.
३. या करिता यापूर्वी वेळोवेळी विहित केलेल्या शासन निर्णय, आदेश यानुसार विहित केलेल्या अटी शर्तींचे पालन करणाऱ्या गणेशोत्सव मंडळांची स्थानिक पोलीस स्टेशन यांच्याकडून ना हरकत प्रमाणपत्र प्राप्त करून ऑनलाईन माध्यमातून संबंधित नागरी स्थानिक स्वराज्य संस्थांच्या सक्षम अधिकाऱ्यांनी परवानगी द्यावी .
# Page 2