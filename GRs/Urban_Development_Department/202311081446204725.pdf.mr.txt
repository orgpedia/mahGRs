# Page 1
श्री.संत जगनाडे महाराज यांच्या नागपूर येथील प्रस्तावित स्मारकाच्या कामासाठी रु.०४.०० कोटी इतका निधी वितरीत करण्याबाबत
महाराष्ट्र शासन
नगर विकास विभाग
शासन निर्णय क्रमांक- संकिर्ण-२०२२/प्र.क्र.३६०/नवि-२०
मंत्रालय, मुंबई-४०० ०३२.
दिनांक :- ०८ नोव्हेंबर, २०२३
वाचा:- (१) नगरविकास विभाग शासन निर्णय, क्र.संकिर्ण-२०१५/प्र.क्र.२८८/नवि-२०, दि.०४.०१.२०१६ (२) नगरविकास विभाग शासन निर्णय, क्र.संकिर्ण-२०१८/प्र.क्र.४४७/नवि-२०, दि.२४.०९.२०१८ (३) नगरविकास विभाग शासन निर्णय, क्र.नासुप्र-१६२३/प्र.क्र.०५/नवि-२६, दि.२६.०४.२०२३ (३) वित्त विभाग, परिपत्रक क्र.अर्थसं-२०२३/प्र.क्र.४०/अर्थ-३, दि.१२.०४.२०२३ (४) सभापती, नागपूर सुधार प्रन्यास, नागपूर यांचे पत्र क्र.अ.अ.(पु)/३७९०, दि.२८.११.२०२२ (५) अधीक्षक अभियंता, नागपूर सुधार प्रन्यास, नागपूर यांचे पत्र क्र.वि.अ.(दक्षिण)/१७१, दि.०४.१०.२०२३
प्रस्तावना:
श्री.संत जगनाडे महाराज यांच्या नागपूर येथील प्रस्तावित स्मारकासाठी नगरविकास विभाग, शासन निर्णय क्र.संकीर्ण-२०१८/प्र.क्र.४४७/नवि-२०, दि.२४.०९.२०१८ अन्वये रु.१.०० कोटी इतका निधी वितरीत करण्यात आलेला आहे. तद्नंतर नागपूर सुधार प्रन्यास यांनी विषयांकित स्मारकाचा रु.६२७.५३ लक्ष इतक्या किमतीचा सुधारीत प्रकल्प अहवाल शासनास सादर केला होता. यास अनुसरुन नगरविकास विभाग, शासन निर्णय क्र.नासुप्र १६२३/प्र.क्र.०५/नवि-२६, दि.२६.०४.२०२३ अन्वये उपरोक्त स्मारकाच्या रु.६२७.५३ लक्ष इतक्या किमतीच्या सुधारीत अहवालास प्रशासकीय मान्यता देण्यात आलेली आहे. या स्मारकासाठी वितरीत करण्यात आलेला रु.१.०० निधी खर्च झाल्याचे उपयोगीता प्रमाणपत्र सादर करुन स्मारकाच्या उर्वरित कामाकरीता रु.५२७.५३ कोटी इतक्या निधीची आवश्यकता असल्याचे अधीक्षक अभियंता, नागपूर सुधार प्रन्यास, नागपूर यांनी त्यांच्या दि.०४.१०.२०२३ च्या पत्रान्वये कळविले आहे. यास अनुसरुन प्रशासकीय मान्यतेच्या अनुषंगाने उर्वरित रु.५.२७५३ कोटी पैकी रु.४.०० कोटी इतका निधी वितरीत करण्याची बाब शासनाच्या विचाराधीन होती.
शासन निर्णयः श्री.संत जगनाडे महाराज यांच्या नागपूर येथील प्रस्तावित स्मारकाच्या उभारण्याकरीता रु.४.०० कोटी (अक्षरी रुपये चार कोटी फक्त ) इतका निधी वितरीत करण्यास खालील अटी व शर्तींच्या अधीन राहून या शासन निर्णयान्वये मंजूरी देण्यात येत आहे.
०१. उपरोक्त वाचा क्र.३ नुसार नगरविकास विभाग, शासन निर्णय, क्र.नासुप्र-१६२३/प्र.क्र.०५/नवि-२६, दि.२६.०४.२०२३ नुसार विहित अटी व शर्तीच्या अधीन राहुन आवश्यक ती कार्यवाही करावी.
०२. दिनांक ३१ मार्च, २०२४ अखेर ही निधी खर्च करण्याची मुदत संपल्यानंतर सभापती, नागपूर सुधार प्रन्यास, नागपूर यांनी या लेखाशिर्षाखाली सन २०२३-२४ करीता वितरीत करण्यात येणाऱ्या सर्व निधीच्या खर्चाचे उपयोगिता प्रमाणपत्र प्राप्त करुन घ्यावे. सदरची उपयोगिता प्रमाणपत्र एकत्रितरीत्या संबंधित महालेखापाल कार्यालयाकडे सादर करुन खर्चित व अखर्चित निधीचा अहवाल शासनास सादर करावा.
०३. या शासन निर्णयानुसार मंजूर व वितरीत करण्यात येत असलेल्या एकुण रक्कम रुपये ४,००,००,०००/ (रुपये चार कोटी फक्त ) चे कार्यान्वयन यंत्रणा तथा नागपूर सुधार प्रन्यास यांना वितरण करण्यासाठी जिल्हाधिकारी नागपूर यांना नियंत्रण अधिकारी तसेच जिल्हा प्रशासन अधिकारी, जिल्हाधिकारी कार्यालय, नागपूर यांना
# Page 2
शासन निर्णय क्रमांकः संकिर्ण-२०२२/प्र.क्र.३६०/नवि-२०
आहरण व संवितरण अधिकारी म्हणून घोषित करण्यात येत आहे. आहरण व संवितरण अधिकारी यांनी सदरचा निधी आहरीत करुन कार्यान्वयन यंत्रणा तथा नागपूर सुधार प्रन्यास यांना निधी वितरीत करावा.
०४. यासंबंधीचा खर्च मागणी क्र. एफ-२, मुख्य लेखाशिर्ष २२१७, नगर विकास, ८०, सर्वसाधारण, १९१, महानगरपालिकांना सहाय्य, (००) (८३) नागरी भागात स्मारके उभारण्यासाठी महानगरपालिकांना सहाय्यक अनुदान, ३१, सहाय्यक अनुदान (वेतनेतर), (२२१७ A०३८) या लेखाशिर्षाखाली सदर लेखाशिर्षांतर्गत सन २०२३-२४ करिता रुपये मंजूर अर्थसंकल्पीय तरतुदीमधून भागविण्यात यावा.
०५. नियोजन विभाग, अनौपचारीक संदर्भ क्र.२५०/१४४४, दि.१९.१०.२०२३ तसेच वित्त विभाग, अनौपचारीक संदर्भ क्र.३८४/व्यय-३, दि.२३.१०.२०२३ अन्वये प्राप्त सहमती व वित्त विभागाचे शासन परिपत्रक क्र.अर्थसं २०२३/प्र.क्र.४०/अर्थ-३, दि.१२.०४.२०२३ अनुसार सदर निधी वितरीत करण्यात येत आहे.