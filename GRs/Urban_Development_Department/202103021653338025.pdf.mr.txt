# Page 1
श्री. आर. ए. राजीव, भा.प्र.से. (१९८७) (सेवानिवृत्त) यांची महानगर आयुक्त, मुंबई महानगर प्रदेश विकास प्राधिकरण या पदी कंत्राटी तत्वावर नेमणूक करण्याबाबत.
महाराष्ट्र शासन
नगर विकास विभाग
शासन निर्णय क्रमांक: एमआरडी-२०२१/प्र.क्र.१२/नवि-७
मादाम कामा मार्ग, हुतात्मा राजगुरु चौक, चौथा मजला,
मंत्रालय, मुंबई - ४०० ०३२.
दिनांक:०२ मार्च, २०२१
संदर्भ: १. सामान्य प्रशासन विभाग, शासन निर्णय क्रमांक-संकीर्ण-२७१५/प्र.क्र.१००/१३, दि. ०८.०१.२०१६ २. सामान्य प्रशासन विभाग, शासन निर्णय क्रमांक-संकीर्ण-२७१५/प्र.क्र.१००/१३, दि. ०२.०३.२०१६ ३. सामान्य प्रशासन विभाग, शासन निर्णय क्रमांक-संकीर्ण-२७१५/प्र.क्र.१००/१३, दि. १७.१२.२०१६ ४. सामान्य प्रशासन विभाग, शासन निर्णय क्रमांक-संकीर्ण-२७१५/प्र.क्र.१००/१३, दि. २१.०२.२०१८
प्रस्तावनाः
मुंबई महानगर प्रदेश विकास प्राधिकरणामार्फत सद्यस्थितीमध्ये मेट्रो रेल्वे मार्ग, मुंबई पारबंदर प्रकल्प असे महत्वाकांक्षी प्रकल्प तसेच महत्वाच्या अन्य प्रकल्पांची कामे प्रगतीपथावर आहेत. महानगर आयुक्त, मुंबई महानगर प्रदेश विकास प्राधिकरण हे पद प्रशासकीय दृष्ट्या अतिशय महत्वाचे असून प्राधिकरणामार्फत राबविण्यात येणारे प्रकल्प व त्यानुषंगाने इतर कामकाज यांचे सनियंत्रण करणे याची जबाबदारी सदर पदावरील अधिकारी पार पाडतात. श्री. आर. ए. राजीव, भा.प्र.से. हे दि. २८.०२.२०२१ (म.नं.) शासन सेवेतून नियत वयोमानानुसार महानगर आयुक्त, मुंबई महानगर प्रदेश विकास प्राधिकरण या पदावरून सेवानिवृत्त झाले आहेत. श्री. आर. ए. राजीव यांच्या अनुभवाचा व कार्यक्षमतेचा विचार करता प्राधिकरणामार्फत राबविण्यात येत असलेले प्रकल्प मार्गी लावण्याकरीता त्यांच्या अनुभवाचा व कार्यक्षमतेचा फायदा होईल हि बाब विचारात घेऊन त्यांना महानगर आयुक्त, मुंबई महानगर प्रदेश विकास प्राधिकरण या पदावर कंत्राटी तत्वावर नियुक्त करण्याची बाब शासनाच्या विचाराधीन होती.
शासन निर्णय
श्री. आर. ए. राजीव, भा.प्र.से. (१९८७) (सेवानिवृत्त) यांची दि. १ मार्च २०२१ पासून ३ महिन्याच्या कालावधीकरिता (दि. ३१ मे, २०२१ पर्यंत) महानगर आयुक्त, मुंबई महानगर प्रदेश विकास प्राधिकरण या पदी कंत्राटी तत्वावर नियुक्त करण्यात येत आहे.
२. सदर कंत्राटी तत्वावर नियुक्तीच्या संदर्भातील अटी व शर्ती पुढील प्रमाणे राहतीलः
१. श्री. राजीव यांना सेवानिवृत्तीपूर्वी मिळत असलेल्या एकूण वेतनातून (मूळ वेतन व महागाई भत्ता धरून) त्यांना आता मिळत असलेले निवृत्ती वेतन (महागाई भत्ता आणि अंशराशीकृत निवृत्तीवेतनासह) वजा केल्यानंतर होणारी रक्कम मासिक पारिश्रमिक म्हणून निश्चित करण्यात यावी.
# Page 2
शासन निर्णय क्रमांकः एमआरडी-२०२१/प्र.क्र.१२/नवि-७
२. श्री. राजीव हे कंत्राटी तत्वावर महानगर आयुक्त म्हणून कार्यरत असेपर्यंत त्यांना महानगर आयुक्त, मुंबई महानगर प्रदेश विकास प्राधिकरण या पदासाठी अनुज्ञेय असलेल्या सर्व सेवा सवलती व भत्ते अनुज्ञेय असतील.
३. सदर नियुक्तीच्या कालावधीत श्री. राजीव हे महानगर आयुक्त, मुंबई महानगर प्रदेश विकास प्राधिकरण या पदाचे कर्तव्य पालन करीत असताना या कालावधीत त्यांना राज्य शासकीय सेवेतील अधिका-यांना लागू असलेले वर्तणुक तसेच, शिस्त व अपील या संबंधीचे सर्व नियम लागू राहतील.
४. उपरोक्त अटी व शर्तींसोबतच शासन निश्चित करेल अशा अटी व शर्ती श्री. राजीव यांच्यावर बंधनकारक राहतील.