# Page 1
राज्यातील महानगरपालिका/नगरपरिषदांमध्ये अग्निशमन सेवेचे सक्षमीकरण करण्यासाठी
राबविण्यात येणाऱ्या महाराष्ट्र अग्निसुरक्षा अभियानात सुधारणा करणेबाबत.
महाराष्ट्र शासन
नगर विकास विभाग
शासन निर्णय क्रमांक -अशसे-२०१९/प्र.क्र.६१/नवि-०४
मंत्रालय, मुंबई - ४०० ०३२.
दिनांक :- १२ मार्च २०२१.
वाचा : नगर विकास विभाग, शासन निर्णय, क्र. अशस-१४०७/प्र.क्र.२११/नवि-२०,दि.३१ ऑगस्ट,२००९.
प्रस्तावना : महाराष्ट्रातील ड-वर्ग महानगरपालिका, नगरपरिषदा तसेच नगरपंचायती यांच्या
अग्निशमन सेवेतील तुट भरुन काढण्याकरीता व राज्यातील अग्निशमन सेवेचे सक्षमीकरण करण्याकरीता विविध आवश्यक उपाययोजना करण्याच्या दृष्टीने वाचा येथील दिनांक ३१
ऑगष्ट,२००९च्या शासन निर्णयान्वये "महाराष्ट्र अग्निसुरक्षा अभियान" राबविण्याचा निर्णय शासनाने घेतला आहे. या अभियानाअंतर्गत स्थानिक स्वराज्य संस्थामध्ये अग्निशमन केंद्राची उभारणी व
अग्निशमन यंत्रणासामुग्रीची खरेदीसाठी अनुदान वितरीत करण्यात येते. दिनांक ३१ ऑगष्ट,२००९ च्या शासन निर्णयानुसार अग्नीशमन केंद्राच्या प्रकारानुसार अग्नीशमन केंद्र बांधकामासाठी अनुज्ञेय खर्च व अनुज्ञेय खर्चाच्या मर्यादा निश्चित करण्यात आल्या आहेत. सदर अनुज्ञेय खर्चाच्या मर्यादेत सुधारणा करण्याचे तसेच वित्तीय आकृतीबंधात सुधारणा करण्याची बाब शासनाच्या विचाराधीन होती.
शासन निर्णय : महाराष्ट्र अग्निसुरक्षा अभियानाअंतर्गत अग्निशमन केंद्र बांधणी व अग्निशमन वाहनाच्या खरेदीसाठी अनुज्ञेय खर्चाची मर्यादा पुढीलप्रमाणे सुधारीत करण्यास शासन मंजुरी देण्यात येत आहे.
----------------------------------------------------------------------------------
|  | अ.क्र. |  |  | अग्निशमन केंद्र / अग्निशमन वाहन |  |  | अनुज्ञेय खर्चाची मर्यादा (रु.कोटीत) |  |
| १ | अग्निशमन केंद्र प्रकार -१ (FS-I) | २.०० |
| २ | अग्निशमन केंद्र प्रकार -२ (FS-II) | १.५० |
| ३ | अग्निशमन केंद्र प्रकार -३ (FS-III) | १.२५ |
| ४ | अग्निशमन केंद्र प्रकार -४ (FS-IV) | १.०० |
| ५ | अग्निशमन वाहन | ०.५५ |
----------------------------------------------------------------------------------
२. महाराष्ट्र अग्निसुरक्षा अभियानाअंतर्गत शासन हिस्सा व ना.स्था. स्व. सं यांचा हिस्सा याबाबतचा
वित्तीय आकृतीबंध पुढीलप्रमाणे सुधारीत करण्यास शासन मंजुरी देण्यात येत आहे.
# Page 2
शासन निर्णय क्रमांकः-अशसे -२०१९/प्र.क्र.६१/नवि-४
----------------------------------------------------------------------------------------
|  | अ.क्र. |  |  | नागरी स्थानिक स्वराज्य |  |  | शासन अनुदानाची |  |  | नागरी स्थानिक स्वराज्य संस्थाच्या |  |
|  | संस्था | टक्केवारी | हिश्श्याची टक्केवारी |
| १ | महानगरपालिका ड वर्ग | ७०% | ३०% |
| २ | नगरपरिषदा - अ वर्ग | ८०% | २०% |
| ३ | नगरपरिषदा - ब वर्ग | ९०% | १०% |
| ४ | नगरपरिषदा क वर्ग | ९०% | १०% |
| ५ | नगरपंचायत | ९०% | १०% |
----------------------------------------------------------------------------------------
३. सद्यस्थितीत ज्या नागरी स्वराज्य संस्थाकडे अस्तित्वात असलेले अग्निशमन वाहन कालबाह्य
झालेले आहे, अशा नागरी स्वराज्य संस्थांना देखील उपरोक्त परिच्छेद क्र.१ व २ प्रमाणे अनुज्ञेय
अनुदानाची सुधारीत मर्यादा व सुधारीत वित्तीय आकृतीबंधानुसार अग्निशमन वाहन अनुज्ञेय राहील.
४. यानुसार राज्यातील नागरी स्थानिक स्वराज्य संस्थांनी आपले प्रस्ताव संचालक, महाराष्ट्र अग्नीशमन सेवा संचालनालय यांच्याकडे सादर करावेत. संचालक, महाराष्ट्र अग्नीशमन सेवा
संचालनालय यांनी केंद्रीय गृह मंत्रालयाच्या स्थायी अग्नीशमन सल्लागार कौन्सीलच्या मार्गदर्शक
तत्वातील अपेंडीक्स-९ - ए नुसार वाहन निर्लेखीत करण्याबाबतच्या मार्गदर्शक सुचना विचारात घेऊन नागरी स्वराज्य संस्थाकडे सद्यस्थितीत अस्तित्वात असलेले वाहन निर्लेखीत केले
असल्याबाबतची खातरजमा करुन नवीन अग्नीशमन वाहन खरेदीचे प्रस्ताव शासनास सादर करावेत.
५. वाचा येथील दिनांक ३१ ऑगस्ट, २००९ च्या शासन निर्णयातील इतर अटी व शर्ती कायम
राहतील.
६. नागरी स्थानिक स्वराज्य संस्थांनी उपरोक्त परिच्छेद क्र.१ व २ प्रमाणे अनुज्ञेय अनुदानाची
सुधारीत मर्यादा व सुधारीत वित्तीय आकृतीबंधानुसार वाचा येथील दिनांक ३१ ऑगस्ट, २००९ च्या
शासन निर्णयानुसार विहीत कार्यपद्धती अनुसरुन प्रस्ताव शासनास सादर करावेत.
# Page 3