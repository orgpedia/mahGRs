# Page 1
सह संचालक, नगर रचना संवर्गातील अधिकाऱ्यांच्या मध्यावधी बदल्या / प्रतिनियुक्ती बाबत...
महाराष्ट्र शासन
नगर विकास विभाग,
शासन निर्णय बदली - ५८१९/प्र.क्र.१२९/नवि-२७,
मादाम कामा मार्ग, हुतात्मा राजगुरु चौक,
चौथा मजला, मंत्रालय, मुंबई-४०० ०३२.
दिनांक : १६ ऑगस्ट, २०१९.
प्रस्तावना :
संचालक, नगररचना व मुल्य निर्धारण विभागाच्या आस्थापनेवरील सहसंचालक, नगर रचना संवर्गातील अधिकाऱ्यांच्या प्रशासकीय कारणास्तव मध्यावधी बदल्या/प्रतिनियुक्तीने पदस्थापना देण्याची बाब शासनाच्या विचाराधीन होती. सदर पदावरील अधिकाऱ्यांच्या बदल्या प्रतिनियुक्तीने पदस्थापना याबाबत पुढीलप्रमाणे शासन आदेश देण्यात येत आहेत :
शासन निर्णय :
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील कलम ४ (४) (दोन) व कलम ४ (५) मधील तरतुदींनुसार तसेच महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील परिशिष्ट-तीन, नियम ४० (१) (२) (३) (४) व परिशिष्ट-दोन मधील अटी व शर्तीनुसार व प्रशासकीय कारणास्तव खालील विवरणपत्रात दर्शविण्यात आल्यानुसार संचालक, नगररचना व मुल्य निर्धारण विभागाच्या आस्थापनेवरील सहसंचालक, नगर रचना संवर्गातील अधिकाऱ्यांच्या मध्यावधी बदल्या करुन बदली/ प्रतिनियुक्तीने पदस्थापना करण्यात येत आहे.
-------------------------------------------------------------------------------------------------------------------------------------------------------------------
| अ. क्र. | अधिकाऱ्याचे नांव | सध्याचे कार्यालय | बदली/प्रतिनियुक्ती नंतरचे कार्यालय |
| १. | श्री.न.रा.कावळे सह  |  संचालक, नगर रचना | सहसंचालक, नगर रचना, औरंगाबाद  |  विभाग, औरंगाबाद | सहसंचालक, नगर रचना, महाराष्ट्र राज्य रस्ते विकास महामंडळ, मुंबई (प्र.नि.) |
|  | श्री.प्र.ग.भुक्ते सह  |  संचालक, नगर रचना | सहसंचालक, नगर रचना,  |   |  अंमलबजावणी कक्ष, पुणे | सहसंचालक, नगर रचना, कोकण विभाग, नवी मुंबई. |
-------------------------------------------------------------------------------------------------------------------------------------------------------------------
०३. संचालक, नगर रचना व मूल्यनिर्धारण संचालनालय, महाराष्ट्र राज्य, पुणे यांनी वरील अधिकाऱ्यांना बदलीने/प्रतिनियुक्तीने पदस्थापना करण्यात आलेल्या ठिकाणी रुजू होण्याकरिता आवश्यक ते कार्यकारी आदेश तातडीने निर्गमित करण्याची कार्यवाही करावी.
०४. या आदेशान्वये प्रतिनियुक्तीने पदस्थापना करण्यात आलेल्या अधिकाऱ्यांनी संचालक, नगर रचना व मूल्यनिर्धारण संचालनालय, महाराष्ट्र राज्य, पुणे यांचे बदली/प्रतिनियुक्तीबाबतचे कार्यकारी आदेश प्राप्त होताच बदली/प्रतिनियुक्तीच्या ठिकाणी तातडीने रुजू व्हावे.
०५. उपरोक्त अधिकाऱ्यांची सार्वजनिक सेवेच्या हितार्थ व प्रशासकीय सोयीच्या दृष्टीने बदली/प्रतिनियुक्तीने पदस्थापना करण्यात येत असल्याने त्या अधिकाऱ्यांना नियमानुसार अनुज्ञेय पदग्रहण अवधी व संयुक्त बदली अनुदान मंजूर करण्यात यावे.
०६. सदरहू आदेशान्वये बदली/प्रतिनियुक्तीने पदस्थापना करण्यात आलेल्या अधिकाऱ्यांनी नियुक्तीच्या ठिकाणी हजर न झाल्यास वा राजकीय दबाव आणून बदली रद्द करण्याचा प्रयत्न केल्यास त्याची संबंधित अधिकाऱ्यांच्या गोपनीय अहवालात नोंद
# Page 2
शासन निर्णय क्रमांकः बदली - ५८१९/प्र.क्र.१२९/नवि-२७,
घेण्यात येईल. तसेच राजकीय दबावाबाबतची कृती महाराष्ट्र नागरी सेवा (वर्तणूक) नियम, १९७९ मधील नियम ३ (३) व २३ चे उल्लंघन करणारी असल्यामुळे ती गैरवर्तणूक समजून संबंधितांविरुध्द शिस्तभंगविषयक कारवाई करण्यात येईल, याची नोंद घेण्यात यावी.