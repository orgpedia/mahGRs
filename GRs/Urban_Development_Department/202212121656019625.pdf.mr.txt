# Page 1
राज्यस्तरीय नगरपरिषद संवर्गातील कर्मचाऱ्यांना मुख्याधिकारी गट-ब संवर्गात मर्यादित विभागीय परिक्षेच्या गुणवत्तेनुसार परिविक्षाधीन प्रशिक्षणार्थी मुख्याधिकारी गट-ब पदावर On field Training स्वरुपात नियुक्त्या देण्याबाबत.
महाराष्ट्र शासन
नगर विकास विभाग
शासन आदेश क्रमांक : एमसीओ-२०२१/प्र.क्र.८७/नवि-१४
मुख्य इमारत (४ था मजला), मंत्रालय,
हुतात्मा राजगुरू चौक, मादाम कामा रोड,
मुंबई- ४०० ०३२
दिनांक : १२ डिसेंबर, २०२२.
वाचा:- १) नगर विकास विभाग, शासन निर्णय क्र.एमसीओ-२०१२/प्र.क्र.१५१/नवि-१४, दि.१५.०५.२०१७ २) नगर विकास विभाग, शासन अधिसूचना क्र.एमसीओ-२०१२/प्र.क्र.१५१/नवि-१४, दि.०६.०३.२०१९.
३) नगरपरिषद प्रशासन संचालनालयाकडील दि.१८.०५.२०२२ रोजीचा प्रस्ताव.
शासन आदेश:
नगरपरिषद राज्यस्तरीय संवर्ग कर्मचाऱ्यांना मुख्याधिकारी गट-ब संवर्गातील १०% पदांवर मर्यादित विभागीय स्पर्धा परिक्षेद्वारे पदोन्नतीने नियुक्तीची संधी उपलब्ध करुन देण्याबाबतचा धोरणात्मक निर्णय शासनाने संदर्भ क्र.१ येथील शासन निर्णयान्वये घेतला होता.
२. तद्नुषंगाने संदर्भ क्र. २ येथील अधिसूचनेन्वये महाराष्ट्र राज्य नगरपरिषद मुख्याधिकारी सेवा (सेवा भरती व सेवेच्या शर्ती) नियम, सुधारित करण्यात येऊन मुख्याधिकारी, गट-ब मधील १०% पदांवर मर्यादीत विभागीय स्पर्धा परीक्षेद्वारे गुणवत्तेनुसार निवडलेल्या सुयोग्य व्यक्तींना नियुक्तीची तरतूद विहीत करण्यात आली होती.
३. सदर नियमातील तरतूदीनुसार नगरपरिषद प्रशासन संचालनालयामार्फत राज्यस्तरीय नगरपरिषद संवर्ग कर्मचाऱ्यांमधून मर्यादित विभागीय स्पर्धा परिक्षेद्वारे गुणवत्तेनुसार निवडलेल्या कर्मचाऱ्यांना नियुक्ती देण्याबाबतचा प्रस्ताव नगरपरिषद प्रशासन संचालनालयाने संदर्भ क्र.३ अन्वये सादर केला होता.
४. तद्नुसार, सदर परिक्षेतील अंतिम निकालाव्दारे गुणवत्ताक्रमांकानुसार मुख्याधिकारी गट-ब या संवर्गासाठी निवड झालेल्या खालील उमेदवारांना मुख्याधिकारी गट-ब पदावर प्रशिक्षणार्थी परिविक्षाधीन मुख्याधिकारी म्हणून On field Training स्वरुपात नियुक्ती देऊन त्यांची पदस्थापना त्यांच्या नावासमोर स्तंभ क्र. ३ येथे दर्शविलेल्या नगरपरिषदा/नगरपंचायतींमध्ये करण्यात येत आहे:
---------------------------------------------------------------------------------------------------------------------------------------------------------------
| अ.क्र. | अधिकाऱ्यांचे नाव व पदनाम | परिविक्षाधीन प्रशिक्षणार्थी मुख्याधिकारी पदावर प्रस्तावित पदस्थापना |
| १. | श्री ज्ञानेश सुहास सोनवाणे, महाराष्ट्र नगरपरिषद अभियांत्रिकी (संगणक) सेवा, श्रेणी-क (गट- क) (स्वगृह - चंद्रपूर) | मुख्याधिकारी, दिग्रस नगरपरिषद, जि. यवतमाळ. |
---------------------------------------------------------------------------------------------------------------------------------------------------------------
४. उपरोक्त प्रशिक्षणार्थी परीविक्षाधीन मुख्याधिकारी, गट-ब यांनी त्यांना नियुक्ती देण्यात आलेल्या नगरपरिषदेमध्ये तात्काळ रुजू व्हावे. नगरपरिषदेवर नियुक्ती देण्यात आलेल्या परीविक्षाधीन मुख्याधिकारी, गट-ब
# Page 2
शासन आदेश क्रमांकः एमसीओ-२०२१/प्र.क्र.८७/नवि-१४
यांनी संबंधित जिल्हाधिकाऱ्यांकडे त्यांचा रुजू अहवाल सादर करावा. संबंधित जिल्हाधिकाऱ्यांनी त्यांना रुजू करून घ्यावे व नियुक्ती देण्यात आलेल्या ठिकाणी संबंधित परीविक्षाधीन प्रशिक्षणार्थी मुख्याधिकारी हजर झाले आहेत, याची खात्री करून घेऊन, जिल्हा प्रशासन अधिकारी यांनी तसा अनुपालन अहवाल ashok.lakkas@nic.in या ई-मेल पत्त्यावर सादर करावा.
५. संबंधित प्रशिक्षणार्थी परीविक्षाधीन मुख्याधिकारी, गट-ब यांच्या उपरोक्तनुसारची नियुक्ती ही प्रशिक्षणार्थी परिविक्षाधीन स्वरुपातातील On Field Training स्वरूपात आहेत.
६. संबंधित प्रशिक्षणार्थी परिविक्षाधीन मुख्याधिकाऱ्यांचे पायाभूत, कार्यानुभवाबाबतचा व अनुषंगिक प्रशिक्षण कार्यक्रम तसेच परिविक्षा कालावधीतील विभागीय परिक्षा आयुक्त तथा संचालक, नगरपरिषद प्रशासन संचालनालय यांनी निश्चित करावे.
७. उपरोक्त प्रशिक्षणार्थी परीविक्षाधीन मुख्याधिकारी यांना प्रशिक्षण कार्यक्रम पुर्ण करणे व परिक्षा उत्तीर्ण होणे बंधनकारक असेल. याबाबत शासनाच्या प्रचलित सेवा विषयक नियमातील तरतूदी लागू राहतील.