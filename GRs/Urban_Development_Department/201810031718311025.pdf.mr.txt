# Page 1
राज्यातील सर्व नियोजन प्राधिकरणे / विशेष नियोजन प्राधिकरणे तसेच मंजूर प्रादेशिक योजना क्षेत्राकरीता एकत्रीकृत विकास नियंत्रण नियमावली तयार करणेसाठी द्विसदस्यीय समितीचे गठण करणेबाबत.
महाराष्ट्र शासन
नगर विकास विभाग
शासन निर्णय क्र. टिपीएस-१८१८/प्र.क्र.२३६/२०१८/नवि-१३
मंत्रालय, मंबई - ४०००३२,
दिनांक : ०३ ऑक्टोबर, २०१८
पहा : शासन निर्णय क्र.टिपीएस-१८१७/५०१/प्र.क्र.५८/१७/नवि-१३, दि.०५/०६/२०१७.
प्रस्तावना : महाराष्ट्र प्रादेशिक नियोजन नगर रचना व अधिनियम, १९६६ अन्वये वेळोवेळी राज्यातील नियोजन प्राधिकरणांकरीता / विशेष नियोजन प्राधिकरणांकरीता विकास योजना तसेच उर्वरीत प्रदेशासाठी प्रादेशिक योजना मंजूर करण्यात आलेल्या आहेत. त्यासोबतच त्या-त्या क्षेत्रासाठी लागु करावयाचे विकास नियंत्रण आणि प्रोत्साहन नियमावली मंजूर करण्यात आलेली आहे.
सद्यस्थितीत राज्यात वेगवेगळ्या क्षेत्रासाठी वेगवेगळ्या विकास नियंत्रण व प्रोत्साहन नियमावली लागू आहेत. तसेच विशेष नियोजन प्राधिकरणे, नवनगर विकास प्राधिकरणे यांच्या स्वतंत्र विकास नियंत्रण नियमावली वापरात आहेत. सदर मंजूर विकास नियंत्रण नियमावली एकत्रीत करुन यापुर्वी शासन निर्णय दि.०५/०६/२०१७ अन्वये प्रसिध्द करणेत आलेल्या आहेत.
राज्यात उपरोक्त नमूद केल्यानुसार वेगवेगळ्या विकास नियंत्रण व प्रोत्साहन नियमावली लागू असल्यामुळे अभियंते / वास्तुविशारद यांना येणाऱ्या अडचणी विचारात घेता तसेच Ease Of Doing Business अंतर्गत व्यवसाय सुलभतेच्या दृष्टीकोनातुन संपुर्ण राज्यामध्ये एकत्रीकृत अशी सर्वसमावेशक विकास नियंत्रण नियमावली असण्याची गरज असल्याचे शासनाचे मत झालेले आहे.
त्यामुळे राज्यातील सर्व क्षेत्राच्या मंजूर विकास नियंत्रण नियमावलीतील तरतूदींचा योग्य तो विचार करुन सुधारीत एकत्रीकृत सर्व समावेशक विकास नियंत्रण व प्रोत्साहन नियमावली तयार करण्यासाठी नगररचना विषयक तज्ञ सदस्यांची द्विसदस्यीय समिती गठीत करण्याचा प्रस्ताव शासनाच्या विचाराधीन होता.
शासन निर्णय : नगरविकास विभागाने शासन निर्णय क्र. टिपीएस-१८१७/५०१/प्र.क्र.५८/१७ / नवि-१३, दि.०५/०६/२०१७ द्वारे एकत्रित करुन प्रसिध्द केलेल्या सर्व विकास नियंत्रण नियमावलींचा तसेच NAINA नवी मुंबई एअर पोर्ट इन्फ्लुएन्स नोटीफाईड एरिया विकास नियंत्रण नियमावलीचा विचार करुन सुधारीत एकत्रीकृत सर्व समावेशक विकास नियंत्रण नियमावली तयार करुन शासनास सादर करणेसाठी खालीलप्रमाणे द्विसदस्यीय समिती गठीत करण्यात येत आहे.
# Page 2
शासन निर्णय क्रमांकः टिपीएस-१८१८/प्र.क्र.२३६/२०१८/नवि-१३
---------------------------------------------------------------
| १. | श्री.भ.व.कोलटकर, सेवानिवृत्त सह संचालक, नगर रचना | सदस्य |
| २. | श्री.य.शं. कुलकर्णी, सेवानिवृत्त उप संचालक, नगर रचना | सदस्य |
---------------------------------------------------------------
०२. या समितीची कार्यकक्षा खालीलप्रमाणे राहील :
सदर शासन निर्णयातील प्रस्तावनेनुसार सुधारीत एकत्रीकृत सर्व समावेशक विकास नियंत्रण नियमावली तयार करुन या निर्णयाच्या दिनांकापासून ३ महिन्यांत शासनास सादर करणे.
०३. उक्त समिती सदस्यांना रु.७.५० लक्ष प्रत्येकी (एकूण रु.१५.०० लक्ष ) या प्रमाणे ठोक स्वरुपात मानधन म्हणून अदा करण्यास मान्यता देण्यात येत आहे.