# Page 1
नागरी स्थानिक स्वराज्य संस्थांना मंजर निधीच्या विनियोगाबाबत महाराष्ट्र शासन
नगर विकास विभाग
शासन निर्णय क्रमांकः संकीर्ण-११९८/प्र.क्र.३०/नवि-०४
मंत्रालय, मुंबई-४०० ०३२
दिनांक:- १५ डिसेंबर, २०१८
संदर्भ :
१. शासन निर्णय, नगर विकास विभाग, समक्रमांक, दिनांक १२ मार्च, २०१८.
२. शासन निर्णय, नगर विकास विभाग, सम क्रमांक, दिनांक ४ जून, २०१८.
३. शासन निर्णय, नगर विकास विभाग, सम क्रमांक, दिनांक ९ ऑगस्ट, २०१८.
प्रस्तावना :
नगर विकास विभागाकडून विविध योजनांतर्गत नागरी स्थानिक स्वराज्य संस्थांना मंजूर करण्यात आलेल्या निधीच्या विनियोग विहित कालावधीत न केल्यामुळे अशा अखर्चित झालेल्या निधी संदर्भात करावयाच्या कार्यवाहीबाबतच्या सविस्तर सूचना व कालमर्यादा समक्रमांकाच्या संदर्भाधीन शासन निर्णय क्र.१,२ व ३ अन्वये देण्यात आल्या आहेत.त्यामध्ये नमुद कालमर्यादेत सुधारणा करण्याची बाब शासनाच्या विचाराधीन होती.
शासन निर्णय :
सन २०१४-१५, सन २०१५-१६ व सन २०१६-१७ या वित्तीय वर्षात राज्यातील महानगरपालिका/ नगरपरिषदा / नगरपंचायती यांना नगर विकास विभागामार्फत वितरीत करण्यात आलेला व अद्याप अखर्चित असलेला निधी खर्च करण्यास दिनांक ३१ मार्च,२०१९ पर्यंत अंतीम मुदतवाढ देण्यात येत आहे.
०२. संदर्भ क्र. १, २ व ३ येथील शासन निर्णयान्वये यापुर्वीच शासन जमा करण्यात आलेल्या निधीबाबत सदर आदेश लागु राहणार नाहीत.
०३ सदर निधी विहित मुदतीत खर्च करण्याची संयुक्त जबाबदारी संबधीत जिल्हाधिकारी, संबधीत आयुक्त/मुख्याधिकारी व संबधीत महापौर/नगराध्यक्ष यांची राहील.
०४. दिनांक ३१ मार्च, २०१९ अखेर खर्च न होणारा निधी तात्काळ शासन जमा करण्याची संयुक्त जबाबदारी संबधीत जिल्हाधिकारी, संबधीत आयुक्त / मुख्याधिकारी व संबधीत महापौर/नगराध्यक्ष यांची राहील.
# Page 2
शासन निर्णय क्रमांक :- संकीर्ण- ११९८/प्र.क्र.३०/नवि-०४, दिनांक १५ डिसेंबर, २०१८