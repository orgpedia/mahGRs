# Page 1
स्वच्छ महाराष्ट्र अभियान (नागरी) च्या अमंलबजावणीसाठी संबंधित जिल्ह्याचे जिल्हा प्रशासन अधिकारी यांना “ जिल्हा समन्वय अधिकारी” म्हणून घोषित करण्याबाबत.
महाराष्ट्र शासन,
नगर विकास विभाग,
शासन परिपत्रक क्र.एमसीओ-२०१८/प्र.क्र.२८६/नवि-१४,
मंत्रालय, मुख्य इमारत (४ था मजला),
हुतात्मा राजगुरू चौक, मादाम कामा रोड,
मुंबई ४०० ०३२.
दिनांक २५ ऑक्टोबर, २०१८
शासन परिपत्रक:
केंद्र शासनाच्या स्वच्छ भारत अभियानाच्या धर्तीवर राज्यामध्ये स्वच्छ महाराष्ट्र अभियानाची अंमलबजावणी मिशन मोड पध्दतीने सुरू आहे. सन २०१८ मध्ये केंद्र शासनाने स्वच्छतेच्या अनुषंगाने केलेल्या “स्वच्छ सर्वेक्षण-२०१८” मध्ये राज्यातील २६० शहरे सहभागी झाली होती. यापैकी ९ शहरांना राष्ट्रीय बक्षिसांसह राज्यास दुसऱ्या क्रमांकाचे बक्षिस प्राप्त झाले आहे.
२. केंद्र शासनामार्फत “स्वच्छ सर्वेक्षण २०१९" दि. ०४ जानेवारी ते ३१ जानेवारी, २०१९ या कालावधीत संपूर्ण देशामध्ये होणार आहे. या सर्वेक्षणात राज्यातील नवनिर्मित नगरपंचायतींसह एकूण ३८४ शहरे सहभागी होणार असून, या शहरांनी आपली माहिती केंद्र शासनाच्या पोर्टलवर ऑक्टोबर २०१८ पासून दरमहा भरावयाची आहे. तसेच, सर्वेक्षणातंर्गत निर्धारित लक्ष्य विहित कालावधीत पूर्ण करावयाची आहेत.
३. “स्वच्छ सर्वेक्षण-२०१९” मध्ये राज्यातील सर्व शहरांमार्फत करण्यात येत असलेल्या कार्यवाहीचे सनियंत्रण सध्या विभागस्तरावरून प्रादेशिक उपसंचालक, नगरपरिषद प्रशासन, यांच्या मार्फत करण्यात येत आहे. परंतु, या सर्वेक्षणात सहभागी झालेल्या शहरांची मोठी संख्या व विहित कालावधीत पूर्ण करावयाची लक्षे विचारात घेता याचे संनियंत्रण जिल्हास्तरावरूनही होणे आवश्यक आहे. यास्तव, “स्वच्छ सर्वेक्षण-२०१९” करिता संबंधित जिल्ह्यातील जिल्हा प्रशासन अधिकारी यांना “जिल्हा समन्वय अधिकारी” म्हणून घोषित करण्यात येत आहे.
४. जिल्हा समन्वय अधिकारी यांच्या “स्वच्छ सर्वेक्षण-२०१९” करीताच्या कर्तव्ये व जबाबदाऱ्या पुढील प्रमाणे राहतील: (१) जिल्ह्यातील सर्व नगरपरिषदा / नगरपंचायतींमध्ये स्वच्छ सर्वेक्षण २०१९ च्या अनुषंगाने चालू असलेल्या कार्यवाही बाबत मार्गदर्शन करणे. तसेच, आवश्यकतेनुसार संबधित शहरास प्रत्यक्ष भेट देवून समन्वय साधणे व आढावा घेणे.
# Page 2
शासन परिपत्रक क्रमांकः एमसीओ-२०१८/प्र.क्र.२८६/नवि-१४,
(२) जिल्ह्यातील सर्व शहरांची स्वच्छ सर्वेक्षण-२०१९ च्या अनुषंगाने आवश्यक माहिती वेळोवेळी संकलित करून ती संबधित विभागाचे नगरपरिषद शाखेचे प्रादेशिक उपसंचालक यांना व शासनास वेळोवेळी पाठविणे.
(३) जिल्ह्यातील सर्व शहरे स्वच्छ सर्वेक्षण-२०१९ च्या अनुषंगाने केंद्र शासनाच्या पोर्टलवर जिल्ह्यातील शहरांमार्फत दरमहा भरावयाची माहिती विहित कालावधीत भरली जाईल याची दक्षता घेण्यात यावी. तसचे, जिल्ह्यातील शहरे स्वच्छ सर्वेक्षण-२०१९ च्या अनुषंगाने ठरवून दिलेली लक्ष्य (Targets) वेळोवळी पूर्ण करीत आहेत किंवा नाही याचे सनियंत्रण करणे व आवश्यकतेनुसार त्यांना ही लक्ष्य पूर्ण करण्यासाठी सहाय्य करणे.