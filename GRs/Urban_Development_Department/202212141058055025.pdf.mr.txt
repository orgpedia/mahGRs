# Page 1
सोलापूर महानगरपालिकेच्या आस्थापनेवरील श्री. संदिप भिमाशंकर कारंजे, नगर अभियंता यांची “अतिरिक्त आयुक्त" सोलापूर महानगरपालिका या पदावर निवडीने नियुक्ती करण्याबाबत.
महाराष्ट्र शासन
नगर विकास विभाग
शासन निर्णय क्रमांकः सोमपा-२०२२/प्र.क्र.१४४/नवि-१८
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक: १४ डिसेंबर, २०२२
वाचा - १) शासन निर्णय, नगर विकास विभाग संकीर्ण-१००५/वर्गीकरण/प्र.क्र.३७९/०५/नवि-२४, दि.०४.०५.२००६ २) शासन निर्णय, नगर विकास विभाग क्र. एमसीओ-१२११/प्र.क्र.१४/नवि-१४, दि.२८.०३.२०११ ३) शासन निर्णय, नगर विकास विभाग क्र. एमसीओ-१२११/प्र.क्र.१०५/नवि-१४, दि.११.११.२०११ ४) शासन निर्णय, नगर विकास विभाग क्र. एमसीओ-२०१४/प्र.क्र.२१८/नवि-१४, दि.०६.०१.२०१५ ५) शासन निर्णय, नगर विकास विभाग क्र. मिभाम- १६२१/प्र.क्र.५९/नवि-२८, दि.३०.०६.२०२१ ६) शासन निर्णय, नगर विकास विभाग क्र. सोमपा-२०१८/प्र.क्र.६४६/नवि-१८, दि.२८.१२.२०२१ ७) आयुक्त, सोलापूर महानगरपालिका यांचे पत्र क्र. नआ/ वै / ४६७, दि.२३.०९.२०२२ व पत्र क्र.नआ/वै/५२२, दि.१४.१०.२०२२ ८) निवड समितीची बैठक दि.०१.१२.२०२२ रोजीचे इतिवृत्त
शासन निर्णय संदर्भांकित शासन निर्णय दि.२८.०३.२०११, दि.११.११.२०११, दि.०६.०१.२०१५ व दि.३०.०६.२०२१ अन्वये महानगरपालिकांमध्ये अतिरिक्त आयुक्त या पदावर निवडीने नियुक्तीसाठी कार्यपध्दती विहीत करण्यात आली आहे.
२. सोलापूर महानगरपालिकेच्या आस्थापनेवर शासन निर्णय दि. २८.१२.२०२१ नुसार अतिरिक्त आयुक्तांची २ पदे मंजूर असून त्यापैकी १ पद महानगरपालिकेच्या आस्थापनेवर कार्यरत असलेल्या अधिकाऱ्यामधुन निवडीने भरण्याची तरतुद दि.०६.०१.२०१५ रोजीच्या शासन निर्णयामध्ये नमूद आहे.
# Page 2
शासन निर्णय क्रमांकः सोमपा-२०२२/प्र.क्र.१४४/नवि-१८
३. या संदर्भात प्रशासक तथा आयुक्त सोलापूर महानगरपालिका यांच्याकडून दि.२३.०९.२०२२ रोजीच्या प्राप्त झालेल्या प्रस्तावास अनुसरुन तसेच अतिरिक्त आयुक्त पदावर निवडीने नियुक्तीसाठी गठीत केलेल्या शासन स्तरावरील निवड समितीची शिफारस विचारात घेऊन महाराष्ट्र महानगरपालिका अधिनियमातील कलम ३९ अ तसेच कलम ४५ अन्वये शासनास असलेल्या अधिकारास अनुसरून सोलापूर महानगरपालिकेच्या नगर अभियंता या पदी कार्यरत असलेल्या श्री. संदिप भिमाशंकर कारंजे यांची “अतिरिक्त आयुक्त" सोलापूर महानगरपालिका या पदावर निवडीने पदस्थापना करण्यास शासन मान्यता देण्यात येत आहे.
४. सदर प्रकरणी श्री. संदिप भिमाशंकर कारंजे हे महाराष्ट्र महानगरपालिका अधिनियम,
१९४९ च्या कलम ४५ अंतर्गत सोलापूर महानगरपालिकेच्या आस्थापनेवर कार्यरत असलेले एकमेव
अधिकारी असल्याने अतिरिक्त आयुक्त पदाच्या निवडीसाठी त्यांचा विचार करण्यात आला असून
सदर बाब अन्य प्रकरणी पूर्वोधारण म्हणून समजण्यात येऊ नये.
५. आयुक्त, सोलापूर महानगरपालिका यांनी श्री. संदिप भिमाशंकर कारंजे यांना अतिरिक्त आयुक्त, सोलापूर महानगरपालिका या पदावर तात्काळ रुजु करून घ्यावे.
६. श्री. संदिप भिमाशंकर कारंजे यांनी अतिरिक्त आयुक्त सोलापूर महानगरपालिका या पदाचा कार्यभार तात्काळ स्वीकारावा. तसेच आयुक्त सोलापूर महानगरपालिका यांनी याबाबतचा अनुपालन अहवाल शा स सादर करावा.