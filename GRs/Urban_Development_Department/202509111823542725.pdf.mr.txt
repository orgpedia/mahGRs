# Page 1
मुंबई नागरी परिवहन प्रकल्प ३ब (MUTP-३B) या प्रकल्पासाठी राज्य
शासनाचा ५० टक्के आर्थिक सहभाग
देण्यास तसेच प्रकल्पासाठी आवश्यक अनुषंगिक बाबींना राज्य शासनाची
मान्यता देणेबाबत.
महाराष्ट्र शासन
नगर विकास विभाग
शासन निर्णय क्रमांक : एमआरडी-३३२५/प्र.क्र.१०१/नवि-७,
मंत्रालय, मुंबई ४०० ०३२.
दिनांक : ११ सप्टेंबर, २०२५.
प्रस्तावना :-
मुंबई महानगर प्रदेश क्षेत्रामध्ये मध्य आणि पश्चिम रेल्वे मार्गावर एकूण ३८५ किलोमीटर इतके मुंबई
उपनगरीय रेल्वेजाळे पसरलेले आहे. उपनगरीय भागात दररोज ३१०० पेक्षा अधिक रेल्वेच्या फ़ेऱ्यांद्वारे
साधारणपणे ७.५ दशलक्ष प्रवाशी प्रवास करतात. उपनगरीय रेल्वे गाड्यांमध्ये अत्यंत गर्दी असते आणि सर्वाधिक
गर्दीच्या वेळी प्रवाशांची संख्या ही साधारणपणे उपलब्ध रेल्वे गाड्यांच्या क्षमतेच्या चार पट अधिक असते.
भौगोलिक मर्यादा, लोकसंख्येचा विस्तार आणि व्यावसायिक क्षेत्रांच्या स्थानिकतेनुसार मुंबई चे उपनगरीय रेल्वे
जाळे हे मुंबईतील मुख्य सार्वजनिक परिवहनाचे साधन बनले आहे. मुंबई उपनगरीय रेल्वे प्रणालीस वाढत्या प्रवासी
वाहतुकीच्या गरजांना तोंड देण्यासाठी सक्षम बनवण्यासाठी, रेल्वे मंत्रालय आणि राज्य शासनाने मुंबई नागरी
परिवहन प्रकल्प-१, २, ३ आणि ३अ या प्रकल्पांना मान्यता दिली आहे. सध्या सुरु असलेले मुंबई नागरी परिवहन
प्रकल्प-१, २, ३ आणि ३अ प्रकल्प हे मुख्य मार्ग (Main Line) आणि उपनगरीय रेल्वे मार्ग यांच्यात संपूर्ण विभाजन
(segregation) करत नाहीत. त्यामुळे उपनगरीय रेल्वे प्रणाली सुरळीत राहण्यासाठी मुख्य मार्ग (Main Line) आणि
उपनगरीय रेल्वे मागांचे पूर्णत: विभाजन करणे आवश्यक आहे, जेणेकरून उपनगरीय रेल्वे मागांवर अतिरिक्त रेल्वे
गाड्या सुरू करता येतील. विशेषतः पनवेल-वसई विभागात ज्या ठिकाणी मोठ्या प्रमाणावर विकास होत आहे,
तिथे उपनगरीय रेल्वे मागांची गरज जाणवते.
मुंबई रेल्वे विकास महामंडळाने पश्चिम आणि मध्य रेल्वे तसेच इतर भागधारक संस्थांशी सल्लामसलत
करून पश्चिम आणि मध्य रेल्वे मागांमध्ये मुख्य रेल्वे मार्ग आणि उपनगरीय रेल्वे मार्ग यांचे विभाजन करणे
अत्यावश्यक असल्याचे नमूद केले आहे. त्या अनुषंगाने रेल्वेचे मुख्य मार्ग आणि उपनगरीय रेल्वे मागांचे विभाजन
पूर्ण करण्यासाठी आवश्यक असलेले विविध रेल्वे मार्गिका प्रकल्प एकत्रित करून समाविष्ट्ट करण्यात येवून सदर
योजना मुंबई नागरी परिवहन प्रकल्प-३ब (MUTP-३B) म्हणून सादर करण्यात आली आहे.
मुंबई नागरी परिवहन प्रकल्प-३ बी मध्ये खालील घटक अंतर्भूत आहेत :
१. बदलापूर-कर्जत दरम्यान ३ ऱ्या व ४ र्थ्या रेल्वे मार्गिकांची उभारणी,
२. आसनगाव ते कसारा दरम्यान ४थी रेल्वे मार्गिका
३. पनवेल ते वसई दरम्यान नवीन उपनगरीय रेल्वे कॉरिडॉर
उपरोक्त रेल्वे मार्गिका/कॉरिडॉरसाठी लागणाऱ्या रेल्वे गाड्यांची आवश्यकता एमयुटीपी-३ आणि
एमयुटीपी-३अ अंतर्गत घेण्यात आलेल्या रेल्वे गाड्यांमधून भागविण्यात येणार आहे, त्यामुळे एमयुटीपी-३ब अंतर्गत
पृष्ट्ठ ७ पैकी १
# Page 2
शासन निर्णय क्रमांकः एमआरडी-३३२५/प्र.क्र.१०१/नवि-७
कोणत्याही अतिरिक्त रेल्वे गाड्यांची आवश्यकता असणार नाही. एमआरव्हीसीने मुंबई नागरी परिवहन प्रकल्प-३ब
प्रकल्पातंर्गत बदलापूर-कर्जत दरम्यान ३ऱ्या व ४र्थ्या रेल्वे मार्गिकांची उभारणी (लांबी ३२.४६ किमी), आसनगाव
ते कसारा दरम्यान ४थी रेल्वे मार्गिका (लांबी ३४.९६६ किमी) व पनवेल ते वसई दरम्यान नवीन उपनगरीय रेल्वे
कॉरिडॉर (लांबी ६९.२२६ किमी) या एकूण लांबी १३६.६५२ कि.मी अशा उपनगरीय रेल्वे प्रकल्पांच्या एकूण
रू.१४९०७.४७ कोटी प्रकल्प पूर्णत्व किंमतीच्या सविस्तर प्रकल्प अहवालास मान्यता देण्याची बाब शासनाच्या
विचाराधीन होती. त्यानुषंगाने शासनाने पुढीलप्रमाणे निर्णय घेतला आहेः-
०२. शासन निर्णय :-
मुंबई नागरी परिवहन प्रकल्पांचे मुंबईच्या वाहतूक व्यवस्थेमधील महत्व लक्षात घेता मुंबई रेल्वे विकास
महामंडळाने सादर केलेल्या मुंबई नागरी परिवहन प्रकल्प टप्पा-३ब (MUTP-३B) या उपनगरीय रेल्वे विकास
प्रकल्पाची अंमलबजावणी करण्याबाबत या शासन निर्णयाद्वारे पुढीलप्रमाणे शासन मान्यता देण्यात येत आहे:
१.मुंबई रेल्वे विकास महामंडळाने सादर केलेल्या एकूण १३६.६५२ कि.मी. लांबी असलेल्या
रु. १४९०७.४७ कोटी प्रकल्प पूर्णत्वाच्या खर्चाच्या मुंबई नागरी परिवहन प्रकल्प-३ब अंतर्गत
बदलापूर-कर्जत दरम्यान ३ऱ्या व ४ र्थ्या रेल्वे मार्गिकांची उभारणी (३२.४६ किमी), आसनगाव ते
कसारा दरम्यान चौथी रेल्वे मार्गिका (३४.९६६ किमी) व पनवेल ते वसई दरम्यान नवीन
उपनगरीय रेल्वे कॉरिडॉर (६९.२२६ किमी) अशा उपनगरीय रेल्वे प्रकल्पाची अंमलबजावणी मुंबई
रेल्वे विकास महामंडळामार्फत करण्यास मान्यता देण्यात येत आहे.
२.सदर प्रकल्पाच्या रु. १४९०७.४७ कोटी खर्चामधील राज्य शासनाचा ५० टक्के म्हणजेच
रु. ७४५३.७३ कोटी इतका आर्थिक सहभाग देण्यास मान्यता देण्यात येत आहे.
३.सदरहु प्रकल्पामध्ये राज्य शासनाच्या हिश्याची ५०% रक्कम रु. ७४५३.७३ कोटी रक्कम थेट
राज्य शासनार्माफ़त अर्थसंकल्पाद्वारे देण्यास मान्यता देण्यात येत आहे.
४.सदर प्रकल्पांतर्गतच्या प्रकल्पबाधितांचे (PAP) पुनर्वसन व पुनर्वसाहत आंतरराष्ट्रीय वित्तीय
संस्थेची सहमती घेऊन "मुंबई नागरी परिवहन प्रकल्प पुनर्वसन व पुनर्वसाहत धोरणा (MUTP R
& R Policy)" नुसार मुंबई महानगर प्रदेश विकास प्राधिकरणामार्फत करण्याकरीता मान्यता
देण्यात येत आहे.
५.सदर प्रकल्पातील बदलापूर-कर्जत दरम्यान ३ री व ४ थी रेल्वे मार्गिका (३२.४६ किमी),
आसनगाव ते कसारा दरम्यान चौथी रेल्वे मार्गिका (३४.९६६ किमी) व पनवेल ते वसई दरम्यान
नवीन उपनगरीय रेल्वे कॉरिडॉर (६९.२२६ किमी) या घटकांना विविध प्रयोजनार्थ "निकडीचा
सार्वजनिक प्रकल्प" व "महत्वाकांक्षी नागरी परिवहन प्रकल्प" म्हणून घोषित करण्यास मान्यता
देण्यात येत आहे.
६.वांद्रे (पूर्व) येथील रेल्वेच्या जमिनीच्या विकसनातून उपलब्ध होणाऱ्या निधीमधून ५० टक्के
राज्यशासनाच्या हिश्यातील रक्कम ही प्रकल्पाकरिता राज्य शासनाचा हिस्सा म्हणून
आवश्यकतेनुसार समायोजित करण्यास आणि उर्वरीत निधी नगर विकास विभागांतर्गत स्थापित
पृष्ट्ठ ७ पैकी २
# Page 3
शासन निर्णय क्रमांकः एमआरडी-३३२५/प्र.क्र.१०१/नवि-७
नागरी परिवहन निधी (UTF) मध्ये जमा करण्याच्या अनुषंगाने रेल्वेकडे स्वतंत्ररीत्या मागणी
करण्याचे प्राधिकार शासनाकडे ठेवण्यास मान्यता देण्यात येत आहे.
७.एमयुटीपी-२ प्रकल्पाप्रमाणे सदर प्रकल्पामध्ये रेल्वेच्या तिकीटावर अधिभार आकारण्यास आणि
रेल्वेच्या तिकीटावरील अधिभारातून प्राप्त रकमेतील राज्य शासनाच्या हिश्याची ५०% रक्कम
राज्य शासनाचा हिस्सा देण्याकरीता नगर विकास विभागांतर्गत स्थापित राज्य शासनाच्या नागरी
परिवहन निधी (UTF) मध्ये जमा करण्यास मान्यता देण्याच्या अनुषंगाने केंद्रशासनाकडे
स्वतंत्ररीत्या मागणी करण्याचे प्राधिकार शासनाकडे ठेवण्यास मान्यता देण्यात येत आहे.
०३. हा शासन निर्णय नियोजन विभाग अनौपचारीक संदर्भ क्र. १८६/२०२५/१४४४ दिनांक २७/०५/२०२५ व
वित्त विभाग अनौपचारीक संदर्भ क्र.४०२/व्यय-३ दिनांक ०९/०९/२०२५ अन्वये प्राप्त अभिप्राय तसेच दिनांक
०३/०९/२०२५ रोजी पार पडलेल्या मा. मंत्रीमंडळ बैठकीतील निर्णयास अनुसरून निर्गमित करण्यात येत आहे.
०४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4
# Page 5
# Page 6
# Page 7