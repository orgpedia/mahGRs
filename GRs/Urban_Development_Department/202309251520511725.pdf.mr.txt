# Page 1
महाराष्ट्र शहरी प्रशासकीय सेवेतील मुख्याधिकारी गट-ब/ सहायक आयुक्त, गट-ब संवर्गातून मुख्याधिकारी, गट-अ / सहायक आयुक्त, गट-अ संवर्गात तदर्थ पदोन्नती व पदस्थापनेबाबत.
महाराष्ट्र शासन
नगर विकास विभाग
शासन आदेश क्रमांक : एमसीओ-२०२२/प्र.क्र.१४१/नवि-१४
मंत्रालय (मुख्य इमारत), चौथा मजला,
मादाम कामा मार्ग, हुतात्मा राजगुरु चौक,
मुंबई - ४०० ०३२
दिनांक: २५ सप्टेंबर, २०२३.
संदर्भ:- महाराष्ट्र शासकीय गट-अ व गट-ब (राजपत्रित व अराजपत्रित) पदांवर सरळसेवेने व पदोन्नतीने नियुक्तीसाठी महसुली विभाग वाटप नियम, २०२१ दि.१४.०७.२०२१.
शासन आदेश: खालील नमुद अधिकाऱ्यांना मुख्याधिकारी गट-ब (एस-१५ रु.४१८००-१३२३००) संवर्गातून मुख्याधिकारी गट- अ (एस-२० रु.५६१००-१७७५००) संवर्गात निव्वळ तदर्थ स्वरुपात पदोन्नती देऊन त्यांना संदर्भाधिन अधिसूचनेच्या अनुषंगाने वाटप झालेल्या महसूली विभागांतर्गत त्यांच्या नावासमोर दर्शविलेल्या पदावर सक्षम प्राधिकरणाच्या मान्यतेने पदोन्नतीने पदस्थापना देण्यात येत आहे:
------------------------------------------------------------------------------------------------------------------------------------------------------
| अ.क्र. | अधिकाऱ्याचे नाव व पदनाम | वाटप महसूली विभाग | पदोन्नतीनंतरची पदस्थापना |
| १. | श्रीमती मिताली मुकेश संचेती, सहायक आयुक्त, नवी मुंबई महानगरपालिका. | कोकण-२ | उपायुक्त, ठाणे महानगरपालिका. |
| २. | श्री.प्रशांत अनंत जाधव, मुख्याधिकारी, देहू नगरपंचायत, जि.पुणे. | पुणे | सहायक आयुक्त, गट-अ, पिंपरी-चिंचवड महानगरपालिका. |
| ३. | श्री.संदीपभाऊ गंगाराम बोरकर, मुख्याधिकारी, कामठी नगरपरिषद, जि.नागपूर. | नागपूर | मुख्याधिकारी, कामठी नगरपरिषद, जि.नागपूर. या गट-अ च्या कार्यरत पदावर. |
| ४. | श्रीमती धनश्री जोतीराम शिंदे, सहायक आयुक्त, वसई-विरार महानगरपालिका. | नाशिक | उपायुक्त (मुल्य निर्धारक व कर संकलन अधिकारी), जळगांव महानगरपालिका. |
| ५. | श्री.गंगाधर शंकरराव पेंटे, मुख्याधिकारी, परतूर नगरपरिषद, जि.जालना. | अमरावती | उपायुक्त (कर संकलन व निर्धारक अधिकारी), अमरावती महानगरपालिका. |
| ६. | श्रीमती निता आशाबाई अंधारे, मुख्याधिकारी, बीड नगरपरिषद, जि.बीड. | औरंगाबाद | मुख्याधिकारी, बीड नगरपरिषद, जि. बीड. या गट-अ च्या कार्यरत पदावर. |
------------------------------------------------------------------------------------------------------------------------------------------------------
२. उपरोक्त पदोन्नती ही खालील अटींच्या अधिन राहून देण्यात येत आहे: (१) सदरहू पदोन्नती ही तदर्थ पदोन्नती (Adhoc promation) आहे.
(२) सदरहू पदोन्नती दिलेल्या अधिकारी / कर्मचारी यांना सेवाज्येष्ठतेचा कोणताही लाभ मिळणार नाही.
# Page 2
शासन आदेश क्रमांकः एमसीओ-२०२२/प्र.क्र.१४१/नवि-१४
(३) सदर पदोन्नती, सरळसेवेद्वारे आयोगाकडून उमेदवार उपलब्ध होईपर्यंत किंवा पदोन्नती आदेशापासून ११ महिन्यांसाठी यापैकी जे आधी घडेल त्या कालावधीसाठी असतील व पदोन्नती आदेशानंतर नमुद केलेल्या कालावधीनंतर आपोआप संपुष्टात येतील.
(४) सदर तदर्थ पदोन्नती आवश्यकता असल्यास दर ११ महिन्यांनंतर खंडीत करुन पुढे चालु ठेवल्या जातील.
(५) मा.सर्वोच्च न्यायालयात दाखल केलेल्या विशेष अनुज्ञा याचिका क्र.२८३०६/२०१७ च्या अधिन राहून सामान्य प्रशासन विभाग(का.१६-ब), शासन निर्णय दि.०७.०५.२०२१ मधील तरतूदीनुसार पदोन्नतीच्या कोट्यातील रिक्त पदावर निव्वळ तदर्थ स्वरुपात सेवाज्येष्ठतेनुसार मा. सर्वोच्च न्यायालयाच्या निर्णयाच्या तसेच सामान्य प्रशासन विभाग, शासन निर्णय दि.०७.०५.२०२१ संदर्भात मा. उच्च न्यायालय, मुंबई येथे दाखल असलेल्या न्यायालयीन निर्णयाच्या अधिन राहुन सदर तदर्थ पदोन्नती देण्यात येत आहे.
(६) सदर पदोन्नती निव्वळ तात्पुरत्या स्वरुपाची असल्याने, या तात्पुरत्या पदोन्नतीच्या परिणामी निवडसूचीतील अधिकाऱ्यांना नियमितपणाचा व सेवाज्येष्ठतेचा कोणताही हक्क मिळणार नाही.
(७) पदोन्नत अधिकाऱ्यांनी पदोन्नती नाकारल्यास सामान्य प्रशासन विभाग, शासन निर्णय क्र. एसआरव्ही-२०१५/ प्र.क्र.३०३/कार्या-१२, दि.१२.०९.२०१६ व अनुषंगिक शासन निर्णयामधील तरतूदीनुसार कार्यवाही करण्यात येईल.
(८) संबंधित नियंत्रक अधिकाऱ्यांनी पदोन्नत अधिकाऱ्यांस तात्काळ कार्यमुक्त करावे. पदोन्नत अधिकाऱ्यांनी पदोन्नतीच्या पदावर रुजू होऊन, तसा अनुपालन अहवाल शासनास सादर करावा.