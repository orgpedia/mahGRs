# Page 1
ओल्या कचऱ्यावर वैज्ञानिक प्रक्रिया करून तयार होणाऱ्या कंपोस्ट खताच्या (हरित महासिटी कंपोस्ट) प्रक्रियेच्या अंमलबजावणी व सनियंत्रणासाठी राज्य कार्यकारी गट (State Executive Group) स्थापन करण्याबाबत.
महाराष्ट्र शासन
नगर विकास विभाग
शासन निर्णय क्रमांक: स्वमअ-२०२०/प्र.क्र.१८/नवि-३४
शहीद राजगुरू चौक, मदाम कामा मार्ग.
मंत्रालय, मुंबई-४०० ०३२
दिनांक ३१ जानेवारी, २०२०
वाचा शासन निर्णय क्रमांक: स्वभाअ-२०१५/प्र.क्र.२३/नवि-३४ दिनांक १५ मे २०१५ प्रस्तावना स्वच्छ भारत अभियान (नागरी) च्या धर्तीवर राज्यात स्वच्छ महाराष्ट्र अभियान (नागरी) ची अंमलबजावणी संदर्भाधिन शासन निर्णयान्वये राज्यात सुरू आहे. सदर अभियाना अंतर्गत घनकचरा व्यवस्थापन करण्याच्या दृष्टीने केंद्र शासनाच्या गृहनिर्माण व शहरी कार्य मंत्रालयाने नामनिर्देशीत केलेल्या Geutsche Gesellschaft fur Internationale Zusammenarbeit (GIZ) या संस्थेसोबत तांत्रिक सहाय्य पुरविण्याकरीता सामंजस्य करार (MoU) करण्यात आला आहे.
२. GIZ या संस्थेसोबत झालेल्या करारानुसार ओल्या कचऱ्यावर वैज्ञानिक प्रक्रिया करून कंपोस्ट खत (हरित महासिटी कंपोस्ट) तयार करणे, व त्यापासुननिर्माण खताचा दर्जा सुधारणे, क्षमता बांधणी करणे, तसेच GIZ व NABARD या संस्थांच्या संयुक्त विद्यमाने तयार केलेल्या हरीत या मोबाईल अॅपवर सर्व स्थानिक स्वराज्य संस्थेची नोंदणी करणे व त्याचा माध्यमातून खताची विक्री व विपणन करण्यासंदर्भात सहाय्य करण्यात येणार आहे.
३. स्वच्छ महाराष्ट्र अभियान (नागरी) अंतर्गत राज्याचा नागरी भाग हागणदारी मुक्त झाल्यानंतर, आता राज्यास १०० टक्के घनकचरा व्यवस्थापन करण्याकडे वाटचाल सुरू झाली असून आता, ओल्या कचऱ्यावर वैज्ञानिक प्रक्रिया करण्यावर भर देण्यात येत आहेत.
४. Geutsche Gesellschaft fur Internationale Zusammenarbeit (GlZ) या संस्थेसोबत करण्यात आलेल्या सामंजस्य करारानुसार (MoU) ओल्या कचऱ्यावर वैज्ञानिक प्रक्रिया करून तयार होणाऱ्या कंपोस्ट खताच्या (हरित महासिटी कंपोस्ट) प्रक्रियेच्या कार्यक्रमाच्या अंमलबजावणी व सनियंत्रणासाठी राज्य कार्यकारी गट (State Executive Group) समिती स्थापन करण्याची बाब शासनाच्या विचाराधिन होती.
शासन निर्णय प्रस्तावनेत नमूद केल्यानुसार, सदर कार्यक्रमाच्या अंमलबजावणी व सनियंत्रणासाठी स्थापन करण्यात येणाऱ्या राज्य कार्यकारी गट (State Executive Group) समितीची संरचना खालील प्रमाणे राहील. - १. कार्यकारी संचालक (MUDM), मुंबई अध्यक्ष २. उप सचिव (नवि-३४), नगर विकास विभाग, मंत्रालय, मुंबई सदस्य ३. आयुक्त तथा संचालक, नगरपरिषद प्रशासन संचालनालयाचा एक प्रतिनिधी सदस्य ४. Geutsche Gesellschaft fur Internationale Zusammenarbeit (GIZ) या संस्थेचा एक प्रतिनिधी सदस्य ५. NABARD या संस्थेचा एक प्रतिनिधी सदस्य ६. राज्य अभियान संचालक, राज्य अभियान संचालनालय, मुंबई सदस्य सचिव
# Page 2
शासन निर्णय क्रमांकः स्वमअ-२०२०/प्र.क्र.१८/नवि-३४
२. समितीची महत्वाची कार्ये व जबाबदारी पुढील प्रमाणे राहील: १. सदर अभियानाच्या अंमलबजावणीच्या प्रगतीबाबतचा अहवाल प्रधान सचिव (नवि-२), नगर विकास विभाग, मंत्रालय, मुंबई यांना वेळोवेळी सादर करणे.
२. सदर अभियानाची अंमलबजावणी आणि लक्ष्य साध्य करण्यासाठी तांत्रिक आणि व्यवस्थापकीय मार्गदर्शन पुरविणे.
३. अभियानाच्या / प्रकल्पाच्या अंमलबजावनीतील अडथळे व अडचणींचा आढावा घेऊन त्यावर उपाययोजना सुचविणे.
३. समितीची कार्यपद्धती: i. सदर समितीची बैठक दर ३ महिन्यातून एकदा आयोजित करण्यात यावी व सदर बैठकीत अभियानाच्या अंमलबजावणीचा आढावा घेण्यात यावा.
ii. सदर समितीच्या बैठकीचे आयोजन सदस्य सचिव म्हणून राज्य अभियान संचालक, राज्य अभियान संचालनालय यांनी करावे.