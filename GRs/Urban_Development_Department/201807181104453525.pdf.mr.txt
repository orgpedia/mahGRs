# Page 1
श्री. सुहास शरदचंद्र थत्ते, सहायक संचालक, नगर रचना (गट-अ/राजपत्रित) औरंगाबाद शाखा, औरंगाबाद यांची स्वेच्छासेवानिवृत्ती मंजूर करून त्यांना शासन सेवेतून कार्यमुक्त करण्याबाबत....
महाराष्ट्र शासन
नगर विकास विभाग,
शासन आदेश क्र.स्वेच्छानि-४९१८/८२२/प्र.क्र.६०/नवि-२७,
मादाम कामा मार्ग, हुतात्मा राजगुरु चौक,
चौथा मजला, मंत्रालय, मुंबई- ४०००३२.
दिनांक :– १८ जूलै, २०१८.
वाचा :- १. श्री. सुहास शरदचंद्र थत्ते, सहायक संचालक,नगर रचना (गट-अ / राजपत्रित) यांचा दि.१८.०४.२०१८ चा अर्ज.
२. संचालक, नगर रचना व मूल्यनिर्धारण संचालनालय, महाराष्ट्र राज्य, पुणे यांचे पत्र क्र.आस्था/सुशथ-ससंनर/स्वेच्छासेवानिवृत्ती/प्रशा-१ब/३७७०,
दि.२१.०६.२०१८.
प्रस्तावना : श्री. सुहास शरदचंद्र थत्ते, सहायक संचालक, नगर रचना (गट-अ / राजपत्रित) यांनी वैयक्तिक अडचणीमुळे स्वेच्छा सेवानिवृत्ती घेण्याची इच्छा व्यक्त करुन दि.१८.०४.२०१८ रोजीच्या अर्जान्वये ०३ महिने पूर्वसूचना (Notice) दिली आहे.
०२. संचालक, नगर रचना व मूल्यनिर्धारण संचालनालय, महाराष्ट्र राज्य, पुणे यांनी संदर्भाधीन दि.२१.०६.२०१८ रोजीच्या पत्रान्वये श्री. सुहास शरदचंद्र थत्ते, सहायक संचालक, नगर रचना (गट-अ / राजपत्रित) यांची स्वेच्छा सेवानिवृत्तीची पूर्वसूचना स्वीकारण्यात येऊन त्यांना दि.१९.०७.२०१८ (म.पू.) पासून शासन सेवेतून कार्यमुक्त करण्याबाबतचा प्रस्ताव शासन मान्यतेस्तव सादर केला आहे. याबाबत पुढीलप्रमाणे शासन आदेश देण्यात येत आहेत : शासन आदेश :
महाराष्ट्र नागरी सेवा (निवृत्तिवेतन) नियम, १९८२ मधील नियम ६५ (१) (ए) मधील तरतूदीनुसार श्री. सुहास शरदचंद्र थत्ते, सहायक संचालक, नगर रचना, औरंगाबाद शाखा, औरंगाबाद यांची दि.१८.०४.२०१८ रोजीची स्वेच्छा सेवानिवृत्तीची पूर्वसूचना स्वीकारुन त्यांना दि.१९.०७.२०१८ (म.पू.) पासून शासन सेवेतून कार्यमुक्त करण्यास शासन मान्यता देण्यात येत आहे.
०२. राज्य प्रशिक्षधोरणातंर्गत श्री. सु.श. थत्ते, सहायक संचालक, यांना दि.०९.०४.२०१८ ते दि.१४.०४.२०१८ या कालावधीत यशदा पुणे यांचेमार्फत ०६ दिवसांचे प्रशिक्षण देण्यात आले आहे. या प्रशिक्षणावर झालेल्या खर्च रु.४८,६००/- (अक्षरी रुपये अठ्ठेचाळीस हजार सहाशे फक्त) इतका खर्च झाला आहे. नगर विकास विभाग, शासना निर्णय क्र. टिपीएस-१८१३/३४०७/प्र.क्र.५३७/१३/नवि-१३, दि.०८.०५.२०१५ मधील परिच्छेद (१) (ड) संकीर्ण (३) मधील व महाराष्ट्र नागरी सेवा (निवृत्तीवेतन ) नियम, १९८२ मधील नियम १३४ मधील तरतुदीनुसार श्री. थत्ते यांच्या प्रशिक्षणावर झालेल्या खर्च रु ४८,६००/-/-(अक्षरी रुपये अठ्ठेचाळीस हजार सहाशे फक्त) त्यांच्या मृत्यू -नि-सेवानिवृत्ती उपदानाच्या रकमेशी समायोजित करण्यात यावा.
# Page 2
शासन आदेश क्रमांकः स्वेच्छानि-४९१८/८२२/प्र.क्र.६०/नवि-२७,
०३. श्री. सुहास शरदचंद्र थत्ते, सहायक संचालक, नगर रचना (गट-अ / राजपत्रित) यांच्याविरुद्ध सद्यस्थितीत कोणतीही विभागीय चौकशी / न्यायालयीन / लाचलुचपत / शिस्तभंगविषयक प्रकरण सुरु अथवा प्रलंबित / प्रस्तावित नाही तसेच त्यांच्याकडून वरील रक्कमे व्यतिरिक्त कोणत्याही प्रकारचे शासकीय येणे शिल्लक नाही, या अटींच्या अधीन राहून त्यांना स्वेच्छा सेवानिवृत्त होण्यास शासन मंजूरी देण्यात येत आहे.
०४. संचालक, नगर रचना, महाराष्ट्र राज्य, पुणे यांनी या प्रकरणी आवश्यक ते कार्यकारी आदेश निर्गमित करण्याची कार्यवाही करावी.