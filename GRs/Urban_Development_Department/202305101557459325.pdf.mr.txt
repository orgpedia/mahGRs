# Page 1
नागपूर महानगरपालिकेच्या १७९८१ पदांच्या एकत्रित आकृतीबंधास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक :- नामपा-१२२३/प्र.क्र.७१/नवि-२६
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई-४०० ०३२.
दिनांक:- १० मे, २०२३
संदर्भ:-१) नागपूर महानगरपालिका सर्वसाधारण सभा ठराव क्र. ३७६, दि. ०१.१२.२०१६. व ठराव क्र. २४२ / मनपा/प्रशासन दि. २३.०१.२०२३ २) आयुक्त तथा प्रशासक, नागपूर महानगरपालिका यांचे पत्र दिनांक २५.०१.२०२३.
३) नगर विकास विभाग, शासन निर्णय क्रमांक : नामपा/२०१५/१६५२/प्र.क्र.१६६/ नवि- २६, दि. १२.०५.२०१७ ४) नगर विकास विभाग शासन निर्णय क्रमांक : नामपा-२०१७/प्र.क्र.४१/नवि-२६ दि. २०.०९.२०१९
प्रस्तावनाः नागपूर महानगरपालिका ही “अ” वर्ग महानगरपालिका असून, सदर महानगरपालिकेची स्थापना दि. ०२.०३.१९५२ रोजी झालेली आहे, या महानगरपालिकेचे कार्यक्षेत्र २२७ चौ. कि.मी.
असुन शहराची लोकसंख्या अंदाजे ३० लाख इतकी आहे.
२. नागपूर महानगरपालिका क्षेत्रामध्ये मोठ्या प्रमाणात वाढलेले नागरीकीकरण, सदर क्षेत्रात असलेले महाराष्ट्र औद्योगिक विकास महामंडळाव्दारे उद्योगांचे जाळे, केंद्र व राज्य शासनाचे
महत्त्वाचे उपक्रम/संस्था/ प्रकल्प / योजना यामुळे पायाभुत सुविधांवर पडणारा ताण तसेच
लोककल्याणकारी व गतिमान प्रशासन म्हणून नागरी स्थानिक संस्थेची भुमिका पार पाडण्याकरीता नागपूर महानगरपालिकेतील प्रशासकीय व तांत्रिक कामकाजांसाठी वेळोवेळी आवश्यकतेनुसार पदनिर्मिती करण्यात आली आहे.
३. नागपूर महानगरपालिकेच्या सर्वसाधारण सभेने दि.०१.१२.२०१६ रोजीच्या ठराव क्र. ३७६ अन्वये महानगरपालिकेच्या आकृतीबंधास मंजुरी दिली. त्यानंतर अंतिमत: आवश्यक पुर्तता करुन आयुक्त तथा प्रशासक, नागपूर महानगरपालिका यांनी दि. २५.०१.२०२३ च्या पत्रान्वये महानगरपालिकेच्या आस्थापनेवर पदनिर्मितीसह आकृतीबंधास मान्यता देण्याबाबतचा प्रस्ताव सादर केला. त्याअनुषंगाने महानगरपालिकेच्या आस्थापनेवर नव्याने आवश्यक पदनिर्मिती करण्यासह महानगरपालिकेच्या एकत्रित आकृतीबंधास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः नामपा-१२२३/प्र.क्र.७१/नवि-२६ शासन निर्णयः आयुक्त तथा प्रशासक, नागपूर महानगरपालिका यांनी संदर्भीय दि.२५.०१.२०२३ च्या पत्रान्वये सादर केलेल्या प्रस्तावाच्या अनुषंगाने सदर शासन निर्णयासोबत जोडलेल्या प्रपत्र-“ब” मधील स्तंभ क्र.(७) मध्ये नमूद करण्यात आलेली ७५०३ नवीन पदे निर्माण करण्यास महाराष्ट्र महानगरपालिका अधिनियमाच्या कलम-५१ (४) नुसार शासन मान्यता देण्यात येत आहे.
२. सदर नमूद ७५०३ नवीन पदे निर्माण करताना एक वेळची विशेष बाब म्हणून नागपूर
महानगरपालिकेच्या ३५% आस्थापना खर्चाची अट शिथील करण्यास शासन मान्यता देण्यात येत
आहे.
३. इतर महानगरपालिकांच्या आकृतीबंधाशी सुसंगती व पदानुक्रमाच्या सोयीच्या
दृष्टिकोनातून नागपूर महानगरपालिकेच्या काही पदांच्या अन्य संवर्गातील समायोजनाबाबतचा
तपशील सदर शासन निर्णयासोबतच्या प्रपत्र - “क” मध्ये दर्शविण्यात आला आहे. तसेच काही
पदांची नावे, वेतनश्रेणी व ग्रेड पे मधील बदल याबाबतचा तपशील प्रपत्र-“ड” मध्ये दर्शविण्यात
आला आहे. त्यांस शासन मान्यता देण्यात येत आहे.
४. सदर शासन निर्णयासोबत जोडलेल्या प्रपत्र-“इ” मध्ये दर्शविण्यात आलेली ११२५ व
प्रपत्र “ब” मधील नमूद १५८० अशा एकूण २७०५ पदे व्यपगत करण्यास शासन मान्यता देण्यात
येत आहे.
५. सदर आकृतीबंधात मंजुर नवनिर्मित ७५०३ पदांमध्ये सफाई मजदूर या संवर्गाची ४७२१
पदे समाविष्ट आहेत. या पदांमध्ये यापूर्वी शासन निर्णय दि. २० सप्टेंबर २०१९ अन्वये मंजूर
करण्यात आलेली ४४०७ इतक्या अधिसंख्य पदांचा समावेश आहे. या ४४०७ अधिसंख्य पदांचा
आयुक्त, नागपूर महानगरपालिका यांनी वेळोवेळी आढावा घ्यावा. तसेच या अधिसंख्य पदांपैकी
काही पदे रिक्त झाल्यास सदर पदे व्यपगत न होता या आकृतीबंधाचा भाग म्हणून मंजुर करण्यात
येत असल्याने कायम राहतील.
६. नागपूर महानगरपालिकेच्या आस्थापनेवर प्रपत्र - “अ” मध्ये नमूद शासन मंजूर १३१८३
पदांसह नवनिर्मित ७५०३ पदे अशा एकूण २०६८६ पदांमधून व्यपगत करावयाची २७०५ पदे
वगळून नागपूर महानगरपालिकेच्या प्रपत्र-“ई” मध्ये नमूद केल्यानुसार एकूण १७१०९ पदांना
याद्वारे व संदर्भ क्र. ३ वरील शासन निर्णय क्रमांक : नामपा /२०१५/१६५२/प्र.क्र.१६६/नवि-२६
दि. १२.०५.२०१७ नुसार मंजूर अग्निशमन विभागाचे ८७२ पदे समाविष्ट करुन अशा एकूण पृष्ठ ३ पैकी २
# Page 3
शासन निर्णय क्रमांकः नामपा-१२२३/प्र.क्र.७१/नवि-२६
१७९८१ पदांच्या एकत्रीत आकृतीबंधास पुढील अटी व शर्तीच्या अधीन राहून शासन मान्यता
देण्यात येत आहे.
(१) नागपूर महानगरपालिका आकृतीबंधानुसार उपलब्ध होणारी पदे आवश्यकतेप्रमाणे
महानगरपालिकेच्या आस्थापना खर्चाची मर्यादा लक्षात घेऊन भरण्याची दक्षता घ्यावी.
नागपूर महानगरपालिकेने स्वत: उत्पन्न वाढीसाठी विशेष प्रयत्न करावेत.
(२) सदर आकृतीबंधातील पदांसाठी / वाढीव पदांसाठी कोणत्याही प्रकारचा निधी / अनुदान
शासनाकडून महानगरपालिकेस उपलब्ध करून देण्यात येणार नाही.
(३) नागपूर महानगरपालिके अंतर्गत प्रशासकीय सेवेतील अधिकारी/कर्मचाऱ्यांची तांत्रिक व लेखा
सेवेतील पदांवर किंवा तांत्रिक व लेखा सेवेतील अधिकारी/कर्मचारी यांची प्रशासकीय
सेवेतील पदांवर नियुक्ती करता येणार नाही.
(४) नागपूर महानगरपालिकेच्या सेवा ज्या बाह्य स्त्रोतांद्वारे (Out Sourcing) करणे शक्य व
आवश्यक आहे, अशा सेवा बाह्य स्त्रोतांद्वारे (Out Sourcing) करण्यात याव्यात.
आयुक्त तथा प्रशासक, नागपूर महानगरपालिका यांनी परिच्छेद क्र. ६ मधील अटी व
शर्तींचे पालन करून एकत्रित आकृतीबंधाच्या अनुषंगाने आवश्यक ती कार्यवाही करावी.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35