# Page 1
राज्यातील "ब" व "क" वर्ग दर्जाच्या
नगरपरिषदांमधील मुख्याधिकारी पदी
मुख्याधिकारी, गट-अ संवर्गातील अधिकाऱ्यांची नियुक्ती करण्याबाबत .
महाराष्ट्र शासन
नगर विकास विभाग
शासन परिपत्रक क्र.एमसीओ-२०२५/प्र.क्र.११३/नवि-१४,
मंत्रालय, मुख्य इमारत (४ था मजला),
हुतात्मा राजगुरू चौक, मादाम कामा रोड,
मुंबई ४०० ०३२.
दिनांक: १५ ऑक्टोबर, २०२५.
संदर्भ:- १. नगर विकास विभाग, शासन आदेश क्र.एमसीओ-२०२१/प्र.क्र.१५५/नवि-१४, दि.२८.१०.२०२१.
२. नगर विकास विभाग, शासन आदेश क्र.एमसीओ-२०२४/प्र.क्र.१०१/नवि-१४, दि.१५.०२.२०२४.
शासन परिपत्रक:-
वाढत्या नागरीकरणाच्या पार्श्वभुमीवर राज्यात स्थापन झालेल्या नगरपरिषदा व नगरपंचायती या
नागरी स्थानिक संस्थांमध्ये लक्षणीय झालेली वाढ तसेच, विकास प्रकल्पांसाठी अर्थसंकल्पीत होणाऱ्या
निधीचा गुणात्मक विनियोग, केंद्र व राज्य शासनाच्या अमृत, स्वच्छ भारत अभियान, नगरोत्थान अभियान
अशा अनेक महत्वाकांक्षी योजनांची प्रभावी व गतीमान अंमलबजावणी, आरोग्य विषयक बदलती आव्हाने
तसेच, नैसर्गिक आपत्ती अशा जबाबदारीचे निर्वाहन नियोजनबध्द व प्रभावीपणे करण्यासाठी वरिष्ट्ठ
अधिकाऱ्यांची आवश्यकता विचारात घेऊन, राज्यातील "ब" व "क" वर्ग दर्जाच्या नगरपरिषदांमध्ये
मुख्याधिकारी पदी महाराष्ट्र शहरी प्रशासकीय सेवेतील मुख्याधिकारी, गट-अ संवर्गातील अधिकाऱ्यांची
नियुक्ती करण्याचा धोरणात्मक निर्णय संदर्भ क्र.१ व २ येथील शासन निर्णयान्वये घेण्यात आला आहे.
२. तथापि, महाराष्ट्र शहरी प्रशासकीय सेवेतील मुख्याधिकारी, गट-ब संवर्गातील बहुतांश अधिकारी
"ब" व "क" वर्ग दर्जाच्या नगरपरिषदांमधील मुख्याधिकारी पदावर पदस्थापना देण्याबाबत मागणी करीत
असून, त्यासाठी मोठ्या प्रमाणात प्रशासनावर राजकीय दबाव आणत असल्याची बाब निदर्शनास आली
आहे. बदलीसाठी लोकप्रतिनिधींकडून दबाव आणण्याची कृती महाराष्ट्र नागरी सेवा (वर्तणूक) नियम, १९७९
मधील नियम २३ चे उल्लघंन करणारी आहे.
३. सबब, महाराष्ट्र शहरी प्रशासकीय सेवेतील मुख्याधिकारी, गट-ब संवर्गातील अधिकारी यांनी "ब"
व "क" वर्ग दर्जाच्या नगरपरिषदांमधील मुख्याधिकारी पदावर नियुक्ती करण्याबाबत प्रशासनावर राजकीय
# Page 2
शासन परिपत्रक क्रमांकः एमसीओ-२०२५/प्र.क्र.११३/नवि-१४
दबाव आणल्याचे भविष्ट्यात निदर्शनास आल्यास, संबंधित अधिकाऱ्यांविरुध्द महाराष्ट्र नागरी सेवा (वर्तणूक)
नियम, १९७९ मधील नियम २३ मधील तरतूदीनुसार शिस्तंभग विषयक कारवाई सुरू करण्यात येईल याची
संबंधित अधिकारी यांनी नोंद घ्यावी.
४. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर