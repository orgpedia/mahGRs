# Page 1
सोलापूर महानगरपालिकेच्या दिनांक २०.२.२०२१ रोजीच्या सर्वसाधारण सभेतील ठराव क्रमांक १२७ व १२८ निलंबित करणेबाबत...
महाराष्ट्र शासन,
नगर विकास विभाग,
शासन निर्णय क्रमांक- सोमपा-२०२१/प्र.क्र.१४६/नवि-१८
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक :- १५.०३.२०२१.
संदर्भ :- १) सोलापूर महानगरपालिकेने दिनांक २०.०२.२०२१ रोजी पारित केलेले ठराव क्रमांक १२७ व १२८.
२) विभागीय आयुक्त, पुणे विभाग, पुणे यांचे पत्र क्र.मनपा/नपाप्र-१/कावि-३३५/२०२१, दिनांक १०.०३.२०२१.
३) आयुक्त, सोलापूर महानगरपालिका व नगर सचिव, सोलापूर महानगरपालिका यांचे, दिनांक १०.०३.२०२१ रोजीचे प्राप्त झालेले खुलासे.
प्रस्तावना :
सोलापूर महानगरपालिकेने दिनांक २०.०२.२०२१ रोजीच्या सर्वसाधारण सभेत ठराव क्रमांक १२७ व
१२८ पारित केले असून त्यामध्ये अनुक्रमे महानगरपालिकेच्या स्थायी समिती व परिवहन समितीवर
नामनिर्देशनाने सदस्यांच्या नियुक्त्या केल्या आहेत. तथापि महाराष्ट्र महानगरपालिका अधिनियम १९४९ च्या
कलम ३१-अ मधील तरतुदीनुसार हा ठराव नसल्याने अधिनियमाच्या कलम ४५१ मधील तरतुदीनुसार हा
ठराव विखंडीत करणे योग्य आहे असे शासनाचे मत झाले आहे.
महाराष्ट्र महानगरपालिका अधिनियमातील कलम ३१- अ (२) मधील तरतुदीनुसार सभागृह नेता,
विरोधी पक्ष नेता व अशा प्रत्येक पक्षाचा किंवा गटाचा नेता यांच्याशी विचारविनिमय करुन सदर समितीवरील
सदस्यांच्या नामनिर्देशनानं नियुक्त्या होणे आवश्यक आहे. या तरतुदींचा अवलंब न करता वरील स्थायी
समिती व परिवहन समितीमधील सदस्यांच्या नियुक्त्या झाल्याचे विभागीय आयुक्तांच्या दिनांक १०.०३.२०२१
च्या पत्रातील क्रमांक १ व २ येथील बाबींवरुन दिसून येते. त्याचप्रमाणे सदर नियुक्त्यांच्या प्रक्रियेच्यावेळी नगर
सचिव, आयुक्त, सोलापूर महानगरपालिका यांनी नियुक्ती आधी विभागीय आयुक्त, पुणे यांच्याशी सल्लामसलत
करण्याबाबत सुचवूनही महापौरांनी ही सूचना फेटाळल्याचे दिसून येते. या बाबी पहाता महानगरपालिका
सर्वसाधारण सभेने अधिनियमाच्या कलम ३१-अ च्या तरतुदीच्या विसंगत ठराव पारित केल्याचे दिसून येते.
सबब, सदरचा ठराव कलम ४५१ नुसार विखंडित करण्यापूर्वी तो निलंबित करण्याचा प्रस्ताव शासनाच्या
विचाराधीन होता. त्यानुसार शासनाने पुढीलप्रमाणे निर्णय घेतला आहे.
# Page 2
शासन निर्णय क्रमांकः सोमपा-२०२१/प्र.क्र.१४६/नवि-१८
शासन निर्णय :
सोलापूर महानगरपालिकेच्या सर्वसाधारण सभेतील दिनांक २०.०२.२०२१ रोजी पारित केलेले ठराव
क्रमांक १२७ व १२८ महाराष्ट्र महानगरपालिका अधिनियम १९४९ च्या नियम ३१-अ च्या तरतुदींशी विसंगत
असल्याने अधिनियमाच्या कलम ४५१ (१) अन्वये प्रथमतः सदरचे ठराव निलंबित करण्यात येत असून
याप्रकरणी संबंधितांना काही अभिवेदन करावयाचे असल्यास निलंबन आदेशाच्या दिनांकापासून ३० दिवसांच्या
आत सदर अभिवेदन सादर करण्याची संधी देण्यात येत आहे.