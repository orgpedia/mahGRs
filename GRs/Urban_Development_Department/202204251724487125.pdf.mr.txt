# Page 1
नवनिर्मित नगरपरिषदा / नगरपंचायतींमध्ये संबंधित तत्कालीन ग्रामपंचायतींच्या कर्मचाऱ्यांच्या समावेशनासाठी विहीत अटी व कार्यपध्दती मध्ये सुधारणा करण्याबाबत.
महाराष्ट्र शासन
नगर विकास विभाग
शासन निर्णय क्र.एमसीओ-२०१७/प्र.क्र.२२(भाग-२)/नवि-१४,
मंत्रालय, मुख्य इमारत (४ था मजला),
हुतात्मा राजगुरू चौक, मादाम कामा रोड,
मुंबई ४०० ०३२.
दिनांक २५ एप्रिल, २०२२.
संदर्भ:- १. नगर विकास विभाग, शासन निर्णय क्र.एमसीओ-२०१५/प्र.क्र.१३९/नवि-१४, दि.१९.०१.२०१७.
२. नगर विकास विभाग, शासन निर्णय क्र.एमसीओ-२०१७/प्र.क्र.२२/नवि-१४, दि.३०.११.२०१७.
३. नगर विकास विभाग, शासन निर्णय क्र. एमसीओ-२०१७/प्र.क्र.२२/नवि-१४, दि.२०.०८.२०१८.
४. नगर विकास विभाग, शासन निर्णय क्र. एमसीओ-२०१७/प्र.क्र.२२/नवि-१४, दि.११.०७.२०१९.
५. नगरपरिषद प्रशासन संचालनालय यांचे क्र.नपप्रसं/नगरपरिषद पदनिर्मिती/२०१७/प्र.क्र.७/१७/ कक्ष-६/३२८, दि.२४.०१.२०२२ चा प्रस्ताव.
प्रस्तावनाः संदर्भ क्र. १ येथील शासन निर्णयान्वये नवनिर्मित नगरपरिषदा / नगरपंचायतींमध्ये संबंधित तत्कालीन ग्रामपंचायतींच्या कर्मचाऱ्यांच्या समावेशनासंदर्भातील धोरण विहीत करण्यात आले आहे. तसेच अधिकाधिक तत्कालीन पात्र ग्रामपंचायत कर्मचाऱ्यांचे समावेशन होण्याच्या दृष्टीने त्यामध्ये वेळोवेळी सुधारणा करण्यात आल्या आहेत.
प्रचलित धोरणानुसार सदर पात्र कर्मचाऱ्यांचे संबंधित नवनिर्मित नगरपरिषदा / नगरपंचायतींमध्ये तसेच जिल्ह्यातील अन्य नगरपरिषदा / नगरपंचायतींमध्ये समावेशन करण्यात येते. तथापि, ज्या
कर्मचाऱ्यांचे पद अनुपलब्धतेमुळे संबंधित नगरपरिषदा / नगरपंचायत तसेच जिल्ह्यातील अन्य नगरपरिषदा/ नगरपंचायतींमध्ये समावेशन होत नाही अशा कर्मचाऱ्यांचे समावेशनाच्या दृष्टीने विभाग स्तरावर होण्यास्तव धोरणात्मक निर्णय घेण्याबाबतचा प्रस्ताव नगरपरिषद प्रशासन संचालनालयाने शासनास सादर केला होता. तद्नुषंगाने खालीलप्रमाणे निर्णय घेण्यात येत आहे.
शासन निर्णयः तत्कालीन पात्र ग्रामपंचायत कर्मचाऱ्यांचे समावेशन होण्याच्या दृष्टीने संबंधित महसूली विभागातील नगरपरिषदा / नगरपंचायतींमध्ये वारसा, लाड पागे व अनुकंपा योजनेअंतर्गच्या नियुक्त्या तसेच यापूर्वीच शासनाने धोरणात्मक निर्णयानुसार मान्यता दिलेल्या पात्र रोजंदारी कर्मचारी यांच्या नियुक्ती/ समावेशनानंतरही निर्बांध रिक्त पद उपलब्ध होत असल्यास संबंधित महूसली विभागातील नगरपरिषदा/नगरंपचायतींमधील सदर निर्बांध रिक्त पदांवर नवनिर्मित नगरपरिषदा/ नगरपंचायतींमधील तत्कालीन पात्र ग्रामपंचायत कर्मचाऱ्यांचे समावेशन करण्यास मान्यता देण्यात येत आहे.
# Page 2
शासन निर्णय क्रमांकः एमसीओ-२०२७/प्र.क्र.२२(भाग-२)/नवि-१४
२. सदर समावेशनासाठी उपरोक्त बाबी व्यतिरिक्त समावेशनासंदर्भातील संदर्भिय शासन निर्णयातील
तसेच वेळोवेळी सुधारित केलेल्या सर्व तरतूदी तसेच, संचालनालयाच्या दि.०७.०२.२०१७ अन्वये विहीत
केलेल्या अन्य अटी/ निकष / कार्यपध्दती लागू असतील.