# Page 1
राज्यातील महानगरपालिका (बृहन्मुंबई महानगरपालिका वगळून) / नगरपरिषदा/ नगरपंचायतींमधील प्राथमिक शिक्षकांना ७ व्या वेतन आयोगाच्या शिफारशींनुसार वेतनश्रेणी लागू करण्यास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्र. एमसीओ-२०१९/प्र.क्र.१२८/नवि-१४,
मंत्रालय, मुख्य इमारत (४ था मजला),
हुतात्मा राजगुरू चौक, मादाम कामा रोड,
मुंबई ४०० ०३२.
दिनांक : ०२ ऑगस्ट, २०१९
संदर्भ:- १. शासन अधिसूचना वित्त विभाग क्र. वेपुर २०१९/प्र.क्र.१/सेवा-९, दि.३०.०१.२०१९.
२. शालेय शिक्षण व क्रिडा विभाग, शासन निर्णय क्र.वेतन-१२१९/प्र.क्र.१९/१९/टीएनटी-३, दि.२२.०२.२०१९.
३. शालेय शिक्षण व क्रिडा विभाग, शासन निर्णय क्र.वेतन- १२१९/प्र.क्र.८३/टीएनटी-३, दि.०३.०७.२०१९.
प्रस्तावना:
वित्त विभागाच्या दि.३०.०१.२०१९ च्या अधिसूचनेन्वये राज्य शासकीय कर्मचाऱ्यांना दि.०१.०१.२०१६ पासून
७ व्या वेतन आयोगानुसार सुधारित वेतनश्रेणी लागू करण्यात आल्या आहेत.
७ व्या वेतन आयोगानुसार सुधारित वेतनश्रेणी राज्य शासकीय कर्मचाऱ्यांप्रमाणे महाराष्ट्र विधानमंडळ
सचिवालय, न्यायालयातील अन्यायिक कर्मचारी, अनुदानीत शाळेतील कर्मचारी, कृषी व अकृषी विद्यापीठे आणि त्यांना
संलग्न अनुदान प्राप्त अशासकीय महाविद्यालयातील कर्मचारी तसेच इतर अनुदान प्राप्त संस्थांतील कर्मचाऱ्यांना लागू
करण्यात आल्या आहेत.
राज्यातील महानगरपालिका/ नगरपरिषदांमार्फत चालविल्या जाणाऱ्या माध्यमिक व उच्च माध्यमिक
विभागातील शिक्षक व शिक्षकेतर कर्मचाऱ्यांना संदर्भ क्र. ३ येथील शासन निर्णयान्वये ७ व्या वेतन आयोगानुसार
सुधारित वेतनश्रेणी लागू करण्यात आली आहे.
त्यानुसार, राज्यातील महानगरपालिका / नगरपरिषदांमार्फत चालविल्या जाणाऱ्या प्राथमिक विभागातील
शिक्षक व शिक्षकेतर कर्मचाऱ्यांना, ७ व्या वेतन आयोगानुसार सुधारित वेतनश्रेणी लागू करण्याची बाब शासनाच्या
विचाराधीन होती.
# Page 2
शासन निर्णय क्रमांकः एमसीओ-२०१९/प्र.क्र.१२८/नवि-१४
शासन निर्णयः -
राज्यातील महानगरपालिका/ नगरपरिषदांमार्फत चालविल्या जाणाऱ्या प्राथमिक विभागातील शिक्षक व शिक्षकेतर कर्मचाऱ्यांना, ७ व्या वेतन आयोगानुसार सुधारित वेतनश्रेणी लागू करण्यास खालीलप्रमाणे मान्यता देण्यात येत आहे: (१) राज्यातील महानगरपालिका / नगरपरिषदांमार्फत चालविल्या जाणाऱ्या प्राथमिक विभागातील शिक्षक व
शिक्षकेतर कर्मचाऱ्यांना राज्य शासकीय कर्मचाऱ्यांप्रमाणे ७ व्या वेतन आयोगानुसार सुधारित वेतनश्रेणी
दि.०१.०१.२०१६ पासून लागू करण्यास व त्यानुसार प्रत्यक्ष वेतन दि.०१.०९.२०१९ पासून देण्यास मान्यता
देण्यात येत आहे.
(२) दि.०१.०१.२०१६ ते दि.३१.०८.२०१९ या कालावधीतील थकबाकी सन २०१९-२० पासून ५ वार्षिक हप्त्यात
देण्यास मान्यता देण्यात येत आहे.
(३) उपरोक्तनुसार ७ व्या वेतन आयोगातील कोणती वेतनश्रेणी समकक्ष असेल याबाबत आयुक्त तथा संचालक,
नगरपरिषद प्रशासन संचालनालय यांच्याकडून निश्चित करण्यात येतील. वेतश्रेणींची समकक्षता ठरविताना
संदर्भ क्र.१ येथील अधिसूचना, संदर्भ क्र. २ येथील शासन निर्णय व वित्त विभाग, शासन परिपत्रक क्र. वेपूर
२०१९/प्र.क्र.८/सेवा-९, दि.२०.०२.२०१९ मधील तरतूदी विचारात घेण्यात येतील.
(४) सुधारित वेतनश्रेणी लागू केल्यामुळे होणारा अतिरिक्त खर्च प्राथमिक शिक्षक व शिक्षकेतर कर्मचाऱ्यांच्या
वेतन व भत्ते यावरील सध्या ज्याप्रकारे व ज्या लेखाशिर्षाखाली खर्ची घालण्यात येतो त्याच पध्दतीने त्याच
लेखाशिर्षाखाली खर्ची घालण्यात यावा व त्या खालील मंजूर अनुदानातून भागविण्यात यावा.
(५) हा शासन निर्णय शालेय शिक्षण विभागाचा अनौपचारिक संदर्भ क्र.१३/२०१८/टीएनटी-३, दि.२३.०७.२०१९
अन्वये मिळलेल्या मान्यतेनुसार निर्गमित करण्यात येत आहे.
# Page 3