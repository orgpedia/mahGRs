# Page 1
ठाणे महानगरपालिकेमार्फत टाटा मेमोरियल सेंटर (अणुऊर्जा विभाग, भारत सरकार यांचेमार्फत अनुदानित संस्था) व मे. जितो एज्युकेशनल अॅन्ड मेडीकल ट्रस्ट या सहयोगी संस्थेसमवेत त्रिपक्षीय सामंजस्य करारनाम्यानुसार ठाणे महानगरपालिका क्षेत्रात कर्करोग रुग्णालय स्थापन करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- ठापमा-२१२१/प्र.क्र.९०/नवि-२३
मादाम कामा रोड, हुतात्मा राजगुरू चौक,
मंत्रालय, मुंबई -४०० ०३२,
दिनांक :- २१ जून, २०२१
संदर्भ : आयुक्त, ठाणे महानगरपालिका यांचे पत्र क्र. ठामपा/आयुक्त/३१/२०२१, दिनांक २१.०५.२०२१
प्रस्तावना: आयुक्त, ठाणे महानगरपालिका यांनी संदर्भाधीन पत्रान्वये ठाणे महानगरपालिका व त्यालगतचा परिसर येथील कॅन्सर रुग्णांना अत्याधुनिक वैद्यकीय उपचार कमीत कमी खर्चामध्ये उपलब्ध करुन देण्याच्या दृष्टीने ठाणे महानगरपालिकेमार्फत टाटा मेमोरियल सेंटर (अणुऊर्जा विभाग, भारत सरकार यांचेमार्फत अनुदानित संस्था) व मे. जितो एज्युकेशनल अॅन्ड मेडीकल ट्रस्ट यांच्या संयुक्त विद्यमाने ठाणे महानगरपालिका हद्दीमध्ये अद्ययावत कॅन्सर रुग्णालय स्थापन करण्याचे प्रस्तावित असल्याचे कळविले आहे.
ठाणे महानगरपालिकेमार्फत टाटा मेमोरियल सेंटर (अणुऊर्जा विभाग, भारत सरकार यांचेमार्फत अनुदानित संस्था) व मे. जितो एज्युकेशनल अॅन्ड मेडीकल ट्रस्ट या सहयोगी संस्थेसमवेत करण्याच्या त्रिपक्षीय सामंजस्य करारनाम्यानुसारच्या कार्यपध्दतीनुसार प्रस्तावित कॅन्सर रुग्णालयासाठी ठाणे महानगरपालिकेची स्थावर मालमत्ता विनामुल्य उपलब्ध करुन देण्याबाबत महाराष्ट्र महानगरपालिका अधिनियमातील खंड ७९ (ग) नुसार शासनाची मान्यता मान्यता अपेक्षिलेली आहे.
तसेच मे. जितो एज्युकेशनल अॅन्ड मेडीकल ट्रस्ट या सहयोगी संस्थेने ठाणे येथील सर्व्हे क्रमांक ३५ (पै), ३४५(पै) व ४२३(पै) या जमिनीवरील ठाणे महानगरपालिकेस प्राप्त झालेली २४४७७.६७ चौ.मी. क्षेत्राची बांधीव सुविधा त्यास संलग्न असलेल्या १२००० चौ.मी. क्षेत्राच्या भुखंडासह २५ वर्षांच्या कालावधीसाठी विनामुल्य देण्याची विनंती केली आहे.
०२. आयुक्त, ठाणे महानगरपालिका यांच्या प्रस्तावातील प्राप्त अभिलेख व अधिनियमातील तरतुदीनुसार उक्त प्रकरणी खालील बाबी निदर्शनास येतात: I. ठाणे शहराच्या मंजूर विकास आराखड्यामधील टाऊन सेंटर या आरक्षणाच्या विकसनामधून ठाणे महानगरपालिकेस प्राप्त होणारी सुविधा सदरच्या कॅन्सर रुग्णालयासाठी वापरात आणण्यासाठी ठाणे महानगरपालिकेच्या सर्वसाधारण सभेने ठराव क्रमांक ३६४, दिनांक ०८.०२.२०२१ अन्वये मान्यता दिली आहे.
# Page 2
शासन निर्णय क्रमांकः ठापमा-२१२१/प्र.क्र.९०/नवि-२३
॥. कॅन्सर रुग्णालय स्थापनेकरीता ठाणे महानगरपालिकेसमवेतच्या सहयोगी संस्थांपैकी टाटा मेमोरियल सेंटर ही संस्था (अणुऊर्जा विभाग, भारत सरकार यांचेमार्फत अनुदानित संस्था आहे.
III. मे. जितो एज्युकेशनल अॅन्ड मेडीकल ट्रस्ट ही संस्था सार्वजनिक विश्वस्त व्यवस्था अधिनियमाखालील नोंदणीकृत संस्था आहे.
IV. उपरोक्त रुग्णालय स्थापनेकरीताची कार्यपध्द्ती व सहयोगी संस्थांची जबाबदारी निश्चित करणाऱ्या त्रिपक्षीय सामंजस्य करारनाम्याच्या मसुद्यास ठाणे महानगरपालिकेच्या सर्वसाधारण सभेने ठराव क्रमांक ४२९, दिनांक ०७.०४.२०२१ अन्वये मान्यता दिली आहे.
V. उपरोक्त तसेच तिन्ही पक्षांनी प्राधिकृत प्रतिनिधींद्वारे सदर त्रिपक्षीय सामंजस्य करारनाम्यावर दिनांक २१.०५.२०२१ रोजी स्वाक्षरी केलेली आहे.
VI. ठाणे महानगरपालिकेच्या सर्वसाधारण सभेमार्फत मंजुरी प्राप्त झालेल्या प्रस्तावित कार्यपध्द्तीनुसार उपरोक्त रुग्णालय स्थापनेच्या प्रथम टप्प्यामध्ये ठाणे शहराच्या मंजुर विकास आराखड्यामधील टाऊन सेंटर या आरक्षणाच्या विकसनामधून मौजे माजिवडे, ता. व जि. ठाणे येथील सर्व्हे क्रमांक ३५ (पै), ३४५ (पै) व ४२३ (पै) या जमिनीवरील ठाणे महानगरपालिकेस प्राप्त झालेली २४४७७.६७ चौ.मी. क्षेत्राची बांधीव सुविधा त्यास संलग्न असलेल्या १२००० चौ.मी. क्षेत्राच्या भुखंडासह २५ वर्षांच्या कालावधीसाठी विनामुल्य देण्याची आहे.
VII. तद्नंतर रुग्णालयाच्या अनुषंगिक वापराकरीता भविष्यात उक्त आरक्षणाच्या उर्वरीत क्षेत्राच्या विकसनामधून ठाणे महानगरपालिकेस उपलब्ध होणाऱ्या सुविधेपैकी वाढीव बांधीव सुविधेचे क्षेत्र टाटा मेमोरीयल सेंटर यांच्या आवश्यकतेनुसार विनामुल्य उपलब्ध करुन देण्याचे आहे. मात्र, सदरच्या प्रस्तावामध्ये उपरोक्त स्थावर मालमत्ता उपलब्ध करुन देण्याव्यतिरिक्त ठाणे महानगरपालिकेमार्फत अन्य कोणतीही आर्थिक गुंतवणूक/ खर्च करण्याचे प्रस्तावित नाही.
VIII. महाराष्ट्र महानगरपालिका अधिनियम, १९४९ मधील खंड ७९ मधील तरतुदीनुसार महापालिकेच्या मालकीच्या स्थावर मालमत्तेचा विनियोग करताना अशा विनियोगाच्या अनुषंगाने महापालिकेस प्राप्त होणारा मोबदला चालू बाजार किमतीपेक्षा कमी असता कामा नये अशी तरतुद आहे. तथापि, प्रस्तुत प्रकरणी ठाणे महानगरपालिकेची स्थावर मालमत्तेचा विनियोग विनामुल्य करण्याचे प्रस्तावित आहे.
IX. उपरोक्त नमूद सहयोगी संस्थांसमवेत करण्याच्या त्रिपक्षीय सामंजस्य करारनाम्यानुसारच्या कार्यपध्द्तीनुसार प्रस्तावित कॅन्सर रुग्णालयासाठी ठाणे महानगरपालिकेची स्थावर मालमत्ता विनामुल्य उपलब्ध करुन देण्याबाबत महाराष्ट्र महानगरपालिका अधिनियम, १९४९ मधील खंड ७९ (ग) नुसार शासनाची मान्यता मिळण्यासाठी विनंती केली आहे.
पृष्ठ ४ पैकी २
# Page 3
शासन निर्णय क्रमांकः ठापमा-२१२१/प्र.क्र.९०/नवि-२३
उपरोक्त बाबींचा विचार करुन शासन खालीलप्रमाणे निर्णय घेत आहे:
शासन निर्णय: ठाणे महानगरपालिका क्षेत्रातील मौजे माजिवडा, ठाणे येथील रुस्तमजी गृहसंकुलामध्ये ठाणे महानगरपालिकेस टाऊन सेंटर इमारतीमध्ये टाटा मेमोरियल सेंटर / टाटा मेमोरियल हॉस्पिटल, मे.जितो एज्युकेशनल अॅन्ड मेडीकल ट्रस्ट व ठाणे महानगरपालिका यांच्या संयुक्त विद्यमाने कॅन्सर रुग्णालय स्थापित करण्यात येणार आहे.
सदर रुग्णालयास महाराष्ट्र महानगरपालिका अधिनियमाच्या कलम ७९ (ग) अनुसार, मे.जितो एज्युकेशनल अॅन्ड मेडीकल ट्रस्ट या संस्थेस दिनांक २१.०५.२०२१ रोजीच्या सामंजस्य करारनाम्यातील अनुसूची (१) मधील विर्निदिष्ट २४४७७.६७ चौ.मी. क्षेत्राची बांधीव सुविधा त्यास संलग्न असलेल्या १२००० चौ.मी. क्षेत्राचा भुखंड तसेच अनुसूची (२) मध्ये विर्निदिष्ट ९५५१.५१ चौ.मी.
इतके क्षेत्र प्रतिवर्ष रुपये १/- इतक्या सवलतीच्या दराने ३० वर्षाकरीता भाडेपट्ट्याने देण्याकरिता ठाणे महानगरपालिकेमार्फत टाटा मेमोरियल सेंटर (अणुऊर्जा विभाग, भारत सरकार यांचेमार्फत अनुदानित संस्था) व मे. जितो एज्युकेशनल अॅन्ड मेडीकल ट्रस्ट या सहयोगी संस्थेसमवेत करण्यात आलेल्या त्रिपक्षीय सामंजस्य करारनाम्यातील अटी तसेच खालील नमुद अटीच्या अधिन राहुन शासन मान्यता देण्यात येत आहे:
अटी व शर्ती :
१. सदर कर्करोग रुग्यालयाची इमारतीची मालकी ठाणे महानगरपालिकेची राहिल.
२. सदर कर्करोग रुग्यालयाच्या इमारतीच्या नुतनीकरणाची जबाबदारी मे.जितो एज्युकेशनल अॅन्ड मेडीकल ट्रस्ट या संस्थेची राहिल.
सदर भाडेपट्ट्याच्या नुतनीकरणाबाबत सद्य:स्थितीमधील शासनाचे धोरण तसेच तत्कालीन प्रचलित असलेल्या शासनाच्या नुतनीकरणाच्या धोरणातील अटी व शर्तींच्या अधिन राहूनच नुतनीकरणाचा विचार करण्यात येईल.
३. ठाणे महानगरपालिकेमार्फत टाटा मेमोरियल सेंटर (अणुऊर्जा विभाग, भारत सरकार यांचेमार्फत अनुदानित संस्था) व मे. जितो एज्युकेशनल अॅन्ड मेडीकल ट्रस्ट या सहयोगी संस्थेसमवेत झालेल्या त्रिपक्षीय सामंजस्य करार संपुष्ठात आल्यानंतर व तद्नंतर ठाणे महानगरपालिका/ शासनाने उक्त भाडे पट्ट्यास मुदत वाढ न देण्याचा निर्णय घेतल्यास उक्त इमारत / संकुलाचा ताबा अस्तित्वातील सर्व अचल मालमत्तेसह ठाणे महानगरपालिकेकडे वर्ग करण्यात येईल.
४. ठाणे महानगरपालिका टाटा मेमोरियल सेंटर (अणुऊर्जा विभाग, भारत सरकार यांचेमार्फत अनुदानित संस्था) व मे. जितो एज्युकेशनल अॅन्ड मेडीकल ट्रस्ट या सहयोगी संस्थेसमवेत झालेला त्रिपक्षीय सामंजस्य करारातील अटी व शर्तींचा भंग झाल्यास शासनाच्या पूर्व मान्यतेने ठाणे महानगरपालिकेमार्फत या भूखंडावरील संकुलातील सर्व इमारती व अचल मालमत्ता याचा ताबा घेण्यात येईल.
५. सदर कर्करोग रुग्णालयातून निर्माण होणारा घातक किरणोत्सर्गी कचरा व इतर अनुषांगिक कचऱ्याची शास्त्रीय पध्दतीने विल्हेवाट लावण्याची जबाबदारी मे.जितो एज्युकेशनल अॅन्ड मेडीकल ट्रस्ट या संस्थेची राहिल.
पृष्ठ ४ पैकी ३
# Page 4
शासन निर्णय क्रमांकः ठापमा-२१२१/प्र.क्र.९०/नवि-२३
६. सदर कर्करोग रुग्णालयाची इमारत मे. जितो एज्युकेशनल ॲन्ड मेडीकल ट्रस्ट या संस्थेस हस्तांतरीत करताना सदर इमारतीची अग्निशमन यंत्रणा सुस्थितीत व कार्यान्वित असल्याची व त्यास सक्षम प्राधिकरणाने मान्यता दिली असल्याची खातरजमा करण्याची जबाबदारी ठाणे महानगरपालिकेची राहिल.
७. सदर इमारतीत कर्करोग रुग्णालय कार्यान्वित झाल्यानंतर अग्निशमन सुरक्षा यंत्रणेची वेळोवेळी देखभाल व फायर ऑडिट करण्याची जबाबदारी मे जितो एज्युकेशनल अॅन्ड मेडीकल ट्रस्ट या संस्थेची असेल.
८. सदर अटी व शर्ती ठाणे महानगरपालिका टाटा मेमोरियल सेंटर (अणुऊर्जा विभाग, भारत सरकार यांचेमार्फत अनुदानित संस्था) व मे. जितो एज्युकेशनल अॅन्ड मेडीकल ट्रस्ट या सहयोगी संस्थेसमवेतील सामंजस्य करारामध्ये अंतर्भूत करणे आवश्यक आहे.