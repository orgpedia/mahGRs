# Page 1
नागरी दलित वस्ती सुधारणा योजनेचे नाव साहित्यरत्न लोकशाहीर अण्णा भाऊ साठे नागरी वस्ती सुधार योजना असे करण्याबाबत.
महाराष्ट्र शासन
नगर विकास विभाग
शासन निर्णय क्रमांक: विघयो २०१३/प्र.क्र.१८२/नवि-४
मंत्रालय, मुंबई - ४०० ०३२.
दिनांक :- २१ ऑगस्ट, २०१९
वाचा: १) शासन निर्णय,नगर विकास विभाग, क्रमांक:-विघयो १०२०००/१५९२/प्र.क्र.१८९/ नवि-४, दि. ५.३.२००२ २) शासन निर्णय,नगर विकास विभाग, क्रमांक:-विघयो १०२०००/१५९२/प्र.क्र.१८९/ नवि-४, दि. ४.७.२००२ ३) शासन निर्णय,नगर विकास विभाग, क्रमांक:-विघयो १०२०००/१५९२/प्र.क्र.१८९/ नवि-४, दि. २५.९.२००२ ४) शासन परिपत्रक, नगर विकास विभाग, क्रमांक:-विघयो १०२०००/१५९२/प्र.क्र.१८९/ नवि-४, दि.२.११.२००२ ५) शासन निर्णय, नगर विकास विभाग, क्रमांक:-मुमंस/ विघयो १०२०५/१५९२/प्र.क्र.६/ २००५/नवि-४, दि. १८.१.२००६ ६) शासन शुध्दीपत्रक, नगर विकास विभाग, क्रमांक :- मुंमस / विघयो १०२०५/१५९२/ प्र.क्र.६/२००५/नवि-४, दि. १३.७.२००६ ७) शासन शुध्दीपत्रक, नगर विकास विभाग, क्रमांक:-डिव्हिवाय-२६१५/प्र.क्र.१६२/ नवि-४, दि. १२.८.२०१५ ८) शासन निर्णय, नगर विकास विभाग, क्रमांक:- विघयो२०१३/प्र.क्र.१८२/नवि-४, दि. १.९.२०१६
प्रस्तावना: नागरी दलित वस्ती सुधारणा योजना १९९६ पासून राज्यातील नागरी क्षेत्रातील विशेष घटक लोकसंख्येच्या कल्याणासाठी राबविली जाते. नागरी दलित वस्ती सुधार योजनेचे १९९६ पूर्वी निर्गमित केलेले शासन निर्णय अधिक्रमित करुन संदर्भाधीन क्र. १ येथील सुधारित शासन निर्णय निर्गमित करण्यात आला व त्याअन्वये सदर योजनेचे संनियंत्रण जिल्हाधिकाऱ्यांकडे सोपवून योजनेची मार्गदर्शक तत्वे विहित करण्यात आली. संदर्भ क्र. ८ येथील शासन निर्णयान्वये सदर योजनेचे नाव "लोकशाहीर अण्णा भाऊ साठे नागरी वस्ती सुधार योजना" असे करण्यात आलेले होते. तथापि, सदर योजनेच्या नावात बदल करण्याची बाब शासनाच्या विचाराधीन होती.
# Page 2
शासन निर्णय क्रमांकः विघयो २०१३/प्र.क्र.१८२/नवि-४
शासन निर्णय: सध्याच्या लोकशाहीर अण्णा भाऊ साठे नागरी वस्ती सुधार योजनेचे नाव बदलून "साहित्यरत्न लोकशाहीर अण्णा भाऊ साठे नागरी वस्ती सुधार योजना" असे करण्याचा शासनाने निर्णय घेतला आहे.
सदर योजनेसंबंधीच्या मार्गदर्शक सूचना पूर्वीप्रमाणेच राहतील.