# Page 1
११ सप्टेंबर, २०१९ ते २७ ऑक्टोंबर, २०१९ या कालावधीत "स्वच्छता ही सेवा" ही मोहीम राबविण्याबाबत.
महाराष्ट्र शासन
नगर विकास विभाग
शासन परिपत्रक क्रमांकः स्वमअ-२०१९/प्र.क्र. १०४/नवि-३४
हुतात्मा राजगुरू चौक, मादाम कामा मार्ग
मंत्रालय, मुंबई ४०० ०३२
दिनांक : ०९ सप्टेंबर, २०१९
वाचा
(१) शासन निर्णय, नगर विकास विभाग, क्रमांक स्वभाअ २०१५/प्र. क्र. २३/नवि-३४ दिनांक १५ मे, २०१५.
(२) सचिव, आवासन और शहरी कार्य मंत्रालय, नवी दिल्ली यांचे अर्ध शासकीय पत्र क्र.१८/३/२०१९ SBM-III, दिनांक २६ ऑगस्ट, २०१९.
(३) पर्यावरण विभाग, महाराष्ट्र शासन यांची अधिसुचना क्रमांक प्लास्टिक-२०१८/प्र क्र २४/ताक-४, दिनांक ३०.०६.२०१८.
शासन परिपत्रक -
राष्ट्रपिता महात्मा गांधी यांच्या स्वप्नातील स्वच्छ भारताची संकल्पना साकारण्यासाठी मा. पंतप्रधान महोदयांनी महात्मा गांधी यांच्या १५० व्या जयंती निमित्त "स्वच्छ भारत" साकारण्यासाठी व्यापक जनचळवळ उभारण्याचे आवाहन करून दिनांक २ ऑक्टोबर, २०१४ पासून देशामध्ये स्वच्छ भारत अभियान राबविण्यास सुरुवात केली आहे. या अभियानास ५ वर्ष पूर्ण होत असल्याच्या अनुषंगाने या अभियानांतर्गत अपेक्षित ध्येय साध्य करण्यासाठी समाजातील सर्व घटकांच्या सहभागाने “स्वच्छता ही सेवा” या विषयावर एक राष्ट्रव्यापी मोहीम राबविण्याबाबत संदर्भीय क्रमांक २ येथील पत्रान्वये कळविण्यात आले आहे.
२. केंद्र शासनाच्या स्वच्छ भारत अभियानाच्या धर्तीवर राज्यामध्ये स्वच्छ महाराष्ट्र अभियान (नागरी) संदर्भीय क्रमांक १ येथील शासन निर्णयान्वये राबविण्यात येत आहे. केंद्र शासनाने संदर्भीय क्रमांक २ येथील पत्रान्वये कळविल्यानुसार राज्यातील सर्व नागरी स्थानिक स्वराज्य संस्थांमध्ये दिनांक ११ सप्टेंबर, २०१९ ते दिनांक २७ ऑक्टोबर, २०१९ या कालावधीत “स्वच्छता ही सेवा” हा विषय घेऊन मोहीम राबविण्यात यावी.
३. या मोहिमेंतर्गत राज्यातील सर्व नागरी स्थानिक स्वराज्य संस्थांनी पुढीलप्रमाणे नमूद केलेल्या वेळापत्रकानुसार कार्यवाही करावी.
-----------------------------------------------------------------------------------------------------------------------------------------------------------
| टप्पा – १ | दिनांक ११ सप्टेंबर, २०१९ ते १ ऑक्टोबर, २०१९ | तयारी आणि जागरूकता |
| टप्पा - २ | दिनांक २ ऑक्टोबर, २०१९ | श्रमदान चळवळ |
| टप्पा – ३ | दिनांक ३ ऑक्टोबर ते २७ ऑक्टोबर २०१९ | गोळा केलेल्या प्लास्टिकचे पुर्नचक्रीकरन (रिसायकल) / व्हिलेवाट लावणे व प्लास्टिक मुक्त दिवाळीकडे वाटचाल करणे |
-----------------------------------------------------------------------------------------------------------------------------------------------------------
# Page 2
शासन परिपत्रक क्रमांकः स्वमअ-२०१९/प्र.क्र. १०४/नवि-३४
४. “स्वच्छता ही सेवा” या मोहिमेच्या काळात नागरिक, इतर संस्था व घटकांनी शहरातील शक्य त्या ठिकाणी श्रमदानाद्वारे स्वच्छता करावी, जेणेकरून शहरातील प्रत्येक कानाकोपरा प्लास्टिक मुक्त झाल्याचे दृश्य पहावयास मिळू शकेल. तसेच, याद्वारे शहरांमध्ये खऱ्या अर्थाने “जन आंदोलन” उभं राहू शकेल. या मोहिमेच्या काळात नागरिकांच्या सहभागातून तसेच माहिती, शिक्षण व संवादासह (IEC) श्रमदान करताना राबविण्यात येऊ शकणाऱ्या उपक्रमांची सूची परिशिष्ट-१ मध्ये सोबत जोडली आहे.
तसेच, सार्वजनिक कार्यक्रम साजरे करताना व शहरे प्लास्टिक मुक्त करताना करावयाचे कार्यक्रमाची यादी परिशिष्ट - २ मध्ये सोबत जोडली आहे.
५. उपरोक्त सर्व उपक्रमांचे सनियंत्रण सर्वोच्च पातळीवर करण्यात येणार असल्याने, उपक्रम राबविण्यापूर्वीचे फोटो / व्हिडीओ व उपक्रम राबविल्यानंतरचे फोटो / व्हिडीओ तसेच उपक्रमाबाबतचे सविस्तर विवरण स्वच्छतामंच यावर अपलोड करण्यात यावेत. तसेच, स्वच्छ सर्वेक्षण - २०२० च्या अनुषंगाने सुध्दा ही बाब महत्वाची असल्याने या मोहिमेवर विशेष लक्ष देऊन सदर मोहिम यशस्वी करण्यात यावी.
६. या अनुषंगाने सर्व नागरी स्वराज्य संस्थांना कळविण्यात येते की, स्वच्छता ही सेवा या मोहिमेमध्ये सर्व शासकीय कार्यालये, बिगर सरकारी संस्था, रहिवाशी संघटना, व्यापारी संघटना यांना सहभागी करुन घेण्यात यावे. संपुर्ण शहर, बाजार बंदी असलेल्या प्लास्टिकपासून मुक्त करण्यात यावा. ०२ ऑक्टोबर, २०१९ ला याबाबत व्यापक मोहिम राबविण्यात येऊन प्लास्टिक गोळा करण्यात यावे. प्लास्टिकची वर्गवारी करुन स्थानिक स्वराज्य संस्थेने या गोळा केलेल्या प्लास्टिकचा मटेरीयल रिकव्हरी फॅसिलीटी केंद्रावर (साहित्य पुर्नस्थापना केंद्र) साठा करुन ठेवावा. त्यानंतर ०३ ऑक्टोबर ते २७ ऑक्टोबर, २०१९ या कालावधीत जमा केले प्लास्टिक पुर्नचक्रीकरन केंद्राकडे पाठविण्यात यावे, पुर्नचक्रीकरन शक्य नसणारे प्लास्टिक सिमेंट कंपन्यांना द्यावे. त्यासाठी सर्व नागरी स्वराज्य संस्थेने एका नियंत्रण अधिकाऱ्याची नेमणूक करावी व त्याचा दुरध्वनी क्रमांक संचालक, स्वच्छ महाराष्ट्र अभियान, मुंबई यांना कळवावा.
देशातील सिमेंट कंपन्यांनी त्यांच्या कारखान्यांच्या २०० किलोमिटर परिघात असणाऱ्या स्थानिक स्वराज्य संस्थांनकडून असे प्लास्टिक नेण्यास सहमती दर्शविली आहे. यात सुसूत्रता राहावी म्हणून प्रत्येक जिल्ह्यातील सर्व स्थानिक स्वराज्य संस्थांनी त्यांनी गोळा केलेले पुर्नचक्रीकरन न होऊ शकणारे प्लास्टिक त्यांच्या जिल्ह्याच्या ठिकाणी असलेल्या स्थानिक स्वराज्य संस्थेच्या प्लास्टिक संकलन केंद्रावर पाठविण्याची व्यवस्था करण्यात यावी. पुर्नचक्रीकरन न होऊ शकणारे प्लास्टिक बेलींग मशिनच्या सहाय्याने बेलमध्ये साठा करुन ठेवावेत व याठिकाणी पाणी व आग प्रतिबंधक साधने असतिल यांची खात्री करावी. पुर्नचक्रीकरन न होऊ शकरणारे प्लास्टिकचा वापर स्थानिक स्वराज्य संस्थांनी त्यांचे रस्ते तयार करतेवेळी करावा त्याच प्रमाणे सार्वजनिक बांधकाम विभागाने देखील त्यांचे रस्ते तयार करताना या प्लास्टिकचा वापर करावा. रस्ते तयार करताना प्लास्टिकचा वापर करणेबाबत IRC : SP-98-2013 मध्ये (Specification) तपशिलवार देण्यात आलेले आहे.
पृष्ठ ७ पैकी २
# Page 3
शासन परिपत्रक क्रमांकः स्वमअ-२०१९/प्र.क्र. १०४/नवि-३४
७. “स्वच्छता ही सेवा” या मोहिमेच्या काळात राबविण्यात येणाऱ्या सर्व उपक्रमांबाबतचे अहवाल पुढील बाबींचा समावेश करून दररोज स्वच्छतामंच यावर अपलोड करण्यात यावेत.
“स्वच्छता ही सेवा” या मोहिमेच्या काळात शहरात राबविण्यात येणारे उपक्रम / करण्यात येणारी कामे.
उपक्रमाद्वारे शहरात झालेला परिणाम दिसून येण्यासाठी, स्वच्छता व इतर उपक्रम राबविण्यापूर्वीचे फोटो/व्हिडीओ तसेच स्वच्छता व इतर उपक्रम राबविल्यानंतरचे फोटो/व्हिडीओ.
उपक्रमात सहभागी झालेल्या नागरिकांची अंदाजित संख्या.
८. राज्यातील सर्व नागरी स्थानिक स्वराज्य संस्थांमध्ये दिनांक ११ सप्टेंबर, २०१९ ते दिनांक २७ ऑक्टोबर, २०१९ या कालावधीत "स्वच्छता ही सेवा” ही मोहीम संपन्न झाल्यानंतर २८ ऑक्टोबर, २०१९ पर्यंत याबाबतचा दिनांकनिहाय राबविण्यात आलेल्या उपक्रमांचा एकत्रित अनुपालन अहवाल फोटो/व्हिडीओसह संचालक, स्वच्छ महाराष्ट्र अभियान (नागरी) यांना तसेच सह सचिव तथा अभियान संचालक, स्वच्छ भारत अभियान, भारत सरकार, नवी दिल्ली यांना व राज्य अभियान संचालक, स्वच्छ महाराष्ट्र अभियान, मुंबई यांना सादर करण्यात यावा.
# Page 4
# Page 5
# Page 6
# Page 7
# Page 8
# Page 9
# Page 10