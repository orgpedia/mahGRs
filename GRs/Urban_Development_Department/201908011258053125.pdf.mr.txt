# Page 1
नांदेड वाघाळा शहर महानगरपालिकेच्या सर्वसाधारण सभेने संमत केलेला ठराव क्र. १३४ दि. ३०.११.२०१८ विखंडीत करण्यासाठी निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक:नामपा-२०१९/प्र.क्र.६९/नवि-२४,
मंत्रालय, मुंबई - ४०००३२.
दिनांक:- १ ऑगस्ट,२०१९
संदर्भ :- १) आयुक्त, नांदेड वाघाळा शहर महानगरपालिका यांचे पत्र क्र.नावाशमनपा/साप्रवि/ १६०५७/२०१८/दिनांक २.२.२०१९
२) आयुक्त, नांदेड वाघाळा शहर महानगरपालिका यांचे पत्र क्र.नावाशमनपा/साप्रवि/ १८२०४/२०१८/ दिनांक १५.३.२०१९
प्रस्तावना : श्री. स. जिलानी सय्यद मौला, शिपाई नांदेड वाघाळा शहर महानगरपालिका यांना वैदयकीय उपचाराच्या कारणास्तव आर्थिक मदत म्हणुन महानगरपालिकेने दि. २.३.२०१५ च्या आदेशान्वये रु.
२.५० लाख मंजूर केलेली आहे. सदर मंजूर केलेल्या रकमेपैकी रु. १ लाख श्री. जिलानी यांना अदा करण्यात आलेले आहेत.
२. श्री. जिलानी हे कर्जबाजारी असल्यामुळे उपचार करण्यासाठी त्यांना विशेष बाब म्हणुन मंजूर करण्यात आलेल्या आर्थिक मदतीच्या रकमेपैकी रक्कम रु. १.५० लाख तात्काळ अदा करण्यास सर्वसाधारण सभेने ठराव क्र. १३४ दि. ३०.११.२०१८ संमत केलेला आहे.
३. दुर्धर आजाराच्या उपचारासाठी वारंवार आर्थिक मदतीच्या मागण्या महानगरपालिकेमध्ये वाढत असल्यामुळे याबाबत एक सर्वसमावेशक धोरण ठरविण्याबाबत महानगरपालिकेचे मुख्य लेखा परिक्षक यांनी अभिप्राय दिले.
४. महानगरपालिकेमधील अधिकारी / कर्मचा-यांना वैदयकीय प्रतिपुर्तीचा लाभ अनुज्ञेय करण्यासाठी शासन निर्णय, सार्वजनिक आरोग्य विभाग दि. १६.३.२०१६ च्या तरतुदीनुसार सर्वसाधारण सभा ठराव क्र. २० दि. १०.४.२०१८ अन्वये नांदेड वाघाळा शहर महानगरपालिकेमधील अधिकारी/कर्मचारी यांना वैदयकीय प्रतिपुर्तीचा लाभ देण्यास मान्यता देण्यात आली. त्यानुसार दि.
१.४.२०१८ पासून नांदेड वाघाळा महानगरपालिकेतील अधिकारी / कर्मचारी यांना १३ आकस्मिक व ५ गंभीर आजारावरील उपचाराकरिता वैदयकीय प्रतिपुर्तीचा लाभ अनुज्ञेय करण्यात आलेला आहे.
५. महानगरपालिकेमधील अधिकारी व कर्मचारी यांना वैदयकीय खर्चाची प्रतिपुर्ती योजना दि.
१.४.२०१८ पासुन लागू करण्यात आली असल्यामुळे, तसेच श्री. जिलानी यांना आर्थिक मदत मंजूर केल्याबाबतचे प्रकरण हे दि. १.४.२०१८ च्या पुर्वीचे असल्यामुळे उर्वरीत रक्कम त्यांना देता येणार नाही असा अहवाल महानगरपालिका प्रशासनाने सर्वसाधारण सभेसमोर सादर केलेला होता. तथापि,
# Page 2
शासन निर्णय क्रमांकः नामपा-२०१९/प्र.क्र.६९/नवि-२४,
महानगरपालिकेच्या सर्वसाधारण सभेने सदर अहवाल विचारात न घेता प्रशासकीय अहवालाच्या विरुध्द व विसंगत असा ठराव पारीत केलेला आहे. सदर ठराव क्र. १३४ दि. ३०.११.२०१८ हा प्रशासकीय अहवालाच्या विरुध्द असुन, संयुक्तीक व सनदशीर ठरत नसल्यामुळे उक्त ठराव हा महाराष्ट्र महानगरपालिका अधिनियम, कलम ४५१ अन्वये विखंडित करण्याबाबतची विनंती आयुक्त, नांदेड वाघाळा शहर महानगरपालिका यांनी दिनांक २.२.२०१९ च्या पत्रान्वये केलेली आहे.
६. उपरोक्त नमूद बाबीं विचारात घेऊन सदरचा ठराव क्र. १३४ दिनांक ३०.११.२०१८ निलंबित करण्याची बाब शासनाच्या विचाराधीन होती.
शासन निर्णय :
उपरोक्त प्रस्तावनेत नमूद केलेल्या वस्तुस्थितीनुसार नांदेड वाघाळा शहर महानगरपालिकेच्या सर्वसाधारण सभेने संमत केलेला ठराव क्र. १३४ दि. ३०.११.२०१८ हा नियमानुसार नसल्यामुळे, सदर ठराव महाराष्ट्र महानगरपालिका अधिनियम, १९४९ चे कलम ४५१ (१) नुसार विखंडित करण्यासाठी प्रथमतः निलंबित करण्यात येत आहे.
सदर ठराव निलंबनाप्रकरणी संबंधितांना अभिवेदन करावयाचे असल्यास त्यांना निलंबन आदेशाच्या दिनांकापासून ३० दिवसांच्या आत शासनास अभिवेदन करणे आवश्यक आहे.