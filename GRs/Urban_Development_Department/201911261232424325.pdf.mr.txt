# Page 1
नगर रचनाकार यांच्या अधिपत्याखालील राज्यातील १२ जिल्हा शाखा कार्यालये सहायक संचालक, नगर रचना यांच्या अधिपत्याखाली दर्जोन्नत करणेबाबत.
महाराष्ट्र शासन
नगर विकास विभाग
शासन निर्णय क्र. पदनि-६४१६/१०८२/प्र.क्र.२४०/नवि-२७,
मादाम कामा मार्ग, हुतात्मा राजगुरु चौक,
चौथा मजला, मंत्रालय, मुंबई- ४०० ०३२.
दिनांक :- २५ नोव्हेंबर, २०१९.
वाचा : १. नगर विकास विभाग, शासन निर्णय क्र.टिपीव्ही-०२००३/८६६/प्र.क्र.१२४/०३/नवि-२७, दि.१ मार्च,२००६.
२. उच्च स्तरीय सचिव समितीचे कार्यवृत्त क्र. पदनि-२०१९/प्र.क्र.०९/१९/आपुक, दि. २०.०२.२०१९.
३. नगर विकास विभाग, शासन निर्णय क्र.पदनि-६४१६/१०८२/प्र.क्र.२४०/नवि-२७, दि.२ मे, २०१९.
४. संचालक, नगर रचना, पुणे यांचे पत्र जाक्र.आस्था/कार्या-निर्मिती/प्रशा-१/२४१७, दिनांक ०८.०५.२०१९.
प्रस्तावना:
वित्त विभागाच्या उच्चस्तरीय सचिव समितीने त्यांच्या दिनांक ०८ फेब्रुवारी, २०१९ रोजी झालेल्या बैठकीच्या दिनांक २०.०२.२०१९ रोजीच्या कार्यवृत्तान्वये नगर रचना व मूल्यनिर्धारण विभागाच्या आस्थापनेवरील पूर्वी मंजूर असलेल्या विविध संवर्गातील ११७६ पदांव्यतिरिक्त विविध संवर्गातील नविन ७८ पदे निर्माण करण्यास मंजूरी प्रदान केली आहे. त्यास अनुसरुन नगर रचनाकार यांच्या अधिपत्याखालील राज्यातील १२ जिल्हा शाखा कार्यालये दर्जोन्नत करण्यासाठी व नविन पदनिर्मितीस नगर विकास विभाग, शासन निर्णय दिनांक ०२ मे, २०१९ अन्वये मंजूरी देण्यात आलेली आहे. या अनुषंगाने संचालक, नगर रचना, पुणे यांच्या संदर्भाधीन क्र.४ येथील दिनांक ०८.०५.२०१९ च्या पत्रान्वये उक्त कार्यालयामधील पदांची कार्यालयनिहाय विगतवारी, संबंधित बारा शाखा कार्यालयाकरीता कार्यालय प्रमुख व नियंत्रण अधिकारी, आहरण व संवितरण अधिकारी घोषित करणे, इत्यादी बाबीस मान्यता देण्याबाबत केलेल्या विनंतीच्या अनुषंगाने निर्णय घेण्याची बाब शासनाच्या विचाराधीन होती.
शासन निर्णय :
नगर विकास विभागाच्या अधिपत्याखालील नगर रचना व मूल्यनिर्धारण विभागाच्या आस्थापनेवर नगर रचनाकार कार्यालय प्रमुख असलेली सिंधूदुर्ग, रत्नागिरी, धुळे, भंडारा, चंद्रपूर, गडचिरोली, वर्धा, बीड, जालना, लातूर, उस्मानाबाद आणि बुलढाणा या १२ जिल्हयातील १२ शाखा कार्यालयातील दिनांक २.५.२०१९ च्या शासन निर्णयान्वये निर्माण करण्यात आलेल्या विविध संवर्गातील पदांची कार्यालयनिहाय विगतवारी सोबत जोडलेल्या विवरणपत्रानुसार मंजूर करण्यात येत आहे.
०२. वित्त विभाग, शासन निर्णय क्र. विअप्र-२०१३/ प्र.क्र.३०/ २०१३/ विनियम, भाग-२, दिनांक १७.०४.२०१५ मधील अ.क्र.३, नियम क्र.२ मधील प्रशासनिक प्रमुख यांना प्रदान करण्यात आलेल्या
# Page 2
शासन निर्णय क्रमांकः पदनि-६४१६/१०८२/प्र.क्र.२४०/नवि-२७
वित्तीय अधिकारानुसार संबंधित १२ शाखा कार्यालयातील “सहायक संचालक, नगर रचना” यांना सदर कार्यालयाचे “कार्यालय प्रमुख” व “नियंत्रण अधिकारी” म्हणून घोषित करण्यात येत आहे.
०३. सर्व संबंधित शाखा कार्यालयाचे “सहायक संचालक, नगर रचना” हे पदसिध्द “आहरण व संवितरण अधिकारी” असतात. तथापि, कार्यालय प्रमुख या नात्याने कामकाजाची व्याप्ती पहाता, कोषागारविषयक तातडीचे कामांचा खोळंबा होऊ नये म्हणून त्याच कार्यालयातील कार्यरत असलेले (नियंत्रण अधिकाऱ्याच्या) निम्न दर्जाच्या नगर रचनाकार यांना महाराष्ट्र कोषागार नियम क्र.१९६ भाग-१ चा परिच्छेद क्र.१५६ नुसार सदर शाखा कार्यालयातील “आहरण व संवितरण अधिकारी” घोषित करण्याची कार्यवाही संबंधित कार्यालय प्रमुखाने करण्यास मान्यता देण्यात येत आहे.
०४. कार्यालयनिहाय विगतवारीनुसार नियुक्त करण्यात येणाऱ्या अधिकारी / कर्मचारी यांना वेतन अदा करण्याच्या दृष्टीने सदर पदे ही संबंधित कार्यालयाच्या सेवार्थ प्रणालीमध्ये नोंदविण्यास मान्यता देण्यात येत आहे.
०५. सदर पदांचा संबंधित कार्यालयांच्या सुधारित आकृतीबंधात समावेश करण्याची कार्यवाही संचालक, नगर रचना,पुणे यांनी तात्काळ करावी.
# Page 3
# Page 4
# Page 5
# Page 6
# Page 7
# Page 8
# Page 9
# Page 10