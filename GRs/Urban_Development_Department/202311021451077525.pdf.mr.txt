# Page 1
मिरा-भाईंदर महानगरपालिकेच्या आस्थापनेवरील “बहुउद्देशीय आरोग्य कर्मचारी” (हिवताप) संवर्गातील ३४ कर्मचाऱ्यांच्या नेमणूका विहीत मार्गाचा अवलंब करून झाल्याने, सदर कर्मचाऱ्यांच्या संख्येइतकी अधिसंख्य पदे निर्माण करून, सदर पदावर त्यांना कायम नियुक्ती देवून नियमित करणेबाबत.
महाराष्ट्र शासन
नगरविकास विभाग
शासन निर्णय क्रमांक: मिभाम-११२३/सं.क्र.९८७/प्र.क्र.५४/नवि-२८
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक :- ०२ नोव्हेंबर, २०२३
वाचा : १) मिरा-भाईंदर महानगरपालिका प्रशासकीय ठराव क्र. ५०, दि.०३.०५.२०२३.
२) आयुक्त, मिरा-भाईंदर महानगरपालिका यांचे पत्र क्र.मिभा/मनपा/आस्था/२७२/२०२३-२४, दि.०८.०५.२०२३.
३) नगर विकास विभाग, शासन निर्णय क्र. मिभाम-११२३/सं.क्र.५४/नवि-२८, दि. ०२.११.२०२३.
प्रस्तावना: मिरा-भाईंदर महानगरपालिकेच्या आस्थापनेवर तात्पुरत्या स्वरूपात ठोक “बहुउद्देशीय आरोग्य कर्मचारी” या पदनामाचे एकूण ३४ कर्मचारी कार्यरत असून, इतर महानगरपालिकांमध्ये रोजंदारीवरील कार्यरत कर्मचाऱ्यांचे कायमस्वरूपी समावेशन करण्यात आले असल्याने, त्याच धर्तीवर मिरा-भाईंदर महानगरपालिकेमध्ये विहीत मार्गाने ठोक मानधनावर तात्पुरत्या स्वरूपात कार्यरत असलेल्या “बहुउद्देशीय आरोग्य कर्मचारी” पदनामाच्या कर्मचाऱ्यांना, मिरा-भाईंदर महानगरपालिकेच्या नियमित आस्थापनेवर समावेशन करणेबाबत शासन स्तरावर निर्णय घेण्याची आयुक्त, मिरा-भाईंदर महानगरपालिका यांनी विनंती केली आहे.
२. मिरा-भाईंदर महानगरपालिकेत तात्पुरत्या स्वरूपात ठोक मानधनावर कार्यरत ३४ “बहुउद्देशीय आरोग्य कर्मचारी” यांची नियुक्ती, महानगरपालिका महासभा ठराव क्र. २७, दि.१४.१२.२०१२ व महासभा ठराव क्र. १०३, दि.३०.०१.२०१६ अन्वये मिळालेल्या मान्यतेनुसार विहीत मार्गाने झाली असल्याने, सदर कर्मचारी महानगरपालिका सेवेत नियमित करण्यात पात्र ठरतात.
३. मिरा-भाईंदर महानगरपालिका अंतर्गत ३४ “बहुउद्देशीय आरोग्य कर्मचारी” ठोक मानधनावरील तात्पुरत्या नेमणूका ह्या विहित मार्गाचा (जाहिरात / लेखी परीक्षा / मुलाखत) अवलंब करून झालेल्या आहेत. मिरा-भाईंदर महानगरपालिकेचा आकृतीबंध दि.२६.०२.२०१९ च्या शासन निर्णयान्वये मंजूर करण्यात आलेला आहे. परंतु, आकृतीबंधात “बहुउद्देशीय आरोग्य कर्मचारी” ही पदे मंजूर नसल्याने, महानगरपालिकेच्या आस्थापनेवर सदर कर्मचाऱ्यांच्या संख्येइतकी अधिसंख्य पदे निर्माण करणे आवश्यक आहे. सदर पदाची ७ व्या वेतन आयोगानुसार,
# Page 2
शासन निर्णय क्रमांकः मिभाम-११२३/सं.क्र.९८७/प्र.क्र.५४/नवि-२८
वेतनश्रेणी S-८ : २५५००-८११००, अशी असेल. सदर कर्मचाऱ्यांची सेवा नियमित केल्यास, महानगरपालिकेचा आस्थापना खर्च ३५% च्या विहीत मर्यादेत राहणार आहे. यास्तव, सदर कर्मचाऱ्यांसाठी अधिसंख्य पदे निर्माण करून, त्या पदांवर त्यांना नियुक्ती देण्याची बाब शासनाच्या विचाराधीन होती.
शासन निर्णयः -
मिरा-भाईंदर महानगरपालिकेच्या आस्थापनेवरील, तात्पुरत्या स्वरूपात ठोक मानधनावर कार्यरत “बहुउद्देशीय आरोग्य कर्मचारी” संवर्गातील ३४ कर्मचाऱ्यांच्या नेमणूका ह्या (जाहिरात/लेखी परीक्षा/मुलाखत) या विहीत मार्गाचा अवलंब करून झालेल्या असल्याने, मिरा-भाईंदर महानगरपालिकेच्या आस्थापनेवर, या कर्मचाऱ्यांच्या संख्येइतकी अधिसंख्य पदे निर्माण करून, “बहुउद्देशीय आरोग्य कर्मचारी” या पदनामाने ७ व्या वेतन आयोगानुसार, S-८ : २५५००-८११००, या वेतनश्रेणीत, त्यांची कायम नियुक्ती करून, त्यांना महानगरपालिका सेवेत नियमित करण्यास शासनाची मान्यता देण्यात येत आहे.
२. विवरणपत्र “अ” नुसार असलेल्या सदर ३४ कर्मचाऱ्यांना, मिरा-भाईंदर महानगरपालिकेच्या आस्थापनेवर निर्माण केलेल्या ३४ अधिसंख्य पदांवर पुढील अटी व शर्तीच्या अधीन राहून कायम नियुक्ती देण्यात येत आहे:
अटी व शर्ती :
१) या कर्मचाऱ्यांना निर्माण करण्यात आलेल्या “बहुउद्देशीय आरोग्य कर्मचारी” या पदनामाच्या अधिसंख्य पदांवर शासन निर्णयाच्या दिनांकापासून कायम नियुक्ती देण्यात यावी.
२) या कर्मचाऱ्यांना अधिसंख्य पदावरील पदस्थापनेच्या दिनांकापासून कायम सेवेचे तद्नुषंगिक लाभ (वेतन, सेवा जेष्ठता, निवृत्तीवेतन इत्यादी) देय राहतील.
३) सदर कर्मचाऱ्यांना यापूर्वी केलेल्या सेवेचे कोणतेही लाभ अथवा थकबाकी अनुज्ञेय नसेल.
४) सदर कर्मचाऱ्यांच्या वेतनाकरीता कोणताही निधी शासनाकडून उपलब्ध करून दिला जाणार नाही.
५) सेवेत कायम करण्यापूर्वी संबंधित कर्मचाऱ्यांकडून बंधपत्र घेऊन मागील कोणताही लाभ मिळणार नाही याचा स्पष्ट उल्लेख करावा लागेल.
६) उपरोक्त ३४ “बहुउद्देशीय आरोग्य कर्मचारी” यांना स्थायी नेमणूक देतांना हजेरी, डिफॉल्ट रेकॉर्ड, चौकशी, सेवाजेष्ठता, जात वैधता पडताळणी प्रमाणपत्र, वैद्यकीय प्रमाणपत्र इत्यादी निकष तपासून नियमानुसार स्थायी नेमणूक देण्यात येईल. संबंधित कर्मचाऱ्यांना स्थायी करण्याच्या आदेशाच्या दिनांकापासून ०६ महिन्याच्या कालावधीत जात पडताळणी, चारित्र्य पडताळणी अहवाल सादर करणे बंधनकारक राहील.
पृष्ठ ४ पैकी २
# Page 3
शासन निर्णय क्रमांकः मिभाम-११२३/सं.क्र.९८७/प्र.क्र.५४/नवि-२८
७) मिरा-भाईंदर महानगरपालिकेत सध्या कार्यरत असलेल्या ठोक मानधनावरील ३४ “बहुउद्देशीय आरोग्य कर्मचारी” कर्मचाऱ्यांव्यतिरिक्त अन्य कोणाचीही नियुक्ती, सदर अधिसंख्य पदावर करता येणार नाही.
८) सदरचे अधिसंख्य पद कोणत्याही कारणास्तव रिक्त झाल्यास ते त्या दिनांकापासून आपोआप व्यपगत होईल.
९) सदर कर्मचाऱ्यांना अधिसंख्य पदावर नियुक्ती देतांना त्यांची वेतनश्रेणी शासनाने विहीत केलेल्या वेतनश्रेणीनुसार राहील, याची आयुक्त, मिरा-भाईंदर महानगरपालिका यांनी दक्षता घ्यावी.
१०) सदर कर्मचाऱ्यांना एकवेळची बाब म्हणून नियुक्ती देण्यासाठी निर्माण करण्यात आलेली अधिसंख्य पदे त्यांच्या सेवानिवृत्तीनंतर अथवा इतर कारणास्तव रिक्त झाल्यास आपोआप व्यपगत होत असल्याने, त्यांच्या वारसदारांना नियुक्ती देण्यासाठी कोणतेही अधिसंख्य पद निर्माण करण्यात येणार नाही अथवा व्यपगत झालेले पद पुनर्जिवीत करता येणार नाही.
३. सदर शासन निर्णय महाराष्ट्र शासनाच्या www.maharastra.gov.in या संकेतस्थळावर उपलब्ध करण्यात आला असून, त्याचा सांकेतांक २०२३११०२१४५१०७७५२५ असा आहे. हा शासन निर्णय डिजीटल स्वाक्षरीने साक्षांकित करुन काढण्यात आला आहे.
महाराष्ट्राचे राज्यपाल यांच्या आदेशानुसार व नावाने.
SUSHILA
DHONDIRAM PAWAR
(सुशिला पवार)
उप सचिव, महाराष्ट्र शासन
प्रति, १) मा. मुख्यमंत्री महोदयांचे अपर मुख्य सचिव / प्रधान सचिव, मंत्रालय, मुंबई - ३२.
२) आयुक्त तथा प्रशासक, मिरा-भाईंदर महानगरपालिका, जि.ठाणे.
३) प्रधान सचिव (नवि २), यांचे स्वीय सहायक, नगर विकास विभाग, मंत्रालय, मुंबई-३२.
४) उप सचिव (नवि-२८), यांचे स्वीय सहायक, नगर विकास विभाग,मंत्रालय, मुंबई-३२.
५) निवडनस्ती (नवि-२८)
पृष्ठ ४ पैकी ३
# Page 4
शासन निर्णय क्रमांकः मिभाम-११२३/सं.क्र.९८७/प्र.क्र.५४/नवि-२८
शा.नि.क्र.मिभाम-११२३/सं.क्र.९८७/प्र. क्र. ५४/नवि-२८, दि. ०२ नोव्हेंबर, २०२३ सोबतचे “विवरणपत्र-अ”
---------------------------
| अ.क्र. | कर्मचाऱ्याचे नाव |
|  | श्री. अक्षय घोलप |
|  | श्रीमती सायली कदम |
|  | श्री. श्रीकांत कदम |
|  | श्री. प्रकाश शिंदे |
|  | श्रीम. सविता कुरकुटे |
|  | श्रीम. अंकिता सावंत |
|  | श्री. स्वप्नील पवार |
| ८ | श्री. रमेश काठे |
|  | श्री. विपुल मोहिते |
| १० | श्रीम. भारती बनकर |
| ११ | श्री. मुकुंद रसाळ |
| १२ | श्री. भुवनेश नेटके |
| १३ | श्री. कल्पेश गोसावी |
| १४ | श्रीम. रूपाली शिंदे |
| १५ | श्री. दिनेश पाटील |
| १६ | श्री. देवेंद्र वावडणकर |
| १७ | श्री. प्रदिप हडळ |
| १८ | श्री. निलेश राठोड |
| १९ | श्री. गणेश निकम |
| २० | श्री. संदेश भाबड |
| २१ | श्रीम. श्रृष्टी तांबे |
| २२ | श्रीम. प्रियंका शिर्के |
| २३ | श्रीम. कल्पना भोये |
| २४ | श्रीम. रश्मी सावंत |
| २५ | श्रीम. ज्योती परदेशी |
| २६ | श्रीम. स्नेहल गुरव |
| २७ | श्री. महेश सोनावणे |
| २८ | श्रीम. मनाली तारकर |
| २९ | श्रीम. रूपाली शेलवले |
| ३० | श्री. गणेश पाटील |
| ३१ | श्री. सागर पाटील |
| ३२ | श्री. विशाल पाटील |
| ३३ | श्रीम. मोनिका भावे |
| ३४ | श्रीम. आकांशा जिकमडे |
---------------------------
पृष्ठ ४ पैकी ४