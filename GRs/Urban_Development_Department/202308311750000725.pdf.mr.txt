# Page 1
राज्यातील विविध विविध नगरपरिषदांमध्ये कनिष्ठ अभियंता या पदावर कार्यरत असलेल्या ८ रोजंदारी कर्मचाऱ्यांच्या सेवा नियमित करुन त्यांचे समावेशन करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- एमयुएन-२०१८/प्र.क्र.५६२/नवि-१८
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई-४०० ०३२.
दिनांक:- ३१ ऑगष्ट, २०२३
संदर्भ:- १) शासन निर्णय नगर विकास विभाग क्र.एमसीओ-२०१८/प्र.क्र.१२२/नवि-१४, दिनांक ०५/०२/२०१९.
२) नगरपरिषद प्रशासन संचालनालय, वरळी, मुंबई यांचे पत्र क्र. नपप्रसं/नप सावनेर/श्री.पाडे/ C.P.No.१३७–१९ IN W.P.No ६३७४-०५/प्र.क्र.१९/का४/१४११, दिनांक १२/०४/२०२१.
३) शासन पत्र, नगर विकास विभाग क्र. एमयुएन-२०१८/प्र.क्र.५६२/नवि-१८, दिनांक १०/१२/२०२१.
४) नगरपरिषद प्रशासन संचालनालय, वरळी, मुंबई यांचे पत्र क्र. नपप्रसं-रोजंन-कर्म/संवर्ग नियुक्ती/पुरु. पांडे व अन्य/रिपि-६३७४-२००५/२०२१ /कक्ष-३-अ/१९९६, दिनांक १२/०५/२०२२.
५) शासन पत्र, नगर विकास विभाग क्र. एमयुएन-२०१८/प्र.क्र.५६२/नवि-१८, दिनांक १०/०८/२०२२.
६) नगरपरिषद प्रशासन संचालनालय, वरळी, मुंबई यांचे पत्र क्र. नपप्रसं-रोजन-कर्म/संवर्ग नियुक्ती/ पुरु.पांडे व अन्य/रिपि-६३७४-२००५/२०२१ /कक्ष-३-ब/४९९, दिनांक २५/०१/२०२३.
प्रस्तावनाः
उपरोक्त संदर्भात अनुक्रमांक १ येथे नमूद शासन निर्णय दिनांक ०५/०२/२०१९ मधील परिच्छेद २ मध्ये, राज्यातील विविध नगरपरिषदांमध्ये रोजंदारी म्हणून कार्यरत असलेल्या कनिष्ठ अभियंता यांना लिपिक पदावर समावेशनाचा पर्याय देऊन संबंधित कर्मचाऱ्यांनी पर्याय स्विकारल्यास त्यांचे समावेशनास मान्यता देण्यात आली होती. दरम्यानच्या कालावधीत सदर कर्मचाऱ्यांचे विविध न्यायालयामध्ये दावे दाखल होते, त्यामध्ये खालील न्यायालयीन प्रकरणात आदेश पारीत झाले आहेत.
१. मा. औद्योगिक न्यायालय, जालना येथील तक्रार (ULP) नं. १४५/२०११, दि.३०.०३.२०१५
२. मा. उच्च न्यायालय नागपूर खंडपीठ येथील रिट पिटीशन क्र. ६३७४ / २००५, दि.०१.०७.२०१७ ३. मा. उच्च न्यायालय, औरंगाबाद खंडपीठ येथे दाखल करण्यात आलेले रिट पिटिशन क्र. १००८४ / २०१६, दि.०७.१२.२०१८
४. मा. उच्च न्यायालय नागपूर खंडपीठ येथे दाखल असलेले रिट पिटीशन क्र. ३५३७/२०१९ दि.१४.०१.२०२०
५. मा. उच्च न्यायालय, खंडपीठ नागपूर येथे दाखल करण्यात आलेल्या रिट पिटीशन क्र.
७७२१/२०१९, दि.१७.०२.२०२०
६. मा. उच्च न्यायालय, मुंबई येथे दाखल असलेल्या रिट पिटीशन क्र. १०७३६/२०१९
# Page 2
शासन निर्णय क्रमांकः एमयुएन-२०१८/प्र.क्र.५६२/नवि-१८
वरीलप्रमाणे न्यायालयीन प्रकरणे विचारात घेऊन राज्यातील विविध नगरपरिषदांमध्ये कार्यरत असलेल्या ८ कनिष्ठ अभियंत्यांच्या नियमितीकरणात एकसुत्रता राहावी यासाठी सदर कर्मचाऱ्यांच्या प्रथम नियुक्तीच्या दिनांकापासून त्यांना कनिष्ठ अभियंता या पदावर कायम करण्यास यापूर्वीच शासनाने उपरोक्त संदर्भ ३ व ५ येथे नमूद शासनपत्र दिनांक १०/१२/२०२१ व दिनांक १०/०८/२०२२ अन्वये शासन मान्यता देण्यात आली असून सदर आदेशाची अंमलबजावणी दिनांक १०/१२/२०२१ पासून करण्यास मान्यता देण्यात आली आहे. आता सदरच्या ८ कनिष्ठ अभियंता यांना त्या पदावर समावेशन करण्यासंदर्भात शासन निर्णयाद्वारे मान्यता देण्याची बाब शासनाच्या विचाराधीन होती. त्यानुसार शासनाने खालीलप्रमाणे निर्णय घेतला आहे:
शासन निर्णय:
राज्यातील विविध नगरपरिषदांमध्ये रोजंदारी म्हणून कार्यरत असलेल्या कनिष्ठ अभियंता यांच्या सदंर्भातील विविध न्यायालयाचे निर्णय विचारात घेऊन यापूर्वी शासनाने संदर्भाकिंत अनुक्रमांक १ येथील दिनांक ०५/०२/२०१९ रोजीच्या शासन निर्णयान्वये घेतलेल्या निर्णयानुसार सदरच्या कनिष्ठ अभियंत्यांना लिपिक पदाचा पर्याय स्विकारण्याऐवजी त्यांचे समावेशन “कनिष्ठ अभियंता” या पदावर करण्यास तसेच त्यांच्या सेवांच्या नियमितीकरणात एकसुत्रता राहावी यासाठी खालील ८ कनिष्ठ अभियंत्यांना त्याखाली नमूद केलेल्या अटी शर्तींना अधीन राहून “कनिष्ठ अभियंता” या पदावर कायम करुन त्यांचे समावेशन करण्यास शासन मान्यता देण्यात येत आहे.
---------------------------------------------------------------------
| अ.क्र | कनिष्ठ अभियंता यांचे नाव | कार्यरत नगरपरिषदेचे नाव |
| १. | श्री.पुरूषोत्तम रामलखन पांडे | सावनेर, नगर परिषद, जि. नागपूर |
| २. | श्री.गजानन संभाजी वातीले | यवतमाळ, नगर परिषद, जि. यवतमाळ |
| ३. | श्री.प्रदीप पुंडलीक सहारे | धामणगांव रेल्वे, नगर परिषद, जि.अमरावती |
| ४. | श्री.मंगेशकुमार नारायणराव भंडारे | बीड, नगर परिषद, जि. बीड |
| ५. | श्री. अनंत गुणवंतराव कुलकर्णी | मुदखेड, नगर परिषद, जि. नांदेड |
| ६. | श्री. अशोक वैजनाथ सनगले | तुळजापूर, नगर परिषद, जि.उस्मानाबाद |
| ७. | श्री.फारूखी अखील अहमद | बीड, नगर परिषद, जि. बीड |
| ८. | श्री.गंगाधर बळवंत जोशी | सेलू, नगर परिषद, जि.परभणी |
---------------------------------------------------------------------
अटी / शर्ती:
१) सदरच्या ८ कनिष्ठ अभियंता यांना राज्यातील नगरपरिषदामधील कनिष्ठ अभियंता या पदासाठी निश्चित करण्यात आलेल्या सेवाप्रवेश नियमानुसार नगरपरिषदांच्या पात्र कर्मचाऱ्यांमधुन भरण्यात येणाऱ्या २५ टक्के पदांपैकी सध्या रिक्त असलेल्या पदांवर त्यांची नियुक्ती करण्यात यावी.
२) सदर अभियंते कार्यरत असणारी पदे ही राज्य संवर्गातील असल्याने राज्यात रिक्त पदे असतील तिथे त्यांना रुजु व्हावे लागेल व ते बदलीस पात्र असतील, ही बाब सदर अभियंत्यांच्या निदर्शनास आणुन त्यांची लेखी सहमती घेऊन नियमितीकरणाची कार्यवाही नगरपालिका प्रशासन संचालनालय, बेलापूर, नवी मुंबई यांनी करावी.
३) सदर अभियंत्यांच्या प्रथम नियुक्तीपासूनची सेवा केवळ सेवानिवृत्ती वेतनासाठी ग्राह्य धरण्यात यावी. तसेच त्या दिवशी नियुक्ती झाली असे समजून त्यांची वेतन निश्चिती करण्यात यावी. तसेच
पृष्ठ ३ पैकी २
# Page 3
शासन निर्णय क्रमांकः एमयुएन-२०१८/प्र.क्र.५६२/नवि-१८
नगरपरिषद प्रशासन संचालनालयाने सदरच्या ८ कनिष्ठ अभियंत्यांच्या नियमितीकरणाचे आदेश निर्गमित करुन सदरचे आदेश दिनांक १०/१२/२०२१ पासून लागू झाल्याचे त्यामध्ये नमूद करावे.
तसेच त्या दिनांकापासून त्यांना कनिष्ठ अभियंता पदावरील सुधारीत वेतन प्रदान करण्यास सुरूवात करण्यात यावी. तथापि त्यांना दिनांक १०/१२/२०२१ पुर्वीची वेतन थकबाकीची रक्कम देण्यात येऊ नये.
४) यासंदर्भात आयुक्त तथा संचालक, नगरपालिका प्रशासन संचालनालय, बेलापूर, नवी मुंबई यांना आवश्यक वाटतील अशा इतर अटी शर्तीसह नियमितीकरणाचे आदेश निर्गमित करून त्यांची कनिष्ठ अभियंता रिक्तपदी पदस्थापना करण्यासाठी आदेश काढण्यात यावेत.
२. सदरचे आदेश विधी व न्याय विभागाच्या सहमतीने त्यांच्याकडील अनौपचारीक संदर्भ क्रमांक ५३४/२०२३/ई, दिनांक ११/०७/२०२३ ला अनुलक्षून निर्गमित करण्यात येत आहेत.