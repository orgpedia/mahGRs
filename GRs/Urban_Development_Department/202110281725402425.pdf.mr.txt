# Page 1
सह संचालक, नगर रचना व सहायक संचालक, नगर रचना संवर्गातील अधिकाऱ्यांच्या मध्यावधी बदल्याबाबत...
महाराष्ट्र शासन
नगर विकास विभाग
शासन आदेश क्रमांक : बदली-५८२१/प्र.क्र.१३४/२०२१/नवि-२७,
मादाम कामा मार्ग, हुतात्मा राजगुरु चौक,
चौथा मजला, मंत्रालय, मुंबई - ४०० ०३२.
दिनांक : २८ ऑक्टोबर, २०२१.
वाचा : शासन आदेश क्रमांक : बदली-५८२१/प्र.क्र.१३४/२०२१/नवि-२७, दि.२५.०८.२०२१.
शासन आदेश :
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या
विलंबास प्रतिबंध अधिनियम, २००५ मधील कलम ४ (४) (दोन) व कलम ४ (५) मधील तरतुदींनुसार तसेच महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील परिशिष्ट-तीन, नियम ४० (१) (२) (३) (४) व परिशिष्ट-दोन मधील अटी व शर्तीनुसार प्रशासकीय कारणास्तव खालील तक्त्यात दर्शविण्यात आल्यानुसार नगर विकास विभागाच्या आस्थापनेवरील सह संचालक, नगर रचना (गट-अ / राजपत्रित) ( वेतनश्रेणी: (एस:२७) रु.११८५००-२१४१००/-) व सहायक संचालक, नगर रचना (गट-अ / राजपत्रित) (वेतनश्रेणी : (एस:२३) रु.६७७००-२०८७००/-) या संवर्गातील अधिकाऱ्यांची मध्यावधी बदलीने पदस्थापना करण्यात येत आहे.
--------------------------------------------------------------------------------------------------------------------------------------------------------------------
| अ. क्र. | अधिकाऱ्याचे नांव व पदनाम | सध्या कार्यरत ठिकाण | बदलीने पदस्थापना केलेले कार्यालय |
| १ | २ | ३ | ४ |
| १ | श्री.सु.पु.मरळे, सह संचालक, नगर रचना | सह संचालक, नगर रचना, पुणे महानगरपालिका (प्र.नि.) | सह संचालक, नगर रचना तथा पदसिध्द सह सचिव, नगर विकास विभाग, मंत्रालय, मुंबई. |
| २ | श्री.दि.गं.सरपाते, सहायक संचालक, नगर रचना | पदस्थापनेच्या प्रतिक्षेत. | सहायक संचालक, नगर रचना, हिंगोली शाखा. |
--------------------------------------------------------------------------------------------------------------------------------------------------------------------
०२. उक्त वाचा मधील दि.२५.०८.२०२१ रोजीच्या शासन आदेशान्वये श्री.अ.ग.गिरकर, सह संचालक, नगर रचना, पुणे महानगर प्रदेश विकास प्राधिकरण (नियोजन विभाग) यांची झालेली बदली या आदेशान्वये रद्द करण्यात येत आहे.
०३. उपरोक्त अधिकारी ज्या कार्यालयात कार्यरत आहेत, त्या कार्यालय प्रमुखांनी उक्त अधिकाऱ्यांना बदलीने पदस्थापना करण्यात आलेल्या ठिकाणी रुजू होण्याकरिता तात्काळ कार्यमुक्त करावे.
०४. या आदेशान्वये बदलीने पदस्थापना करण्यात आलेल्या अधिकाऱ्यांनी बदली झालेल्या ठिकाणी तात्काळ रुजू व्हावे व संबंधित अधिकारी बदली झालेल्या पदावर रुजू झाल्याचा अहवाल संचालक, नगर रचना, पुणे यांनी nitin.shelke@nic.in या ई-मेल पत्त्यावर तात्काळ सादर करावा.
# Page 2
शासन आदेश क्रमांकः बदली-५८२१/प्र.क्र.१३४/२०२१/नवि-२७
०५. सदरहू आदेशान्वये बदलीने पदस्थापना करण्यात आलेल्या अधिकाऱ्यांनी नियुक्तीच्या ठिकाणी हजर न झाल्यास वा राजकीय दबाव आणून बदली रद्द करण्याचा प्रयत्न केल्यास त्याची संबंधित अधिकाऱ्यांच्या गोपनीय अहवालात नोंद घेण्यात येईल. तसेच राजकीय दबावाबाबतची कृती महाराष्ट्र नागरी सेवा (वर्तणूक) नियम, १९७९ मधील नियम ३ (३) व २३ चे उल्लंघन करणारी असल्यामुळे ती गैरवर्तणूक समजून संबंधितांविरुध्द शिस्तभंगविषयक कारवाई करण्यात येईल, याची नोंद घेण्यात यावी.
# Page 3