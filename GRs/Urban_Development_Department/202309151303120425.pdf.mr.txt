# Page 1
मौजे चाविंद्रा/पोगांव येथील आरक्षण क्र.१२४ अ या जागेतील प्रधानमंत्री आवास योजने अंतर्गत आर्थिकदृष्ट्या दुर्बल घटकांकरीता (EWS) घरांचा प्रकल्प महाराष्ट्र गृहनिर्माण व क्षेत्र विकास प्राधिकरण ( म्हाडा) ऐवजी महात्मा फुले नविनीकरणीय ऊर्जा व पायाभूत प्राद्योगिकी मर्यादित (महाप्रित ) यांच्यामार्फत उभारण्याकरीता मान्यता देण्याबाबत.
महाराष्ट्र शासन
शासन निर्णय क्रमांक- एमयुएम-२०२२/प्र.क्र.३१७/नवि-१७
नगर विकास विभाग,
मंत्रालय, मुंबई - ४०० ०३२.
दिनांक :- १५ सप्टेंबर, २०२३.
वाचा :- १) समक्रमांकाचा शासन आदेश दि.०२.१२.२०२२ २) अध्यक्ष तथा व्यवस्थापकीय संचालक, महात्मा फुले नविनीकरणीय ऊर्जा व पायाभूत प्राद्योगिकी मर्यादित (महाप्रित) यांचे पत्र दि.०४.०८.२०२३ ३) प्रशासक तथा आयुक्त, भिवंडी-निजामपूर शहर महानगरपालिका यांचे पत्र दि. २६.०८.२०२३
प्रस्तावना : मौजे चाविंद्रा/पोगांव येथील आरक्षण क्र.१२४ अ या जागेतील प्रधानमंत्री आवास योजने
अंतर्गत आर्थिकदृष्ट्या दुर्बल घटकांकरीता (EWS) घरांच्या प्रकल्प महाराष्ट्र गृहनिर्माण व क्षेत्र विकास
प्राधिकरण (म्हाडा) द्वारे राबविण्याबाबत संदर्भाधीन शासन आदेशान्वये मान्यता देण्यात आली होती.
या प्रकल्पाबाबत म्हाडाद्वारे दि.०२.०८.२०२३ च्या पत्रान्वये सदर प्रकल्प हाती घेण्याकरिता महात्मा
फुले नविनीकरणीय ऊर्जा व पायाभूत प्राद्योगिकी मर्यादित (महाप्रित) इच्छूक असल्याने सदर प्रकल्प
त्यांच्यामार्फत राबविण्यास ना-हरकत दिली असून आयुक्त भिवंडी-निजामपूर शहर महानगरपालिका यांनीही या प्रस्तावास ना-हरकत दिली आहे.
या पार्श्वभूमीवर तसेच महात्मा फुले नविनीकरणीय ऊर्जा व पायाभूत प्राद्योगिकी मर्यादित
(महाप्रित) दि.०४.०८.२०२३ च्या पत्रान्वये केलेल्या विनंतीच्या अनुषंगाने. म्हाडा ऐवजी महात्मा फुले
नविनीकरणीय ऊर्जा व पायाभूत प्राद्योगिकी मर्यादित (महाप्रित) यांच्यामार्फत उभारण्याकरीता मान्यता देण्याची बाब शासनाच्या विचाराधीन होती.
शासन निर्णय:
१. मौजे चाविंद्रा/पोगांव येथील आरक्षण क्र.१२४ अ या जागेतील प्रधानमंत्री आवास योजने अंतर्गत आर्थिकदृष्ट्या दुर्बल घटकांकरीता (EWS) ६३४८ घरकुलांचा प्रकल्प महाराष्ट्र गृहनिर्माण व
क्षेत्र विकास प्राधिकरण (म्हाडा) मार्फत राबविण्याकरिता मान्यता देण्याबाबत निर्गमित केलेला शासन
आदेश दि.०२.१२.२०२२ अधिक्रमीत करण्यात येत आहे.
# Page 2
शासन निर्णय क्रमांकः एमयुएम-२०२२/प्र.क्र.३१७/नवि-१७
२. प्रधानमंत्री आवास योजना या केंद्र पुरस्कृत योजनेचा आर्थिकदृष्ट्या कमकुवत घटकांना
घरकुले वाजवी किंमतीत मिळणे हा गाभा कायम ठेवून मौजे चाविंद्रा/पोगांव येथील आरक्षण क्र.१२४
अ या जागेतील प्रधानमंत्री आवास योजने अंतर्गत आर्थिकदृष्ट्या दुर्बल घटकांकरीता (EWS) ६३४८
घरकुलांचा प्रकल्प पुढील अटी व शर्तींच्या अधीन राहून महाराष्ट्र गृहनिर्माण व क्षेत्र विकास प्राधिकरण (म्हाडा) ऐवजी महात्मा फुले नविनीकरणीय ऊर्जा व पायाभूत प्राद्योगिकी मर्यादित
(महाप्रित) द्वारे राबविण्यास मान्यता देण्यात येत आहे.
१) महाप्रित व भिवंडी-निजामपूर शहर महानगरपालिका यांच्या आर्थिक हितसंबंधास बाधा येणार नाही यांची दक्षता घेण्यात यावी.
२) भिवंडी-निजामपूर शहर महानगरपालिकेमार्फत प्रधानमंत्री आवास योजने अंतर्गत हाती घेण्यात आलेल्या घरांच्या बांधकाम प्रकल्पास निकषानुसार व मार्गदर्शक तत्वानुसार आवश्यक मान्यता घेण्यात याव्यात.
३) या बांधकाम प्रकल्पातील ३० टक्के LIG घटकांसाठीचे बांधकाम व १० टक्के वाणिज्यिक
बांधकाम मोबदला असा लाभ महात्मा फुले नविनीकरणीय ऊर्जा व पायाभूत प्राद्योगिकी
मर्यादित (महाप्रित) यांनी भिवंडी-निजामपूर शहर महानगरपालिकेस द्यावा.
४) सदर प्रकल्प महात्मा फुले नविनीकरणीय ऊर्जा व पायाभूत प्राद्योगिकी मर्यादित (महाप्रित) केंद्र शासनाद्वारे विहित केलेल्या कालावधीत पुर्ण करावा.
५) या आदेशाच्या अनुषंगाने, आयुक्त, भिवंडी-निजामपूर शहर महानगरपालिका व अध्यक्ष तथा
व्यवस्थापकीय संचालक, महात्मा फुले नविनीकरणीय ऊर्जा व पायाभूत प्राद्योगिकी मर्यादित
(महाप्रित) यांनी तातडीने आवश्यक कार्यवाही सुरु करावी. व याबाबत वारंवार विभागास अवगत करावे.
# Page 3