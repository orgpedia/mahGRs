# Page 1
औरंगाबाद महानगरपालिका क्षेत्रात हद्दवाढीमुळे समाविष्ट झालेल्या सातारा देवळाई नगरपरिषदेमध्ये कार्यरत ३४ कर्मचाऱ्यांचे महानगरपालिकेच्या आस्थापनेवर नियमित समावेशन करण्याबाबत.
महाराष्ट्र शासन
नगर विकास विभाग
शासन निर्णय क्रमांक - औमपा-२०२१/प्र.क्र.४१३/नवि-२४
मंत्रालय, मुंबई - ४०० ०३२.
दिनांक :- १२ ऑगस्ट, २०२२.
वाचा :- १) आयुक्त, औरंगाबाद महानगरपालिका यांचे पत्र क्र.मनपा/आस्था-१/२०२१/ १४६८, दि.०९.११.२०२१
२) आयुक्त, औरंगाबाद महानगरपालिका यांचे पत्र क्र. मनपा/आस्था-१/२०२२/ ३१६, दि.२४.०३.२०२२.
३) आयुक्त, औरंगाबाद महानगरपालिका यांचे पत्र क्र. मनपा/आस्था-१/२०२२/ ६९८, दि.१५.०६.२०२२.
प्रस्तावना :
औरंगाबाद महानगरपालिका क्षेत्राची हद्दवाढ शासन अधिसूचना दिनांक १८.१.२०१६ अन्वये करण्यात येऊन सातारा-देवळाई नगरपरिषदेचा संपूर्ण स्थानिक क्षेत्राचा समावेश औरंगाबाद महानगरपालिकेत करण्यात आला. सातारा - देवळाई ग्रामपंचायत मध्ये कार्यरत असलेल्या विविध संवर्गातील ३४ कर्मचाऱ्यांना प्रचलित वेतनावर कार्यरत व ८ कर्मचाऱ्यांना दैनिक वेतनावर कार्यरत असे एकूण ४२ कर्मचाऱ्यांना महानगरपालिकेच्या आस्थापनेवर सामावून घेण्याबाबत सर्वसाधारण सभा ठराव क्र.५४०, दिनांक १०.८.२०१६ अन्वये मान्यता देण्यात आली. या अनुषंगाने, आयुक्त, औरंगाबाद महानगरपालिका यांनी या कर्मचाऱ्यांना महानगरपालिकेच्या सेवेत नियमित सामावून घेण्याचा प्रस्ताव संदर्भाधीन पत्रांन्वये शासनास सादर केला आहे.
सदर ४२ कर्मचाऱ्यांपैकी दैनिक वेतनावरील ८ कर्मचारी हे दिनांक ५.२.२०१९ रोजी
निर्गमित शासन निर्णयातील धोरणानुसार, त्यांची नियुक्ती दिनांक २७.३.२००० नंतर झाली असल्यामुळे ते समावेशनाकरीता पात्र ठरत नाहीत. उर्वरित ३४ कर्मचारी प्रचलित धोरणानुसार प्रचलित वेतनावर कार्यरत असल्यामुळे त्यांना महाराष्ट्र महानगरपालिका अधिनियम,१९४९ मधील कलम ४९३, परिशिष्ट-४, नियम ५ (क) नुसार औरंगाबाद महानगरपालिकेच्या आस्थापनेवरील पदांवर समावेशन करण्याची बाब शासनाच्या विचाराधीन होती.
# Page 2
शासन निर्णय क्रमांकः औमपा-२०२१/प्र.क्र.४१३/नवि-२४
शासन निर्णय :
औरंगाबाद महानगरपालिकेमध्ये हद्दवाढीमुळे समाविष्ट झालेल्या सातारा - देवळाई नगरपरिषदेमध्ये दिनांक १८.१.२०१६ च्या अधिसूचनेपूर्वी कार्यरत असलेल्या लिपिक-टंकलेखक ८, शिपाई-३, प्लंबर-१, वॉलमन-८, विद्युत मजूर -४, सफाई कामगार-९ व औषध फवारणी मजूर-१ अशा एकूण ३४ नियमित कर्मचाऱ्यांना सातारा - देवळाई नगरपरिषदेचे औरंगाबाद महानगरपालिकेमध्ये समाविष्ट झाल्याच्या अधिसूचनेच्या दिनांकापासून (दिनांक १८.१.२०१६ पासून) औरंगाबाद महानगरपालिकेच्या आस्थापनेवर नियमित समावेशन करण्यास मान्यता देण्यात येत आहे.
२. सदर ३४ कर्मचाऱ्यांचे प्रत्यक्ष समावेशनाच्या प्रक्रियेत संबंधित कर्मचाऱ्यांची शैक्षणिक / तांत्रिक अर्हता तपासून त्यांना नियमित पदांवर समायोजित करण्याची जबाबदारी नियुक्ती प्राधिकारी म्हणून आयुकत, औरंगाबाद महानगरपालिका यांची राहील.
३. या कर्मचाऱ्यांशिवाय दैनिक वेतनावर कार्यरत ८ कर्मचाऱ्यांची नियुक्ती शासन निर्णय दिनांक ५.२.२०१९ च्या धोरणानुसार झाली नसल्यामुळे ते नियमित समावेशन करण्याकरीता पात्र ठरत नाहीत. तरी, सदर दैनिक वेतनावर कार्यरत ८ कर्मचाऱ्यांचे नियमित समावेशनास शासन मान्यता देणे शक्य नसल्याने या कर्मचाऱ्यांबाबत सक्षम / नियुक्ती प्राधिकारी म्हणून आयुक्त, औरंगाबाद महानगरपालिका यांनी आवश्यक ती कार्यवाही त्यांच्या स्तरावर करावी.