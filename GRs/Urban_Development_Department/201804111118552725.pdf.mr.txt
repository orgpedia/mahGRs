# Page 1
पिंपरी-चिंचवड, महानगरपालिका व पिंपरी-चिंचवड, नवनगर विकास प्राधिकरण क्षेत्रांची मंजूर विकास योजना सुधारित ( दुसऱ्यांदा) करण्याकरिता उप संचालक, नगर रचना, विकास योजना, विशेष घटक, औरंगाबाद महानगरपालिका, औरंगाबाद कार्यालय तेथील कार्यरत कर्मचाऱ्यांसह पिंपरी-चिंचवड महानगरपालिका, पिंपरी, पुणे येथे स्थलांतरित करण्याबाबत.
महाराष्ट्र शासन
नगर विकास विभाग,
शासन निर्णय क्र.विघयो-३८१६/७५७/प्र.क्र.१९१/नवि-२७,
मादाम कामा मार्ग, हुतात्मा राजगुरु चौक,
चौथा मजला, मंत्रालय, मुंबई- ४०० ०३२.
दिनांक : ११ एप्रिल, २०१८.
संदर्भ : १. नगर विकास विभाग, शासन निर्णय क्र. टिपीव्ही- २३१०/८७०/प्र.क्र.२२४/१०/नवि-२७, दि.१३.०१.२०११.
२. आयुक्त, पिंपरी-चिंचवड, महानगरपालिका, पिंपरी, पुणे यांचे पत्र क्र.नरवि/कावि/१५/९१/ २०१५, दि.२३.०६.२०१५.
३. संचालक, नगर रचना, महाराष्ट्र राज्य, पुणे यांचे पत्र क्र.वि.यो. पिंपरी -चिंचवड/ अर्थसंकल्प/२३५३, दि.३०.०४.२०१६.
४. शासन निर्णय क्र.विघयो-३८१६/७५७/प्र.क्र.१९१/नवि-२७, दिनांक : २८ मार्च, २०१८.
प्रस्तावना :
आयुक्त पिंपरी-चिंचवड, महानगरपालिका, पिंपरी, पुणे संदर्भाधिन दि.२३.०६.२०१५ रोजीच्या पत्रान्वये पिंपरी-चिंचवड महानगरपालिका व पिंपरी-चिंचवड, नवनगर विकास प्राधिकरण क्षेत्रांची मंजूर विकास योजना सुधारित ( दुसऱ्यांदा) करण्याकरिता उप संचालक, नगर रचना यांच्या अधिपत्याखालील १८ अस्थायी पदांचे विकास योजना विशेष घटक कार्यालय “पिंपरी-चिंचवड महानगरपालिका व पिंपरी-चिंचवड नवनगर विकास प्राधिकरण घटक” या अभिनामाने स्थापन करण्याची विनंती केलेली आहे. या अनुषंगाने पिंपरी-चिंचवड, नवनगर विकास प्राधिकरण मंजूर विकास योजना सुधारित (दुसऱ्यांदा) करण्याकरिता उप संचालक, नगर रचना, विकास योजना, विशेष घटक, औरंगाबाद महानगरपालिका, औरंगाबाद कार्यालय तेथील कार्यरत कर्मचाऱ्यांसह पिंपरी-चिंचवड, महानगरपालिका, पिंपरी, पुणे येथे स्थलांतरित करण्यास संचालक, नगर रचना, पुणे यांनी संदर्भाधिन दि.३०.०४.२०१६ व दि.३०.११.२०१७ रोजीच्या पत्रान्वये आवश्यक ती शिफारस केलेली आहे. सदर विनंतीचा विचार करून शासनाने समक्रमांकाच्या दिनांक २८ मार्च २०१८ च्या शासन निर्णय निर्गमित केला आहे. सदर स्थलांतरित करावयाच्या विशेष घटकाकडून पिंपरी-चिंचवड, महानगरपालिका व पिंपरी-चिंचवड, नवनगर विकास प्राधिकरण या दोन्ही क्षेत्राची विकास योजना सुधारित ( दुसऱ्यांदा) सुधारित करणे आश्यक असल्याने समक्रमांकाच्या दिनांक २८ मार्च २०१८ च्या शासन निर्णय (संदर्भ क्र-४) अधिक्रमित करून शासनाने पुढीलप्रमाणे निर्णय घेतला आहे.
# Page 2
शासन निर्णय क्रमांकः विघयो-३८१६/७५७/प्र.क्र.१९१/नवि-२७,
शासन निर्णय:
१. पिंपरी-चिंचवड, महानगरपालिका व पिंपरी-चिंचवड, नवनगर विकास प्राधिकरण क्षेत्रांची
मंजूर विकास योजना सुधारित (दुसऱ्यांदा) करण्याकरिता उप संचालक, नगर रचना, विकास योजना, विशेष घटक, औरंगाबाद महानगरपालिका, औरंगाबाद कार्यालय खालील विवरणपत्रात दर्शविण्यात
आलेल्या १५ अस्थायी पदांसह व कार्यरत कर्मचाऱ्यांसह पिंपरी-चिंचवड महानगरपालिका, पिंपरी, पुणे येथे स्थलांतरीत करण्यास मान्यता देण्यात येत आहे.
--------------------------------------------------------------------------------------------
| अ. क्र. | पदांचे नांव | सहाव्या वेतन आयोगानुसार वेतनसंरचना (रुपयात) | ग्रेड वेतन रुपयात | एकूण पदे |
| १ | उप संचालक, नगर रचना (राजपत्रित/गट-अ) | रु.१५६००-३९१०० | ७६०० | १ |
| २ | नगर रचनाकार (राजपत्रित/ गट-अ) | रु.१५६००-३९१०० | ५४०० | o |
| ३ | सहाय्यक नगर रचनाकार (राजपत्रित/ गट-ब) | रु.९३००-३४८०० | ४४०० |  |
| ४ | रचना सहायक | (i) रु.९३००-३४८०० | ४३०० |  |
| (ii) रु.९३००-३४८०० (५ वर्षाच्या अर्हताकारी सेवेनंतर सहाय्यक नगर रचनाकार) | ४४०० |
| ५  |  | कनिष्ठ आरेखक | (i) रु.५२००-२०२०० | २४०० | २ |
| (ii) रु.९३००-३४८०० (५ वर्षाच्या अर्हताकारी सेवेनंतर) | ४२०० |
| ६ | अनुरेखक | रु.५२००-२०२०० रु.५२००-२०२०० (७ वर्षाच्या अर्हताकारी सेवेनंतर) | २००० २४०० |  |
| ७ | उच्चश्रेणी लघुलेखक | रु.९३००-३४८०० | ४४०० |  |
| ८ | वरिष्ठ लिपिक | रु.५२००-२०२०० | २४०० | १ |
| ९  |  | कनिष्ठ लिपिक | रु.५२००-२०२०० | १९०० | १ |
| १० | शिपाई | रु.४४००-७४४० | १३०० | १ |
| एकूण : | १५ |
--------------------------------------------------------------------------------------------
०२. सदर स्थलांतरित विकास योजना, विशेष घटक कार्यालय “पिंपरी-चिंचवड महानगरपालिका व पिंपरी-चिंचवड नवनगर विकास प्राधिकरण घटक” या अभिनामाने पिंपरी- चिंचवड महानगर
पालिका, पिंपरी (पुणे) येथे स्थापन करण्यास मान्यता देण्यात येत आहे.
पृष्ठ ४ पैकी २
# Page 3
शासन निर्णय क्रमांकः विघयो-३८१६/७५७/प्र.क्र.१९१/नवि-२७,
०३. सदरचे कार्यालय या आदेशाच्या दिनांकापासून १० दिवसांच्या आत कार्यान्वित करण्यात यावे.
०४. उक्त घटकातील अधिकारी / कर्मचाऱ्यांचे अनुज्ञेय वेतन व भत्ते तसेच आस्थापना खर्च (कार्यालयीन वाहन, दूरध्वनी, संगणक, स्टेशनरी, फर्निचर इत्यादी.) प्रथमत: खालील नमूद लेखाशिर्षातून संचालक नगर रचना व मूल्य निर्धारण यांनी करुन, वर्ष समाप्तीनंतर त्याची प्रतिपूर्ती पिंपरी-चिंचवड महानगर पालिकेने करावी. पिंपरी-चिंचवड महानगर पालिकेने त्यापैकी ५० टक्के रक्कम पिंपरी-चिंचवड, नवनगर विकास प्राधिकरण यांचेकडून परस्पर सांमजस्याने वसूल करुन घ्यावी,
मागणी क्रमांक :- एफ-२ प्रधानशिर्ष : २२१७ –नगर विकास विभाग ८० सर्वसाधारण
०१ - संचालन व प्रशासन
(००) (०४) महानगरपालिका/नगरपालिका यासाठी नगर रचना आस्थापना (२२१७०१४५) (योजनेतर) (दत्तमत)
# Page 4