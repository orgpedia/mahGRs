# Page 1
सेप्टीक टँक व मलजल वाहिन्यांची स्वच्छता संपूर्णपणे यांत्रिकी पद्धतीने करण्याबाबत मार्गदर्शक सूचना.
महाराष्ट्र शासन
नगर विकास विभाग
शासन परिपत्रक क्रमांक:-स्वमअ-२०२२/प्र.क्र.१७८/नवि-३४
हुतात्मा राजगुरू चौक, मादाम कामा मार्ग
मंत्रालय, मुंबई- ४०००३२.
दिनांक- १९ डिसेंबर, २०२२
वाचा: १) हाताने मैला उचलणाऱ्या सफाई कामगारांच्या नियुक्तीस प्रतिबंध करणे व त्यांचे पुनर्वसन करणे अधिनियम, २०१३.
२) शासन निर्णय क्र. बैठक-२०२०/प्र.क्र.४/नवि-३४, दि. ३० जानेवारी, २०२०.
३) गृह निर्माण तथा नागरी कार्य मंत्रालय, भारत सरकार यांच्याद्वारे निर्गमित स्वच्छ भारत अभियान (नागरी) २.० च्या मार्गदर्शक सूचना.
४) मा. सचिव, गृह निर्माण तथा शहरी कार्य मंत्रालय, भारत सरकार यांचे राज्याच्या मा. मुख्य सचिवांना अग्रेषित केलेले अ.शा. पत्रक्र.१५/२२/२०२०- SBM-I, दि. १७ फेब्रुवारी, २०२२.
५) शासन निर्णय, नगर विकास विभाग, क्र: स्वमअ-२०१७/प्र.क्र.७३/नवि-३४,दि.१५/७/२०२२ ६) राज्य अभियान संचालनालय परिपत्रक क्र. राअस/मैला व्यवस्थापन/११३९/२०२२, दि. ३० नोव्हेंबर, २०२२
शासन परिपत्रक :
केंद्र शासनाने दिनांक ६ डिसेंबर २०१३ पासून हाताने मैला उचलणाऱ्या सफाई कामगारांच्या नियुक्तीस प्रतिबंध करणे व त्यांचे पुनर्वसन करणे अधिनियम, २०१३ लागू केला आहे. या अधिनियमानुसार तसेच स्वच्छ भारत अभियान (नागरी) २.० मधील मार्गदर्शक सूचनांनुसार सफाई कामगारांना कोणत्याही प्रकारे मैला हाताळणीस प्रतिबंध करणे व त्यांचे पुनर्वसन करणे अनिवार्य करण्यात आले आहे. त्यानुसार नागरी स्थानिक स्वराज्य संस्थांना त्यांच्या कार्यक्षेत्रातील सेप्टीक टँक, मलजल वाहिनी, सार्वजनिक / सामुदायीक शौचालये इ. ची स्वच्छता यांत्रिक उपकरणांव्दारे करावी लागणार आहे. तसेच, याबाबत काम करणाऱ्या सफाई कामगारांना सर्व प्रकारच्या सुरक्षा उपकरणांची उपलब्धता करुन देवून कोणत्याही प्रकारे सफाई कर्मचाऱ्याचा मैला हाताळणीशी संबध येणार नाही याची सुनिश्चिती करण्याच्या अनुषंगाने सेप्टीक टँक व मलजल वाहिन्यांची संपूर्णपणे यांत्रिकी पद्धतीने स्वच्छता करण्याबाबत राज्यातील सर्व नागरी स्थानिक स्वराज्य संस्थांना मार्गदर्शक सूचना निर्गमित करण्याची बाब शासनाच्या विचाराधीन होती.
२. राज्यातील सर्व नागरी स्थानिक स्वराज्य संस्थांनी त्यांच्या कार्यक्षेत्रातील सेप्टीक टँक व मलजल वाहिन्यांची संपूर्णपणे यांत्रिकी पद्धतीने स्वच्छता करण्याबाबत पुढील ३ महिन्यांच्या कालावधीत खालील सूचनांची अंमलबजावणी करून आपल्या नागरी स्थानिक स्वराज्य संस्थेस सफाई मित्र सुरक्षित शहराचा दर्जा प्राप्त करावा. सदर ३ महिन्यांच्या कालावधीनंतर सर्व नागरी स्थानिक स्वराज्य संस्थांमध्ये सेप्टिक टँक व मलजल वाहिन्यांची स्वच्छता केवळ यांत्रिकी पध्दतीने करण्यात येईल.
१. सफाई कामगारांचा मलजल वाहिनी आणि सेप्टिक टाक्यांमध्ये धोकादायक प्रवेश संपुर्णपणे प्रतिबंधित करुन त्यांची संपूर्ण यांत्रिकीकृत यंत्रणेद्वारे स्वच्छता करावी व हाताने मैला हाताळण्याच्या पद्धतीची शाश्वत समाप्ती करावी.
# Page 2
शासन परिपत्रक क्रमांकः स्वमअ-२०२२/प्र.क्र.१७८/नवि-३४
२. याकरिता सोबतच्या परिशिष्ट अ मधील नमूद स्थानिक स्वराज्य संस्थांना मैला उपसा वाहने (Desludging Vehicles), यांत्रिकी साधने व परिशिष्ट ब मधील सुरक्षा उपकरणांची खरेदी करण्यात यावी. यासाठी नागरी स्थानिक स्वराज्य संस्थांनी स्वच्छ भारत अभियान (नागरी) २.० मधील निधी, १४/१५ वित्त आयोग निधी, प्रोत्साहन अनुदान, स्वनिधी किंवा PPP तत्वाचा वापर करण्यात यावा.
३. मैला उपसा वाहनांची संख्या (Desludging Vehicles) शहरातील एकूण सर्व सेप्टिक टाक्यांचा उपसा ३ वर्षाच्या निर्धारित कालावधीत करण्याकरिता पुरेशी आवश्यक असावी.
४. आवश्यक मैला उपसावाहने (Desludging Vehicles), यांत्रिकी साधने व सुरक्षा उपकरणांची खरेदी (परिशिष्ट ब नुसार) ही शासनाच्याGeM पोर्टलवरुनच केली जाईल याची दक्षता घेण्यात यावी.
५. सेप्टीक टँक, मलजल वाहिन्या, शौचालये इ. च्या स्वच्छतेशी निगडीत सफाई कामगारांना शास्त्रोक्त प्रशिक्षण देण्यात यावे. यासाठी स्वच्छ भारत अभियान मधील किंवा वर नमूद अन्य निधीचा वापर करण्यात यावा.
६. त्यानंतर सेप्टिक टँक आणि मलजल वाहिनी यामध्ये प्रवेश करणाऱ्या सफाई कामगारांना नियमित क्षमता बांधणी (प्रशिक्षण देणे) करण्यात यावी.
७. सफाई कामगारांना आर्थिक उन्नतीकरीता केंद्र व राज्य शासनाच्या जनकल्याण योजनांचा लाभ मिळवून द्यावा.
तसेच या व्यवसायात कार्यरत सफाई कर्मचाऱ्यांना NSKFDC (National Safai Karmachari Finance & Development Corporation) द्वारे कर्ज उपलब्धकरून देण्याबाबत कार्यवाही करावी.
८. मैला उपसा वाहने, रोबोटीक स्वच्छता उपकरणे व इतर यांत्रिकी साधनांचा योग्य वापर करण्याच्या दृष्टीने कर्मचाऱ्यांना प्रशिक्षण देण्यात यावे.
९. मैला उपसा वाहने, रोबोटीक स्वच्छता उपकरणे व इतर यांत्रिकी साधनांची सुयोग्य देखभाल दुरुस्ती करण्याकरिता व त्यांचा योग्य वापर करण्याकरिता किमान ५ वर्षाचा करार संबंधीत संस्थे बरोबर करण्यात यावा.
१०. निर्धारित वेळापत्रकानुसार सेप्टीक टँक उपसा व मलजल वाहिन्यांची स्वच्छता यांत्रिकी पध्दतीने करण्याकरिता नागरिक सहकार्य करतील किंवा स्वतःहून पुढाकार घेतील अशा प्रकारची प्रभावी जनजागृती मोहीम राबवावी. तसेच केंद्र शासन निर्धारित १४४२० ही हेल्पलाईन चालू करण्यात येऊन त्यास व्यापक प्रसिद्धी देण्यात यावी. यासाठीचा खर्च स्वच्छ महाराष्ट्र अभियान (ना) २.० अभियानामधील माहिती, शिक्षण, आणि संवाद (IEC) घटकातील उपलब्ध निधी मधून करता येईल.
११. शासन निर्णय, नगर विकास विभाग, दि. ३० जानेवारी २०२० अन्वये निर्धारित प्रत्येक स्थानिक स्वराज्य संस्थेने अनिवार्यपणे आपल्या क्षेत्रांमध्ये स्वच्छता शीघ्रकृतीदल (ERSU) स्थापन करण्यात यावे व त्यामार्फत शासन निर्णयातील तरतुदीनुसार सफाई कर्मचाऱ्यांची सुरक्षितता सुनिश्चित करावी.
१२. हाताने मैला हाताळणी पद्धतीची शाश्वत समाप्ती करण्याच्या दृष्टीने या क्षेत्रात काम करणाऱ्या कर्मचाऱ्यांचे
नियमित सर्वेक्षण करण्यात यावे. तसेच असे आढळून आल्यास हाताने मैला उचलणाऱ्या सफाई कामगारांच्या नियुक्तीस प्रतिबंध करणे व त्यांचे पुनर्वसन करणे अधिनियम, २०१३ मधील तरतुदीनुसार संबंधितावर दंडात्मक कारवाई करावी.
१३. जिल्ह्यातील नागरी स्थानिक स्वराज्य संस्थामार्फत निर्धारित वेळा पत्रकानुसार सेप्टीक टँक उपसा व मलजल वाहिन्यांची स्वच्छता यांत्रिकी पध्दतीने करण्याकरिता परिशिष्ट अ मधील नमूद नागरी स्थानिक स्वराज्य संस्थांनी मैला उपसा वाहने (Desludging Vehicles), यांत्रिकी साधने व सुरक्षा उपकरणांची खरेदी शासनाच्या
पृष्ठ १२ पैकी २
# Page 3
शासन परिपत्रक क्रमांकः स्वमअ-२०२२/प्र.क्र.१७८/नवि-३४
GeM पोर्टल वरून पुढील ३ महिन्यांच्या कालावधीत केली जाईल याची संबंधीत जिल्हाधिकारी यांनी सुनिश्चिती व संनियंत्रण करावे. यासाठी आपल्या आढावा बैठकीमध्ये याबाबीचा समावेश करावा.
१४. याशिवाय ज्या नागरी स्थानिक स्वराज्य संस्थांमध्ये उपरोक्त सामुग्री नाही, त्यांनी देखील उपरोक्त सामुग्री खरेदीची प्रक्रिया विहीत कालावधीत करावी.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12