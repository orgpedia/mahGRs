# Page 1
नागपूर महानगरपालिकेच्या आकृतिबंधातील
४४०७ अधिसंख्य सफाई कर्मचाऱ्यांना
लाड-पागे समितीच्या शिफारसी लागू
करण्याबाबत.
महाराष्ट्र शासन
नगर विकास विभाग
शासन निर्णय क्रः नामपा-१२२३/प्र.क्र.७१/नवि-२६
मादाम कामा मार्ग, हुतात्मा राजगुरू चौक, ४ था मजला, मंत्रालय, मुंबई-४०००३२.
दिनांक:- ०९ ऑक्टोबर, २०२५
वाचा:- १) नगर विकास विभाग, शासन निर्णय क्र.: नामपा-२०१७/प्र.क्र.४१/नवि-२६ दि. २० सप्टेंबर, २०१९
२) नगर विकास विभाग, शासन निर्णय क्र : नामपा-१२२३/प्र.क्र.७१/नवि-२६, दि.१० मे, २०२३
३) आयुक्त, नागपूर महानगरपालिका यांचे पत्र क्र. एच.ओ./१८३४/MISC दि. २१ ऑगस्ट, २०२५
प्रस्तावना:-
नागपूर महानगरपालिकेतील ४४०७ ऐवजदार कर्मचाऱ्यांकरीता संदर्भ क्र. १ येथील शासन
निर्णयान्वये सफाई कर्मचाऱ्यांची अधिसंख्य पदे निर्माण करण्यास मान्यता देण्यात आली आहे.नागपूर
महानगरपालिकेच्या विविध संवर्गातील १७९८१ पदांकरीता संदर्भ क्र २ येथील शासन निर्णयान्वये
आकृतीबंध मंजूर करण्यात आला आहे. सदर आकृतीबंधात सफाई कर्मचा-यांची ८५६० पदे मंजूर
करण्यात आली आहेत. यात संदर्भ क्र.१ येथीलशासन निर्णयान्वये मंजूर ४४०७ अधिसंख्य सफाई
कर्मचाऱ्यांच्या पदांचा समावेश आहे.
२. आयुक्त, नागपूर महानगरपालिका यांनी संदर्भ क्र.३ येथील पत्रान्वये नागपूर
महानगरपालिकेतील अधिसंख्य पदावर सामावून घेण्यात आलेल्या सफाई कर्मचाऱ्यांच्या वारसांना
लाड पागे समितीच्या शिफारसीनुसार वारसाहक्काचा लाभ देण्यास मान्यता देण्याकरिता प्रस्ताव सादर
केला आहे.
३. सफाई कर्मचा-यांची अधिसंख्य पदे निर्माण करण्याबाबतच्या संदर्भ क्र.१ येथील शासन
निर्णयातील परिच्छेद क) मधील अट क्र. ८ पुढीलप्रमाणे आहे:
८) ऐवजदार कर्मचाऱ्यांना नियमित करण्यासाठी निर्माण करण्यात आलेली अधिसंख्य पदे
त्यांच्या सेवानिवृत्तीनंतर आपोआप व्यपगत होत असल्याने, त्यांच्या वारसदारांना नियुक्ती
देण्यासाठीकोणतेहीअधिसंख्यपदनिर्माणकरण्यातयेणारनाहीअथवाव्यपगतझालेलेपद
पुनर्जिवितकरतायेणारनाही.
सदर अटीमुळे सेवानिवृत्त किंवा मयत सफाई कर्मचाऱ्यांच्या वारसांना वारसाहक्क लागू
करण्यात अडचणी निर्माण होत होत्या. लाड-पागे समितीच्या शिफारसीनुसार सफाई कर्मचाऱ्यांना
वारसाहक्काचा लाभ देण्यास मान्यता असल्याने ही अट रद्द करणे आवश्यक आहे.
# Page 2
यामुळे संदर्भ क्र. १ येथील शासन निर्णयात आवश्यक सुधारणा करण्याची, तसेच कर्मचाऱ्यांच्या
वारसांना लाड पागे समितीच्या शिफारसीनुसार वारसाहक्काचा लाभ देण्यास मान्यता देण्याची बाब
शासनाच्या विचाराधीन होती.
शासन निर्णय :-
१. दि. २० सप्टेंबर, २०१९ रोजी निर्गमित संदर्भ क्र. १ येथील शासन निर्णयातील अट क्र. ८ रद्द
करण्यात येत आहे. सदर शासन निर्णयातील इतर अटी व शर्ती कायम राहतील.
२. नागपूर महानगरपालिकेतफे दि. २० सप्टेंबर, २०१९ ते दि.१० मे, २०२३ या कालावधीत
अधिसंख्य पदावर सामावून घेण्यात आलेल्या व या कालावधीत मयत अथवा सेवानिवृत्त झालेल्या
अधिसंख्य पदावरील सफाई कर्मचाऱ्यांच्या पात्र वारसदारांना लाड पागे समितीच्या शिफारसीनुसार
वारसाहक्काचा लाभ देण्यास मान्यता देण्यात येत आहे.
३. नागपूर महानगरपालिकेतफे दि.१० मे, २०२३ नंतर अधिसंख्य पदावर सामावून घेण्यात
आलेल्या कार्यरत, सेवानिवृत्त व मयत अशा एकुण ३८४१ सफाई कर्मचाऱ्यांच्या वारसांना लाड पागे
समितीच्या शिफारसीनुसार वारसाहक्काचा लाभ देण्यास या शासन निर्णयान्वये मान्यता देण्यात येत
आहे.
४. नागपूर महानगरपालिकेत २० वषे सेवा पूर्ण झाल्यावर अधिसंख्य पदावर सामावून घेण्यास पात्र
होतील अशा ४२१ ऐवजदार कर्मचाऱ्यांच्या वारसांना लाड पागे समितीच्या शिफारसीनुसार
वारसाहक्काचा लाभ देण्यास मान्यता देण्यात येत आहे.
५. दि. २० सप्टेंबर, २०१९ ते दि.१० मे, २०२३ या कालावधीत अधिसंख्य पदावर सामावून घेण्यात
आलेल्या व या कालावधीत मयत अथवा सेवानिवृत्त झालेल्या व दि. ११ मे, २०२३ पासून ते या शासन
निर्णयाच्या दिनांकापयंत मयत अथवा सेवानिवृत्त झालेल्या सफाई कर्मचाऱ्यांच्या पात्र वारसांना
वारसाहक्काचा लाभ देण्याकरिता आयुक्त, नागपूर महानगरपालिका यांच्याकडे अर्ज करण्यासाठी
शासन मान्यतेच्या दिनांकापासून १ वर्षाची मुदत देण्यास मान्यता देण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर