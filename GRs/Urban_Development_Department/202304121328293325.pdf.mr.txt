# Page 1
महाराष्ट्र सुवर्ण जयंती नगरोत्थान महाभियानांतर्गत पाणीपुरवठा व मलनिःस्सारण प्रकल्पांच्या प्रकल्प व्यवस्थापन सल्लागार नेमणुकीबाबत.
महाराष्ट्र शासन
नगर विकास विभाग
शासन परिपत्रक क्रमांक :- नगरो-२०२३/प्र.क्र.२१३/नवि-३३
मंत्रालय, मुंबई - ४०० ०३२.
दिनांक :- १२ एप्रिल, २०२३
संदर्भ : १. महाराष्ट्र जीवन प्राधिकरणाचे पत्र क्र. मजीप्रा/सस/तांशा-४/४७९, दिनांक ०८ एप्रिल, २०२१ २. नगर विकास विभाग, शासन परिपत्रक क्र. अमृत-२०२२/प्र.क्र.२६९/नवि-३३, दिनांक १६ सप्टेंबर, २०२२.
परिपत्रक
१. महाराष्ट्र सुवर्ण जयंती नगरोत्थान महाभियानाची राज्यात अंमलबजावणी करण्यात येत आहे. सदर अभियानांतर्गत पाणीपुरवठा तसेच मलनि:स्सारण प्रकल्पास प्रकल्प व्यवस्थापन सल्लागार (PMC) म्हणून महाराष्ट्र जीवन प्राधिकरणाची किंवा खाजगी प्रकल्प व्यवस्थापन सल्लागार यांची नेमणूक करण्यात येते.
२. सदर अभियानातील पाणीपुरवठा व मलनिःस्सारण प्रकल्पांना केंद्र पुरस्कृत अमृत २.० अभियानांतर्गत संदर्भाधीन क्रमांक २ मधील शासन परिपत्रकामधील परिच्छेद क्र. ३ अन्वये प्रकल्प व्यवस्थापन सल्लागार (PMC) नेमण्यासाठी नागरी स्थानिक स्वराज्य संस्थाना तीन पर्यायापैकी एक पर्याय निवडण्याची मुभा देण्यात आलेली आहे. सदर पर्याय खालीलप्रमाणे आहेत.
a) महाराष्ट्र जीवन प्राधिकरणास प्रकल्प व्यावास्थापन सल्लागार म्हणून नेमता येईल.
b) पत्रान्वये महाराष्ट्र जीवन प्राधिकरणाच्या संदर्भाधीन क्र. १ च्या पत्रान्वये महाराष्ट्र जीवन प्राधिकरणाने प्रकल्प व्यवस्थापन सल्लागारांची (PMC) एकूण १६ संस्थांची नामिका (empanelment) तयार केली असून त्यापैकी कोणत्याही एका संस्थेची प्रकल्प व्यवस्थापन सल्लागार म्हणून निवड करणे.
c) नागरी स्थानिक स्वराज्य संस्थांना महाराष्ट्र जीवन प्राधिकरणाने विहित केलेल्या मॉडेल RFP नुसार निविदा प्रक्रिया करून प्रकल्प व्यवस्थापन सल्लागाराची (PMC) नेमणूक करण्याची मुभा असेल.
# Page 2
शासन निर्णय क्रमांकः नगरो-२०२३/प्र.क्र.२१३/नवि-३३
३. महाराष्ट्र सुवर्ण जयंती नगरोत्थान महाभियानांतर्गत मंजूर पाणीपुरवठा व मलनि:स्सारण प्रकल्पांसाठी परिच्छेद क्रमांक २ मध्ये नमूद पर्यायांपैकी प्रकल्प व्यवस्थापन सल्लागार नेमण्यासाठी कोणताही एक पर्याय निवडण्याची मुभा नागरी स्थानिक स्वराज्य संस्थेस राहील.