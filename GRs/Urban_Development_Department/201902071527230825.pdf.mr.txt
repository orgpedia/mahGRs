# Page 1
“सर्वांसाठी घरे - २०२२" या धोरणाची प्रभावी अंमलबजावणी करण्यासाठी नागरी स्थानिक स्वराज्य संस्थांच्या मालकीच्या जमीनीवरील अतिक्रमणे नियमानुकूल करुन भाडेपट्टयाने देण्याबाबत.
महाराष्ट्र शासन
नगर विकास विभाग
शासन निर्णय क्र. एमसीओ-२०१८/प्र.क्र.३०९/नवि-१४
मंत्रालय, मुख्य इमारत (४ था मजला),
हुतात्मा राजगुरू चौक, मादाम कामा रोड,
मुंबई ४०० ०३२.
दि.०७ फेब्रुवारी, २०१९
संदर्भ :- १. नगर विकास विभाग, शासन निर्णय क्र. एमयुएन-२०१८/प्र.क्र.१७९/नवि-१८, दि.१७.११.२०१८.
२. सन २०१८ चा महाराष्ट्र अधिनियम क्र.७५, दि.१७.१२.२०१८.
३. नगर विकास विभाग, शासन अधिसूचना क्र. एमसीओ-२०१८/प्र.क्र.३०९/नवि-१४, दि.१४.०१.२०१९.
प्रस्तावना: केंद्र व राज्य सरकारने सन २०२२ पर्यंत सर्व बेघर कुटुंबांना घर देण्याची महत्वाकांक्षी मोहिम हाती घेतली आहे. याकरीता केंद्र पुरस्कृत प्रधानमंत्री आवास योजना राज्यातील ३८२ शहरे व त्यालगतच्या नियोजन क्षेत्रामध्ये राबविण्यास केंद्र शासनाने मान्यता दिली आहे. प्रधानमंत्री आवास योजनेंतर्गत शहरी भागात लाभार्थ्यांची निवड स्वत:च्या मालकी हक्काची जागा व वार्षिक उत्पन्न या निकषाच्या आधारे केली जाते व मान्य केलेल्या कृती आराखड्याची अंमलबजावणी कार्यान्वयीन यंत्रणेमार्फत केली जाते. तथापि, ज्या पात्र लाभार्थ्यास स्वत:ची जागा नाही अथवा असा पात्र लाभार्थी स्थानिक नागरी स्वराज्य संस्थांच्या मालकीच्या जमिनीवर अतिक्रमणदार आहे, अशा लाभार्थ्यास जर त्याला स्वत:चे घर बांधावयाचे झाल्यास, त्याला अन्य पर्याय नसतो व त्यामुळे त्याला, अशी जमीन उपलब्ध करुन दिल्यास, या योजनेची अंमलबजावणी तातडीने होण्यास मदत होणार आहे.
यास अनुलक्षून महाराष्ट्र महानगरपालिका अधिनियम आणि महाराष्ट्र नगरपरिषदा, नगरपंचायती व औद्योगिक नगरी अधिनियमातील संबंधीत कलमांमध्ये उपरोक्त संदर्भाधीन क्र. ०२ येथील अधिनियमान्वये सुधारणा करण्यात आलेल्या आहेत. या सुधारणेनुसार संदर्भाधीन क्र.०३ येथील अधिसूचनेन्वये (प्रत सोबत) स्थानिक स्वराज्य संस्थांच्या जमीनीवरील अतिक्रमणधारकांपैकी प्रधानमंत्री आवास योजनेसाठी पात्र ठरणाऱ्या वैयक्तिक लाभार्थ्यांना त्यांच्या अतिक्रमण धारण क्षेत्रानुसार कशा पध्दतीने जमीन उपलब्ध करुन देता येईल, या संदर्भात मार्गदर्शक सूचना निर्गमित केल्या आहेत. या मार्गदर्शक सूचनांव्यतिरिक्त आणखी कांही मार्गदर्शक सूचना या शासन निर्णयान्वये निर्गमित करण्याची बाब शासनाच्या विचाराधीन होती. त्यानुसार, खालीलप्रमाणे मार्गदर्शक सूचना निर्गमित करण्यात येत आहेत.
# Page 2
शासन निर्णय क्रमांकः एमसीओ-२०१८/प्र.क्र.३०९/नवि-१४
शासन निर्णय: प्रधानमंत्री आवास योजनेअंतर्गत लाभ मिळण्यास पात्र ठरत असलेल्या व स्थानिक नागरी संस्थाच्या अखत्यारितील जमिनींवर निवासी प्रयोजनासाठी अतिक्रमण केलेल्या अतिक्रमण धारकांची अतिक्रमणे नियमानुकूल करुन भाडेपट्टयाने देण्याची कार्यवाही, खालील अतिरिक्त अटी व शर्तींच्या अधीन राहून करण्यात यावी : अटी व शर्ती -:
१. अतिक्रमण नियमानुकूल करुन पात्र वैयक्तिक लाभार्थ्यास भाडेपट्टयाने दिलेल्या जमीनीवर, पुनर्विकास / बांधकाम परवानगी देण्यापूर्वी संबंधित नागरी स्थानिक संस्थेने अतिक्रमित क्षेत्रावर अनुज्ञेय असलेल्या चटईक्षेत्र निर्देशांकाच्या मर्यादेत बांधकाम आराखडा मंजूर करावा, तसेच संदर्भाधीन क्र. ०३ येथील अधिसूचनेमधील क्र.१० येथील तरतूदीनुसार आवश्यक असलेले क्षेत्र असा पट्टेधारक मोकळे ठेवील याची खबरदारी घ्यावी.
२. अशा जमिनीबाबत/ अतिक्रमणाबाबत मा.न्यायालयांनी वेळोवेळी दिलेले आदेश याबाबतची तपासणी करुन, त्याबाबतची विहित कार्यवाही संबंधीत आयुक्त, महानगरपालिका/ मुख्याधिकारी, नगरपरिषद/ नगरपंचायत यांनी करावी.
३. असे अतिक्रमण नियमानुकूल करताना / पट्टा वाटप करावयाच्या सनदेमध्ये संबंधीत पती व पत्नी अशी दोघांची नावे समाविष्ट करण्यात यावीत.
४. महाराष्ट्र प्रादेशिक नियोजन व नगररचना अधिनियम, १९६६ नुसार आवश्यक ती कार्यवाही संबंधित नागरी स्थानिक संस्थेने करावी आणि या जमिनीस लागू असलेल्या अन्य अनुषंगिक अधिनियमातील तरतुदीनुसार आवश्यक मंजुरी / परवानगी घेण्याबाबतची कार्यवाही संबंधित आयुक्त, महानगरपालिका / मुख्याधिकारी, नगरपरिषद, नगरपंचायत यांनी करावी.
५. झोपडपट्टी पुनर्वसन प्राधिकरणाच्या कार्य क्षेत्रातील नागरी स्थानिक संस्थांच्या जमिनींवरील अतिक्रमणे या शासन निर्णयान्वये नियमानुकुल करता येणार नाहीत.
तथापि, अशा कार्यक्षेत्रातील प्रधानमंत्री आवास योजनेसाठी आवश्यक असलेल्या भूखंडावर जर झोपडपट्टी पुनर्वसन योजना कांही अपरिहार्य कारणास्तव राबविणे शक्य नसल्यास, अशा भूखंडाबाबत झोपडपट्टी पुनर्वसन प्राधिकरणाने सदर भूखंडावर प्रधानमंत्री आवास योजना राबविण्याबाबत नागरी स्थानिक संस्थेला ना-हरकत दिल्यास, या धोरणाची त्याठिकाणी अंमलबजावणी करण्यात यावी.
६. यापुढे नागरी स्थानिक संस्थांच्या जमीनीवर अतिक्रमण होणार नाही, याबाबत संबंधीत आयुक्त, महानगरपालिका / मुख्याधिकारी, नगरपरिषद/ नगरपंचायत यांनी दक्षता घ्यावी.
यासाठी संबंधीत त्यांनी आवश्यकत्या उपाययोजना कराव्यात. तसेच, असे अतिक्रमण
पृष्ठ ३ पैकी २
# Page 3
शासन निर्णय क्रमांकः एमसीओ-२०१८/प्र.क्र.३०९/नवि-१४
झाल्याचे निदर्शनास आल्यास, त्याची जबाबदारी संबंधीतांवर निश्चीत करण्याबाबतची कार्यवाहीही तात्काळ करण्यात यावी.
# Page 4
# Page 5
# Page 6
# Page 7
# Page 8
# Page 9
# Page 10
# Page 11