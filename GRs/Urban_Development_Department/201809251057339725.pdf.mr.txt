# Page 1
संत जगनाडे महाराज स्मारकासाठी रुपये एक कोटी निधी नागपूर सुधार प्रन्यासला देण्याबाबत.
महाराष्ट्र शासन
नगर विकास विभाग
शासन निर्णय क्रमांक- संकीर्ण-२०१८/प्र.क्र.४४७/नवि-२०
मंत्रालय, मुंबई-४०० ०३२.
दिनांक:- २४ सप्टेंबर, २०१८.
वाचा:- (१) शासन निर्णय, नगर विकास विभाग क्र. संकीर्ण-२०१५/प्र.क्र.२८८/नवि-२०, दि.०४.०१.२०१६
(२) सभापती, नागपूर सुधार प्रन्यास यांचे पत्र क्र.अ.अ.(मु)/१४२५, दि.१६.०८.२०१८
प्रस्तावना:
राष्ट्रपुरुष / थोर व्यक्ती / स्वातंत्र्य सैनिक / इतिहास प्रसिध्द व्यक्ती / संत महात्मे /
राजकारणातील प्रसिध्द व्यक्ती / परमवीर चक्र प्राप्त वीर यांची स्मारके उभारण्याबाबत शासन निर्णय
दिनांक ०४ जानेवारी, २०१६ अन्वये धोरण विहीत केले आहे. सभापती, नागपूर सुधार प्रन्यास यांनी
दि.१६.०८.२०१८ रोजीच्या पत्रान्वये श्री. संत जगनाडे महाराज यांच्या प्रस्तावित स्मारकाचा आराखडा
सादर केला असून निधी उपलब्ध करुन देण्याची मागणी केली आहे. त्याअनुषंगाने श्री. संत जगनाडे
महाराज यांच्या स्मारकासाठी रुपये १ कोटी इतका निधी वितरीत करण्याची बाब शासनाच्या विचाराधीन
होती.
शासन निर्णय:
नागपूर येथील श्री. संत जगनाडे महाराज यांच्या स्मारकासाठी रु. १ कोटी निधी वितरीत करण्यास
खालील अटी व शर्तींच्या अधीन राहून या शासन निर्णयान्वये मंजूरी देण्यात येत आहे.
अ) श्री. संत जगनाडे महाराज यांच्या स्मारकासाठी रु. १ कोटी निधी उपलब्ध करून देण्यात
येत आहे. उर्वरित निधी नागपूर सुधार प्रन्यासने / स्मारक समितीने अन्य स्त्रोताद्वारे उभारणे आवश्यक
राहील. शासनामार्फत अतिरिक्त अनुदान उपलब्ध करुन दिले जाणार नाही.
ब) दिनांक ०४ जानेवारी, २०१६ रोजीच्या शासन निर्णयातील अटींचे पालन करण्यात यावे.
क) स्मारक उभारणीबाबत प्रचलित विकास नियंत्रण नियमावली / विकास आराखडा
याबाबत नियमानुसार कार्यवाही करावी.
ड) सदर कामासाठी विहीत नियमानुसार सक्षम प्राधिकाऱ्यांकडून प्रशासकीय व तांत्रिक
मान्यता प्राप्त करावी. स्मारकाचे काम प्रचलित नियमानुसार करण्यात यावे.
२. सदर निधीच्या खर्चाचे उपयोगिता प्रमाणपत्र सभापती, नागपूर सुधार प्रन्यास यांनी शासनास व
संबंधित महालेखापाल कार्यालयास तातडीने सादर करावे.
# Page 2
शासन निर्णय क्रमांक: संकीर्ण-२०१८/प्र.क्र.४४७/नवि-२०
३. या शासन निर्णयानुसार मंजूर व वितरीत करण्यात येत असलेल्या एकुण रक्कम रुपये
१,००,००,०००/- (रुपये- एक कोटी फक्त) चे कार्यान्वयन यंत्रणा तथा नागपूर सुधार प्रन्यास यांना वितरण
करण्यासाठी जिल्हाधिकारी, नागपूर यांना नियंत्रण अधिकारी तसेच जिल्हा प्रशासन अधिकारी, नागपूर
यांना आहरण व संवितरण अधिकारी घोषित करण्यात येत आहे. आहरण व संवितरण अधिकारी यांनी
सदरचा निधी आहरीत करुन नागपूर सुधार प्रन्यास यांना वितरीत करावा.
४. यासंबंधीचा खर्च मागणी क्र. एफ-२, मुख्य लेखाशिर्ष २२१७, नगर विकास, ८०, सर्वसाधारण,
१९१, महानगरपालिकांना सहाय्य, (००) (८३) नागरी भागात स्मारके उभारण्यासाठी महानगरपालिकांना
सहाय्यक अनुदान (कार्यक्रम), ३१, सहाय्यक अनुदान (वेतनेतर), (२२१७ A०३८) या लेखाशिर्षाखाली सदर
लेखाशिर्षांतर्गत सन २०१८-१९ करिता रुपये मंजूर अर्थसंकल्पीय तरतुदीमधून भागविण्यात यावा.
५. वित्त विभागाचे शासन परिपत्रक अर्थसं-२०१८/प्र.क्र.६९/अर्थ-३, दिनांक २ एप्रिल, २०१८
मधील सोबतच्या परिशिष्टाच्या अ. क्र. (८) मधील तपासणी सूचीतील लागु होत असणाऱ्या
बाबींची पुर्तता करण्यात आली आहे.
६. वित्त विभागाचे शासन परिपत्रक क्रमांक अर्थसं-२०१८/प्र.क्र.६९/अर्थ-३ दिनांक २ एप्रिल, २०१८
नुसार विभागास प्रदान करण्यात आलेल्या वित्तीय अधिकारानुसार सदरचा शासन निर्णय निर्गमित
करण्यात येत आहे.
# Page 3