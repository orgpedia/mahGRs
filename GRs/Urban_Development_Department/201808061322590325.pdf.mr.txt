# Page 1
नागपूर सुधार प्रन्यास
ज्येष्ठ पशुवैद्य प्रतिष्ठान, नागपूर यांना नागपूर सुधार प्रन्यासची जागा भाडेपट्टयाने हस्तांतरीत करण्याबाबत...
महाराष्ट्र शासन
नगरविकास विभाग
शासन निर्णय क्र.नासुप्र-२०१७/प्र.क्र.१२०/नवि-२६
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक :- ०६ ऑगस्ट, २०१८
संदर्भ : १) सभापती, नागपूर सुधार प्रन्यास यांचे पत्र क्र.प्रशासन विभाग/२३१४ दिनांक २९/०३/२०१७ २) शासनाचे समक्रमांक दिनांक ०२/०१/२०१८ चे पत्र.
प्रस्तावना : नागपूर येथील ज्येष्ठ पशुवैद्य प्रतिष्ठान, ही संस्था पशुरोग निदान शिबीरे, प्रशिक्षण शिबीरे, दुग्धोत्पादन मत्स्यपालन, कुक्कुटपालन, जनावरांची निगा याबाबत तांत्रीक मार्गदर्शन / प्रशिक्षण देणे अशा स्वरुपाची समाजउपयोगी कामे विनामूल्य करीत आहे. त्यासाठी संस्थेला "व्हेटरनरी हॉस्पीटल, गोसेवा केंद्र, संशोधन व प्रशिक्षण संस्था, पशुसंवर्धन विषयक प्रशिक्षण वर्ग इ. चालविण्यासाठी” नागपूर सुधार प्रन्यासची मौजा भामटी येथील खसरा क्र.८९/१, ९०/१, ९१/१, ८६ मधील एकूण १९८७.२० चौ.मी.
इतकी जागा वाटप करावी अशी विनंती संस्थेने केली होती.
तद्नुसार नागपूर सुधार प्रन्यास, विश्वस्त मंडळाने ठराव क्र.३३/११६७ दिनांक ०७/०३/२०१७ अन्वये, (१) मौजे भामटी (परसोडी) येथील दि. प्रोसेस सर्व्हर को-ऑप सोसायटी अभिन्यासामधील ख.क्र.८९/१, ९०/१ व ९१/१ मधील १०५४.१० चौ.मी. (व्हेटरनरी हॉस्पीटलसाठी आरक्षित) आणि (२) ख.क्र.८६ मौजा भामटी, स्वावलंबीनगर को. ऑप. हौसिंग सोसायटी मधील ९३३.१० चौ.मी. (व्हेटरनरी हॉस्पीटलसाठी आरक्षित) अशी एकूण १९८७.२० चौ.मी. इतकी जागा ज्येष्ठ पशुवैद्य प्रतिष्ठान, नागपूर यांना थेट वाटप करण्याच्या अनुषंगाने नासुप्र जमीन विनियोग नियमातील नियम क्र.५ (२) व नियम क्र.२० (२) (अ) हे नियम क्र.२६ अंतर्गत शिथील करावेत व ती देत असताना, जमीन विनियोग नियमातील नियम क्र.२० (२) व २० (३) मधील पूर्तता करण्याच्या अधीन राहून, शासनाची मंजुरी देण्याच्या अनुषंगाने सभापती, नागपूर सुधार प्रन्यास यांनी उपरोक्त संदर्भ क्र.०१ अन्वये प्रस्ताव शासनाच्या मान्यतेसाठी पाठविलेला आहे.
तद्नुसार नागपूर सुधार प्रन्यास जमीन विनियोग नियम १९८३ मधील नियम क्र. २६ नुसार शासनास असलेल्या अधिकारातंर्गत या नियमातील नियम क्र.५(२) व क्र.२० (२)(अ) ला शिथीलता देण्याचा प्रस्ताव शासनाच्या विचाराधीन होता. तद्नुसार शासनाने पुढीलप्रमाणे निर्णय घेतला आहे.
शासन निर्णय : उपरोक्त संदर्भाधीन क्र.०१ येथील प्रस्तावाद्वारे करण्यात आलेल्या विनंतीनुसार नागपूर सुधार प्रन्यास जमीन विनियोग नियम १९८३ मधील नियम क्र.२६ अंतर्गत शासनाने खालील अटी व शर्तीच्या अधीन राहून खालीलप्रमाणे निर्णय घेतला आहे. : १. मौजा भामटी, खसरा क्र.८९/१, ९०/१, ९१/१ येथील दी प्रोसेस सर्व्हर को-ऑप हौसिंग सोसायटी अभिन्यासातील क्षेत्र १०५४.१० चौ.मी. आणि मौजा भामटी, खसरा क्र.८६, स्वावलंबीनगर को- ऑप हौसिंग सोसायटी अभिन्यासातील ९३३.१० चौ. मी. (एकूण क्षेत्र
# Page 2
शासन निर्णय क्रमांकः नासुप्र-२०१७/प्र.क्र.१२०/नवि-२६
१९८७.२० चौ.मी.) ह्या व्हेटरनरी हॉस्पीटलकरिता आरक्षित असलेल्या दोन्ही जागा “व्हेटरनरी हॉस्पीटल, गोसेवा केंद्र, संशोधन व प्रशिक्षण केंद्र, पशुसंवर्धन विषयक प्रशिक्षण वर्ग इ. चालविण्यासाठी” ज्येष्ठ पशुवैद्य प्रतिष्ठान, नागपूर या धर्मादाय संस्थेला, थेट वाटप करण्याच्या दृष्टीने नागपूर सुधार प्रन्यास जमीन विनियोग नियम १९८३ मधील नियम क्र. ५ (२) व नागपूर सुधार प्रन्यास जमीन विनियोग (सुधारित) नियम २०१६ मधील नियम क्र.२० (२)(अ) शिथील करण्यात येत आहेत.
२. शासनपत्र क्र.नासुप्र-२०१७/प्र.क्र.१२०/नवि-२६ दिनांक ०२/०१/२०१८ रद्द समजण्यात यावे.
३. अटी व शर्ती : (क) नागपूर सुधार प्रन्यास जमीन विनियोग नियमातील नियम क्र.२० (२) मधील उर्वरित बाबी व क्र.२० (३) मधील नमूद बाबींची तसेच या नियमातील अन्य नियमानुसार असलेली पूर्तता करण्यात यावी.
(ख) ज्या प्रयोजनासाठी जमीन दिलेली आहे, त्याच प्रयोजनासाठी तिचा वापर करण्यात यावा.
(ग) वरील अटी व शर्तीचा भंग केल्यास अथवा नागपूर सुधार प्रन्यासला अथवा शासनास या भूखंडाची आवश्यकता लागल्यास, सदरचा भूखंड त्याचवेळी विनाविलंब ताब्यात घेण्यात येईल, त्यावेळी कोणत्याही प्रकारची नुकसान भरपाई धारकास लागू असणार नाही.
(घ) या भूखंडासंदर्भात भविष्यात कोणत्याही प्रकारे न्यायालयीन दावा भूखंडधारकास दाखल करता येणार नाही.
सदरची शिथीलता याच प्रकरणापुरती लागू असेल.