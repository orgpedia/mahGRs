# Page 1
१% मुद्रांक शुल्क अधिभारामुळे जमा होणा-या रकमा संबंधित महानगरपालिकांना वितरीत करण्याबाबत....
सन २०१७-२०१८
महाराष्ट्र शासन
नगर विकास विभाग
शासन निर्णय क्रमांकः स्थासंक-२०१७/प.क्र.५९/नवि-३२
मंत्रालय, मुंबई - ४०००३२
दिनांक: २३ मार्च, २०१८
वाचा : १) शासन परिपत्रक वित्त विभाग क्रमांक अर्थसं-२०१७/प्र.क्र.७५/अर्थ -३
दि. १८.०४.२०१७
२) शासन निर्णय क्रमांकः स्थासंक-२०१७/प.क्र. ५९/नवि-३२ दिनांक २९ जून २०१७ ३) वित्त विभागाचे शासन परिपत्रक क्र. - अर्थसं-२०१७/प्र.क्र.७५/अर्थ-३
दिनांक ०६ फेब्रुवारी, २०१८
४) शासन निर्णय क्रमांकः स्थासंक-२०१७/प.क्र. ५९/नवि-३२ दिनांक ०६ मार्च २०१८
प्रस्तावना :
महाराष्ट्र महानगरपालिका अधिनियम (१९४९ चा ५९) याच्या कलम १४९ अ मध्ये सुधारणा करण्यात आली असून यामध्ये महाराष्ट्र मुद्रांक अधिनियम (१९५८ चा ६०), याअन्वये स्थावर मालमत्तेची अनुक्रमे विक्री, देणगी व फलोपभोग गहाण यासंबंधी संलेखांवर बसवावयाच्या मुद्रांक शुल्कात, जर असा कोणताही संलेख हा, शहरात स्थित असलेल्या स्थावर मालमत्तेच्या संबंधातील असेल तेव्हा, विक्री किंवा देणगीसंबंधीच्या संलेखाच्या बाबतीत, अशा स्थित असलेल्या मालमत्तेच्या मूल्यावर, आणि फलोपभोग गहाणासंबंधीच्या बाबतीत, संलंखात मांडण्यात आलेल्या त्या संलेखाद्वारे प्रतिभूत केलेल्या रकमेवर, एक टक्का या दराने अधिभार आकारण्यात येईल.
शासन निर्णय :
१% मुद्रांक शुल्कापोटी महानगरपालिकांची एकुण रक्कम रु.१०० कोटी (अक्षरी रूपये शंभर कोटी फक्त) खालीलप्रमाणे वितरीत करण्यास शासन मान्यता देत आहे.
---------------------------------------------------
| अ.क्र. | महानगरपालिकेचे नाव | २०१७-१८ करीता देय रक्कम |
| १ | नागपूर | ६.९४ |
| २ | चंद्रपूर | ०.१९ |
| ३ | अकोला | ०.५५ |
| ४ | औरंगाबाद | १.८६ |
| ५ | लातूर | ०.३६ |
| ६ | नांदेड-वाघाळा | ०.५० |
---------------------------------------------------
पृष्ठ ३ पैकी १
# Page 2
शासन निर्णय क्रमांकः स्थासंक-२०१७/प.क्र.५९/नवि-३२
--------------------------
| ७ | अमरावती | २.६६ |
| ८ | जळगाव | ०.६४ |
| ९ | अहमदनगर | ०.१७ |
| १० | पुणे | १९.३५ |
| ११ | पिंपरी-चिंचवड | ०.३३ |
| १२ | कोल्हापूर | १.१६ |
| १३ | सांगली | ०.६७ |
| १४ | मिरा भाईंदर | ८.४७ |
| १५ | वसई-विरार | ६.३४ |
| १६ | नवी मुंबई | १४.८१ |
| १७ | भिवंडी-निजामपूर | ०.८९ |
| १८ | उल्हासनगर | ०.३० |
| १९ | कल्याण-डोंबिवली | १३.६१ |
| २० | ठाणे | २०.२० |
| एकुण | १००.०० |
--------------------------
०२. सदर अनुदान उपरोल्लेखित महानगरपालिकांना वितरीत करण्यासाठी संबंधित जिल्हयाचे जिल्हाधिकारी यांना आहरण व संवितरण अधिकारी तसेच नियंत्रण अधिकारी म्हणून घोषित करण्यात येत आहे. जिल्हाधिकारी यांनी सदर अनुदान कोषागारातून आहरण करून संबंधित महानगरपालिकांना तात्काळ वितरीत करावे.
०३. याकरीता होणारा खर्च “मागणी क्रमांक एफ-४, ३६०४, स्थानिक स्वराज्य संस्था व पंचायत राज संस्था यांना नुकसानभरपाईच्या व अभिहस्तांकित रकमा देणे, १०२, मुद्रांक शुल्क (०१) जकात रद्द केल्यामुळे मुद्रांक शुल्काचे अभिहस्तांकन (०१)(०१) स्थानिक संस्था करांऐवजी जकातीचे पुन:स्थापन केल्यामुळे महानगरपालिका क्षेत्रामधील मुद्रांक शुल्कावरील १ टक्के अधिभार महानगरपालिकेसाठी देण्याच्या दृष्टिने (३६०४०९२४) ३१ सहायक अनुदान (वेतनेत्तर)” या लेखाशीर्षाखाली खर्ची घालून तो सन २०१७-२०१८ या वित्तीय वर्षाकरीता मंजूर करण्यात आलेल्या तरतुदीतून भागविण्यात यावा.
०४. सदर १% अधिभारापोटी जमा रकमेचा तसेच त्यापोटी वितरीत करण्यात येणाऱ्या या सहायक अनुदानावरील खर्चाचा हिशोब संबंधित जिल्हाधिकाऱ्यांनी स्वतंत्रपणे ठेवावा व याबाबतचे लेखे व तत्संबंधी सर्व कागदपत्रे महालेखापाल, महाराष्ट्र-१, मुंबई व महालेखापाल, महाराष्ट्र - २, नागपूर यांना, आवश्यकतेप्रमाणे उपलब्ध करुन द्यावीत.
०५. प्रमाणित करण्यात येते की, शासन परिपत्रक वित्त विभाग क्रमांक अर्थस-२०१७/प्र.क्र.७५/अर्थ ३ दि. १८.०४.२०१७ मधील सर्व अटी व शर्तींची या संदर्भात पूर्तता होत असून सदरचा शासन निर्णय वित्त विभागाच्या दिनांक १८.०४.२०१७ च्या शासन परिपत्रक क्रमांक अर्थस-२०१७/प्र.क्र.७५/अर्थ-३ तसेच क्रमांक
# Page 3
शासन निर्णय क्रमांकः स्थासंक-२०१७/प.क्र.५९/नवि-३२
अर्थस-२०१७/प्र.क्र.७५/अर्थ-३ दिनांक ०६ फेब्रुवारी २०१८ अन्वये प्रशासकिय विभागास प्रदान केलेल्या अधिकारान्वये निर्गमित करण्यात येत आहे.