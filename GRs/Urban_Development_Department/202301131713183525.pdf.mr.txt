# Page 1
नवी मुंबई महानगरपालिका (सेवा प्रवेश व सेवांचे वर्गीकरण) नियम, २०२१ च्या सुधारणेस मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- नमुंम-१२२२/प्र.क्र.१०/नवि-२८
मंत्रालय (मुख्य इमारत), ४ था मजला, मादाम कामा मार्ग,
हुतात्मा राजगुरू चौक, मुंबई - ४०० ०३२.
दिनांक:- १३ जानेवारी, २०२३
संदर्भ:- १) नगर विकास विभाग शासन निर्णय क्र.नमुंम-१२१९/प्र.क्र.१३७/नवि-२८, दि.३०.०३.२०२१.
२) आयुक्त, नवी मुंबई महानगरपालिका यांचे पत्र क्र. नमुंमपा/प्रशा/आस्था १/प्र.क्र.५३०/१३४५/२०२१, दि.२८.०४.२०२१.
३) आयुक्त, नवी मुंबई महानगरपालिका यांचे पत्र क्र.नमुंमपा/प्रशा/आस्था १/प्र.क्र.५३०/३६७६/२०२१, दि.१४.१०.२०२१.
प्रस्तावना
नवी मुंबई महानगरपालिकेच्या सेवा प्रवेश नियमास, संदर्भ क्र.१ च्या दि.३०.०३.२०२१ च्या शासन निर्णयाद्वारे मान्यता प्राप्त झाली आहे. सदर सेवा प्रवेश नियमामध्ये नवी मुंबई महानगरपालिकेच्या विविध विभागाअंतर्गत येणाऱ्या सर्व पदांचे सेवाप्रवेश नियम मंजूर करण्यात आले. यामध्ये अग्निशमन विभागांतर्गत येणाऱ्या पदांचाही समावेश आहे.
२. नवी मुंबई महानगरपालिकेच्या, सन २०२१ मध्ये मंजूर सेवा प्रवेश नियमांमध्ये अग्निशमन विभागातील -अग्निशामक पदाच्या नेमणूक पद्धतीमध्ये सुधारणा करण्याबाबत, आयुक्त, नवी मुंबई महानगरपालिका यांनी संदर्भ क्र. २ व ३ च्या दि.२८.०४.२०२१ व दि.१४.१०.२०२१ च्या पत्रान्वये, प्रस्ताव शासनास सादर केला होता. त्यानुसार नवी मुंबई महानगरपालिकेच्या सेवा प्रवेश नियमाबाबतच्या दि.३०.०३.२०२१ च्या शासन निर्णयामधील, अग्निशामक पदासाठीच्या नेमणूकीच्या पद्धतीमध्ये सुधारणा करण्याबाबतचा प्रस्ताव शासनाच्या विचाराधीन होता. या अनुषंगाने शासनाने पुढीलप्रमाणे निर्णय घेतलेला आहे.
शासन निर्णय:
नवी मुंबई महानगरपालिकेतील विविध संवर्गासाठी दि.३०.०३.२०२१ च्या शासन निर्णयाद्वारे, मंजूर करण्यात आलेल्या सेवाप्रवेश नियमासोबतच्या परिशिष्ट-२ मध्ये, महाराष्ट्र महानगरपालिका अधिनियमातील कलम ४५४, ४५५ व ४६५ (१) (ल) अन्वये प्राप्त अधिकारात,
# Page 2
शासन निर्णय क्रमांकः नमुंम-१२२२/प्र.क्र.१०/नवि-२८
अग्निशमन विभागातील अग्निशामक पदावरील नेमणूकीच्या पद्धतीमधील सुधारणेस “परिशिष्ट-२, अनुसूची-अ” अन्वये मान्यता देण्यात येत आहे.
२. या नियमास “नवी मुंबई महानगरपालिका सुधारित सेवा (सेवाप्रवेश व सेवांचे वर्गीकरण) नियम, २०२१” चा सुधारित भाग असे संबोधण्यात येईल.
३. सदर सुधारित नियम आयुक्त, नवी मुंबई महानगरपालिका यांनी तात्काळ शासन राजपत्रात प्रसिद्ध करावेत. हे नियम शासन राजपत्रात प्रसिद्ध झाल्याच्या दिनांकापासून अंमलात येतील.
४. या अनुषांगिक सर्व सांविधानिक बाबींची पूर्तता आयुक्त, नवी मुंबई महानगरपालिका यांनी करावयाची आहे.
# Page 3