# Page 1
पुणे महानगरपालिकेच्या उच्च क्षमता वाहतूक द्रुतमार्ग (High Capacity Mass Transit Route) प्रकल्पाबाबत
महाराष्ट्र शासन
नगर विकास विभाग
शासन निर्णय क्रमांक :- पीएमसी-३०१९/प्र.क्र.८७/नवि-२२
मंत्रालय, मुंबई ४०००३२
दिनांक :- १९ सप्टेंबर, २०१९
संदर्भ :- आयुक्त, पुणे महानगरपालिका यांचे पत्र क्रमांक १०१४७, दिनांक ०५.०२.२०१९ व अशापत्र क्रमांक मआ/७३०२, दिनांक २३.०८.२०१९.
प्रस्तावना :
पुणे शहरातील वाहतूक सुलभतेसाठी, पुणे महानगरपालिकेने उच्च क्षमता वाहतूक द्रुतमार्गाच्या प्रकल्पाची (एच.सी.एम.टी.आर.-HCMTR - High Capacity Mass Transit Route) आखणी केलेली असून सदर प्रकल्पास राज्य शासनाची मान्यता देण्याची बाब शासनाच्या विचाराधीन होती.
शासन निर्णय :
पुणे महानगरपालिकेने उच्च क्षमता वाहतूक द्रुतमार्गाच्या अत्यंत महत्वकांक्षी प्रकल्पाची आखणी केलेली असून पुणे महानगर पालिकेने सादर केलेल्या पुणे एचसीएमटीआर (High Capacity Mass Transit Route) या सुमारे ३५.९६ कि.मी. लांबीच्या व २४ मीटर रुंदी च्या मार्गिकेच्या प्रस्तावास प्रकल्पाच्या अंदाजपत्रकास पुणे महानगरपालिकेची विहित पद्धतीने मान्यता घेण्याच्या अटीवर शासनाची तत्वत: मान्यता देण्यात येत आहे.
०२. सदर प्रकल्पासाठी लागणाऱ्या संपूर्ण निधीची उभारणी पुणे महानगरपालिकेमार्फत करण्यात यावी व सदर प्रकल्पासाठी बाह्यसहाय्य कर्ज सहाय्य घेण्याची आवश्यकता असल्यास त्याकरिता राज्य शासनाकडून हमी दिली जाणार नाही.
०३. सदर प्रकल्पासाठी पुणे महानगर पालिकेने मार्गिकेवरील जंक्शन, बीआरटी स्टेशन्स इ. ठिकाणी जाहिरातीचे हक्क व जागेचा व्यावसायिक वापर, मार्गिकेचा वापर करणाऱ्यांकडून टोल आकारणे, रॅम्पखालील उपलब्ध जागेमध्ये पुनर्वसन / व्यावसायिकरण करणे, अॅमिनिटी स्पेसचे विकसन व मॉनिटायझेशन, संपूर्ण मार्गिकेवर दोन्ही बाजूस ५०० मीटर अंतरापर्यंत टीओडी झोन विकसित करणे, भूसंपादनासाठी अर्थसहाय्य उपलब्धतेच्या अनुषंगाने रिझर्व्ह क्रेडीट बॉन्डचा नवीन पर्याय खुला करणे, तसेच गरज पडल्यास राज्य / केंद्र शासन स्तरावर अर्थसहाय्यासाठी प्रस्ताव सादर करणे, अशा विविध स्त्रोताद्वारे निधी उभारण्यास राज्यशासनावर कोणातेही आर्थिक दायित्व येणार नाही, या अटीच्या अधीन सदर तत्वत: मान्यता देण्यात येत आहे.
# Page 2
शासन निर्णय क्रमांकः पीएमसी-३०१९/प्र.क्र.८७/नवि-२२
०४. सदर प्रकल्पाचे राज्यशासनावर कोणतेही आर्थिक दायित्व येणार नाही या अटीच्या अधीनतेने सदर प्रकल्पास महत्वपूर्ण पायाभूत प्रकल्प म्हणून राज्य शासनाची मान्यता देण्यात येत आहे.
०५. सदर प्रकल्प सुरु करण्यापूर्वी जमिनीची उपलब्धता व इतर येणाऱ्या तांत्रिक व प्रशासकीय अडचणींचे निराकरण करण्याची दक्षता घेणे पुणे महानगरपालिकेवर बंधनकारक राहील.