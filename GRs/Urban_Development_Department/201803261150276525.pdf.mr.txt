# Page 1
केंद्र शासन पुरस्कृत अमृत अभियान
चंद्रपूर शहरातील प्रक्रियायुक्त सांडपाणी पुनर्चक्रीकरण व पुनर्वापर प्रकल्पास प्रशासकीय मान्यता देण्याबाबत.
(सन २०१७-१८)
महाराष्ट्र शासन
नगर विकास विभाग
शासन निर्णय क्रमांक : अमृत-२०१८/प्र.क्र.१२८/नवि-३३
मंत्रालय, मुंबई - ४०० ०३२
दिनांक:- २६ मार्च, २०१८
वाचा: १) शासन निर्णय नगर विकास विभाग क्र: अमृत २०१५/प्र.क्र.१९७ /नवि ३३, २) दिनांक १३ ऑक्टोबर, २०१५.
३) शासन परिपत्रक क्र. नगर विकास विभाग क्र: अमृत२०१६/प्र.क्र.१६३/नवि-३३, दिनांक १६ मे, २०१६ व १२ जुलै, २०१६.
प्रस्तावना: केंद्र शासन पुरस्कृत अमृत अभियानाची अंमलबजावणी संदर्भाधीन शासन निर्णयान्वये राज्यामध्ये सन २०१५-१६ वर्षापासून राज्यामध्ये करण्यात येत आहे. सदर अभियानांतर्गत पाणीपुरवठा, मलनिस्सारण, पर्जन्यजलवाहिनी, नागरी परिवहन व हरित क्षेत्र विकास इ. पायाभूत सुविधांची निर्मिती अभियान शहरांमध्ये करण्यात येणार आहे. त्यानुसार सदर अभियानांतर्गत सन २०१७-१८ या आर्थिक वर्षामध्ये राज्याच्या रु. २४८९.९१ कोटी किंमतीच्या आराखडयास केंद्र शासनाने मान्यता दिलेली असून सदर आराखडयामध्ये चंद्रपूर शहरातील प्रक्रियायुक्त सांडपाणी पुनर्चक्रीकरण व पुनर्वापर प्रकल्पाचा समावेश आहे.
०२. अमृत अभियानांतर्गत सन २०१७-१८ या आर्थिक वर्षाच्या आराखडयामध्ये समाविष्ट असलेल्या चंद्रपूर शहराच्या प्रक्रियायुक्त सांडपाणी पुनर्चक्रीकरण व पुनर्वापर प्रकल्पास प्रशासकीय मान्यता देण्याची बाब शासनाच्या विचाराधीन होती.
शासन निर्णय : केंद्र शासन पुरस्कृत अमृत अभियानांतर्गत सन २०१७-१८ या आर्थिक वर्षामध्ये केंद्र शासनाकडून मंजूर केलेल्या राज्य वार्षिक कृति आराखडयामध्ये समाविष्ट असलेल्या चंद्रपूर शहराच्या प्रक्रियायुक्त सांडपाणी पुनर्चक्रीकरण व पुनर्वापर प्रकल्पास संदर्भाधीन शासन निर्णयातील अटी व तरतुदीच्या अधीन राहून खालील परिच्छेद क्र. २ मधील विवरणपत्रात नमूद केल्यानुसार या शासन निर्णयाद्वारे प्रशासकीय मंजूरी देण्यात येत आहे.
पृष्ठ ५ पैकी १
# Page 2
शासन निर्णय क्रमांकः अमृत-२०१८/प्र.क्र.१२८/नवि-३३
०२. चंद्रपूर शहराच्या प्रक्रियायुक्त सांडपाणी पुनर्चक्रीकरण व पुनर्वापर प्रकल्पातील उपांगे व त्यांचे
किंमतीचे विवरण पुढीलप्रमाणे आहे:
--------------------------------------------------------------------------------------------------------------------------------
| Sr.No. | Description | Amount (In Rs.) |
| A | Construction of allied work at Pathanpura 45 MLD STP |  |
| 1 | Weir & Retaining wall on Zarpat River near Pathanpura Cap 45 MLD STP with TTP of 35 MLD | 7,78,44,747 |
| 2 | Connecting pipe from Weir & Proposed Inlet, Screen chamber at 45 MLD STP | 53,05,774 |
| 3 | Intake Structure on Azad Garden Nalla near Vithal Mandir Khidki | 19,31,896 |
| 4 | Emergency Drainage system at 45 MLD STP | 15,69,856 |
| 5 | SCADA system for Automation | 64,90,215 |
| B | Construction of allied work at Rahamat Nagar 25 MLD STP |  |
| 6 | Weir & Retaining wall on Chamarkundi Nalla near Rahmat Nagar STP Cap 25 MLD with TTP of 15 MLD | 5,60,42,792 |
| 7 | Connecting Pipe from Weir to Existing Inlet chamber at 25 MLD STP | 17,42,663 |
| 8 | Emergency Drainage system at 25 MLD STP | 12,18,576 |
| 9 | SCADA system for Automation | 64,90,215 |
| C | Tertiary Treatment Plant of 35 MLD at 45 MLD STP Pathanpura |  |
| 10 | Distribution Chamber | 5,73,332 |
| 11 | Pipe Line from Distribution Chamber to Fiber Disc Filter | 25,96,666 |
| 12 | Fiber Disc Filter Unit 45 MLD Cap. (civil, Mech, electrical & instrumental) for 35 MLD TTP at 45 MLD Cap STP | 10,85,43,147 |
| 13 | Chlorine Contact tank | 60,19,097 |
| 14 | Treated Water Sump & Pump House | 2,95,67,515 |
| 15 | D.G. Set Room Cum Control Room (G+3) at 35 MLD TTP | 18,66,396 |
| 16 | Electrical connection at TTP | 1,58,04,447 |
| 17 | SCADA & Instrumentation | 64,90,215 |
| D | Tertiary Treatment Plant of 15 MLD at 25 MLD STP Rahamat Nagar |  |
| 18 | Distribution Chamber | 6,13,848 |
| 19 | Pipe Line from Distribution Chamber to Fiber Disc Filter | 4,10,467 |
| 20 | Fiber Disc Filter Unit 22.50 MLD Cap. (civil, Mech, electrical & instrumental) for 15 MLD TTP at 25 MLD Cap STP | 5,76,90,152 |
| 21 | Chlorine Contact tank | 32,80,454 |
| 22 | Treated Water Sump & Pump House | 10,269,749 |
| 23 | D.G. Set Room Cum Control Room (G+3) at 15 MLD TTP | 18,66,396 |
| 24 | Electrical connection at TTP | 2,37,22,261 |
| 25 | SCADA & Instrumentation | 34,35,053 |
| E | Pumping System from Tertiary Treatment Plant to Thermal Power Plant |  |
| 26 | V.T. Pumping Machinery at 35 MLD TTP | 1,75,45,090 |
| 27 | V.T. Pumping Machinery at 15 MLD TTP | 63,15,469 |
| 28 | Rising Main from 35 MLD & 15 MLD TTP to Reservoir at CTPS D.I. K-9 class Rising mains | 23,84,99,505 |
| 29 | Reservoir at CSTPS | 2,65,82,078 |
--------------------------------------------------------------------------------------------------------------------------------
पृष्ठ ५ पैकी २
# Page 3
शासन निर्णय क्रमांकः अमृत-२०१८/प्र.क्र.१२८/नवि-३३
-----------------------------------------------------------------------------------------
| F | Railway crossing Push Through, Road Reinstating, Utility Shifting, Trial |  |
| 30 | Railway crossing Push Through, Road Reinstating, Utility Shifting, Trial | 6,89,82,138 |
|  | Total Rs. | 78,93,10,211 |
|  | Say Rs. | 78.93 Cr. |
|  | प्रकल्प पूर्ण करण्याचा कालावधी | कार्यादेश दिनांकापासून २४ महिने |
-----------------------------------------------------------------------------------------
३. चंद्रपूर शहराच्या प्रक्रियायुक्त सांडपाणी पुनर्चक्रीकरण व पुनर्वापर योजनेचा केंद्र शासनाकडून मंजूर राज्य वार्षिक कृति आराखडयानुसार वित्तीय आकृतिबंध पुढीलप्रमाणे आहे.
-------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | नागरी स्थानिक स्वराज्य संस्थेचे नाव | योजनेची मंजूर किंमत (डीपीआर नुसार) | केंद्र शासनामार्फत अनुज्ञेय अनुदान (प्रकल्प किंमतीच्या ५०% ) | राज्य शासनामार्फत अनुज्ञेय अनुदान (प्रकल्प किंमतीच्या २५% ) | नागरी स्थानिक स्वराज्य संस्थेचा सहभाग (प्रकल्प किंमतीच्या २५% ) |
| १ | २ | 3 | ४ | ५ | ६ |
| १ | चंद्रपूर महानगरपालिका | रु.७८.९३ कोटी | रु.३९.४६५ कोटी | रु.१९.७३२५ कोटी | रु.१९.७३२५ कोटी |
-------------------------------------------------------------------------------------------------------------------------------------------------------------------------------------------------------------------------------------------------------------------------
०४. संदर्भाधीन क्रमांक १ येथील शासन निर्णयानुसार चंद्रपूर शहराच्या प्रक्रियायुक्त सांडपाणी पुनर्चक्रीकरण व पुनर्वापर प्रकल्पास खालील अटींच्या अधीन राहून प्रशासकीय मंजूरी देण्यात येत आहे: ४.१ सदर प्रकल्पासाठी कार्यान्वयन यंत्रणा चंद्रपूर महानगरपालिका राहील.
४.२ प्रकल्पासाठी स्थानिक स्वराज्य संस्थेचा हिस्सा चंद्रपूर महानगरपालिकेमार्फत भरण्यात यावा.
४.३ केंद्र शासनाच्या मार्गदर्शक सूचना व राज्य शासनाच्या संदर्भाधीन शासन निर्णयानुसार सदर प्रकल्पाची अंमलबजावणी करणे कार्यान्वयन यंत्रणेस बंधनकारक राहील.
४.४ राज्य शासनाने शासन परिपत्रक क्रमांक अमृत-२०१६/प्र.क्र.१६३/नवि-३३, दिनांक १६ मे, २०१६ व १२ जुलै, २०१६ नुसार विहित केलेल्या कार्यपध्दतीनुसार सदर प्रकल्पाची निविदा प्रक्रिया व अंमलबजावणी विहित कालावधीमध्ये पूर्ण करणे संबंधित कार्यान्वयन यंत्रणेवर बंधनकारक राहील.
तसेच या प्रकल्पासाठी डी. आय. पाईप्ससह सर्व प्रकारच्या पाईप्सचा देखील निविदेत समावेश करण्यात यावा.
४.५ सदर प्रकल्पाच्या निविदा या महाराष्ट्र जीवन प्राधिकरणाने अमृत अभियानातील पाणीपुरवठा प्रकल्पांसाठी निर्गमित केलेल्या नमुना निविदा प्रपत्रानुसार करणे कार्यान्वयन यंत्रणेस बंधनकारक राहील.
४.६ सदर प्रकल्पाच्या कामाचे कार्यादेश प्रशासकीय मंजूरीच्या आदेशापासून ४५ दिवसांच्या आत देण्यात येतील याची कार्यान्वयन यंत्रणेने दक्षता घ्यावी.
पृष्ठ ५ पैकी ३
# Page 4
शासन निर्णय क्रमांकः अमृत-२०१८/प्र.क्र.१२८/नवि-३३
४.७ केंद्र शासन पुरस्कृत अमृत अभियानांतर्गत केंद्र शासनाने विहित केलेल्या सुधारणांची (Reforms) पूर्तता विहित कालावधीत पूर्ण करणे संबंधित अभियान शहरास बंधनकारक राहील.
४.८ निधी वितरणाची कार्यपद्धती:- केंद्र शासन पुरस्कृत अमृत अभियानाच्या मार्गदर्शक सूचनेनुसार केंद्र शासन हिश्याचा निधी हा तीन टप्यात (२०टक्के + ४०टक्के + ४०टक्के) वितरीत केला जाणार आहे.
त्यानुसार केंद्र शासनाकडून वितरीत निधीच्या प्रमाणात राज्य हिश्याचा निधी केंद्र हिस्सा वितरीत करताना सोबत वितरीत केला जाईल.
४.९ अमृत अभियानांतर्गत मंजूर प्रकल्पासाठी स्वहिश्याचा निधी उभारताना नागरी स्थानिक स्वराज संस्थांनी त्यांना प्राप्त होणाऱ्या १४ व्या वित्त आयोगाच्या निधीशी एककेंद्राभिमुख (Convergence) करणे आवश्यक राहील. यासाठी त्यांनी १४ वा वित्त आयोगातून मिळणारा निधी चिन्हांकीत करून ठेवावा.
४.१० सदर प्रकल्पासाठी केंद्र व राज्य शासनाच्या हिश्याचा प्रथम हप्त्याचा निधी या प्रकल्पाचे कार्यादेश दिल्यानंतरच वितरीत करण्यात येईल. त्यानुसार केंद्र शासनाने विहित केल्यानुसार उपयोगिता प्रमाणपत्र केंद्र शासनास सादर केलेनंतर पुढील हप्त्याचा केंद्र हिश्याचा व त्याप्रमाणत राज्य हिश्याचा निधी वितरीत करण्यात येईल. सदर प्रकल्पासाठी स्वहिस्सा भरण्यासाठी १४ व्या वित्त आयोगातून मिळणारा चिन्हांकित निधी कमी पडत असल्यास महाराष्ट्र नागरी पायाभूत सुविधा कंपनी (MUIDCL) (मुन्फ्रा) मार्फत कर्ज उभारण्यासाठी आवश्यक ठराव करणे नागरी स्थानिक स्वराज्य संस्थेवर बंधनकारक राहील. असा ठराव केल्यानंतर त्यानुसार वेळीच कर्जनिधी उभारण्यासाठी नगर विकास विभाग तसेच मुन्फ्राकडे अर्ज करावा.
४.११ अभियानाच्या वित्तिय आकृतीबंधानुसार केंद्र व राज्य शासनाने वितरीत केलेल्या निधीच्या प्रमाणात नागरी स्थानिक स्वराज संस्था हिश्याचा निधी उभा करून सदर खर्चाचे उपयोगिता प्रमाणपत्र केंद्र शासनाने विहित केलेल्या प्रपत्रात शासनास सादर करणे संबंधित कार्यान्वयन यंत्रणेवर बंधनकारक असणार आहे.
४. १२ सदर प्रकल्पासाठी निधी वितरीत करताना दिलेल्या सूचनांनुसार, सदर प्रकल्पासाठी प्राप्त निधी शासनाच्या प्रचलित धोरणानुसार विहीत केलेल्या बँकांमध्ये, स्वतंत्र खाते उघडून ठेवणे अनिवार्य राहील. सदर प्रकल्पासाठी वितरीत केलेला निधी त्याच प्रकल्पासाठी वापरणे बंधनकारक असून त्याचा वापर इतर प्रयोजनार्थ केल्यास सदर बाब ही गंभीर वित्तिय अनियमितता समजण्यात येईल.
४.१३ राज्य शासनामार्फत नागरी स्थानिक स्वराज्य संस्थेसाठी प्रकल्प मंजूर झाल्यानंतर, मूळ प्रकल्प किंमतीमध्ये कोणत्याही कारणास्तव वाढ झाल्यास त्याची संपूर्ण जबाबदारी संबंधित कार्यान्वयन यंत्रणेची राहील. राज्य शासनामार्फत त्या करिता कोणतेही वाढीव अनुदान उपलब्ध केले जाणार नाही.
४.१४ सदर प्रकल्पाची अंमलबजावणी विहित कालावधीत पूर्ण करण्याची सर्वस्वी जबाबदारी ही संबंधित कार्यान्वयन यंत्रणेची राहील.
४.१५ प्रकल्पाचे काम सुरु झालेनंतर प्रकल्प व्यवस्थापक सल्लागाराने कामाची गुणवत्ता व देयके प्रमाणित केलेनंतर उपलब्ध निधीच्या मर्यादेत कामाची देयके १५ दिवसांत संबंधित कंत्राटदारास देण्याची जबाबदारी संबंधित कार्यान्वयन यंत्रणेची राहील.
४.१६ अमृत अभियानाच्या मार्गदर्शक सूचनेनुसार सदर प्रकल्पासाठी महाराष्ट्र जीवन प्राधिकरण प्रकल्प व्यवस्थापक सल्लागार म्हणून कार्य करील. त्यापोटी कार्यान्वयन यंत्रणा ३ टक्के इतके शुल्क
पृष्ठ ५ पैकी ४
# Page 5
शासन निर्णय क्रमांकः अमृत-२०१८/प्र.क्र.१२८/नवि-३३
शासनामार्फत विहीत करण्यात येणाऱ्या कार्यपध्दतीनुसार महाराष्ट्र जीवन प्राधिकरणास अदा करेल, तसा ठराव महानगरपालिकेने करणे बंधनकारक राहील.
४.१७ सदर प्रकल्प पूर्ण करण्यासाठी आवश्यक असलेली सर्व ना हरकत प्रमाणपत्रे तसेच एमआयडीसीकडून पाणी आरक्षण मिळविण्याबाबतची कार्यवाही प्रकल्पाचे कार्यादेश देण्यापूर्वी करण्यात यावी.
४.१८ प्रकल्प शाश्वत होण्याच्या अनुषंगाने सदर प्रकल्पाच्या सविस्तर प्रकल्प अहवालामध्ये नमूद केलेप्रमाणे पाणीपुरवठा कराची आकारणी करणेबाबत महासभेची मान्यता घेऊन त्याअनुषंगाने आवश्यक कार्यवाही करण्यात यावी.