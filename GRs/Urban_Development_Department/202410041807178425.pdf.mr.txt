# Page 1
नमामि चंद्रभागा प्राधिकरणास मुदतवाढ देणेबाबत
महाराष्ट्र शासन
नगर विकास विभाग
शासन निर्णय क्रमांक:- नमामि-२०२४/प्र.क्र.३५५/नवि-१८
मादाम कामा मार्ग, हुतात्मा राजगुरू चोक,
४ था मजला, मंत्रालय, मुंबई-४०० ०३२.
दिनांक:-०४/९०/२०२४
संदर्भ:- १) शासन निर्णय, नगर विकास विभाग क्र.एमयुपी-२०१६/प्र.क्र.२९७/नवि-१९,दिनांक १२/०८/२०१६.
२) विभागीय आयुक्त, पुणे विभाग, पुणे यांचे पत्र क्र.न.पा.६/कावि/३३१/२०२३,दिनांक ०८/०६/२०२३.
३) मा. मुख्य सविव यांच्या अध्यक्षतेखाली दिनांक ३१/०८/२०२३ रोजी आयोजित करण्यात आलेल्या शक्‍ती प्रदत्त समितीच्या बैठकीचे, पत्र क्र. बैठक-२०१८/प्र.क्र.२१९/नवि-१८,दिनांक २८/१२/२०२३ अन्वये निर्गमित केलेले इतिवत्त.
प्रस्तावना:-
चंद्रभागा नदी सन २०२२ पर्यंत निर्मळ, पवित्र व प्रदुषणमुक्त करुन तिचे संवर्धन करण्यासाठी राबवावयाच्या अभियानांतर्गत संदर्भाकित अनुक्रमांक १ येथील शासन निर्णयान्वये मा. मुख्यमंत्री महोदयांच्या अध्यक्षतेखाली “नमामि चंद्रभागा प्राधिकरण” स्थापन करण्यात आले आहे. तसेच नमामि चंद्रभागा प्राधिकरणाने दिलेल्या निर्देशानुसार / मंजुरीनुसार चंद्रभागा अभियानाची अंमलबजावणी करण्यासाठी मा. मुख्य सचिव यांच्या अध्यक्षतेखाली शाक्‍ती प्रदत्त समिती गठीत करण्यात आली आहे.
२. मा. मुख्य सचिव यांच्या अध्यक्षतेखालील गठीत शाक्‍ती प्रदत्त समितीची ४ थी बैठक दिनांक २१/०८/२०२३ रोजी आयोजित करण्यात आली होती. सदर बैठकीचे इतिवृत्त संदर्भाकित अनुक्रमांक ३ येथील पत्रान्वये निर्गमित करण्यात आले आहे. सदर इतिवृत्तातील विषय क्रमांक २ नुसार नमामि चंद्रभागा अभियान कोरोनाच्या जागतिक संकटामुळे नियोजित कालमर्यादेत करणे शक्य झाले नसल्याने सदर अभियानास सन २०२७ पर्यंत मुदतवाढ देण्याचा तसेच त्यामध्ये सुधारणा करण्याच्या मसुद्यास शक्‍ती प्रदत्त समितीने मान्यता दिली आहे.
३. संदर्भाकित अनुक्रमांक १ येथील शासन निर्णय कायम ठेऊन नमामि चंद्रभागा अभियानाची कालमर्यादा सन २०२२ ऐवजी सन २०२७ पर्यंत वाढविण्याची बाब शासनाच्या विचाराधीन होती. तसेच सदर अभियानांतर्गत करावयाच्या कामांच्या प्रमुख घटकांमध्ये वाढ करणे, अभियानाची अंमलबजावणी योग्यरित्या होण्यासाठी व अधिकारांचे विकेंद्रीकरण करण्यासाठी नमामि चंद्रभागा प्राधिकरणाचे सदस्य सचिव तथा विभागीय आयुक्त, पुणे विभाग, पुणे यांच्या अध्यक्षतेखाली विभागीय कार्यकारी समिती तसेच जिल्हाधिकारी, पुणे व जिल्हाधिकारी, सोलापूर यांच्या अध्यक्षतेखाली जिल्हास्तरीय कार्यकारी समिती गठीत करण्याची बाब शासनाच्या विचाराधीन होती. त्यानुसार शासनाने पुढीलप्रमाणे निर्णय घेतला आहे.
शासन निर्णय:-
संदर्भाकित अनुक्रमांक १ येथील शासन निर्णयान्वये चंद्रभागा नदी सन २०२२ पर्यंत निर्मळ, पवित्र व प्रदुषणमुक्‍त करण्याचे शासनाने उद्दिष्ट घोषित केले होते. सदर शासन निर्णयातील तरतूदी कायम ठेवून सदर कालावधी सन २०२७ पर्यंत वाढविण्यास शासन मान्यता देण्यात येत आहे.
२. तसेच संदर्भाकित अनुक्रमांक १ येथील शासन निर्णयान्वये चंद्रभागा नदी निर्मळ, पवित्र व प्रदुषणमुक्‍त करावयाच्या अभियानांतर्गत प्रमुख कामांचा त्यामध्ये समावेश करण्यात आला होता. अभियानांतर्गत करावयाच्या प्रमुख कामांमध्ये वाढ करण्यास, तसेच विभागीय आयुक्त, पुणे विभाग, पुणे यांच्या अध्यक्षतेखाली विभागीय कार्यकारी समिती तसेच जिल्हाधिकारी, पुणे व जिल्हाधिकारी, सोलापूर यांच्या अध्यक्षतेखाली जिल्हास्तरीय
कार्यकारी समिती गठीत करण्यास झासन मान्यता देण्यात येत आहे.
# Page 2
शासन निर्णय क्रमांकः नमामि-२०२४/प्र.क्र.३५५/नवि-१८
नमामि चंद्रभागा अभियानांतर्गत कामांचे प्रमुख घटक :
१. नदीच्या पाण्याची गुणवत्ता राखण्यासाठी खालील उपाय योजना करणे-
i. नागरी तसेच ग्रामीण स्थानिक स्वराज्य संस्थांनी सांडपाणी प्रक्रियेसाठी यंत्रणा उभारणे, प्रकल्पासाठी सांडपाणी प्रक्रिया, अद्ययावत तंत्रज्ञान तसेच Bio / Phytoremediation इ.
नैसर्गिक प्रक्रिया पद्धतींची आवश्यकतेनुसार निवड करणे.
ii. सर्व सांडपाणी प्रक्रिया प्रकल्पांना Tertiary Treatment दिली जाणे आवश्यक आहे.
iii. नैसर्गिक पद्धतीने सांडपाण्यावर प्रक्रिया करणे, जल सुरक्षिततेच्या दृष्ट्टीने सांडपाण्याचा पुनर्वापर करणे.
i.ग्रामीण भागात शेतीमधून नदीमध्ये येणाऱ्या विषारी रसायनांमुळे होणारे प्रदुषण थांबविण्यासाठी
कमी खर्चिक, नैसर्गिक, विकेंद्रित तसेच स्थानिक परिस्थितीनुरुप पर्याय उपलब्ध करणे.
v. खोऱ्यातील नद्यांच्या पाण्याची गुणवत्ता तपासणी वेळोवेळी करणे.
२.भीमा नदी व तिच्या उपनद्यांवरील सर्व स्थानिक स्वराज्य संस्था यांनी घनकचरा व्यवस्थापन करणे व विशेषत: खालील बाबींवर लक्ष केंद्रित करणे-
i. बांधकाम विषयक राडारोडा (C & D waste) नदीत टाकला जाणार नाही, याची दक्षता घेणे.
ii.प्लॅस्टीक कचरा व्यवस्थापन.
iii.नदी काठावरील नेहमी पडणाऱ्या कचऱ्याची ठिकाणे (Garbage Vulnerable Points) स्वच्छ राहतील याची दक्षता घेणे.
३.नदीचे नैसर्गिक पात्र व काठ यांचे संरक्षण, जतन व संवर्धन करणे, नदीकाठाचे स्थिरीकरण
करण्यासाठी हरीत पट्टे निर्माण करणे, स्थानिक जातीच्या वनस्पतींचे लागवड व जतन करणे.
४.नदीकाठावरील नैसर्गिक वनस्पती व नैसर्गिक अधिवास यांचे जतन व संवर्धन करणे.
५.नदी प्रवाही ठेवण्यासाठी नदी लगतच्या भूजलाची (हायपोरिक झोन) पातळी व गुणवत्ता अबाधित ठेवणे,
नदीची वहन क्षमता वाढविणेकरिता तसेच नैसर्गिक जैव विविधता राखण्याकरिता नदी पात्रात वाहून
येणारा घनकचरा व जलपर्णी काढून टाकणे.
६.नदीकाठावरील पूर रेषेतील विहिरींचे मॅपिंग करणे व जतन करणे.
७.नदीचा उगम आणि विविध टप्प्यांच्या स्त्रोतांचे मॅपिंग करून त्यांचे संरक्षण, जतन, पुनरुज्जीवन व
संवर्धन करणे.
८.पूररेषेतील नदी पात्रामधील अनावश्यक अडथळे उदा. बांध, पाईपलाईन, चेंबर, K. T. wear,
अतिक्रमणे, बांधकाम विषयक राडारोडा (C & D waste) इ. काढून टाकणे, पायाभूत सुविधेचे काम पूर्ण
झाल्यावर नदीपात्रामध्ये कोणतेही सामान राहणार नाही याबाबतची दक्षता घेणे व त्याविषयी निबंध
संबंधित कंत्राटदारावर टाकणे.
९.नदी परिसंस्थेतील अति संवेदनशील घटक उदा. नदी आणि उपनद्यांचे संगमक्षेत्र, नैसर्गिक बेट,
भूजल पुनर्भरणाची जिवंत झऱ्यांची ठिकाणे, नदीच्या खनन व गाळ जमा होण्याच्या जागा इ. चे जतन,
संरक्षण व संवर्धन करणे.
१०.पंढरपूर वारी मार्गिकेवर घनकचऱ्याचे व्यवस्थापन, मुलभूत सुविधा, पिण्याच्या पाण्याची सुविधा,
स्वच्छतागृह, स्नानगृह, निवारा, औषधोपचार इ. सुविधा पुरविणे.
११.यात्रेच्या मार्गिकेजवळ हरित पट्टा, बागबगिचे, वनीकरण करून त्याचे संवर्धन करणे.
१२.पाणलोट क्षेत्रातील पाण्याची गुणवत्ता अबाधित ठेवणे.
१३.नदी पात्रातील पाणथळ जागांचे जतन, संवर्धन, पुनरूज्जीवन व संरक्षण करणे, सदर जागेतील कचरा
काढणे व त्याच्या काठी स्थानिक वनस्पतींची लागवड करून त्यांचे जतन करणे.
१४.नदी काठावरील सांस्कृतीक व ऐतिहासिक स्थळे, वारसा स्थळे, परंपरागत पूजा स्थळे, देवदेवतांची स्थाने, मंदिरे इ. चे मॅपिंग करणे व जतन करणे.
पृष्ट्ठ ६ पैकी २
# Page 3
शासन निर्णय क्रमांकः नमामि-२०२४/प्र.क्र.३५५/नवि-१८
१५.विविध उपक्रमांतर्गत नदीकाठी बांधण्यात येणारे बांधकाम जसे घाट, मंदिरे, धर्मशाळा, स्मशानभूमी इ.
च्या बांधकामामध्ये नैसर्गिक व स्थानिक घटकांचा अधिकाधिक वापर करणे ज्यामुळे जमिनीची पाणी
जिरविण्याची क्षमता अबाधित राहू शकेल.
१६.विविध माध्यमांचा वापर करुन जनजागृती व लोकशिक्षण करणे.
१७.स्थानिक परिस्थितीनुसार तीर्थक्षेत्राशी पूरक संबंधीत कामे, जनसहभाग व इतर संकीर्ण कामे.
३. विभागीय आयुक्त, पुणे यांच्या अध्यक्षतेखाली विभागीय कार्यकारी समितीची रचना व कार्यकक्षा खालीलप्रमाणे राहील:-
--------------------------------------------------------------------------------
|  | अ.क्र.पदाधिकारीपदनाम |  |
| १ | विभागीय आयुक्त, पुणे विभाग, पुणे | अध्यक्ष |
| २ | जिल्हाधिकारी, पुणे | सदस्य |
| ३ | जिल्हाधिकारी, सोलापूर | सदस्य |
| ४ | आयुक्त, पुणे महानगरपालिका, पुणे | सदस्य |
| ५ | आयुक्त, पिंपरी चिंचवड महानगरपालिका, पुणे | सदस्य |
| ६ | मुख्य कार्यकारी अधिकारी, जिल्हा परिषद, पुणे | सदस्य |
| ७ | मुख्य कार्यकारी अधिकारी, जिल्हा परिषद, सोलापूर | सदस्य |
| ८ | मुख्य वन संरक्षक (प्रादेशिक), पुणे विभाग, पुणे | सदस्य |
| ९ | मुख्य अभियंता, जलसंपदा विभाग, पुणे विभाग, पुणे | सदस्य |
| १० | आयुक्त, भूजल सवेक्षण आणि विकास यंत्रणा, पुणे विभाग, पुणे | सदस्य |
| ११ | वनसंरक्षक, सामाजिक वनीकरण, पुणे विभाग, पुणे | सदस्य |
| १२ | प्रादेशिक अधिकारी, महाराष्ट्र प्रदूषण नियंत्रण मंडळ, पुणे विभाग, पुणे | सदस्य |
| १३ | मुख्य अभियंता, महाराष्ट्र जीवन प्राधिकरण, पुणे विभाग, पुणे | सदस्य |
| १४ | विभागीय उपसंचालक, भूजल सवेक्षण व विकास यंत्रणा, पुणे विभाग, पुणे | सदस्य |
| १५ | विभागीय कृषी सह संचालक, कृषी विभाग, पुणे विभाग, पुणे | सदस्य |
| १६ | मुख्य कार्यकारी अधिकारी, कटकमंडळ, पुणे / खडकी/ देहू रोड | सदस्य |
| १७ | उपायुक्त, (विकास) पुणे विभाग, पुणे | सह सदस्य सचिव |
| १८ | सह आयुक्त, नगर परिषद प्रशासन, पुणे विभाग, पुणे | सदस्य सचिव |
| १९ | अध्यक्ष यांना आवश्यक वाटतील असे प्रतिनिधी |  |
--------------------------------------------------------------------------------
विभागीय कार्यकारी समितीची कार्यकक्षा-
१.अभियानांतर्गत निश्चित केलेल्या कामासंदर्भात रुपये १५ कोटी पयंतच्या कामांना मान्यता देणे व निधी
मंजूर करणे.
२.रुपये १५ कोटी पेक्षा जास्त रकमेच्या कामांना मंजूरीसाठी शक्ती प्रदत्त समिती समोर प्रस्ताव सादर
करणे. शक्ती प्रदत्त समितीची तत्वत: मान्यता मिळाल्यानंतर प्रस्तावाची छाननी करून निधी वितरणास
मान्यता देणे.
३.शक्ती प्रदत्त समितीने तत्वत: मान्यता दिलेल्या कामांच्या प्रस्तावांना प्रशासकीय मान्यता देणे.
४.जिल्हास्तरीय सनियंत्रण समिती कडून प्राप्त प्रस्तावांची छाननी करून प्रस्तावास मान्यता देणे.
५.कामांचा प्राधान्यक्रम ठरविणे.
६.कामांवर सनियंत्रण करणे.
पृष्ट्ठ ६ पैकी ३
# Page 4
शासन निर्णय क्रमांकः नमामि-२०२४/प्र.क्र.३५५/नवि-१८
७.आवश्यकतेनुसार उपलब्ध निधीचे पुनर्नियोजन करणे.
८.विभागीय कार्यकारी समितीची बैठक ३ महिन्यातून किमान एकदा घेण्यात यावी.
४. अभियानाची अंमलबजावणी योग्यरित्या होण्यासाठी व अधिकारांचे विकेंद्रीकरण करण्यासाठी जिल्हाधिकारी यांच्या अध्यक्षतेखाली जिल्हास्तरीय कार्यकारी समिती रचना व कार्यकक्षा खालीलप्रमाणे राहील:-
--------------------------------------------------------------------------------
|  | अ.क्र.पदाधिकारीपदनांम |  |
| १ | जिल्हाधिकारी, पुणे / सोलापूर | अध्यक्ष |
| २ | जिल्यातील महानगरपालिका आयुक्त/ त्यांचे प्रतिनिधी | सदस्य |
| ३ | मुख्य कार्यकारी अधिकारी, जिल्हा परिषद, पुणे / सोलापूर | सदस्य |
| ४ | संबंधित मुख्याधिकारी, नगरपरिषद/नगरपंचायत, जिल्हा, पुणे / सोलापूर | सदस्य |
| ५ | उप प्रादेशिक अधिकारी, महाराष्ट्र प्रदूषण नियंत्रण मंडळ, पुणे / सोलापूर | सदस्य |
| ६ | उपमुख्य अभियंता, जलसंपदा विभाग, पुणे / सोलापूर | सदस्य |
| ७ | अधिक्षक अभियंता, महाराष्ट्र जीवन प्राधिकरण, पुणे | सदस्य |
| ८ | अधिक्षक अभियंता, सार्वजनिक बांधकाम विभाग, पुणे/सोलापूर | सदस्य |
| ९ | उप वनसंरक्षक, वन विभाग, पुणे/सोलापूर | सदस्य |
| १० | विभागीय वन अधिकारी, पुणे/सोलापूर | सदस्य |
| ११ | सह संचालक, नगर रचना, पुणे / सोलापूर | सदस्य |
| १२ | निवासी उपजिल्हाधिकारी, पुणे/ सोलापूर | सदस्य सचिव |
| १३ | अध्यक्ष यांना आवश्यक वाटतील असे प्रतिनिधी |  |
--------------------------------------------------------------------------------
जिल्हास्तरीय कार्यकारी समितीची कार्यकक्षा-
१. नमामि चंद्रभागा अभियाना अंतर्गत करावयाच्या कामांचा कालबद्ध कृती आराखडा तयार करणे.
२. कामाची अंदाजपत्रके व तांत्रिक मंजुरीचे आराखडे यांची छाननी करणे.
३. कामाच्या अंमलबजावणीसाठी संबंधित कार्यान्वयन यंत्रणेशी समन्वयन व सनियंत्रण राखणे.
४. हाती घेतलेली कामे विहित कालावधीत पूर्ण होण्यासाठी आवश्यक त्या उपाययोजना करणे.
५. विविध यंत्रणांकडून प्राप्त होणाऱ्या कामांची छाननी करून विभागीय कार्यकारी समितीकडे
मान्यतेसाठी सादर करणे.
६. जिल्हाधिकारी कार्यकारी समितीची बैठक महिन्यातून किमान एकदा घेण्यात यावी.
५. कार्यान्वयन यंत्रणेसाठी लागू असलेल्या अटी व शर्ती
१.सदर अभियानांतर्गतची कामे ही मुख्यत: सार्वजनिक मालकीच्या ठिकाणीच करावी. खाजगी मालकीच्या ठिकाणी कामे करावयाची झाल्यास संबंधित मालकाचे संमतीपत्र घेणे आवश्यक राहील.
२.कामाचे स्वरूप सार्वजनिक असावे. त्यामध्ये नागरिकांच्या सुविधामध्ये भर पडणार आहे व नदीच्या
प्रदूषणाची पातळी कमी होणार आहे याची खातरजमा संबंधित कार्यान्वयन यंत्रणेने करावी.
३.सदर अभियाना अंतर्गत कामांसाठी शासनाच्या प्रचलित वित्तीय धोरणाचा अवलंब करावा, तसेच
आवश्यक त्या ठिकाणी निविदा कार्यप्रणालीचा अवलंब करणे बंधनकारक राहील, याबाबत शासनाने
वेळोवेळी निर्गमित केलेल्या अद्यावत मार्गदर्शक सुचनांचे काटेकोर पालन करण्याची जबाबदारी
संबंधीत कार्यान्वयन यंत्रणेची राहील.
४.सदर अभियाना अंतर्गत उपलब्ध करुन दिलेला निधी त्याच मंजूर कामाकरीता करावा. निधी इतर
कोणत्याही कामासाठी / योजनेसाठी वर्ग करता येणार नाही.
पृष्ट्ठ ६ पैकी ४
# Page 5
शासन निर्णय क्रमांकः नमामि-२०२४/प्र.क्र.३५५/नवि-१८
५.सदर प्रकल्पांतर्गतच्या कामासाठी करण्यात येणाऱ्या खर्चामुळे आदर्श आचारसंहितेचा भंग होणार
नाही, याची दक्षता जिल्हा कार्यकारी समिती व कार्यान्वयन यंत्रणेने घ्यावी.
६.निधी खर्च करताना वित्त विभागाकडून वेळोवेळी निर्गमित केलेल्या सूचना व वित्तीय अधिकारांच्या
मर्यादेचा भंग होणार नाही, तसेच कोणत्याही शासन निर्णय / नियम / अधिकाराचा भंग होणार नाही,
याबाबत दक्षता घेण्यात यावी.
७.सदर अभियानांतर्गत देखभाल दुरुस्ती व परिरक्षणाच्या कामांसाठी एक वेळची विशेष बाब म्हणून निधी
वितरणाची कार्यवाही शक्ती प्रदत्त समितीच्या मंजुरीनंतरच करण्यात येईल, त्यांनंतर भविष्ट्यातील
देखभाल दुरुस्तीसाठी तरतूद करण्याची जबाबदारी संबंधीत कार्यान्वयन यंत्रणेची राहील.
८.कोणत्याही कामाची द्विरुक्ती होणार नाही याची दक्षता घेण्यात यावी.
९.योजनेंतर्गत हाती घेतलेल्या कामांचे अभिलेखे संबंधित लेखापरिक्षण यंत्रणांना उपलब्ध करून देण्याची
जबाबदारी संबंधीत कार्यान्वयन यंत्रणेची राहील.
१०.योजनेंतर्गत हाती घेतलेल्या कामांची अंमलबजावणी करण्यासाठी कोणत्याही प्रकारची नवीन पदे
निर्माण करता येणार नाहीत.
११.या अभियानांतर्गत निधीची मागणी करताना विविध शासकीय योजना, उपक्रम इ. करिता उपलब्ध
निधी, विविध शासकीय यंत्रणा, स्थानिक स्वराज्य संस्था यांचा स्वनिधी, CSR निधी यांचेकडून
उपलब्ध होणारा निधी आणि इतर कोणत्याही मार्गाने उभारण्यात आलेला किंवा प्राप्त झालेल्या निधी
व्यतिरीक्त आवश्यकता असल्यासच निधीची मागणी करावी.
१२.यापूर्वी वितरीत केलेल्या निधीचा विनियोग केल्याबाबत उपयोगिता प्रमाणपत्र सादर करणे आवश्यक
राहील.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 6