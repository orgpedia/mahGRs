# Page 1
१५ व्या केंद्रीय वित्त आयोगाच्या शिफारशीनुसार Non-Million Plus Cities अंतर्गत सन २०२० २०२१ या आर्थिक वर्षातील मुलभूत अनुदानाचा दुसरा हप्ता वितरीत करणेबाबत.
महाराष्ट्र शासन
नगर विकास विभाग
शासन निर्णय क्रमांक: एफएफसी-२०२१/प्र.क्र.२५/नवि-४
मंत्रालय, मुंबई- ४०००३२
दिनांक :- ९ मार्च, २०२१
वाचा : १. केंद्र शासनाचे क्रमांक F१५(०३) /FC-XV/FCD/२०२०-२५, दिनांक ०१.०३.२०२१ चा आदेश.
२. नगर विकास विभाग, शासन निर्णय क्र. एफएफसी २०२०/प्र.क्र.५६/नवि-४, दि.२८.१०.२०२०
प्रस्तावना :
वाचा येथील दिनांक ०१ मार्च,२०२१ च्या आदेशान्वये १५ व्या वित्त आयोगाअंतर्गत Non Million Plus Cities गटाकरीता रु. ३०५ कोटी इतका सन २०२०-२१ साठी मुलभुत अनुदानाचा दुसरा हप्ता प्राप्त झालेला आहे. सदर अनुदान राज्यातील नागरी स्थानिक स्वराज्य संस्थाना वितरीत करण्याची बाब शासनाच्या विचाराधीन होती.
शासन निर्णय:
१५ व्या केंद्रीय वित्त आयोगाच्या शिफारशीनुसार केंद्र शासनाकडून संदर्भाधीन आदेशान्वये मुक्त करण्यात आलेला सन २०२०-२०२१ या आर्थिक वर्षातील Non-Million Plus Cities गटासाठी मुलभूत अनुदानाचा दुसरा हप्ता रु. ३०५ कोटी Non-Million Plus Cities गटातील सर्व पात्र “ड” वर्ग महानगरपालिका, नगरपरिषदा व नगर पंचायतींना तसेच कटक मंडळांना i) लोकसंख्या ii) क्षेत्रफळ या निकषा आधारे सोबतच्या परिशिष्टात दर्शविल्याप्रमाणे वितरीत करण्यास मान्यता देण्यात येत आहे.
२. सदर रु. ३०५.०० कोटी इतकी रक्कम, सोबतच्या परिशिष्टानुसार नागरी स्थानिक स्वराज्य संस्थाना वितरित करण्यासाठी आयुक्त तथा संचालक, नगरपरिषद प्रशासन संचालनालय यांच्याकडे सुपूर्द करण्यात येत आहे. आयुक्त तथा संचालक, नगरपरिषद प्रशासन संचालनालय यांनी सोबतच्या परिशिष्टानुसार संबंधित नागरी स्थानिक स्वराज्य संस्थांना त्यांच्या हिश्शाची रक्कम आर. टी. जी. एस. द्वारे तात्काळ वितरित करण्याची कार्यवाही करावी.
३. सन २०२०-२०२१ या आर्थिक वर्षाकरिता केंद्र शासनाकडून प्राप्त झालेल्या १५ व्या वित्त आयोगाच्या मुलभूत अनुदानाच्या रकमेचे विहित नमुन्यातील विनियोग प्रमाणपत्र तात्काळ आयुक्त तथा संचालक,नगरपरिषद प्रशासन संचालनालय, मुंबई यांनी शासनाकडे सादर करावे. सदर अनुदानातून खर्च करताना शासन निर्गमित करेल अशा शासन निर्णयातील तरतुदीनुसार तसेच
# Page 2
शासन निर्णय क्रमांक: एफएफसी-२०२१/प्र.क्र. २५/नवि-४, वेळोवेळी दिलेल्या सूचनांनुसार करणे बंधनकारक राहील. सदरचे अनुदान “सशर्त” म्हणून वितरीत करण्यात येत आहे.
४. १५ व्या वित्त आयोगाच्या शिफारशी नुसार सन २०२०-२०२१ करिता प्राप्त झालेला मुलभूत अनुदानाचा दुसरा हप्ता वर नमुद केल्याप्रमाणे “ड” वर्ग महानगरपालिका, नगरपालिका व नगरपंचायती यांना तसेच कटक मंडळांना वितरीत करण्यांत येत असून सदरचा खर्च हा "मागणी क्र.एफ-२,२२१७ नगर विकास, ०५, इतर नगर विकास योजना,१९१,नागरी स्थानिक संस्था, नागरी विकास प्राधिकरण, नागरी विकास बोर्ड इत्यादींना सहाय्य, (००) ( ०३) पंधराव्या वित्त आयोगाच्या शिफारशींनुसार नागरी स्थानिक स्वराज्य संस्थांना सहायक अनुदाने (अनिवार्य), (२२१७ A३१४) ३१, सहायक अनुदाने (वेतनेतर) " या लेखाशिर्षांतर्गत सन २०२०-२०२१ या चालू वित्तीय वर्षाकरीता उपलब्ध असणाऱ्या तरतूदीमधून खर्ची घालण्यांत यावा.
५. सदर निधी आहरीत करुन वितरीत करण्यासाठी आयुक्त तथा संचालक, नगरपरिषद प्रशासन संचालनालय यांना नियंत्रक अधिकारी तसेच संबंधित सहायक संचालक, नगरपरिषद प्रशासन संचालनालय यांना आहरण व संवितरण अधिकारी म्हणून घोषित करण्यात येत आहे.
६. सदरहू शासन निर्णय हा वित्त विभागाची नस्ती क्र.प्र.क्र.०४/ वित्त आयोग कक्ष दि.०२.०३.२०२१च्या टिप्पणीन्वये प्राप्त सहमतीने निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16