# Page 1
श्री महालक्ष्मी जगदंबा संस्थान, कोराडी, ता. कामठी, जि. नागपूर या तीर्थस्थळ विकास आराखड्याअंतर्गत नविन / सुधारीत १६ कामांना प्रशासकीय मान्यता देण्याबाबत...
महाराष्ट्र शासन
नगर विकास विभाग
शासन निर्णय क्रमांक - नासुप्र - १६२२/प्र.क्र.२२७/नवि-२६
हुतात्मा राजगुरु चौक, मादाम कामा रोड,
मंत्रालय, मुंबई- ४०० ०३२.
दिनांक : १९ डिसेंबर, २०२३.
वाचा: १) नियोजन विभाग, शासन निर्णय क्रमांक तीक्षेवि-२०१५/प्र.क्र.१६/१४४४ दि.२६ मे, २०१५.
२) महानगर आयुक्त, नागपूर महानगर प्रदेश विकास प्राधिकरण यांचे पत्र क्रमांक /का.अ (प्रकल्प-२)/१२८६ दि. १८ ऑक्टोबर, २०२२.
३) जिल्हाधिकारी तथा सदस्य सचिव, जिल्हास्तरीय समिती, नागपूर यांचे पत्र क्रमांक-क्र. डेस्क १२/एमयुएन-३/कावि-०२/२०२३ दि. ०९ जानेवारी, २०२३.
४) शासन पत्र क्रमांक -नासुप्र-१६२२/प्र.क्र.२२७/नवि-२६ दि.१५ फेब्रुवारी, २०२३.
५) शासन निर्णय क्र.नासुप्र-१६२२/प्र.क्र.२२७/नवि-२६, दि.१३ मार्च, २०२३.
६) राज्यस्तरीय शिखर समितीच्या दि. १८ डिसेंबर, २०२३ रोजीच्या बैठकीचे इतिवृत्त.
प्रस्तावना: श्री महालक्ष्मी जगदंबा संस्थान, कोराडी या "ब" वर्ग तिर्थक्षेत्र / पर्यटन स्थळाचा विकास करण्यासाठी श्री महालक्ष्मी जगदंबा माता संस्थान, कोराडी विकास आराखड्याअंतर्गत रु.१४०.७६ कोटी इतक्या किंमतीचा टप्पा-३ व रु.७४.१७ कोटी इतक्या किंमतीचा टप्पा-४ अशा एकूण रु.२१४.९४ कोटी किंमतीच्या पुढील टप्प्यातील विकास आराखड्यास संदर्भाधीन क्र.५ येथील दि. १३ मार्च, २०२३ रोजीच्या शासन निर्णयान्वये मान्यता देण्यात आली. सदर शासन निर्णयान्वये देण्यात आलेल्या प्रशासकीय मान्यतेच्या शासन निर्णयामध्ये सदर आराखड्यातील टप्पा-३ व टप्पा-४ च्या कामाच्या वावामध्ये (Scope of work) संपुर्णपणे बदल करण्यात आला आहे.
२. सदर आराखड्याच्या किंमतीमध्ये बदल न करता, आराखड्याअंतर्गत टप्पा-३ व टप्पा-४ च्या मंजूर प्रशासकीय मान्यतेच्या कामात बदल करुन, सुधारीत कामास (Scope of work) जिल्हाधिकारी, नागपूर तथा सदस्य सचिव यांच्या अध्यक्षतेखालील जिल्हा कार्यकारी समितीने, मा. पालकमंत्री तथा अध्यक्ष, जिल्हास्तरीय समितीने सदर सुधारीत आराखडा मा. मुख्यमंत्री अध्यक्ष असलेल्या शिखर समितीसमोर मान्यतेसाठी सादर करण्याबाबत शिफारस केली. सदर आराखड्यातील सुधारीत कामांस मा.मुख्यमंत्री यांच्या अध्यक्षतेखाली दिनांक १८ डिसेंबर, २०२३ रोजी झालेल्या शिखर समितीच्या बैठकीत मान्यता देण्यात आली आहे.
# Page 2
शासन निर्णय क्रमांकः नासुप्र-१६२२/प्र.क्र.२२७/नवि-२६
श्री महालक्ष्मी जगदंबा माता संस्थान, कोराडी विकास आराखड्याअंतर्गत टप्पा-३ व टप्पा-४ अशा एकूण रु.२१४.९४ कोटी किंमतीच्या कामांचा समावेश असलेल्या तिर्थक्षेत्र विकास आराखड्यास प्रशासकीय मान्यता दिलेला संदर्भाधीन क्र.५ येथील दि. १३ मार्च, २०२३ रोजीचा शासन निर्णय अधिक्रमित करण्याची बाब, तसेच शिखर समितीने दि. १८ डिसेंबर, २०२३ रोजी दिलेल्या मान्यतेच्या अनुषंगाने, श्री महालक्ष्मी जगदंबा संस्थानच्या विकास आराखड्याच्या किंमतीत बदल न करता, रु.२१४.९४ कोटी किंमतीच्या नविन/सुधारीत १६ कामांचा (Scope of work) समावेश असलेल्या तीर्थक्षेत्र विकास आराखड्यास प्रशासकीय मान्यता देण्याची बाब शासनाच्या विचाराधीन होती.
शासन निर्णय : १. श्री महालक्ष्मी जगदंबा माता संस्थान, कोराडी विकास आराखड्याअंतर्गत रु.१४०.७६ कोटी इतक्या किंमतीचा टप्पा-३ व रु.७४.१७ कोटी इतक्या किंमतीचा टप्पा-४ अशा एकूण रु.२१४.९४ कोटी किंमतीच्या कामांचा समावेश असलेल्या तिर्थक्षेत्र विकास आराखड्यास संदर्भाधीन क्र.५ येथील दि. १३ मार्च, २०२३ रोजीच्या शासन निर्णयान्वये प्रशासकीय मान्यता देण्यात आली होती. सदर शासन निर्णय अधिक्रमित करण्यात येत आहे.
२. श्री महालक्ष्मी जगदंबा संस्थानच्या विकास आराखड्याच्या टप्पा-३ व टप्पा-४ चे एकत्रिकरण करुन, आराखड्याच्या किंमतीत बदल न करता, रु.२१४.९४ कोटी किंमतीच्या पुढील विवरणपत्रात नमूद नविन/सुधारीत १६ कामांचा (Scope of work) समावेश असलेल्या तीर्थक्षेत्र विकास आराखड्यास खालील अटी व शर्तींच्या अधिन राहून प्रशासकीय मान्यता देण्यात येत आहे: कामांचे विवरणपत्र
-----------------------------------------------------------------------------------------------------------------------
| अ.क्र. | कामाचे विवरण | रक्कम रु. (लाखात) |
| १. | महाद्वार पुतळे - विद्यमान महाद्वारचा विस्तार, FRP मध्ये छत्रपती शिवाजी महाराज व आई तुळजाभवानीचा पुतळा. | ८५०६६१८६.०० |
| २. | कॅनल कंपाउंड वॉल - संरक्षण भिंत व त्यावर एमएस ग्रीलसह विद्यमान कालव्याच्या भिंतीचा विस्तार इत्यादी. | १५१३३३०३.०० |
| ३. | VIP महाद्वार - राजगड महाद्वार प्रत्येक बाजूला १० मी. लांब. | ३४४२०१५०.०० |
| ४. | शक्तीपीठ म्युरल्स - अस्तित्वात असलेल्या भिंतीवर ५२ शक्तीपीठ म्युरल्स (FRP). | १३०७१२४०.०० |
| ५. | मोनो रेल ७ स्थानकांसह २.५ कि.मी. जॉय ट्रेन. | १७४६३७३०४.०० |
| ६. | किड्स अॅडव्हेंचर पार्क - इनडोअर आणि आउटडोअर किड्स अॅडव्हेंचर गेम्स. | ३११८९१८४९.०० |
| ७. | मेरा भारत महान – FRP मध्ये भारतातील २९ राज्यांच्या इमारती आणि उंचीचे प्रदर्शन | २५३६५८६८०.00 |
| ८. | अॅम्युझमेंट पार्क क्षेत्र विकास § जमीन विकास, कार्ड पेव्हिंग स्टॅम्प कॉक्रीट इत्यादी. | ५७६४०३९०.०० |
| ९. | अॅम्युझमेंट पार्क कंपाउंड वॉल - काटेरी तार कंपाउंड वॉल. | ७२५८७५३.०० |
| १०. | ऍम्युझमेंट पार्क एंट्री गेट- टिकीट हाऊस. | ७५९३९५६.०० |
| ११. | अॅम्युझमेंट पार्क ब्रिज- वॉटर बॉडी आणि पुलाचे आकर्षण वैशिष्ट्य | १०८६३८१७.०० |
-----------------------------------------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः नासुप्र-१६२२/प्र.क्र.२२७/नवि-२६
----------------------------------------------------------------------------------------------------
| अ.क्र. | कामाचे विवरण | रक्कम रु. (लाखात) |
| १२. | डिनो पार्क | ८०३००४००.०० |
| १३. | अॅम्युझमेंट पार्क राइड्स | १८६९२५०७५.०० |
| १४. | MEP काम – इलेक्ट्रिकल, HVAC, अग्निशमन इत्यादी. | १८२२८७०५९.२० |
| १५. | १५१ फूट हनुमान मुर्ती | ११५००००००.०० |
| १६. | लँडस्केपिंग आणि वृक्षारोपन | २७७९५२७६.५४ |
|  | विविध (रॉयक्टी आणि चाचणी शुल्क) इत्यादी. | ५३६२२७८.३५ |
|  | एकूण | १५६८९०५७१७.०९ |
|  | आकास्मीकता ४ टक्के रु. | ६२७५६२२८.६८ |
|  | वस्तु व सेवा कर (जी.एस.टी.) १८ टक्के रु. | २८२४०३०२९.१० |
|  | नागपूर महानगर प्रदेश विकास प्राधिकरण पर्यवेक्षक शुल्क (पीएमसी शुल्कासह) १० टक्के रु. | १५६८९०५७१.७० |
|  | भाव वाढ ५ टक्के रु. | ७८४४५२८५.८५ |
|  | एकूण रु. | २१४९४००८३२.०० |
| आराखड्याची एकूण किंमत रु. २१४.९४ कोटी |
----------------------------------------------------------------------------------------------------
३. अटी व शर्ती: १) सदर आराखड्यातील नवीन /सुधारीत कामांस प्रथमतः सक्षम अधिकाऱ्यांची तांत्रिक मान्यता घेण्यात यावी.
२) या तीर्थक्षेत्र विकास कामाकरीता रु.१५६ कोटींच्या निविदा आमंत्रित केल्यानंतर जर निविदा कमी दरात प्राप्त झाल्यास बचतीची रक्कम खर्च करण्यास मान्यता देण्याचे अधिकार जिल्हास्तरीय समितीला राहील.
३) या आराखड्यातील कामे हाती घेण्याकरिता ज्या जमिनी आवश्यक आहेत, त्या जमिनींचे हस्तांतरण नागपूर सुधार प्रन्यासकडे करणे आवश्यक राहील. याकरिता संबंधित यंत्रणांशी संपर्क करुन त्याअनुषंगाने पूर्ण कार्यवाही करण्याची जबाबदारी सभापती, नागपूर सुधार प्रन्यास यांची राहील.
४) या आराखड्यातील कामे हाती घेण्यापूर्वी सदर कामांची द्विरुक्ती होत नाही, याबद्दल सक्षम प्राधिकाऱ्याकडून काळजी घेण्यात यावी.
५) या आराखड्यातील कामे राबविण्यापूर्वी सदर कामांकरिता पर्यावरणाच्या दृष्टीकोनातून सक्षम प्राधिकाराकडून आवश्यक ना-हरकत प्रमाणपत्र घेण्यात यावे.
६) आराखड्याची अंमलबजावणी करताना जिल्हास्तरीय समिती तसेच शिखर समितीच्या मान्यतेशिवाय कोणतेही नवीन काम आराखड्यामध्ये समाविष्ट करण्यात येऊ नये.
७) आराखड्याकरिता आवश्यक निधीसंदर्भात सभापती, नागपूर सुधार प्रन्यास यांनी सक्षम प्राधिकाऱ्याकडे आवश्यक प्रस्ताव शासनास सादर करावा. आवश्यकतेनुसार नगर विकास विभागाच्या नवि-१६ कार्यासनाने निधी उपलब्ध करुन देण्याची कार्यवाही करावी. या
अर्थसंकल्पीय तरतुदींचे योग्य नियोजन करुन त्याबाबत संबंधित कार्यासनास वेळेत अवगत करावे.
पृष्ठ ४ पैकी ३
# Page 4
शासन निर्णय क्रमांकः नासुप्र-१६२२/प्र.क्र.२२७/नवि-२६
८) या आराखड्याकरीता होणाऱ्या खर्चाची उपयोगिता प्रमाणपत्रे विहित कालमर्यादेत नगर विकास विभाग कार्यासन नवि- १६ यांना सादर करावी.
९) या आराखड्यातील कामांकरिता होणारी अर्थसंकल्पीय तरतुद “ (००) (११) श्री महालक्ष्मी जंगदबा संस्थान कोराडी, जि. नागपुर या तीर्थस्थळ विकास आराखडयाच्या अंमलबजावणीसाठी नागपूर सुधार प्रन्यासला सहाय्य (कार्यक्रम ) ३१, सहायक अनुदाने (वेतनेतर) (२२१७ A०११)” या लेखाशिर्षाखाली करण्यात यावी.