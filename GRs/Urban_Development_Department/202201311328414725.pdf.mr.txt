# Page 1
नांदेड वाघाळा शहर महानगरपालिकेच्या स्थायी समितीने संमत केलेला ठराव क्र. ३५ दि. ३०.७.२०२० विखंडीत करण्यासाठी निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक: नामपा-२०२१/प्र.क्र.११२/नवि-२४,
मंत्रालय, मुंबई - ४०००३२.
दिनांक :- ३१ जानेवारी, २०२२
संदर्भ :- आयुक्त, नांदेड वाघाळा शहर महानगरपालिका यांचे पत्र क्र.नावाशमनपा/साप्रवि/ आस्था-सेल/११७४९/२०२० दिनांक २३.२.२०२१
प्रस्तावना : श्री. राजेंद्र दिगंबर गायके, यांची कंत्राटी पध्दतीने एकत्रीत वेतनावर स्थापत्य अभियांत्रिकी सहाय्यक या पदावर कंत्राटी तत्वावर निव्वळ तात्पुरत्या स्वरुपात नांदेड महानगरपालिकेने नियुक्ती करण्यात आली आहे. श्री. गायके, यांच्या विरुद्ध लाचलुचपत प्रतिबंधक विभागाने भष्ट्राचार प्रतिबंधक अधिनियम १९८८ मधील कलम ७ मधील तरतूदिनुसार पोलिस स्टेशन वजिराबाद, नांदेड येथे गुन्हा नोंदविलेला आहे. श्री. गायके, यांच्याविरुद्ध गुन्हा नोंदविलेला असल्यामुळे त्यांची कंत्राटी सेवा महानगरपालिकेने दि. २०.९.२०१९च्या आदेशान्वये संपुष्टात आणली आहे. तसेच, सत्र न्यायालयात खटला चालविण्यास महानगरपालिकेकडून मंजूरीही देण्यात आलेली आहे.
२. सेवा समाप्तीच्या आदेशाविरुध्द श्री. गायके, यांनी स्थायी समितीकडे अपिल दाखल केले होते. सदर अपिलाच्या अनुषंगाने श्री. गायके, यांच्या सेवा संपुष्टात आणण्याचा आदेश रद्द करून कामावर रुजु करुन घेता येणार नाही, अशी प्रशासकीय टिप्पणी महानगरपालिकेच्या प्रशासनाने स्थायी समितीसमोर सादर केली आहे. तथापि, प्रशासकीय टिप्पणीच्या विरुद्ध श्री. गायके, यांना एकवेळ क्षमापित करुन त्यांच्या कौटुंबिक अडचणीचा विचार करता दि. २०.९.२०१९ चा कार्यालयीन आदेश रद्द करून संबंधितांची कंत्राटी सेवा पुन:स्थापित करण्याचा ठराव क्र. ३५ दि. ३०.७.२०२० स्थायी समितीने संमत केला आहे.
३. स्थायी समितीचा सदर ठराव हा महानगरपालिकेच्या हिताच्या दृष्टिने योग्य नसल्यामुळे, सदर ठराव महाराष्ट्र महानगरपालिका अधिनियम कलम ४५१(१) खालील तरतूदीनुसार विखंडीत करण्याची विनंती आयुक्त, नांदेड वाघाळा महानगरपालिका यांनी संदर्भाधीन पत्रान्वये केली आहे.
४. श्री. राजेंद्र गायके, यांच्या विरुद्ध लाचलुचपत प्रतिबंधक विभागाने लाच स्विकारल्या प्रकरणी भष्ट्राचार प्रतिबंधक अधिनियम १९८८ मधील कलम ७ मधील तरतूदिनुसार पोलिस स्टेशन वजिराबाद, नांदेड येथे गुन्हा नोंदविलेला आहे. त्यांच्याविरुद्ध गुन्हा नोंदविलेला असल्यामुळे त्यांची कंत्राटी सेवा
# Page 2
शासन निर्णय क्रमांकः नामपा-२०२१/प्र.क्र.११२/नवि-२४,
महानगरपालिकेने दि. २०.९.२०१९च्या आदेशान्वये संपुष्टात आणली आहे. तसेच, सत्र न्यायालयात खटला चालविण्यास महानगरपालिकेकडून मंजूरीही देण्यात आलेली आहे. अशापरिस्थितीत महानगरपालिकेच्या स्थायी समितीने संमत केलेला उक्त ठराव क्र. ३५ दि. ३०.७.२०२० हा महाराष्ट्र महानगरपालिका अधिनियमातील तरतुदीनुसार विसंगत तसेच महानगरपालिकेच्या हिताविरुद्ध आहे.
५. उपरोक्त नमूद बाबी विचारात घेऊन सदरचा ठराव क्र. ३५ दि.३०.७.२०२० हा निलंबित करण्याची बाब शासनाच्या विचाराधीन होती.
शासन निर्णय :
उपरोक्त प्रस्तावनेत नमूद केलेल्या वस्तुस्थितीनुसार “ नांदेड वाघाळा शहर महानगरपालिकेच्या स्थायी समितीने संमत केलेला ठराव क्र. ३५ दि. ३०.७.२०२० हा महानगरापालिकेच्या हिताच्या विरुध्द
असल्यामुळे, सदर ठराव महाराष्ट्र महानगरपालिका अधिनियम, १९४९ चे कलम ४५१ (१) नुसार विखंडित करण्यासाठी प्रथमतः निलंबित करण्यात येत आहे." सदर ठराव निलंबनाप्रकरणी संबंधितांना अभिवेदन करावयाचे असल्यास त्यांना निलंबन आदेशाच्या दिनांकापासून ३० दिवसांच्या आत शासनास अभिवेदन करणे आवश्यक आहे.