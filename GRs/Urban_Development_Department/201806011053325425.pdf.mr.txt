# Page 1
नांदेड वाघाळा शहर महानगरपालिकेच्या स्थायी समितीने संमत केलेला ठराव क्र.४७ दि.१६/०५/२०१६ विखंडीत करण्यासाठी, निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक: नावाशमनपा-२०१६/प्र.क्र.१८०/नवि-२४,
मंत्रालय, मुंबई - ४०००३२.
दिनांक :- ३१ मे, २०१८.
संदर्भ :- आयुक्त, नांदेड वाघाळा शहर महानगरपालिका यांचे पत्र.जा.क्र.नावाशमनपा/साप्रवि/ आस्था-४/४४६३/२०१६ दिनांक ११/०७/२०१६
प्रस्तावना : श्री. सय्यद मेहमूद सय्यद करीम हे नांदेड वाघाळा शहर महानगरपालिका कार्यालयात लिपीक पदावर कार्यरत होते. श्री. सय्यद हे दिनांक १७.०८.२०१२ पासून कोणत्याही प्रकारची मौखिक अथवा लेखी सुचना किंवा रजेचा अर्ज सादर न करता विना परवानगी गैरहजर होते, तसेच त्यांच्या संपूर्ण सेवा कालावाधीतील सेवा तपशील पाहता ते नियुक्ती पासूनच त्यांच्या कर्तव्यात एकनिष्ठ नसल्याचे तसेच त्यांना वांरवार संधी देवून ही त्यांच्या वर्तनात महानगरपालिकेच्या सेवेप्रती कोणतीही सुधारणा होत नव्हती. या कारणास्तव मुंबई प्रांतिक मनपा अधिनियम १९४९ चे कलम ५६ अन्वये शिस्तभंग विषयक कार्यवाही का करण्यात येवू नये त्या बाबतचा खुलासा श्री. सय्यद यांच्याकडून मागविण्यात आला होता. परंतू श्री. सय्यद यांनी याबाबतचा कोणताही खुलासा महानगरपालिकडे केलेला नाही. ही बाब विचारात घेवून तसेच श्री. सय्यद हे दिनांक १७.०८.२०१२ पासून विनापरवानगी कामावर गैरहजर असल्याने त्यांना निलंबित करण्यात आले होते.
२. निलंबन प्रकरणी श्री. सय्यद मेहमूद सय्यद करीम, लिपिक यांच्या विरुध्द विभागीय चौकशी सुरु करुन त्यांच्यावर दोषारोप बजावण्यात आले. या अनुषंगाने श्री. सय्यद यांनी खुलासा सादर करुन त्यांच्यावर ठेवण्यात आलेले दोषारोप मान्य केलेले आहेत. तदनंतर श्री. सय्यद यांची एकूण सेवा कालावधी विचारात घेता वरिल प्रमाणे त्यांना वांरवार संधी देवूनही त्यांच्या वर्तनात कोणतीही सुधारणा झालेली नाही. त्यामुळे श्री. सय्यद मेहमूद सय्यद करीम, लिपिक यांना महानगरपालिका सेवेत ठेवणे महानगरपालिकेच्या हिताचे नसल्यामुळे त्यांना महाराष्ट्र नागरी सेवा (शिस्त व अपिल) नियम १९७९ मधील तरतुदी नुसार नांदेड वाघाळा महानगरपालिकेने त्यांच्या दिनांक २०.०७.२०१३ च्या आदेशान्वये सेवेतून सक्तीने सेवा निवृत्त केलेले आहे.
३. श्री. सय्यद मेहमूद सय्यद करीम, लिपिक यांना सक्तीने सेवा निवृत्त केल्यानंतर त्यांनी दिनांक १२.११.२०१३ व दिनांक ०३.१२.२०१३ रोजी महानगरपालिका आयुक्त यांच्याकडे अर्ज सादर करुन सेवेत पुन:स्थापित करण्याची विनंती केली होती. त्या अनुषंगाने सेवानिवृतीचे आदेश
# Page 2
शासन निर्णय क्रमांकः नावाशमनपा-२०१६/प्र.क्र.१८०/नवि-२४,
प्राप्त झाल्याच्या दिनांकापासून ३० दिवासांच्या आत स्थायी समितीकडे अपील दाखल करणे आवश्यक होते. तथापि महानगरपालिका आयुक्त यांच्याकडे सादर केलेला अर्ज सनदशीर नसलयामुळे कामावर पुन:स्थापित करता येणार नसलयाबाबत श्री. सय्यद मेहमूद सय्यद करीम, लिपिक यांना महानगरपालिकेने दिनांक ०६.१२.२०१३ रोजी कळविलेले आहे. त्यानंतर श्री. सय्यद यांचे दिनांक १५.०३.२०१४ रोजी निधन झालेले आहे.
४. तदनंतर कै. श्री. सय्यद यांच्या पत्नीने मा. उच्च न्यायालय खंडपीठ औरंगाबाद येथे रीट याचिका क्रमांक २८७२/२०१५ दाखल केली होती. सदर याचिकेवर उच्च न्यायालयाने याचिका कर्त्याचे अपिल स्थायी समितीने २ महिनेच्या आत गुणवत्तेवर नियमानुसार निकाली काढावे असे आदेश दिनांक ०६.१२.२०१५ रोजी दिलेले आहे.
५. कै.श्री.सय्यद महेमूद सय्यद करीम हे महानगरपालिकेत कार्यरत असताना वारंवार गैरहजर राहणे, कर्तव्यात कसून करणे, शासकीय रकमेचा अपहार करणे, दररोज मद्यपान करुन प्रशासकीय कामात अडथळा निर्माण करणे त्याचप्रमाणे बजावण्यात आलेल्या कार्यालयीन नोटीसीस उत्तर न देणे, कोणत्याही प्रकारचे काम न करता उपस्थिती पटावर स्वाक्षरी करुन गैरहजर राहणे इत्यादि दोषांकरिता त्यांना त्यांच्या एकूण सेवेच्या कालावधीमध्ये दोन वेळा निलंबित करण्यात आलेले असून, किरकोळ शिक्षा देवून त्यांना सेवेत पुन्हा सामावून घेण्यात आलेले होते. तद्नंतर श्री.सय्यद हे दिनांक १७.८.२०१२ पासून कोणत्याही प्रकारची मौखिक अथवा लेखी सूचना न देता अनधिकृत गैरहजर राहिलेले आहेत. त्यांच्या संपूर्ण सेवाकालावधीतील सेवा पहाता ते नियुक्तीपासूनच आपल्या कर्तव्यात एकनिष्ठ नसल्याचे तसेच त्यांना वारंवार संधी देवूनही त्यांच्या वर्तनात व महानगरपालिका सेवेच्या प्रती कोणती सुधारणा झालेली नाही. त्यांना महानगरपालिकेच्या सेवेची आवश्यकता वाटत नसल्यामुळे व त्यांना महानगरपालिकेच्या सेवेत ठेवणे हिताचे नसल्यामुळे त्यांना दिनांक १५.४.२०१३ च्या आदेशान्वये पुन्हा निलंबित करण्यात आले तसेच त्यांच्याविरुध्द विभागीय चौकशी सुरु करुन त्यांच्यावर दोषारोपपत्र बजावण्यात आले.
सदर दोषारोप श्री.सय्यद यांनी मान्य केलेले होते. उपरोक्त कारणास्तव श्री.सय्यद महेमूद सय्यद करीम यांना महानगरपालिकेने दिनांक २०.७.२०१३ च्या आदेशान्वये सेवेतून सक्तीने सेवानिवृत्त केलेले आहे. तथापि स्थायी समितीने श्री. सय्यद मेहमूद सय्यद करीम, लिपीक यांना सक्तीने सेवानिवृत्त केलेला आदेश रद्द करण्याबाबतचे त्यांचे अपील सर्वांनुमते मंजूर करण्याबाबतचा ठराव क्र. ४७ दि. १६.०५.२०१६ समंत केलेला आहे. सदर ठराव हा नियम बाहय असून महानगरपालिकेस आर्थिक नुकसानीचा आहे. त्यामुळे महानगरपालिकेच्या स्थायी समितीने संमत केलेला ठराव क्र.४७, दि.१६.०५.२०१६ विखंडीत करण्याची विनंती आयुक्त, नांदेड वाघाळा शहर महानगरपालिका यांनी दिनांक ११/०७/२०१६च्या पत्रान्वये केलेली आहे.
पृष्ठ ३ पैकी २
# Page 3
शासन निर्णय क्रमांकः नावाशमनपा-२०१६/प्र.क्र.१८०/नवि-२४,
६. उपरोक्त नमूद बाबीं विचारात घेऊन महानगरपालिकेच्या स्थायी समितीने संमत केलेला ठराव क्र.४७, दि.१६.०५.२०१६ हा ठराव निलंबित करण्याची बाब शासनाच्या विचाराधीन होती.
शासननिर्णय :
नांदेड वाघाळा शहर महानगरपालिकाच्या स्थायी समितीचा ठराव क्र. ४७, दि. १६.०५.२०१६
हा प्रशासकीय टिप्पणीच्या विरुध्द तसेच नियमबाहय असून महानगरपालिकेस आर्थिक नुकसानीचा आहे.त्यामुळे महाराष्ट्र महानगरपालिका अधिनियम, १९४९ चे कलम ४५१ (१) नुसार विखंडित करण्यासाठी सदर ठराव प्रथमत: निलंबित करण्यात येत आहे.
२. सदर ठराव निलंबनाप्रकरणी संबंधितांना अभिवेदन करावयाचे असल्यास त्यांनी निलंबन आदेशाच्या दिनांकापासून ३० दिवसांच्या आत शासनास अभिवेदन करणे आवश्यक आहे.