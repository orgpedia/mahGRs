# Page 1
मुंबई मेट्रो मार्ग ९ दहिसर ते मिरा-भाईंदर व मेट्रो मार्ग ७ अ अंधेरी ते छत्रपती शिवाजी महाराज आंतरराष्ट्रीय विमानतळ (CSMIA) (मेट्रो मार्ग-७ चा विस्तार) या मेट्रो प्रकल्पाची अंमलबजावणी करण्यास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : एमआरडी-३३१७/प्र.क्र.१३८/नवि-७,
मंत्रालय, मुंबई ४०० ०३२.
दिनांक : ०२ नोव्हेंबर, २०१८.
प्रस्तावना : मुंबई महानगर प्रदेश विकास प्राधिकरणाने (MMRDA) मेट्रो मार्ग ९ दहिसर ते मिरा-भाईंदर (लांबी
१०.४१ कि.मी.) व मेट्रो मार्ग ७ अ अंधेरी ते छत्रपती शिवाजी महाराज आंतरराष्ट्रीय विमानतळ (CSMIA) (मेट्रो
मार्ग ७ चा विस्तार (लांबी ३.१७५ कि.मी.) या एकूण १३.५८१ कि.मी. लांबीच्या मेट्रो प्रकल्पाची अंमलबजावणी
करण्यास मंत्रिमंडळाची मान्यता घेण्याकरीता प्रस्ताव शासनास सादर केला आहे. मुंबई महानगर प्रदेश
विकास प्राधिकरणाने सादर केलेल्या प्रस्तावास राज्य शासनाकडून मान्यता देण्याची बाब शासनाच्या
विचाराधीन होती. याबाबत शासन पुढीलप्रमाणे निर्णय घेत आहे.
शासन निर्णय :
मुंबई महानगर प्रदेश विकास प्राधिकरणाने सादर केलेल्या मेट्रो मार्ग ९ व मेट्रो मार्ग ७ अ या (एकूण
लांबी १३.५८१ कि.मी.) या मेट्रो रेल्वे प्रकल्पाची अंमलबजावणी करण्यास पुढीलप्रमाणे मान्यता देण्यात येत
आहे.
१) सोबतच्या परिशिष्ठ- १ प्रमाणे मे. दिल्ली मेट्रो रेल कॉर्पोरेशन लि. यांनी सादर केलेल्या १३.५८१ कि.मी.
लांबीच्या, एकूण ११ स्थानके असलेल्या मेट्रो मार्ग ९ ९ (दहिसर ते मिरा-भाईंदर हा मार्ग १०.४०६ कि.मी
लांबी असलेला पूर्णत: उन्नत स्वरुपाचा आहे व मेट्रो मार्ग ७ अ अंधेरी ते CSMIA हा मार्ग ३.१७५ कि.मी.
लांबीचा असून ०.९८ कि.मी. उन्नत मार्गिका व २.१९५ कि.मी. भुयारी मार्गिका आहे) या मेट्रो रेल्वे
प्रकल्पाची मुंबई महानगर प्रदेश विकास प्राधिकरणामार्फत अंमलबजावणी करण्यास मान्यता देण्यात येत
आहे.
२) सोबतच्या परिशिष्ठ-२ प्रमाणे मे. दिल्ली मेट्रो रेल कॉर्पोरेशन लि. यांनी अंदाजित केलेल्या मेट्रो मार्ग ९ व
मेट्रो मार्ग ७ अ या मार्गिकेच्या प्रकल्प पूर्णत्वाची किंमत रु.६६०७ कोटी खर्चास मान्यता देण्यात येत आहे.
३) सदर प्रकल्प मेट्रो कायदा २००९ (सुधारीत) अंतर्गत राबविण्यास मान्यता देण्यात येत आहे.
# Page 2
शासन निर्णय क्रमांकः एमआरडी-३३१७/प्र.क्र.१३८/नवि-७
४) सदर प्रकल्प अंमलबजावणी दरम्यान मार्गिकांमध्ये (Alignment) तसेच स्थानकांमध्ये गरज भासल्यास
किरकोळ बदल मुंबई महानगर प्रदेश विकास प्राधिकरणाच्या स्तरावर करण्यास मान्यता देण्यात येत
आहे.
५) मेट्रो मार्ग २अ, मेट्रो मार्ग ७ आणि मेट्रो मार्ग ९ व मेट्रो मार्ग ७अ यांचे एकात्मिकरण करण्याचे प्रस्तावित
असुन सदर तिन्ही मेट्रो मार्गांचे अंतर्गत मार्ग बदल (Interoperable) करण्यास तत्वत: मान्यता देण्यात येत आहे.
६) सोबतच्या परिशिष्ठ- ३ प्रमाणे सदर प्रकल्पाच्या अंमलबजावणीकरीता प्राधिकरणाने प्रस्तावित केलेल्या
निधी उभारण्याच्या स्वरुपास मान्यता देण्यात येत आहे व त्या अनुषंगाने प्राधिकरणाकडील स्वत:चा
निधी व विविध आंतरराष्ट्रीय / अंतरदेशीय वित्तीय संस्था/ LIC कर्ज/ Bonds इ. मार्फत कर्ज सहाय्य
घेण्याच्या प्रस्तावास मान्यता देण्यात येत आहे.
७) सोबतच्या परिशिष्ठ - ३ प्रमाणे सदर प्रकल्पाच्या अंमलबजावणीकरीता राज्यशासन सहाय्य म्हणून केंद्र
शासनाच्या कराच्या (५०%) आणि राज्य शासनाच्या कराच्या (१००%) रक्कम व जमीनीचा खर्च याकरिता
रु. १६३१.२४ कोटी राज्यशासनाकडून बिनव्याजी दुय्यम कर्ज सहाय्य देण्यास मान्यता देण्यात येत
आहे.
८) सदर प्रकल्पासाठी व्दिपक्षीय / बहुपक्षीय / आंतरराष्ट्रीय / अंतरदेशीय / LIC कर्ज/ Bonds अशा विविध
वित्तीय संस्थांकडून कर्ज घेण्यासाठी केंद्र सरकार आणि आंतरराष्ट्रीय वित्तीय संस्था यांच्याबरोबर
समन्वय साधणे आणि प्रकल्प अंमलबजावणीच्या पुढील सर्व कार्यवाहीकरीता मुंबई महानगर प्रदेश
विकास प्राधिकरणाला प्राधिकृत करण्यास मान्यता देण्यात येत आहे.
९) देशातील विविध मेट्रो प्रकल्प राबविण्यासाठी केंद्रशासनामार्फत निधी उपलब्ध करुन देण्यात येत आहे.
त्याचधर्तीवर या प्रकल्पाकरीता केंद्र शासनाकडून निधी मिळविण्याकरीता राज्यशासनामार्फत पाठपुरावा करण्यास मान्यता देण्यात येत आहे.
१०) तथापी, केंद्र शासनाच्या निधी उपलब्धतेची वाट न पाहता स्थापत्य बांधकाम प्राधिकरणाचा निधी वापरुन
मेट्रो प्रकल्पाची अंमलबजावणी करण्यास मान्यता देण्यात येत आहे.
११) सदर प्रकल्प मार्च २०२२ पर्यंत पूर्ण करावयाचे उद्दिष्ट असल्याने, प्रकल्पाचे स्थापत्य बांधकाम
सुरुवातीला प्राधिकरणाचा निधी वापरुन पूर्ण करण्यासाठी लागणाऱ्या रु. ३३३६.५१ कोटी खर्चास मान्यता देण्यात येत आहे.
१२) नागपूर मेट्रो आणि मुंबई मेट्रो मार्ग ३ प्रमाणे मुंबई महानगर प्रदेश विकास प्राधिकरणाकडील या पूर्वी
मंत्रीमंडळाने मान्यता दिलेल्या मेट्रो मार्ग २अ, २ब, ४, ५, ६ व ७ व सदर प्रस्तावातील मेट्रो मार्ग ९ व मेट्रो
पृष्ठ १६ पैकी २
# Page 3
शासन निर्णय क्रमांकः एमआरडी-३३१७/प्र.क्र.१३८/नवि-७
मार्ग ७ अ या सर्व प्रकल्पांकरीता राज्य शासनाचे दुय्यम कर्ज हे बिनव्याजी दुय्यम कर्ज सहाय्य देण्यास
मान्यता देण्यात येत आहे.
१३) सदर राज्यशासनाचे दुय्यम कर्जाची परतफेड शासनाने निर्देशित केलेल्या अटीनुसार परत
करण्याबाबत प्राधिकरणास निदेश देण्यास मान्यता देण्यात येत आहे.
१४) सदर मेट्रो मार्गाच्या अंमलबजावणीकरिता लागणारा निधी हा संबंधित स्थानिक स्वराज्य संस्थेकडून
(ULB·S) हिस्सा स्वरुपात घेण्याचे प्रयत्न प्राधिकरणाच्या स्तरावर करण्यास तसेच याबाबत संबंधित
स्थानिक स्वराज्य संस्थांना (ULB·S) शासनाने निर्देश देण्याकरिता मान्यता देण्यात येत आहे.
१५) सदर प्रकल्पाकरीता बहुपक्षीय / व्दिपक्षीय / आंतरराष्ट्रीय / अंतरदेशीय इ. विविध वित्तीय संस्थाकडून
थेट कर्ज घेण्यास प्राधिकरणास प्राधिकृत करण्यास तसेच, गरज पडल्यास प्राधिकरणामार्फत/LICकर्ज/
Bonds जारी करण्यास राज्य शासनाने तत्वत: मान्यता देण्यात येत आहे. सदर कर्ज सहाय्यामुळे
राज्यशासनावर कोणताही आर्थिक भार/दायित्व येणार नाही, याची खबरदारी प्राधिकरणाने घ्यावी, अशा
सूचना देण्यास मान्यता देण्यात येत आहे.
१६) सदर प्रकल्पाकरीता बहुपक्षीय / व्दिपक्षीय / आंतरराष्ट्रीय / अंतराष्ट्रीय इ. विविध वित्तीय संस्थाकडून
कर्ज घेऊन किंवा LIC कर्ज/ Bonds जारी करुन त्या कर्जाची किंवा Bonds च्या रक्कमांची परतफेड
प्राधिकरण करेल. परंतु, कर्ज सहाय्यामुळे राज्यशासनावर कोणताही आर्थिक भार/दायित्व येणार नाही,
या अटीवर राज्य शासनामार्फत हमी देण्यास मान्यता देण्यात येत आहे.
१७) सोबतच्या परिशिष्ठ-४ प्रमाणे मुंबई मेट्रो मार्ग २अ, २ब, ४, ५, ६ व ७ च्या धर्तीवर मेट्रो मार्ग ९ व मेट्रो मार्ग ७ अ करीता खालीलप्रमाणे "समर्पित नागरी परिवहन निधी" उभारण्याकरीता मान्यता देण्यात येत आहे.
अ. मेट्रो मार्गिकांच्या दोन्ही बाजूस ५०० मी. अंतरापर्यंत येणाऱ्या जमिनीवर, अधिमूल्य आकारुन
अतिरिक्त चटई क्षेत्र निर्देशांक (एफ.एस.आय.) देण्याची तरतूद विकास नियंत्रण नियमावलीत करुन
त्यानुसार अधिमूल्याची रक्कम संबंधित क्षेत्रातील नियोजन प्राधिकरणाने वसूल करणे व अशा वाढीव
चटईक्षेत्र निर्देशांकापोटी वसूल केलेल्या अधिमूल्याच्या रक्कमेपैकी ५०% रक्कम मुंबई महानगर प्रदेश
विकास प्राधिकरणाकडे वर्ग करणे.
ब. महाराष्ट्र प्रादेशिक नियोजन व नगररचना अधिनियमाच्या तरतूदीनुसार महत्वाकांक्षी नागरी
परिवहन प्रकल्प राबविण्यात येणाऱ्या शहरात आकारण्यात येणाऱ्या विकास शुल्कात १००% वाढ
करण्यासाठी सन २०१५ चा महाराष्ट्र अधिनियम क्रमांक ३७, दिनांक २१.०८.२०१५ अन्वये महाराष्ट्र
प्रादेशिक नियोजन व नगररचना अधिनियमामध्ये सुधारणा करण्यात आली आहे. या तरतूदीनुसार वसूल
होणारी वाढीव रक्कम मुंबई महानगर प्रदेश विकास प्राधिकरणाकडे वर्ग करणे.
पृष्ठ १६ पैकी ३
# Page 4
शासन निर्णय क्रमांकः एमआरडी-३३१७/प्र.क्र.१३८/नवि-७
क. महाराष्ट्र महानगरपालिका अधिनियमाच्या तरतूदीनुसार मालमत्तेचे मुद्रांक शुल्कासोबतच महत्वपूर्ण
नागरी वाहतूक प्रकल्प राबविण्यात येणाऱ्या शहरात १% अधिभार लावण्यासाठी सन २०१५ चा महाराष्ट्र
अधिनियम क्रमांक ३७, दिनांक २१.०८.२०१५ अन्वये महाराष्ट्र महानगरपालिका अधिनियमाचे कलम
१४९ मध्ये सुधारणा करण्यात आली आहे. त्या धर्तीवर शासनाने बृहन्मुंबई महानगरपालिका क्षेत्रात
महत्वपूर्ण नागरी वाहतूक प्रकल्प राबविण्याचे अधिसूचित केल्यास, महानगरपालिका क्षेत्रात मुंबई मुद्रांक
अधिनियम, १९५८ अन्वये स्थावर मालमत्तेचे अनुक्रमे विक्री, देणगी व फलोपभोग गहाण यावरील
संलेखावर बसवायच्या मुद्रांक शुल्कासोबतच जमिनी व इतर स्थावर मालमत्तेचे विक्री किंवा
देणगीच्याबाबतीत अशारीतीने स्थित असलेल्या मालमत्तेच्या मुल्यांवर व फलोपभोग गहाणाच्या
संलेखाच्या बाबतीत संलेखात मांडण्यात आलेल्या संलेखाद्वारे सुरक्षित रक्कमेवर १% अधिभार
लावण्याची तरतूद मुंबई महानगरपालिका अधिनियम १८८८ मध्ये अशा प्रत्यक्ष जमिनी व इतर स्थावर
मालमत्तेचे अनुक्रमे विक्री, देणगी व फलोपभोग गहाण संलेखाच्या नोंदणीच्या वेळी सदर अधिभाराची रक्कम संबंधित जिल्हा उपनिबंधकांनी / दुय्यम निबंधकांनी वसूल करणे व शासनाने या माध्यमातून
वसूल झालेल्या रक्कमेएवढे अनुदान दरवर्षी मुंबई महानगर प्रदेश विकास प्राधिकरणास वर्ग करणे.
तसेच अशाच प्रकारच्या महाराष्ट्र महानगरपालिका अधिनियमाच्या तरतूदीनुसार मालमत्तेचे मुद्रांक
शुल्कासोबतच महत्वपूर्ण नागरी वाहतूक प्रकल्प राबविण्यात येणाऱ्या शहरात १% जमा होणाऱ्या
अधिभाराच्या माध्यमातून वसूल झालेल्या रक्कमेएवढे अनुदान दरवर्षी मुंबई महानगर प्रदेश विकास प्राधिकरणास वर्ग करणे.
ड. मेट्रो कार डेपोच्या जागेचे वाणिज्यिक विकसनाव्दारे प्राप्त होणारे उत्पन्न प्रस्तुत प्रकल्पासाठी वापरणे.
इ. मेट्रो रेल्वे प्रकल्पांच्या व्हायाडक्ट (viaduct), मार्गिकेतील येणारे खांब, स्थानकांच्या नावांचे ब्रँडिंग,
डेपो आणि स्थानकांवरील जाहिरात व पार्किंगपासून मिळणारे उत्पन्न या प्रकल्पासाठी वापरणे इ.
१८) सदर मेट्रो प्रकल्पाकरीता दुरुस्ती व देखभाल आगारासाठी मिरा-भाईंदर येथील जमीन व
उपलब्धतेनुसार किंवा आवश्यकतेप्रमाणे इतर जागा वापरास मान्यता देण्यात येत आहे. तसेच महाराष्ट्र
प्रादेशिक व नगररचना अधिनियम, १९६६ कायद्यानुसार आवश्यक ते बदल करण्यास मान्यता देण्यात येत आहे.
१९) अतिरिक्त जमीन उपलब्धतेनुसार प्रकल्पासाठी निधी उभारण्याच्या दृष्टीने रहिवाशी / वाणिज्यिक
विकास करण्यासाठी मुंबई महानगर प्रदेश विकास प्राधिकरणाकडे नाममात्र दराने हस्तांतरीत करण्यास मान्यता देण्यात येत आहे.
पृष्ठ १६ पैकी ४
# Page 5
शासन निर्णय क्रमांकः एमआरडी-३३१७/प्र.क्र.१३८/नवि-७
२०) सोबतच्या परिशिष्ठ-५ प्रमाणे मेट्रो मार्ग ९ व मेट्रो मार्ग ७ अ करीता खालील तक्यात नमूद केल्याप्रमाणे
प्रस्तावित सुरुवातीच्या प्रवासी भाडेदरास मान्यता देण्यात येत आहे. तसेच खालील उल्लेखित केलेले
भाडे मेट्रो सुरु करण्यापूर्वी वित्तीय व्यवहार्यता तपासून गरज भासल्यास त्यामध्ये आवश्यक बदल
करण्याचे अधिकार वापरण्यास प्राधिकरणास प्राधिकृत करण्याबाबत मान्यता देण्यात येत आहे.
-------------------------------------------------------------------
| अंतर (कि.मी.) |  | ३-१२ | १२-१८ | 88-26 | २४-३० | ३०-३६ | ३६-४२ | पेक्षा जास्त ४२ |
| भाडे (रु.) | १० | २० | ३० | ४० | ५० | ६० | ७० | ८० |
-------------------------------------------------------------------
२१) शासकीय / निमशासकीय संस्था तसेच स्थानिक स्वराज्य संस्था यांच्याकडील सदर मेट्रो प्रकल्पासाठी
कायमस्वरुपी आवश्यक असलेल्या जमिनी मुंबई महानगर प्रदेश विकास प्राधिकरणाकडे नाममात्र दराने
हस्तांतरित करण्याकरीता मान्यता देण्यात येत आहे. तसेच या अटीवर संबंधित स्थानिक स्वराज्य
संस्था/ संबंधित विभागांनी सदर जमीनी मुंबई महानगर प्रदेश विकास प्राधिकरणाला सुपूर्द करण्याबाबत
संबंधित स्थानिक स्वराज्य संस्था/ संबंधित विभागांस निर्देश देण्यास मान्यता देण्यात येत आहे.
२२) सदर मेट्रो मार्गालगतच्या शासकीय व निमशासकीय संस्था तसेच स्थानिक स्वराज्य संस्था
मोकळया जागांचा मेट्रो रेल्वे बांधकाम कालावधी दरम्यान तात्पुरता वापर करण्यासाठी तसेच संबंधित
स्थानिक स्वराज्य संस्था/ संबंधित विभागांनी सदर मोकळया जागा मुंबई महानगर प्रदेश विकास
प्राधिकरणाला नाममात्र दराने सुपूर्द करण्याबाबत संबंधित स्थानिक स्वराज्य संस्था/ संबंधित विभागास
निर्देश देण्यास मान्यता देण्यात येत आहे.
२३) मेट्रो रेल्वे स्थानक व कारडेपोच्या व्यावसायिक वापरास परवानगी देणे व त्यानुसार सदर जमिनीचा
वाणिज्यिक विकास करण्याचे अधिकार मुंबई महानगर प्रदेश विकास प्राधिकरणाला देण्यास मान्यता
देण्यात येत आहे.
२४) सदर मेट्रो प्रकल्पांतर्गतच्या प्रकल्पबाधितांचे (PAP) पुनर्वसन व पुनर्वसाहत आंतरराष्ट्रीय वित्तीय
संस्थेची सहमती घेऊन "मुंबई नागरी परिवहन प्रकल्प पुनर्वसन व पुनर्वसाहत धोरणा (MUTP –R & R Policy)" नुसार करण्याकरीता मान्यता देण्यात येत आहे.
२५) या मेट्रो मार्गिकेअंतर्गत प्रस्तावित ११ स्थानकांच्या सुविधांसाठी कर्षण उपकेंद्र (RSS) व कार डेपोकरीता
लागणाऱ्या शासकीय आणि खाजगी जमिन इ. उपलब्ध करुन देण्याची जबाबदारी तसेच मेट्रो
प्रकल्पांतर्गतच्या प्रकल्पबाधितांचे (PAP) पुनर्वसन व पुनर्वसाहत याची जबाबदारी ही संबंधित स्थानिक
पृष्ठ १६ पैकी ५
# Page 6
शासन निर्णय क्रमांकः एमआरडी-३३१७/प्र.क्र.१३८/नवि-७
स्वराज्य संस्थेची/ एमएमआरडीएची असेल, असे संबंधित स्थानिक स्वराज्य संस्था/ विभाग/
एमएमआरडीए यांना निर्देश देण्यात येत आहेत.
२६) सदर मेट्रो प्रकल्पाकरीता मुंबई महानगर प्रदेश विकास प्राधिकरणास "विशेष नियोजन प्राधिकरण"
म्हणून आवश्यकतेनुसार नियुक्त करण्यास मान्यता देण्यात येत आहे.
२७) मेट्रो मार्ग ९ व मेट्रो मार्ग ७ अ हे मेट्रो प्रकल्प "निकडीचा सार्वजनिक प्रकल्प" व "महत्वपूर्ण नागरी वाहतूक
प्रकल्प" म्हणून घोषित करण्यास मान्यता देण्यात येत आहे.
२८) शासकीय / खाजगी संस्थांना मेट्रो प्रकल्प हे इतर प्रकल्पापेक्षा महत्वाचे असतील असे निर्देश देण्यास
प्राधिकरणाला प्राधिकृत करण्यास मान्यता देण्यात येत आहे.
२९) मे. दिल्ली मेट्रो रेल कॉर्पोरेशन लि. आणि मुंबई उपनगरीय रेल्वेकरीता सवलतीच्या दरात वीज उपलब्ध
होत असून त्याच धर्तीवर महाराष्ट्र विद्युत नियामक मंडळाकडून मेट्रो प्रकल्पांकरीता सवलतीच्या दरात
"ना नफा ना तोटा" या तत्वावर मुंबई महानगर प्रदेश विकास प्राधिकरणास वीज उपलब्ध करुन
देण्यासाठी विद्युत नियामक मंडळाकडे शिफारस करण्यास मान्यता देण्यात येत आहे.
३०) सदर प्रकल्पांतर्गत छत्रपती शिवाजी महाराज आंतरराष्ट्रीय विमानतळाकरीता बांधकाम करावयाच्या
मेट्रो मार्ग जोडणी व स्थानक यांच्या खर्चातील सहभाग मुंबई मेट्रो मार्ग-३ च्या धर्तीवर मुंबई आंतरराष्ट्रीय
विमानतळ प्रा.लि. (एमआयएएल) यांनी देण्याबाबत सदर एमआयएएल यांना निदेश देण्यात येत आहेत.
हा शासन निर्णय नियोजन विभाग अनौपचारीक संदर्भ क्र.१७/१८/१४४४, दिनांक ०७.०२.२०१८ व
वित्त विभाग अनौपचारीक संदर्भ क्र. ११३/२०१८/अर्थबळ, दिनांक १६.१०.२०१८ अन्वये प्राप्त अभिप्राय व
मंत्रिमंडळाने मान्यता दिल्यानुसार निर्गमित करण्यात येत आहे.
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16