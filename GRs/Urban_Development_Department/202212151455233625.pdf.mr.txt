# Page 1
सहायक संचालक, नगर रचना, महानगरपालिका, नागपूर ह्या पदाची तात्पुरत्या स्वरूपात श्रेणीवाढ करण्याबाबत.
महाराष्ट्र शासन
नगर विकास विभाग
शासन आदेश क्रमांकः नामपा-१२२२/प्र.क्र.१७०/नवि-२६
चौथा मजला, मुख्य इमारत,
मंत्रालय, मुंबई-४०० ०३२.
दिनांक: - १५ डिसेंबर, २०२२
वाचा १) शासन निर्णय क्रमांक नामपा-२३०१/४९४/प्र.क्र.९९/२००१/नवि-२६, दि.१४.०९.२००१ २) नागपूर महानगरपालिका पत्र क्रमांकः १४/आस्थापना, दि.०७.०४.२०२२ ३) शासन आदेश क्रमांकः पदोन्न-१३२१/७६/प्र.क्र.३१/नवि-२७, दि.०७.०६.२०२२
शासन आदेश :
नागपूर महानगरपालिकेच्या ठराव क्र.३७६, दि.०१.१२.२०१६ मधील प्रस्तावीत
आकृतीबंधानुसार उप संचालक, नगर रचना व सदर संवर्गाचे अधिकारी उपलब्ध नसल्यास
“सहायक संचालक, नगर रचना” या पदावर शासनाकडून प्रतिनियुक्तीने तातडीने पूर्णवेळ
अधिकाऱ्याची नेमणूक करणेस आयुक्त, नागपूर महानगरपालिका यांनी संदर्भाधीन पत्र क्र.२ द्वारे विनंती केली आहे.
नगर विकास विभागाच्या नवि-२७ कार्यासनाद्वारे संदर्भाधीन क्र. ३ वरील शासन आदेश
दिनांक दि.०७.०६.२०२२ अन्वये श्री. प्रमोद भाऊराव गावंडे, सहायक संचालक, नगर रचना, गोंदिया
(अतिरिक्त कार्यभार सहायक संचालक, नगररचना, नागपूर महानगरपालिका, नागपूर) यांना उप संचालक, नगर रचना, (गट-अ/राजपत्रित वेतनश्रेणी एस-२५: रु.७८,८००-२,०९२००) या पदावर
तात्पुरती पदोन्नती देण्यात आली असून त्यांची पदस्थापना उप संचालक, नगर रचना, नागपूर
महानगरपालिका, नागपूर येथे प्रतिनियुक्तीने करण्यात आली आहे.
२. नागपूर महानगरपालिकेच्या कामाचा वाढता व्याप व शहराची वाढती लोकसंख्या, तसेच
विकासविषयक कामात झालेली वाढ लक्षात घेता शासनाने मंजूर केलेल्या नवीन नियमांचे ज्ञान
असलेल्या उच्चपदस्थ तज्ञ अधिकाऱ्यांची नागपूर महानगरपालिकेस गरज आहे. नागपूर
महानगरपालिकेकडे अधिकाऱ्यांची रिक्त पदसंख्या लक्षात घेता प्रशासकीय कामामध्ये अडचणी निर्माण होत आहे.
# Page 2
शासन निर्णय क्रमांकः नामपा-१२२२/प्र.क्र.१७०/नवि-२६
उपरोक्त नमूद वस्तुस्थितीच्या पार्श्वभुमीवर आयुक्त, नागपूर महानगरपालिका यांनी सादर केलेल्या प्रस्तावास अनुसरून तसेच श्री. प्रमोद भाऊराव गावंडे, उप संचालक, नगर रचना यांच्या
वेतन व भत्ते, तसेच, इतर प्रशासकीय अडचणी दूर होण्याकरिता नागपूर महानगरपालिकेतील “सहायक संचालक, नगर रचना” या पदाची तात्पूरती श्रेणीवाढ करुन नगर रचना आणि मूल्यनिर्धारण संचालनालयामधील उप संचालक, नगर रचना [वेतन श्रेणी S-२५ : ७८८०० २०९२००] या पदाप्रमाणे श्री. गावंडे हे नागपूर महानगरपालिकेत प्रतिनियुक्तीने कार्यरत असेपर्यंत
करण्यास मान्यता देण्यात येत आहे. सदर पदावर श्री. गावंडे, त्यांच्या प्रतिनियुक्तीच्या आदेशाच्या
दिनांकापासून पुर्वलक्षी प्रभावाने पदस्थापना करण्यास शासन मान्यता देण्यात येत आहे.
३. याप्रकरणी महानगरपालिका स्तरावरील विविध कार्यपद्धती तसेच आवश्यक मान्यता तसेच शासन स्तरावर सुधारित आकृतीबंधाच्या अनुषंगाने घ्यावयाच्या आवश्यक मान्यता यांचा अवलंब करणे आयुक्त, नागपूर महानगरपालिका यांना बंधनकारक असेल.