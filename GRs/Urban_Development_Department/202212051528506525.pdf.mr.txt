# Page 1
मिरा-भाईंदर महानगरपालिका सुधारित सेवा (सेवा प्रवेश व सेवांचे वर्गीकरण) नियम, २०१९ मधील लिपीक-टंकलेखक या पदाचे पदोन्नतीने भरावयाचे प्रमाण २५% ऐवजी ४०% करावयाच्या सुधारणेस शासन मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- मिभाम-११२२/प्र.क्र.८८/नवि-२८
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक :- ०५ डिसेंबर, २०२२.
वाचा:- १) मिरा-भाईंदर महानगरपालिका सर्वसाधारण सभा ठराव क्र. १०३, दि.३०.०१.२०१६.
२) आयुक्त, मिरा-भाईंदर महानगरपालिका यांचे पत्र क्र. मनपा/आस्था/३५१०/२०२१-२२, दि.२८.०२.२०२२.
३) आयुक्त, मिरा-भाईंदर महानगरपालिका यांचे पत्र क्र. मनपा/आस्था/८८६/२०२२-२३, दि.१८.०७.२०२२.
४) नगर विकास विभाग, शासन निर्णय क्र. मिभाम-१११६/प्र.क्र.३५/१६/नवि-२८, दि.२८.०५.२०१९.
५) नगर विकास विभाग, शासन निर्णय क्र. मिभाम-१११६/प्र.क्र.३५/नवि-२८, दि. २५.११.२०२१.
६) वित्त विभाग, शासन निर्णय क्र. संकीर्ण २०१५/प्र.क्र.५७/२०१५/विसु-१, दि.१४.०१.२०१६.
७) सामान्य प्रशासन विभाग, अधिसूचना दि.०६.०६.२०१७.
८) सामान्य प्रशासन विभाग, अधिसूचना दि.२१.०२.२०१८.
९) सामान्य प्रशासन विभाग, अधिसूचना दि.२३.०१.२०२०.
प्रस्तावना:
मिरा-भाईंदर महानगरपालिकेच्या सुधारित सेवा (सेवा प्रवेश व सेवांचे वर्गीकरण) नियम, २०१९ यांस संदर्भीय क्र. ४ च्या दि.२८.०५.२०१९ च्या शासन निर्णयान्वये मंजूरी देण्यात आलेली आहे. सदर सेवाप्रवेश नियमात पदोन्नतीसाठी निम्न संवर्गातील सेवेची ५ वर्षाची अट आहे. राज्य शासनामध्ये साधारणतः पदोन्नतीसाठी पात्र होण्यासाठी निम्न संवर्गातील पदावर ३ वर्षे अनुभवाची अट आहे. त्यानुसार मिरा-भाईंदर महानगरपालिकेच्या सुधारित सेवा (सेवा प्रवेश व सेवांचे वर्गीकरण) नियम, २०१९ मध्ये सुधारणा करण्यात येऊन मिरा-भाईंदर महानगरपालिका सुधारित सेवा (सेवा प्रवेश व सेवांचे वर्गीकरण) नियम, २०१९ चा सुधारित भाग नियमांस संदर्भ क्र. ५ च्या शासन निर्णयान्वये मान्यता देण्यात आली आहे. सदर अट बऱ्याच महानगरपालिकेच्या सेवाप्रवेश नियमात समाविष्ट करण्यात आलेली आहे.
२. मिरा-भाईंदर महानगरपालिकेच्या सेवाप्रवेश नियमांमध्ये मंजूर केलेल्या लिपीक-टंकलेखक या पदावरील पदोन्नतीसाठी असलेले प्रमाण २५% ऐवजी ५०% अशी सुधारणा करण्याबाबत आयुक्त, मिरा-भाईंदर महानगरपालिका यांनी संदर्भीय दि.२८.०२.२०२२ व दि.१८.०७.२०२२ च्या पत्रान्वये प्रस्ताव शासनाकडे मान्यतेसाठी सादर केला होता. यासंदर्भात वित्त विभाग, शासन निर्णय, दि.१४.०१.२०१६ अन्वये गट-क मधील जास्तीत जास्त २५% पदे गट-ड मधील अर्हताप्राप्त कर्मचाऱ्यांमधून भरण्याची अट सुधारित करून ही मर्यादा ५०% पर्यंत करण्यात आलेली आहे.
तद्नंतर सामान्य प्रशासन विभाग, अधिसूचना दि.०६.०६.२०१७ अन्वये, बृहन्मुंबई सोडून उर्वरित महाराष्ट्रातील शासकीय कार्यालयातील वर्ग-३ च्या कर्मचाऱ्यांबाबत सेवा प्रवेश नियम तयार करण्यात आले आहेत. त्यानुसार, तसेच, सामान्य प्रशासन विभाग, अधिसूचना दि. २१.०२.२०१८ अन्वये बृहन्मुंबईतील शासकीय कार्यालयातील लिपीक-टंकलेखक, गट-क या पदासाठी सेवाप्रवेश नियम तयार करण्यात आले
# Page 2
शासन निर्णय क्रमांकः मिभाम-११२२/प्र.क्र.८८/नवि-२८
असून, या पदावर पदोन्नतीने, अनुकंपा तत्त्वावरील नियुक्तीसह, नामनिर्देशनाने व वाहन चालकामधून कायमस्वरूपी बदलीने करावयाची नियुक्ती यांचे प्रमाण अनक्रमे ४०:५०:१० असे राहील, असे नमूद आहे.
मिरा-भाईंदर महानगरपालिकेच्या सेवा प्रवेश नियमांमध्ये वर्ग-४ संवर्गातून, वर्ग-३ संवर्गात पदोन्नती देण्याचे प्रमाण २५% इतके निश्चित करण्यात आले होते. तथापि, शासनाकडील उपरोक्त तरतूदी पाहता, त्यानुसार, संदर्भीय दि.२८.०५.२०१९ च्या शासन निर्णयासोबतच्या “परिशिष्ट-२” मध्ये क्र. ८ वर लिपीक टंकलेखक या नमूद पदांच्या नेमणूकीकरीता अर्हता व नेमणूकीच्या पध्दतीसंदर्भात सुधारणा करण्याची बाब शासनाच्या विचाराधीन होती. या अनुषंगाने शासनाने पुढीलप्रमाणे निर्णय घेतलेला आहे.
शासन निर्णय: संदर्भीय दि.२८.०५.२०१९ च्या शासन निर्णयासोबतच्या “परिशिष्ट-२” मधील क्र. ८ येथील लिपीक संवर्गाच्या अर्हता व नेमणूकीच्या पध्दतीत, महाराष्ट्र महानगरपालिका अधिनियम, १९४९ च्या कलम ४५४, ४५५ व ४६५(१)(ल) अन्वये प्राप्त अधिकारात, मिरा-भाईंदर महानगरपालिका सुधारित सेवा (सेवाप्रवेश व सेवांचे वर्गीकरण) नियम, २०१९ मध्ये मिरा-भाईंदर महानगरपालिकेच्या आस्थापनेवरील चतुर्थ श्रेणीतील पदावर किमान ३ वर्षाची सेवा पूर्ण झालेल्या व नामनिर्देशनासाठी विहीत केलेली स्तंभ ४ मधील, अर्हता धारण करणाऱ्या कर्मचाऱ्यांची सेवाज्येष्ठता व गुणवत्तेच्या आधारे पदोन्नतीने, लिपीक-टंकलेखक (श्रेणी-३, प्रशासकीय सेवा ) यामध्ये नियुक्ती करता येईल, ही अट ठेवण्यात येऊन, लिपीक-टंकलेखक पदासाठी सेवा प्रवेश नियमात, वर्ग `मधील कर्मचाऱ्यांमधून पदोन्नतीचे प्रमाण २५% ऐवजी ४०% करण्याबाबत सुधारणेस शासन मान्यता देण्यात येत आहे. लिपीक-टंकलेखक पदावरील पदोन्नतीसाठीच्या अर्हतेत सोबत जोडलेल्या “परिशिष्ट-२, अनुसूची ब" अन्वये सुधारणेस मंजूरी देण्यात येत आहे.
२. या नियमास “मिरा-भाईंदर महानगरपालिका सुधारित सेवा (सेवाप्रवेश व सेवांचे वर्गीकरण) नियम, २०१९” चा सुधारित भाग असे संबोधण्यात यावे.
३. सदर सुधारित नियम, आयुक्त, मिरा-भाईंदर महानगरपालिका यांनी तात्काळ शासन राजपत्रात प्रसिध्द करावेत. हे नियम शासन राजपत्रात प्रसिध्द झाल्याच्या दिनांकापासून अंमलात येतील.
४. या आदेशानुषंगीक सर्व सांविधानिक बाबींची पूर्तता आयुक्त, मिरा-भाईंदर महानगरपालिका यांनी करावयाची आहे.
# Page 3