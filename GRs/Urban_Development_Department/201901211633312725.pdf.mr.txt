# Page 1
राज्य प्रशिक्षण धोरणांतर्गत प्रशिक्षण कार्यक्रमासाठी निधी वितरीत
करण्याबाबत.
महाराष्ट्र शासन
नगर विकास विभाग
शासन निर्णय क्रमांक: संकीर्ण- २०१८/प्र.क्र.७०२/नवि-२०
मंत्रालय, मुंबई - ४०० ०३२.
दिनांक : २१ जानेवारी, २०१९.
वाचा:- आयुक्त तथा संचालक, नगरपरिषद प्रशासन संचालनालय, मुंबई यांचे पत्र क्र. नपप्रसं/नगरपरिषद प्रशिक्षण/२०१८/प्र.क्र.३५/का-६/२५७६, दिनांक ०९.०८.२०१८
नगरपरिषद प्रशासन संचालनालयाने दिनांक ९ ऑगस्ट, २०१८ रोजीच्या पत्रान्वये महाराष्ट्र नगरपरिषद सेवा अंतर्गत विविध सेवा-श्रेणीतील पद भरतीची कार्यवाही सुरु असुन या पद भरती प्रक्रियेमधुन उपलब्ध होणाऱ्या १८८९ कर्मचाऱ्यांच्या प्रशिक्षणाकरीता निधी उपलब्ध करुन देण्याचा प्रस्ताव सादर केला आहे. त्या अनुषंगाने नगरपरिषद प्रशासन संचालनालयास निधी उपलब्ध करुन देण्याची बाब शासनाच्या विचाराधीन होती.
शासन निर्णय : १. नगरपरिषद प्रशासन संचालनालयाच्या अधिनस्त महाराष्ट्र नगरपरिषद सेवा अंतर्गत विविध सेवा
श्रेणीतील नव्याने भरती करण्यात येणाऱ्या कर्मचाऱ्यांच्या प्रशिक्षणाकरीता रु. ३४०.०२ लक्ष निधी खालील अटीच्या
अधीनतेने वितरीत करण्यास मंजूरी देण्यात येत आहे.
२. उपरोक्त निधी संबंधित प्रशिक्षण संस्थांना, वितरीत करण्यासाठी सहायक संचालक, नगरपरिषद प्रशासन
संचालनालय यांना आहरण व संवितरण अधिकारी तसेच आयुक्त तथा संचालक, नगरपरिषद प्रशासन
संचालनालय यांना नियंत्रक अधिकारी म्हणून घोषित करण्यात येत आहे.
३. सदर खर्च मागणी क्र. एफ-३, “२२५१, सचिवालय-सामाजिक सेवा ००३, प्रशिक्षण (००) (०१) शासकीय
कर्मचाऱ्यांना प्रशिक्षण (२२५१०९९१) ५०, इतर खर्च” या लेखाशिर्षाखाली सन २०१८-१९ साठी अर्थसंकल्पित
करण्यात आलेल्या तरतुदींमधून भागविण्यात यावा.
४. सदर शासन निर्णय, वित्त विभाग, दिनांक १७.०४.२०१५ वित्तीय अधिकार नियम पुस्तिका, १९७८ भाग
पहिला, उप विभाग-चार, अ.क्र.१० अन्वये व वित्त विभागाचे शासन परिपत्रक क्रमांक अर्थसं-२०१८/प्र.क्र.६९/अर्थ-३
दिनांक २ २ एप्रिल, २०१८ नुसार प्रशासकीय विभागांना प्रदान करण्यात आलेल्या अधिकारांचा वापर करून निर्गमित
करण्यात येत आहे.
# Page 2
शासन निर्णय क्रमांकः संकीर्ण-२०१८/प्र.क्र.७०२/नवि-२०
वित्त विभागाचे शासन परिपत्रक अर्थसं-२०१८/प्र.क्र.६९/अर्थ-३, दिनांक २ एप्रिल, २०१८ मधील सोबतच्या
परिशिष्टाच्या अ. क्र. (८) मधील तपासणी सूचीतील लागु होत असणाऱ्या बाबींची पुर्तता करण्यात आली आहे.
५. सदर शासन निर्णय, अनौपचारी संदर्भ क्रमांक ५३/२०१८/नवि-१४, दिनांक ०५.११.२०१८ अन्वये कार्यासन
नवि-१४ नगर विकास विभाग यांच्या सहमतीने निर्गमित करण्यात येत आहे.