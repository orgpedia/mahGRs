# Page 1
नांदेड जिल्हयातील देगलूर शहरात सीसीटीव्ही कॅमेरे बसविण्याच्या कामास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : एमयुएम-२०१८/प्र.क्र.६१/नवि-१७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : २१ डिसेंबर, २०१८
वाचा :-१) गृह विभाग, शासन निर्णय क्र. सीसीटी-३६१५/प्र.क्र.३६/पोल-३, दि.०९.०१.२०१७.
२) मुख्याधिकारी, देगलूर नगरपरिषद, देगलूर, जि. नांदेड यांचे पत्र क्र. न.पा./सा.बां./ ०९०१/२०१८, दि. १२.०२.२०१८.
३) माहिती तंत्रज्ञान संचालनालय, सामान्य प्रशासन विभाग यांचे पत्र क्र मातंस २०१७/प्र.क्र.०६/से-२/३९, दि. २६.०९.२०१८.
४) जिल्हाधिकारी, नांदेड यांचे पत्र क्र. नियोजन/जिवायो/का-१/२०१८-१९/१९८२, दि.२४.०९.२०१८
प्रस्तावना : नांदेड जिल्हयातील देगलूर शहरात महत्वाची धार्मिक स्थळे, गर्दीची ठिकाणे, प्रमुख बाजारपेठ, महत्वाच्या आस्थापना, शहरातील प्रवेश मार्ग व निर्गमन मार्ग आणि अन्य महत्वाच्या मर्म स्थळांच्या ठिकाणी कायदा व सुव्यवस्थेच्या दृष्टीने सीसीटीव्ही कॅमेरे बसविण्याकरीता जिल्हा नियोजन समिती, नांदेड मार्फत नाविन्यपूर्ण योजनेंतर्गत रु.५० लक्ष निधी उपलब्ध करुन देण्यास मान्यता देण्यात आली आहे. त्यानुसार मुख्याधिकारी, देगलूर नगरपरिषद, देगलूर, जि. नांदेड यांनी दि. १२.०२.२०१८ रोजीच्या पत्रान्वये पाठविलेल्या प्रस्तावास गृह विभाग, शासन निर्णय, दि. ०९.०१.२०१७ नुसार प्रशासकीय मान्यता देण्याची बाब शासनाच्या विचाराधीन होती. त्यानुषंगाने शासनाने खालीलप्रमाणे निर्णय घेतला आहे.
शासन निर्णय : नांदेड जिल्हयातील देगलूर शहरात महत्वाची धार्मिक स्थळे, गर्दीची ठिकाणे, प्रमुख बाजारपेठ, महत्वाच्या आस्थापना, शहरातील प्रवेश मार्ग व निर्गमन मार्ग आणि अन्य महत्वाच्या मर्म स्थळांच्या ठिकाणी कायदा व सुव्यवस्थेच्या दृष्टीने एकूण ८० सीसीटीव्ही कॅमेरे बसविण्यासाठी आवश्यक असणाऱ्या रु.४०,३३,९२४/- (अक्षरी रुपये चाळीस लक्ष तेहतीस हजार नऊशे चोवीस फक्त) एवढया निधीच्या कामास प्रशासकीय मान्यता देण्यात येत आहे.
२. गृह विभागाच्या शासन निर्णय दि. ०९.०१.२०१७ नुसार सदर प्रस्तावास माहिती व तंत्रज्ञान संचालनालयाने तांत्रिक मान्यता दिलेली असून, त्यास गृह विभागाची संमती आहे.
# Page 2
शासन निर्णय क्रमांकः एमयुएम-२०१८/प्र.क्र.६१/नवि-१७
३. नांदेड जिल्हयातील देगलूर शहरात महत्वाच्या ठिकाणी सीसीटीव्ही कॅमेरे बसविण्यासाठी येणारा खर्च जिल्हा नियोजन समिती, नांदेड यांनी नाविन्यपूर्ण योजनेंतर्गत उपलब्ध करुन दिलेल्या निधीतून करण्यात यावा.
४. सदरचा प्रकल्प राबविण्याबाबतची पुढील कार्यवाही गृह विभाग, शासन निर्णय दि. ०९.०१.२०१७ मधील परिशिष्ट क्र. १, २ व ३ मध्ये नमुद मार्गदर्शक तत्वे व सदर्भाधीन पत्र क्र.३ नुसार माहिती व तंत्रज्ञान संचालनालयाने सूचविलेल्या आवश्यक सुधारणांचा समावेश करुन पुढील कार्यवाही मुख्याधिकारी, देगलूर नगरपरिषद, देगलूर यांनी करावी.