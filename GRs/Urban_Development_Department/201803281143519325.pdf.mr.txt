# Page 1
पुणे मेट्रो रेल्वे प्रकल्पामधील राज्यशासनाचे दुय्यम कर्ज सहाय्य महाराष्ट्र मेट्रो रेल कार्पोरेशन लि. यांना वितरित करण्याबाबत महाराष्ट्र शासन
नगर विकास विभाग
शासन निर्णय क्रमांक एमआरडी-३३१७/प्र.क्र.१०५/नवि-७
हुतात्मा राजगुरु चौक, मादाम कामा रोड
मंत्रालय, मुंबई-४०० ०३२.
दिनांक : २८ मार्च, २०१८.
संदर्भ : १) नगर विकास विभाग शासन निर्णय, क्र पीएमआर-३३१३/प्र.क्र.२९/नवि-७, दि. २९.१०.२०१३ २) नगर विकास विभाग शासन निर्णय, क्र. पीएमआर-३३१६/प्र.क्र.१३२/नवि-७, दि. २३.१२.२०१६ ३) वित्त विभाग परिपत्रक क्र.: अर्थसं.२०१७/प्र.क्र.७५/अर्थ-३, दि. १८.०४.२०१७ ४) वित्त विभाग परिपत्रक क्र. : पूरक-२०१७/प्र.क्र.१२९/अर्थसं-३, दि. १८.८.२०१७ ५) नगर विकास विभाग परिपत्रक क्र. : बीयुडी-१४१७/प्र.क्र.९८/नवि-४, दि.२९.८.२०१७.
प्रस्तावना : पुणे महानगर मेट्रो रेल प्रकल्प टप्पा-१ मधील मार्गिका क्रमांक-१ (पिंपरी-चिंचवड ते स्वारगेट ६ लांबी १६.५८९ कि.मी.) व मार्गिका क्रमांक-२ (वनाज ते रामवाडी - लांबी १४.६६५ कि.मी.) या रु.११४२० कोटी किंमतीच्या उन्नत व अंशत: भुयारी मेट्रो प्रकल्पाच्या सुधारीत प्रस्तावास केंद्रीय मंत्रीमंडळाने दिनांक ७ डिसेंबर २०१६ रोजी व राज्य मंत्रीमंडळाने दिनांक ८ डिसेंबर २०१६ रोजी मान्यता दिली आहे. त्याअनुषंगाने शासन निर्णय क्र. पीएमआर ३३१६/प्र.क्र.१३२/नवि-७, दि. २३.१२.२०१६ अन्वये शासनाने मान्यता दिली. केंद्र शासनाने क्र K-१४०११/(N १)/२०१४-MRTS-III दिनांक ९ जानेवारी २०१७ च्या पत्रान्वये मान्यता दिली आहे. केंद्रशासनाने पुणे मेट्रो रेल्वे प्रकल्पास मान्यता देताना यापूर्वी स्थापन झालेल्या नागपूर मेट्रो रेल्वे कॉर्पोरेशनचे (केंद्र व राज्य शासनाचा संयुक्त उपक्रम) राज्यस्तरीय महाराष्ट्र मेट्रो रेल्वे कॉर्पोरेशन अशा केंद्र व राज्य शासनाचा ५०:५० संयुक्त सहभाग असलेल्या विशेष हेतू वहन कंपनी (SPV) मध्ये परिवर्तन करण्यास तसेच पुणे महानगर मेट्रो रेल प्रकल्प राबविण्यासाठी "महाराष्ट्र मेट्रो रेल कॉपोरेशन लिमिटेड" या केंद्र व राज्य शासनाचा संयुक्त उपक्रम असलेल्या स्पेशल पर्पज व्हेईकल (एस. पी. व्ही.) कंपनीकडे सोपविण्यास मान्यता दिली आहे. सदर प्रकल्पासाठी राज्य शासनाचा समभाग रु. १३१० कोटी तसेच केंद्र शासनाचे कर (५०%) साठी रु. ६४४ कोटी आणि राज्यस्तरीय/स्थानिक करावरील खर्चासाठी रु.३०२.२० कोटी असे ९४६.२० कोटी राज्य शासनाकडून दुय्यम कर्जसहाय्य हे त्याची व्याजासह परतफेड करण्याची जबाबदारी संबंधीत विशेष हेतू वहन कंपनीची राहील या अटीवर देण्यास मान्यता दिली आहे. जुलै, २०१७ च्या पुरवणी मागणीद्वारे पुणे मेट्रो प्रकल्पाकरिता राज्य शासनाचे दुय्यम कर्ज सहाय्य यासाठी रु.३० कोटी तरतूद मंजूर करण्यात आले आहे. उक्त तरतूदीमधून सदर प्रयोजनासाठी रु. ३० कोटी रक्कम सदर प्रयोजनासाठी महाराष्ट्र मेट्रो रेल कार्पोरेशन लि. या कंपनीस राज्य शासनाकडून दुय्यम कर्ज म्हणून वितरित करण्याची बाब शासनाच्या विचाराधीन होती.
शासन निर्णय - १. पुणे मेट्रो रेल्वे प्रकल्प कार्यान्वित करण्यासाठी राज्य शासनाकडून दुय्यम कर्ज म्हणून रु.३०,००,००,०००/- (अक्षरी रुपये तीस कोटी फक्त) इतकी रक्कम महाराष्ट्र मेट्रो रेल कार्पोरेशन लि. यांना प्रदान करण्यास या शासन निर्णयाव्दारे शासन मान्यता देण्यात येत आहे.
२. उपरोक्त रक्कम मागणी क्र. एफ–७, ६२१७- नगर विकासासाठी कर्जे, ८०- सर्वसाधारण १९० सार्वजनिक क्षेत्रातील व इतर उपक्रमांना कर्जे (००) (०८) पुणे मेट्रो रेल्वे प्रकल्पाकरिता राज्य शासनाचे दुय्यम कर्ज,
पृष्ठ ३ पैकी १
# Page 2
शासन निर्णय क्रमांकः एमआरडी-३३१७/प्र.क्र.१०५/नवि-७
५५ कर्ज व आगाऊ रकमा (६२१७०७९७) ( योजना) " या लेखाशिर्षाखाली जुलै, २०१७ च्या पुरवणी मागणीद्वारे मंजूर तरतूदीतून खर्ची घालण्यात यावी.
३. उपरोक्त लेखाशीर्ष उपयोगात आणण्यासाठी नगर विकास विभागाचे कक्ष अधिकारी, नवि-५, यांना आहरण व संवितरण अधिकारी तसेच उपसचिव न.वि. - ५, नगर विकास विभाग, मंत्रालय, मुंबई यांना नियंत्रक अधिकारी म्हणून घोषित करण्यात येत आहे. शासन निर्णयातील परिच्छेद –१ मध्ये नमूद करण्यात आलेली रक्कम अधिदान व लेखा अधिकारी, मुंबई यांचेकडून काढून ती महाराष्ट्र मेट्रो रेल कार्पोरेशन लि. यास देण्यासाठी त्यांना अधिकार प्रदान करण्यात येत आहेत. नगर विकास विभागाच्या रोख शाखेने देयक तयार करुन ते अधिदान व लेखा अधिकारी, मुंबई यांचेकडे पाठवावे. याबाबतच्या खर्चमेळाची कार्यवाही नवि- ३१ कार्यासनाने करावी.
४. राज्य शासनाकडून दुय्यम कर्जसहाय्य म्हणून वितरीत केलेल्या उपरोक्त रु.३० कोटीचा विनियोग पुणे मेट्रो प्रकल्पासाठी महाराष्ट्र मेट्रो रेल कॉर्पोरेशन लिमिटेडला केंद्रीय/राज्यस्तरीय / स्थानिक करापोटी येणाऱ्या खर्चासाठी करावयाची आहे.
५. राज्यशासनाकडून दुय्यम कर्जसहाय्य म्हणून वितरीत उपरोक्त रक्कम रु. ३० कोटी महाराष्ट्र मेट्रो रेल कॉर्पोरेशन लिमिटेड यांच्याकडून सदर प्रकल्पासाठी बाहय संस्थेमार्फत घेतलेल्या मुख्य कर्जाची परतफेड केल्यानंतर व्याजासह वसूल करावयाची आहे.
६. सदर दुय्यम कर्जावरील व्याजाबाबत वित्त विभागाकडे स्वतंत्र प्रस्ताव सादर करुन निर्णय घेण्यात येईल.
भविष्यात या कर्जावर व्याज अदा करावयाचे झाल्यास त्याची वसूली महाराष्ट्र मेट्रो रेल कॉर्पोरेशन लिमिटेड यांच्याकडून करण्यात येईल, या अटीव महाराष्ट्र मेट्रो रेल कॉर्पोरेशन लिमिटेड यांना वितरीत करावयाचे दुय्यम कर्ज रु.३० कोटी हे तुर्त बिनव्याजी कर्ज म्हणून वितरीत करण्यात येत आहे.
७. सदर कर्ज सहाय्याची रक्कम भविष्यात काही व्याज द्यावे लागल्यास त्या व्याजासह प्रकल्पाकरीता घेतलेल्या मुख्य कर्जाची परफेड केल्यानंतर एका हप्त्यात करण्यात यावी.
८. पुणे मेट्रो प्रकल्पाकरिता राज्य शासनाकडून केंद्रीय व राज्यस्तरीय / स्थानिक करापोटी येणाऱ्या खर्चासाठी प्राप्त झालेली रक्कम महाराष्ट्र मेट्रो रेल कॉर्पोरेशन लिमिटेडकडे जमा झाल्याचे प्रमाणपत्र सादर करण्यात यावे.
९. सदर रक्कम वितरीत झाल्यानंतर या रक्कमेतून खर्च केलेल्या रक्कमांचा तपशिल पुणे महानगरपालिका / राज्य शासन /केंद्रशासन यांना सादर करण्यात यावा.
१०. सदर प्रकल्पासाठी केंद्रशासन / राज्य शासन / पुणे महानगरपालिका/पिंपरी-चिंचवड महानगरपालिका यांच्या करापोटी येणाऱ्या खर्चासाठी प्राप्त होणाऱ्या रक्कमांसाठी महाराष्ट्र मेट्रो रेल कॉर्पोरेशन लिमिटेड यांनी स्वतंत्र लेखे ठेवावेत.
११. राज्यशासनाकडून दिल्या जाणाऱ्या सदर कर्जसहाय्यासाठी राज्यशासनाने वेळोवेळी निर्गमित केलेल्या कर्जा विषयीच्या इतर संबंधीत अटी व शर्ती लागू राहतील.
१२. पुणे मेट्रो रेल्वे प्रकल्पासाठी प्राप्त होणाऱ्या निधीबाबत राज्य शासनाच्या वतीने आयुक्त, पुणे महानगरपालिका यांनी स्वतंत्र लेखे ठेवावेत व वितरीत झालेल्या निधीचे संनियंत्रण करावे.
१३. सदर रक्कम ज्या प्रयोजनासाठी मंजूर केली आहे ती त्याच प्रयोजनासाठी खर्च केल्याचे उपयोगिता प्रमाणपत्र व्यवस्थापकीय संचालक, महाराष्ट्र मेट्रो रेल कार्पोरेशन यांनी आयुक्त, पुणे महानगरपालिका यांचे मार्फत सादर करावे.
१४. सदर कर्ज सहाय्याचा वितरणाबाबत शादिक-२०१२/प्र.क्र.४९/ऋण व हमी दिनांक ३०/१२/२०१४ मधील सूचनानुसार महाऋण आज्ञावलीत माहीती भरण्याची कार्यवाही करण्यात यावी.
पृष्ठ ३ पैकी २
# Page 3
शासन निर्णय क्रमांकः एमआरडी-३३१७/प्र.क्र.१०५/नवि-७
१५. वित्त विभागाचे शासन परिपत्रक क्रमांक अर्थसं.२०१७/प्र.क्र.७५/अर्थ-३, दिनांक १८ एप्रिल, २०१७ मधील परिच्छेद क्रमांक ७ ते १८ मधील सर्व अटींची तसेच सदर परिपत्रकासोबत जोडलेल्या परिशिष्ट मधील अनुक्रमांक १ ते ८ मधील सर्व अटींची पूर्तता होत आहे.
१६. सदर निधी वितरण आदेश वित्त विभागाचा अनौपचारिक संदर्भ क्र. ६४/अर्थ-१६, दिनांक २७ मार्च, २०१८ नुसार मिळालेल्या मान्यतेनुसार निर्गमित करण्यात येत आहेत.