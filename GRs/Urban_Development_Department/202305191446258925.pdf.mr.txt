# Page 1
महाराष्ट्र आग प्रतिबंधक व जीवसंरक्षक उपाययोजना अधिनियम, २००६ मध्ये सुधारणा केल्यानुसार नियम तयार करण्यासाठी समिती गठीत करण्याबाबत.
महाराष्ट्र शासन
नगर विकास विभाग
शासन निर्णय क्र. अशसे-२०२३/प्र.क्र. १४७/नवि-१४
४ था मजला, मुख्य इमारत,
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक १९ मे, २०२३.
वाचा:-१. नगर विकास विभाग, शासन निर्णय क्र.अशसे-१४०७/८५५/प्र.क्र.३१०/०७/नवि-२४, दि.१४.०९.२००७.
२. संचालक, महाराष्ट्र अग्निशमन सेवा संचालनालय यांचे पत्र क्र.मअसे-२०२३/५९/ ७०३, दि.२५.०४.२०२३.
३. सन २०२३ चा महाराष्ट्र अधिनियम क्रमांक २४, दि.११.०५.२०२३.
शासन निर्णय: राज्यात महाराष्ट्र आग प्रतिबंधक व जीव संरक्षक उपाययोजना अधिनियम, २००६ मध्ये सुधारणा करून संदर्भ क्र.३ येथील अधिनियम दि.११.०५.२०२३ रोजी प्रसिध्द करण्यात आला आहे.
सदर अधिनियमात केलेल्या सुधारणांच्या अनुषंगाने, प्रारुप नियम तयार करण्याकरीता संदर्भ क्र.१ येथील दि.१४.०९.२००७ रोजीच्या शासन निर्णयाच्या धर्तीवर संचालक, महाराष्ट्र अग्निशमन सेवा संचालनालय यांनी प्रस्तावित केल्यानुसार खालीलप्रमाणे समिती गठीत करण्यात येत आहे: १. संचालक, महाराष्ट्र अग्निशमन सेवा संचालनालय - अध्यक्ष २. प्रमुख अग्निशमन अधिकारी, बृहन्मुंबई महानगरपालिका - सदस्य ३. मुख्य अग्निशमन अधिकारी, पुणे महानगर प्रदेश विकास प्राधिकरण - सदस्य ४. मुख्य अग्निशमन अधिकारी, ठाणे महानगरपालिका सदस्य ५. सहा. मुख्य अग्निशमन अधिकारी, महाराष्ट्र औद्योगिक विकास महामंडळ - सदस्य ६. श्री. अरविंद मांडके, माजी मुख्य अग्निशमन अधिकारी, शहर व औद्योगिक विकास महामंडळ (महाराष्ट्र) मर्यादित. · सदस्य ७. सहाय्यक संचालक, महाराष्ट्र अग्निशमन सेवा संचालनालय • सदस्य ८. अधिक्षक, महाराष्ट्र अग्निशमन सेवा संचालनालय · सदस्य सचिव
२. सदर समिती खाली नमूद अटी व शर्ती यांच्या अधीन राहून काम करील: १) सुधारीत नियम तयार करताना यासंदर्भात तांत्रिक सल्ला आवश्यक असल्यास समितीच्या अध्यक्षांनी आवश्यकतेनुसार तांत्रिक तज्ञ व्यक्तींना समितीच्या बैठकीत निमंत्रीत करावे.
# Page 2
शासन निर्णय क्रमांकः अशसे-२०२३/प्र.क्र. १४७/नवि-१४ २) समितीने अधिनियमाच्या अनुषंगाने महाराष्ट्र आग प्रतिबंधक व जीव संरक्षक उपाययोजना नियम, २००९ मध्ये आवश्यक त्या सुधारणा करण्याबाबतचा अहवाल/ शिफारशी दि.१५.०६.२०२३ पूर्वी शासनास सादर कराव्यात.
३) समितीच्या सदस्यांना प्रवास व दैनिक भत्त्यावरील खर्च संबंधित आस्थापना करेल.