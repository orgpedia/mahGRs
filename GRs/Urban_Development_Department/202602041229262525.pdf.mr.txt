# Page 1
राज्यातील नागरी स्थानिक स्वराज्य संस्था
यांना “रस्ता अनुदान" व “विशेष रस्ता
अनुदान” मंजूर करण्यासाठी जिल्हास्तरीय
समिती पुर्नगठीत करणे बाबत.
महाराष्ट्र शासन
नगर विकास विभाग
शासन निर्णय क्रमांक:-संकीर्ण-२०२६/प्र.क्र. २०/नवि-१६ (ई- १५४६५३१)
मंत्रालय, मुंबई-४०० ०३२
दिनांक:- ०४ फेब्रुवारी , २०२६
संदर्भ -:
(१)नगरविकास विभाग शासन निर्णय क्रमांक संकीर्ण २०१५ प्र.क्र.९०/वि-१६ दि. १६.०१.२०१६.
(२)महसुल व वन विभागाकडील शासन निर्णय क्र.कार्याशा २०२५/प्र.क्र.०६/म-८ दि. ०९.०४.२०२५.
प्रस्तावना:-
संदर्भ १ नुसार मागील आर्थिक वर्षात संकलित होणा-या मोटार वाहन कराच्या दहा टक्के
रक्कम राज्यातील नागरी स्थानिक स्वराज्य संस्था (महानगरपालिका/नगरपरिषद नगरपंचायत) यांना
"सर्वसाधारण रस्ता अनुदान" व " विशेष रस्ता अनुदान" अशा दोन प्रकारे "रस्ता अनुदान" म्हणून मंजूर
करण्यास सदर शासन निर्णयान्वये मान्यता दिलेले असुन योजनेअंतर्गत महानगरपालिका,
नगरपरिषद व नगर पंचायतीच्या हद्दीतील विकास कामांना शासनाकडुन मंजूर निधी व कामांच्या
तांत्रीक मान्यता प्राप्त झाल्यानंतर सदरील कामाला प्रशासकीय मान्यता देण्यासाठी समिती स्थापन
करण्यात आली होती. सदरील समिती खालील प्रमाणे होती.
महानगरपालिका अंतर्गतच्या कामाकरीता समिती -
१.विभागीय आयुक्त - अध्यक्ष
२.संबंधित जिल्याचे जिल्हाधिकारी - सदस्य
३.कार्यान्वयन यंत्रणेचा सक्षम अधिकारी - सदस्य
४.संबधीत महानगरपालिकेचे आयुक्त - सदस्य सचिव
नगरपरिषद/ नगरपंचायत अंतर्गतच्या कामाकरीता समिती -
१.संबधित जिल्हाधिकारी - अध्यक्ष
२.कार्यान्वयन यंत्रणेचा सक्षम अधिकारी - सदस्य
३.संबधित महानगरपालिकेचे आयुक्त/ संबधित
नगरपंचायत/ नगरपालिका मुख्याधिकारी - सदस्य सचिव
संदर्भ २ नुसार शासनाने क्षेत्रीय स्तरावरील विविध विषयांबाबत कार्यपध्दती, योजनांची
प्रभाविता, मुल्यांकन यांच्या अभ्यास करून आढावा घेण्यासाठी व उपाययोजना सूचविण्यासाठी गठीत
केलेल्या समितीच्या अहवालातील शिफारशीनुसार संदर्भ क्र. १ अन्वये गठित उपरोक्त समितीची
पुर्नरचना करण्याची बाब शासनाच्या विचाराधीन होती.
# Page 2
शासन निर्णय क्रमांक:-संकीर्ण-२०२६/प्र.क्र.२०/नवि-१६ (ई-१५४६५३१) दिनांक ०४ फेब्रुवारी, २०२६
शासन निर्णय -
राज्याने नागरी स्थानिक स्वराज्य संस्थाना द्यावयाच्या मोटार वाहन कराच्या अभिहस्तांकीत
रक्कमा- रस्ता अनुदान योजनेअंतर्गत मंजूर विकास कामांना प्रशासकीय मान्यता प्रदान करण्यासाठी
महानगरपालीका स्तर व नगरपरिषद/ नगरपंचायत स्तरावर वेगवेगळी समिती आहे. या योजनेअंतर्गत
निधी उपलब्धतेचे प्रमाण, निर्णय प्रक्रीयेत एकवाक्यता व गतिमानता या उद्देशाने जिल्हास्तरावर
महानगरपालिका व नगरपरिषद/ नगरपंचायत क्षेत्रातील मंजूर कामांना प्रशासकीय मंजूरी
देण्याकरीता जिल्हाधिकारी यांच्या अध्यक्षतेखाली जिल्हास्तरीय समिती पुढीलप्रमाणे पुर्नगठीत
करण्यात येत आहे:-
१.संबधित जिल्हाधिकारी - अध्यक्ष
२.कार्यान्वयन यंत्रणेचा सक्षम अधिकारी - सदस्य
३.संबधित महानगरपालिकेचे आयुक्त/
संबधित नगरपंचायत/ नगरपालिका मुख्याधिकारी - सदस्य सचिव
उपरोक्त समितीच्या रचनेतील बदला व्यतिरिक्त संदर्भीय शासन निर्णय क्रमांक १ मधील इतर
सर्व बाबी कायम राहतील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3