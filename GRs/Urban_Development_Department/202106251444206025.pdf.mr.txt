# Page 1
अमृत व सुवर्णजयंती नगरोत्थान महाभियांन अंतर्गत पाणी पुरवठा / मलनिस्सारण व इतर मंजूर योजनांच्या कंत्राटांमधील वस्तू व सेवा कराच्या अंमलबजावणीबाबत.
महाराष्ट्र शासन
नगर विकास विभाग
शासन निर्णय क्र. संकीर्ण-२०१९/प्र.क्र.२४७/नवि-३३
मंत्रालय, मुंबई - ४०० ०३२.
दिनांक: २५ जून, २०२१.
संदर्भ : १. शासन परिपत्रक वित्त विभाग क्र. जीएसटी-१०१७/प्र.क्र.८१/ कराधान-१, दिनांक १९.०८.२०१७.
२. शासन परिपत्रक वित्त विभाग क्र. जीएसटी-१०१७/प्र.क्र.१५५/कराधान-१, दिनांक ११.०९.२०१७.
३. शासन परिपत्रक, सार्वजनिक बांधकाम विभाग क्र. संकीर्ण-२०१७/प्र.क्र.१२१(भाग-२) / इमारती २, दिनांक १९.०९.२०१७.
४. शासन परिपत्रक, सार्वजनिक बांधकाम विभाग क्र.संकीर्ण-२०१७/प्र.क्र.१२१(भाग-२)/इमारती २, दिनांक २३.१०.२०१७.
५. शासन परिपत्रक वित्त विभाग क्र. संकीर्ण-२०१८/प्र.क्र.१४४/२०१८/कोषा प्रशा-५, दिनांक २८.०९.२०१८.
६. शासन परिपत्रक, जलसंपदा विभाग क्र. टीडीएस-९१८/प्र.क्र.५९०/१८/मोप्र-१, दिनांक १३.११.२०१८.
७. शासन परिपत्रक, जलसंपदा विभाग क्र. टीडीएस-०९१८/प्र.क्र.५९०/१८/मोप्र-१, दिनांक २८.११.२०१९.
८. शासन परिपत्रक, सार्वजनिक बांधकाम विभाग क्र. संकीर्ण-२०२०/प्र.क्र.६८/इमारती २, दिनांक २१.०१.२०२१.
९. शासन निर्णय, पाणी पुरवठा व स्वच्छता विभाग क्र. जजीमि-२०१९/प्र.क्र.८१/पापु-०७, दिनांक १५.०२.२०२१.
१०. सदस्य सचिव, महाराष्ट्र जीवन प्राधिकरण यांचे पत्र क्रमांक मजीप्रा/सस/तांशा/-२/४०१, दिनांक १९.०३.२०२१.
प्रस्तावना :
महाराष्ट्र शासन, वित्त विभागाच्या अधिसूचनेद्वारे दिनांक ०१.०७.२०१७ पासून राज्यात वस्तू व सेवा कर लागू करण्यात आला आहे. वस्तू व सेवा कराची चालू व नवीन कामांच्या कंत्राटांच्या बाबतीत कशा प्रकारे अंमलबजावणी करावी, याबाबत वित्त विभागाने संदर्भ क्र. १,२ व ५ च्या परिपत्रकान्वये स्पष्टीकरणे प्रसिध्द केली आहेत तर सार्वजनिक बांधकाम विभागाने संदर्भ क्रमांक ३, ४ व ८ च्या परिपत्रकान्वये त्याचप्रमाणे जलसंपदा विभागाने संदर्भ क्र. ६ व ७ च्या परिपत्रकान्वये स्पष्टीकरणे प्रसिध्द केली आहेत. त्याच धर्तीवर, पाणी पुरवठा व स्वच्छता विभागाने संदर्भ क्र. ९ येथील शासन निर्णयान्वये ग्रामीण पाणी पुरवठा योजनांमधील कंत्राटांच्या अनुषंगाने वस्तू व सेवा कराच्या अंमलबजावणी संदर्भातील मार्गदर्शक सूचना निर्गमित केल्या आहेत. सदर सूचना नगर विकास विभागाच्या अमृत व सुवर्णजयंती नगरोत्थान महाभियानातील योजनांच्या कंत्राटासाठी लागू करण्याच्या अनुषंगाने महाराष्ट्र जीवन प्राधिकरणाकडून प्राप्त अभिप्रायांच्या अनुषंगाने या सूचना नगर विकास
# Page 2
शासन निर्णय क्रमांकः संकीर्ण-२०१९/प्र.क्र.२४७/नवि-३३ विभागाच्या अमृत व सुवर्णजयंती नगरोत्थान महाभियांन अंतर्गत पाणी पुरवठा / मलनिस्सारण व इतर मंजूर योजनांच्या कंत्राटांसाठी लागू करण्याची बाब शासनाच्या विचाराधीन होती.
शासन निर्णय :
राज्यात वस्तू व सेवा कराची अंमलबजावणी दिनांक ०१ जुलै, २०१७ पासून सुरु झाली आहे. वस्तू व सेवा कराच्या अंमलबजावणीमुळे नगर विकास विभागाच्या अखत्यारित असलेल्या अमृत व सुवर्णजयंती नगरोत्थान महाभियांन अंतर्गत पाणी पुरवठा / मलनिस्सारण व इतर मंजूर योजनांच्या अंमलबजावणीकरिता काढण्यात येणाऱ्या निविदा व कंत्राटांच्या अनुषंगाने खालीलप्रमाणे सूचना देण्यात येत आहेत.
१. दिनांक ०१.०७.२०१७ नंतरच्या नवीन कामांच्या कंत्राटांच्या बाबतीत अवलंबवयाची कार्यपध्दती :
१) दरसूचीतील विविध बाबींचे दर हे वस्तू व सेवा कर वगळून असावेत. अंदाजपत्रके तयार करताना प्रचलित वस्तू व सेवा कराचा परतावा देण्यासाठी Recapulation Sheet मध्ये त्यांचा समावेश करावा.
२) नागरी पाणी पुरवठा / मलनिस्सारण योजनेतील कामांच्या निविदा वस्तू व सेवा कर वगळून अंदाजपत्रकाच्या किंमतीवर मागविण्यात याव्यात.
३) निविदा सादर करताना दिनांक ०१.०७.२०१७ नंतर लागू झालेल्या वस्तू व सेवा कराचा विचार करून निविदा सादर करण्याबाबत स्पष्ट निर्देश कंत्राटदारास देण्यात यावेत. त्याबाबतचे कलम निविदेत समाविष्ट असावे.
४) कंत्राटदाराने वस्तू व सेवा कर भरणा केल्याच्या पृष्ट्यर्थ परिपूर्ण प्रमाणित कागदपत्रे सादर केल्यानंतर संबंधितांनी अशा प्रस्तावांची व कागदपत्रांची छाननी लेखापाल / सनदी लेखापाल/ लेखाधिकारी यांचेकडून करुन वस्तू व सेवा कराचा परतावा प्रस्ताव प्राप्त झालेल्या दिनांकापासून ३० दिवसांच्या आत अदा करावा.
२. दिनांक ०१.०७.२०१७ पूर्वी कार्यारंभ आदेश देण्यात आलेल्या कंत्राटांच्या बाबतीत अवलंबवयाची कार्यपध्दती :
वस्तू व सेवा कर हा आता अस्तित्वातील सर्व कंत्राटास लागू करण्यात आला असल्याने दिनांक ०१.०७.२०१७ रोजी अस्तित्वातील कंत्राटासाठी कंत्राट शर्तीनुसार विक्री कर/मुल्यवर्धित कर / अबकारी कर/एल.बी.टी./जकात इत्यादींचा समावेश निविदा दरातच असल्याने याबाबत आवश्यक वजावटी करून कंत्राटदाराने वस्तू व सेवा कर शासनास भरणा केल्याबाबत अधिकृत दस्तऐवज / कागदपत्रे सादर केल्यानंतर विधिवत परिगणना करुन परतावा देणे किंवा वसुली याबाबतची कार्यवाही करावी. अशा प्रस्तावांची व कागदपत्रांची छाननी लेखापाल / सनदी लेखापाल/ लेखाधिकारी / प्रकल्प व्यवस्थापन सल्लागार यांचेकडून करावी व सक्षम प्राधिकारी यांची मान्यता घ्यावी.
३. दिनांक ०१.०७.२०१७ पूर्वी स्वीकृत करण्यात आलेली निविदा व दिनांक ०१.०७.२०१७ नंतर कार्यारंभ आदेश देण्यात आलेल्या कंत्राटाच्या बाबतीत अवलंबवयाची कार्यपध्दती:
दिनांक ०१.०७.२०१७ पूर्वी स्वीकृत करण्यात आलेली निविदा व दिनांक ०१.०७.२०१७ नंतर कंत्राटाकरिता कार्यारंभ आदेश देण्यात आले असतील, अशा प्रकरणी कंत्राट रद्द करण्यात येऊ नये व कंत्राटाचे काम कंत्राटदारास सुरु करण्याचे निर्देश देण्यात यावेत.
पृष्ठ ७ पैकी २
# Page 3
शासन निर्णय क्रमांकः संकीर्ण-२०१९/प्र.क्र.२४७/नवि-३३ ४. वित्त विभाग व विधी व न्याय विभागांचे अभिप्राय :
अ) कंत्राटाच्या किंमतीत करावयाचा बदल हा कंत्राटामध्ये उल्लेख केलेल्या अटी व शर्तीवर अवलंबून असतात. प्रत्येक अटी व शर्ती वेगवगळ्या असतात. वस्तू व सेवा कर प्रणालीच्या पार्श्वभूमीवर कंत्राटाच्या मुल्यांकनासंबंधी पाणी पुरवठा विभागाने उपस्थित केलेल्या मुद्यासंदर्भात वित्त विभागाने परिशिष्ट-अ प्रमाणे स्पष्टीकरण दिले आहे. (परिशिष्ट-अ सोबत जोडले आहे.) त्यानुसार कार्यवाही करावी.
ब) तसेच, पाणी पुरवठा विभागाच्या शासन निर्णयासोबतचे विधी व न्याय विभागाचे अभिप्राय सोबतच्या परिशिष्ट- ब मध्ये दिलेले आहे. या मुद्यांव्यतिरिक्त अन्य प्रकरण उद्भवल्यास अशा प्रकरणी विधी व न्याय विभागाचा सल्ला घेऊन पुढील कार्यवाही करावी. (परिशिष्ट-ब सोबत जोडले आहे.)
५. करपात्र वस्तू/सेवा अथवा दोन्हीसाठी सर्व पुरवठादार / कंत्राटदार यांच्या देयकांच्या प्रदानातून उद्गम कर वजावट (TDS) करणेबाबत:
वित्त विभागाच्या संदर्भ क्रमांक ५ येथील परिपत्रकातील सूचनांनुसार करपात्र वस्तू/सेवा अथवा दोन्हीसाठी सर्व पुरवठादार / कंत्राटदार यांच्या देयकांच्या प्रदानातून चुकता २% उद्गम कर वजावट (TDS) करण्यात यावा.
६. उपरोक्त सूचनांचे पालन करण्याकरीता क्षेत्रीय अधिकाऱ्यांनी संबंधित वस्तू व सेवा कर अधिकाऱ्यांशी समन्वय साधून याबाबत दृढीकरण करून घ्यावे व अंमलबजावणीत काही अडचणी आल्यास त्यांचेही निराकरण करुन घ्यावे.
७. सदर शासन निर्णय, वित्त विभागाने संदर्भ क्र. १, २ व ५ चे शासन निर्णय तसेच, पाणी पुरवठा विभागाने ग्रामीण पाणी पुरवठा योजनांसंदर्भात निर्गमित केलेल्या संदर्भा क्र. ९ येथील दिनांक १५.०२.२०२१ च्या शासन निर्णयानुसार व त्या धर्तीवर निर्गमित करण्यात येत आहे.
# Page 4
# Page 5
# Page 6
# Page 7