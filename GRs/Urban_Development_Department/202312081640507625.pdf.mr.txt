# Page 1
नागपूर शहर महानगरपालिका सेवा (सेवा प्रवेश व सेवांचे वर्गीकरण) नियम, २०२३ ला मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक :- नामपा-१२२३/प्र.क्र.७७/नवि-२६
मादाम कामा मार्ग, हुतात्मा राजगुरु चौक,
४ था मजला, मंत्रालय, मुंबई - ४०० ०३२
दिनांक :- ०८/१२/२०२३
संदर्भ:- १. नागपूर शहर महानगरपालिका सभा ठराव क्र. ३६७, दि.०१.१२.२०१६ २. आयुक्त तथा प्रशासक, नागपूर शहर महानगरपालिका यांचे पत्र दिनांक २५.०१.२३ ३. नागपूर शहर महानगरपालिकासभाठराव क्र. २४२/मनपा/प्रशासन दि.२३.०१.२०२३ ४. नगर विकासविभाग, शासन निर्णय क्रमांक : नामपा-१२२३/प्र.क्र.७१/नवि-२६ दि.१०.०५.२०२३
प्रस्तावना :
नागपूर महानगरपालिका ही “अ” वर्ग महानगरपालिका असून, सदर महानगरपालिकेची स्थापना दि.०२.०३.१९५२ रोजी झालेली आहे. नागपूर महानगरपालिकेचे कार्यक्षेत्र २२७ चौ.कि.मी.आहे व सद्य:स्थितीत नागपूर शहराची लोकसंख्या अंदाजे ३० लाख इतकी आहे.
२. नागपूर महानगरपालिका क्षेत्राच्या नागरीकरणात झालेली वाढ, औद्योगिक क्षेत्र, केंद्र व राज्य शासनाचे महत्वाचे उपक्रम/संस्था/प्रकल्प यामुळे पायाभूत सुविधांवर पडणारा ताण तसेच लोककल्याणकारी व गतिमान प्रशासन म्हणून नागरी स्थानिक संस्थेची भुमिका पार पाडताना नागपूर महानगरपालिकेला आवश्यक असलेली पदे मंजूर करण्यात आली आहेत. यानुसार संदर्भाधीन दि.१०.०५.२०२३ च्या शासन निर्णयान्वये नागपूर महानगरपालिकेच्या एकूण १७,९८१ पदांच्या आकृतीबंधास शासन मान्यता देण्यात आली आहे.याअनुषंगाने संदर्भाधीन पत्र क्र. २ अन्वये आयुक्त तथा प्रशासक, नागपूर महानगरपालिका यांनी या मंजुर पदांचे सेवा प्रवेश नियमास मान्यता मिळण्याबाबत विनंती केली होती. यानुसार महाराष्ट्र महानगरपालिका अधिनियम १९४९ च्या कलम-४५७(३) अन्वये सदर पदांच्या “सेवाप्रवेश नियमास”मान्यता देण्याची बाब शासनाच्या विचाराधीन होती.
शासन निर्णय :
नागपूर शहर महानगरपालिकेने महाराष्ट्र महानगरपालिका अधिनियम १९४९ च्या कलम-४५७(३) अनुसार शासन मान्यतेसाठी सादर केलेल्या “नागपूर महानगरपालिका सेवा (सेवा प्रवेश व सेवांचे वर्गीकरण) नियम, २०२३” नियमास (परिशिष्ट १ ते ३ सह) महाराष्ट्र महानगरपालिका अधिनियम १९४९ च्या कलम ४५४, ४५५, ४५६, ४५७(३) व ४६५ अन्वये शासन मान्यता देण्यात येत आहे.
२. सदर नियमास “नागपूरमहानगरपालिका सेवा (सेवा प्रवेश व सेवांचे वर्गीकरण) नियम, २०२३” संबोधण्यात यावे.
३. सदर नियम शासन राजपत्रात प्रसिध्द झाल्याच्या दिनांकापासून अंमलात येतील.
# Page 2
शासन निर्णय क्रमांकः नामपा-१२२३/प्र.क्र.७७/नवि-२६