# Page 1
राज्यातील नागरी भागातील पाणथळ जागांच्या संरक्षणाकरीता उपग्रह छायाचित्रण तंत्रज्ञानाचा वापर करण्याबाबत.
महाराष्ट्र शासन
नगर विकास विभाग
शासन परिपत्रक क्रमांक : न्यायाप्र -२०१८/प्र.क्र.७५४/नवि-२०
मंत्रालय, मुंबई ४०० ०३२.
दिनांक :- १६ नोव्हेंबर, २०१८.
वाचा:- शासन निर्णय क्र. टिपीएस-१८१५/प्र.क्र.३५९/१५/नवि-१३, दिनांक ०६ मे, २०१६.
प्रस्तावना:
मा. उच्च न्यायालय मुंबई जनहित याचिका क्र. ८७/२०१३ वनशक्ती पब्लीक ट्रस्ट विरुध्द भारत सरकार व इतर प्रकरणी दिलेल्या आदेशाच्या अनुषंगाने राज्यातील नागरी भागातील पाणथळ जागांच्या संरक्षणाकरीता उपग्रह छायाचित्रण तंत्रज्ञानाचा वापर करण्याबाबत सूचना निर्गमित करावयाची बाब शासनाच्या विचाराधीन होती.
शासन परिपत्रक :
अ) नागरी स्थानिक स्वराज्य संस्थांच्या / नियोजन प्राधिकरणे / विशेष नियोजन प्राधिकरणांच्या अखत्यारितील पाणथळ क्षेत्राचे संरक्षण करण्याकरीता क्षेत्र निश्चिती, पर्यवेक्षण, प्रतिबंधात्मक कार्यवाही इत्यादीकरीता उपग्रह छायाचित्रणाचा वापर करण्यासाठी शासन निर्णय दिनांक ०६ मे, २०१६ अन्वये विहित केलेली कार्यपध्दती अनुसरण्यात यावी.
आ) उपग्रह छायाचित्राच्या आधारे पाणथळ क्षेत्रात अतिक्रमणे अथवा त्यास धोका निर्माण करणारी कृती निदर्शनास येताच संबंधिताना नोटीस देणे व त्यासंदर्भात आवश्यक कार्यवाही त्वरीत करावी.
उपरोक्त सूचनानुसार केलेल्या कार्यवाहीचा अहवाल शासनास सादर करावा.
# Page 2