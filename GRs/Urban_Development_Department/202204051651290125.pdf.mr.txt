# Page 1
अमरावती महानगरपालिकेच्या सर्वसाधारण सभेने दि. १८.०९.२०२० रोजी समंत केलेले ठराव क्र.४१ व ४२ अंतिमतः विखंडीत करण्यासाठी महाराष्ट्र महानगरपालिका अधिनियम, १९४९ चे कलम ४५१ (१) अन्वये प्रथमत: निलंबीत करण्याबाबत.
महाराष्ट्र शासन
नगर विकास विभाग
शासन निर्णय क्र. अमपा-२०२०/प्र.क्र.५५/नवि-२६
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक:- ०५ एप्रिल,२०२२
वाचा:- आयुक्त, अमरावती महानगरपालिका यांचे पत्र क्र.जा.क्र./अमनपा/आयुक्त/ससनर/ ४६२/२०२०, दि.२१.१०.२०२०.
प्रस्तावना:
मौजे तारखेडा शिट क्र. ५० भुखंड क्र. ६ या व्यापारी गाळ्यासाठी मंजूरीबाबत अटीनुसार स्वत:कडे गहाणखताद्वारे गहाण ठेवले व विकास शुल्काचा भरणा विकाससकाकडून न झाल्यामुळे सदर २० भूखंडांचा ताबा महानगरपालिकेने दि.१७.०८.२०१० रोजी स्वत:कडे घेतला. महानगरपालिकेने कळविल्यानुसार ७८.४७ लक्ष विकास शुल्काचा भरणा विकासकांनी केल्यामुळे दि.१५.०५.२०२० रोजीच्या रिलिज डीड द्वारे सदर २० भुखंडांचा ताबा महानगरपालिका प्रशासनाने विकासकांकडे परत दिला. याबाबत अमरावती महानगरपालिका सर्वसाधारण सभेमध्ये सदर भूखंडांचा ताबा विकासकाकडे देण्याची कृती अयोग्य असून दि.१५.०५.२०२० रोजीचे रिलिज डीड बेकायदेशीर ठरविले व ते रद्द करण्याकरिता दि.१८.०९.२०२० रोजी ठराव क्र. ४१ व ४२ पारित केले. सदर ठराव महाराष्ट्र महानगरपालिका अधिनियम, १९४९ चे कलम ४५१ (१) अनुसार विखंडीत करण्याचा प्रस्ताव आयुक्त, अमरावती महानगरपालिका यांनी दि.२१.१०.२०२० च्या पत्रान्वये शासनास प्रस्ताव सादर केला आहे.
उपरोक्त नमूद बाबी विचारात घेता अमरावती महानगरपालिकेतील सर्वसाधारण सभेने दि. १८.०९.२०२० रोजी पारित केलेले ठराव क्र. ४१ व ४२ महाराष्ट्र महानगरपालिका अधिनियम,१९४९ चे कलम ४५१ (१) नुसार प्रथमतः निलंबीत करण्याची बाब शासनाच्या विचाराधीन होती.
# Page 2
शासन निर्णय क्रमांकः अमपा-२०२०/प्र.क्र.५५/नवि-२६
शासन निर्णय:
उपरोक्त प्रस्तावणेत नमूद केलेल्या वस्तुस्थितीनुसार अमरावती महानगरपालिकेने मौजे तारखेडा शिट क्र.५० भुखंड क्र. ६ या व्यापारी गाळ्यासाठी मंजूरीबाबत अटीनुसार स्वत:कडे गहाणखताद्वारे गहाण ठेवलेले २० भूखंडांचा ताबा विकासकास परत देणेबाबत केलेली कार्यवाही योग्य असल्याने अमरावती महानगरपालिकेच्या सर्वसाधारण सभेने दि. १८.०९.२०२० रोजी पारित केलेले ठराव क्र. ४१ व ४२ महाराष्ट्र महानगरपालिका अधिनियम, १९४९ चे कलम ४५१ (१) नुसार प्रथमतः निलंबीत करण्यात येत आहेत.
२. सदर ठराव निलंबन प्रकरणी संबंधीतांना अभिवेदन करावयाचे असल्यास सदर निलंबन आदेशाच्या दिनांकापासून ३० दिवसाच्या आत शासनास अभिवेदन सादर करावे, विहित मुदतीत अभिवेदन प्राप्त न झाल्यास या अधिनियमातील कलम ४५१ (३) मधील तरतुदीनुसार पुढील कार्यवाही करण्यात येईल.