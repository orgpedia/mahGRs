# Page 1
श्रीमती पूनम रा. पंडीत, सहायक नगर रचनाकार यांना संचालक, नगर रचना, महाराष्ट्र राज्य, पुणे या कार्यालयातील रचना सहायक या पूर्वीच्या पदाची सेवा जोडून देणेबाबत...
महाराष्ट्र शासन
नगर विकास विभाग,
शासन आदेश क्र.नियुक्ती-१११९/प्र.क्र.२१२/नवि-२७,
मादाम कामा मार्ग, हुतात्मा राजगुरु चौक,
मंत्रालय, चौथा मजला, मुंबई-४०० ०३२.
दिनांक :- ०३ फेब्रुवारी, २०२०.
वाचा : (१) संचालक, नगर रचना, महाराष्ट्र राज्य, पुणे यांचे आदेश क्र.आस्था-र.स.ना.नि./२०१२/ प्रशा-१/४०७९, दि.०२.०७.२०१२.
(२) नगर विकास विभाग, शासन निर्णय क्र.टिपीव्ही-१२१४/७१/प्र.क्र.९/नवि-२७, दि.२१.०८.२०१४.
(३) संचालक, नगर रचना, महाराष्ट्र राज्य, पुणे यांचे आदेश क्र. आस्था/सनर-श्रे-१/ गट-ब/ना.नि./प्रशा-१/४५३७, दि.२२.०८.२०१४.
(४) संचालक, नगर रचना, महाराष्ट्र राज्य, पुणे यांचे ज्ञापनप क्र. आस्था/पुरापं-रस/प्रशा-१/१७१३, दि.२५.०८.२०१४.
(५) संचालक, नगर रचना व मूल्यनिर्धारण विभाग, मध्यवर्ती कार्यालये, पुणे यांचे पत्र जा.क्र.आस्था/पूरापं/सनर/सेवाग्राह्य/प्रशा-१/२४१२/, दि.०८.०५.२०१९.
(६) वित्त विभाग, शासन निर्णय क्र.वेतन-१२८९/प्र.क्र.२/९०/सेवा-३, दि.२३.०३.१९९४.
(७) वित्त विभाग, शासन निर्णय क्र.आप्रयो-१०१२/प्र.क्र.७१/सेवा-३, दि.१९.०१.२०१३.
प्रस्तावना : संचालक, नगर रचना, महाराष्ट्र राज्य, पुणे यांच्या संदर्भाधिन दि.०२.०७.२०१२ रोजीच्या आदेशान्वये श्रीमती पूनम रा. पंडीत यांची रचना सहायक (गट-ब) (अराजपत्रित) या पदावर नियुक्ती करण्यात आली होती. सदर पदावरील नियुक्तीसाठी परिविक्षा कालावधी नव्हता.
०२. तद्नंतर, नगर विकास विभागाच्या संदर्भाधिन दि.२१.०८.२०१४ रोजीच्या शासन निर्णयान्वये श्रीमती पूनम रा. पंडीत यांची महाराष्ट्र लोकसेवा आयोग पुरस्कृत उमेदवार म्हणून नगर रचना व मूल्यनिर्धारण संचालनालयाच्या आस्थापनेवरील सहायक नगर रचनाकार, श्रेणी - १ (गट-ब / राजपत्रित) (वेतनश्रेणी रु.९३००-३४८००+ ग्रेड पे रु.४४००/-)(सातव्या वेतन आयोगानुसार एस-१५ : ४१८०० १३२३००) या पदावर दोन वर्षाच्या परिविक्षाधीन कालावधीकरिता सरळसेवेने नियुक्ती देण्यात आली.
०३. संचालक, नगर रचना, पुणे यांचे ज्ञापन क्र. आस्था/ पूरापं-रचना सहायक/प्रशा-१/१७१३, दि.२५.०८.२०१४ अन्वये श्रीमती पूनम रा.पंडीत यांना नवीन नियुक्तीच्या ठिकाणी रुजू होण्याकरिता दि.२५.०८.२०१४ (म.नं.) रोजी कार्यमुक्त केले व श्रीमती पंडीत ह्या सह संचालक, नगर रचना, अंमलबजावणी कक्ष, पुणे येथे सहायक नगर रचनाकार, श्रेणी-१ पदावर दि.२६.०८.२०१४ (म.पू.) रोजी रुजू झाल्या.
०४. संचालक, नगर रचना, पुणे यांच्या दिनांक ०८.०५.२०१९ रोजीच्या पत्रान्वये श्रीमती पूनम रा.
पंडीत, सहायक नगर रचनाकार यांचा पूर्वीच्या पदावरील सेवा नवीन पदावर ग्राह्य धरुन सुधारित वेतननिश्चिती तसेच पूर्वीच्या शासन सेवेतील सर्व लाभ मिळण्याचा प्रस्ताव शासनास सादर केला आहे.
सदर प्रस्तावाच्या अनुषंगाने श्रीमती पूनम रा. पंडीत यांची पूर्वीच्या पदावरील सेवा नवीन पदावर ग्राह्य
# Page 2
शासन आदेश क्रमांकः नियुक्ती-१११९/प्र.क्र.२१२/नवि-२७,
धरण्याबाबत व त्याअनुषंगाने अनुज्ञेय लाभ मंजूर करण्याची बाब शासनाच्या विचाराधीन होती. याबाबत पुढीलप्रमाणे शासन आदेश देण्यात येत आहेत :
शासन आदेश : श्रीमती पूनम रा. पंडीत, सहायक नगर रचनाकार (उप अभियंता, नगर रचना, अंमलबजावणी कक्ष, पुणे) यांना नगर रचना संचालनालयाच्या आस्थापनेवरील रचना सहायक (गट-ब) (अराजपत्रित) या पदावरील दि.०९.०७.२०१२ ते दि.२५.०८.२०१४ (म.नं.) या कालावधीची सेवा सहायक नगर रचनाकार, श्रेणी-१ (गट-ब / राजपत्रित) या सध्याच्या दि.२६.०८.२०१४ (म.पू.) रोजी पासूनच्या सेवेस जोडून देण्यास शासन मान्यता देण्यात येत आहे.
०२. श्रीमती पूनम रा.पंडीत, सहायक नगर रचनाकार यांची प्रथम नियुक्ती दि.०१.११.२००५ नंतरची असल्याने त्यांना राष्ट्रीय निवृत्ती वेतन योजना (पूर्वीची नवीन “परिभाषित अंशदान निवृत्तीवेतन योजना”) लागू राहील.
०३. श्रीमती पूनम रा.पंडीत, सहायक नगर रचनाकार यांच्या वेतननिश्चितीबाबत वित्त विभाग, शासन निर्णय क्र.वेतन-१२८९/प्र.क्र.२/९०/सेवा-३, दि.२३ मार्च, १९९४ व महाराष्ट्र नागरी सेवा (वेतन) नियम, १९८१ मधील नियम क्र. ११(१)(ए) मधील तरतुदीनुसार कार्यवाही करण्यात यावी.
०४. श्रीमती पूनम रा.पंडीत, सहायक नगर रचनाकार यांची रचना सहायक पदावरील रजा महाराष्ट्र नागरी सेवा (रजा) नियम, १९८१ च्या नियम २१ नुसार नवीन पदावरील रजेच्या हिशोबात जमा करण्यात यावी.
०५. सदरचा शासन आदेश, वित्त विभागाच्या अनौपचारिक संदर्भ क्र.११/उस/सेवा-६, दि.१५.०१.२०२० अन्वये प्राप्त अभिप्रायानुसार निर्गमित करण्यात येत आहे.
# Page 3