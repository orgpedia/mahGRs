# Page 1
केंद्र शासनाच्या "भांडवली गुंतवणुकीसाठी राज्यांना
विशेष सहाय्य” या योजनेंतर्गत नगरपरिषद/
नगरपंचायत/महानगरपालिकांच्या विकास योजना
आराखडयातील विकास कामांना प्रशासकीय मान्यता
देणेबाबत.
महाराष्ट्र शासन
नगर विकास विभाग
शासन निर्णय क्रमांकः [सजआयडा-३२३२४/प्र.क्र.४६/ नाव- ३३२४/४६/१०
मादाम कामा राड ,, हुतात्मा राजगुरु चाक
मंत्रालय, मुंबई-४०० ०३२.
दिनांक : १५ मार्च, २०२४
प्रस्तावना:-
केंद्र शासनाच्या "भांडवली गुंतवणुकीसाठी राज्यांना विशेष सहाय्य” या योजनेंतर्गत केंद्र
शासनाकडून राज्य शासनास निधी प्राप्त होत आहे. या योजनेंतर्गत सन २०२३-२४ या आर्थिक वर्षामध्ये
केंद्र शासनाने दिलेल्या मान्यतेस अनुसरुन विविध नगरपरिषद/ नगरपंचायत/ महानगरपालिका
यांच्या विकास योजना आराखडयातील चालू असलेल्या कामांना निधी उपलब्ध करुन देण्यात आलेला
आहे. सन २०२४-२५ च्या प्रस्तावित निधीतून सदर योजना राबविण्यासाठी विभागीय सहसंचालक,
नगर रचना, कार्यालयाच्या स्तरावरून विहित कार्यपद्धती अवलंबून योजनेंतर्गत प्रकल्पांकरिता
वास्तुविशारद संस्थेची नेमणूक करण्यात आली आहे. सदर वास्तुविशारद संस्थेमार्फत तयार करण्यात
आलेल्या प्रस्तावित विकास कामांच्या नकाशांना संबंधित सहसंचालक, नगर रचना/ सहायक
संचालक, नगर रचना यांचे स्तरावरून मंजुरी देण्यात आली आहे. वास्तुविशारद संस्थेकडून उक्त
प्रकल्पांतर्गतच्या विकास कामांची अंदाजपत्रके तयार करून, त्यांना तांत्रिक मंजुरी मिळण्यासाठीचे
प्रस्ताव, संबंधित आयुक्त/मुख्याधिकारी/प्रशासक, नगरपरिषद/नगरपंचायत/महानगरपालिका यांनी
“सार्वजनिक बांधकाम विभागाचे संबंधित कार्यालय किंवा संचालक, उपवने व उद्याने” यांचेकडे सादर
करुन, अशा विकास कामांच्या अंदाजपत्रकांना, तांत्रिक मंजुरी प्राप्त करुन घेतल्या आहेत. केंद्र
शासनाच्या भांडवली गुंतवणुकीसाठी राज्यांना विशेष सहाय्य योजना-२०२४-२५ या प्रस्तावित
योजनेंतर्गत नगरपरिषद/ नगरपंचायत उरण, खोपोली, कर्जत, पुसद, बार्शीटाकळी, तेल्हारा,
आयुक्त, महानगरपालिका पनवेल यांच्या विकास योजना आराखडयातील कामांना संबंधित
सार्वजनिक बांधकाम विभागाने दिलेल्या तांत्रिक मान्यतेस अनुसरुन प्रशासकीय मान्यता देण्याची बाब
शासनाच्या विचाराधीन होती.
# Page 2
शासन निर्णय :-
केंद्र शासनाच्या “भांडवली गुंतवणुकीसाठी राज्यांना विशेष सहाय्य योजना-२०२४-२५” या प्रस्तावित
योजनेंतर्गत नगरपरिषद/ नगरपंचायत उरण, खोपोली, कर्जत, पुसद, बार्शीटाकळी, तेल्हारा, आयुक्त,
महानगरपालिका पनवेल यांच्या सोबतच्या परिशिष्ट्ट-अ मध्ये नमूद विकास योजना आराखडयातील
रु.२०,५२,३४,१४४/- (अक्षरी वीस कोटी बावन्न लाख चौतीस हजार एकशे चौरेचाळीस फक्त) च्या कामांना
संबंधित सार्वजनिक बांधकाम विभागाने दिलेल्या तांत्रिक मान्यतेस अनुसरुन या शासन निर्णयाद्वारे मंजुरी
देण्यात येत आहे.
०२. सदर योजनेच्या अंमलबजावणीसंदर्भात खालीलप्रमाणे सूचना देण्यात येत आहेत.
अ) प्रकल्प अंमलबजावणी यंत्रणा व अंमलबजावणी संबंधित सूचना:
१)सदर योजनेंतर्गत प्रकल्पांची अंमलबजावणी संबंधित नगरपरिषद/ नगरपंचायत/महानगरपालिका
यांचेमार्फत करण्यात यावे.
२)सदर प्रकल्पांची अंमलबजावणी करताना केंद्र शासनाच्या व राज्य शासनाच्या या संदर्भातील
मार्गदर्शक सूचनांचे पालन करणे अंमलबजावणी यंत्रणेवर बंधनकारक राहील.
३)सदर योजनेंतर्गत प्रकल्पाचे काम इतर कुठल्याही योजनेमधून करण्यात आलेले नाही, याची
खातरजमा करण्याची जबाबदारी संबंधित आयुक्त/मुख्याधिकारी/प्रशासक महानगरपालिका/
नगरपरिषद/ नगरपंचायत यांची राहील. यानुसार कार्यवाही न झाल्यास, संबंधित नागरी स्वराज्य
संस्थेस अशा प्रकल्पासाठी मंजूर केलेला निधी, त्यावरील व्याजासह शासनास परत करणे बंधनकारक
राहील.
४)सदर योजनेंतर्गत प्रकल्पाच्या मूळ किंमतीमध्ये कोणत्याही कारणास्तव वाढ झाल्यास, त्याची संपूर्ण
जबाबदारी संबंधित नागरी स्थानिक स्वराज्य संस्थेची राहील. राज्य शासनामार्फत किंवा केंद्र
शासनाच्या निधीतून त्याकरिता कोणताही वाढीव नियतव्यय उपलब्ध केला जाणार नाही, याची सर्व
संबंधित अंमलबजावणी यंत्रणेकडुन नोंद घेण्यात यावी.
५)सदर निधीमधून मंजूर प्रकल्पांसाठी केंद्र शासनाच्या निधीची द्विरुक्ती होणार नाही याची जबाबदारी
कार्यान्वयन यंत्रणेची राहील.
६)निविदेत नमुद केलेनुसार कामाची प्रगती राखण्यात यावी व निधीच्या उपलब्धतेनुसार देयक अदा
करणेबाबत कार्यवाही करणेची जबाबदारी अंमलबजावणी यंत्रणेची राहील.
७)सदर योजनेंतर्गत उपलब्ध होणारा निधी त्याच उद्दिष्ट्टांसाठी खर्च करण्याची जबाबदारी तसेच कामांची
गुणवत्ता शासनाने वेळोवेळी निर्गमित केलेल्या मानकांप्रमाणे करण्याची जबाबदारी अंमलबजावणी
यंत्रणेची राहील.
# Page 3
८)सदर कामे सुरु करण्यापूर्वीच्या स्थितीचे, काम सुरु असलेल्या विविध टप्प्यावर व काम पूर्ण
झाल्यानंतरच्या स्थितीचे अक्षांश रेखांशसह छायाचित्र (Geotag Photo) काढून ठेवणे व मागणीनुसार
सादर करण्याची जबाबदारी अंमलबजावणी यंत्रणेची राहील.
९)सदर योजनेंतर्गत निधीचा विनियोग विहीत कार्यपद्धतीस अनुसरुन सर्व वित्तीय कायदे व नियमांचे
तसेच विहीत प्रक्रियेचे अवलंबन करुन खर्च करण्यात यावा. याबाबत शासनाकडून वेळोवेळी निर्गमित
करण्यात आलेल्या शासन निर्णयांचे व सूचनांचे पालन करण्याची जबाबदारी अंमलबजावणी यंत्रणेची
राहील.
१०)योजनेंतर्गत प्रकल्पाकरिता निधी खर्च करुन संबंधित आयुक्त/मुख्याधिकारी /प्रशासक
महानगरपालिका/ नगरपरिषद/ नगरपंचायत यांनी विहित प्रपत्रात उपयोगिता प्रमाणपत्र व खर्चाचा
तपशील संचालक, नगर रचना, महाराष्ट्र राज्य, पुणे यांचेकडे वेळोवेळी दिलेल्या सुचननेनुसार
तातडीने सादर करावा. तसेच, त्याची एक प्रत संचालक, नगरपरिषद संचालनालय, नवी मुंबई
यांच्याकडे तातडीने पाठवावी तसेच योजनेंतर्गत गैरव्यवहार/ लेखा आक्षेप, लोकलेखा समिती,
विधीमंडळ कामकाज इ. संदर्भात अंमलबजावणी यंत्रणा जबाबदार राहतील.
११)सदर योजनेंतर्गत प्रकल्पांमुळे निर्माण होणा-या मालमत्तांची नोंद स्थावर मालमत्ता नोंदवहीमध्ये घेणेची
कार्यवाही संबंधित आयुक्त/मुख्याधिकारी/प्रशासक महानगरपालिका/ नगरपरिषद/ नगरपंचायत
यांचेकडून करण्यात यावी.
१२) अंमलबजावणी यंत्रणांनी प्रकल्पाचा लेखा ठेवून महालेखापाल यांना सादर करुन जतन करावा व
उपयोगिता प्रमाणपत्र विहित प्रपत्रात सादर करावीत.
ब) निविदा प्रक्रिया:
१)सदर योजनेंतर्गत प्रकल्पास प्रशासकीय मान्यता मिळाल्यानंतर त्वरीत निविदा काढण्यात येतील.
२)सदर प्रकल्पाची निविदा प्रक्रिया राबविताना या संबंधित यासंदर्भातील शासनाचे प्रचलित नियम /
तरतुदींचे काटेकोर पालन करणे कार्यान्वयन यंत्रणेवर बंधनकारक राहील.
क) कार्यारंभ आदेश:
१)सदर योजनेंतर्गत प्रकल्पास प्रशासकीय मान्यता दिल्यानंतर निविदा प्रक्रिया पूर्ण करण्यात येईल. मात्र
शासनाकडून प्रकल्पाच्या मंजुरीबाबत/निधी उपलब्धतेबाबत कळविल्यानंतरच कार्यादेश देण्याची
कार्यवाही करण्यात येईल.
२) कार्यादेशानंतर त्वरीत विकास कामांचा प्रत्यक्ष आरंभ करणे बंधनकारक राहील. निविदेतील
अटी/शर्तीप्रमाणे प्रकल्पाच्या कालमर्यादेचे पालन करण्याची संपूर्ण जबाबदारी संबंधित
आयुक्त/मुख्याधिकारी/प्रशासक, महानगरपालिका/ नगरपरिषद/ नगरपंचायत यांची राहील.
३)सदर कामे सुरु करण्यापूर्वी प्रकल्पांच्या क्षेत्रात कुठलीही सार्वत्रिक निवडणुक/ पोट निवडणुकीची
आचारसंहिता अंमलात नाही, याची खातरजमा कार्यान्वयीन यंत्रणेकडून करण्यात यावी. तसेच
निवडूण आयोगाने वेळोवेळी निर्गमित केलेल्या सूचनांचे पालन करण्यात यावे.
# Page 4
ड) प्रकल्पांचे त्रयस्थ यंत्रणेकडून तांत्रिक परीक्षण:
सदर योजनेंतर्गत प्रकल्पांचे काम गुणवत्तापूर्ण पद्धतीने व्हावीत व त्यातून टिकाऊ मत्ता निर्माण
व्हाव्यात, यासाठी प्रकल्प अंमलबजावणीच्या विविध टप्प्यांवर महाराष्ट्र सुवर्णजयंती नगरोत्थान
महाभियानांतर्गत शासनाने वेळोवेळी विहित केलेल्या यंत्रणांकडून “त्रयस्थ यंत्रणेकडून तांत्रिक
परीक्षण” (Third Party Technical Audit) संबंधित नागरी स्थानिक स्वराज्य संस्थेने करुन घेणे
बंधनकारक राहील. त्रयस्थ यंत्रणेचा अहवालाची प्रत त्वरीत संचालक, नगर रचना व मुल्यनिर्धारण
विभाग, पुणे, संचालक, नगर परिषद संचालनालय, नवी मुंबई व शासनास सादर करण्यात यावी.
इ) प्रकल्पांची देखभाल व दुरुस्ती:
सदर योजनेंतर्गत प्रकल्पाच्या देखभाल व दुरुस्तीबाबत आवश्यक ते नियोजन संबंधित
कार्यान्वयन यंत्रणेमार्फत करण्यात यावे. जेणेकरुन, सदर प्रकल्पातून होणारी फलनिष्ट्पत्ती ही
शाश्वतपणे उपयोगात राहील. प्रकल्पाच्या देखभाल व दुरुस्तीसाठी या योजनेंतर्गत कोणताही निधी
उपलब्ध होणार नाही. आवश्यक देखभाल दुरुस्ती नागरी स्थानिक स्वराज्य संस्थेच्या निधीतून करणे
बंधनकारक राहील.
फ) अंमबजावणीसंदर्भात अन्य सूचना :-
१) केंद्र शासनाने विहित केल्यानुसार निधीची उपयोगिता प्रमाणपत्रे दाखल करणे आवश्यक असते ही
बाब विचारात घेऊन कामाच्या प्रगतीनुसार निधीचे वितरण करण्यात यावे.
२) केंद्र शासनाच्या व राज्य शासनाच्या वेळोवेळी निर्गमित होणाऱ्या सूचनांना अनुसरुन संबंधित
महानगरपालिका/नगरपरिषद/नगरपंचायत कडून सत्वर कार्यवाही करण्यात यावी.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 5
# Page 6
# Page 7