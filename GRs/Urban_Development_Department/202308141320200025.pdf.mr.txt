# Page 1
लोहा नगरपरिषदेच्या प्रांगणात सामाजिक क्रांतीचे जनक “जगतज्योती महात्मा बसवेश्वर महाराज" यांचा अश्वारुढ पुतळा उभारण्यास (ना-हरकत) परवानगी देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- एमयुएम-२०२३/प्र.क्र.२२८/नवि-१७
मादाम कामा रोड, हुतात्मा राजगुरू चौक
मंत्रालय, मुंबई-४०००३२.
दिनांक :- १४ ऑगस्ट, २०२३
वाचा:- १) सामान्य प्रशासन विभाग, शासन निर्णय क्र. पुतळा-३११६/प्र.क्र.३०८/२९, दि. ०२.०५.२०१७.
२) जिल्हाधिकारी, नांदेड यांचे पत्र क्र. २०२३/नपाप्र/का-१/टे-१ / पुतळा / प्र.क्र.--, दि.०४.०५.२०२३.
३) मुख्याधिकारी, लोहा नगरपरिषद यांचे पत्र क्र.नपलो/५२८/२०२३, दि.१८.०४.२०२३.
प्रस्तावना: सामान्य प्रशासन विभागाच्या दि.०२.०५.२०१७ रोजीच्या शासन निर्णयानुसार राष्ट्र पुरूष /
थोर व्यक्ती यांचा पुतळा उभारण्यासंदर्भात मार्गदर्शक तत्वे विहित केली आहेत. लोहा नगरपरिषद
सर्वसाधारण सभा ठराव क्र. २३८, दि.२०.०५.२०२२ नुसार, “जगतज्योती महात्मा बसवेश्वर महाराज
यांचा अश्वारुढ पुतळा”, नगरपरिषद हद्दीमध्ये महापुरुषांचे पुतळे उभारण्यासाठी स्थापित करण्यात
आलेल्या “रयतेचे राजे छत्रपती शिवाजी महाराज” या सेवाभावी संस्थेमार्फत उभारण्यास सर्वानुमते
मान्यता देण्यात आली. मुख्याधिकारी, लोहा नगरपरिषद हे सदर सेवाभावी संस्थेचे पदसिद्ध सचिव आहेत.
शासनाव्दारे निश्चित निकष आणि धोरणांनुसार “जगतज्योती महात्मा बसवेश्वर महाराज” यांचा अश्वारुढ पुतळा पुतळा उभारणीचे काम रयतेचे राजे छत्रपती शिवाजी महाराज सेवाभावी
संस्थेमार्फत करण्यात येणार आहे. त्याकरिता आवश्यक निधी नगरपरिषद स्व-निधीमधून उपलब्ध
करुन देणार आहे. सदर पुतळा नगरपरिषद मालमत्ता क्र. ५०० या लोहा नगरपरिषदेच्या मालकीच्या जागेवर उभारण्यात येणार आहे. या जागेची लांबी पुर्व-पश्चिम २५.०० फुट, रुंदी दक्षिण-उत्तर २५.०० फुट असून एकूण क्षेत्र ६२५.०० चौ. फुट इतके आहे.
२. शासन निर्णय, दि.०२.०५.२०१७ अन्वये पुतळे उभारण्यासंबंधीची मार्गदर्शक तत्वे व
त्यानुषंगाने प्रस्तावासोबतची संबंधित कागदपत्रे तपासून पुतळा उभारण्यासाठी मान्यता देण्याचे
अधिकार जिल्हाधिकारी यांच्या अध्यक्षतेखालील गठीत केलेल्या पुतळा समितीला आहेत.
# Page 2
शासन निर्णय क्रमांकः एमयुएम-२०२३/प्र.क्र.२२८/नवि-१७ ३. लोहा नगरपरिषद प्रांगणात जगतज्योती महात्मा बसवेश्वर महाराज यांचा अश्वारुढ पुतळा उभारण्याकरीता सादर केलेल्या प्रस्तावासोबत संस्था नोंदणी प्रमाणपत्र, मोजणी नकाशा, मालमत्ता
पत्रक, भुमी अभिलेख विभागाचे जागा मालकी अभिलेख-आखीव पत्रिका, नमुना ४७ चा उतारा, नगरपरिषद ठरावाची प्रत इत्यादी कागदपत्रे तसेच पोलीस अधिक्षक, नांदेड; संचालक, कला
संचालनालय, मुंबई; भारत संचार निगम लिमिटेड, नांदेड; महाराष्ट्र राज्य विद्युत वितरण कंपनी
मर्यादित, नांदेड; नगररचना व मुल्यनिर्धारण विभाग, नांदेड; कार्यकारी अभियंता, सार्वजनिक
बांधकाम विभाग, नांदेड आणि भारतीय राष्ट्रीय राजमार्ग प्राधिकरण, नांदेड या कार्यालयांची ना
हरकत प्रमाणपत्र सादर केली आहेत. तसेच सदर अश्वारुढ पुतळा उभारण्याबाबत चबुतऱ्याच्या
आराखड्यास मुख्य वास्तुशास्त्रज्ञ, महाराष्ट्र राज्य, सार्वजनिक बांधकाम विभाग, मुंबई यांनी दि.१९.०७.२०२३ रोजीच्या पत्रान्वये मान्यता दिली आहे.
४. शासन निर्णय दि.०२.०५.२०१७ मधील मार्गदर्शक तत्वे अ.क्र. ७ नुसार शासकीय/
निमशासकीय/स्थानिक स्वराज्य संस्थेच्या कार्यालय परिसरात पुतळा उभारण्यासाठी संबंधित मंत्रालयीन प्रशासकीय विभागाची (ना-हरकत ) परवानगी आवश्यक आहे.
त्यानुसार लोहा नगरपरिषदेच्या हद्दीमध्ये महापुरुषांचे पुतळे उभारण्यासाठी स्थापित करण्यात आलेल्या रयतेचे राजे छत्रपती शिवाजी महाराज सेवाभावी संस्थेमार्फत “जगतज्योती
महात्मा बसवेश्वर महाराज यांचा अश्वारुढ पुतळा, लोहा नगरपरिषदेच्या प्रांगणात नगरपरिषद
मालमत्ता क्र. ५०० या नगरपरिषदेच्या मालकीच्या जागेवर उभारण्यास (ना-हरकत) परवानगी देण्याचा प्रस्ताव विभागाच्या विचाराधीन होता.
शासन निर्णय:
लोहा नगरपरिषदेच्या हद्दीमध्ये महापुरुषांचे पुतळे उभारण्यासाठी स्थापित करण्यात आलेल्या रयतेचे राजे छत्रपती शिवाजी महाराज सेवाभावी संस्थेमार्फत “जगतज्योती महात्मा
बसवेश्वर महाराज” यांचा अश्वारुढ पुतळा, लोहा नगरपरिषदेच्या प्रांगणात नगरपरिषद मालमत्ता
क्र.५०० या नगरपरिषदेच्या मालकीच्या जागेवर उभारण्यास खालील अटी व शर्तीच्या अधीन राहून (ना-हरकत) परवानगी देण्यात येत आहे.
(अ) या प्रकरणी ज्या शासकीय/निमशासकीय / स्थानिक स्वराज्य संस्थेच्या कार्यालयांनी
प्रस्तावास ना-हरकत देताना ज्या अटी व शर्ती बंधनकारक केलेल्या आहेत, अशा सर्व अटींचे
पालन/अंमलबजावणी करणे जिल्हाधिकारी, नांदेड व मुख्याधिकारी, लोहा नगरपरिषद यांना बंधनकारक राहील.
(ब) सामान्य प्रशासन विभागाच्या दि.०२.०५.२०१७ रोजीच्या शासन निर्णयातील मार्गदर्शक
तत्त्वांचे काटेकोरपणे पालन करणे जिल्हाधिकारी, नांदेड व मुख्याधिकारी, लोहा नगरपरिषद यांना बंधनकारक राहील.
पृष्ठ ३ पैकी २
# Page 3
शासन निर्णय क्रमांकः एमयुएम-२०२३/प्र.क्र.२२८/नवि-१७
(क) “जगतज्योती महात्मा बसवेश्वर महाराज” यांच्या अश्वारुढ पुतळ्याची देखभाल, दुरुस्तीची
जबाबदारी लोहा नगरपरिषदेची असेल. त्यासाठी खर्चाच्या अनुषंगाने शासनाकडे निधीची मागणी करता येणार नाही.