# Page 1
नाशिक म्युनिसिपल स्मार्ट सिटी डेव्हलपमेंट कॉर्पोरेशन लि. यांच्या संचालक मंडळाच्या राज्य शासन नामनिर्देशित संचालक व अध्यक्ष पदावरील बदलासंदर्भात.
महाराष्ट्र शासन
नगर विकास विभाग
शासन निर्णय क्रमांक :- स्मार्टसि-२०२०/प्र.क्र.२०७/नवि-३३
मंत्रालय, मुंबई - ४०० ०३२.
दिनांक :- २० डिसेंबर, २०२१
वाचा :
१. शासन निर्णय, नगर विकास विभाग क्र: स्मार्टसि-२०१५/प्र.क्र.२२१/नवि-३३, दिनांक २१ ऑगस्ट, २०१५.
२. शासन निर्णय, नगर विकास विभाग क्र: स्मार्टसि -२०१६/अनौस-५८/प्र.क्र.२६१/नवि-२३, दिनांक १८ जून, २०१६.
प्रस्तावना :
संदर्भ क्र. १ नुसार केंद्र शासनाच्या स्मार्ट सिटी अभियानांतर्गत स्मार्ट सिटी चॅलेंज करिता निवडण्यात आलेल्या १० संभाव्य स्मार्ट शहरांकरिता शासन स्तरावरील वरिष्ठ प्रशासकीय अधिकाऱ्यांची नियुक्ती संबंधित शहरांचे मार्गदर्शक (Mentor) म्हणून करण्यात आली आहे. संदर्भ क्र. २ येथील शासन निर्णयान्वये नाशिक म्युनिसिपल स्मार्ट सिटी डेव्हलपमेंट कॉर्पोरेशन लि. यांच्या रचनेस मान्यता देण्यात आलेली आहे. नाशिक म्युनिसिपल स्मार्ट सिटी डेव्हलपमेंट कॉर्पोरेशन लि. संचालक मंडळाचे अध्यक्ष श्री. सीताराम कुंटे हे शासन सेवेतून सेवानिवृत्त झाल्यामुळे त्यांच्याऐवजी इतर वरिष्ठ प्रशासकीय अधिकाऱ्याचे नामनिर्देशन नाशिक म्युनिसिपल स्मार्ट सिटी डेव्हलपमेंट कॉर्पोरेशन लिमिटेडच्या संचालक मंडळावर करणे व त्यांची नियुक्ती अध्यक्ष, नाशिक म्युनिसिपल स्मार्ट सिटी डेव्हलपमेंट कॉर्पोरेशन लिमिटेड या पदावर करण्याचा प्रस्ताव शासनाच्या विचाराधीन होता.
शासन निर्णय:
नाशिक म्युनिसिपल स्मार्ट सिटी डेव्हलपमेंट कॉर्पोरेशन लिमिटेडच्या संचालक मंडळावर राज्य शासन नामनिर्देशित संचालक श्री. सीताराम कुंटे, (सेवानिवृत्त भाप्रसे) यांच्या ऐवजी श्री. आनंद लिमये, भाप्रसे, अपर मुख्य सचिव (अपिल व सुरक्षा), गृह विभाग यांचे नामनिर्देशन करण्यात येत आहे.
०२. तसेच, नाशिक म्युनिसिपल स्मार्ट सिटी डेव्हलपमेंट कॉर्पोरेशन लिमिटेडच्या अध्यक्षपदी श्री. सीताराम कुंटे, (सेवानिवृत्त भाप्रसे) यांच्या ऐवजी श्री. आनंद लिमये, भाप्रसे, अपर मुख्य सचिव (अपिल व सुरक्षा), गृह विभाग यांची नियुक्ती करण्यात येत आहे.
०३. मुख्य कार्यकारी अधिकारी, नाशिक म्युनिसिपल स्मार्ट सिटी डेव्हलपमेंट कॉर्पोरेशन लिमिटेड यांनी उक्त बदल सर्व अभिलेखांमध्ये तातडीने करावे.
# Page 2
शासन निर्णय क्रमांकः स्मार्टसि-२०२०/प्र.क्र.२०७/नवि-३३