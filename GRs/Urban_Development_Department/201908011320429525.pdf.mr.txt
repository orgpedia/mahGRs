# Page 1
अग्निसुरक्षेसंदर्भात अस्तित्वातील अधिनियम / नियम यामध्ये कालानुरुप उपाययोजना/ शिफारसी सादर करण्यासंदर्भात “कार्यगट" निर्माण करणेबाबत.
महाराष्ट्र शासन
नगर विकास विभाग
शासन निर्णय क्र. एमसीओ-२०१९/प्र.क्र.११६/नवि-१४,
मंत्रालय, मुख्य इमारत (४ था मजला),
हुतात्मा राजगुरू चौक, मादाम कामा रोड,
मुंबई ४०० ०३२.
दिनांक : २० जुलै, २०१९
प्रस्तावना :
महाराष्ट्र राज्यात दरवर्षी आगीच्या मोठ्या प्रमाणात घटना घडत आहेत, यामुळे राज्यातील मानवी, वित्त,
संपत्तीची मोठ्या प्रमाणात हानी होत आहे. यातील बऱ्याचश्या घटना ह्या मानवी चुका तसेच संबंधीत अधिनियमात
असलेल्या विविध त्रुट्यांमुळे घडत असल्याचे, ह्या संदर्भात, या क्षेत्रातील विविध तज्ञांनी केलेल्या निरीक्षणात/
अभ्यासात आढळून आलेले आहे. यासाठी “अग्निसुरक्षेसंदर्भात करावयाच्या विविध उपाययोजनातंर्गत” कांही उपाय
सुचविले असून, त्याअंतर्गत अधिनियमातही कांही सुधारणा करणे आवश्यक असल्याने, अशा सुधारणा/शिफारसी
सुचविण्यासाठी शासनस्तरावर एक “कार्यगट” निर्माण तयार करण्याची बाब शासनाच्या विचाराधीन होती.
शासन निर्णय :
उपरोक्त अनुषंगाने खालीलप्रमाणे एक “कार्यगट” निर्माण करण्याचा निर्णय शासनाने घेतला आहे.:
(अ) कार्यगट खालीलप्रमाणे असेल:
(१) संचालक, सी.एस.जी., अखिल भारतीय स्थानिक स्वराज्य संस्था, मुंबई. अध्यक्ष (२) सल्लागार, सेंटर फॉर सेफ्टी इंजिनिअरींग, आय.आय.टी., गांधीनगर. सदस्य (३) सर्व्हेअर आणि लॉस अॅसेसॉर सदस्य (४) सह सचिव, नगर विकास विभाग, मंत्रालय, मुंबई सदस्य (५) मुख्य अग्निशमन अधिकारी आणि संचालक, स्टेट फायर सर्व्हीस सदस्य
(ब) सदर “कार्यगट” पुढील ०३ महिन्यात सर्वांगीण दृष्टीने अभ्यास करुन, शासनास शिफारसींचा अहवाल सादर करील.
(क) यासाठी अध्यक्ष अथवा सदस्य यांना कोणतेही मानधन मिळणार नाही.
# Page 2
शासन निर्णय क्रमांकः एमसीओ-२०१९/प्र.क्र.११६/नवि-१४