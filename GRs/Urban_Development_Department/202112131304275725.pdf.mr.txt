# Page 1
अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र अवैध ठरल्याने, सेवा समाप्त केलेल्या मुख्याधिकारी गट-ब संवर्गातील उमेदवाराकरिता निर्माण केलेल्या अधिसंख्य पदास मुदतवाढ देण्याबाबत.
महाराष्ट्र शासन
नगर विकास विभाग
शासन निर्णय क्र.एमसीओ-२०२०/प्र.क्र.१३/नवि-१४,
मंत्रालय, मुख्य इमारत (४ था मजला),
हुतात्मा राजगुरू चौक, मादाम कामा रोड,
मुंबई ४०० ०३२.
दिनांक १३ डिसेंबर, २०२१.
संदर्भ:- १. सामान्य प्रशासन विभाग, शासन निर्णय क्र.बीसीसी-२०१८/प्र.क्र.३०८/१६-ब, दि.२१.१२.२०१९.
२. नगर विकास विभाग, शासन निर्णय क्र.एमसीओ-२०२०/प्र.क्र.१३/नवि-१४, दि.१४.०२.२०२०.
३. सामान्य प्रशासन विभाग, शासन निर्णय क्र.बीसीसी-२०१८/प्र.क्र.३०८/१६-ब, दि.२७.११.२०२०.
४. नगर विकास विभाग, शासन निर्णय क्र. एमसीओ-२०२०/प्र.क्र.१३/नवि-१४, दि.१३.०१.२०२१.
५. सामान्य प्रशासन विभाग, शासन निर्णय क्र. बीसीसी-२०१८/प्र.क्र.३०८/१६-ब, दि.२८.१०.२०२१.
६. नगर विकास विभाग, शासन निर्णय क्र.एमसीओ-२०२०/प्र.क्र.१३/नवि-१४, दि.१३.१२.२०२१.
प्रस्तावना: सामान्य प्रशासन विभागाच्या संदर्भ क्र.१ येथील शासन निर्णयान्वये अनुसूचित जमाती प्रवर्गातून नियुक्त झालेल्या तथापि, जात प्रमाणपत्र सादर करु न शकलेल्या अथवा अवैध ठरल्याने सेवा समाप्त केलेल्या अधिकारी/ कर्मचाऱ्यांसाठी अधिसंख्य पदे निर्माण करणे, तसेच अनुषंगिक कार्यवाही करण्याबाबतची कार्यपध्दती विहीत करण्यात आलेली आहे. त्यानुसार, नगर विकास विभागांतर्गत जात वैधता प्रमाणपत्र अवैध ठरल्याने, सेवा समाप्त केलेल्या मुख्याधिकारी गट-ब संवर्गातील उमेदवारासाठी संदर्भ क्र. २ अन्वये अधिसंख्य पद निर्माण करण्यात आले होते. तसेच, संदर्भ क्र.३ येथील शासन निर्णयाच्या अनुषंगाने संदर्भ क्र.४ अन्वये सदर अधिसंख्य पदास मुदतवाढ देण्यात आली होती. आता, संदर्भ क्र. ५ अन्वये अशा अधिसंख्य पदांवर केलेल्या नियुक्त्यांना पुढील ११ महिने किंवा ते सेवेत राहीले असते तर, ज्या दिनांकास सेवानिवृत्त झाले असते त्या दिनांकापर्यंत किंवा अभ्यास गटाच्या शिफारशी शासनास प्राप्त होऊन शासनाचा अंतिम निर्णय होईपर्यंत यापैकी जे आधी घडेल तोपर्यंतच्या कालावधीसाठी मुदतवाढ देण्याचा निर्णय घेण्यात आला आहे. तद्नुसार संदर्भ क्र.२ अन्वये निर्माण केलेल्या अधिसंख्य पदास मुदतवाढ देण्याची बाब शासनाच्या विचाराधीन होती.
शासन निर्णय: अनुसूचित जमातीचे जात प्रमाणपत्र अवैध ठरल्याने सेवा समाप्त केलेल्या अधिकाऱ्यास संदर्भिय शासन निर्णयातील तरतूदीनुसार तात्पुरती पुनर्नियुक्ती देण्यासाठी मुख्याधिकारी गट-ब संवर्गात निर्माण केलेल्या १ अधिसंख्य पदास, पुढील ११ महिने किंवा संबंधित अधिकारी सेवेत राहीले असते तर, ज्या दिनांकास सेवानिवृत्त झाले असते त्या दिनांकापर्यंत किंवा अभ्यास गटाच्या शिफारशी शासनास प्राप्त होऊन शासनाचा अंतिम निर्णय होईपर्यंत यापैकी जे आधी घडेल तोपर्यंतच्या कालावधीसाठी मुदतवाढ देण्यात येत आहे.
# Page 2
शासन निर्णय क्रमांकः एमसीओ-२०२०/प्र.क्र.१३/नवि-१४,
२. मुख्याधिकारी गट-ब संवर्गातील मुदतवाढ दिलेल्या १ अधिसंख्य पदाच्या वेतनावर येणारा खर्च या विभागाच्या “मागणी क्र. एफ-२, मुख्य लेखाशिर्ष २२१७, नगर विकास विभाग, ८० सर्वसाधारण, ००१ संचालन व प्रशासन (००) (०१) संचालक, नगर परिषद प्रशासन (२२१७००४७)” या लेखाशीर्षाखाली खर्ची टाकण्यात यावा आणि संबंधित वित्तीय वर्षासाठीच्या मंजूर अनुदानातून भागविण्यात यावा.
३. हा शासन निर्णय सामान्य प्रशासन विभाग शासन निर्णय क्र.बीसीसी-२०१८/प्र.क्र.३०८/१६-ब, दि.२१.१२.२०१९, शासन निर्णय क्र. बीसीसी-२०१८/प्र.क्र.३०८/१६-ब, दि.२७.११.२०२० व शासन निर्णय क्र.बीसीसी-२०१८/प्र.क्र.३०८/१६-ब, दि.२८.१०.२०११ च्या शासन निर्णयातील तरतूदीनुसार निर्गमित करण्यात येत आहे.