# Page 1
नगर रचना संचालनालयातील गट-अ व गट-ब (राजपत्रित) संवर्गातील अधिकाऱ्यांच्या पदस्थापना / बदल्या इत्यादींकरीता नगरी सेवा मंडळ-१ स्थापन करण्याबाबत.
महाराष्ट्र शासन
नगर विकास विभाग
शासन शुध्दीपत्रक क्रमांक :- टिपीव्ही-२४१४/प्र.क्र.३१/नवि-२७
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक :- २३ ऑक्टोबर, २०२०
संदर्भ:- १) सामान्य प्रशासन विभाग, शासन निर्णय क्र. एसआरव्ही-२०१४/प्र.क्र.२६/कार्यासन-१२, दि.३१.०१.२०१४ २) शासन निर्णय समक्रमांक दि.२२.०४.२०१४ व दि.१३.०७.२०२०.
३) नगर विकास विभाग, शासन निर्णय क्र.टिपीव्ही-२४१४/प्र.क्र.१८०/२०१४/नवि-२७, दि.३०.१२.२०१४.
शुध्दीपत्रकः संदर्भीय क्र.१ येथील शासन निर्णयातील तरतूदीनुसार संदर्भीय क्र. २ येथील दि.१३.०७.२०२० रोजीच्या शासन निर्णयान्वये नगर रचना व मूल्यनिर्धारण संचालनालयाच्या आस्थापनेवरील गट-अ व गट-ब (राजपत्रित) अधिकाऱ्यांच्या बदल्या/ पदस्थापना करण्याकरीता सक्षम प्राधिकाऱ्यास शिफारस करण्याकरीता पुढीलप्रमाणे नागरी सेवा मंडळ-१ ची स्थापना करण्यात आली आहे.
२. आता प्रशासकीय कारणास्तव उपरोक्त संदर्भीय क्र.२ येथील दि.१३.०७.२०२० रोजीच्या निर्णयान्वये नगर रचना व मूल्यनिर्धारण संचालनालयाच्या आस्थापनेवरील गट-अ व गट-ब (राजपत्रित) अधिकाऱ्यांच्या बदल्या/ पदस्थापना करण्याकरीता सक्षम प्राधिकाऱ्यास शिफारस करण्याकरीता स्थापन करण्यात आलेल्या नागरी सेवा मंडळ–१ मध्ये सह सचिव / उप सचिव, आदिवासी विकास विभाग, मंत्रालय, मुंबई या ऐवजी संचालक, नगर रचना आणि मूल्य निर्धारण संचालनालय, पुणे यांचा सदस्य म्हणून समावेश करण्यात येत आहे. तसेच, संदर्भीय क्र.३ येथील दि. ३०.१२.२०१४ मधील शासन निर्णयातील तरतूदी यापुढीही लागू राहतील.
# Page 2