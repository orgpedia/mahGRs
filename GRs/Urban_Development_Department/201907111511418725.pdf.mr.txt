# Page 1
नवनिर्मित नगरपरिषदा / नगरपंचायतींमध्ये संबंधित तत्कालीन ग्रामपंचायतींच्या कर्मचाऱ्यांच्या समावेशनासाठी विहीत अटी व कार्यपध्दती मध्ये सुधारणा करण्याबाबत.
महाराष्ट्र शासन
नगर विकास विभाग
शासन निर्णय क्र.एमसीओ-२०१७/प्र.क्र.२२/नवि-१४
मंत्रालय (मुख्य इमारत), ४ था मजला,
मादाम कामा मार्ग, हुतात्मा राजगुरू चौक,
मुंबई ४०० ०३२
दि. ११ जुलै, २०१९
संदर्भ :- १. नगर विकास विभाग, शासन निर्णय क्र. एमसीओ-२०१५/प्र.क्र.१३९/नवि-१४, दि.१९.०१.२०१७.
२. नगर विकास विभाग, शासन निर्णय क्र. एमसीओ-२०१७/प्र.क्र.२२/नवि-१४,दि.३०.११.२०१७.
३. नगर विकास विभाग, शासन निर्णय क्र.एमसीओ-२०१७/प्र.क्र.२२/नवि-१४,दि.२०.०८.२०१८.
४. नगरपरिषद प्रशासन संचालनालय यांचे क्र.नपप्रसं/२०१९/कक्ष-४/१६३२, दि.०२.०५.२०१९ चा प्रस्ताव.
प्रस्तावना: राज्यातील नवनिर्मित नगरपरिषदा / नगरपंचायतींमध्ये कार्यरत तत्कालीन ग्रामपंचायत कर्मचाऱ्यांचे समावेशन करण्याबाबतचे धोरण संदर्भाधीन क्र.१ येथील दि.१९.०१.२०१७ च्या शासन निर्णयान्वये विहित करण्यात आले आहे. नगरपरिषद प्रशासन संचालनालयाने दि.०७.०२.२०१७ च्या आदेशान्वये समावेशनासाठी अर्हता निश्चित केली होती. तथापि, त्यानुसार समावेशन करण्यात येणाऱ्या अडचणीसंदर्भाम कर्मचारी संघटनांनी वारंवार निवेदने दिली. या संदर्भात क्षेत्रिय स्तरावरुन प्राप्त झालेला अहवाल विचारात घेऊन, समावेशनाची सुधारित कार्यपध्दती दि. ३०.११.२०१७ च्या शासन निर्णयान्वये विहित करण्यात आली. तसेच, दि.३०.०८.२०१८ च्या शासन निर्णयान्वये त्यामध्ये आणखी सुधारणा करण्यात आली आहे.
२. संचालनालयामार्फत विहीत केलेली अर्हता पूर्ण होत नसल्याने, अद्याप समावेशन होऊ न शकलेल्या उर्वरित कर्मचाऱ्यांचे समावेशन करण्याच्या दृष्टीने, तत्कालीन ग्रामपंचायतींमधील अधिकाधिक पात्र कर्मचाऱ्यांचे नगरपरिषदा/नगरपंचायतींमध्ये समावेशन करण्याचे शासनाचे धोरण, संबंधित कर्मचारी अनेक वर्ष त्याच पदांवर संबंधित जबाबदाऱ्या हाताळत असण्याची बाब विचारात घेऊन, संचालनालयाने समावेशनासाठी अर्हता सुधारणेबाबतचा प्रस्ताव सं.क्र.४ अन्वये सादर केला होता. तद्नुषंगाने, नवनिर्मित नगरपरिषदा / नगरपंचायतींमध्ये तत्कालीन ग्रामपंचायतींच्या कर्मचाऱ्यांच्या समावेशना संदर्भातील विहीत अर्हता व कार्यपध्दती याबाबत आणखी सुधारणा करण्याची बाब शासनाच्या विचाराधीन होती. त्या अनुषंगाने, आता खालीलप्रमाणे निर्णय घेण्यात येत आहेत.
शासन निर्णयः - नवनिर्मित नगरपरिषदा / नगरपंचायतींमधील कार्यरत तत्कालीन ग्रामपंचायत कर्मचाऱ्यांच्या समावेशनासंदर्भात नगरपरिषद प्रशासन संचालनालयाने सादर केलेल्या प्रस्तावानुसार शासनाचे धोरण, संबंधित कर्मचाऱ्यांचा त्याच पदांवर झालेल्या दिर्घ सेवा कालावधी याबाबी विचारात घेऊन, विहीत अर्हतेत खालीलप्रमाणे सुधारणा करण्यात येत आहे:
# Page 2
शासन निर्णय क्रमांकः एमसीओ-२०१७/प्र.क्र.२२/नवि-१४
(अ) पंप ऑपरेटर/विजतंत्री / जोडारी / तारंतत्री / वायरमन / गाळणी चालक: उपरोक्त पदांवर कार्यरत तत्कालीन ग्रामपंचायत कर्मचाऱ्यांच्या समावेशनासाठी खालील सुधारित अर्हता लागू राहील: १. संबंधित कर्मचाऱ्याची सदर पदावर ५ वर्षे सेवा पूर्ण झालेली असावी.
२. संबंधित कर्मचारी माध्यमिक शालांत परिक्षा उत्तीर्ण असणे आवश्यक आहे.
३. महाराष्ट्र पर्यावरण अभियांत्रिकी प्रशिक्षण आणि संशोधन संस्था, (मित्रा) नाशिक या संस्थेत संबंधित पदाबाबतचे ३ महिन्यांचे तांत्रिक प्रशिक्षण पूर्ण करुन समावेशन करण्यात यावे.
(ब) मुकादम : उपरोक्त पदांवर कार्यरत तत्कालीन ग्रामपंचायत कर्मचाऱ्यांच्या समावेशनासाठी खालील सुधारित अर्हता लागू राहील: १. संबंधित कर्मचाऱ्यांची सफाई कर्मचारी संवर्गात किमान ७ वर्षे सेवा पूर्ण झालेली असावी.
२. संबंधित कर्मचारी ७ वी उत्तीर्ण असणे आवश्यक आहे. तसेच, मराठी भाषेचे ज्ञान असावे.
३. उपरोक्त अर्हता पूर्ण करणाऱ्या सफाई कर्मचाऱ्यातील सेवाज्येष्ठ कर्मचाऱ्यांची पदोन्नतीने अथवा अन्य नवनिर्मित नगरपरिषदा/ नगरपंचायतींमध्ये समावेशन करावे.
२. उपरोक्तप्रमाणे सुधारित अर्हता पूर्ण करणाऱ्या कर्मचाऱ्यांची निवड ज्येष्ठतेच्या क्रमाने व अन्य निकषानुसार पदांची उपलब्धता विचारात घेऊन, नगरपरिषद प्रशासन संचालनालयामार्फत करण्यात यावी.
३. नगरपरिषद प्रशासन संचालनालयाने उपरोक्त प्रमाणे समावेशनाच्या दृष्टीने, महाराष्ट्र पर्यावरण अभियांत्रिकी प्रशिक्षण आणि संशोधन संस्था, (मित्रा) नाशिक या संस्थेत ३ महिन्यांचे तांत्रिक प्रशिक्षण आराखडा निश्चितीबाबतची कार्यवाही करावी.
४. संबंधित कर्मचाऱ्यांचे महाराष्ट्र पर्यावरण अभियांत्रिकी प्रशिक्षण आणि संशोधन संस्था, (मित्रा) नाशिक येथील ३ महिन्यांचे प्रशिक्षण पूर्ण झाल्याचे प्रमाणपत्र प्राप्त झाल्यानंतर उपलब्ध रिक्त पदांवर तसेच, शासन धोरणानुसार जिल्ह्यातील अन्य रिक्त पदांवर संबंधित कर्मचाऱ्यांचे समावेशन करण्यात यावे.
५. उपरोक्त बाबींव्यतिरिक्त अन्य बाबींसाठी यापूर्वी संबंधित नगरपरिषद / नगरपंचायतींचे आकृतीबंध निश्चित करताना निर्गमित केलेल्या संबंधित शासन निर्णयाप्रमाणे व नगर विकास विभाग, शासन निर्णय क्र.एमसीओ-२०१५/प्र.क्र.१३९/नवि-१४, दि.१९.०१.२०१७, दि.३०.११.२०१७ तसेच, संचालनालयाच्या दि.०७.०२.२०१७ अन्वये विहीत केलेल्या अन्य अटी / निकष / कार्यपध्दती लागू असतील.
# Page 3