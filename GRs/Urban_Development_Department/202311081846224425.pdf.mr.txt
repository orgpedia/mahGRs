# Page 1
श्री क्षेत्र परळी वैजनाथ ज्योतिर्लिंग, जि. बीड या तीर्थक्षेत्र विकासाच्या रु.२८६.६८ कोटी इतक्या किंमतीच्या आराखड्यास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : एमयुएम-२०२३/प्र.क्र. २७६/नवि-१७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक: ०८ नोव्हेंबर, २०२३
वाचा :-१) शासन निर्णय, नियोजन विभाग, क्र. तीक्षेवि-२०१५/प्र.क्र.६/का.-१४४४, दि.०४.०६.२०१५.
२) शासन निर्णय, नियोजन विभाग, क्र. तीक्षेवि-२०१५/प्र.क्र.६/का.-१४४४, दि.१९.०७.२०१६.
३) शासन निर्णय, नगर विकास विभाग, क्र. एमयुएम-२०१९/प्र.क्र.३४३/नवि-१७, दि.१५.०१.२०१९.
४) शासन शुध्दीपत्रक, नगर विकास विभाग, क्र. एमयुएम-२०१९/प्र.क्र.३४३/नवि-१७, दि.१०.०२.२०२०.
५) जिल्हाधिकारी, बीड यांचे पत्र क्र. २०२३ / जिबी/डेस्क- १/एमयुएन/परळी तिर्थक्षेत्र, दि.२६.०५.२०२३.
प्रस्तावना :
श्री क्षेत्र परळी वैजनाथ ज्योतिर्लिंग, जि.बीड या रु. १३३.५८ कोटी इतक्या किंमतीच्या तीर्थक्षेत्र विकास आराखड्यास दि.१५.०१.२०१९ रोजीच्या शासन निर्णयान्वये प्रशासकीय मान्यता देण्यात आली होती. सदर आराखड्यातील कामांची किंमत सार्वजनिक बांधकाम विभागाच्या सन २०१६-१७ च्या
दरसूचीवर आधारीत होती. या आराखड्यापैकी रु.१० कोटी इतक्या किंमतीचे धर्मशाळेचे बांधकाम पुर्ण करण्यात आले आहे. तथापि, इतर कामांमध्ये प्रगती झाली नाही.
२. या पार्श्वभूमीवर मंजूर आराखड्यामध्ये काही महत्त्वाच्या कामांचा समावेश करुन, प्रचलित दरसूचीवर आधारीत रु.२८६.६८ कोटी किंमतीच्या सुधारीत तिर्थक्षेत्र विकास आराखड्यास संदर्भाधीन शासन निर्णय क्र.१, दि.०४.०६.२०१५ अन्वये निश्चित केलेल्या कार्यपद्धतीनुसार जिल्हाधिकारी यांच्या अध्यक्षतेखाली जिल्हास्तरीय कार्यकारी समिती आणि मा. पालकमंत्री यांचे अध्यक्षतेखाली जिल्हास्तरीय समितीची मान्यता घेण्यात आली. सदर आराखड्यास मा. मुख्य सचिव यांच्या अध्यक्षतेखाली दि.११.०८.२०२३ रोजी आयोजित उच्चाधिकार समितीच्या बैठकीत मान्यता देवून मा. मुख्यमंत्री यांच्या अध्यक्षतेखालील शिखर समितीसमोर सादर करण्याकरीता शिफारस करण्यात आली. मा. मुख्यमंत्री महोदय यांच्या अध्यक्षतेखालील शिखर समितीच्या दि.०९.१०.२०२३ रोजी झालेल्या बैठकीमध्ये सदर रु.
२८६.६८ कोटी किंमतीच्या सुधारीत विकास आराखडयास मान्यता देण्यात आली आहे.
३. मा. मुख्यमंत्री महोदय यांच्या अध्यक्षतेखालील शिखर समितीने दिलेल्या मान्यतेनुसार रु.२८६.६८ कोटी इतक्या किंमतीच्या श्री क्षेत्र परळी वैजनाथ ज्योर्तिलिंग विकास आराखडयास सुधारीत प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः एमयुएम-२०२३/प्र.क्र.२७६/नवि-१७
शासन निर्णय : श्री क्षेत्र परळी वैजनाथ ज्योतिर्लिंग, जि.बीड या तीर्थक्षेत्र विकास आराखड्याच्या रु.२८६.६८ कोटी (जी. एस. टी. व इतर खर्चासह अंतर्भूत) इतक्या किंमतीच्या सोबत जोडलेल्या विवरणपत्रात नमुद ९२ कामांना खालील अटी व शर्तीच्या अधीन राहुन प्रशासकीय मान्यता देण्यात येत आहे.
श्री क्षेत्र परळी वैजनाथ ज्योतिर्लिंग, जि. बीड या तीर्थक्षेत्र विकास आराखड्याकरीता सोबतच्या विवरणपत्रामधील विविध कामांसाठी कार्यान्वयीन यंत्रणा म्हणून “परळी-वैजनाथ नगरपरिषद, परळी वैजनाथ, जि. बीड” या स्थानिक स्वराज्य संस्थेस, तसेच जिल्हाधिकारी, बीड यांना “संनियंत्रण अधिकारी” म्हणून मान्यता देण्यात येत आहे.
अटी व शर्ती : १. सदर तीर्थक्षेत्र विकास आराखडयातील प्रत्येक कामाच्या सविस्तर अंदाजपत्रकांना जिल्हाधिकारी, बीड यांनी सक्षम अधिकाऱ्याची तांत्रिक मान्यता घेण्यात आल्याची खात्री करावी. त्यानंतरच प्रशासकीय मान्यता व कार्यारंभ आदेश देण्याची कार्यवाही करावी.
२. या तीर्थक्षेत्र विकास आराखड्यातील कामांची इतर कोणत्याही शासकीय योजनेत प्रस्तावित अथवा मंजूर कामांमध्ये समावेश नाही. तसेच या कामांची दुरुक्ती होणार नाही, याची जबाबदारी जिल्हाधिकारी, बीड यांची राहील.
३. या तीर्थक्षेत्र विकास आराखड्यातील कामांस तांत्रिक मान्यता देताना स्थानिक परिस्थितीनुसार काही अंशतः बदल किंवा सुधारणा करणे आवश्यक असल्यास याबाबतचे अधिकार नियोजन विभाग, शासन निर्णय, दि.०४.०६.२०१५ अन्वये गठीत मा. पालकमंत्री, बीड यांच्या अध्यक्षतेखालील जिल्हास्तरीय समितीस राहतील. तथापि, आराखडयाची अंमलबजावणी करतांना शिखर समितीच्या मान्यतेशिवाय मंजूर आराखड्यातील कामांव्यतिरिक्त इतर कोणतेही काम समाविष्ट करता अथवा बदलता येणार नाही.
४. या तीर्थक्षेत्र विकास आराखड्याच्या विहित कालावधीत अंमलबजावणीकरीता संनियंत्रण अधिकारी म्हणून कार्यरत जिल्हाधिकारी, बीड यांच्या अध्यक्षतेखालील आराखड्याशी संबंधित सर्व कार्यान्वयीन यंत्रणा/विभाग यांच्या जिल्हा प्रमुखांचा समावेश असलेली एक जिल्हास्तरीय तांत्रिक समिती गठीत करण्यात यावी. या समितीची प्रत्येक महिन्यात किमान एकदा बैठक घेऊन आवश्यक मान्यता/ना-हरकत प्रमाणपत्रे देण्यासंदर्भात बैठकीमध्ये निर्णय घेण्यात यावा.
५. जिल्हाधिकारी, बीड यांनी श्री क्षेत्र वैजनाथ ज्योतिर्लिंग देवस्थानच्या संरचना अथवा संहितेमध्ये आवश्यक सुधारणा करुन, निधी या प्रयोजनाकरीता उपलब्ध राहील, याबाबत जिल्हाधिकारी, बीड यांनी आवश्यक कार्यवाही करावी.
६. सदर तीर्थक्षेत्र विकास आराखड्यामधील कामांमध्ये आवश्यकतेनुसार Sand Stones चा वापर करावा. तसेच त्या परिसरातील हवामानाला अनुकूल होईल अशी झाडे लावणे, नैसर्गिक वारसा जपवणूक इत्यादी बाबींची काळजी घ्यावी.
७. या तीर्थक्षेत्र विकास आराखड्यामधील कामांच्या देखभाल व दुरुस्तीकरीता मंजूरी दिलेल्या राखीव निधीचा वापर करतांना जिल्हाधिकारी, बीड यांची परवानगी घेण्यात यावी.
पृष्ठ ४ पैकी २
# Page 3
शासन निर्णय क्रमांकः एमयुएम-२०२३/प्र.क्र. २७६/नवि-१७
८. सदर तीर्थक्षेत्र विकास आराखडयातील कामे करतांना ज्या जमिनीवर कामे करण्यात येणार आहे, त्या जागेसंदर्भात आवश्यक त्या ना-हरकत परवानग्या घेण्यात याव्यात.
९. या तीर्थक्षेत्र विकास आराखड्याकरीता “श्री क्षेत्र परळी वैजनाथ ज्योतिर्लिंग तिर्थक्षेत्र विकास
आराखडा (कार्यक्रम) ३१ सहाय्यक अनुदान (वेतनेतर) (२२१७ A२५२)" या स्वतंत्र लेखाशिर्षांतर्गत
निधी आवश्यकतेनुसार टप्प्या-टप्प्याने उपलब्ध करुन देण्यात येईल. याकरीता जिल्हाधिकारी, बीड यांनी प्राधान्याने करावयाच्या कामांसाठी निधी उपलब्ध करुन देण्याबाबतचा प्रस्ताव भागनिहाय सादर करावा.
१०. या तीर्थक्षेत्र विकास आराखड्यातील एका मंजूर कामामधील बचत, ही याच आराखड्यातील मंजूर अधिक खर्चाच्या दुसऱ्या कामाकडे समायोजित करण्याचे अधिकार, बचतीच्या कामामध्ये अतिरिक्त निधीची मागणी करु नये, या अटीच्या अधिन राहून मा. पालकमंत्री, बीड यांच्या अध्यक्षतेखालील जिल्हास्तरीय समितीच्या परवानगीने, जिल्हाधिकारी, बीड यांना असतील.
११. या तीर्थक्षेत्र विकास आराखड्यातील कामाची भौतिक प्रगती वितरीत निधीतून होणाऱ्या खर्चाची त्रैमासिक विवरणपत्रे कार्यान्वयीन यंत्रणेने विभागास सादर करावीत. सदर आराखडयातील कामांसाठी होणाऱ्या शासकीय खर्चाची उपयोगिता प्रमाणपत्रे विहित कालमर्यादेत विभागास सादर
करावीत.
१२. सदर तीर्थक्षेत्र विकास आराखडयातील कामांसाठी उपलब्ध करुन देण्यात येणाऱ्या शासकीय निधीच्या खर्चाबाबत वित्त विभाग व नियोजन विभागाने वेळोवेळी शासन निर्णय / परिपत्रकान्वये
दिलेल्या सूचना/निर्देशांची संनियंत्रण अधिकारी, जिल्हाधिकारी, बीड, तसेच कार्यान्वयीन यंत्रणा परळी वैजनाथ नगरपरिषद यांनी काटेकोर अंमलबजावणी करावी.
२. या तीर्थक्षेत्र विकास आराखडयाच्या प्रयोजनार्थ निधी वितरीत करतांना निधी वितरणाच्या आदेशामध्ये सदर आराखडयातील उर्वरीत भागनिहाय कामांसाठी आवश्यकतेनुसार स्वतंत्र कार्यान्वयीन यंत्रणा घोषित करण्यात येईल.
# Page 4
# Page 5
# Page 6
# Page 7
# Page 8
# Page 9
# Page 10
# Page 11