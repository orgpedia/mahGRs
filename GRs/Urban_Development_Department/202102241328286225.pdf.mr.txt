# Page 1
श्री. सुरेंद्र सावकार आंधळे, रचना सहायक (गट-ब / अराजपत्रित) यांना जलसंपदा विभागाकडील कनिष्ठ अभियंता (स्थापत्य) या पूर्वीच्या पदाची सेवा जोडून देणेबाबत...
महाराष्ट्र शासन
नगर विकास विभाग,
शासन आदेश क्र.नियुक्ती-१११९/१७०२/प्र.क्र.२१६/नवि-२७,
मादाम कामा मार्ग, हुतात्मा राजगुरु चौक,
मंत्रालय, चौथा मजला, मुंबई-४०० ०३२.
दिनांक :- २४ फेब्रुवारी, २०२१.
वाचा : (१) मुख्य अभियंता, जलसंपदा विभाग, अमरावती यांचे कार्यालयीन आदेश क्र.जसंवि/अ-१/ क.अ.स.से.नि.आ./७४०/२०१७, दि.१५.०२.२०१७ (२) संचालक, नगर रचना व मूल्यनिर्धारण विभाग, पुणे यांचे पत्र जा.क्र.आस्था/र.स./ गट ब/ना.नि./प्रशा-१/६९०७, दि.०५.१२.२०१८.
(३) संचालक, नगर रचना व मूल्यनिर्धारण विभाग, पुणे यांचे पत्र जा.क्र.आस्था/सुसाआंधळे/रस/ सेवाग्राह्य/प्रशा-१/४८४२, दि.२४.०९.२०१९.
(४) वित्त विभाग, शासन निर्णय क्र.वेतन-१२८९/प्र.क्र.२/९०/सेवा-३, दि.२३.०३.१९९४.
(५) वित्त विभाग, शासन निर्णय क्र.आप्रयो-१०१२/प्र.क्र.७१/सेवा-३, दि.१९.०१.२०१३.
प्रस्तावना :
श्री.सुरेंद्र सावकार आंधळे यांची कनिष्ठ अभियंता (स्थापत्य) (अराजपत्रित) सरळसेवा परिक्षा - २०१६ नुसार राज्य शासनाच्या सेवेमध्ये जलसंपदा विभागाकडील कनिष्ठ अभियंता (स्थापत्य) गट-ब (अराजपत्रित) (वेतनश्रेणी रु.९३००-३४८०० + ग्रेड पे ४,३००/-) या पदावर दिनांक २२.०२.२०१७ रोजी नियुक्ती झाली होती.
२. श्री.सुरेंद्र सावकार आंधळे यांची संदर्भीय क्र.२ येथील दि.०५.१२.२०१८ अन्वये रचना सहायक (गट-ब) (अराजपत्रित) (वेतनश्रेणी - ९३००-३४८००/- ग्रेड वेतन ४३००/-) या पदावर सरळसेवेने नियुक्ती करुन मुख्याधिकारी, राहुरी नगर परिषद, जि. अहमदनगर येथे पदस्थापना केली. मुख्य अभियंता, जलसंपदा विभाग, अमरावती यांनी दि.२९.१२.२०१८ रोजीच्या आदेशान्वये श्री. सुरेंद्र सा.आंधळे यांना नवीन नियुक्तीच्या ठिकाणी रुजू होण्याकरिता दि.०२.०१.२०१९ (म.नं.) रोजी कार्यमुक्त केले होते. त्यानुसार, श्री. आंधळे, मुख्याधिकारी, राहुरी नगरपरिषद, जि. अहमदनगर येथील रचना सहाय्यक गट-ब (अराजपत्रित) पदावर दि.०३.०१.२०१९ (म.पू.) रोजी रुजू झाले होते.
३. संचालक, नगर रचना आणि मूल्यनिर्धारण विभाग, पुणे यांच्या संदर्भीय क्र.३ येथील दि.२४.०९.२०१९ रोजीच्या पत्रान्वये श्री. सुरेंद्र सावकार आंधळे, रचना सहायक यांचा पूर्वीच्या पदावरील सेवा नवीन पदावर ग्राह्य धरुन सुधारित वेतननिश्चिती तसेच, पूर्वीच्या शासन सेवेतील सर्व
# Page 2
शासन आदेश क्रमांकः नियुक्ती-१११९/१७०२/प्र.क्र.२१६/नवि-२७,
लाभ मिळण्याचा प्रस्ताव शासनास सादर केला आहे. सदर प्रस्तावाच्या अनुषंगाने, श्री. सुरेंद्र सावकार आंधळे यांची पूर्वीच्या पदावरील सेवा नवीन पदावर ग्राह्य धरण्याबाबत व त्याअनुषंगाने, अनुज्ञेय लाभ मंजूर करण्याची बाब शासनाच्या विचाराधीन होती. याबाबत पुढीलप्रमाणे शासन आदेश देण्यात येत आहेत
शासन आदेश :
श्री.सुरेंद्र सावकार आंधळे, रचना सहायक (गट-ब / अराजपत्रित) यांना जलसंपदा विभागातील “कनिष्ठ अभियंता (स्थापत्य)” या पदावर दि.२२.०२.२०१७ ते दि.०२.०१.२०१९ रोजीची सेवा रचना सहायक (गट-ब / अराजपत्रित) या सध्याच्या दि.०३.०१.२०१९ रोजी पासूनच्या सेवेस जोडून देण्यास शासन मान्यता देण्यात येत आहे.
२. श्री. सुरेंद्र सावकार आंधळे, रचना सहायक यांची प्रथम नियुक्ती दि.०१.११.२००५ नंतरची असल्याने, त्यांना राष्ट्रीय निवृत्ती वेतन योजना (पूर्वीची नवीन “परिभाषित अंशदान निवृत्तीवेतन योजना”) लागू राहील.
३. श्री. आंधळे, रचना सहायक यांची जलसंपदा विभागाकडील “कनिष्ठ अभियंता (स्थापत्य)” या पदावरील दि.२२.०२.२०१७ ते दि.०१.०१.२०१९ या कालावधीतील वेतननिश्चितीबाबत वित्त विभाग, शासन निर्णय क्र.वेतन-१२८९/प्र.क्र.२/९०/सेवा-३, दि.२३ मार्च, १९९४ व महाराष्ट्र नागरी सेवा (वेतन) नियम, १९८१ मधील नियम क्र. ११(२)(ए) मधील तरतुदीनुसार कार्यवाही करण्यात यावी.
४. श्री.आंधळे, रचना सहायक यांची कनिष्ठ अभियंता पदावरील रजा महाराष्ट्र नागरी सेवा (रजा) नियम, १९८१ च्या नियम २१ नुसार नवीन पदावरील रजेच्या हिशोबात जमा करण्यात यावी.
५. सदरचा शासन आदेश, वित्त विभागाच्या अनौपचारिक संदर्भ क्र.३५९/२०१९/सेवा-७, दि.१९.१२.२०१९, अनौपचारिक संदर्भ क्र.७०/२०२०/सेवा-३, दि.११.०२.२०२० व अनौपचारिक संदर्भ क्र.१०१/२०२०/सेवा-६, दि.२२.०७.२०२० अन्वये प्राप्त अभिप्रायानुसार निर्गमित करण्यात येत आहे.
# Page 3