# Page 1
वांद्रे-कुर्ला संकुलातील मुंबई महानगर प्रदेश विकास प्राधिकरणाच्या भूखंडावर अतिरिक्त चटई क्षेत्र निर्देशांक अधिमुल्याचे उचित सुसुत्रीकरण करण्याकरिता अभ्यास करण्यासाठी एक उच्चस्तरीय समिती गठीत करण्याबाबत..
महाराष्ट्र शासन
नगर विकास विभाग
शासन निर्णय क्रमांक :- एमआरडी-३३२२/प्र.क्र.८३/नवि-७
मादाम कामा मार्ग, हुतात्मा राजगुरू चौक,
मंत्रालय, मुंबई-३२.
दिनांक:- २९ ऑगस्ट, २०२२.
संदर्भ :- नगर विकास विभाग शासन निर्णय क्र. एमआरडी-३३२२/प्र.क्र.८३/नवि-७, दि. १७.०८.२०२२.
प्रस्तावना :
मुंबई महानगर प्रदेश विकास प्राधिकरणाच्या आर्थिक नियोजनाकरिता वांद्रे-कुर्ला संकुलातील भूखंड हा महत्वाचा घटक आहे. येथिल अतिरिक्त चटई क्षेत्र निर्देशांकाच्या वाढीव दरामुळे, वारंवार निविदा काढूनही जर समाधानकारक प्रतिसाद मिळत नसेल, तर या कामी अभ्यास करुन शिफारस करण्यासाठी उच्चस्तरिय समिती स्थापन करुन अशा अधिमुल्याचे उचित सुसुत्रीकरण करण्याकरिता अभ्यास करून अहवाल सादर करण्याबाबत एक उच्चस्तरीय समिती गठीत करण्याची बाब शासनाच्या विचाराधीन होती.
शासन निर्णय :
मुंबई महानगर प्रदेश विकास प्राधिकरणाच्या आर्थिक नियोजनाकरिता वांद्रे-कुर्ला संकुलातील भूखंड हा महत्वाचा घटक आहे. येथिल अतिरिक्त चटई क्षेत्र निर्देशांकाच्या वाढीव दरामुळे, वारंवार निविदा
काढूनही जर समाधानकारक प्रतिसाद मिळत नसेल, तर या कामी अभ्यास करुन शिफारस करण्यासाठी
उच्चस्तरिय समिती स्थापन करुन अशा अधिमुल्याचे उचित सुसुत्रीकरण करण्याकरिता अभ्यास
करण्यासाठी अपर मुख्य सचिव (नगर विकास विभाग/नवि-१) यांच्या अध्यक्षतेखाली खालीलप्रमाणे समिती गठित करण्यात येत आहे :
---------------------------------------------------------------------------------------
| अ.क्र. | समिती | पदनाम |
| १. | अपर मुख्य सचिव (नगर विकास विभाग/नवि-१) | अध्यक्ष |
| २. | प्रधान सचिव (नियोजन विभाग) | सदस्य |
| ३. | प्रधान सचिव (वित्त विभाग/व्यय) | सदस्य |
| ४. | महानगर आयुक्त, मुंबई महानगर प्रदेश विकास प्राधिकरण | सदस्य |
| ५. | सह संचालक, नगर रचना तथा सहसचिव (नवि-११), नगर विकास विभाग | सदस्य |
| ६. | उप सचिव (नवि-७), नगर विकास विभाग | सदस्य |
| ७. | प्रमुख, नगर व क्षेत्र नियोजन विभाग, मुंबई महानगर प्रदेश विकास प्राधिकरण | सदस्य सचिव |
---------------------------------------------------------------------------------------
# Page 2
शासन निर्णय क्रमांकः एमआरडी-३३२२/प्र.क्र.८३/नवि-७
०२. सदर समितीने खालील बाबींचा सर्वंकष विचार करुन शासनास अहवाल सादर करावा.
१. विकास नियंत्रण व प्रोत्साहन नियमावली-२०३४ व एकिकृत विकास नियंत्रण व प्रोत्साहन
नियमावली-२०२० अंतर्गत विविध विकासात्मक योजनांमध्ये एमएमआरडीए, बृहन्मुंबई
महानगरपालिका, म्हाडा, झोपडपट्टी पुनर्वसन प्राधिकरण, सिडको, इत्यादी संस्थांमार्फत अतिरिक्त
चटई क्षेत्र निर्देशांकापोटी आकारण्यात येत असलेल्या वेगवेगळ्या अधिमूल्य शुल्का संदर्भात अभ्यास करणे.
२. विशेषतः वांद्रे-कुर्ला संकुलाचा विकास आणि बृहन्मुंबई महानगरपालिका क्षेत्रातील विकासाचा
विचार करून इतर योजनांसह समानता आणून चटई क्षेत्र निर्देशांक आणि अतिरिक्त बिल्ट-अप क्षेत्राच्या विक्रीला चालना देणे.
३. एमएमआरडीएच्या वांद्रे-कुर्ला संकुलातील विकास योजनेला गती देण्यासाठी प्रोत्साहनात्मक दरपत्रक तयार करणे.