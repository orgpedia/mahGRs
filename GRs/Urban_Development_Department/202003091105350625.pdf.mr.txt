# Page 1
स्वर्गीय बाळासाहेब ठाकरे यांच्या नावाने औरंगाबाद येथील स्मृतीवन व स्मारकाच्या बांधकामास प्रशासकीय मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : स्मारक-२०१६/प्र.क्र.२७९/नवि-२४,
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक :- ९ मार्च, २०२०.
वाचा :- १) शासन निर्णय, सामान्य प्रशासन विभाग क्र.स्मारक ३११३/प्र.क्र.३०८/२९, दि.२१/०८/२०१३ २) शासन निर्णय, नगर विकास विभाग क्र. संकीर्ण २०१५/प्र.क्र.२८८/नवि-२०, दि.०४/०१/२०१६ ३) शासन निर्णय, नगर विकास विभाग क्र. संकीर्ण २०१६/प्र.क्र.४३४/नवि-२०, दि. २९/०३/२०१७ ४) शासन निर्णय, नगर विकास विभाग क्र. स्मारक २०१६/अनौ-१८/प्र.क्र.२७९/१६/नवि-२४, दि.१७/०४/२०१७ ५) शासन निर्णय, नगर विकास विभाग क्र.संकीर्ण २०१६/प्र.क्र.४३४/नवि-२०, दि.२२/०२/२०१९.
६) शासन निर्णय, नगर विकास विभाग क्र.संकीर्ण २०१६/प्र.क्र.४३४/नवि-२०, दि.१८/०२/२०२०.
७) मुख्य अभियंता, सार्वजनिक बांधकाम विभाग, औरंगाबाद यांनी त्यांचे पत्र क्र.साबांमऔ / तांशा / इमा/१९-२०, दि.१०/०२/२०२० च्या पत्रान्वये दिलेली तांत्रिक मान्यता.
८) आयुक्त, औरंगाबाद महानगरपालिका यांचे पत्र क्र. मनपा/उप अभि (झोन-०७)/२०२०/४३, दि.११/०२/२०२०
प्रस्तावना :
औरंगाबाद येथे दिनांक ४ ऑक्टोबर,२०१६ रोजी झालेल्या मंत्रीमंडळ बैठकीमध्ये सिडको औरंगाबाद कडून औरंगाबाद महानगरपालिकेस हस्तांतरीत झालेल्या ७ हेक्टर क्षेत्राच्या उद्यानामध्ये स्वर्गीय बाळासाहेब ठाकरे यांच्या नांवाने स्मृतीवन व स्मारक उभारण्याचा निर्णय घेण्यात आलेला आहे.
त्यानुसार प्रस्तुत स्मृतीवन व स्मारक उभारण्यासाठी औरंगाबाद जिल्ह्याचे पालकमंत्री यांचे अध्यक्षतेखाली शासन निर्णय दिनांक १७/०४/२०१७ अन्वये समिती गठीत करण्यात आलेली असून, समितीची कार्यकक्षा ठरविण्यात आलेली आहे.
०२. मा. पालकमंत्री, औरंगाबाद जिल्हा यांच्या अध्यक्षतेखाली गठीत केलेल्या समितीने दिनांक ३०/०१/२०२० रोजी झालेल्या बैठकीत नियोजित स्मारकाच्या प्रकल्प आराखडा व अंदाजपत्रकास मान्यता दिलेली आहे. तसेच स्वर्गीय बाळासाहेब ठाकरे यांच्या नावाने उभारावयाच्या स्मृतीवन व स्मारकाबाबतच्या संकल्पचित्रासही समितीने मान्यता दिली आहे.
०३. प्रस्तुत स्मृतीवन व स्मारकाकरिता नियुक्त करण्यात आलेल्या वास्तुशास्त्रज्ञ यांनी तयार केलेल्या संकल्पचित्रास/ आराखड्यास मुख्य अभियंता, सार्वजनिक बांधकाम विभाग, औरंगाबाद यांनी दिनांक १०/०२/२०२० रोजी तांत्रिक सहमती दिलेली आहे. त्यास अनुसरुन सदर प्रस्तावास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः स्मारक-२०१६/प्र.क्र.२७९/नवि-२४,
शासन निर्णय :
स्वर्गीय बाळासाहेब ठाकरे यांच्या नावाने औरंगाबाद येथील स्मृतीवन व स्मारक बांधकामाच्या रु.२५,४९,१५,६११/- (अक्षरी रुपये पंचवीस कोटी, एकोणपन्नास लक्ष, पंधरा हजार, सहाशे अकरा मात्र) इतक्या रक्कमेच्या आराखडे व अंदाजपत्रकांना मुख्य अभियंता, सार्वजनिक बांधकाम मंडळ, औरंगाबाद यांनी दिनांक १०/०२/२०२० रोजी दिलेल्या तांत्रिक मान्यतेच्या अधिनतेने या शासन निर्णयान्वये खालील अटी व शर्तीस अधिन राहून प्रशासकीय मान्यता देण्यात येत आहे.
अटी व शर्ती : १) सदर स्मृतीवन व स्मारकाच्या अनुषंगाने करावयाच्या कामांची “कार्यान्वयीन यंत्रणा” म्हणून औरंगाबाद महानगरपालिकेस घोषित करण्यात येत आहे. तसेच, प्रत्यक्षात अंमलबजावणी करुन घेण्यासाठी आयुक्त, औरंगाबाद महानगरपालिका यांना “सनियंत्रण अधिकारी” म्हणून घोषित करण्यात येत आहे.
२) प्रस्तावित कामे विहीत कालावधीत पूर्ण करुन घेण्याची जबाबदारी आयुक्त, औरंगाबाद महानगरपालिका यांची राहील. तसेच, शासन निर्णय सम क्रमांक दिनांक १७/०४/२०१७ अन्वये गठीत समितीमार्फत देखील या स्मृतीवन व स्मारकाच्या उभारणीबाबत आढावा घेतला जाणार आहे.
३) प्रस्तावित कामांमध्ये कामांची द्विरुक्ती होणार नाही व अशी कामे कोणत्याही अन्य शासकीय योजनेत प्रस्तावित किंवा मंजूर अथवा प्रगतीत नाहीत याची खातर जमा करण्याची जबाबदारी “संनियंत्रण अधिकारी” म्हणून आयुक्त, औरंगाबाद महानगरपालिका यांची राहील.
४) सदर स्मृतीवन व स्मारकाची कामे करण्यापूर्वी संबंधित सर्व अधिनियम / नियमानुसार आवश्यक असलेल्या सर्व परवानग्या / मान्यता त्या-त्या सक्षम प्राधिकरणाकडून वेळेत प्राप्त करुन घ्याव्यात.
५) सदर स्मृतीवन व स्मारकाचा आराखडा अंतिम करताना कोणत्याही वृक्षांची तोड करावी लागणार नाही, याची दक्षता मा. पालकमंत्री, औरंगाबाद यांच्या अध्यक्षतेखालील समितीने घेतली आहे.
त्यानुसार अंमलबजावणी करताना आवश्यक दक्षता घेण्यात यावी.
६) कामाच्या पुर्णत्वानंतर त्याची आवश्यक देखभाल व दुरुस्ती करण्याची जबाबदारी व लागण्याऱ्या निधीची तरतुद अंमलबजावणी यंत्रणेकडून होणे अपेक्षित असून, निर्माण होणाऱ्या अशा मालमत्तेच्या देखभाल व दुरुस्तीसाठी शासनाकडून स्वतंत्र निधी उपलब्ध करुन दिला जाणार नाही.
७) आयुक्त, औरंगाबाद महानगरपालिका यांना सनियंत्रण अधिकाऱ्याची जबाबदारी पार पाडण्याकरीता स्वतंत्र कर्मचारीवृंद उपलब्ध करुन दिला जाणार नाही.
८) उक्त संदर्भीय क्र. ३, ५ व ६ येथील शासन निर्णयान्वये या कामाकरीता मंजूर करण्यात आलेल्या निधीचे कार्यान्वयीन यंत्रणेस वितरण करण्यासाठी जिल्हाधिकारी, औरंगाबाद यांना “नियंत्रक अधिकारी” तसेच, जिल्हा प्रशासन अधिकारी, औरंगाबाद यांना “आहरण व संवितरण अधिकारी” म्हणून यापूर्वीच घोषित करण्यात आलेले आहे.
९) निधी खर्च करताना विहीत कार्यपध्दती अनुसरुन सर्व वित्तीय कायदे व नियमांचे तसेच, विहीत प्रक्रीयेचे अवलंब करण्यात यावे. निधी खर्च करण्याबाबत वित्त विभागाकडून वेळोवेळी निर्गमित करण्यात आलेल्या शासन निर्णयातील सुचनांचा व वित्तीय अधिकारांच्या मर्यादेचा (Financial Power) भंग होणार नाही तसेच, कुठल्याही शासन नियम / अधिकाराचा भंग होणार नाही हे पाहण्याची जबाबदारी “नियंत्रक अधिकारी” म्हणून जिल्हाधिकारी, औरंगाबाद यांची राहील.
पृष्ठ ३ पैकी २
# Page 3
शासन निर्णय क्रमांकः स्मारक-२०१६/प्र.क्र.२७९/नवि-२४,
१०) तसेच, उक्त संदर्भीय क्र.३, ५ व ६ येथील शासन निर्णयामधील नमुद अटी व शर्तींचे पालन करण्यात यावे.
११) सदरहू स्मृतीवन व स्मारकाचे काम पूर्ण झाल्यावर “काम पूर्णत्वाचा दाखला” आणि निधी बाबतचे “उपयोगिता प्रमाणपत्र” विहीत कालमर्यादेत शासनास सादर करण्यात यावे.
१२) यापूर्वी वितरीत केलेल्या निधीचे “उपयोगिता प्रमाणपत्र सादर केल्यानंतर उर्वरित निधी टप्या-टप्याने वितरीत करण्यात येईल.