# Page 1
पनवेल महानगरपालिकेच्या आस्थापनेवरील पदे निर्माण करण्यास व महानगरपालिकेच्या पदांच्या सुधारित आकृतीबंधास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- पमपा-२२१८/प्र.क्र.३२२(अ)/नवि-२३
मंत्रालय (मुख्य इमारत), ४ था मजला,
मादाम कामा मार्ग, हुतात्मा राजगुरू चौक, मुंबई- ३२.
दिनांक:- १६ मार्च, २०२१
संदर्भ :-(१) नगर विकास विभाग अधिसूचना क्रमांक पनप २९१४/व्हिआयपी क्र.३०१/ प्र.क्र.३५४/नवि-२३, दिनांक २६.०९.२०१६ (२) नगर परिषद प्रशासन संचालनालय शासन निर्णय क्रमांक संकिर्ण १००५/ वर्गीकरण / प्र.क्र.३७९/०५/नवि-२४, दिनांक ०४.०५.२००६ (३) नगर विकास विभाग शासन निर्णय क्र. पनप-२९१६/प्र.क्र.४५२/नवि-२३, दिनांक ०१.०३.२०१७ (४) आयुक्त, पनवेल महानगरपालिका यांचे पत्र दिनांक २९.०८.२०१८ व दिनांक १५.०७.२०१९ (५) आयुक्त, पनवेल महानगरपालिका यांचे पत्र दि नांक १६.०१.२०२० (६) नगर विकास विभाग शासन पत्र क्र. पमपा-२२१९/प्र.क्र.१९४/नवि-२३, दिनांक १४.१०.२०२० (७) नगर विकास विभाग शासन निर्णय क्र. पमपा-२२१७/प्र.क्र.४१२/नवि-२३, दिनांक २३.११.२०२० (८) नगर विकास विभाग शासन निर्णय क्र. पमपा-२२१७/प्र.क्र. ४१२ (ब)/नवि-२३, दिनांक २३.११.२०२०
प्रस्तावना :
पनवेल महानगरपालिकेची स्थापना संदर्भाधीन क्र. १ च्या अधिसूचना अन्वये दिनांक ०१.१०.२०१६ रोजी झाली आहे. पनवेल महानगरपालिका ही “ड” वर्ग महानगरपालिका आहे.
सन-२०११ च्या जनगणनेनुसार पनवेल महानगरपालिकेची लोकसंख्या १० लाख इतकी असून, तरंगती लोकसंख्या १३ लाख इतकी आहे. तसेच महानगरपालिकेच्या मालमत्ता धारकाची संख्या सद्य:स्थितीत ३.५ लाख इतकी आहे.
२. पनवेल महानगरपालिकेच्या आस्थापनेवर यापूर्वी संदर्भाधीन क्र. ३ नुसार ३३ संवर्गातील ४२ पदांना मंजूरी देण्यात आली आहे. आयुक्त, पनवेल महानगरपालिका यांनी संदर्भाधीन क्र. ५ अन्वये प्रमाणित केल्यानुसार सद्य:स्थितीत पनवेल महानगरपालिकेच्या
पृष्ठ ४ पैकी १
# Page 2
शासन निर्णय क्रमांकः पमपा-२२१८/प्र.क्र.३२२(अ)/नवि-२३
आस्थापनेवर ३९३ पदे अस्तित्वात आहेत. पनवेल महानगरपालिकेच्या आस्थापनेवरील अधिकारी / कर्मचारी यांना सातव्या वेतन आयोगाच्या शिफारशी लागू करण्याबाबत शासनाने संदर्भांधीन क्र.६ अन्वये आदेश निर्गमित केले आहेत.
३. पनवेल महानगरपालिकेची वाढती लोकसंख्या, वाढते नागरीकरण, शासनाच्या विविध विकास व आरोग्याशी निगडीत योजना व त्या अनुषंगाने वाढलेले कामकाज विचारात घेऊन आयुक्त, पनवेल महानगरपालिका यांनी विविध संवर्गातील पदांमध्ये वाढ करणे, नविन पदे/संवर्ग निर्माण करण्याबाबत सविस्तर प्रस्ताव शासनास संदर्भाधीन क्र.४ अन्वये सादर केला आहे. आयुक्त, पनवेल महानगरपालिका यांनी संदर्भाधीन क्र. ५ अन्वये पनवेल आकृतीबंधाच्या अनुषंगाने सुधारीत आकडेवारी सादर केली होती.
४. पनवेल महानगरपालिका क्षेत्रात लोकसंख्यावाढ मोठ्या प्रमाणात होत आहे. तसेच महानगरपालिका क्षेत्रात विविध प्रकारे होणारे स्थलांतर व व तरंगती लोकसंख्या यामध्ये देखील मोठ्या प्रमाणात वाढ होत आहे. पनवेल शहराचे ऐतिहासिक महत्व व दळणवळणाच्या दृष्टिने भविष्यातील महत्व विचारात घेता, तसेच वाढती नागरिकरण तसेच केंद्र व राज्य शासनाच्या विविध लोक कल्याणकारी योजनांची अंमलबजावणी त्याचप्रमाणे प्रशासकीय कामकाज करण्यासाठी महानगरपालिकेस प्रशिक्षित मनुष्यबळाची आवश्यकता विचारात घेता, नवीन पदाची निर्मिती करणे आवश्यक आहे. यास्तव, पनवेल महानगरपालिकेचा आस्थापना खर्च विचारात घेता, महानगरपालिकेच्या आवश्यक पदनिर्मितीसह आकृतीबंधास मान्यता देण्याची बाब शासनाच्या विचाराधीन होती. त्यानुषंगाने शासनाने खालीलप्रमाणे निर्णय घेतला आहे.
शासन निर्णय : आयुक्त, पनवेल महानगरपालिका यांनी संदर्भाधीन क्र. ५ अन्वये सादर केलेला नवीन पद मंजुरीच्या प्रस्तावाच्या अनुषंगाने महानगरपालिकेतील विविध विभागातील विविध संवर्गातील एकूण ६५० वाढीव पदास (“ परिशिष्ट - अ " मध्ये नमुद केल्याप्रमाणे) महाराष्ट्र महानगरपालिका अधिनियम कलम ५१ (४) नुसार शासनाची मान्यता देण्यात येत आहे.
२. पनवेल महानगरपालिकेच्या आस्थापनेवर “परिशिष्ट-अ” मध्ये नमुद केल्यानुसार एकूण १०४२ पदे (पूर्वी मंजूर केलेल्या व नव्याने मंजूर केलेल्या एकत्रित पदांची माहिती) व “परिशिष्ट-ब” मध्ये विभागनिहाय / पदनिहाय मंजूर पदांची माहिती सोबत जोडण्यात येत आहे.
३. राज्यातील इतर महानगरपालिकेच्या आकृतीबंधाशी सुसंगती तसेच सुसूत्रीकरण, सार्धम्य राहावे याकरीता मंजूर करण्यात येत असलेल्या आकृतीबंधामध्ये काही पदनामात/वेतनश्रेणीत “परिशिष्ट-ड” मध्ये नमूद केल्याप्रमाणे बदल करण्यात येत आहे.
४. सदर शासन निर्णयासोबत जोडलेल्या “परिशिष्ट-इ” मध्ये नमूद केल्यानुसार विविध पदांचे समायोजन करण्यात येत आहे.
५. पनवेल महानगरपालिकेच्या आस्थापनेवर सद्या अस्तित्त्वात असलेले परंतु नव्याने प्राप्त झालेल्या मंजूरी नुसार व्यपगत करण्यात येत असलेल्या पदाचा तपशिल “परिशिष्ट –फ” मध्ये दर्शविण्यात आला आहे.
पृष्ठ ४ पैकी २
# Page 3
शासन निर्णय क्रमांकः पमपा-२२१८/प्र.क्र.३२२(अ)/नवि-२३
६. पनवेल महानगरपालिकेचा आकृतीबंध खालील अटी व शर्तीच्या अधीन राहून मंजुर करण्यात येत आहे.
(१) पनवेल महानगरपालिका आकृतीबंधानुसार मंजुर पदे ही आस्थापना खर्चाची विहित केलेली टक्केवारी (३५%) विचारात घेऊन भरण्याची दक्षता घ्यावी.
(२) सदर शासन निर्णयासोबत जोडण्यात आलेल्या "परिशिष्ट-अ" मधील पदे पनवेल महानगरपालिकेच्या आस्थापना खर्चाची टक्केवारी व पनवेल महानगरपालिकेच्या महसुली उत्पन्न लक्षात घेऊन भरणे अनिवार्य असेल. सदर पद भरती करताना आस्थापना खर्चाची विहित केलेली मर्यादा पाळण्यात येईल याची खातरजमा आयुक्त, पनवेल महानगरपालिका यांनी करावी.
(३) सातव्या वेतन आयोगाच्या शिफारशी लागू करून महानगरपालिकेच्या आस्थापनेवरील अधिकारी / कर्मचारी यांना सुधारित वेतन श्रेणी लागू करण्यास संदर्भाधीन क्र. ६ अन्वये मंजूरी प्रदान केली आहे. तथापि, पनवेल महानगरपालिकेच्या आस्थापनेवरील नविन आकृतीबंधामुळे उपलब्ध होणारी पदे आस्थापना खर्च विहित मर्यादेत असल्यास भरण्यात यावी.
(४) पनवेल महानगरपालिके अंतर्गत प्रशासकीय सेवेतील अधिकारी / कर्मचाऱ्यांची (Non-Technical) तांत्रिक व लेखा सेवेतील पदांवर आणि तांत्रिक व लेखा सेवेतील अधिकारी / कर्मचाऱ्यांची प्रशासकीय सेवेतील पदांवर बदलीने / प्रतिनियुक्तीने नेमणूक करता येणार नाही.
(५) महानगरपालिकेच्या ज्या सेवा बाह्यस्त्रोतांद्वारे (Out Sourcing) करणे शक्य आहे व अशा आवश्यक असणाऱ्या सेवा बाह्यस्त्रोतांद्वारे (Out Sourcing) पुरविण्यात याव्यात जेणेकरून अशा पदांचा वेतन इत्यादीचा कायमस्वरूपी आर्थिक भार महानगरपालिकेच्या आस्थापना खर्चावर होणार नाही.
(६) महानगरपालिकेची स्थानिक परिस्थिती व नागरीकरणाच्या गरजा विचारात घेता, या शासन निर्णयानुसार मंजूर पदांपेक्षा जास्त पदे / अतिरिक्त पदे निर्माण करणे आवश्यक आहे, असे आयुक्त, पनवेल महानगरपालिका यांची खात्री पटल्यास आणि महानगरपालिकेचा आस्थापना खर्च विहित मर्यादेत असल्यास त्या बाबतचा प्रस्ताव शासनास सादर करता येईल.
(७) पनवेल महानगरपालिका स्थापनेपूर्वी अस्तित्वात असलेल्या तत्कालीन २३ ग्रामपंचायतीचे एकूण २८८ कर्मचाऱ्यांचे विविध पदांवर समावेशन संदर्भाधीन क्र. ७ व ८ अन्वये मंजूरी प्रदान करण्यात आली आहे.
सदर २८८ कर्मचाऱ्यांच्या समावेशनाकरीता एकूण २८८ विविध पदे (“परिशिष्ट-क” नुसार) निर्माण करण्यास मंजूरी प्रदान करण्यात येत आहे.
याद्वारे समावेशन होणाऱ्या कर्मचाऱ्यांचे पद नियमित सेवानिवृत्तीनंतर / ऐच्छिक सेवानिवृत्तीनंतर/ मृत्यूनंतर आपोआप व्यपगत होणार आहे. (लाड पागे समितीच्या शिफारशीनुसार १५ पात्र कर्मचाऱ्यांचे पद वगळून) सदर पदांवर
पृष्ठ ४ पैकी ३
# Page 4
शासन निर्णय क्रमांकः पमपा-२२१८/प्र.क्र.३२२(अ)/नवि-२३
उपलब्ध होणाऱ्या कर्मचाऱ्यांच्या सेवा त्यांची पात्रता व पुर्वानुभव लक्षात घेऊन कोणत्या विभागासाठी उपयुक्त राहतील याबाबतचा निर्णय आयुक्त, पनवेल महानगरपालिका यांनी त्यांच्या स्तरावर घेऊन त्याप्रमाणे संबंधित कर्मचाऱ्यांची पदस्थापना त्या विभागात करावी.
७. आयुक्त, पनवेल महानगरपालिका यांनी परिच्छेद क्र.६ मधील नमूद अटींच्या अधीन राहून याद्वारे पनवेल महानगरपालिकेच्या सुधारित आकृतीबंधास याद्वारे मान्यता देण्यात येत आहे. आयुक्त, पनवेल महानगरपालिका यांनी सुधारित आकृतीबंधाच्या अनुषंगाने पुढील आवश्यक ती कार्यवाही करावी.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24