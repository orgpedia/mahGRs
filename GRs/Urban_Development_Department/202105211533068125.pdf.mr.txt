# Page 1
कोव्हिड–१९ च्या पार्श्वभुमीवर राज्यातील अधीकृत फेरीवाले व पथविक्रेत्यांना रु.१५००/- ची सहाय्यता रक्कम देण्यास मान्यते बाबत.
महाराष्ट्र शासन
नगर विकास विभाग
शासन निर्णय क्रमांक : संकिर्ण-२०२१/प्र.क्र.१५०/नवि-२०
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक: २१ मे, २०२१.
वाचा :- नगर विकास विभाग, शासन निर्णय क्र. संकिर्ण-२०२१/प्र.क्र.१५०/नवि-२०, दि.२९.०४.२०२१
प्रस्तावना : कोविड–१९ च्या पार्श्वभूमीवर एप्रिल २०२१ मध्ये राज्यात कडक निर्बंध लावण्यात आले आहेत.
त्याअंतर्गत फेरीवाले व पथविक्रेते ह्यांच्यावर देखील व्यवसाय निर्बंध लावण्यात आले आहेत. ह्या काळामध्ये त्यांच्या उदरनिर्वाहास सहाय्य व्हावे ही बाब लक्षात घेता, कोरोनाच्या संसर्गाची साखळी तोडण्यासाठी घातलेले निर्बंध व त्यानुषंगाने मा. मुख्यमंत्री महोदय यांनी दि. १३/०४/२०२१ रोजी दुर्बल घटकांसाठी पॅकेज जाहीर केलेले आहे. कोव्हिड - १९ च्या पार्श्वभुमीवर सदर पॅकेज अंतर्गत राज्यातील सर्व अधिकृत पथविक्रेत्यांना रु.
१५००/- ची सहाय्यता रक्कम देण्याचे घोषित केले आहे. संदर्भाधीन शासन निर्णयानुसार रू.६१.७५ कोटी निधी वितरीत करण्यात आला आहे. तसेच राज्यातील उर्वरीत काही अधिकृत फेरीवाले व पथविक्रेतेंना आर्थिक मदत देण्याची बाब शासनाच्या विचाराधीन होती.
शासन निर्णय :
कोविड–१९ च्या पार्श्वभूमीवर एप्रिल २०२१ मध्ये राज्यात कडक निर्बंध लावण्यात आले आहेत.
त्याअंतर्गत फेरीवाले व पथविक्रेते ह्यांच्यावर देखील व्यवसाय निर्बंध लावण्यात आले आहेत. ह्या काळामध्ये त्यांच्या उदरनिर्वाहास सहाय्य व्हावे ही बाब लक्षात घेता, राज्यातील उर्वरीत अधिकृत पथविक्रेत्यांना रु. १५००/- ची सहाय्यता रक्कम देण्यास याद्वारे मान्यता देण्यात येत आहे. ह्या सहाय्यतेसाठी केंद्र शासनाच्या प्रधानमंत्री आत्मनिर्भर निधी ह्या योजनेत अर्ज केलेल्या पथविक्रेत्यांना ग्राह्य धरले जाईल.
०२. मा. मुख्यमंत्री यांच्या घोषणेनुसार, राज्यातील सर्व अधिकृत पथविक्रेत्यांना रु.१५००/- सहाय्यता
रक्कम देण्याचे प्रस्तावित आहे. त्यानुसार उर्वरीत (प्रती नगर पथविक्रेता) पथ विक्रेत्यांना रु. १५००/- प्रमाणे
२.८२ लक्ष निधी वितरीत करण्यास मान्यता देण्यात येत आहे.
०३. सद्यस्थितीत दीनदयाळ अंत्योदय योजना - राष्ट्रीय नागरी उपजीविका अभियान या योजनेच्या ४०%
हिस्स्यासाठी लेखाशीर्ष २२३०६०५६ अंतर्गत सन २०२१-२२ करिता रु.१०० कोटींची तरतूद करण्यात आलेली
आहे. आता प्रस्तुत प्रकरणाची तातडीची गरज पाहता सदर लेखाशीर्षाखालील रु.१०० कोटी तरतूदीतून
पथविक्रेत्यांच्या पॅकेजसाठी लागणारा निधी पुर्नविनियोजनाने उपलब्ध करुन देण्यात येत आहे.
# Page 2
शासन निर्णय क्रमांकः संकिर्ण-२०२१/प्र.क्र.१५०/नवि-२०
०४. सदर निधी आहरीत करुन वितरीत करण्यासाठी आयुक्त तथा संचालक, नगरपरिषद प्रशासन संचालनालय, यांना नियंत्रक अधिकारी तसेच संबंधित सहाय्यक संचालक, नगरपरिषद प्रशासन संचालनालय, यांना आहरण व संवितरण अधिकारी म्हणून घोषित करण्यात येत आहे. सदरचा निधी लाभार्थ्यांच्या खात्यामध्ये जमा करण्याबाबत आयुक्त तथा संचालक, नगरपरिषद प्रशासन संचालनालय, मुंबई यांनी कार्यवाही करावी.
०५. सदरहू शासन निर्णय हा वित्त विभागाच्या अनौपचारीक संदर्भ क्रमांक. १८०/व्यय - ३, दिनांक.१४.०५.२०२१ अन्वये प्राप्त सहमतीने निर्गमित करण्यात येत आहे.