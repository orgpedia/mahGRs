# Page 1
“श्रीक्षेत्र महालक्ष्मी (करवीर निवासिनी, अंबाबाई) मंदिर, कोल्हापूर, या तिर्थक्षेत्र विकास आराखड्यास” निधी वितरीत करण्याबाबत.
सन २०१९-२० साठी लेखाशिर्ष (२२१७ A२८१) खाली रक्कम रू. १.२० कोटी.
महाराष्ट्र शासन
नगर विकास विभाग
शासन निर्णय क्रमांक- एमयुपी-२०१९/प्र.क्र.१९६/नवि-१९
मंत्रालय, मुंबई - ४०० ०३२.
दिनांक :- २० मार्च, २०२०
वाचा : (१) नियोजन विभाग, शासन निर्णय क्र.तीक्षेवि-२०१५/प्र.क्र.६/का.१४४४, दिनांक ०४ जुन, २०१५.
(२) नियोजन विभाग, शासन निर्णय क्र.तीक्षेवि-२०१५/प्र.क्र.६/का.१४४४, दिनांक १९ जुलै, २०१६.
(३) नगर विकास विभाग, शासन निर्णय क्र.कोमपा-२०१४/प्र.क्र.६७/नवि-१९, दिनांक २० फेब्रुवारी, २०१९.
(४) नगर विकास विभाग, शासन निर्णय क्र. कोमपा-२०१९/प्र.क्र.६७/नवि-१९, दिनांक ०८ मार्च, २०१९.
(५) वित्त विभाग, शासन परिपत्रक क्र. अर्थसं-२०१९/प्र.क्र.९२/अर्थ-३, दिनांक ०८ जुलै, २०१९.
(६) नगर विकास विभाग, शासन निर्णय क्र. कोमपा-२०१९/प्र.क्र.६७/नवि-१९, दिनांक ०८ नोव्हेंबर, २०१९.
(७) वित्त विभाग, शासन परिपत्रक क्र.पूरक-२०१९/प्र.क्र.११५/अर्थ-३, दिनांक ०३ जानेवारी, २०२०.
(८) वित्त विभाग, शासन परिपत्रक क्र. अर्थसं-२०१९/प्र.क्र.९२/अर्थ - ३, दिनांक २२ जानेवारी, २०२०.
प्रस्तावना :
कोल्हापूर जिल्ह्यातील “श्रीक्षेत्र महालक्ष्मी (करवीर निवासिनी, अंबाबाई) मंदिर, कोल्हापूर,” या तीर्थक्षेत्राचा विकास करण्यासाठी श्रीक्षेत्र महालक्ष्मी (करवीर निवासिनी, अंबाबाई) मंदिर, कोल्हापूर विकास आराखड्यास शासनाने तत्वत: सहमती दिली आहे. त्यानुसार या आराखड्याच्या प्रथम टप्यात करावयाच्या निश्चित केलेल्या रु. ७९.९६ कोटी रकमेच्या कामांना शासन निर्णय दिनांक २०/०२/२०१९ अन्वये प्रशासकीय मान्यता देण्यात आली आहे. तसेच, संदर्भाधिन दिनांक ०८/०३/२०१९ रोजीच्या शासन निर्णयान्वये सन २०१८-१९ या वित्तीय वर्षाच्या मंजूर तरतुदीतून रु. ७.०० कोटी इतकी रक्कम वितरीत करण्यात आली आहे.
सदर आराखड्याच्या प्रथम टप्प्यात मंजूर केलेल्या निधीपैकी उक्त तिर्थक्षेत्र विकास कार्यक्रमाच्या अंमलबजावणीसाठी या विभागाकडे उपलब्ध असलेल्या चालू वित्तीय वर्षाच्या मंजूर अनुदानातून निधी वितरीत करण्याची बाब शासनाच्या विचाराधीन होती.
शासन निर्णय :
“श्रीक्षेत्र महालक्ष्मी (करवीर निवासिनी, अंबाबाई ) मंदिर, कोल्हापूर,” या तीर्थक्षेत्राच्या विकास आराखड्याकरीता “श्रीक्षेत्र महालक्ष्मी मंदीर, कोल्हापूर तिर्थक्षेत्र विकास आराखडा” या योजनेंतर्गत रक्कम रु. १.२० कोटी ( अक्षरी रक्कम रुपये एक कोटी वीस लक्ष) इतका निधी वितरीत करण्यास खालील अटी व शर्तींच्या अधीन राहून या शासन निर्णयान्वये मंजुरी देण्यात येत आहे.
# Page 2
शासन निर्णय क्रमांकःएमयुपी-२०१९/प्र.क्र.१९६/नवि-१९ ०२. “श्रीक्षेत्र महालक्ष्मी (करवीर निवासिनी अंबाबाई) मंदिर, कोल्हापूर" तीर्थक्षेत्र विकास कार्यक्रमाच्या अंमलबजावणीसाठी या विभागाच्या चालू वित्तीय वर्षाच्या मंजूर अनुदानातून रु.१.२० कोटी इतका निधी उपलब्ध करुन देण्यात येत आहे. उपलब्ध करुन दिलेल्या निधीपेक्षा जास्तीचे दायित्व घेण्यात येऊ नये. तसेच, सदर निधी दिनांक ३१/०३/२०२० पूर्वी खर्च करावा.
०३. यापुढे या प्रयोजनार्थ लागणारा निधी नियोजन विभागाने नगर विकास विभागास उपलब्ध करुन दिल्यानंतर वितरीत करण्यात येईल.
०४. सदर विकास आराखड्याअंतर्गतच्या कामांसाठी कार्यान्वयन यंत्रणा कोल्हापूर महानगरपालिका, कोल्हापूर राहील.
०५ सदर विकास आराखड्याअंतर्गत कामांचा प्रकल्प खर्च “ई-निविदा” अंती निश्चित करण्यात यावा.
“ई-निविदा” अंतीचा प्रकल्प खर्च हा तांत्रिक व प्रशासकीय मान्यता देण्यात आलेल्या प्रकल्प खर्चापेक्षा कमी असल्यास, सदर कमी झालेल्या खर्चाची रक्कम शासनास जमा करावी. सदरची जबाबदारी आहरण व संवितरण अधिकारी यांची राहील.
०६. सदर प्रकल्पाअंतर्गतची कामे संबंधित शहराच्या विकास नियंत्रण नियमावली व विकास आराखड्याशी सुसंगत असल्याची खातरजमा करावी.
०७. सदर विकास आराखड्याअंतर्गतच्या कामांना “ई-निविदा” कार्यप्रणालीचा अवलंब करणे बंधनकारक राहील. याबाबत सार्वजनिक बांधकाम विभाग तसेच शासनाने निर्गमित केलेल्या अद्ययावत मार्गदर्शक सूचनांचे काटेकोरपणे पालन करण्यात यावे. “ई-निविदा” कार्यप्रणालीचा अवलंब करण्यात येत असल्याची खातरजमा करावी.
०८. सदर प्रकल्पांतर्गत उपलब्ध करून दिलेला निधी त्याच उद्दिष्टासाठी खर्च करण्यात येत असल्याचे, काम गुणवत्तेनुसार झाले आहे किंवा कसे, तसेच मंजूर कामावरच मंजूर निधी खर्च झाला आहे किंवा कसे हे पहावे.
०९. सदर विकास आराखड्याअंतर्गतच्या कामावर करण्यात येणाऱ्या खर्चामुळे जर निवडणूकीच्या अनुषंगाने आचार संहिता असल्यास आदर्श आचारसंहितेचा भंग होणार नाही याची दक्षता घ्यावी.
१०. निधी खर्च करताना तो विहीत कार्यपध्दती अनुसरुन सर्व वित्तीय कायदे व नियमांचे तसेच विहीत प्रक्रियेचे अवलंबन करण्यात यावे. निधी खर्च करण्याबाबत वित्त विभागाकडून वेळोवेळी निर्गमित करण्यात आलेल्या शासन निर्णयातील सूचनांचा व वित्तीय अधिकारांच्या मर्यादेत (Financial Power) भंग होणार नाही तसेच, कुठलाही शासन नियम/अधिकाराचा भंग होणार नाही, हे पहावे.
११. सदर प्रकल्पाअंतर्गतची कामे सुरू करण्यापुर्वीच्या स्थितीचे व काम झाल्यानंतरच्या कामाचे चित्र (Photograph) काढून ठेवणे व मागणीनुसार सादर करणे आवश्यक राहील.
१२. सदर विकास आराखड्यांतर्गतच्या कामांचे त्रयस्थ यंत्रणेकडून लेखापरिक्षण करून घेणे बंधनकारक राहील.
१३. यापुर्वी या योजनेखाली झालेल्या खर्चाबाबतची उपयोगिता प्रमाणपत्रे व सदर शासन निर्णयान्वये उपलब्ध करून दिलेल्या निधीचे उपयोगिता प्रमाणपत्र विहित प्रपत्रात संबंधित महालेखापाल कार्यालयाकडे तसेच, शासनाकडे सादर करण्याची जबाबदारी आयुक्त, कोल्हापूर महानगरपालिका यांची राहील.
१४. या शासन निर्णयानुसार मंजूर व वितरीत करण्यात येत असलेल्या निधीचे कोल्हापूर महानगरपालिका, कोल्हापूर यांना वितरण करण्यासाठी जिल्हाधिकारी, कोल्हापूर यांना नियंत्रक अधिकारी तसेच जिल्हा प्रशासन अधिकारी, नगरपालिका प्रशासन शाखा, कोल्हापूर यांना आहरण व संवितरण अधिकारी म्हणून घोषित करण्यात येत आहे. सदर शासन निर्णयान्वये मंजूर रक्कम जिल्हाधिकारी, कोल्हापूर पृष्ठ ४ पैकी २
# Page 3
शासन निर्णय क्रमांकःएमयुपी-२०१९/प्र.क्र.१९६/नवि-१९ यांच्याकडे नियंत्रक अधिकारी म्हणून वर्ग करण्यात येत आहे. आहरण व संवितरण अधिकारी यांनी सदरचा निधी आहरीत करुन कार्यान्वयीन यंत्रणेस वितरीत करण्यात यावा.
१५. संदर्भाधीन क्र. (३) येथील शासन निर्णयान्वये या योजनेस प्रशासकीय मान्यता देण्यात आली असून, सदर शासन निर्णयातील सर्व अटी व शर्ती बंधनकारक राहतील.
१६. या लेखाशिर्षाखाली एक वर्षावरील जुने संक्षिप्त देयक प्रलंबित असल्यास निधी आहरीत करू नये.
असे प्रस्ताव वित्त विभागाची सहमती घेण्यासाठी नगर विकास विभागाकडे पाठविण्यात यावेत.
१७. या शासन निर्णयान्वये निधी वितरीत करावयाच्या कोल्हापूर महानगरपालिका यांच्याकडे या लेखाशिर्षाखाली यापुर्वी वितरीत केलेला निधी अखर्चित असल्यास, वित्त विभागाचा शासन निर्णय क्र. संकीर्ण-१०१५/प्र.क्र.१८/अर्थोपाय, दिनांक २५ ऑगस्ट, २०१५ व शासन निर्णय क्र.
संकीर्ण-१०.०२/प्र.क्र.१२८/अर्थोपाय, दिनांक ०६ जून, २००८ तसेच नगर विकास विभाग, शासन निर्णय क्र.
संकीर्ण-११९८/प्र.क्र.३०/नवि-४, दिनांक १२ मार्च, २०१८, दिनांक ०४ जून, २०१८ व दिनांक ०९ ऑगस्ट, २०१८ अन्वये कार्यवाही करावी.
१८. यासंबंधीचा खर्च मागणी क्र. एफ-२, मुख्य लेखाशिर्ष २२१७, ०५ इतर नगर विकास योजना, १९१ महानगरपालिकांना सहाय्य, (००) (०२) श्रीक्षेत्र महालक्ष्मी (करवीर निवासनी, अंबाबाई) मंदिर, कोल्हापूर तिर्थक्षेत्र विकास आराखडा (२२१७ A२८१) (कार्यक्रम), ३१ सहायक अनुदाने (वेतनेत्तर) या लेखाशिर्षाखाली सन २०१९-२० मधील मंजूर तरतुदीमधून भागविण्यात यावा.
१९. वित्त विभागाचे शासन परिपत्रक क्र. अर्थसं - २०१९ /प्र.क्र.९२/ अर्थ-३, दिनांक ०८/०७/२०१९ व दिनांक २२/०१/२०२० आणि क्र. पूरक-२०१९/प्र.क्र.११५/अर्थ-३, दिनांक ०३/०१/२०२० नुसार विभागास प्रदान करण्यात आलेल्या वित्तीय अधिकारानुसार तसेच, नियोजन विभागाच्या अनौपचारीक संदर्भ क्र.२०६/कार्यासन १४४४, दिनांक १७/०१/२०२० आणि वित्त विभागाच्या अनौपचारीक संदर्भ क्र.३७/व्यय-३, दिनांक ३०/०१/२०२० नुसार सदरचा शासन निर्णय निर्गमित करण्यात येत आहे.
# Page 4