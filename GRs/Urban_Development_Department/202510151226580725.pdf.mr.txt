# Page 1
रोहा नगरपरिषदेच्या मंजूर विकास आराखड्यामधील
आरक्षण क्र.७१ (अष्ट्टमी सि.स.नं.१२०१) मध्ये विकसित
करण्यात आलेल्या इमारतीमधील पहिल्या मजल्यावरील सभागृह/हॉल नाममात्र दराने भाडेतत्वाने देण्याबाबत.
महाराष्ट्र शासन
नगर विकास विभाग
शासन निर्णय क्रमांक: संकिर्ण-२०२३/प्र.क्र.१२०/नवि-१९
४ था मजला, मुख्य इमारत, मंत्रालय, मुंबई-४०० ०३२
दिनांक:- १५ ऑक्टोबर, २०२५
वाचा :- १. रोहा नगरपरिषद प्रशासकीय ठराव क्र.६११, दि.७.४.२०२५
२. रोहा नगरपरिषद प्रशासकीय ठराव क्र.६२३, दि.१७.४.२०२५
३.जिल्हाधिकारी, रायगड यांचे पत्र क्र. नपाप्र/कार्या-१/रोहा/सभागृह भाडेतत्वाने हस्तांतरण/
२०२५/ १०७, दि.२४.४.२०२५
प्रस्तावना :-
रोहा नगरपरिषद, जि.रायगडच्या मंजूर विकास आराखड्यामधील आरक्षण क्र.७१ (अष्ट्टमी
सि.स.नं.१२०१) मध्ये विकसित करण्यात आलेल्या इमारतीमधील पहिल्या मजल्यावरील सभागृह/हॉल नाममात्र
दराने देण्याची विनंती मे. अतुल मेडीकल ॲण्ड रिहॅबिलीटेशन सोसायटी, नाशिक या संस्थेने रोहा
नगरपरिषदेस केली आहे. त्यानुसार सदर इमारतीमधील पहिल्या मजल्यावरील सभागृह/हॉल ब्लड बँक
चालविणे या वैद्यकिय प्रयोजनाकरीता दीर्घ मुदतीसाठी नाममात्र दराने भाडेतत्वाने देण्याबाबतचा प्रस्ताव
जिल्हाधिकारी, रायगड यांनी दि.२४.४.२०२५ च्या पत्रान्वये शासनास सादर केला आहे. नगरपरिषदेच्या सदर
इमारतीमधील पहिल्या मजल्यावरील सभागृह/हॉल नाममात्र दराने मे.अतुल मेडीकल ॲण्ड रिहॅबिलीटेशन
सोसायटी, नाशिक या संस्थेस वैद्यकीय प्रयोजनासाठी नाममात्र दराने दीर्घ मुदतीसाठी भाडेपट्ट्ाने देण्याची
बाब शासनाच्या विचाराधीन होती.
शासन निर्णय: -
रोहा नगरपरिषदेच्या मंजूर विकास आराखड्यामधील आरक्षण क्र.७१ (अष्ट्टमी सि.स.नं.१२०१) मध्ये
नव्याने उभारण्यात आलेल्या तळमजला + ३ इमारतीमधील पहिल्या व दुसऱ्या मजल्यावरील सभागृह/हॉल
(अंदाजित क्षेत्र १३४५.०० चौ.फु.+१३४५.०० चौ.फु.=२६९०.०० चौ.फु.) मे.अतुल मेडीकल ॲण्ड रिहॅबिलीटेशन
सोसायटी, नाशिक या संस्थेस ब्लड बँक चालविणे या वैद्यकीय प्रयोजनासाठी नाममात्र रू.१/- प्रतीमाह
अधिमुल्य दराने खालील अटी व शतींच्या अधिन राहून ३० वषांच्या कालावधीसाठी भाडेपट्ट्ाने देण्यास शासन
मान्यता देण्यात येत आहे.:-
(१)नगरपरिषदेच्या मालमत्तेचा वापर ब्लड बँक चालविणे या वैद्यकीय प्रयोजनाकरीता केला जाईल.
(२)जागेची मालकी रोहा नगरपरिषदेची राहील.
(३)सदर भाडेपट्टयाच्या नुतनीकरणाबाबत प्रचलित शासन धोरणाप्रमाणे कार्यवाही करावी.
(४)सदर संस्थेस शासनाच्या प्रचलित नियम व कायद्यानुसार लागू असणारे सर्व कर व शुल्क भरण्याची
जबाबदारी मे.अतुल मेडीकल ॲण्ड रिहॅबिलीटेशन सोसायटी, नाशिक या संस्थेची राहील.
(५)जर अशा कोणत्याही देय रकमा भाडेपट्टाधारकाने विहीत कालमार्यदेत अदा केल्या नाहीत, तर
नगरपरिषद अशा मालमत्तेचा ताबा घेईल आणि अशा सर्व देय रकमा जमीन महसुलाची थकबाकी म्हणून
अथवा नगरपालिकेच्या मालमत्ता कर वसुलीच्या कार्यपध्दतीनुसार, यापैकी जे योग्य असेल त्याप्रमाणे
वसूल केल्या जातील.
# Page 2
(६)भाडेपट्टाधारक अतिरिक्त जागेचा वापर करणार नाही किंवा अतिरिक्त बांधकाम करणार नाही. अशा
प्रकारचा वापर किंवा बांधकाम आढळून असल्यास, तो अटींचा भंग मानला जाईल आणि अधिनियमातील
तरतुदींनुसार नगरपरिषदेकडून भाडेपट्टाधारकास नोटीस देऊन उक्त मालमत्तेचा ताबा घेण्यासाठी
योग्य कार्यवाही सुरू केली जाईल.
(७)नगरपरिषदेच्या पूर्वपरवानगीशिवाय भाडेपट्टाधारकाने केलेल्या वापरातील कोणताही बदल कराराचा
भंग मानला जाईल आणि नगरपरिषद भाडेपट्टा रद्द करण्याची प्रक्रीया सुरू करील.
(८)भाडेपट्टाधारकास भाडेपट्ट्ाचे नुतनीकरण करावयाचे असल्यास, संबंधित भाडेपट्टाधारकाने करार
संपण्याच्या किमान तीन महिने अगोदर नगरपरिषदेस लेखी कळवावे.
(९) भाडेपट्टाधारक भाडेपट्ट्ाचे नुतनीकरण करण्यास इच्छुक नसल्यास, नगरपरिषद अधिनियमातील
तरतुदीनुसार संबंधित भाडेपट्टाधारकास नोटीस देऊन मालमत्तेचा ताबा घेण्याची कार्यवाही सुरू करेल.
(१०)नगरपरिषदेच्या मान्यतेशिवाय भाडेपट्टयाचे परस्पर हस्तांतरण केले जाणार नाही किंवा मालमत्ता तारण
किंवा गहाण ठेवली जाणार नाही किंवा त्यावर त्रयस्त पक्षाचे हितसंबंध प्रस्थापित किंवा निर्माण करता
येणार नाही. अशा प्रकारची कोणतीही कसूर आढळल्यास, मुख्याधिकारी, रोहा नगरपरिषद
अधिनियमातील तरतुदीनुसार किंवा निश्चित केलेल्या नियमांनुसार दंड आकारू शकेल.
(११)नोंदणीकृत भाडेपट्टा कराराद्वारे नगरपरिषदेच्या मालमत्तेवर भाडेपट्टाधारकास कोणत्याही
अधिकारांसह हितसंबंध, हक्क निर्माण किंवा प्रस्थापित केले जाणार नाहीत. तसेच कोणत्याही
न्यायालयात नगरपरिषदेच्या मालमत्तेवर कायमस्वरूपी हक्क प्रस्थापित करण्यासाठी अधिनियम व
नियमांचा वापर करता येणार नाही.
(१२) या नियमांनुसार कार्यान्वित केलेला भाडेपट्टा विहीत मुदतीनंतर समाप्त केला जाईल.
२. नगरपरिषदेच्या मालकीची जागा भाडेपट्टयाने देताना भाडेपट्टा करारासंदर्भातील प्रचलित
कार्यपध्दतीनुसार मुख्याधिकारी, रोहा नगरपरिषद यांनी कार्यवाही करावी. त्याचप्रमाणे नगरपरिषदेस आवश्यक
त्या अटी व शर्ती अंतर्भूत करुन भाडेपट्टा धारकासमवेत करारनामा करण्याची जबाबदारी मुख्याधिकारी, रोहा
नगरपरिषद यांची राहील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध