# Page 1
नवी मुंबई महानगरपालिका परिवहन उपक्रमातील 'लघुलेखक' मराठी (निम्नश्रेणी) या संवर्गाचे ग्रेड वेतनात सुधारणा करून, महाराष्ट्र महानगरपालिका अधिनियमाच्या कलम ५१ (४) अन्वये शासन मान्यता देण्याबाबत.
महाराष्ट्र शासन
नगर विकास विभाग,
शासन निर्णय क्रमांक:- नमुंम - १२२३/सं.क्र.१२२३/प्र.क्र. २५/नवि-२८ मंत्रालय (मुख्य इमारत), ४ था मजला, मादाम कामा मार्ग, हुतात्मा राजगुरू चौक, मुंबई - ४०० ०३२.
दिनांक :- १३ डिसेंबर, २०२३
संदर्भ:- १) नगर विकास विभाग, शासन निर्णय क्र. नमुंम-१२१५/३९४/प्र.क्र.१६/१५/नवि-२८, दि.२१.०८.२०१७.
२) परिवहन व्यवस्थापक, नवी मुंबई महानगरपालिका यांचे पत्र क्र. नमुंमपा/परि/प्रशा/ १००७/२०२१, दि.२१.०६.२०२१.
प्रस्तावना नवी मुंबई महानगरपालिकेचा आकृतीबंध, संदर्भाधीन दि.२१.०८.२०१७ च्या शासन
निर्णयान्वये मंजूर केलेला आहे. त्यास अनुसरून नवी मुंबई महानगरपालिका परिवहन उपक्रमातील
‘लघुलेखक' मराठी (निम्नश्रेणी) या संवर्गाच्या वेतनश्रेणीत रू. ९३००-३४८००, ग्रेड पे ४२०० ऐवजी
रू.९३००-३४८००, ग्रेड पे ४३०० अशी सुधारणा करून, महाराष्ट्र महानगरपालिका अधिनियमाच्या
कलम ५१(४) अन्वये शासन मान्यता देण्याबाबतचा प्रस्ताव नवी मुंबई महानगरपालिकेने शासनास सादर
केला आहे. त्याअनुषंगाने नवी मुंबई महानगरपालिकेच्या परिवहन उपक्रमातील ‘लघुलेखक' मराठी
(निम्नश्रेणी) या संवर्गाचे ग्रेड वेतनात सुधारणा करण्याची बाब शासनाच्या विचाराधीन होती.
शासन निर्णयः
आयुक्त, नवी मुंबई यांचेकडून संदर्भीय दि. २१.०६.२०२१ च्या पत्रान्वये प्राप्त प्रस्तावातील
'लघुलेखक' मराठी (निम्नश्रेणी) या संवर्गाची वेतनश्रेणी रु. ९३००-३४८००, ग्रेड पे ४२०० ऐवजी,
रू.९३००-३४८००, ग्रेड पे ४३०० अशी सुधारित करण्यात येत असून, त्यास महाराष्ट्र महानगरपालिका
अधिनियमाच्या कलम ५१ (४) अन्वये शासन मान्यता देण्यात येत आहे.
२. सदर सुधारणा ही शासन निर्णयाच्या दिनांकापासून देय राहील. यापूर्वीचा कोणताही लाभ अथवा
थकबाकी अनुज्ञेय नसेल.
# Page 2
शासन निर्णय क्रमांकः नमुंम-१२२३/सं.क्र.१२२३/प्र.क्र.२५/नवि-२८