# Page 1
नांदेड वाघाळा शहर महानगरपालिकेच्या सर्वसाधारण सभेने संमत केलेला ठराव क्र.९३ दि.३०.११.२०१५ अंतिमत: विखंडीत करण्याबाबत.
महाराष्ट्र शासन
नगर विकास विभाग
शासन निर्णय क्रमांक : नावाशमनपा-२०१६/प्र.क्र.१५/नवि-२४,
मंत्रालय, मुंबई-४०० ०३२.
दिनांक :- ३० ऑगस्ट, २०१९
संदर्भ :- १) आयुक्त, नांदेड वाघाळा शहर महानगरपालिका यांचे पत्र क्र. नावाशमनपा/साप्रवि / आस्था ४/१३१३०/२०१६/दिनांक ११.१.२०१६ २) शासन निर्णय, नगर विकास विभाग क्रमांक:नावाशमनपा-२०१६/प्र.क्र.१५/नवि-२४, दि.२०.५.२०१६ ३) आयुक्त, नांदेड वाघाळा शहर महानगरपालिका यांचे पत्र क्र.नावाशमनपा/साप्रवि/ आस्था ४/३८८६/२०१९, दिनांक १९.७.२०१९
प्रस्तावना : श्री.सय्यद महेमूद स.करीम हे नांदेड वाघाळा शहर महानगरपालिकेच्या आस्थापनेवर लिपिक पदावर कार्यरत होते. विनापरवाना अनधिकृतरित्या कामावर गैरहजर असल्यामुळे, सेवा कालावधीत कर्तव्यात एकनिष्ठ नसल्याने त्याचप्रमाणे त्यांना सेवेत ठेवणे महानगरपालिकेच्या हिताचे नसल्यामुळे श्री.सय्यद करीम लिपिक यांना महानगरपालिकेने दिनांक २०.७.२०१३ च्या आदेशान्वये सक्तीने सेवानिवृत्त केलेले आहे.
२. श्री.सय्यद महेमूद स.करीम यांना सक्तीने सेवानिवृत्त केल्यानंतर त्यांचे दि.१५.३.२०१४ रोजी निधन झालेले आहे.त्यांच्या कुटूंबावर उपासमारीची वेळ आल्यामुळे त्यांच्या जागी त्यांचा मुलगा श्री.सय्यद लायख स. महेमूद याला अनुकंपा तत्वावर सेवेत घेण्याबाबत महानगरपालिकेच्या सर्वसाधारण सभेने ठराव क्र. ९३ दिनांक ३०.११.२०१५ संमत केलेला होता. शासन निर्णय दिनांक २२.८.२००५ मधील तरतूदीनुसार केवळ प्रशासकीय सेवेत कार्यरत असताना दिवंगत झालेल्या गट-क व गट-ड च्या कर्मचाऱ्यांच्या पात्र कुटुंबियांना अनुकंपा तत्वावर नियुक्ती अनुज्ञेय आहे. लिपिक या संवर्गातील सेवानिवृत्त अथवा सक्तीने सेवानिवृत्त केलेल्या कर्मचाऱ्यांच्या पाल्यास अनुकंपा तत्वावर नेमणूक देण्याची तरतूद नाही.
३. महानगरपालिकेच्या सर्वसाधारण सभेने श्री. सय्यद लायख स. महेमूद याला अनुकंपा तत्वावर सेवेत घेण्याबाबत संमत केलेला उक्त ठराव हा नियमानुसार नसल्यामुळे महाराष्ट्र महानगरपालिका अधिनियम, कलम ४५१ अन्वये, विखंडित करण्याबाबतची विनंती आयुक्त, नांदेड वाघाळा शहर महानगरपालिका यांनी दिनांक ११.१.२०१६ च्या पत्रान्वये केलेली होती.
४. लिपिक या संवर्गातील सेवानिवृत्त अथवा सक्तीने सेवानिवृत्त केलेल्या कर्मचाऱ्याच्या पाल्यास अनुकंपा तत्वावर नेमणूक देण्याची तरतूद नाही. या कारणास्तव महानगरपालिकेच्या सर्वसाधारण सभेने श्री.सय्यद लायख स.महेमूद याला अनुकंपा तत्वावर सेवेत घेण्याबाबत संमत केलेला उक्त ठराव हा नियमानुसार नाही. नांदेड वाघाळा शहर महानगरपालिकेच्या सर्वसाधारण सभेचा ठराव क्र. ९३, दि.३०.११.२०१५ हा नियमानुसार नसल्यामुळे सदर ठराव महाराष्ट्र महानगरपालिका अधिनियम,
# Page 2
शासन निर्णय क्रमांकः नावाशमनपा-२०१६/प्र.क्र.१५/नवि-२४
१९४९ चे कलम ४५१ (१) नुसार विखंडित करण्यासाठी शासन निर्णय दि. २० मे, २०१६ अन्वये निलंबित करण्यात आला आहे.
५. सदर ठराव क्र. ९३,दिनांक ३०.११.२०१५ हा निलंबित करुन त्याबाबत अभिवेदन मागविण्यात आलेले होते. त्याअनुषंगाने कुठल्याही प्रकारचे अभिवेदन प्राप्त झालेले नसल्याचे उपायुक्त (प्रशासन),नांदेड वाघाळा शहर महानगरपालिका यांनी त्यांच्या दि.१९.७.२०१९ च्या पत्रान्वये शासनास कळविलेले आहे.
६. उपरोक्त वस्तुस्थितीनुसार नांदेड वाघाळा शहर महानगरपालिकेच्या सर्वसाधारण समितीने संमत केलेला ठराव क्र.९३, दि.३०.११.२०१५ हा ठराव अंतिमत: विखंडीत करण्याची बाब शासनाच्या विचाराधीन होती.
शासन निर्णय :
शासन निर्णय, सामान्य प्रशासन विभाग दिनांक २२.८.२००५ मधील तरतूदीनुसार केवळ प्रशासकीय सेवेत कार्यरत असताना दिवंगत झालेल्या गट-क व गट-ड च्या कर्मचाऱ्यांच्या पात्र कुटुंबियांना अनुकंपा तत्वावर नियुक्ती अनुज्ञेय आहे. लिपिक या संवर्गातील सेवानिवृत्त अथवा सक्तीने सेवानिवृत्त केलेल्या कर्मचाऱ्यांच्या पाल्यास अनुकंपा तत्वावर नेमणूक देण्याची तरतूद नाही. नांदेड वाघाळा शहर महानगरपालिकेच्या सर्वसाधारण सभेचा ठराव क्र.९३, दि.३०.११.२०१५ हा नियमानुसार नसल्यामुळे सदर ठराव महाराष्ट्र महानगरपालिका अधिनियम, १९४९ चे कलम ४५१ (३) नुसार अंतिमतः विखंडित करण्यात येत आहे.