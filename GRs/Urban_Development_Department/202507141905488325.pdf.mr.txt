# Page 1
नागपूर सुधार प्रन्यासद्वारे मौ. लेंड्रा, खसरा क्र.
१४२/२ येथील भूखंड क्रमांक ४LA या
६२,८८८ चौ. फुट जागेचे “डॉ. आबाजी थत्ते
सेवा और अनुसंधान संस्था” यांना वाटप
करण्यास मान्यता देणेबाबत.
महाराष्ट्र शासन
नगर विकास विभाग
शासन निर्णय क्रमांक- नासुप्र-१६२५/प्र.क्र.९७/नवि-२६
मंत्रालय, मुंबई-४०० ०३२.
दिनांक :- १४ जुलै, २०२५.
वाचा :- १) शासन निर्णय क्रमांक-नासुप्र-१६२५/प्र.क्र.५८/नवि-२६, दि. २९ मे, २०२५
२) नागपूर सुधार प्रन्यास विश्वस्त मंडळाचा सर्वसाधारण सभेचा ठराव दि.२४ जून, २०२५.
३) सभापती, नागपूर सुधार प्रन्यास यांचे पत्र क्र.संपत्ती विभाग/७८६७ दि.२५ जून, २०२५
प्रस्तावना:-
जनहित याचिका क्र. ४१/२०१९ अंतर्गत मा. उच्च न्यायालयाने दिलेल्या निर्णयास अनुसरून
सभापती, नागपूर सुधार प्रन्यास यांनी मौ. लेंड्रा, खसरा क्र. १४२/२ येथील भूखंड क्रमांक ४LA मधील
६२,८८८ चौ. फुट जागा धर्मादाय प्रयोजनासाठी रुग्णालय उभारण्याकरीता नागपूर सुधार प्रन्यास
जमीन विनियोग नियम १९८३ च्या नियम २०(६) नुसार सवलतीच्या दराने निविदा प्रक्रीयेद्वारे वाटप
करण्यास संदर्भ क्र. १ येथील शासन निर्णयान्वये मान्यता देण्यात आली.
२. त्याकरीता अधिमुल्य निश्चिती करणे, निविदा तयार करणे व प्राप्त निविदांचे मुल्यांकन
करण्याकरीता सभापती, नागपूर सुधार प्रन्यास यांच्या अध्यक्षतेखाली शासनाचे प्रतिनिधी तसेच
वैद्यकीय क्षेत्रातील व अन्य तज्ञ सदस्यांचा समावेश असलेली निविदा समिती गठीत करण्यात आली.
निविदा समितीने विहित प्रक्रियेचा अवलंब करून निविदा अंतिम केली. त्यानुसार “डॉ. आबाजी थत्ते
सेवा और अनुसंधान संस्था” यांना QCBS प्रणाली मध्ये एकूण १०० गुणापैकी प्राप्त ९५.१० गुणाच्या
आधारे जागेचे वाटप करण्याबाबत निविदा देण्याची शिफारस केली आहे.
३. निविदा समितीने शिफारस केल्यानुसार तसेच नागपूर सुधार प्रन्यास विश्वस्त मंडळाच्या संदर्भ
क्र. २ येथील ठरावान्वये प्राप्त मान्यतेच्या अनुषंगाने संदर्भ क्र. ३ येथील पत्रान्वये सभापती, नागपूर
सुधार प्रन्यास, नागपूर यांनी मौ. लेंड्रा, खसरा क्र. १४२/२ येथील भूखंड क्रमांक ४LA मधील
६२,८८८ चौ. फुट जागेचे वैद्यकीय प्रयोजनाकरीता (Development of Multi Speciality and Super
Speciality Hospital) विनियोग करण्यासाठी “डॉ. आबाजी थत्ते सेवा और अनुसंधान संस्था” यांना
वाटप करण्यासाठी नागपूर सुधार प्रन्यास जमीन विनियोग नियम १९८३ च्या नियम २० (१) नुसार
# Page 2
शासन निर्णय क्रमांकः नासुप्र-१६२५/प्र.क्र.९७/नवि-२६
शासनाची मान्यता देण्याबाबत प्रस्ताव सादर केला आहे. सदर प्रस्तावास मान्यता देण्याची बाब
शासनाच्या विचाराधीन होती.
शासन निर्णय:-
१.नागपूर सुधार प्रन्यास जमीन विनियोग नियम १९८३ मधील नियम २०(१) अन्वये मौ. लेंड्रा,
खसरा क्र. १४२/२ येथील भूखंड क्रमांक ४LA या ६२,८८८चौ. फुट जागेचे “डॉ. आबाजी थत्ते
सेवा और अनुसंधान संस्था” यांना वैद्यकीय प्रयोजनाकरीता (Development of Multi
Speciality and Super Speciality Hospital) वाटप करण्याबाबत मान्यता देण्यात येत आहे.
२.नागपूर सुधार प्रन्यास जमीन विनियोग नियम १९८३ मधील कलम २०(६) नुसार व शासन
निर्णय दि. २९ मे, २०२५ नुसार “डॉ. आबाजी थत्ते सेवा और अनुसंधान संस्था” यांनी अधिमुल्य
व इतर अनुषंगिक रकमेचा नागपूर सुधार प्रन्यासकडे भरणा करावा.
३.नागपूर सुधार प्रन्यासद्वारे “डॉ. आबाजी थत्ते सेवा और अनुसंधान संस्था” यांना अंतिम वाटप
आदेश निर्गमित करण्यापूर्वी सदर जागेच्या वाटपाबाबत मा. उच्च न्यायालयास अवगत
करण्यात यावे.
४.ज्या प्रयोजनाकरिता जागेचे वाटप करण्यात आले आहे. केवळ त्याच प्रयोजनाकरिता वाटप
केलेल्या जागेचा उपयोग करण्यात यावा. जागेची आवश्यकता नसल्यास सदर जागा “डॉ.
आबाजी थत्ते सेवा और अनुसंधान संस्थेने” नागपूर सुधार प्रन्यासला परत करावी.
५.सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर