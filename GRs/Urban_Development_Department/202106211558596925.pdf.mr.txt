# Page 1
आदरातिथ्य क्षेत्रास औद्योगिक दर्जा देण्याच्या अनुषंगाने केंद्र शासनाच्या पर्यटन मंत्रालयाकडे नोंदणीकृत असलेल्या/ नसलेल्या हॉटेल व्यावसायिकांकडून पाणी पट्टी, मालमत्ता कराची आकारणी औद्योगिक दराने करण्याबाबत, तसेच याकरीता ऑनलाईन अर्ज प्रक्रिया राबविण्याबाबत.
महाराष्ट्र शासन
नगर विकास विभाग
शासन निर्णय क्रमांक : एमयुएम-२०२१/प्र.क्र.४८/नवि-१७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: २१ जून, २०२१
वाचा :- १) पर्यटन व सांस्कृतिक कार्य विभाग, शासन निर्णय क्र. टिडीएस २०२०/०९/प्र.क्र.५०२/ पर्यटन, दि. ०३.१२.२०२०.
२) पर्यटन व सांस्कृतिक कार्य विभाग, शासन निर्णय क्र. टिडीएस २०२०/०९/प्र.क्र.५०२/ पर्यटन, दि.०४.०१.२०२१.
३) पर्यटन व सांस्कृतिक कार्य विभाग, शासन निर्णय क्र. टिडीएस २०२०/०९/प्र.क्र.५०२/ पर्यटन, दि.१२.०४.२०२१.
प्रस्तावना : कोविड–१९ च्या पार्श्वभूमीवर आदरातिथ्य क्षेत्राला औद्योगिक दर्जा देण्याचा निर्णय मंत्रिमंडळाने दि. ०५.११.२०२० रोजीच्या बैठकीत घेण्यात आला. त्यास अनुसरुन, पर्यटन व सांस्कृतिक कार्य विभागाच्या उपरोक्त संदर्भाधीन क्र. १ येथील दि. ०३.१२.२०२० रोजीच्या शासन निर्णयान्वये केंद्र शासनाच्या पर्यटन मंत्रालयाकडे नोंदणीकृत असलेल्या हॉटेल व्यावसायिकांकडून दि. ०१ एप्रिल, २०२१ पासून वीज दर, वीज शुल्क, पाणी पट्टी, मालमत्ता कर, विकास कर, वाढीव चटई क्षेत्र निर्देशांक व अकृषिक कराची आकारणी औद्योगिक दराने करण्याबाबत निर्णय घेण्यात आला आहे. पर्यटन व सांस्कृतिक कार्य विभागाच्या उपरोक्त संदर्भाधीन क्र. २ येथील दि. ०४.०१.२०२१ रोजीच्या शासन निर्णयान्वये आदरातिथ्य क्षेत्रास औद्योगिक दर्जा देण्याच्या अनुषंगाने, केंद्र शासनाच्या पर्यटन मंत्रालयाकडे नोंदणीकृत नसलेल्या हॉटेल व्यावसायिकांनी किमान मुलभूत दर्जा (Basic Minimum Standards) प्राप्त करण्याचे निकष व कार्यपद्धती निश्चित करण्यासाठी समिती गठीत करण्यात आली आहे. तसेच पर्यटन व सांस्कृतिक कार्य विभागाच्या उपरोक्त संदर्भाधीन क्र. ३ येथील दि. १२.०४.२०२१ रोजीच्या शासन निर्णयान्वये केंद्र शासनाच्या पर्यटन मंत्रालयाकडे नोंदणीकृत नसलेल्या हॉटेल व्यावसायिकांकरीता किमान मुलभूत दर्जा (Basic Minimum Standards) प्राप्त करण्याचे निकष व कार्यपद्धती विहित करण्यात आली आहे. सदर शासन निर्णयात नमूद निकष पुर्ण करणाऱ्या हॉटेल्सना, उपसंचालक, पर्यटन प्रादेशिक कार्यालय, पर्यटन संचालनालय यांच्या अध्यक्षतेखालील स्थापन करण्यात आलेल्या समितीने स्थळ पहाणी अहवालाअंती मंजूरी दिलेल्या हॉटेल व्यावसायिकांकडून पाणी पट्टी, मालमत्ता कराची आकारणी औद्योगिक दराने करण्याबाबत सर्व नागरी स्थानिक संस्थाना निदेश देण्याची बाब शासनाच्या विचाराधीन होती.
# Page 2
शासन निर्णय क्रमांकः एमयुएम-२०२१/प्र.क्र.४८/नवि-१७
शासन निर्णय : शासन निर्णय, पर्यटन व सांस्कृतिक कार्य विभाग, दि. ०३.१२.२०२० अन्वये आदरातिथ्य क्षेत्रास औद्योगिक दर्जा देण्यात आलेला असल्याने, केंद्र शासनाच्या पर्यटन मंत्रालयाकडे नोंदणीकृत असलेल्या हॉटेल व्यावसायिकांकडून दि. ०१ एप्रिल, २०२१ पासून पाणी पट्टी, मालमत्ता कराची आकारणी औद्योगिक दराने करण्यात यावी, तसेच याकरीता ऑनलाईन अर्ज प्रक्रिया राबविण्यात यावी.
२. शासन निर्णय, पर्यटन व सांस्कृतिक कार्य विभाग दि. १२.०४.२०२१ अन्वये केंद्र शासनाच्या पर्यटन मंत्रालयाकडे नोंदणीकृत नसलेल्या हॉटेल व्यावसायिकांकरीता किमान मुलभूत दर्जा (Basic Minimum Standards) प्राप्त करण्याचे निकष व कार्यपद्धती विहित करण्यात आली आहे. सदर शासन निर्णयात नमूद निकष पुर्ण करणाऱ्या हॉटेल्सना, उपसंचालक, पर्यटन प्रादेशिक कार्यालय, पर्यटन संचालनालय यांच्या अध्यक्षतेखालील स्थापन करण्यात आलेल्या समितीने स्थळ पहाणी अहवालाअंती मंजूरी दिलेल्या हॉटेल व्यावसायिकांकडून पाणी पट्टी, मालमत्ता कराची आकारणी औद्योगिक दराने करण्यात यावी.