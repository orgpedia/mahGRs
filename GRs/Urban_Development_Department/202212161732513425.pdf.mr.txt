# Page 1
महाराष्ट्र महानगरपालिका अधिनियम, १९४९ चे कलम ४५१ (१) अन्वये सांगली मिरज कुपवाड शहर महानगरपालिका महासभा ठराव क्रमांक १३७ दि.१९/०१/२०१८ निलंबित करणेबाबत.
महाराष्ट्र शासन
नगर विकास विभाग
शासन निर्णय क्रमांक - एमयुपी-२०१८/प्र.क्र.३४३/नवि-१९
मंत्रालय, मुंबई-४०० ०३२.
दिनांक : १६ डिसेंबर, २०२२
वाचा : १. आयुक्त, सांगली मिरज आणि कुपवाड शहर महानगरपालिका यांचे पत्र क्र.मनपा/ प्र/स.क्र३/न.र.वि/कु/१०७/२०१८-१९, दिनांक १९/१०/२०१८.
२. आयुक्त, सांगली मिरज आणि कुपवाड शहर महानगरपालिका यांचे पत्र क्र.मनपा/ प्र/स.क्र३/न.र.वि/कु/१६७/२०१९-२०, दिनांक १४/१०/२०१९.
३. आयुक्त, सांगली मिरज आणि कुपवाड शहर महानगरपालिका यांचे पत्र क्र.मनपा/ मुख्यालय/आ.का / १३२/२०२०-२१, दिनांक १७/०७/२०२०.
प्रस्तावना : सांगली मिरज कुपवाड महानगरपालिका हद्दीतील स.नं.२९७/१ या क्षेत्रावर श्रीकृष्ण सहकारी गृहनिर्माण संस्था या मिळकतधारकांची वसाहत आहे, तर स. नं. ३०५ या क्षेत्रावर यशवंत नगर सहकारी गृहनिर्माण संस्था यांची वसाहत आहे. स.नं.२९७/१ मधील नागरीकांनी (नियोजित श्रीकृष्ण सहकरी गृहनिर्माण संस्था) सदर सर्व्हे नंबरमध्ये प्रारुप कलम ३१ (१) नुसार मंजूर झालेला ९ मी.
रुंदीचा रस्ता कलम ३७ खाली फेरबदल करण्याकरीता महानगरपालिकेकडे अर्ज सादर केला.
२. त्यास अनुसरुन कुपवाड स.नं.२९७/१ मधील प्रारुप कलम ३१ (१) नुसार मंजूर झालेला ९.०० मी. दक्षिणोत्तर रस्ता हा कलम ३७ खाली स.नं. २९७/१ मधून ४.५० मी. व स.न. ३०५ मधून ४.५० मी.
असा फेरबदल करण्यास व सदरचा प्रस्ताव शासनाकडे मान्यतेस्तव सादर करण्याच्या अनुषंगाने महानगरपालिका प्रशासनाने महासभेसमोर विषयपत्र सादर केले. त्यास अनुसरुन महासभेने ठराव क्रं.१३७ दि.१९/०१/२०१८ रोजी पारित केला. परंतु, उक्त ठराव पारित होण्याच्या पुर्वी यशवंतनगर सहकारी गृहनिर्माण संस्था मर्या. माधवनगर (स.नं.३०५) यांनी सदर फेरबदल प्रस्तावाबाबत महानगरपालिका मुख्यालयात विहीत मुदतीत हरकत दाखल केल्याची बाब निदर्शनास आली असल्याने त्यांची हरकत विचारात न घेता, महासभेचा ठराव अंतिम झालेला आहे. त्यामुळे सदर ठराव विखंडीत करण्याची विनंती आयुक्त, सांगली मिरज कुपवाड शहर महानगरपालिका यांनी केली आहे.
३. सांगली मिरज कुपवाड महानगरपालिका मंजुर विकास योजनेनुसार ९.०० मीटर नियोजित दक्षिणोत्तर विकास योजना रस्ता श्रीकृष्ण सहकारी गृहनिर्माण संस्थेच्या (स.नं.२९७/१) जागेच्या आत मध्ये समांतर प्रस्तावित आहे. तथापि, यशवंतनगर सोसायटीचे (स.नं.३०५) रेखांकन मंजूर असल्याने
# Page 2
शासन निर्णय क्रमांकः एमयुपी-२०१८/प्र.क्र.३४३/नवि-१९
प्रस्तावित फेरबदलानुसार सदर विकास योजना रस्त्याची आखणी पश्चिमेकडील बाजूस स.नं.२९७/१ व स.नं.३०५ चे सामाईक हद्दीवरुन सरकविण्याचे झाल्यास यशवंतनगर सोसायटीचे मंजूर रेखांकनाचे बहुतांश बांधकामे नियोजित ९.०० मीटर रस्त्याच्या प्रस्तावित आखणीने बाधित होत असल्याचे दिसून येते. तसेच, श्रीकृष्ण सहकारी गृहनिर्माण संस्थेच्या (स.नं.२९७/१) जागेमध्ये गुंठेवारीमधील प्रस्तावित भुखंड असून त्याचे अद्यापी नियमितीकरण महानगरपालिकेने केलेले नाही. त्यामुळे नियोजनाच्या दृष्टीने मंजुर विकास योजनेनुसार ९.०० मीटर रुंद रस्त्याची आखणी श्रीकृष्ण सहकारी गृहनिर्माण संस्थेमधून (स.नं.२९७/१) कायम ठेवणे उचित राहिल, असे नगररचना शाखेचे अभिप्राय प्राप्त झाल्यामुळे सांगली मिरज कुपवाड शहर महानगरपालिकेच्या महासभेने दिनांक १९/०१/२०१८ रोजी पारित केलेला ठराव क्र.१३७ हा महाराष्ट्र प्रादेशिक नियोजन व नगररचना अधिनियम, १९६६ मधील तरतुदीशी विसंगत असल्याने विखंडित करण्याची बाब शासनाच्या विचाराधीन होती.
शासन निर्णय :
सांगली मिरज कुपवाड शहर महानगरपालिकेच्या महासभेने दिनांक १९/०१/२०१८ रोजी पारित केलेला ठराव क्र.१३७, हा महाराष्ट्र प्रादेशिक नियोजन व नगररचना अधिनियम, १९६६ मधील तरतुदीशी विसंगत असल्याने महाराष्ट्र महानगरपालिका अधिनियम, १९४९ च्या कलम ४५१ (१) मधील तरतुदीनुसार प्रथमतः निलंबित करण्यात येत आहे.
२. महाराष्ट्र महानगरपालिका अधिनियमाचे कलम ४५१ (२) नुसार सदर शासन निर्णयाच्या दिनांकापासून एक महिन्याचे आत संबंधितांना याबाबत राज्य शासनाकडे अभिवेदन करता येईल.
विहीत मुदतीत अभिवेदन प्राप्त न झाल्यास या अधिनियमातील कलम ४५१ (३) नुसार पुढील योग्य ती कार्यवाही करण्यात येईल.