# Page 1
इलेक्ट्रीक वाहन धोरण-२०२१.
इलेक्ट्रीक वाहनांकरीता चार्जिंग स्टेशन उभारणाऱ्या स्थानिक नागरी संस्थांतील नागरिकांना/गृहनिर्माण संस्थांना त्यांच्या मालमत्ता करात सूट देण्याबाबत.
महाराष्ट्र शासन
नगर विकास विभाग
शासन निर्णय क्रमांक: एमयुएम-२०२१/प्र.क्र. १३४/नवि-१७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक :- २० ऑगस्ट, २०२१
वाचा : १) पर्यावरण व वातावरणीय बदल विभाग, शासन निर्णय क्र.एनसीए-२०२०/प्र.क्र.१६७/ता.क.२, दि.२२.१२.२०२०.
२) पर्यावरण व वातावरणीय बदल विभाग, शासन निर्णय क्र. मइवाधो-२०२१/प्र.क्र.२५/तां.क.४, दि.२३.०७.२०२१.
प्रस्तावना: शासनाने संदर्भाधीन क्र. २ येथील शासन निर्णयान्वये महाराष्ट्र इलेक्ट्रीक वाहन धोरण-२०२१ दिनांक ३१.०३.२०२५ पर्यंत राज्यामध्ये राबविण्यास मान्यता दिलेली आहे. सदर शासन निर्णयातील मुद्दा क्र. २.४.२ (पायाभूत चार्जिंग व्यवस्था निर्मितीसाठीची प्रोत्साहने) मधील बाब क्र. २ नुसार, नगारी स्थानिक संस्थांमधील मालमत्ताधारकांना मालमत्ता करात सूट देण्यासंदर्भात नागरी स्थानिक संस्थांच्या कायद्यातील तरतूदी पहाता, नगर विकास विभाग (नवि-२) शी संबंधित इलेक्ट्रीक वाहनांकरीता चार्जिंग स्टेशन उभारणाऱ्या स्थानिक नागरी संस्थांतील नागरिकांना/गृहनिर्माण संस्थांना त्यांच्या मालमत्ता करात सूट देण्याबाबतची बाब शासनाच्या विचाराधीन होती.
शासन निर्णय: मालमत्ता करात सूट देण्यासंदर्भात नागरी स्थानिक संस्थांच्या कायद्यातील तरतूदी पहाता, इलेक्ट्रीक वाहनांकरीता चार्जिंग स्टेशन उभारणाऱ्या स्थानिक नागरी संस्थांतील नागरिकांना/गृहनिर्माण संस्थांना महाराष्ट्र इलेक्ट्रीक वाहन धोरण-२०२१ लागू असेपर्यंत त्यांच्या मालमत्ता करात सूट देण्याबाबत शासनाने खालीलप्रमाणे निर्णय घेतला आहे
(१) स्वतःच्या इलेक्ट्रीक वाहनाकरीता चार्जिंग स्टेशन उभारल्यास व त्यातून इतर इलेक्ट्रीक वाहनधारकांना चार्जिंगची सुविधा उपलब्ध केल्यास, मालमत्ता करात २% सूट देण्यात यावी. तथापि, रहदारीस अडथळा होणार नाही याची दक्षता मालमत्ता धारकाने घ्यावी.
(२) गृहनिर्माण संस्थांमध्ये सामायिक सुविधांतर्गत सदस्यांना इलेक्ट्रिक वाहन चार्जिंगची सुविधा उपलब्ध केल्यास मालमत्ता करात ५% इतक्या कमाल मर्यादेपर्यंत सूट देण्यात यावी.
(३) गृहनिर्माण संस्थांनी त्यांच्या मालकीच्या जागेत व्यापारी तत्त्वावर इलेक्ट्रिक वाहन चार्जिंगची सुविधा, मुळ पार्किंग वगळता अन्य मोकळ्या जागेत केल्यास, मात्र त्यामुळे आपत्कालीन कामाकरीता ती
# Page 2
शासन निर्णय क्रमांकः एमयुएम-२०२१/प्र.क्र. १३४/नवि-१७
जागा अडचणीची असू नये. सदर मोकळ्या जागेचा वापर व्यापारी कारणाकरीता होणार असला, तरी त्या जागेकरीता व्यापारी दराने मालमत्ता कराची आकारणी न करता, ती घरगुती दराने करावी.