# Page 1
म्हसवड नगरपरिषदेच्या मालकीची विरकरवाडी येथील गट नं. ४१२, एकुण क्षेत्र ८१ गुंठे यापैकी १० गुंठे जागा पशुवैद्यकीय दवाखान्यासाठी मुख्य कार्यकारी अधिकारी, जिल्हा परिषद, सातारा यांच्याकडे हस्तांतरीत करणेबाबत..
महाराष्ट्र शासन
नगर विकास विभाग
शासन निर्णय क्रमांक :- संकीर्ण-२०२२/प्र.क्र.८३२/नवि-१८
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक :-१३.१२.२०२२
वाचा :- १) शासन निर्णय, कृषी, पशु संवर्धन, दुग्ध व्यवसाय विकास व मत्स्य व्यवसाय विभाग क्र. संकीर्ण-२०१९/प्र.क्र.८३/पदुम-४, दि.०९.१०.२०२० २) नगरपरिषद म्हसवड यांचा विशेष सभा दि.०४.०८.२०२१, ठराव क्र. ४८५.
३) नगरपरिषद प्रशासन संचालनालय, मुंबई यांच्याकडील पत्र क्र. नपप्रस/ म्हसवड /प्र.क्र.७८७/जागा हस्तांतरण/कक्ष -४/२०२२/४३२४, दि.०३.१०.२०२२
प्रस्तावना :
शासनाच्या कृषि व पदुम विभागाकडील शासन निर्णय दि.०९.१०.२०२० अन्वये सातारा जिल्ह्यातील विरकरवाडी (ता. माण) येथे श्रेणी - १ च्या पशु वैद्यकीय दवाखान्याची स्थापना करण्यास मान्यता देण्यात आली आहे. यासाठी जिल्हा परिषद सातारा यांनी सदरच्या नियोजित दवाखान्यासाठी विरकरवाडी येथील नगरपरिषदेच्या मालकीची १० गंठे जागा हस्तांतर करण्याबाबत म्हसवड नगरपरिषदेस दि.१३.१०.२०२० रोजीच्या पत्रान्वये विनंती केली. याबाबत म्हसवड नगरपरिषदेने दि.०४.०८.२०२१ रोजी ठराव क्र. ४८५ सर्वानुमते मंजूर करुन उपरोक्त १० गुंठे जागा मुख्य कार्यकारी अधिकारी, जिल्हा परिषद, सातारा यांच्याकडे विनामूल्य हस्तांतरीत करण्यासाठी सभेने मान्यता दिली आहे.
२. महाराष्ट्र नगरपरिषदा नगरपंचायती व औद्योगिक नगरी अधिनियम, १९६५ च्या कलम ९२ (१) मधील तरतुदीनुसार कोणत्याही नगरपालिकेने राज्य शासनाच्या मंजूरीशिवाय आपली स्थावर मालमत्ता हस्तांतरीत करु नये, अशी तरतुद आहे. तसेच महाराष्ट्र नगरपालिका (स्थावर मालमतेचे हस्तांतरण) नियम १९८३ च्या नियम २१ नुसार सार्वजनिक प्रयोजनासाठी जमिन पट्ट्याने देण्याबाबत तरतुद असून नगरपरिषदेने शासनाच्या पूर्व मंजूरीने परिषदेने स्वविवेकानुसार वेळोवेळी ठरविलेल्या सवलतीच्या अधिमूल्याने शासकीय विभागांना सार्वजनिक प्रयोजनासाठी जमिन पट्टयाने देता येतील, अशी तरतुद आहे.
# Page 2
शासन निर्णय क्रमांकः संकीर्ण-२०२२/प्र.क्र.८३२/नवि-१८
३. वरील बाबी विचारात घेऊन प्रस्तावित जागा मुख्य कार्यकारी अधिकारी, जिल्हा परिषद, सातारा यांच्याकडे कायमस्वरुपी पट्याने हस्तांतरीत करण्यास शासन मान्यता देण्याची बाब शासनाच्या विचाराधीन होती. त्यावर शासनाने खालीलप्रमाणे निर्णय घेतला आहे शासन निर्णयः नगरपरिषद म्हसवड अंतर्गत विरकरवाडी येथील नगरपरिषदेच्या मालकीची गट नं. ४१२
मधील ८१ आर जागेपैकी १० आर इतकी जागा पशुवैद्यकीय दवाखान्यासाठी मुख्य कार्यकारी अधिकारी जिल्हा परिषद, सातारा यांच्याकडे हस्तांतरीत करण्याबाबत नगरपरिषदेने केलेला ठराव तसेच
नगरपरिषद प्रशासन संचालनालय, मुंबई यांच्याकडील दि.०३.१०.२०२२ रोजीचा प्राप्त प्रस्ताव विचारात घेऊन महाराष्ट्र नगरपरिषदा नगरपंचायती व औद्योगिक नगरी अधिनियम, १९६५ च्या कलम
९२ (१) मधील तरतुदीनुसार तसेच महाराष्ट्र नगरपालिका (स्थावर मालमतेचे हस्तांतरण) नियम १९८३ च्या नियम २१ नुसार शासनास असलेल्या अधिकारानुसार सदरची १० आर इतकी जागा पशुवैद्यकीय दवाखान्यासाठी मुख्य कार्यकारी अधिकारी जिल्हा परिषद, सातारा यांच्याकडे कायम स्वरुपी पट्ट्याने हस्तांतरीत करण्यास शासन मान्यता देण्यात येत आहे.
२. याबाबत नगरपरिषद म्हसवड यांनी मुख्य कार्यकारी अधिकारी जिल्हा परिषद, सातारा यांच्या समवेत करार करुन त्यांना आवश्यक वाटतील अशा इतर अटींचा समावेश करारामध्ये करावा.