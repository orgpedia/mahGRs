# Page 1
कल्याण-डोंबिवली महानगरपालिका परिवहन उपक्रमाकरिता विविध संवर्गातील पदे निर्माण करण्यास व परिवहन उपक्रमाच्या आकृतीबंधास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- कडोंम-१०२२/प्र.क्र.१०३/नवि-२८
४ था मजला, मंत्रालय (मुख्य इमारत),
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक :- ०२ नोव्हेंबर, २०२२.
संदर्भ :- १) आयुक्त, कल्याण-डोंबिवली महानगरपालिका यांचे पत्र क्र. कडोंमपा/पीए/परि/मुका/३९४, दि. ०४.०८.२०२२.
२) परिवहन व्यवस्थापक, कल्याण-डोंबिवली महानगरपालिका परिवहन उपक्रम, कल्याण-डोंबिवली यांचे पत्र क्र. कडोंमपा / परि/मुका/५३८, दि. २६.०९.२०२२.
३) नगर विकास विभाग, शासन निर्णय क्र.२३९७/५६५/प्र.क्र.७७/९७/नवि-२३, दि.०३.०४.१९९८.
४) नगर विकास विभाग, शासन निर्णय क्र. २३९७/५६५/प्र.क्र.७७/९७/नवि-२८, दि.२५.०७.२०११.
५) नगर विकास विभाग, शासन निर्णय क्र. २३९७/५६५/प्र.क्र.७७/९७/नवि-२८, दि.२९.०२.२०१२.
प्रस्तावनाः
कल्याण-डोंबिवली महानगरपालिकेची स्थापना दि.१६.११.१९९५ रोजी झाली असून, कल्याण-डोंबिवली महानगरपालिका परिवहन उपक्रमाची सेवा दि.२३.०५.१९९९ पासून सुरू झालेली आहे. सद्य:स्थितीत परिवहन उपक्रम कल्याण-डोंबिवली महानगरपालिकेसह, भिवंडी-निजामपूर शहर महानगरपालिका, उल्हासनगर महानगरपालिका, नवी मुंबई महानगरपालिका, पनवेल शहर महानगरपालिका, अंबरनाथ नगरपरिषद व कुळगांव बदलापूर नगरपरिषद अशा विविध मार्गांवर प्रवासी सेवा देत आहे.
२. कल्याण-डोंबिवली महानगरपालिका परिवहन उपक्रमातील कर्मचाऱ्यांच्या प्रलंबित प्रश्नांसदर्भात तत्कालीन मा. मंत्री (नगर विकास) यांच्या अध्यक्षतेखाली दि.३१.०५.२०२२ रोजी ऑनलाईन (व्हीडीओ कॉन्फरन्स द्वारे) बैठक झाली. सदर बैठकीत झालेल्या चर्चेनुसार कल्याण-डोंबिवली महानगरपालिका परिवहन उपक्रमाच्या आस्थापनेवर वाहकाची पदे निर्माण करण्यास महाराष्ट्र महानगरपालिका अधिनियम कलम,५१(४) अन्वये मान्यता देण्याबाबतचा प्रस्ताव तसेच, आकृतीबंधास मान्यता देण्याबाबतचा प्रस्ताव सादर करण्याचे निर्देश दिले होते.
३. कल्याण-डोंबिवली महानगरपालिका परिवहन उपक्रमाने यापूर्वी सादर केलेल्या विविध प्रस्तावांच्या अनुषंगाने परिवहन उपक्रमाकरिता, दि. ०३.०४.१९९८, दि.२५.०७.२०११ व दि.२९.०२.२०१२ च्या शासन निर्णयांन्वये एकूण ५७५ पदांना मंजूरी दिलेली आहे.
४. कल्याण-डोंबिवली महानगरपालिका परिवहन उपक्रमाचे प्रशासकीय कामकाज, वाहतूक सेवेमध्ये दिवसेंदिवस होणारे बदल, आधुनिकीकरण व परिवहन सेवेमध्ये झालेली वाढ या बाबी विचारात घेता, कल्याण डोंबिवली महानगरपालिका परिवहन उपक्रमाकरिता नवीन पदनिर्मिती करणे, तसेच, आकृतीबंध निश्चित करणे आवश्यक होते. त्यासाठी आयुक्त, कल्याण-डोंबिवली महानगरपालिका यांनी संदर्भीय दि.०४.०८.२०२२ च्या पत्रान्वये नवीन पदनिर्मितीचा प्रस्ताव शासन मान्यतेसाठी सादर केलेला आहे.
५. त्याअनुषंगाने, प्रस्तुत प्रस्तावाच्या छाननीअंती कल्याण-डोंबिवली महानगरपालिका परिव उपक्रमाच्या विविध विभागांकरिता नवीन पदांची निर्मिती करणे तसेच, परिवहन उपक्रमाचा आकृतीबंध निश्चित करण्याची बाब शासनाच्या विचाराधीन होती.
# Page 2
शासन निर्णय क्रमांकः कडोंम-१०२२/प्र.क्र.१०३/नवि-२८
शासन निर्णयः आयुक्त, कल्याण-डोंबिवली महानगरपालिका यांनी संदर्भीय दि.०४.०८.२०२२ च्या पत्रान्वये सादर केलेल्या नवीन पद मंजूरीच्या प्रस्तावाच्या अनुषंगाने सदर शासन निर्णयासोबत जोडलेल्या प्रपत्र-‘ब’ मधील तक्त्यातील रकाना क्र. ६ मध्ये नमूद करण्यात आलेली वर्ग-१, वर्ग-२ व वर्ग-३ ची एकूण ६८ पदे नव्याने निर्माण करण्यास महाराष्ट्र महानगरपालिका अधिनियमाच्या कलम-३४६ (२) (अ) नुसार शासनाची मान्यता देण्यात येत आहे.
२. उपरोक्त नमूद ६८ नवीन पदे निर्माण करताना एकवेळची बाब म्हणून कल्याण-डोंबिवली महानगरपालिका परिवहन उपक्रमाच्या ३५% आस्थापना खर्चाची अट शिथील करण्यास शासन मान्यता देण्यात येत आहे.
३. कल्याण-डोंबिवली महानगरपालिका परिवहन उपक्रमासाठी यापूर्वी मंजूर केलेल्या ५७५ पदांमधील प्रपत्र-‘क’ मध्ये नमूद विविध संवर्गातील २४ पदे या शासन निर्णयान्वये व्यपगत करण्यात येत आहेत.
४. कल्याण-डोंबिवली महानगरपालिका परिवहन उपक्रमाच्या आस्थापनेवर प्रपत्र-‘अ’ प्रमाणे मंजूर ५७५ पदे व या शासन निर्णयातील प्रपत्र-‘ब’ प्रमाणे मंजूर ६८ पदे व व्यपगत करण्यात येणारी प्रपत्र-‘क’ प्रमाणे २४ पदे वगळता, कल्याण-डोंबिवली महानगरपालिका परिवहन उपक्रमाचा प्रपत्र-‘ड’ प्रमाणे एकूण ६१९ पदांचा आकृतीबंध राहील.
५. कल्याण-डोंबिवली महानगरपालिका परिवहन उपक्रमाचा सदर आकृतीबंध पुढील अटी व शर्तींच्या अधीन राहून मंजूर करण्यात येत आहे: १) सदर शासन निर्णयासोबत जोडलेल्या परिशिष्टातील पदे आवश्यकतेनुसार कमी जास्त प्रमाणात महानगरपालिका परिवहन उपक्रमाच्या आस्थापना खर्चाची टक्केवारी लक्षात घेऊन भरण्यात यावीत.
२) कल्याण-डोंबिवली महानगरपालिका उपक्रमाच्या सुधारित आकृतीबंधामध्ये मंजूर केलेल्या पदसंख्येपेक्षा अधिक अधिकारी / कर्मचारी महानगरपालिकेत सध्या कायमस्वरूपी कार्यरत असतील तर, असे अधिकारी/कर्मचारी सेवेत असेपर्यंत किंवा पदोन्नत होईपर्यंत सदर पदे अस्तित्वात राहतील, तद्नंतर अशी पदे आपोआप व्यपगत होतील.
३) कल्याण-डोंबिवली महानगरपालिका परिवहन उपक्रमातील इलेक्ट्रीक बसेस भविष्यात NCAP योजनेअंतर्गत चालविण्यात येणार असल्याने वाहक/चालक या संवर्गातील पदे सेवानिवृत्त झाल्यानंतर, ती बाह्य यंत्रणेद्वारे भरण्यात यावीत.
४) कल्याण-डोंबिवली महानगरपालिका परिवहन उपक्रमाच्या ज्या सेवा बाह्यस्त्रोतांद्वारे (Out Sourching) करणे शक्य व आवश्यक आहे, अशा सेवा बाह्यस्त्रोतांद्वारे (Out Sourching) करण्यात याव्यात.
६. परिवहन व्यवस्थापक, कल्याण-डोंबिवली महानगरपालिका परिवहन उपक्रम यांनी परिच्छेद क्र. ५ मधील अटी व शर्तींचे पालन करून सुधारित आकृतीबंधाच्या अनुषंगाने पुढील आवश्यक ती कार्यवाही करावी.
# Page 3
# Page 4
# Page 5
# Page 6
# Page 7
# Page 8
# Page 9