# Page 1
नागपूर सुधार प्रन्यास सेवाप्रवेश (सेवांचे वर्गीकरण, सेवाभरती व पदोन्नती) नियमामध्ये सुधारणेस शासनाची मान्यता देण्याबाबत.
महाराष्ट्र शासन
नगर विकास विभाग
शासन निर्णय क्र. नासुप्र-१६२३/प्र.क्र.९९/नवि- २६
मंत्रालय, मुंबई ४०० ०३२
दिनांक १०.०८.२०२३
संदर्भ : १. शासनाचे पत्र क्रमांक नासुप्र २०१६/प्र.क्र. १११/नवि-२६ दि १८.०३.२०१९ २. सभापती ना.सु.प्र यांचे पत्र क्रमांक- साप्रवि/आ.वि / क.अ.पदो / ६२८९ दि.०२.०५.२०२३
प्रस्तावना: नागपूर सुधार प्रन्यास (सेवांचे वर्गीकरण, सेवाभरती व पदोन्नती) नियम २०१७ अंतर्गत परिशिष्ट - २ (तांत्रीक सेवा ) ला नागपूर सुधार प्रन्यास अधिनियम १९३६ चे कलम ८९ मधील (I) मधील उपकलम (क) अन्वये शासन संदर्भाधिन पत्र क्र. १ दिनांक १८.०३.२०१९ अन्वये मान्यता देण्यात आली होती.
याबाबत नागपुर सुधार प्रन्यास यांचे स्तरावर योग्य तो निर्णय घेण्यात यावा व असा निर्णय झाल्यास सेवा प्रवेश नियमात दुरुस्तीचा प्रस्ताव सादर करणे बाबत नागपुर सुधार प्रन्यास यांना कळविण्यात आले होते. त्यानुसार दि.१८.०३.२०१९ च्या पत्रासोबत जोडलेल्या परिशिष्ट-२ मधील (अ) तांत्रिक सेवा मधील अ.क्र.५ च्या रकाना क्र. ५ मधील (ड) प्रमाणे कनिष्ठ अभियंता (पदविकाधारक) पदोन्नती या पदाच्या सेवाभरती/पदोन्नती नियमामध्ये दुरुस्ती बाबतचा प्रस्ताव सभापती, नागपूर सुधार प्रन्यास, नागपूर यांनी शासनास संदर्भीय पत्र क्र. २ अन्वये सादर केला आहे, याअनुषंगाने नागपुर सुधार प्रन्यासच्या कनिष्ठ अभियंता (पदविकाधारक) पदोन्नती या पदाच्या सेवाभरती/ पदोन्नती नियमामध्ये दुरुस्ती करण्याची बाब शासनाच्या विचाराधीन आहे.
शासन निर्णयः नागपूर सुधार प्रन्यास (सेवांचे वर्गीकरण, सेवाभरती व पदोन्नती) नियम २०१७ अंतर्गत प्राप्त अधिकारानुसार शासन पत्र दि. १८.०३.२०१९ सोबतच्या परिशिष्ट -२ - (अ) तांत्रिक सेवा मधील अ.क्र.
५ च्या स्तंभ क्र. ५ मधील (ड) मध्ये नमूद कनिष्ठ अभियंता (पदविकाधारक) पदोन्नती या पदाच्या
सेवाभरती/पदोन्नती नियमामध्ये पुढील प्रमाणे सुधारणा करण्यास शासन मान्यता देण्यात येत आहे.
# Page 2
शासन निर्णय क्रमांकः नासुप्र-१६२३/प्र.क्र.९९/नवि-२६
यानुसार (ड) (१) पुढील प्रमाणे वाचावा :
(ड) कनिष्ठ अभियंता ची १७ पदे पदविकाधारक स्थापत्य अभियांत्रिकी सहायक
यांचेमधून पदोन्नतीने खालीलप्रमाणे भरण्यात येईल :
१) मान्यताप्राप्त विद्यापीठाची स्थापत्य अभियांत्रिकी पदवीका किंवा समकक्ष अर्हता.
किंवा
अभियांत्रिकी अधिकारी महाविद्यालय, नाशिक मार्फत घेण्यात येणारी अर्हता परिक्षा
उत्तीर्ण केली आहे, अशा स्थापत्य अभियांत्रिकी सहाय्यक यांचेमधून,
०२. या शासन निर्णयाच्या अनुषंगाने आवश्यक कार्यवाही सभापती, नागपूर सुधार प्रन्यास यांनी करावी.