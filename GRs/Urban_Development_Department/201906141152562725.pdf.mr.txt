# Page 1
औरंगाबाद महानगरपालिकेच्या सर्वसाधारण सभेने संमत केलेला ठराव क्र.९२६ दि.१२/२/२०१९ अंशतः विखंडीत करण्यासाठी निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक : औमपा-२०१९/प्र.क्र.१२६/नवि-२४,
मंत्रालय, मुंबई-४०० ०३२.
दिनांक:-१४ जून, २०१९
संदर्भ :- आयुक्त, औरंगाबाद महानगरपालिका यांचे पत्र क्र.मनपा/काअ/पापु/आस्था/२०१९/४४६ दिनांक २४.४.२०१९
प्रस्तावना : औरंगाबाद शहर समांतर पाणी पुरवठा योजना ही पीपीपी तत्वावर रावविण्यासाठी औरंगाबाद सिटी वॉटर युटिलिटी कं. लि. या कंन्सेशनरला दि.१.९.२०१४ रोजी नविन योजनेचे बांधकाम तसेच अस्तित्वातील योजनेचे व देखभाल देखरेखीसाठी महानगरपालिकेने हस्तांतरित केली. हस्तांतरणानंतर २२ महिन्यांचा कालावधी उलटूनही कंन्सेशनर यांनी नविन योजनेची फक्त ५.७७% कामे करणे व इतर अनियमितता केल्यामुळे सर्वसाधारण सभेच्या मान्यतेने करारनामा रद्द करुन कंन्सेशनर यांना दि.१.१०.२०१६ रोजी औरंगाबाद महानगरपालिकेकडून टर्मिनेशन नोटीस देण्यात आली.
याबाबत उच्च न्यायालय, औरंगाबाद खंडपीठ येथे दाखल केलेल्या याचिकेसंदर्भात मा. उच्च न्यायालयाच्या आदेशानुसार आणि करारनाम्यातील तरतुदीप्रमाणे कंन्सेशनर व महानगरपालिका यांच्यावतीने लवादाची नियूक्ती होऊन कार्यवाही सुरु करण्यात आली. त्यांनतर मा. उच्च न्यायालयाने दिलेल्या निर्णयाच्या विरोधात कंन्सेशनर यांनी मा. सर्वोच्च न्यायालयात स्पेशिअल लिव्ह पिटीशन दाखल केले.
२. मा. सर्वोच्च न्यायालयात दि. ४.७.२०१८ रोजी झालेल्या सुनावणीदरम्यान कंन्सेशनर यांच्यामार्फत समांतर जलवाहिनी प्रकल्पाचे पुनर्जिवन करण्यासाठी प्रस्ताव दाखल केला. सदर प्रस्ताव महानगरपालिकेच्या दि. ४.९.२०१८ रोजीच्या सभेमध्ये विषय क्र. ५५१ नुसार काही अटी व शर्थीसह पारित करण्यात आलेला आहे. सदर ठरावाची प्रत कंन्सेशनर यांना दिल्यानंतर संबंधितांनी दि.२९.९.२०१८ रोजी त्यांचे मत व पुन्हा मुळ प्रस्तावातील अटींना मान्यता मिळावी म्हणुन महानगरपालिकेला कळविलेले होते.
कंन्सेशनर यांच्या मुळ लिड कन्सोर्शियम मेंबर एस. पी. एम. एल. ऐवजी एस्सेल बदलणे या मुख्य अटीबाबत महानगरपालिकेने मुख्य सरकारी अभियोक्ता, उच्च न्यायालय, औरंबाबाद यांचे अभिप्राय मागविलेले होते.
मुख्य सरकारी अभियोक्ता यांनी या टप्प्यावर तसेच निविदा, करारनाम्याच्या अटी व शर्तीनुसार असा बदल करता येणार नसल्याचे अभिप्राय दिलेले आहेत.
३. सरकारी अभियोक्ता यांचे अभिप्राय कंन्सेशनर यांना कळविल्यानंतर संबंधितांनी योजनेचे पुनर्जिवन साध्य होत नसल्यामुळे बँक गॅरंटी तसेच प्रकल्पावर झालेल्या खर्चापोटी रु. १३५.१२ कोटी परत दिल्यास कंन्सेशनरमार्फत न्यायालयीन व इतर प्रकरणे मागे घेण्यात येतील असे दि.२१.१.२०१९ रोजी कंन्सेशनर यांनी
# Page 2
शासन निर्णय क्रमांकः औमपा-२०१९/प्र.क्र.१२६/नवि-२४
महानगरपालिकेस कळविलेले आहे. सदर प्रकल्पाचे पुनर्जीवन शक्य नसल्यामुळे प्रकल्पाची सदयस्थिती व पर्यायी योजनेचा प्रस्ताव राज्य शासनाकडे पाठविणे आवश्यक असल्याबाबतचा प्रस्ताव सर्वसाधारण सभेसमोर महानगरपालिकेने अवलोकनार्थ सादर केलेला होता.
४. सर्वसाधारण सभेच्या दि.१२.०२.२०१९ रोजीच्या सभेच्या इतिवृत्तामध्ये विषय क्र. ९२६ अन्वये पारित ठरावानुसार एकुण ९ निर्णय घेवुन कार्यवाही करण्याचे महानगरपालिकेने आदेशित केलेले आहे. या ९ निर्णयांपैकी निर्णय क्र. १ मध्ये प्रामुख्याने कंन्सेशनर यानी मागणी केलेली रु. १३५.१२ कोटी रक्कम स्वतंत्र अभियंता यांनी प्रमाणित व तपासणी करुन त्यांना देणे, बँक गॅरंटी परत करणे, न्यायालयीन दावे मागे घेणे,
कंपनी व महानगरपालिकेने सामंजस्य करारनामा करणे, ज्यामुळे मूळ निविदा प्रक्रिया संपुष्टात येईल व त्यानंतर महानगरपालिका नव्याने निविदा काढु शकेल असा ठराव सर्वसाधारण सभेने दि. १२.२.२०१९ च्या सभेत घेतलेला आहे.
५. सर्वसाधारण सभेच्या उपरोक्त निर्णय क्र. १ च्या संदर्भात महानगरपालिका प्रशासनाचे अभिप्राय खालीलप्रमाणे आहेत:
अ) मा. उच्च न्यायालय, औरंगाबाद खंडपीठ यांच्या आदेशानुसार आणि करारनाम्यातील तरतुदीप्रमाणे कंपनी व महानगरपालिका यांच्यावतीने लवादाची नियुक्ती होवुन, लवाद प्रक्रिया सुरु करण्यात आलेली आहे. लवाद प्रक्रिया सुरु असताना नव्याने कुठल्याही प्रकारचा सामंजस्य करार करणे हे मा. उच्च न्यायालयाच्या आदेशाचा भंग होऊ शकतो. सदयस्थितीत स्वतंत्र अभियंत्यामार्फत केलेले कामही प्रमाणित करण्यात आलेले नाही. शिवाय लवाद ही प्रक्रिया महानगरपालिका आणि कंपनी यांच्या सामाईक तडजोडीसाठीच असल्यामुळे त्या प्रक्रियेच्या माध्यमातुनच कंपनी यांना देय आणि त्यांच्याकडून देय क्लेम निश्चित होणे आवश्यक आहे.
ब) कंपनीच्या प्रस्तावात सामंजस्य करारामध्ये मुळ करार सामंजस्याने संपविणेबाबत उल्लेख आहे. कंपनीचा करार त्यांच्या अकार्यक्षमतेमुळे रद्द करण्यात आलेला होता. आणि त्यास मा. उच्च न्यायालयानेही uphold केले होते. असे असताना सदर करार परस्पर संपुष्टात आणण्याचा प्रश्न उद्भवत नाही.
क) शहरातील पाणीपुरवठा सुधारण्याच्या दृष्टीने कंन्सेशनरद्वारे मा. सर्वोच्च न्यायालयात दाखल पुनर्जिवन प्रस्तावावर मेरीट व तपासणी करुन प्रकल्प पुनर्जिवित करण्याचा प्रयत्न करण्यात आला. मात्र योजनेचे पुनर्जिवन करण्यास कंपनी तयार नसल्यामुळे योजनेचे पुनर्जिवन शक्य नाही.
योजना पुनर्जिवित होत नसल्यामुळे सामंजस्य करारास काही अर्थ राहत नसल्याचे महानगरपालिकेने प्रस्तावात नमूद केलेले आहे.
६. महानगरपालिकेने नमुद केलेल्या उपरोक्त वस्तुस्थितीमुळे मा. सर्वसाधारण सभेने ठराव क्र. ९२६ दि. १२.२.२०१९ अन्वये घेतलेल्या निर्णयांपैकी निर्णय क्र. १ ची अंमलबजावणी करणे योग्य नसल्यामुळे सदर
पृष्ठ ३ पैकी २
# Page 3
शासन निर्णय क्रमांकः औमपा-२०१९/प्र.क्र.१२६/नवि-२४
ठराव क्र. ९२६ दि. १२.२.२०१९ अंशत: (निर्णय क्र. १) विखंडीत करण्याची शिफारस आयुक्त, औरंगाबाद महानगरपालिका यांनी संदर्भाधिन दि.२४.४.२०१९ च्या प्रस्तावानुसार शासनास केलेली आहे.
७. उपरोक्त नमूद बाबीं विचारात घेऊन सदरचा ठराव क्र. ९२६ दिनांक १२.२.२०१९ अन्वये घेतलेल्या निर्णयांपैकी निर्णय क्र.१ निलंबित करण्याची बाब शासनाच्या विचाराधीन होती.
शासन निर्णय :
उपरोक्त प्रस्तावनेत नमूद केलेल्या वस्तुस्थितीनुसार औरंगाबाद महानगरपालिकेतील सर्वसाधारण सभेचा ठराव क्र.९२६, दि.१२.२.२०१९ अन्वये घेतलेल्या निर्णयांपैकी निर्णय क्र. १ ची अंमलबजावणी करणे शक्य नसल्यामुळे महाराष्ट्र महानगरपालिका अधिनियम, १९४९ चे कलम ४५१ (१) नुसार सदर ठरावातील निर्णय क्र. १ विखंडित करण्यासाठी प्रथमतः निलंबित करण्यात येत आहे.
सदर ठरावातील निर्णय क्र. १ निलंबनाप्रकरणी संबंधितांना अभिवेदन करावयाचे असल्यास त्यांना निलंबन आदेशाच्या दिनांकापासून ३० दिवसांच्या आत शासनास अभिवेदन करणे आवश्यक आहे.