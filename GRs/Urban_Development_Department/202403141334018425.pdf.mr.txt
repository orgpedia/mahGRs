# Page 1
बृहन्मुंबई महानगरपालिका कार्यक्षेत्रात प्रकल्प बाधीतांना
सदनिका उपलब्ध करुन देण्यासाठी समन्वय समितीची स्थापना करणेबाबत...
महाराष्ट्र शासन
नगर विकास विभाग,
निर्णय क्रमांक : बीएमसी-२०२३/प्र.क्र.६०६/नवि-२१
मंत्रालय, मुंबई-४०० ०३२
दिनांक: १४ मार्च, २०२४
प्रस्तावना-
विधानसभा सदस्य यांनी महाराष्ट्र विधानसभा नियम १०५ नुसार मुंबई शहर व उपनगरात राज्य
सरकार व मुंबई महानगरपालिकेमार्फत सुरु असलेल्या अनेक प्रकल्पांतील बाधीत रहिवाश्यांच्या पुनर्वसनाचा
प्रश्न ऐरणीवर येणे याबाबतची लक्षवेधी सूचना उपस्थित केली होती.
सदर लक्षवेधी सूचनेवर दि.२५.०७.२०२३ रोजी विधानसभेमध्ये सविस्तर चर्चा करण्यात आली.
“बृहन्मुंबई महानगरपालिका क्षेत्रात अनेक यंत्रणांमार्फत कामे करण्यात येतात. सदर कामांमुळे बाधित होणाऱ्या प्रकल्पग्रस्तांना संबंधित यंत्रणेव्दारे प्रकल्पग्रस्तांच्या सदनिका (PAP) उपलब्ध करुन देण्यात येतात.
परंतु, बऱ्याच वेळेस सदर सदनिकांची असलेली कमतरता, विविध यंत्रणांशी असलेला अभाव यामुळे
प्रकल्पग्रस्तांना वेळेत सदनिका प्राप्त होत नाहीत, असे निदर्शनास आले आहे.” सदर लक्षवेधी चचेला उत्तर देतांना मा.मंत्री (उद्योग), यांनी प्रकल्प बाधीतांना लवकरात लवकर सदनिका उपलब्ध होण्याच्या दृष्ट्टीने सर्व
संबंधित यंत्रणांमध्ये समन्वय राखण्यासाठी मुंबई शहरामध्ये एक समन्वय समिती स्थापन करण्यात येईल, असे
आश्वासन विधानसभेत दिलेले आहे. त्या अनुषंगाने खालीलप्रमाणे समन्वय समिती स्थापन करण्याची बाब
शासनाच्या विचाराधिन होती.
शासन निर्णय:-
बृहन्मुंबई महानगरपालिका कार्यक्षेत्रात प्रकल्पबाधितांना सदनिका उपलब्ध करुन देण्याच्या अनुषंगाने
खालीलप्रमाणे समन्वय समिती स्थापन करण्याचा शासनाने निर्णय घेतला आहे.
समन्वय समिती :-
---------------------------------------------------------------------------
| १ | आयुक्त, बृहन्मुंबई महानगरपालिका | अध्यक्ष |
| २ | आयुक्त, MMRDA | सह अध्यक्ष |
| ३ | मुख्य कार्यकारी अधिकारी, झोपडपट्टी पुनर्वसन प्राधिकरण (SRA) | सदस्य |
| ४ | जिल्हाधिकारी, मुंबई शहर व मुंबई उपनगर | सदस्य |
| ५ | सह आयुक्त/उप आयुक्त, मालमत्ता विभाग, बृहन्मुंबई महानगरपालिका | सदस्य सचिव |
---------------------------------------------------------------------------
समन्वय समितीची कार्यकक्षा :-
१)बृहन्मुंबई महानगरपालिका कार्यक्षेत्रात प्रकल्प बाधीतांना विविध यंत्रणेव्दारे प्राप्त होणाऱ्या सदनिकांचा आढावा घेऊन सदर सदनिका प्रकल्प बाधितांना वितरीत करण्यासाठी समन्वय साधणे,
संनियंत्रण ठेवणे.
२)झोपडपट्टी पुनर्वसन योजनेंतर्गत व इतर अनुज्ञेय आरक्षणांतर्गत प्राप्त होणाऱ्या प्रकल्प बाधीतांच्या सदनिका (PAP) संबंधित विकासक योग्यरितीने हस्तांतर करतात किंवा कसे, याबाबत आढावा घेऊन
कार्यवाही करणे.
# Page 2
शासन निर्णय क्रमांकः बीएमसी-२०२३/प्र.क्र.६०६/नवि-२१
३) प्रकल्प बाधितांना पारदर्शक पध्दतीने सदनिका वितरीत करणे.
४)सदनिका संबंधित कार्यान्वयीन यंत्रणा यांच्याकडे उपलब्ध करुन देण्यात आल्यावर लवकरात
लवकर वितरीत करण्यासाठी कार्यवाही करणे, सदनिकांचा ताळेबंद ठेवणे.
५) सदनिकांचे वाटप कालबध्दरितीने होण्यासाठी उपाययोजना सूचविणे.
६)दर ३ महिन्यांनी आढावा घेऊन शासनास (नगरविकास विभाग, गृहनिर्माण विभाग) यांना अहवाल
सादर करणे.
समितीच्या बैठकीस इतर संबंधित विभागाच्या अधिकाऱ्यांस बोलाविण्याचे अधिकार अध्यक्षांना
राहतील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध