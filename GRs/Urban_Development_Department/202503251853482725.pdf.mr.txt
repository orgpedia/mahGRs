# Page 1
अमरावती शहर विकास योजनेमधील
६०.०० मी अकोली वळण रस्त्याने बाधीत
होणाऱ्या चमन नगर येथील झोपडपट्टी
धारकांना पर्यायी भूखंड भाडेपट्टयाने
देणेबाबत.
महाराष्ट्र शासन
नगर विकास विभाग
शासन निर्णय क्रमांक : अमपा-१३२४/प्र.क्र.१५४/नवि-२६
मादाम कामा मार्ग, हुतात्मा राजगुरु चौक,
४ था मजला, मंत्रालय, मुंबई - ४०० ०३२
दिनांक २५ मार्च, २०२५
वाचा :- आयुक्त, अमरावती महानगरपालिका, अमरावती यांचे पत्र क्र.
अमनपा/ससंनर/१४९०/२०२२ दि. २९ नोव्हेंबर, २०२२
प्रस्तावना :-
संदर्भाधीन पत्रान्वये आयुक्त, अमरावती महानगरपालिका यांनी अमरावती शहर विकास
योजनेमधील मौजा बडनेरा स.क्र. २८०, ३४० व ३४१ मधील ६०.०० मी अकोली वळण रस्त्याने
बाधित होणाऱ्या चमन नगर येथील झोपडपट्टी धारकांना महाराराष्ट्र महानगरपालिका अधिनियम
१९४९ चे कलम ७९(ग) अन्वये मौजा बडनेरा स.क्र. २७५ येथील पर्यायी भूखंडावर पूनर्वसन
करणेबाबत प्रस्ताव सादर केला आहे.
आयुक्त, अमरावती महानगरपालिका यांच्या उपरोक्त प्रस्तावानुसार ६० मी. अकोली वळण
रस्त्याचे ८०% ते ८५% काम पूर्ण झाले असून उर्वरीत काम पूर्ण होण्याकरीता विद्यमान रस्त्याच्या
जागेतील ४६ झोपडपट्टी धारकांचे पुनर्वसन होणे आवश्यक आहे. या झोपडपट्टी धारकांना पर्यायी
भूखंड उपलब्ध करून देण्याकरीता महानगरपालिकेच्या मालकीची जमीन तीस वर्षाकरिता
महाराष्ट्र महानगरपालिका अधिनियम १९४९ चे कलम ७९(ग) नुसार भाडेपट्ट्ाने देण्याची बाब
शासनाच्या विचाराधीन होती.
शासन निर्णय :-
आयुक्त, अमरावती महानगरपालिका यांच्या प्रस्तावाच्या अनुषंगाने “मौजा बडनेरा
स.क्र.२८०, ३४० व ३४१ वर ६०.०० मी रुंदीच्या अकोली वळण रस्त्याने बाधित होणाऱ्या चमन नगर
येथील झोपडपट्टी धारकांचे महानगरपालिकेच्या मालकीच्या मौजा बडनेरा सव्हे क्र. २७५ या पर्यायी
भूखंडावर पुनर्वसन करण्याकरिता महाराष्ट्र महानगरपालिका अधिनियम १९४९ चे कलम ७९(ग)
# Page 2
अंतर्गत भाडेपट्ट्ाने जमीन उपलब्ध करुन देण्यास” पुढील अटी व शतींच्या अधीन राहून मान्यता
देण्यात येत आहे:
अ) महाराष्ट्र शासनाच्या दि. ०६ नोव्हेंबर, २०२३ रोजीच्या अधिसूचनेनुसार महाराष्ट्र
महानगरपालिका (स्थावर मालमत्तेचे भाडेपट्ट्ाद्वारे हस्तांतरण आणि भाडेपट्ट्ाचे नुतनीकरण)
नियम, २०२३ प्रसिद्ध करण्यात आले आहेत. सदर नियमांतील तरतुदीनुसार अनुज्ञेय दराने सदर
जमीन निवासी प्रयोजनाकरीता ३० वषांच्या भाडेपट्ट्ाने देण्याबाबत महानगरपालिकेने कार्यवाही
करावी.
ब) सदर प्रकरणी आयुक्त, अमरावती महानगरपालिका यांनी महाराष्ट्र झोपडपट्टी क्षेत्र
(सुधारणा व निर्मुलन व पुनर्विकास) अधिनियम, १९७१ व महाराष्ट्र महानगरपालिका अधिनियम
१९४९ मधील तरतुदींनुसार योग्य कार्यवाही करावी
क) सदर कार्यवाही करतांना न्यायालयीन प्रकरण उद्भवणार नाही, याची खातरजमा
करावी. कोणतेही न्यायालयीन प्रकरण उद्भवल्यास याप्रकरणी महानगरपालिकेची सर्वस्वी
जबाबदारी राहील, यासाठी आयुक्त, अमरावती महानगरपालिका यांनी दक्षता घ्यावी.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर