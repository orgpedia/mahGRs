# Page 1
महाराष्ट्र महानगरपालिका अधिनियम, १९४९ चे कलम ४५१ अन्वये कोल्हापूर महानगरपालिका महासभा ठराव क्र.१७, दि.१९/०६/२०१८ निलंबित करणेबाबत.
महाराष्ट्र शासन
नगर विकास विभाग
शासन निर्णय क्रमांक- कोमपा-२०२१/प्र.क्र.८२/नवि-१९
मंत्रालय, मुंबई-४०० ०३२.
दिनांक : ०५ डिसेंबर, २०२२
वाचा : आयुक्त, कोल्हापूर महानगरपालिका यांचे पत्र जा.क्र. इस्टेट विभाग / १३६३/२०२०-२१, दिनांक ०३/०३/२०२१.
प्रस्तावना :
श्री.तानाजी दशरथ पाडळकर हे कोल्हापूर महानगरपालिकेच्या आरोग्य विभागात आरोग्य निरिक्षक या पदावर काम करीत होते (सध्या सेवानिवृत्त) ते कसबा बावडा, लाईन बाजार, ई-वॉर्ड येथे रि.स.नं.८४२ या जागेवरील क्वॉटर्सपैकी खोली क्र.१ येथे राहतात. दिनांक १९/०६/२०१८ रोजीच्या कोल्हापूर महानगरपालिका महासभा ठराव क्र.१७ अन्वये रि.स.नं.८४२ या जागेवरील क्वॉटर्सपैकी खोली क्र.१ श्री. तानाजी दशरथ पाडळकर यांना खरेदीने देण्याबाबत ठराव पारित केलेला आहे.
वंशपरंपरागत धंदा करणारे कर्मचारी म्हणून ज्यांना संबोधिले जाते अशा सफाई कामगारांना ते सध्या राहत असलेली घरे खरेदी पध्दतीने विकत घेण्याची संधी देण्याकरीता कोल्हापूर महानगरपालिकेने दिनांक ०४/०७/२०२० रोजी महानगरपालिका ठराव क्र. २३८ अन्वये धोरण निश्चित केले आहे. श्री. तानाजी दशरथ पाडळकर हे “आरोग्य निरिक्षक" या अधिकारी पदावर नोकरी करीत होते.
सबब, त्यांचा सफाई कामगार या श्रेणीमध्ये समाविष्ट होत नाही.
०२. कोल्हापूर महानगरपालिकेने वंशपरंपरागत धंदा करणारे कर्मचारी म्हणून ज्यांना संबोधिले जाते अशा सफाई कामगारांना ते सध्या राहत असलेले घरे खरेदी पध्दतीने विकत देण्याचे जे धोरण निश्चित केले आहे, त्या धोरणाच्या विरुध्द जाऊन महासभेने सफाई कामगारा व्यतिरिक्त “आरोग्य निरिक्षक” या पदावरील कर्मचारी श्री. तानाजी दशरथ पाडळकर (सध्या सेवानिवृत्त) यांना ते राहत असलेले क्वॉटर्सपैकी खोली क्र.१ खरेदी करुन देण्याबाबत केलेला ठराव क्र.१७, दिनांक १९/०६/२०१८ हा महानगरपालिका धोरणाशी विसंगत असल्याचे दिसून येत असल्याने सदर ठराव महाराष्ट्र महानगरपालिका अधिनियमातील कलम ४५१ मधील तरतुदीनुसार विखंडीत करण्याची बाब शासनाच्या विचाराधीन होती.
शासन निर्णय :
कोल्हापूर महानगरपालिकेच्या महासभेने दि.१९/०६/२०१८ रोजी पारित केलेला ठराव क्र. १७, हा महानगरपालिकेच्या अस्तित्वात असलेल्या धोरणाच्या विरुध्द असल्याने महाराष्ट्र महानगरपालिका अधिनियम, १९४९ च्या कलम ४५१ (१) मधील तरतुदीन्वये प्रथमत: निलंबित करण्यात येत आहे.
# Page 2
शासन निर्णय क्रमांकः कोमपा-२०२१/प्र.क्र.८२/नवि-१९
०२. महाराष्ट्र महानगरपालिका अधिनियमाचे कलम ४५१ (२) नुसार आदेशाच्या दिनांकापासून एक महिन्यात संबंधितांना याबाबत अभिवेदन करता येईल. विहीत मुदतीत अभिवेदन प्राप्त न झाल्यास या अधिनियमातील कलम ४५१ (३) नुसार पुढील कार्यवाही करण्यात येईल.