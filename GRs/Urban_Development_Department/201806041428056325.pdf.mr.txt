# Page 1
नागरी स्थानिक स्वराज्य संस्थांना मंजूर अखर्चित निधी शासनजमा करण्याबाबत.
महाराष्ट्र शासन
नगर विकास विभाग
शासन निर्णय क्रमांक: संकीर्ण-११९८/प्र.क्र.३०/नवि-०४
मंत्रालय, मुंबई-४०० ०३२
दिनांक: ०४ जून, २०१८
संदर्भ :
(१) शासन परिपत्रक वित्त विभाग क्रमांक बीजीटी-२०१५/प्रक्र.७१/अर्थसंकल्प-२ दिनांक ०४ मार्च, २०१५ (२) शासन निर्णय नगर विकास विभाग क्रमांक संकीर्ण ११९८/प्र.क्र.३०/नवि-४, दिनांक १२ मार्च, २०१८
शासन निर्णय :
नगर विकास विभागाकडून विविध योजनांतर्गत नागरी स्थानिक स्वराज्य संस्थांना मंजूर करण्यात आलेल्या निधीच्या विनियोग विहित कालावधीत न केल्यामुळे अशा अखर्चित झालेल्या निधी संदर्भात करावयाच्या कार्यवाहीबाबतच्या सविस्तर सूचना व कालमर्यादा समक्रमाकाच्या दिनांक १२ मार्च, २०१८ च्या शासन निर्णयान्वये देण्यात आल्या आहेत. त्यामध्ये २०१३-१४ व त्यापूर्वीच्या वर्षात राज्यातील महानगरपालिका/नगरपरिषदा/ नगरपंचायती यांना नगर विकास विभागामार्फत वितरीत करण्यात आलेला
व अद्याप अखर्चित असलेला निधी तात्काळ व कोणत्याही परिस्थितीत दिनांक १७.०३.२०१८ पूर्वी शासन जमा करावा, अशा सूचना देण्यात आल्या आहेत.
२. याबाबत आढावा घेताना असे निदर्शनास आले की, बहुतांश नागरी स्थानिक स्वराज्य संस्थांनी अशा अखर्चित रकमा अद्याप परत केल्या नाहीत. त्याकरीता त्यांनी अखर्चित रकमा जमा करण्याच्या लेखाशीर्षाबाबत संदिग्धता असल्याचे कारण निदर्शनास आणले आहे. यासंदर्भात आवश्यक आदेश शासन परिपत्रक वित्त विभाग क्रमांक बीजीटी-२०१५/प्रक्र.७१/ अर्थसंकल्प २ दिनांक ०४ मार्च २०१५ अन्वये
देण्यात आले आहेत. (प्रत सोबत जोडली आहे.) त्यानुसार मागील वर्षांमधील अखर्चित निधीचा परतावा शासन खाती करताना संबंधित खर्चाच्या मुख्य लेखाशीर्षाखाली "गौणशीर्ष ९१२-अखर्चित निधीची वजा वसूली "असे नमूद करून भरणा करण्यात यावा.
३. सबब, राज्यातील सर्व नागरी स्थानिक स्वराज्य संस्थांना, २०१३-१४ व त्यापूर्वीच्या वर्षात नगर विकास विभागामार्फत वितरीत करण्यात आलेला व अद्याप अखर्चित असलेला निधी तात्काळ व कोणत्याही परिस्थितीत दिनांक ०८.०६.२०१८ पूर्वी वरीलप्रमाणे शासन जमा करावा.
४. यानुसार शासनजमा केलेल्या अखर्चित निधीबाबतचा तपशील सोबतच्या विवरणपत्रानुसार, आयुक्त तथा संचालक नगर परिषद प्रशासन संचालनालय यांच्याकडे सादर करण्यात यावा. यासंदर्भात संबंधित जिल्हा प्रशासन अधिकारी यांच्यावर त्यांच्या जिल्ह्याबाबत व संबंधित उपप्रादेशिक संचालक नगर परिषद
# Page 2
शासन निर्णय क्रमांकः संकीर्ण-११९८/प्र.क्र.३०/नवि-०४
प्रशासन यांच्यावर त्यांच्या विभागाबाबत समन्वयाची जबाबदारी सोपविण्यात येत आहे. त्यांनी संबंधित नागरी स्थानिक स्वराज्य संस्थांकडून जमा केलेल्या अखिर्चित रकमांबाबतचा तपशील मिळवून आयुक्त तथा संचालक नगर परिषद प्रशासन संचालनालय यांच्याकडे दिनांक १२.०६.२०१८ पर्यंत सादर करावा.
आयुक्त तथा संचालक नगर परिषद संचालनालय याबाबतचा एकत्रित अहवाल नगर विकास विभागास दिनांक १५.०६.२०१८ पर्यंत निश्चितपणे सादर करावा.
# Page 3
# Page 4
# Page 5