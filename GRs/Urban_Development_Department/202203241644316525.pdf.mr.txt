# Page 1
नगर विकास विभागाच्या (खुद्द) वाहन आढाव्यास मान्यता देण्याबाबत....
महाराष्ट्र शासन
नगर विकास विभाग
शासन निर्णय क्रमांकः वाहन २०१४/प्र.क्र.२८/१४/नवि-८
हुतात्मा राजगुरु चौक, मादाम कामा मार्ग,
मंत्रालय, मुंबई ४०००३२.
तारीख: २४ मार्च, २०२२.
वाचा: वित्त विभाग शासन निर्णय क्र. वाहन प्र.क्र.६५/२००१/विनियम, दि. १०.९.२००१
प्रस्तावना: वित्त विभागाने त्यांच्या शासन निर्णय दि. १०.९.२००१ अन्वये शासकीय व इतर कार्यालयांमध्ये वाहनांच्या वापराबाबत धोरण निश्चित केलेले आहे. त्यासाठी प्रत्येक प्रशासकीय विभागांने त्यांच्याकडील (प्रादेशिक कार्यालयासह) वाहनांचा आढावा घेण्याबाबत निर्देश दिले आहेत.
यास अनुसरुन नगर विकास विभागाचा (खुद्द ) वाहनांचा आढावा मंजूर करण्याबाबतचा प्रस्ताव राज्यस्तरीय वाहन आढावा समितीच्या मान्यतेसाठी सादर करण्यात आला होता. राज्यस्तरीय वाहन आढावा समितीने विभागाच्या वाहन आढाव्यास मंजूरी दिली असून त्या अनुषंगाने शासन निर्णय निर्गमित करण्याची बाब शासनाच्या विचाराधीन होती.
शासन निर्णय : नगर विकास विभागाकरीता मा.मंत्री, नगर विकास व मा.राज्यमंत्री, नगर विकास यांच्यासाठी २ वाहने तसेच वाढत्या नागरीकरणामुळे नगर विकास विभागाकडील वाढलेले कामकाज त्याचबरोबर मा. उच्च न्यायालय, मा. महाराष्ट्र प्रशासकीय न्यायाधिकरण, महालेखापाल कार्यालय, अधिदान व लेखा कार्यालय इत्यादी कार्यालयात सतत जावे लागत असल्याने नगर विकास विभाग (खुद्द) साठी आणखी एक स्टाफ कारची नितांत आवश्यकता असल्याने नगर विकास विभागासाठी एकूण ६ वाहने मंजूर करण्याबाबतचा प्रस्ताव वित्त विभागामार्फत राज्यस्तरीय वाहन आढावा समितीस करण्यात आला होता. राज्यस्तरीय वाहन आढावा समितीने त्यास मान्यता दिली असून त्यानुसार नगर विकास विभाग (खुद्द) साठी खालीलप्रमाणे पदाधिकारी यांच्यासाठी २ २ वाहने, विभागाच्या अपर मुख्य सचिव/ प्रधान सचिव / सचिव यांच्यासाठी २ वाहने व विभागातील अधिकारी / कर्मचारी यांच्यासाठी २ स्टाफ कार अशी एकूण ६ वाहने मंजूर करण्यात येत आहेत.
----------------------------------------------------------------
| अ.क्र. | पदाधिकारी/अधिकारी | अनुज्ञेय वाहन |
| १. | मा. मंत्री, नगर विकास | १ |
| २. | मा. राज्यमंत्री, नगर विकास | १ |
| ३. | अपर मुख्य सचिव/ प्रधान सचिव/ सचिव (नवि-१) नगर विकास विभाग | १ |
----------------------------------------------------------------
# Page 2
शासन निर्णय क्रमांकः वाहन २०१४/प्र.क्र.२८/१४/नवि-८
----------------------------------------------------------------
| ४. | अपर मुख्य सचिव/ प्रधान सचिव/ सचिव (नवि-२) नगर विकास विभाग | १ |
| ५. | स्टाफ कार | २ |
| एकूण | ६ |
----------------------------------------------------------------
२. सदर शासन निर्णय वित्त विभागाच्या अनौपचारिक संदर्भ क्र.४४०/व्यय-३ व क्र.२३/२०२२/ विनियम, दिनांक १०.३.२०२२ अन्वये प्राप्त सहमतीने तसेच राज्यस्तरीय वाहन आढावा समितीच्या मान्यतेने निर्गमित करण्यात येत आहे.