# Page 1
केंद्र पुरस्कृत अमृत २.० अभियानांतर्गत प्रकल्पांच्या अंमलबजावणीबाबत मार्गदर्शक सूचना.
महाराष्ट्र शासन
नगर विकास विभाग
शासन परिपत्रक क्रमांक अमृत-२०२३/प्र.क्र.३३१/नवि-३३
मंत्रालय, मुंबई - ४०० ०३२
दिनांक : ०८ नोव्हेंबर, २०२३
संदर्भ :
१. गृहनिर्माण व शहरी कामकाज मंत्रालय, भारत सरकार यांच्या अमृत २.० योजनेच्या मार्गदर्शक सूचना २. नगर विकास विभाग, शासन निर्णय क्रमांक अमृत-२०२२/प्र.क्र.१४१/नवि-३३, दिनांक १४ जुलै, २०२२.
३. नगर विकास विभाग, शासन परिपत्रक क्रमांक अमृत - २०२२/प्र.क्र.२०३/नवि-३३, दिनांक १६ सप्टेंबर, २०२२.
४. नगर विकास विभाग, शासन परिपत्रक क्रमांक अमृत-२०२२/प्र.क्र.२६९/नवि-३३, दिनांक १९ ऑक्टोबर, २०२२.
परिपत्रक
१. केंद्र पुरस्कृत अमृत २.० अभियानाची संदर्भाधीन २ २ मधील शासन निर्णयान्वये राज्यात अंमलबजावणी करण्यात येत आहे. केंद्र पुरस्कृत अमृत २.० अभियानांतर्गत प्रकल्पांच्या अंमलबजावणीबाबत संदर्भाधीन ३ अन्वये मार्गदर्शक सूचना निर्गमित करण्यात आलेल्या आहेत. तसेच, सदर अभियानांतर्गत प्रकल्पांच्या निविदा प्रक्रियेसाठी आदर्श निविदा पुस्तिका ( Model Tender Document) बाबतच्या सूचना संदर्भाधीन ४ अन्वये निर्गमित करण्यात आलेल्या आहेत.
२. सदर अभियानांतर्गत मंजूर प्रकल्पांच्या निविदा प्रक्रियेस गती देण्यासाठी व प्रकल्प विहित कालमर्यादेत पूर्ण करण्याच्या अनुषंगाने राज्यस्तरावरून संनियंत्रण करण्यासाठी केंद्र शासनाने अमृत २.० अभियानाबाबत निर्गमित केलेल्या मार्गदर्शक सूचनांच्या अनुषंगाने संदर्भाधीन क्रमांक ३ मधील परिपत्रकामध्ये खालीलप्रमाणे सुधारणा करण्यात येत आहेत.
i. केंद्र पुरस्कृत अमृत २.० अभियानांतर्गत प्रकल्पांच्या अंमलबजावणीबाबत दिनांक १६ सप्टेंबर, २०२२ रोजीच्या शासन परिपत्रकान्वये निर्गमित केलेल्या मार्गदर्शक सुचनांमधील क्रमांक ७ व ८ परिच्छेद वगळण्यात यावे व खालील नमूद परिच्छेदांचा समावेश सदर परिपत्रकात करण्यात येत आहे.
ii. केंद्र पुरस्कृत अमृत २.० अभियानांतर्गत प्रकल्पांच्या निविदा प्रक्रियेसाठी या विभागाच्या दिनांक १९ ऑक्टोबर, २०२२ रोजीच्या शासन परिपत्रकानुसार महाराष्ट्र जीवन प्राधिकरणाकडून उपलब्ध करून देण्यात आलेल्या आदर्श निविदा पुस्तिकेनुसार ( Model Tender Document) संबंधित नागरी स्थानिक स्वराज्य संस्थेने RFP तयार करावे व त्यामध्ये सदर आदर्श निविदा पुस्तिकेतील तरतुदीपेक्षा कोणतीही वेगळी तरतूद करावयाची असल्यास त्यास संबंधित मुख्य अभियंता, महाराष्ट्र जीवन
# Page 2
शासन निर्णय क्रमांक अमृत-२०२३/प्र.क्र.३३१/नवि-३३ प्राधिकरण यांच्याकडून मान्यता घ्यावी व निविदा प्रसिद्ध करण्यापूर्वी त्यास राज्यस्तरीय तांत्रिक समितीची मान्यता घ्यावी. सदर समितीच्या मान्यतेनंतर निविदा प्रसिद्ध करावी.
iii. निविदा प्राप्त झाल्यानंतर त्याचे मूल्यमापन करून संबंधित नागरी स्थानिक स्वराज्य संस्थेने सक्षम प्राधिकाऱ्यांची मंजुरी घेऊन निविदा राज्यस्तरीय तांत्रिक समितीच्या अंतिम मान्यतेसाठी सादर करावी व राज्यस्तरीय तांत्रिक समितीच्या (SLTC) मान्यतेनंतर प्रकल्पाचे कार्यादेश द्यावेत.
iv. या अभियानांतर्गत मंजूर प्रकल्पांची निविदा प्रक्रिया केंद्रीय दक्षता आयोगाच्या (Central Vigilance Commission) मार्गदर्शक सूचनांनुसार तसेच, या संदर्भात शासनाने वेळोवेळी दिलेल्या सूचनांनुसार राबवावी.
V. या अभियानांतर्गत सर्व प्रकल्प विहित मुदतीत पूर्ण होण्याच्या दृष्टीने प्रकल्पांच्या प्रगतीचा महाराष्ट्र नागरी विकास अभियान संचालनालयाकडून व शासन स्तरावरून आवश्यकतेनुसार आढावा घेण्यात येईल.
३. उपरोक्त बाबींसह संदर्भाधीन क्रमांक ३ मधील शासन परिपत्रकात सुधारणा करण्यात येत आहे. या व्यतिरिक्त सदर शासन परिपत्रकातील उर्वरित मार्गदर्शक सूचना कायम ठेवण्यात येत आहेत.
४. सदर शासन परिपत्रक महाराष्ट्र शासनाच्या महाराष्ट्र शासनाच्या