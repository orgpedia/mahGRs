# Page 1
ठाणे महानगरपालिकेच्या आस्थापनेवर क्रीडा अधिकारी, वर्ग-१ चे पद निर्माण करण्यास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- ठामपा-२१२०/प्र.क्र.७०/नवि-२३,
मंत्रालय (मुख्य इमारत), ४ था मजला,
मादाम कामा मार्ग, हुतात्मा राजगुरू चौक, मुंबई - ३२.
दिनांक:- ०९ नोव्हेंबर, २०२०
वाचा:- (१) आयुक्त, ठाणे महानगरपालिका यांचे पत्र क्रमांक ठामपा/आयुक्त/उपआ (मु) १२१८, दिनांक ०१.१०.२०१६
(२) शासन निर्णय क्र. ठामपा-२११६/प्र.क्र.३१ (अ)/नवि-२३, दिनांक १९.०९.२०१९ (३) आयुक्त, ठाणे महानगरपालिका यांचे पत्र क्रमांक ठामपा/आस्था/अतिआ (२) /आयुक्त-५७२५, दिनांक १४.०२.२०२०
प्रस्तावना:
ठाणे महानगरपालिका क्षेत्रातील वाढती लोकसंख्या विचारात घेता, सदर लोकसंख्येस खेळाचे
मैदाने तसेच क्रीडा विषयक विविध उपक्रम राबविणे व यशस्वीपणे पार पाडण्यासाठी, शहरात नव्याने
निर्माण झालेली क्रिडांगणे व क्रीडा विषयक उपक्रमाचे उच्च दर्जाचे नियोजन करण्यासाठी ठाणे
महानगरपालिकेच्या आस्थापनेवरील सध्या अस्तित्वात असलेले क्रीडा अधिकारी वर्ग-२ चे मंजूर पद वेतनबँड रु. १५६०० - ३९१०० अधिक ग्रेड पे ५४०० मध्ये उन्नत करुन सदर पदास प्रशासकिय सेवा
वर्ग- १ या दर्जाचे करण्याबाबतचा प्रस्ताव शासनास संदर्भाधीन क्र.३ अन्वये ठाणे महानगरपालिका यांनी सादर केला होता.
०२. ठाणे महानगरपालिकेच्या आस्थापनेवर संदर्भाधीन क्र. २ अन्वये महाराष्ट्र महानगरपालिका अधिनियम कलम ५१ (४) नुसार एकूण ६८२ नवीन पदे निर्माण करण्यास शासनाने मान्यता प्रदान केली
आहे. तथापि, उपरोक्त परिच्छेद क्रमांक १ मध्ये नमूद केल्यानुसार आयुक्त, ठाणे महानगरपालिका यांच्या प्रस्तावास मान्यता देण्याची बाब शासनाच्या विचाराधीन होती.
शासन निर्णय:
ठाणे महानगरपालिकेच्या आस्थापनेवर क्रीडा अधिकारी वर्ग - १, वेतनश्रेणी रुपये १५६०० ३९१००, ग्रेड पे- ५४०० चे एक पद नव्याने निर्माण करण्यास महाराष्ट्र महानगरपालिका अधिनियमाच्या कलम ५१ (४) नुसार शासनाची मान्यता देण्यात येत आहे.
# Page 2
शासन निर्णय क्रमांकः ठामपा-२१२०/प्र.क्र.७०/नवि-२३
०२. सदर पदाची भरती पध्दती, शैक्षणिक अर्हता खालील प्रमाणे राहील.
→ भरती पध्दती- नामनिर्देशन/पदोन्नती द्वारे
→ अर्हता:- १) शारीरिक शिक्षणातील पदव्युत्तर पदवी किमान द्वितीय श्रेणी उत्तीर्ण असणे आवश्यक (M.P.Ed)
२) एन.एस.एन.आय चा १ वर्षाचा मैदानी किंवा कोणत्याही खेळातील पदविका ३) एन.सी.सी. मधील “सी” परिक्षा प्रमाणपत्र धारकास प्राधान्य
→ अनुभव:- क्रीडा मार्गदर्शन व क्रीडा आयोजनाचा किमान ३ वर्षाचा अनुभव असावा.
> खेळातील सहभाग:-१) विद्यापीठीय संघातून खेळलेला असावा.
२) राष्ट्रीय पातळीवरील संघात खेळलेल्या व शासनाकडील पुरस्कार विजेत्या उमेदवारास प्राधान्य वयाची अट शिथिलक्षम.
३) महापालिका कर्मचाऱ्यांकरिता शासन निर्णयानुसार वयाची अट शिथिलक्षम.
४) शासनाकडील पुरस्कार प्राप्त खेळाडू यांचेकरिता वरील अट क्र. १ ते ३ अटी शिथिलक्षम.
०३. आयुक्त, ठाणे महानगरपालिका यांनी परिच्छेद क्र.१ व २ मधील अटी व शर्तींचे पालन करून पुढील आवश्यक ती कार्यवाही करावी.