# Page 1
पुणे महानगरपालिकेच्या शिक्षण विभाग (प्राथमिक) करीता पदे निर्माण करण्यास व आकृतीबंधास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : पीएमसी-२०१६/प्र.क्र.२४८(भाग-१)/नवि-२२
मंत्रालय (मुख्य इमारत), ४ था मजला,
मादाम कामा मार्ग, हुतात्मा राजगुरू चौक, मुंबई-३२.
दिनांक :- ०८ जुलै, २०२१
वाचा:- १. शासन निर्णय, नगर विकास विभाग, क्र.पीएमसी-३०१४/प्र.क्र.२/नवि-२२, दि.२६.०८.२०१४ २. आयुक्त, पुणे महानगरपालिका यांचे क्र.मआ/शिम/६८३६, दि. २५.०२.२०१६ चे पत्र.
३. आयुक्त, पुणे महानगरपालिका यांचे क्र. मआ/शिम/५२११, दि.०२.०१.२०१७ चे पत्र.
४. आयुक्त, पुणे महानगरपालिका यांचे क्र. मआ/शिम/७७, दि.०६.०४.२०१७ चे पत्र.
५. आयुक्त, पुणे महानगरपालिका यांचे क्र. मआ / प्राथमिक शिक्षण विभाग/१५४९, दि.२५.०६.२०१८ चे पत्र.
६. आयुक्त, पुणे महानगरपालिका यांचे क्र. मआ/शि.वि./१४२७, २०२०-२१, दि.१७.०९.२०२० चे पत्र.
७. आयुक्त, पुणे महानगरपालिका यांचे क्र. मआ/शि.वि/२७४४,२०१९-२०, दि.१८.१२.२०२० चे पत्र.
८. शालेय शिक्षण व क्रीडा विभाग यांचा क्र. सीईटी २०१५/प्र.क्र.१४९/टीएनटी-१, दि.०७.०२.२०१९ व क्र.संकीर्ण-२०१८/प्र.क्र.३९७/टीएनटी-१, दि.२५.०२.२०१९ चे शासन निर्णय.
प्रस्तावना : पुणे महानगरपालिकेच्या कार्यक्षेत्राची वाढती व्याप्ती विचारात घेऊन पुणे महानगरपालिकेचा प्राथमिक शिक्षण विभाग वगळून उर्वरित विभागांचा आकृतीबंध संदर्भ क्र.१ च्या शासन निर्णयान्वये मंजूर करण्यात आला होता. त्यास अनुसरून आयुक्त, पुणे महानगरपालिका यांनी प्राथमिक शिक्षण विभागातील शिक्षकेतर अधिकारी / कर्मचारी तसेच शिक्षक संवर्गातील पदांमध्ये वाढ करणे, नवीन पदे निर्माण करणे व आकृतीबंधास मान्यता देणे याबाबत संदर्भाधीन पत्रांन्वये शासनास वेळोवेळी प्रस्ताव सादर केले होते.
त्यामुळे पुणे महानगरपालिकेच्या आस्थापनेवरील प्राथमिक शिक्षण विभागातील आवश्यक पदे निर्माण करून प्राथमिक शिक्षण विभागाच्या आकृतीबंधास मान्यता देण्याची बाब शासनाच्या विचाराधीन होती.
शासन निर्णय : वरील प्रस्तावनेत नमूद केलेली वस्तुस्थिती विचारात घेता, पुणे महानगरपालिकेच्या आस्थापना खर्चाची मर्यादा विचारात घेऊन, पुणे महानगरपालिकेच्या प्राथमिक शिक्षण विभागाकरीता शिक्षकेतर संवर्गातील या शासन निर्णयासोबत जोडलेल्या परिशिष्ट “अ” मध्ये नमूद केलेली ९८९ पदांच्या आकृतीबंधास तसेच परिशिष्ट “ब” मध्ये नमूद केल्यानुसार संच मान्यता नसलेले शिक्षक संवर्ग व इतर संवर्गाच्या एकूण ११०४ पदांच्या आकृतीबंधास तसेच वाढीव पद निर्मितीस महाराष्ट्र महानगरपालिका अधिनियमाच्या कलम ५१ (४) नुसार शासन मान्यता देण्यात येत आहे. आकृतीबंधातील पदांचा तपशिल सोबत जोडलेल्या परिशिष्ट “अ” व “ब” नुसार राहील.
ज्या पदांना राज्य शासनाच्या शालेय शिक्षण व क्रीडा विभागाकडून संच मान्यता मिळते अशी शिक्षक संवर्गीय पदसंख्या विद्यार्थीसंख्येप्रमाणे वेळोवेळी होणाऱ्या संच मान्यतेनुसार, निश्चित राहील.
शिक्षकेतर संवर्गातील परिशिष्ट (अ) मध्ये दर्शवलेली पदे भरताना शालेयशिक्षण व क्रीडा विभागाने वेळोवेळी
# Page 2
शासन निर्णय क्रमांकः पीएमसी-२०१६/प्र.क्र.२४८(भाग-१)/नवि-२२
विहित केलेल्या निकषांची पूर्तता होते किंवा कसे हे तपासण्याची जबाबदारी आयुक्त, पुणे महानगरपालिका यांची राहील.
तसेच पुणे महानगरपालिकेने प्राथमिक शिक्षण विभागातील शासन मान्य पदांपैकी एकूण ३५ पदे व्यपगत करण्याची विनंती केली आहे. सदर पदे सोबतच्या विवरणपत्रात दर्शविलेली नाहीत. सदर पदे व्यपगत करण्यास मान्यता देण्यात येत आहे.
२. पुणे महानगरपालिकेच्या प्राथमिक शिक्षण विभागाचा आकृतीबंध पुढील अटी व शर्तींच्या अधीन राहून मंजूर करण्यात येत आहे : (१) आकृतीबंधात मंजूर करण्यात येणाऱ्या पदांची वेतनश्रेणी ही शासनाच्या समकक्ष पदांप्रमाणे राहील, याची दक्षता पुणे महानगरपालिका व आयुक्त, पुणे महानगरपालिका यांनी घेणे बंधनकारक राहील.
(२) शासनाच्या समकक्ष पदांपेक्षा अधिक वेतनश्रेणी महानगरपालिकेने त्यांच्या स्तरावर लागू केल्यास त्यास कोणत्याही परिस्थितीत शासनाची मान्यता मिळणार नाही.
(३) पुणे महानगरपालिका प्राथमिक शिक्षण विभागाच्या मान्य आकृतीबंधामध्ये वर्गीकरण निहाय मंजूर केलेल्या पदसंख्येपेक्षा जास्त पदे किंवा अतिरिक्त पदे निर्माण करणे आवश्यक आहे, असे महानगरपालिकेस वाटल्यास आणि महानगरपालिकेचा आस्थापना खर्च विहित टक्केवारीच्या मर्यादेत असल्यास त्याबाबतचा प्रस्ताव शासनास सादर करता येईल.
(४) ज्या सेवा आऊट-सोर्सिंग द्वारे करणे शक्य व आवश्यक आहे अशा सेवा आऊट-सोर्सिंग द्वारे भरण्यात याव्यात.
(५) नवीन पद निर्मितीमुळे ३५ टक्के या विहित मर्यादेच्या आत आस्थापना खर्च राहील याची दक्षता पुणे महानगरपालिका व आयुक्त, पुणे महानगरपालिका यांनी घ्यावी.
३. पुणे महानगरपालिका तसेच आयुक्त, पुणे महानगरपालिका यांनी परिच्छेद क्र. २ मधील अटी व शर्तींचे पालन करून सुधारित आकृतीबंधाच्या अनुषंगाने पुढील आवश्यक ती कार्यवाही करावी.
# Page 3
# Page 4