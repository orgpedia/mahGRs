# Page 1
नवी मुंबई महानगरपालिका परिवहन उपक्रमाकरिता विविध संवर्गातील पदे निर्माण करण्यास व परिवहन उपक्रमाच्या आकृतीबंधास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- नमुंम-१२१८/प्र.क्र.१४२ (१)/नवि-२८
४ था मजला, मंत्रालय (मुख्य इमारत),
मादाम कामा मार्ग, हुतात्मा राजगुरू चौक, मुंबई-३२.
दिनांक :- ११ जुलै, २०१९
वाचा:- १. आयुक्त, नवी मुंबई महानगरपालिका यांचे पत्र क्र.नमुंमपा/परि/प्रशा/९११/२०१८, दि.१७.१२.२०१८.
२. परिवहन व्यवस्थापक, नवी मुंबई महानगरपालिका परिवहन उपक्रम, नवी मुंबई यांचे पत्र क्र.नमुंमपा/परि/प्रशा/९२०/२०१८, दि.२०.१२.२०१८.
३. आयुक्त, नवी मुंबई महानगरपालिका यांचे पत्र क्र.नमुंमपा/परि/प्रशा/६५५/२०१९, दि.१४.०६.२०१९.
प्रस्तावना: नवी मुंबई महानगरपालिकेची स्थापना सन १९९२ मध्ये झाली असून, नवी मुंबई महानगरपालिका परिवहन उपक्रमाची सेवा दि.२३.०१.१९९६ पासून सुरू झालेली आहे. सद्य:स्थितीत परिवहन उपक्रम नवी मुंबईसह बृहन्मुंबई, ठाणे, डोंबिवली, बदलापूर, खारघर, कळंबोली, पनवेल, उरण अशा एकूण ७० विविध मार्गांवर प्रवासी सेवा देत आहे. त्याद्वारे प्रतिदिन २.५ लाख प्रवाशांना वाहतुक सेवेचा लाभ होत आहे.
२. नवी मुंबई महानगरपालिका परिवहन उपक्रमाने यापूर्वी सादर केलेल्या विविध प्रस्तावांच्या अनुषंगाने परिवहन उपक्रमाकरिता दि.२०.०७.२००६ व दि.३१.०८.२००९ च्या शासन निर्णयांन्वये एकूण १४८९ पदे मंजूर करण्यास शासनाने मान्यता दिलेली आहे.
३. नवी मुंबई महानगरपालिका परिवहन उपक्रमाचे प्रशासकीय कामकाज, वाहतुक सेवेमध्ये दिवसेंदिवस होणारे बदल, आधुनिकीकरण व परिवहन सेवेमध्ये झालेली वाढ या बाबी विचारात घेता, नवी मुंबई महानगरपालिका परिवहन उपक्रमाकरिता नवीन पदनिर्मिती करणे तसेच आकृतीबंध निश्चित करणे आवश्यक होते. त्यासाठी आयुक्त, नवी मुंबई महानगरपालिका यांनी संदर्भीय दि. १७.१२.२०१८ च्या पत्रान्वये नवीन पदनिर्मितीचा प्रस्ताव शासन मान्यतेसाठी सादर केलेला आहे.
४. त्याअनुषंगाने मा.प्रधान सचिव (नवि-२), नगर विकास विभाग यांच्याकडे दि.२९.०५.२०१९ रोजी बैठक झाली. सदर बैठकीत झालेल्या चर्चेनुसार प्रस्तुत प्रस्तावाच्या छाननीअंती नवी मुंबई महानगरपालिका परिवहन उपक्रमाच्या विविध विभागांकरिता नवीन पदांची निर्मिती करणे तसेच परिवहन उपक्रमाचा आकृतीबंध निश्चित करण्याची बाब शासनाच्या विचाराधीन होती.
शासन निर्णयः आयुक्त, नवी मुंबई महानगरपालिका यांनी संदर्भीय दि.१७.१२.२०१८ च्या पत्रान्वये सादर केलेल्या नवीन पद मंजुरीच्या प्रस्तावाच्या अनुषंगाने सदर शासन निर्णयासोबत जोडलेल्या प्रपत्र-“ब” मधील तक्त्यातील रकाना क्र.६ मध्ये नमूद करण्यात आलेली वर्ग-१, वर्ग-२ व वर्ग-३ ची एकूण १३५ पदे नव्याने निर्माण करण्यास महाराष्ट्र महानगरपालिका अधिनियमाच्या कलम-३४६ (२) (अ) नुसार शासनाची मान्यता देण्यात येत आहे.
२. उपरोक्त नमूद १३५ नवीन पदे निर्माण करताना एकवेळची बाब म्हणून नवी मुंबई महानगरपालिका परिवहन उपक्रमाच्या ३५% आस्थापना खर्चाची अट शिथील करण्यास शासन मान्यता देण्यात येत आहे.
३. नवी मुंबई महानगरपालिका परिवहन उपक्रमासाठी दि.२०.०७.२००६ व दि.३१.०८.२००९ च्या शासन निर्णयांन्वये मंजूर करण्यात आलेल्या पदांमधील प्रपत्र-“ब-३” मध्ये नमूद विविध संवर्गातील १८ पदे या शासन निर्णयान्वये व्यपगत करण्यात येत आहेत.
# Page 2
शासन निर्णय क्रमांकः नमुंम-१२१८/प्र.क्र.१४२ (१)/नवि-२८
४. इतर महानगरपालिकांच्या परिवहन सेवेतील पदांशी सुसंगती असण्याच्या दृष्टीने तसेच परिवहन उपक्रमातील पदांच्या सेवा प्रवेश नियमाच्या सुलभतेकरिता काही पदांची नावे तसेच वेतनश्रेणीतील बदल याबाबतचा तपशील सदर शासन निर्णयासोबत जोडलेल्या प्रपत्र-“ब-१” मध्ये दर्शविण्यात आला आहे. तसेच काही पदांच्या अन्य संवर्गातील समावेशनाबाबतचा तपशील प्रपत्र-“ब-२” मध्ये दर्शविण्यात आलेला आहे. त्यास शासन मान्यता देण्यात येत आहे.
५. नवी मुंबई महानगरपालिका परिवहन उपक्रमाच्या आस्थापनेवर प्रपत्र-“अ” प्रमाणे मंजूर १४८९ पदे व या शासन निर्णयान्वये प्रपत्र-“ब” प्रमाणे मंजूर १३५ पदे अशा एकूण १६२४ मंजूर पदांमधून, व्यपगत करण्यात येणारी प्रपत्र-“ब-३” प्रमाणे १८ पदे वगळता, नवी मुंबई महानगरपालिका परिवहन उपक्रमाचा प्रपत्र-“क” प्रमाणे एकूण १६०६ पदांचा आकृतीबंध राहील.
६. नवी मुंबई महानगरपालिका परिवहन उपक्रमाचा सदर आकृतीबंध पुढील अटी व शर्तींच्या अधीन राहून मंजूर करण्यात येत आहे:
(१) सदर शासन निर्णयासोबत जोडलेल्या परिशिष्टातील पदे आवश्यकतेनुसार कमी जास्त प्रमाणात महानगरपालिका परिवहन उपक्रमाच्या आस्थापना खर्चाची टक्केवारी लक्षात घेऊन भरण्यात यावीत.
(२) नवी मुंबई महानगरपालिका परिवहन उपक्रमाच्या सुधारित आकृतीबंधामध्ये मंजूर केलेल्या पदसंख्येपेक्षा अधिक अधिकारी / कर्मचारी महानगरपालिकेत सध्या कायमस्वरुपी कार्यरत असतील तर, असे अधिकारी/कर्मचारी सेवेत असेपर्यंत किंवा पदोन्नत होईपर्यंत सदर पदे अस्तित्वात राहतील, तद्नंतर अशी पदे आपोआप व्यपगत होतील.
(३) नवी मुंबई महानगरपालिका परिवहन उपक्रमाच्या ज्या सेवा बाह्यस्त्रोतांद्वारे (Out Sourcing) करणे शक्य व आवश्यक आहे, अशा सेवा बाह्यस्त्रोतांद्वारे (Out Sourcing) करण्यात याव्यात.
७. परिवहन व्यवस्थापक, नवी मुंबई महानगरपालिका परिवहन उपक्रम यांनी परिच्छेद क्र.६ मधील अटी व शर्तीचे पालन करून सुधारित आकृतीबंधाच्या अनुषंगाने पुढील आवश्यक ती कार्यवाही करावी.
# Page 3
# Page 4
# Page 5
# Page 6
# Page 7
# Page 8
# Page 9
# Page 10