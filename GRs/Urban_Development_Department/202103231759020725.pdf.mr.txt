# Page 1
नवी मुंबई महानगरपालिकेच्या आस्थापनेवरील श्रीमती अभिलाषा म्हात्रे, क्रीडा अधिकारी, गट-ब यांचे पद श्रेणीवर्धित श्रेणीवर्धित करण्यास महाराष्ट्र महानगरपालिका अधिनियमाच्या कलम-५१ (४) नुसार मान्यता देण्याबाबत.
महाराष्ट्र शासन
नगर विकास विभाग,
शासन निर्णय क्रमांक:- नमुंम १२१९/ प्र.क्र. ९१/नवि-२८
मंत्रालय (मुख्य इमारत), ४ था मजला, मादाम कामा मार्ग,
हुतात्मा राजगुरू चौक, मुंबई - ४०० ०३२.
दिनांक :- २३ मार्च, २०२१
संदर्भ:- १) आयुक्त, नवी मुंबई महानगरपालिका यांचे पत्र क्र.नमुंमपा/प्रशा/आस्था-१/ ३२४२/२०१९, दि.०५.१०.२०१९.
२) नवी मुंबई महानगरपालिका ठराव क्र. ४०५, दि.१८.१०.२०१३.
३) आयुक्त, नवी मुंबई महानगरपालिका यांचे पत्र क्र. नमुंमपा/प्रशा/आस्था-१ / १९५०/दि.३०.०९.२०२०.
४) नवी मुंबई महानगरपालिका प्रशासक ठराव क्र. १८९, दि.२४.०९.२०२०.
प्रस्तावना नवी मुंबई महानगरपालिका सर्वसाधारण सभा ठराव क्र. ४०५, दि. १८.१०.२०१३ नुसार शालेय शिक्षण व क्रीडा विभागाच्या मंजूरीच्या अधीन राहून, श्रीमती अभिलाषा म्हात्रे यांना दि.३१.१०.२०१३ रोजी नवी मुंबई महानगरपालिका शिक्षण मंडळामध्ये “क्रीडा अधिकारी” या पदावर "इतर मागासवर्ग” या प्रवर्गातून वेतनश्रेणी रू. ९३००-३४८००, ग्रेड पे रु.४४०० मध्ये शासन मंजूरीच्या अधीन राहून अस्थायी आस्थापनेवर तात्पुरत्या स्वरूपात नियुक्ती दिलेली आहे. श्रीमती म्हात्रे या दि. ०१.११.२०१३ रोजी महानगरपालिकेच्या “क्रीडा अधिकारी” या पदावर रुजू झाल्या आहेत. शालेय शिक्षण व क्रीडा विभाग, शासन निर्णय दि. २१.०५.२०११ मधील तरतूदीनुसार गट-अ मध्ये थेट नियुक्तीकरीता १) ऑलिम्पिक क्रीडा स्पर्धा, २) जागतिक क्रीडा स्पर्धा, ३) एशियन गेम्स स्पर्धा व ४) कॉमनवेल्थ गेम्स स्पर्धा यापैकी कोणत्याही एका स्पर्धेमध्ये पदक प्राप्त केलेल्या खेळाडूंचा विचार करण्याबाबत नमूद आहे. श्रीमती म्हात्रे यांनी १st Women World Cup-२०१२ (International Kabaddi Federation) मध्ये सुवर्ण पदक व ४th Asian Indoor & Martial Art Games Kabaddi Women's २०१३ मध्ये प्रथम क्रमांकाचे सुवर्ण पदक प्राप्त केले असल्याने त्या गट-अ मध्ये नियुक्तीस पात्र ठरत आहेत.
२. त्यास अनुसरून श्रीमती अभिलाषा म्हात्रे, क्रीडा अधिकारी, गट-ब यांना नवी मुंबई महानगरपालिकेच्या आस्थापनेवरील क्रीडा अधिकारी गट-ब मधील एक पद श्रेणीवर्धित करून सदर पदावर नियुक्ती देणेबाबत नवी मुंबई महानगरपालिका प्रशासकांनी दि. २४.०९.२०२० रोजी पुढीलप्रमाणे ठराव क्र. १८९ मंजूर केलेला आहे.
“श्रीमती अभिलाषा म्हात्रे यांचेकडे असलेल्या क्रीडा विषयक प्रमाणपत्राच्या आधारे त्यांची नियुक्ती गट-ब च्या ऐवजी गट-अ मध्ये करणे क्रमप्राप्त आहे. त्यामुळे नवी मुंबई महानगरपालिकेच्या
# Page 2
शासन निर्णय क्रमांकः नमुंम १२१९/ प्र.क्र. ९१/नवि-२८
मंजूर आकृतीबंधातील क्रीडा विभागासाठी मंजूर करण्यात आलेल्या क्रीडा अधिकारी (गट-ब) या संवर्गातील २ पदांपैकी एक पद गट-अ मध्ये ७ व्या वेतन आयोगातील वेतनश्रेणी रू. ५६१००-१७७५०० मध्ये श्रेणीवर्धित करण्यास प्रस्तावित करण्यात येत आहे. तसेच सदर श्रेणीवर्धित वेतन संरचना श्रीमती अभिलाषा म्हात्रे क्रीडा अधिकारी ह्या नवी मुंबई महानगरपालिका सेवेमध्ये असेपर्यंतच्या कालावधीसाठी लागू करण्यास प्रस्तावात नमूद करण्यात आलेल्या बाबींसह महाराष्ट्र महानगरपालिका अधिनियम १९४९ च्या कलम ५१ (४) अन्वये मा. प्रशासक यांची मंजूरी देण्यात येत आहे.”
३. आयुक्त, नवी मुंबई महानगरपालिका यांनी दि. ३०.०९.२०२० च्या पत्रान्वये महानगरपालिकेच्या आस्थापनेवरील श्रीमती अभिलाषा म्हात्रे, क्रीडा अधिकारी, गट-ब यांच्या क्रीडा अधिकारी गट-अ या पदावरील नियुक्तीस महाराष्ट्र महानगरपालिका अधिनियमाच्या कलम-५१(४) अन्वये शासन मान्यता देण्याबाबतचा प्रस्ताव शासनास सादर केला आहे.
४. शालेय शिक्षण व व क्रीडा विभाग, शासन निर्णय दि. २१.०५.२०११ व दि. १०.०४.२०१३ मधील गट-अ पदावरील नियुक्तीसाठी नमूद केलेली पात्रता विचारात घेता, श्रीमती अभिलाषा म्हात्रे यांच्या क्रीडा अधिकारी गट-ब या पदास क्रीडा अधिकारी गट-अ मध्ये श्रेणीवर्धित करण्यास मान्यता देण्याची बाब शासनाच्या विचाराधीन होती.
शासन निर्णय: आयुक्त, नवी मुंबई महानगरपालिका यांचेकडून संदर्भीय दि.३०.०९.२०२० च्या पत्रान्वये प्राप्त प्रस्ताव व नवी मुंबई महानगरपालिका प्रशासक ठराव क्र.१८९, दि.२४.०९.२०२० अन्वये दिलेली मान्यता विचारात घेता, श्रीमती अभिलाषा म्हात्रे, क्रीडा अधिकारी, गट-ब ( वेतनश्रेणी रू. ९३०० ३४८००, ग्रेड पे रू. ४४००) यांचे पद क्रीडा अधिकारी, गट-अ (७ व्या वेतन आयोगानुसार वेतन संरचना रू.५६१००-१७७५००) मध्ये श्रेणीवर्धित करण्यास तसेच सदर श्रेणीवर्धित संरचना श्रीमती अभिलाषा म्हात्रे, क्रीडा अधिकारी, गट-अ ह्या महानगरपालिका सेवेत असेपर्यंतच्या कालावधीसाठी लागू करण्यास महाराष्ट्र महानगरपालिका अधिनियमाच्या कलम-५१(४) अन्वये शासन मंजुरी देण्यात येत आहे.
# Page 3