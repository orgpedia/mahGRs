# Page 1
नांदेड - वाघाळा शहर महानगरपालिका स्थायी समितीचा ठराव क्र.५० दि.२६.११.२०१९ प्रथमतः निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक : नांमपा-२०२०/प्र.क्र.५९/नवि-२४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक :- ०१ फेब्रुवारी, २०२२
वाचा : आयुक्त, नांदेड वाघाळा शहर महानगरपालिका यांचे पत्र क्र. जा.क्र. नांवाशमनपा/ आस्था-७/१२६०३/१९, दिनांक ५.२.२०२०
प्रस्तावना :
नांदेड वाघाळा शहर महानगरपालिकेच्या आस्थापनेवरील श्रीम. महामती गौतमी हंकारे, सेवानिवृत्त सहशिक्षिका यांना महानगरपालिकेने दि.२६.२.२०१७ च्या आदेशान्वये निलंबित केलेले होते. श्रीम. महामती हंकारे यांना त्यांच्याविरुध्द सुरू असलेल्या विभागीय चौकशीच्या अधीन राहून महानगरपालिकेने दि.२६.७.२०१७ च्या आदेशान्वये सेवेत पुनःस्थापित केले व त्यांच्या निलंबन कालावधी हा निलंबन काळ म्हणून गृहित धरण्यात आलेला आहे. सदर आदेशाबाबत श्रीम. हंकारे यांनी स्थायी सतितीसमोर अपिल दाखल केले होते. स्थायी समितीने ठराव क्र.५० दि.२६.११.२०१९ नुसार श्रीम. हंकारे यांचा दि.१६.२.२०१७ ते दि.२६.७.२०१७ हा निलंबन कालावधी सेवाकाळ म्हणून गृहित धरण्यास मान्यता दिलेली आहे. स्थायी समितीने ठराव क्र.५० दि.२६.११.२०१९ हा संयुक्तिक व महानगरपालिकेच्या हिताचा नसल्यामुळे सदर ठराव महाराष्ट्र महानगरपालिका अधिनियम कलम ४५१(१) मधील तरतूदीनुसार विखंडीत करण्याची विनंती आयुक्त, नांदेड वाघाळा शहर महागनरपालिका यांनी शासनास केली आहे.
२. श्रीम. महामती गौतमी हंकारे, सेवानिवृत्त सहशिक्षिका यांच्याविरुध्दच्या विभागीय चौकशीमध्ये त्यांच्यावरील दोषारोप क्र.३ अंशत: सिध्द झाल्यामुळे महानगरपालिकेने त्यांचा निलंबन कालावधी हा निलंबन काळ म्हणून गृहित धरला आहे. सदरची कारवाई महानगरपालिका आयुक्तांनी श्रीम.
महामती गौतमी हंकारे यांच्याविरुध्द अंशतः सिध्द झालेल्या दोषारोपाच्या अनुषंगाने केलेली असल्याचे निर्दशनास येते. महानगरपालिकेच्या स्थायी समितीने श्रीमती महामती गौतमी हंकारे यांच्या विनंतीच्या अनुषंगाने संमत केलेला उक्त ठराव क्र.५० दि.२६.११.२०१९ विखंडीत करण्याची विनंती आयुक्त, नांदेड वाघाळा शहर महानगरपालिका यांनी दि. ५.२.२०२० च्या पत्रान्वये केली आहे.
# Page 2
शासन निर्णय क्रमांकः नांमपा-२०२०/प्र.क्र.५९/नवि-२४
उपरोक्त नमूद बाबी विचारात घेऊन महानगरपालिकेच्या स्थायी समितीने दि.२६.११.२०१९ रोजी संमत केलेला ठराव क्र. ५० महाराष्ट्र महानगरपालिका अधिनियमातील कलम ४५१ मधील तरतूदीनुसार प्रथमत: निलंबित करण्याची बाब शासनाच्या विचाराधीन होती.
शासन निर्णय :
नांदेड वाघाळा शहर महानगरपालिकेच्या स्थायी समितीने दि.२६.११.२०१९ रोजी संमत
केलेला ठराव क्र. ५० हा महाराष्ट्र महानगरपालिका अधिनियमातील तरतूदीनुसार संयुक्तिक व महानगरपालिकेच्या हिताच्या विरुध्द असल्यामुळे सदर ठराव महाराष्ट्र महानगरपालिका अधिनियम ४५१ (१) नुसार प्रथमतः निलंबित करण्यात येत आहे.
सदर ठराव निलंबना प्रकरणी संबंधितांना अभिवेदन करावयाचे असल्यास त्यांनी निलंबन
आदेशाच्या दिनांकापासून ३०दिवसांच्या आत शासनास अभिवेदन करावे.