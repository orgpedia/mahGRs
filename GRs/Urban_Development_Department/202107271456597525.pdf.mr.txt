# Page 1
नवी मुंबई महानगरपालिकेच्या आस्थापनेवर करार पध्दतीने (कंत्राट) तात्पुरत्या स्वरूपात वेतनश्रेणी, किमान वेतन व ठोक मानधनावर कार्यरत असणाऱ्या कर्मचाऱ्यांचे महानगरपालिकेच्या सेवेत नियमित समावेशन करण्याबाबत.
महाराष्ट्र शासन
नगर विकास विभाग
शासन निर्णय क्रमांक: नमुंम-१२२१/प्र.क्र.०७/नवि-२८
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक -: २७ जुलै, २०२१
वाचा : १) शासन परिपत्रक्र, सामान्य प्रशासन विभाग क्रमांक एसआरव्ही-२००५/प्र.क्र.४७/०५/१२, दि.२५.०८.२००५.
२) शासन पत्र, नगर विकास विभाग क्रमांक डीएनसी-१००४/२३०८/प्र.क्र.७०/२००४/नवि-२४, दि.१६.११.२००६.
३) आयुक्त, नवी मुंबई महानगरपालिका यांचे पत्र क्र. नमुंमपा/प्रशासन/आस्था-०५/प्र.क्र.३७/२१५१/ २०२०, दि.२२.१०.२०२०.
४) आयुक्त, नवी मुंबई महानगरपालिका यांचे पत्र क्र. नमुंमपा/प्रशासन/आस्था-०५/प्र.क्र.३७/ १७२६/२०२१, दि.१९.०५.२०२१.
प्रस्तावना: नवी मुंबई महानगरपालिकेच्या आस्थापनेवर करार पध्दतीने (कंत्राट) तात्पुरत्या स्वरूपात वेतनश्रेणी, किमान वेतन व ठोक मानधनावर एकूण ४६ संवर्गातील ५४५ अधिकारी/कर्मचारी कार्यरत असून इतर महानगरपालिकांमध्ये रोजंदारीवरील कार्यरत कर्मचाऱ्यांचे कायमस्वरूपी समावेशन करण्यात आले असल्याने त्याच धर्तीवर नवी मुंबई महानगरपालिकेमधील करार पध्दतीवरील (कंत्राट) तात्पुरत्या स्वरूपातील कार्यरत असलेले कर्मचाऱ्यांना नवी मुंबई महानगरपालिकेच्या नियमित आस्थापनेवर समावेशन करणेबाबत शासन स्तरावर निर्णय घेण्याची आयुक्त, नवी मुंबई महानगरपालिका यांनी विनंती केली आहे.
२. नवी मुंबई महानगरपालिकेत तात्पुरत्या स्वरूपात वेतनश्रेणी, किमान वेतन व ठोक मानधनावर कार्यरत ५४५ कर्मचाऱ्यांपैकी ४१ संवर्गातील ५०६ कर्मचाऱ्यांची नियुक्ती ही विहित प्रक्रिया (जाहिरात / लेखी परिक्षा/ मुलाखत) पार न पाडता केली असल्याने सामान्य प्रशासन विभाग परिपत्रक दि.२५.०८.२००५ व मा.
सर्वोच्च न्यायालयाचे यासंदर्भातील आदेश विचारात घेता सदर अधिकारी/कर्मचारी नवी मुंबई महानगरपालिकेच्या सेवेत नियमित समावेशन करण्यास पात्र ठरत नाहीत.
३. तथापि, उर्वरित ५ संवर्गातील एकूण ३९ अधिकारी / कर्मचाऱ्यांच्या तात्पुरत्या नेमणूका ह्या विहित मार्गाचा (जाहिरात / लेखी परीक्षा / मुलाखत) अवलंब करून झालेल्या असल्याचे तसेच सदर कर्मचारी हे त्यांच्या पदासाठी विहीत केलेली शैक्षणिक अर्हता व पात्रता धारण करीत असल्याचे आयुक्त, नवी मुंबई महानगरपालिका यांनी कळविले आहे. नवी मुंबई महानगरपालिकेचा आकृतीबंध दि. २१.०८.२०१७ च्या शासन निर्णयान्वये मंजूर करण्यात आलेला असून सदर कर्मचाऱ्यांसाठी आवश्यक रिक्त पदे उपलब्ध आहेत.
त्याचप्रमाणे सदर कर्मचाऱ्यांची सेवा नियमित केल्यास महानगरपालिकेचा आस्थापना खर्च ३५% च्या विहीत मर्यादेत राहणार आहे. यास्तव सदर कर्मचाऱ्यांचे नवी मुंबई महानगरपालिकेच्या सेवेत नियमित समावेशन करण्याची बाब शासनाच्या विचाराधीन होती.
# Page 2
शासन निर्णय क्रमांकः नमुंम-१२२१/प्र.क्र.०७/नवि-२८
शासन निर्णय:
नवी मुंबई महानगरपालिकेच्या आस्थापनेवर विहित प्रक्रिया पार पाडून करार पध्दतीने (कंत्राटी) तात्पुरत्या स्वरूपात वेतनश्रेणी, किमान वेतन व ठोक मानधनावर काम करणाऱ्या खालील ५ संवर्गातील एकूण ३९ अधिकारी/कर्मचाऱ्यांना महानगरपालिकेच्या आकृतीबंधातील मंजूर व रिक्त पदांवर नियमित समावेशन करण्यास शासनाची मान्यता देण्यात येत आहे.
------------------------------------------
| अ.क्र. | पदनाम | कर्मचारी संख्या |
| (१) | (२) | (३) |
| १. | कनिष्ठ अभियंता (स्था./पा.पु.) (१२) | १४ |
| कनिष्ठ अभियंता (विद्युत) (०२) |
| २. | नाक, कान व घसा तज्ञ | ०२ |
| ३. | त्वचारोग चिकित्सक | ०१ |
| ४. | अस्थीव्यंग तज्ञ | ०१ |
| ५. | समुह संघटक / समुहसंघटीका | २१ |
|  | एकूण | ३९ |
------------------------------------------
२. सदर कर्मचाऱ्यांचे नवी मुंबई महानगरपालिकेच्या आस्थापनेवरील नियमित समावेशन पुढील अटी व शर्तीच्या अधिन राहून करण्यात येत आहे.
अटी व शर्ती :
२.१) सदर कर्मचाऱ्यांचे शासन निर्णयाच्या दिनांकापासून महानगरपालिकेच्या सेवेत समावेशन करण्यात यावे.
२.२) समावेशन झालेल्या सर्व कर्मचाऱ्यांची नियमित सेवा सर्व प्रयोजनार्थ त्यांच्या समावेशनाच्या दिनांकापासून ग्राह्य धरण्यात यावी.
२.३) नियमित सेवेच्या दिनांकापासून त्यांना सेवाज्येष्ठता निवृत्तीवेतन इ. चे लाभ अनुज्ञेय राहतील.
२.४) समावेशनामुळे त्यांना पूर्वीच्या सेवाकालावधीतील वेतन, भत्ते व अन्य अनुषंगिक वित्तीय लाभ यांची थकबाकी अनुज्ञेय असणार नाही.
२.५) समावेशन करण्यापुर्वी संबंधित कर्मचाऱ्यांकडून तसे बंधपत्र घेऊन त्यामध्ये मागील सेवाविषयक कोणताही लाभ मिळणार नाही तसेच भविष्यात याबाबत मागणी करता येणार नाही, याचा स्पष्ट उल्लेख करण्यात यावा.
२.६) सदर कर्मचाऱ्यांच्या समावेशनानंतर त्यांच्या वेतनाकरीता कोणताही निधी शासनाकडून उपलब्ध करून दिला जाणार नाही.
२.७) आस्थापना खर्च ३५ टक्केच्या मर्यादेत राहील, याची दक्षता महानगरपालिकेने घ्यावी.
पृष्ठ ३ पैकी २
# Page 3
शासन निर्णय क्रमांकः नमुंम-१२२१/प्र.क्र.०७/नवि-२८