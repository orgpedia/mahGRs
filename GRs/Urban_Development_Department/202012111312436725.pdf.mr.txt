# Page 1
कल्याण-डोंबिवली महानगरपालिकेच्या आस्थापनेवरून श्री. श्रीकांत नेताजीराव धुमाळ, लिपिक-टंकलेखक तथा संगणक चालक यांच्या सेवा रेणापूर नगरपंचायत, जिलातूर . येथे कायमस्वरुपी समायोजित करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- कडोंम - १०२०/प्र.क्र.१४/नवि-२८
मंत्रालय (मुख्य इमारत), ४ था मजला, मादाम कामा मार्ग,
हुतात्मा राजगुरू चौक, मुंबई - ४०० ०३२.
दिनांक :- ११ डिसेंबर, २०२०
संदर्भ:- १) आयुक्त, कल्याण-डोंबिवली महानगरपालिका यांचे पत्र क्र.कडोंमपा/साप्र.मुका/प्र.क्र.७२४/No.KDMC/OW/२०२०/३७५, दि.१२.१०.२०२०.
२) उप संचालक, नगरपरिषद प्रशासन संचालनालय, मुंबई यांचे पत्र क्र.नपप्रसं/श्रीकांत नेताजी धुमाळ/प्र.क्र.३०५७/बदली/२०१८/प्र.क्र./कक्ष-४/२३९४, दि.१५.०७.२०१९.
३) नगरपंचायत रेणापूर, जि. लातूर सर्वसाधारण सभा ठराव क्र. (११७), दि.२६.०२.२०१९.
४) मुख्याधिकारी, नगरपंचायत रेणापूर, जि. लातूर यांचे पत्र क्र.२०१९/नपरे/कावि-३५६७, दि.०६.०३.२०१९.
५) आयुक्त, कल्याण-डोंबिवली महानगरपालिका यांचे पत्र क्र.कडोंमपा/साप्र.मुका./फाईल क्र.२६५५/नं.१२०१९०००००३२६, दि.२५.०२.२०१९.
प्रस्तावना
कल्याण-डोंबिवली महानगरपालिकेच्या आस्थापनेवरील श्री. श्रीकांत नेताजीराव धुमाळ, लिपिक टंकलेखक तथा संगणक चालक यांनी कल्याण-डोंबिवली महानगरपालिकेतून रेणापूर नगरपंचायत, जि.लातूर येथे कायमस्वरुपी सेवा वर्ग करण्याबाबत विनंती केली आहे.
२. श्री. श्रीकांत नेताजीराव धुमाळ यांच्या विनंतीस अनुसरून, (२.१) आयुक्त, कल्याण-डोंबिवली महानगरपालिका यांनी दि. २५.०२.२०१९ च्या पत्रान्वये श्री. धुमाळ यांच्या सेवा कल्याण-डोंबिवली महानगरपालिकेमधून रेणापूर नगरपंचायत येथे कायमस्वरुपी सामावून घेण्यास हरकत नसल्याचे कळविले आहे.
(२.२) रेणापूर नगरपंचायतीच्या सर्वसाधारण सभेने ठराव क्र.११७, दि.२६.०२.२०१९ अन्वये श्री. धुमाळ यांच्या सेवा सामावून घेण्याबाबत मान्यता दिली असून, मुख्याधिकारी, रेणापूर नगरपंचायत, जि.लातूर यांनी श्री धुमाळ यांच्या सेवा सामावून घेण्याबाबत दि.०६.०३.२०१९ च्या पत्रान्वये ना-हरकत दिली आहे.
# Page 2
शासन निर्णय क्रमांकः कडोंम-१०२०/प्र.क्र.१४/नवि-२८
(२.३) उप संचालक, महाराष्ट्र नगरपरिषद प्रशासन संचालनालय, मुंबई यांनी दि.१५.०७.२०१९ च्या पत्रान्वये श्री. धुमाळ यांची कल्याण-डोंबिवली महानगरपालिकेतून रेणापूर नगरपंचायत येथे बदली करण्याची शिफारस केली आहे.
३. आयुक्त, कल्याण-डोंबिवली महानगरपालिका यांनी दि.१२.१०.२०२० च्या पत्रान्वये असे कळविले आहे की, श्री. धुमाळ यांच्याविरुद्धची विभागीय चौकशी पूर्ण झाली असून, महानगरपालिका आदेश दि.१२.०३.२०२० अन्वये त्यांना शास्ती म्हणून त्यांची पुढील एक वार्षिक वेतनवाढ एक वर्षासाठी त्यापुढील वेतनवाढीवर परिणाम होणार नाही अशा प्रकारे रोखून ठेवण्यात आली. सदर शिक्षेची अंमलबजावणी अद्याप पूर्ण झालेली नाही.
४. कल्याण-डोंबिवली महानगरपालिका सेवा (सेवा भरती व सेवांचे वर्गीकरण) नियम, २०१० नुसार कायमस्वरुपी बदलीने नियुक्ती करण्याबाबत पुढीलप्रमाणे तरतूद विशद करण्यात आली आहे: या नियमात अन्यत्र काहीही नमूद केले असले तरी, अन्य महानगरपालिकेतील कर्मचाऱ्याने एखाद्या महानगरपालिकेतील पदावर बदलीने नियुक्तीसाठी अर्ज सादर केल्यास, अधिनियमातील तरतुदीनुसार व दोन्ही महानगरपालिकांतील नियुक्ती प्राधिकाऱ्यांच्या परस्पर संमतीने मान्य होतील, अशा अटी व शर्तींवर, खालील बाबींच्या अधीन राहून बदलीने नियुक्ती देता येईल: अ) पदोन्नतीने भरण्यात येणाऱ्या पदांवर बदलीने नियुक्ती करण्यात येणार नाही. फक्त नामनिर्देशनाने नियुक्तीकरिता राखून ठेवण्यात आलेल्या पदांवर बदलीने नियुक्ती करण्यात यावी.
ब) अशी नियुक्ती झाल्यानंतर, त्या पदधारकाची ज्येष्ठता नियुक्तीच्या दिनांकास त्या पदाच्या संवर्गात सर्वात कनिष्ठ (Zero Seniority) राहील.
५. सामान्य प्रशासन विभाग, शासन निर्णय क्र. एसआरव्ही २०१६/प्र.क्र.५०९/कार्या.१२, दि.१५.०५.२०१९ अन्वये शासकीय कर्मचाऱ्याच्या विनंतीनुसार संवर्गांतर्गत एका नियुक्ती प्राधिकाऱ्याच्या आस्थापनेवरून दुसऱ्या नियुक्ती प्राधिकाऱ्याच्या आस्थापनेवर कायमस्वरुपी समावेशन करण्याबाबतचे धोरण विहित करण्यात आलेले आहे. श्री. श्रीकांत नेताजीराव धुमाळ, लिपिक टंकलेखक तथा संगणक चालक हे कल्याण-डोंबिवली महानगरपालिकेच्या आस्थापनेवरील गट-क मधील लिपिक संवर्गातील कर्मचारी असून, रेणापूर नगरपंचायतीमध्ये त्यांच्या सेवा समावेशनाच्या अनुषंगाने शासनाने पुढीलप्रमाणे निर्णय घेतला आहे: शासन निर्णयः
कल्याण-डोंबिवली महानगरपालिकेच्या आस्थापनेवरील श्री. श्रीकांत नेताजीराव धुमाळ, लिपिक-टंकलेखक तथा संगणक चालक यांच्या सेवा रेणापूर नगरपंचायत, जि.लातूर येथे कायमस्वरुपी समायोजित करण्याबाबत, आयुक्त, कल्याण-डोंबिवली महानगरपालिका पृष्ठ ३ पैकी २
# Page 3
शासन निर्णय क्रमांकः कडोंम-१०२०/प्र.क्र.१४/नवि-२८
यांनी दिलेली सहमती, रेणापूर नगरपंचायत, जि. लातूर सर्वसाधारण सभेने ठराव क्र. ११७, दि.२६.०२.२०१९ अन्वये दिलेली मान्यता तसेच उप संचालक, नगरपरिषद प्रशासन संचालनालय यांची शिफारस विचारात घेता, श्री. श्रीकांत नेताजीराव धुमाळ यांच्या सेवा त्यांना विभागीय चौकशीअंती दिलेल्या शिक्षेच्या अंमलबजावणीच्या तसेच कल्याण-डोंबिवली महानगरपालिका सेवा (सेवा भरती व सेवांचे वर्गीकरण) नियम, २०१० च्या उपरोक्त परिच्छेद क्र.४ मध्ये नमूद केलेल्या अटी व शर्तीच्या अधीन राहून, कल्याण-डोंबिवली महानगरपालिकेमधून रेणापूर नगरपंचायत, जि. लातूर येथे कायमस्वरुपी समायोजित करण्यास शासन मान्यता देण्यात येत आहे.
२. आयुक्त, कल्याण-डोंबिवली महानगरपालिका यांनी श्री श्रीकांत नेताजीराव धुमाळ, लिपिक-टंकलेखक तथा संगणक चालक यांना रेणापूर नगरपंचायत, जि. लातूर येथे रुजू होण्याकरिता त्यांच्या सेवा विषयक बाबींची पुर्तता करून तात्काळ कार्यमुक्त करावे. तसेच मुख्याधिकारी, रेणापूर नगरपंचायत, जि. लातूर यांनी श्री श्रीकांत धुमाळ यांना रुजू करून घेण्याची कार्यवाही करावी.