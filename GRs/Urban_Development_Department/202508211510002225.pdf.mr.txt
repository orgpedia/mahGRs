# Page 1
नगरोत्थान महाभियानांतर्गत व केंद्र पुरस्कृत
अमृत २.० अभियानांतर्गत प्रगतीपथावर असलेल्या
प्रकल्पांच्या प्रगतीच्या अनुषंगाने सुधारणांबाबत.
महाराष्ट्र शासन
नगर विकास विभाग
शासन परिपत्रक क्र. संकीर्ण-२०२५/प्र.क्र.१७५/नवि-३३
मंत्रालय, मुंबई-४०० ०३२
दिनांक :- २१ ऑगस्ट, २०२५
संदर्भ :-
१.नगर विकास विभाग, शासन निर्णय क्र. अमृत-२०२२/प्र.क्र.१४१/नवि-३३,
दिनांक १४ जुलै, २०२२.
२.नगर विकास विभाग, शासन निर्णय क्र. नगरो-२०२३/प्र.क्र.३८९/नवि-३३,
दिनांक २२ फेब्रुवारी, २०२४.
३.नगर विकास विभाग, शासन निर्णय क्र. अमृत-२०२४/प्र.क्र.२०१/नवि-३३,
दिनांक १३ मार्च, २०२४.
४.नगर विकास विभाग, शासन निर्णय क्र. नगरो-२०२४/प्र.क्र.२३३/नवि-३३,
दिनांक २८ मार्च, २०२४.
प्रस्तावना :-
राज्यात नागरी स्थानिक स्वराज्य संस्थांच्या कार्यक्षेत्रात पायाभूत सुविधांच्या निर्मितीसाठी केंद्र
पुरस्कृत अमृत २.० अभियानाची राज्यात संदर्भाधीन क्र. १ च्या शासन निर्णयान्वये तसेच, नगरोत्थान
महाभियानाची सुधारित स्वरूपात अंमलबजावणी संदर्भाधीन क्र. २ च्या शासन निर्णयान्वये करण्यात येत
आहे.
प्रस्तुत दोन्ही अभियानांतर्गत विविध नागरी स्थानिक स्वराज्य संस्थांमधील प्रगतीपथावर
आलेल्या प्रकल्पांची कामे प्राथम्याने पूर्ण करुन प्रकल्पाद्वारे उपलब्ध होणाऱ्या सोई सुविधा नागरीकांना
विहित कालमर्यादेत उपलब्ध व्हाव्यात यासाठी दोन्ही अभियानांतर्गत मंजूर तसेच प्रगतीपथावर
असलेल्या प्रकल्पांच्या प्रभावी अंमलबजावणीच्या अनुषंगाने काही सुधारणांची अंमलबजावणी करण्याची
बाब शासनाच्या विचाराधीन होती.
शासन परिपत्रक :-
केंद्र पुरस्कृत अमृत २.० अभियानांतर्गत व नगरोत्थान अभियानांतर्गत मंजूर तसेच प्रगतीपथावर
असलेल्या प्रकल्पांच्या प्रभावी अंमलबजावणीबाबत काही सुधारणा करण्याच्या अनुषंगाने शासन पुढील
प्रमाणे निर्णय घेत आहे.
अ. प्रकल्पांची कालमर्यादा संपल्यानंतर प्रकल्पास मुदतवाढ देताना अवलंबवायची कार्यपद्धती :-
प्रकल्पास मुदतवाढ देतांना पुढील किती कालावधीमध्ये प्रकल्प पूर्ण होईल याबाबत
कंत्राटदाराकडून लिखीत स्वरुपात घ्यावे व त्यासाठीचे वास्तवादी नियोजनाच्या (बार चार्ट
स्वरुपात इ.) आधारे संबंधित आयुक्त / मुख्याधिकारी यांनी प्रकल्पास चार महिन्यांपयंत
# Page 2
शासन परिपत्रक क्रमांक : संकीर्ण-२०२५/प्र.क्र.१७५/नवि-३३
मुदतवाढ देण्याबाबत निर्णय घ्यावा. तसेच सदर प्रकल्प पूर्ण होण्यास नागरी स्थानिक स्वराज्य
संस्थेचे अधिकारी / कर्मचारी जबाबदार असल्यास तसे देखील नमूद करावे. सदर
मुदतवाढीबाबत मुदतवाढ दिल्याच्या दिनांकापासून १५ दिवसांच्या आत राज्यस्तरीय प्रकल्प
मान्यता समिती / राज्यस्तरीय तांत्रिक समितीस अवलोकनार्थ सादर करावा. कार्यादेश
संपल्यानंतर एकूण चार महिन्यांपेक्षा अधिक कालावधीसाठी मुदतवाढ द्यावयाची असल्यास ती
मुदतवाढ राज्यस्तरीय प्रकल्प मान्यता समिती / राज्यस्तरीय तांत्रिक समितीच्या मान्यतेने दयावी
व त्यासाठी आवश्यक प्रस्ताव ठोस कारणमिमांसेसह संबंधित अभियानाच्या नोडल एजन्सी मार्फत
सादर करावा.
आ. विविध विभागांकडून (भारतीय राष्ट्रीय महामार्ग प्राधिकरण, सार्वजनिक बांधकाम विभाग, वन
विभाग इ. ) आवश्यक परवानग्या मिळविण्याबाबत :-
राज्यातील ज्या नागरी स्थानिक स्वराज्य संस्थांमध्ये राष्ट्रीय महामार्ग प्राधिकरण,
सार्वजनिक बांधकाम विभाग, वन विभाग इ. परवानग्याची आवश्यकता आहे. तथापि, त्याबाबतचा
पाठपुरावा नागरी स्थानिक स्वराज्य संस्थांच्या स्तरावरुन करुन देखील या परवानग्या विहित
कालमर्यादेत मिळत नसतील तर याबाबत संबंधित अभियानाच्या PMU / नोडल यंत्रणेमार्फत
शासनाच्या निदर्शनास आणावे त्यानंतर याबाबत संबंधित विभागांशी मंत्रालय स्तरावरून
पाठपुराव्यासाठी पत्रव्यवहार व आवश्यकतेनुसार बैठका आयोजित करण्यात याव्यात.
इ. प्रकल्प विहित कालमर्यादेत पूर्ण न झाल्यास संबंधितांवर कार्यवाही करणेबाबत :-
प्रकल्प विहित कालमर्यादेत पूर्ण न झाल्याबाबत प्रकल्पाशी संबंधित भागधारकांवर
(कंत्राटदार / प्रकल्प व्यवस्थापन सल्लागार / अंमलबजावणी करणारे क्षेत्रिय अधिकारी / कर्मचारी
इ.) आवश्यकतेनुसार व नियमानुसार आयुक्त/ मुख्याधिकारी / नगरपरिषद प्रशासन
संचालनालय स्तरावरून जबाबदारी निश्चित करुन कार्यवाही करण्यात यावी.
ई. केंद्र पुरस्कृत अमृत २.० अभियानासाठी नवीन प्रकल्प विकास व व्यवस्थापन सल्लागार नेमणेबाबत
:-
केंद्र पुरस्कृत अमृत २.० अभियानासाठी निविदा पध्दतीने नवीन प्रकल्प विकास व
व्यवस्थापन सल्लागार नियुक्तीस मान्यता देण्यात येत आहे. सदर प्रकल्प विकास व व्यवस्थापन
सल्लागार (PDMC) नेमण्यासाठी आवश्यक तांत्रिक मदत महाराष्ट्र जीवन प्राधिकरणाकडून
अथवा नगरपरिषद प्रशासन संचालनालयाकडून घेण्यात येईल. तसेच, नवीन PDMC
नियुक्तीपयंत प्रचलित PDMC कायम असेल.
उ. आदर्श निविदा मसूद्यानुसार निविदा प्रक्रिया राबविण्याबाबत :-
राज्य शासनाकडून उपलब्ध करुन दिलेल्या आदर्श निविदा मसूद्यामध्ये कोणताही बदल
न करता नागरी स्थानिक स्वराज्य संस्थेकडून निविदा राबविणार असल्यास त्यासाठी
राज्यस्तरीय प्रकल्प मान्यता समिती / राज्यस्तरीय तांत्रिक समितीच्या मान्यतेची आवश्यकता
राहणार नाही. तथापि, सदर निविदा प्रक्रिया आदर्श निविदा मसुद्यानुसार राबविल्याचे एका
पृष्ट्ठ२१पैकी२
# Page 3
शासन परिपत्रक क्रमांक : संकीर्ण-२०२५/प्र.क्र.१७५/नवि-३३
आठवड्यामध्ये उपरोक्त समितीच्या निदर्शनास आणावे. यानुषंगाने अन्य प्रकरणी यापुर्वी निर्गमित
केलेल्या सुचना कायम राहतील.
ऊ. करारनामा व कार्यादेशाच्या प्रारूपांबाबत :-
केंद्र पुरस्कृत अमृत २.० व नगरोत्थान या अभियानांतर्गत मंजूर प्रकल्पांची निविदा प्रक्रिया
पूर्ण झाल्यानंतर नागरी स्थानिक स्वराज्य संस्थेने / कार्यान्वयन यंत्रणेने संबंधित यंत्रणेसोबत
(कंत्राटदारासोबत) नागरी स्थानिक स्वराज्य संस्थाच्या स्तरावरून निर्गमित करावयाच्या
करारनाम्याचे आदर्श प्रारुप (Standard Format) सोबत जोडलेल्या परिशिष्ट्ट-अ द्वारे उपलब्ध
करुन देण्यात येत आहे. त्यानुसार यापुढील करारनामे करावेत व यापुर्वी निर्गमित करण्यात
आलेल्या प्रकल्पांसाठी त्या प्रारुपामध्ये शासनास माहिती उपलब्ध करुन द्यावी. तसेच, सदर
प्रकल्पांसाठी कार्यादेशाचे प्रारुपदेखील सोबत जोडलेल्या परिशिष्ट्ट-ब द्वारे उपलब्ध करुन
देण्यात येत आहे. त्यानुसार पुढील कार्यवाही नागरी स्थानिक स्वराज्य संस्थांनी / कार्यान्वयन
यंत्रणांनी करावी.
ए. प्रगतीपथावरील प्रकल्पांचा मासिक प्रगती अहवाल सादर करणेबाबत :-
केंद्र पुरस्कृत अमृत २.० व नगरोत्थान या दोन्ही अभियानांतर्गत प्रगतीपथावर असलेल्या
प्रकल्पांचे मासिक अहवाल शासनाकडून उपलब्ध करुन दिलेल्या नमुन्यामध्ये विभाग प्रमुखांच्या
स्वाक्षरीने नगरपरिषद प्रशासन संचालनालय व शासनास सादर करावेत. सदर अहवाल
याबाबतचे पोर्टल तयार होईपयंत भौतीकरित्या व पोर्टल तयार झाल्यानंतर पोर्टलवर मासिक
अहवाल सादर करण्यात यावा. मासिक अहवाल सादर करण्यासाठीचा नमुना (Format)
राज्यस्तरीय प्रकल्प मान्यता / राज्यस्तरीय तांत्रिक समितीच्या मान्यतेने निर्गमित करण्यात
येतील.
ऐ. नगरोत्थान महाभियानांतर्गत प्रकल्प संनियंत्रण कक्षाची स्थापना व प्रकल्पांचे संनियंत्रण
करण्यासाठी केंद्र पुरस्कृत अमृत २.० अभियानाच्या धर्तीवर पोर्टल तयार करण्याबाबत :-
नगरोत्थान महाभियानांतर्गत प्रगतीपथावर असलेल्या प्रकल्पांसाठी प्रकल्प संनियंत्रण
कक्ष (PMU) शासन स्तरावर उभारण्यास मान्यता देण्यात येत आहे. तसेच, केंद्र पुरस्कृत अमृत
२.० अभियानाच्या धर्तीवर प्रकल्पांचे संनियंत्रण करण्यासाठी आवश्यक पोर्टल तयार करण्यात
यावे व त्यासाठी आवश्यक निधी या विभागाच्या प्रशासकीय व कार्यालयीन खर्चामधून अथवा
उपलब्ध अन्य निधीमधून करण्यात येईल.
ओ. केंद्र पुरस्कृत अमृत २.० अभियानाच्या पोर्टलवरील माहिती अद्ययावत करण्याबाबत :-
केंद्र पुरस्कृत अमृत २.० अभियानाच्या पोर्टलवरील माहिती संबंधित नागरी स्थानिक
स्वराज्य संस्थांनी दर १५ दिवसांनी अद्ययावत करावी व सदर पोर्टल अद्ययावत करण्यासाठी
संबंधित नागरी स्थानिक स्वराज्य संस्थेमधील अभियंत्यास सदर माहिती भरण्यासाठी नोडल
अधिकारी म्हणून नियुक्त करावे व सदर पोर्टल अद्ययावत करण्याबाबत सदर अभियंता जबाबदार
असेल व तसे न केल्यास संबंधितावर कार्यवाही करण्याची जबाबदारी नागरी स्थानिक स्वराज्य
संस्थेचे आयुक्त / मुख्याधिकारी यांची असेल.
पृष्ट्ठ२१पैकी३
# Page 4
शासन परिपत्रक क्रमांक : संकीर्ण-२०२५/प्र.क्र.१७५/नवि-३३
२. उपरोक्त नमूद सुचनांच्या अनुषंगाने नगरपरिषद प्रशासन संचालनालयाने, महाराष्ट्र जीवन
प्राधिकरणाने तसेच सर्व नागरी स्थानिक स्वराज्य संस्थानी अंमलबजावणी तसेच आवश्यक कार्यवाही
प्राथम्याने करावी.
सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21