# Page 1
तिरुमल्ला तिरुपती देवस्थानम बोर्ड (टीटीडी) यांना नवी मुंबई येथे श्री व्यंकटेश्वराचे मंदीर उभारणीसाठी भूखंडाचे वाटप करणेबाबत.
महाराष्ट्र शासन
नगर विकास विभाग
शासन निर्णय क्रमांकः सिआयडी-१८२२/५७२/प्र.क्र.७०/नवि-१०
मादाम कामा रोड, हुतात्मा राजगुरु चौक,
मंत्रालय, मुंबई-४०००३२.
दिनांक : ५ मे, २०२२
प्रस्तावना : देशभरातील विविध शहरात जसे हैद्राबाद, चेन्नई, कन्याकुमारी, बंगलुरु, विशाखापट्टनम, भुवनेश्वर, जम्मू, न्यु दिल्ली, कुरुक्षेत्र व व ऋषिकेश या ठिकाणी ज्याप्रमाणे भगवान श्री व्यंकटेश्वराचे मंदीर उभारणी करण्यात आली आहे, त्या धर्तीवर नवी मुंबईमध्ये मंदिर उभारण्यासाठी तिरुमल्ला तिरुपती देवस्थानम बोर्ड (टीटीडी) यांनी जमीन उपलब्ध करुन देण्याची मागणी केली होती.
नवी मुंबई मधील शहर पातळीवरील सुविधा (सिटी लेवल फॅसिलिटी) म्हणून विशेष प्रकल्पाअंतर्गत श्री व्यंकटेश्वराचे मंदीर उभारल्यास सदरचे मंदिर भविष्यात पर्यटकांच्या आकर्षणाचा केंद्रबिंदू ठरणार आहे. त्यामुळे त्या परिसराला धार्मिक व सामाजिक महत्त्व प्राप्त होणार असून परिसरामध्ये दळणवळण चालना व व्यापरवृध्दी होण्यास मदत होणार आहे. तसेच देवस्थानामार्फत या परिसरात अनेक समाज उपयोगी उपक्रम हाती घेण्यात येणार आहेत. तिरुमला तिरुपती देवस्थानम बोर्ड (टीटीडी) यांची विनंती विचारात घेवून श्री व्यंकटेश्वराचे मंदीर उभारण्यासाठी त्यांना भूखंड वाटप करण्याच्या अनुषंगाने सिडको संचालक मंडळाने क्र.१२४५६, दि.२.४.२०२२ अन्वये ठराव पारीत केला आहे. सिडको महामंडळाने घेतलेला निर्णय दि.२०.४.२०२२ रोजी संपन्न झालेल्या मंत्रीमंडळ बैठकीत ठेवण्यात आला होता. सदर मंत्रीमंडळ बैठकीत घेण्यात आलेला निर्णय विचारात घेवून शासन निर्णय निर्गमीत करण्यात येत आहे.
शासन निर्णय : तिरुमल्ला तिरुपती देवस्थानम बोर्ड (टीटीडी) यांच्या विनंतीनुसार नवी मुंबई येथे श्री. व्यंकटेश्वराचे मंदीर उभारणीसाठी सिडको महामंडळामार्फत भूखंडाचे वाटप करण्याच्या अनुषंगाने पुढीलप्रमाणे निर्णय घेण्यात येत आहे.
१. नवी मुंबई मधील शहर पातळीवरील सुविधा (सिटी लेवल फॅसिलिटी) म्हणून विशेष प्रकल्पाअंतर्गत श्री व्यंकटेश्वराचे मंदीर उभारणीसाठी एक विशेष बाब म्हणून एक रुपया प्रति चौ.मी. या नाममात्र दराने, उलवे नोडमधील सेक्टर-१२, भूखंड क्र.३ (एकूण क्षेत्र ४०,४०० चौ.मी.) १.०० चटईक्षेत्र निर्देशांकासह भाडेपट्टयाने थेट वाटप करण्यास मान्यता देण्यात येत आहे.
# Page 2
शासन निर्णय क्रमांक: सिआयडी-१८२२/५७२/प्र.क्र.७०/नवि-१०
२. तिरुमल्ला तिरुपती देवस्थानम बोर्डने त्यांना वाटप केलेल्या भूखंडावर ३ वर्षामध्ये मंदिराचे बांधकाम पूर्ण करणे बंधनकारक राहील.