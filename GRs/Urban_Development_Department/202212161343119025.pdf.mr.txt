# Page 1
नवी मुंबई महानगरपालिका शिक्षण विभागाकरिता विविध संवर्गातील पदे निर्माण करण्यास व शिक्षण विभागाच्या आकृतीबंधास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- नमुंम-१२२२/प्र.क्र.१२४/नवि-२८
४ था मजला, मंत्रालय (मुख्य इमारत),
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक:- १५ डिसेंबर, २०२२.
संदर्भ :- १) आयुक्त, नवी मुंबई महानगरपालिका यांचे पत्र क्र. नमुंमपा/सा.प्र./आस्था-१/१६०/१९४७/२०२२, दि. २०.०७.२०२२.
२) प्रशासक तथा आयुक्त, नवी मुंबई महानगरपालिका ठराव क्र. २५२९, दि.०८.०७.२०२२.
३) शिक्षण उप संचालक, मुंबई विभाग यांचे आदेश क्र. शिउसं/प्रा-२/९६४७-६६, दि.०६.०४.२०१३.
४) शिक्षणाधिकारी जिल्हा परिषद, ठाणे यांचेकडील संच मान्यता सन २०२०-२१, दि.१०.१२.२०२१.
५) नगर विकास विभाग, शासन निर्णय क्र. १२१५/३९४/प्र.क्र.१६/१५/नवि-२८, दि.२१.०८.२०१७.
प्रस्तावना: नवी मुंबई महानगरपालिकेची स्थापना दि.०१.०१.१९९२ रोजी झाली असून, नवी मुंबई हे नियोजनबध्द शहर आहे. राहणीमान, आरोग्यमान व शैक्षणिक सोयी-सुविधांमुळे, तसेच, मुंबई शहराच्या निकटच्या सान्निध्यामुळे व एमएमआर क्षेत्रात राज्य/केंद्र शासनामार्फत राबविल्या जाणाऱ्या विविध योजना व प्रकल्पामुळे, नवी मुंबई महानगरपालिका क्षेत्रातील लोकसंख्येत मोठ्या प्रमाणावर वाढ झालेली आहे. नवी मुंबई महानगरपालिकेच्या शिक्षण विभागाने राबविलेले विविध नाविन्यपूर्ण शैक्षणिक उपक्रम, तसेच, आधुनिक तंत्रज्ञान व काळानुरूप शैक्षणिक पध्दतीत अंगिकारलेल्या बदलामुळे महानगरपालिकेच्या शाळांमधील शैक्षणिक गुणवत्तेत मोठ्या प्रमाणात वाढ झालेली आहे. नवी मुंबई महानगरपालिकेच्या १३५ शाळा आहेत. या शाळांमध्ये एकूण ५८,४२८ विद्यार्थी असून, १०५७ इतके शिक्षक व शिक्षकेत्तर कर्मचारी कार्यरत आहेत. तसेच, नवी मुंबई महानगरपालिका क्षेत्रात एकूण ४५० खाजगी शाळा आहेत. सदर शाळांमध्ये एकूण २,१८, ६२४ विद्यार्थी असून, ९,६२४ इतके शिक्षक व शिक्षकेतर कर्मचारी कार्यरत आहेत. सदर खाजगी शाळांच्या शिक्षण व्यवस्थेवर नियंत्रण व देखरेख ठेवण्याची जबाबदार महानगरपालिकेच्या शिक्षण विभागाची आहे. त्यामुळे उपलब्ध मनुष्यबळावर दिवसेंदिवस ताण वाढत असून, महानगरपालिकेच्या शिक्षण विभागास मोठ्या प्रमाणावर शिक्षक व शिक्षकेतर कर्मचाऱ्यांची निकड जाणवत आहे.
२. नगर विकास विभाग, शासन निर्णय दि.२१.०८.२०१७ अन्वये नवी मुंबई महानगरपालिकेच्या आस्थापनेवर विविध संवर्गात पदनिर्मिती करण्यासह महानगरपालिकेच्या ३,९३५ पदांच्या आकृतीबंधास शासन मान्यता देण्यात आलेली आहे. सदर आकृतीबंधानुसार महानगरपालिकेच्या शिक्षण विभागासाठी २९ शिक्षकेतर पदे मंजूर आहेत.
तसेच, शालेय शिक्षण व क्रीडा विभागाच्या शिक्षण विभाग / जिल्हा परिषदेकडील आदेशानुसार महापालिकेसाठी ७७८ शिक्षक व शिक्षकेतर पदे मंजूर आहेत.
३. नवी मुंबई महानगरपालिका क्षेत्रातील लोकसंख्येत मोठ्या प्रमाणावर झालेली वाढ, शिक्षण विभागाने राबविलेले विविध नाविन्यपूर्ण शैक्षणिक उपक्रम, तसेच, आधुनिक तंत्रज्ञान व काळानुरूप शैक्षणिक पध्दतीत अंगिकारलेल्या बदलामुळे महानगरपालिकेच्या शाळांमधील शैक्षणिक गुणवत्तेत व विद्यार्थी संख्येत मोठ्या प्रमाणात झालेली वाढ या बाबी विचारात घेता, नवी मुंबई महानगरपालिका शिक्षण विभागाकरिता नवीन पदनिर्मिती करणे, तसेच, आकृतीबंध निश्चित करणे आवश्यक होते. त्यासाठी नवी मुंबई महानगरपालिका शिक्षण विभागासाठी अधिकारी, प्राथमिक शिक्षक, माध्यमिक शिक्षक, अंगणवाडी शिक्षिका व अन्य कार्यालयीन कर्मचाऱ्यांची एकूण १०८१ नवीन पदे निर्माण करण्यास महाराष्ट्र महानगरपालिका अधिनियम कलम-५१(४) अन्वये मान्यता देण्याबाबत, आयुक्त, नवी मुंबई महानगरपालिका यांनी संदर्भीय दि.२०.०७.२०२२ च्या पत्रान्वये नवीन पदनिर्मितीचा प्रस्ताव शासन मान्यतेसाठी सादर केलेला आहे.
# Page 2
शासन निर्णय क्रमांकः नमुंम-१२२२/प्र.क्र.१२४/नवि-२८
४. त्याअनुषंगाने, प्रस्तुत प्रस्तावाच्या छाननीअंती नवी मुंबई महानगरपालिका शिक्षण विभागाकरिता नवीन पदांची निर्मिती करणे तसेच, शिक्षण विभागाचा आकृतीबंध निश्चित करण्याची बाब शासनाच्या विचाराधीन होती.
शासन निर्णयः आयुक्त, नवी मुंबई महानगरपालिका यांनी संदर्भीय दि.२०.०७.२०२२ च्या पत्रान्वये सादर केलेल्या नवीन पद मंजूरीच्या प्रस्तावाच्या अनुषंगाने सदर शासन निर्णयासोबत जोडलेल्या प्रपत्र-‘ब’ मधील तक्त्यातील रकाना क्र. ७ मध्ये नमूद करण्यात आलेली वर्ग-१, वर्ग-२, वर्ग-३ व वर्ग-४ ची एकूण १०८१ पदे नव्याने निर्माण करण्यास महाराष्ट्र महानगरपालिका अधिनियमाच्या कलम-५१(४) नुसार शासनाची मान्यता देण्यात येत आहे.
२. नवी मुंबई महानगरपालिकेच्या सन २०२० २१ च्या प्रशासकीय अहवालानुसार, ७ व्या वेतन आयोगानुसार महानगरपालिकेचा आस्थापना खर्च २८.१९% (वार्षिक रु.६५०.६३ कोटी) इतका आहे. यामध्ये शिक्षण विभागासाठी आवश्यक नवीन १,०८१ पदांच्या समावेशनानंतर आस्थापना खर्चात ३.३९% (रु.६०.६३ कोटी) इतकी वाढ होऊन एकूण आस्थापना खर्च ३१.५८% इतका अपेक्षित आहे. नगर विकास विभाग, शासन निर्णय दि.०४.०५.२००६ नुसार सदर आस्थापना खर्च ३५% च्या विहित मर्यादेत आहे.
३. नवी मुंबई महानगरपालिका शिक्षण विभागासाठी यापूर्वी मंजूर केलेले प्रशासन अधिकारी' हे पद प्रपत्र-‘क’ मधील नमूद तपशीलानुसार 'सहायक आयुक्त’ पदामध्ये समायोजित करण्यात येत आहे.
४. नवी मुंबई महानगरपालिका शिक्षण विभागाच्या आस्थापनेवर प्रपत्र-‘अ’ प्रमाणे मंजूर ८०७ पदे आहेत.
या शासन निर्णयातील प्रपत्र-‘ब’ प्रमाणे यापूर्वी नगर विकास विभागाने मंजूर केलेली २९ पदे असून, शालेय शिक्षण विभागाने मंजूर केलेली ७७८ पदे आहेत. यातील १ पद ‘प्रपत्र-क' प्रमाणे समायोजित करण्यात आले आहे. आता नवी मुंबई महानगरपालिका शिक्षण विभागासाठी, नवनिर्मिती करावयाच्या १०८१ पदांसह, पूर्वीची २९ पदे मिळून प्रपत्र-‘ड’ प्रमाणे एकूण १११० पदांचा आकृतीबंध राहील.
५. दि.२१.०८.२०१७ च्या शासन निर्णयानुसार नवी मुंबई महानगरपालिकेच्या मंजूर आकृतीबंधातील ३,९३५ पदे, या शासन निर्णयान्वये नवनिर्मिती करावयाची १०८१ पदे यांसह नवी मुंबई महानगरपालिकेचा आकृतीबंध एकूण ५०१६ पदांचा राहील.
६. नवी मुंबई महानगरपालिका महानगरपालिका शिक्षण विभागाचा सदर आकृतीबंध पुढील अटी व शर्तींच्या अधीन राहून मंजूर करण्यात येत आहे: १) सदर शासन निर्णयासोबत जोडलेल्या परिशिष्टातील पदे आवश्यकतेनुसार कमी जास्त प्रमाणात महानगरपालिका आस्थापना खर्चाची विहीत केलेली टक्केवारी (३५%) लक्षात घेऊन भरण्यात यावीत.
२) सदर आकृतीबंधातील पदांसाठी / वाढीव पदांसाठी कोणत्याही प्रकारचा निधी / अनुदान शासनाकडून महानगरपालिकेस उपलब्ध करून देण्यात येणार नाही.
३) स्थानिक परिस्थिती व गरज विचारात घेता, या शासन निर्णयानुसार मंजूर पदांपेक्षा जास्त पदे किंवा अतिरिक्त पदे निर्माण करणे आवश्यक आहे, असे महानगरपालिकेचे स्पष्ट मत झाल्यास व महानगरपालिकेच्या आस्थापना खर्च विहित टक्केवारीच्या मर्यादेत असल्यास, प्रचलित शासन निर्णयांचा आधार घेऊन नवीन पदनिर्मितीचा प्रस्ताव शासनास सादर करता येईल.
४) नवी मुंबई महानगरपालिकेअंतर्गत प्रशासकीय सेवेतील अधिकारी/कर्मचाऱ्यांची (Non-Technical) तांत्रिक व लेखा सेवेतील पदांवर किंवा तांत्रिक व लेखा सेवेतील अधिकारी/कर्मचाऱ्यांची प्रशासकीय सेवेतील पदांवर बदलीने/प्रतिनियुक्तीने/पदोन्नतीने/नेमणूकीने नियुक्ती करता येणार नाही.
५) महानगरपालिकेच्या ज्या सेवा बाह्यस्त्रोतांद्वारे (Out Sourcing) उपलब्ध करून घेणे शक्य व आवश्यक आहे, अशा सेवा बाह्यस्त्रोतांद्वारे (Out Sourcing) उपलब्ध करून घेण्यात याव्यात.
६) आकृतीबंधानुसार महानगरपालिकेच्या शिक्षण विभागासाठी स्वतंत्र पदनिश्चिती व पदनिर्मिती करण्यात आली असल्याने, एका विभागातील पदे दुसऱ्या विभागात उपलब्ध करून देता येणार नाहीत. तसे करावयाचे असल्यास, शासनाची पूर्वमंजूरी आवश्यक राहील.
पृष्ठ ९ पैकी २
# Page 3
शासन निर्णय क्रमांकः नमुंम-१२२२/प्र.क्र.१२४/नवि-२८
७. आयुक्त, नवी मुंबई महानगरपालिका यांनी परिच्छेद क्र. ६ मधील अटी व शर्तींचे पालन करून सुधारित आकृतीबंधाच्या अनुषंगाने पुढील आवश्यक ती कार्यवाही करावी.
# Page 4
# Page 5
# Page 6
# Page 7
# Page 8
# Page 9