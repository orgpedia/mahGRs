# Page 1
ठाणे महानगरपालिकेच्या आस्थापनेवर विविध संवर्गातील पदे निर्माण करण्यास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- ठामपा-२११६/प्र.क्र.३१ (अ)/नवि-२३
मंत्रालय (मुख्य इमारत), ४ था मजला,
मादाम कामा मार्ग, हुतात्मा राजगुरू चौक, मुंबई - ३२.
दिनांक:- १९ सप्टेंबर, २०१९
वाचा: १) ठाणे महानगरपालिका महासभा ठराव क्र. १५४, दि. २०.०७.२०१६ २) आयुक्त, ठाणे महानगरपालिका यांचे पत्र क्र. ठामपा/आयुक्त/उप आ (मु.)/१२१८, दि.०१.१०.२०१६.
३) अति.आयुक्त, ठाणे महानगरपालिका यांचे पत्र क्र.अ.शा.क्र. ठामपा/अति.आयुक्त (२)/३७३, दि.१६.०८.२०१८ ४) आयुक्त, ठाणे महानगरपालिका यांचे पत्र क्र.ठामपा/कार्मिक/आयुक्त/१११९/४८६३, दि.०३.१२.२०१८
प्रस्तावनाः ठाणे महानगरपालिकेची स्थापना दि.०१.१०.१९८२ रोजी झाली असून, सदर महानगरपालिका ही “ब” वर्ग महानगरपालिका आहे. सद्य:स्थितीत महानगरपालिकेचे ९ प्रभाग असून, एकूण क्षेत्रफळ १४७ चौ.कि.मी. एवढे आहे. सन-२०११ च्या जनगणनेनुसार ठाणे महानगरपालिकेची लोकसंख्या १८.४१ लाख इतकी असून, तरंगती लोकसंख्या २४ लाख इतकी आहे.
२. ठाणे महानगरपालिकेची सातत्याने वाढणारी लोकसंख्या, त्यामुळे पायाभुत सुविधांवर पडणारा ताण, राज्य व केंद्र शासनाच्या विविध योजनांची सक्षमपणे अंमलबजावणी करणे, लोककल्याणकारी व पारदर्शी कामकाजाची नागरिकांकडून होणारी वाढती मागणी व त्या अनुषंगाने वाढलेले प्रशासकीय कामकाज करण्यासाठी ठाणे महानगरपालिकेच्या विविध विभागांमध्ये कार्यरत अधिकारी / कर्मचारी वर्ग अपुरा पडत असल्याने, नवीन पदांची निर्मिती करणे आवश्यक आहे. सबब, ठाणे महानगरपालिकेच्या आस्थापनेवर नवीन पदे निर्माण करण्याची बाब शासनाच्या विचाराधीन होती.
# Page 2
शासन निर्णय क्रमांकः ठामपा-२११६/प्र.क्र.३१ (अ)/नवि-२३
शासन निर्णयः
आयुक्त, ठाणे महानगरपालिका यांनी संदर्भीय क्र. ४, दि.०३.१२.२०१८ च्या पत्रान्वये सादर
केलेल्या नवीन पद मंजुरीच्या प्रस्तावाच्या अनुषंगाने सदर शासन निर्णयासोबत जोडलेल्या
परिशिष्ट-“अ” मध्ये नमुद केल्यानुसार एकूण ६८२ पदे नव्याने निर्माण करण्यास महाराष्ट्र
महानगरपालिका अधिनियमाच्या कलम-५१ (४) नुसार शासनाची मान्यता देण्यात येत आहे.
२. राज्यातील इतर महानगरपालिकांच्या पदनामाशी सुसंगती असण्याच्या दृष्टिकोनातून ठाणे
महानगरपालिकेतील काही पदांच्या नावात बदल करण्यात येत असून याबाबतचा तपशील परिशिष्ट- “ब” मध्ये दर्शविण्यात आला आहे. तसेच काही पदांच्या अन्य संवर्गातील
समावेशनाबाबतचा तपशील परिशिष्ट-“क” मध्ये दर्शविण्यात आलेला आहे. त्यास शासन मान्यता देण्यात येत आहे.
३. ठाणे महानगरपालिकेसाठी यापुर्वी विविध शासन निर्णयान्वये मंजूर करण्यात आलेल्या पदांमधील परिशिष्ट “ड” मध्ये नमूद ४४१ पदे व्यपगत करण्यात येत आहेत.
४. ठाणे महानगरपालिकेच्या आस्थापनवेरील पदे पुढील अटी व शर्तींच्या अधीन राहून निर्माण करण्यात येत आहे:
(१) सदर शासन निर्णयासोबत जोडलेल्या परिशिष्टातील पदे महानगरपालिकेच्या आस्थापना खर्चाची टक्केवारी लक्षात घेऊन आवश्यकतेनुसार भरण्यात यावीत.
(२) ठाणे महानगरपालिकेच्या आस्थापनवेर मंजूर केलेल्या पदसंख्येपेक्षा अधिक अधिकारी / कर्मचारी सध्या कार्यरत असतील तर, असे अधिकारी / कर्मचारी सेवेत असेपर्यंत
किंवा पदोन्नत होईपर्यंत सदर पदे अस्तित्वात राहतील, तद्नंतर अशी पदे आपोआप व्यपगत होतील.
(३) महानगरपालिकेच्या ज्या सेवा बाह्य स्त्रोतांद्वारे (Out Sourcing) करणे शक्य व आवश्यक आहे, अशा सेवा बाह्य स्त्रोतांद्वारे (Out Sourcing) करण्यात याव्यात.
५. आयुक्त, ठाणे महानगरपालिका यांनी परिच्छेद क्र.४ मधील अटी व शर्तींचे पालन करून पुढील आवश्यक ती कार्यवाही करावी.
पृष्ठ ३ पैकी २
# Page 3
शासन निर्णय क्रमांकः ठामपा-२११६/प्र.क्र.३१ (अ)/नवि-२३
# Page 4
# Page 5
# Page 6
# Page 7
# Page 8
# Page 9