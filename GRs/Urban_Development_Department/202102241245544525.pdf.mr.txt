# Page 1
अमरावती महानगरपालिका
स्थायी समिती पारित ठराव क्र. ८९ दिनांक १६/०२/२०१८ महाराष्ट्र महानगरपालिका अधिनियम कलम ४५१ अन्वये निलंबीत करणेबाबत...
महाराष्ट्र शासन,
नगरविकास विभाग,
शासन निर्णय क्रमांक- ठराव - २०१८ (अमरावती)/प्र.क्र.३१/नवि-२६
मंत्रालय, मुंबई-४०० ०३२.
दिनांक :- २४/०२/२०२१
वाचा :- १) आयुक्त, अमरावती महानगरपालिका यांचे पत्र क्र.अमनपा/साप्र/६३५४/२०१८, दिनांक २२/०३/२०१८ २) आयुक्त, अमरावती महानगरपालिका यांचे पत्र क्र.अमनपा/साप्रवि/उपा.(प्र.)२८९/२०१९ दिनांक २९/०४/२०१९ प्रस्तावना : अमरावती महापालिकेच्या आस्थापनेवरील श्रीमती जहाँआरा बेगम मो. जाकिर, तत्कालीन प्र. मुख्याध्यापिका यांनी, त्या स्वत: ०६ महिन्याच्या कालावधीसाठी वैद्यकीय रजेवर असताना शालेय पोषणाचा मासिक अहवाल सादर करणे व देयके सादर करणे, शाळेला प्राप्त अनुदानाचा विनियोग, विनियोग नियमाप्रमाणे न करणे, एकाच दिवशी शाळेतील शिकत असलेल्या ३० विद्यार्थ्यांची नावे पटावरुन कमी करणे, शाळेतील स्वच्छता, देखभाल दुरुस्ती इ. कामे पूर्ण न करणे, वर्ग २ २ ते ७ च्या पायाभुत चाचणीत चुकीचे गुणदान करुन विद्यार्थ्यांना प्रगत श्रेणीत देर्शविणे, इ. दोषारोपावरुन त्यांचेविरुध्द प्रशासनाने विभागीय चौकशी प्रस्तावित केली होती. या विभागीय चौकशीअंती दिलेल्या निर्णयानुसार त्यांच्या दिनांक २२/०६/२०१७ च्या आदेशान्वये दोन वार्षिक वेतनवाढी कायम स्वरुपी रोखण्यात आल्या आणि निलंबन कालावधी सर्व प्रयोजनार्थ निलंबन काळ गृहीत धरण्याच्या शिक्षा देण्यात आल्या होत्या.
महापालिकेच्या उपरोक्त आदेशाविरुध्द श्रीमती. जहाँआरा बेगम यांनी दिनांक २९/१२/२०१७ रोजी स्थायी समिती, अमरावती मनपा यांचेकडे अपील दाखल केले होते. या अपीलाच्या अनुषंगाने स्थायी समितीने ठराव क्र.८९ दिनांक १६/०२/२०१८ अन्वये (मुद्दा क्र.०१) श्रीमती. जहाआरा बेगम मो. जाकिर यांना प्रशासकीय आदेशान्वये दिलेली शिक्षा कमी करुन, १ वेतनवाढ थांबविणे व १ वेतनवाढ पूर्ववत सुरु ठेवण्याचा आणि त्यांचा निलंबन काळ कायम ठेवण्याचा निर्णय घेतला होता.
प्रस्तुत प्रकरणात स्थायी समितीकडे अपील दाखल करण्याचा कालावधी ३० दिवसाचा आहे.
तथापि, प्रस्तुत प्रकरणात ३० दिवसानंतर अपील दाखल करण्यात आलेले आहे. तसेच कर्मचारी हे लोकसेवक आहेत व लोकसेवकांनी समाजाचा विश्वस्त या भूमीकेतून समर्पित भावनेने काम करणे अपेक्षीत आहे. कर्मचाऱ्यांच्या कर्तव्य कसुरीमुळे समाजावर व प्रशासनावर होणाऱ्या प्रतिकूल परिणामाचा विचार करता, अमरावती मनपा स्थायी समिती पारित ठराव क्र.८९ दिनांक १६/०२/२०१८ मधील मुद्दा क्र. ०१ च्या अनुषंगाने सदरचा ठराव महानगरपालिका अधिनियमातील कलम ४५१ नुसार अंशत: विखंडीत करावा, अशी विनंती आयुक्त, अमरावती मनपा यांनी संदर्भाधीन पत्रान्वये केलेली आहे.
# Page 2
शासन निर्णय क्रमांकः ठराव-२०१८ (अमरावती)/प्र.क्र.३१/नवि-२६
महापालिकेच्या स्थायी समितीचा विषयाधीन ठराव प्रशासकीय शिस्तीच्या विरुध्द असून, त्यामुळे महानगरपालिकेतील अन्य कर्मचारी / अधिका-यांच्या मनोर्धर्यावर विपरित परिणाम होण्याची शक्यता नाकारता येत नाही. ही बाब विचारात घेऊन, आयुक्त, अमरावती महानगरपालिका यांच्या संदर्भाधीन पत्रान्वये प्राप्त प्रस्तावावर निर्णय घेण्याची बाब शासनाच्या विचाराधीन होती.
शासन निर्णय : महापालिकेच्या स्थायी समिती सभेने पारित केलेले ठराव क्र. ८९ दिनांक १६/०२/२०१९ मधील मुद्दा क्र.०१ हा भाग महाराष्ट्र महानगरपालिका अधिनियमाचे कलम ४५१ (१) नुसार तात्पुरता निलंबित झाल्याचे मानण्यात येत आहे.
तथापि, यावर महाराष्ट्र महानगरपालिका अधिनियमाचे कलम ४५१ (२) नुसार आदेशाच्या दिनांकापासून एक महिन्यात आयुक्त, अमरावती महापालिका तसेच स्थायी समिती सभा/ महापालिका यांना अभिवेदन करण्यास संधी देण्यात येत आहे. विहीत मुदतीत अभिवेदन प्राप्त न झाल्यास, या अधिनियमातील कलम ४५१(३) नुसार पुढील कार्यवाही करण्यात येईल.