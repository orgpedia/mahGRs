# Page 1
अकोला महानगरपालिकेच्या सर्वसाधारण सभेने दिनांक ०१ जानेवारी, २०१८ ते दिनांक ३१ डिसेंबर, २०२० या कालावधीत ऐनवेळी पारित केलेले १३९ ठरावांचे महाराष्ट्र महानगरपालिका अधिनियम कलम ४५१ (१) अन्वये केलेले तात्पुरत्या स्वरूपातील निलंबन रद्द करण्याबाबत...
महाराष्ट्र शासन
नगर विकास विभाग,
शासन निर्णय क्रमांक- अकोला-१५२१/प्र.क्र.१४८/नवि-२६
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक :- १८ एप्रिल, २०२२
संदर्भ :- शासन निर्णय क्रमांक- अकोला- १५२१/प्र.क्र.१४८/नवि-२६, दि.१४.१२.२०२१.
प्रस्तावना : अकोला महानगरपालिकेच्या सर्वसाधारण सभेने दि.०१ जानेवारी, २०१८ ते ३१ डिसेंबर,
२०२० या तीन वर्षाच्या कालावधीत पारित केलेल्या विशेषत: ऐनवेळी पारित केलेल्या १३९ ठरावांची
चौकशी करण्याकरीता लोकप्रतिनिधींकडून निवेदने प्राप्त झाली. याबाबत विभागीय आयुक्त,
अमरावती यांच्याकडून उपलब्ध चौकशी अहवालाच्या आधारे सदर १३९ पारित केलेले ठराव (सोबत
परिशिष्ट-अ) हे महाराष्ट्र महानगरपालिका अधिनियमातील तरतुदीच्या विरोधात पारित झालेले
असल्याने, महाराष्ट्र महानगरपालिका अधिनियमाचे कलम ४५१ (१) नुसार संदर्भाधीन शासन
निर्णयान्वये तात्पुरत्या स्वरुपात निलंबित करण्यात आले.
२. तसेच सदर ठराव हे अधिनियमातील तरतुदींचे उल्लंघन करुन पारित केले असल्याने व
महानगरपालिकेच्या आर्थिक हितास बाधा पोहोचत असल्याचे प्रथमदर्शनी दिसून आल्याने, संबंधित
महापौर, संबधित स्थायी समिती सभापती, संबंधित नगरसचिव व तत्कालिन आयुक्त, अकोला
महानगरपालिका यांच्याविरोधात आर्थिक अनियमिततेमुळे तात्काळ FIR (गुन्हे) दाखल करण्याची
कारवाई आयुक्त, अकोला महानगरपालिका यांनी करावी, असेही आदेश देण्यात आले.
३. महाराष्ट्र महानगरपालिका अधिनियमाचे कलम ४५१(२) मध्ये उपलब्ध तरतुदीनुसार शासन
निर्णयाच्या दिनांकापासून एक महिन्याच्या कालावधीत महानगरपालिका तसेच आयुक्त, अकोला महानगरपालिका यांना अभिवेदन करण्याची संधी देण्यात आली.
पृष्ठ क्र.३ पैकी १
# Page 2
शासन निर्णय क्रमांकः अकोला-१५२१/प्र.क्र.१४८/नवि-२६
४. यानुसार महापौर, अकोला महानगरपालिका व इतर लोकप्रतिनिधी यांनी त्यांच्या दि. ११
जानेवारी, २०२२ च्या पत्रान्वये अभिवेदन सादर केले असून आयुक्त, अकोला महानगरपालिका यांनी
त्यांच्या दि.१२ डिसेंबर, २०२२ च्या पत्रान्वये अभिवेदन सादर केले आहे.
५. लोकप्रतिनिधींकडून प्राप्त अभिवेदनानुसार तसेच आयुक्त, अकोला महानगरपालिका यांनी
त्यांच्या अभिवेदनात स्पष्ट केल्यानुसार सदर १३९ ठराव (एकूण ठराव १५४) विकासात्मक हेतूने,
व्यापक लोकहितासाठी, केंद्र व राज्य शासनाची धोरणे राष्ट्रीय कार्यक्रम प्रकल्प व योजना यांची
अंमलबजावणी करण्यासाठी अथवा प्रशासकीय कारणास्तव हाती घेतले आहेत. यापैकी काही
ठरावांच्या मंजूरी प्रक्रियेमध्ये काही प्रशासकीय अनियमितता झाली आहे, तथापि आर्थिक
अनियमितता झाली नाही. अशा प्रकारे ठराव विखंडीत केल्यास प्रशासकीय समस्या निर्माण होऊ
शकते. या वस्तुस्थितीमुळे दि. १४ डिसेंबर, २०२१ रोजी निर्गमित केलेल्या शासन निर्णयान्वये तात्पुरत्या स्वरूपात निलंबित केलेले सदर १३९ ठरावांचे निलंबन रद्द करण्याबाबत निर्णय घेण्याची बाब शासनाच्या विचाराधीन होती.
शासन निर्णय :
राज्य शासनाने संदर्भाधीन शासन निर्णय दि.१४ डिसेंबर, २०२१ अन्वये अकोला
महानगरपालिकेच्या सर्वसाधारण सभेने दिनांक ०१ जानेवारी, २०१८ ते दिनांक ३१ डिसेंबर, २०२०
या तीन वर्षांच्या कालावधीत पारित केलेल्या १३९ ठरावांचे (एकूण ठराव १५४) तात्पुरत्या स्वरूपात निलंबित केले होते.
२. सदर ठराव विकासात्मक हेतूने, व्यापक लोकहितासाठी, केंद्र व राज्य शासनाची धोरणे राबविणे, राष्ट्रीय कार्यक्रम प्रकल्प व योजना यांची अंमलबजावणी करण्यासाठी तसेच प्रशासकीय
कारणास्तव हाती घेतले आहेत. या ठरावांबाबत आर्थिक अनियमितता झालेली नाही. सदर ठराव
विखंडीत केल्यास प्रशासकीय समस्या निर्माण होऊ शकेल, असे आयुक्त, अकोला महानगरपालिका
यांनी सादर केलेल्या अभिवेदनानुसार असे स्पष्ट होते.
या पार्श्वभूमीवर -
(अ) महाराष्ट्र महानगरपालिका अधिनियम, १९४९ चे कलम ४५१ (१) नुसार अकोला
महानगरपालिकेच्या सर्वसाधारण सभेने दिनांक ०१ जानेवारी, २०१८ ते दिनांक ३१ डिसेंबर,
२०२० या तीन वर्षांच्या कालावधीत पारित केलेल्या १३९ ठरावांचे (एकूण ठराव १५४) तात्पुरत्या स्वरूपातील निलंबन रद्द करण्यात येत आहे.
पृष्ठ ३ पैकी २
# Page 3
शासन निर्णय क्रमांकः अकोला-१५२१/प्र.क्र.१४८/नवि-२६
(ब) तसेच पारित केलेल्या ठरावांमध्ये आर्थिक अनियमितता झालेली आढळून आलेली
नसल्याने, संबंधित महापौर, संबधित स्थायी समिती सभापती, संबंधित नगरसचिव व
तत्कालिन आयुक्त, अकोला महानगरपालिका यांच्याविरोधात आर्थिक अनियमिततेमुळे
तात्काळ FIR (गुन्हे) दाखल करण्याची कारवाई करण्याबाबत आयुक्त, अकोला
महानगरपालिका यांना दिलेले आदेश रद्द करण्यात येत आहेत.
यानुसार आवश्यक कार्यवाही करावी.