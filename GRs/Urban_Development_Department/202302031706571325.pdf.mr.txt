# Page 1
यवतमाळ नगरपरिषदेच्या विकास आराखडयातील आरक्षण क्र८६. दुकान केंद्र ची जागा बी. ओ.टी तत्वावर विकसित करुन ३० वर्षाच्या कालावधीसाठी भाडेपट्टयाने देताना Upfront प्रिमियमची रक्कम आकारण्याबाबत.
महाराष्ट्र शासन
नगर विकास विभाग
शासन निर्णय क्रमांकः एमयुएन-२०१८/प्र.क्र.१०५/नवि-१८
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : ०३.०२.२०२३
वाचा - १) महाराष्ट्र नगरपरिषदा, नगरपंचायती व औद्योगिक नगरी अधिनियम, १९६५ च्या कलम ९२ मधील तरतुदी.
२) शासन निर्णय समक्रमांक दि.२४.०७.२०१९ ३) नगरपरिषद प्रशासन संचालनालय, वरळी, मुंबई यांचे पत्र क्र. नपप्रस/यवतमाळ/आरक्षण क्र.८६ / BOT/ कक्ष-७/२०२२/२०, दि.०२.०१.२०२३ प्रस्तावना - यवतमाळ शहर विकास आराखड्यातील आरक्षण क्रमांक ८६, दुकान केंद्र म्हणून राखीव असलेल्या १६५७५.४० चौ. मी. एवढ्या जागेवर BOT तत्वावर दुकान संकुल बांधून ते विकासकास ३० वर्षाच्या कालावधीसाठी भाडेतत्वावर देण्यास व हस्तांतरण करण्यास शासनाने दि.२४.०७.२०१९ रोजीच्या शासन निर्णयान्वये मान्यता दिली आहे. त्यामधील अट क्र.
१ नुसार नगरपरिषदेने जाहीर प्रकटन करताना त्यामध्ये Upfront प्रिमियमची रक्कम रु. ८३.०० कोटी (अक्षरी रुपये त्र्याऐंशी कोटी फक्त) एवढी नमूद करावी, असे कळविण्यात आले होते. दरम्यान सदरच्या जागेपैकी १६२४.२८८ चौ. मी. खुली जागा व ५४५२.९३२ चौ.मी.
खुल्या वाहनतळाची जागा नगरपरिषदेच्या ताब्यात राहणार असून प्रत्यक्ष BOT तत्वावर देण्यात येणाऱ्या जमिनीचे क्षेत्रफळ ९,४९७.१८ चौ.मी. इतके उपयोगात येणार आहे. यासाठी जिल्हाधिकारी, यवतमाळ यांनी महाराष्ट्र नगरपालिका (स्थावर मालमत्तेचे हस्तांतरण) नियम, १९८३ मधील नियम ९ नुसार त्रिसदस्यीय समितीकडून अधिमूल्य निश्चित केले असून त्याचे मूल्यांकन रु.६४.१६ कोटी (अक्षरी रुपये चौंसष्ठ कोटी सोळा लक्ष फक्त) इतके निश्चित केले आहे. त्यानुसार सुधारित Upfront प्रिमियमची रक्कम निश्चित करण्याचा प्रस्ताव नगरपरिषद प्रशासन संचालनालय वरळी, मुंबई यांनी दि.०२.०१.२०२३ रोजीच्या पत्रान्वये शासनास सादर केला होता. त्यावर निर्णय घेण्याची बाब शासनाच्या विचाराधीन होती. त्यानुसार शासनाने याबाबत पुढीलप्रमाणे निर्णय घेतला आहे:
# Page 2
शासन निर्णय क्रमांकः एमयुएन-२०१८/प्र.क्र.१०५/नवि-१८ शासन निर्णय: महाराष्ट्र नगरपरिषदा, नगरपंचायती व औद्योगिक नगरी अधिनियम, १९६५ च्या कलम ९२ मधील तरतूदीनुसार यवतमाळ नगरपरिषदेच्या शहर विकास आराखड्यातील आरक्षण क्रमांक ८६ - दुकान केंद्र, शीट नं. ३८/सी, प्लॉट क्र.३१/१ एकूण क्षेत्रफळ १६,५७४.४० चौ.मी.
जागेवर BOT तत्वावर दुकान संकुल बांधून ते विकासकास ३० वर्षाच्या कालावधीसाठी भाडेतत्वावर देण्यास व हस्तांतरीत करण्यास शासन निर्णय दि.२४.०७.२०१९ अन्वये दिलेली शासन मान्यता कायम ठेवण्यात येत आहे. दरम्यान त्यामधील अट क्र. १ नुसार नगरपरिषदेने जाहीर प्रकटन करताना Upfront प्रिमियमची रक्कम रु.८३.०० कोटी (अक्षरी रुपये त्र्याऐंशी कोटी फक्त) नमूद करण्याचे निर्देश देण्यात आले होते. तथापि, बांधकाम नकाशानुसार उपरोक्त जागेपैकी १६२४.२८८ चौ.मी. खुली जागा राहणार असून ५४५२.९३२ चौ.मी. जागा खुल्या वाहनतळासाठी राहणार आहे. त्यामुळे प्रकल्पाखाली एकूण ९४९७.१८ चौ.मी. जागा उपयोगात येणार असल्याने सदर जागेची त्रिसदस्यीय समितीने गणना केल्यानुसार रुपये ६४.१६ कोटी (अक्षरी रुपये चौंसष्ठ कोटी सोळा लक्ष फक्त) इतकी Upfront प्रिमिअमची रक्कम निश्चित करण्यास व त्यानुसार नगरपरिषदेने जाहीर प्रकटन करताना Upfront प्रिमिअमची रक्कम रुपये ६४.१६ कोटी (अक्षरी रुपये चौंसष्ठ कोटी सोळा लक्ष फक्त) नमूद करण्यास शासन मान्यता देण्यात येत आहे.
अटी/शर्ती १. नगरपरिषदेने जाहीर प्रकटन करताना बांधकाम नकाशानुसार १६,५७५.४० चौ.मी. जागेपैकी प्रत्यक्ष बांधकामाखालील ९,४९७.१८ चौ.मी. क्षेत्राव्यतिरिक्त १६२४.७८ चौ. मी खुली जागा व ५४५२.९३२ चौ.मी. खुले वाहनतळ विकसित करुन निःशुल्क नगरपरिषदेस हस्तांतरीत करण्याची अट जाहीर प्रकटनामध्ये नमूद करावी.
२. शासन निर्णय दिनांक २४ जुलै, २०१९ मधील नमूद केलेल्या इतर सर्व अटी व शर्ती कायम ठेवण्यात याव्यात.
२. सदर शासन निर्णय महाराष्ट्र नगरपरिषदा, नगरपंचायती व औद्योगिक नगरी अधिनियम, १९६५ च्या कलम ९२ अन्वये शासनास असलेल्या अधिकारानुसार निर्गमित करण्यात येत आहे.
# Page 3