# Page 1
राज्यातील महानगरपालिका तसेच नगरपालिका
क्षेत्रातील स्मशान भुमीमध्ये अंतिम संस्कारासाठी
लाकडाऐवजी गोकाष्ट्ठाचा वापर करण्यासंदर्भात
अभ्यास समिती गठीत करण्याबाबत.
महाराष्ट्र शासन
नगर विकास विभाग,
शासन निर्णय क्र.न्यायाप्र-२०२४/प्र.क्र.३४३/नवि-२०
हुतात्मा राजगुरू चौक, मादाम कामा मार्ग,
४ था मजला, मुख्य इमारत,
मंत्रालय, मुंबई ४०० ०३२.
दिनांक : २० सप्टेंबर, २०२४
संदर्भ - शासन निर्णय क्र.न्यायाप्र-२०२४/प्र.क्र.१७८/नवि-२०,दि.१९ जून,२०२४.
प्रस्तावना :
मुंबई महानगरपालिका अधिनियम १९८८, महाराष्ट्र महानगरपालिका अधिनियम १९४९
व महाराष्ट्र नगरपरिषदा, नगरपंचायती व औद्योगिक नगरी अधिनियम १९६५ मधील “प्रेतांची
विल्हेवाट लावणे” या तरतूदीनुसार नागरी स्थानिक स्वराज्य संस्थांकडून त्यांच्या क्षेत्राकरिता
कार्यवाही करण्यात येते. परंतु सदर तरतुदीच्या अनुषंगाने मा.राष्ट्रीय मानवी हक्क आयोगाने
निर्गमित केलेल्या Advisory नुसार सदर Advisory मधील बाबींची पूर्तता होत नसल्यास
त्यानुषंगाने नागरी स्थानिक स्वराज्य संस्थेने करावयाची कार्यवाही याबाबत नविन SOP तयार
करण्याची राज्य शासनास आवश्यकता आहे किंवा कसे याबाबींचा अभ्यास करुन शासनास
समितीचे अभिप्राय कळविण्याबाबत आयुक्त तथा संचालक, नगरपरिषद प्रशासन संचालनालय,
बेलापुर,नवी मुंबई यांच्या अध्यक्षतेखाली शासन निर्णय क्र.न्यायाप्र-२०२४/प्र.क्र.१७८/नवि-
२०,दि.१९ जून,२०२४ अन्वये समिती स्थापन करण्यात आली आहे.
०२. “अंतिम संस्कारासाठी लाकडाचा वापर बंद करुन गोकाष्ट्ठचा वापर करणे”या
विषयाबाबत मा.महाराष्ट्र राज्य मानवी हक्क आयोग येथे केस क्र.१५१९/१३/०/२०२४/१५६१
दाखल आहे. राज्यातील मृतांच्या हक्कांचे संरक्षण करण्यासाठी नागरी स्थानिक स्वराज्य
संस्थांकरिता स्टँडर्ड ऑपरेटिंग प्रोसिजर (SOP) तयार करण्यास्तव अभ्यास करण्यासाठी आयुक्त
तथा संचालक, नगरपरिषद प्रशासन संचालनालय, बेलापुर, नवी मुंबई यांच्या अध्यक्षतेखाली
शासन निर्णय दिनांक १९ जून,२०२४ अन्वये स्थापन करण्यात आलेल्या समितीस श्री.राजकुमार
छाजेड यांच्या दिनांक २९.०२.२०२४ च्या निवेदनाच्या अनुषंगाने राज्यातील महानगरपालिका
तसेच नगरपालिका क्षेत्रातील स्मशान भुमीमध्ये अंतिम संस्कारासाठी लाकडाऐवजी गोकाष्ट्ठाचा
वापर करण्यासंदर्भात गोकाष्ट्ठासाठी येणारा खर्च, गोकाष्ट्ठाची उपलब्धता, वातावरणावर होणारा
परिणाम, सामाजिक परिणाम, कायदयातील तरतुदी,न्यायनिर्णय इत्यादी बाबींचा अभ्यास तसेच
सवेक्षण करुन शासनास अहवाल सादर करण्याबाबत कळविण्याची बाब शासनाच्या विचाराधीन
होती.
# Page 2
शासन निर्णय क्रमांकः न्यायाप्र-२०२४/प्र.क्र.३४३/नवि-२०
शासन निर्णय :
श्री.राजकुमार छाजेड यांच्या दिनांक २९.०२.२०२४ च्या निवेदनाच्या अनुषंगाने
राज्यातील महानगरपालिका तसेच नगरपालिका क्षेत्रातील स्मशान भुमीमध्ये अंतिम संस्कारासाठी
लाकडाऐवजी गोकाष्ट्ठाचा वापर करण्यासंदर्भात गोकाष्ट्ठासाठी येणारा खर्च, गोकाष्ट्ठाची
उपलब्धता, वातावरणावर होणारा परिणाम, सामाजिक परिणाम, कायदयातील तरतुदी,न्यायनिर्णय इत्यादी बाबींचा अभ्यास तसेच सवेक्षण करुन २३ राज्यातील मृतांच्या हक्कांचे संरक्षण
करण्यासाठी नागरी स्थानिक स्वराज्य संस्थांकरिता स्टँडर्ड ऑपरेटिंग प्रोसिजर (SOP) तयार
करण्यास्तव अभ्यास करण्यासाठी ”आयुक्त तथा संचालक, नगरपरिषद प्रशासन
संचालनालय,बेलापुर,नवी मुंबई यांच्या अध्यक्षतेखाली शासन निर्णय दिनांक १९ जून,२०२४ अन्वये
स्थापन करण्यात आलेल्या समितीने उक्त मुद्दयांचा समावेश करुन आपला अहवाल दोन महिन्यात
शासनास सादर करावा.
०२. सदर समितीव्दारे उपरोक्त नमुद बाबींसंदर्भात सदर समितीच्या बैठकीस समाजातील सर्व
संबंधीत घटक,सामाजिक संस्था,अधिकारी तसेच इतर संबंधीत यांना किंवा त्यांच्या प्रतिनिधींना
तसेच पर्यावरण विभागाचे अधिकारी,वन विभागाचे अधिकारी व इतर संबंधित विभागांचे अधिकारी
यांना आवश्यकतेनुसार आमंत्रित सदस्य म्हणून निमंत्रित करण्याचा अधिकार सदर समितीच्या
अध्यक्षांना राहील.
०३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर