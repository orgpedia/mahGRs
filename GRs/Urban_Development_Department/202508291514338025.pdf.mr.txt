# Page 1
डॉ. शंकर रतन भारती यांची लातूर शहर
महानगरपालिकेतील वैद्यकीय आरोग्य अधिकारी
(MOH) या पदावर प्रतिनियुक्तीने नियुक्ती
करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- लामपा-२०२५/प्र.क्र.१५६/नवि-२४
४ था मजला (मुख्य इमारत), मंत्रालय मादाम कामा मार्ग,
राजगुरू हुतात्मा चौक, मुंबई-४०० ०३२.
दिनांक :- २९ ऑगस्ट, २०२५.
संदर्भ:- १) आयुक्त, लातूर शहर महानगरपालिका यांचे पत्र,
जा.क्र.लामनपाला/सामान्य प्रशासन विभाग/३४३३/२०२५,
दि.२३.४.२०२५.
२) अवर सचिव, सार्वजनिक आरोग्य विभाग (सेवा-१), यांचे पत्र
दि.१६.६.२०२५
प्रस्तावना:-
लातूर शहर महानगरपालिकेकरीता पदांचा आकृतीबंध शासन निर्णय दि.२८.५.२०१३ रोजी
मंजूर करण्यात आलेला आहे. लातूर शहर महानगरपालिकेतील अधिकारी व कर्मचारी यांचे
सेवाप्रवेश शासन निर्णय दि.१९.९.२०१९ रोजी निश्चित करण्यात आले आहे.
२. लातूर शहरातील राष्ट्रीय स्तरावरुन सुचविलेले कामकाज तसेच शहरातील आरोग्य विषयक
बाबी प्रभावीपणे अंमलबजावणी करणेकामी लातूर शहर महानगरपाकिलेतील वैद्यकीय अधिकारी या
रिक्त पदावर पदोन्नतीने अधिकारी उपलब्ध पदोन्नती देण्यासाठी निम्न संवर्गात एकही अधिकारी सध्या
पात्र नाहीत. डॉ.शंकर रतन भारती, वैद्यकीय अधिकारी (गट-अ) हे वैद्यकीय आरोग्य अधिकारी (MOH)
म्हणून लातूर शहर महानगरपालिका, लातूर येथे कार्यरत असून त्यांना लातूर शहर
महानगरपालिका, लातूर येथे वैद्यकीय आरोग्य अधिकारी (MOH) या पदावर प्रतिनियुक्तीने नियुक्ती
देण्याच्या प्रस्तावास मंजूरी देण्याची आयुक्त, लातूर शहर महानगरपालिका यांनी संदर्भ क्र.१ येथील
पत्रान्वये विनंती केली आहे. डॉ भारती यांना लातूर शहर महानगरपालिकेतील "वैद्यकीय आरोग्य
अधिकारी" या पदावर प्रतिनियुक्तीने नियुक्ती देण्याबाबतची ना हरकत सार्वजनिक आरोग्य
विभागाकडून संदर्भ क्र.२ अन्वये देण्यात आली आहे.
३. लातूर महानगरपालिकेतील रिक्त वैद्यकीय आरोग्य अधिकारी या पदावर प्रतिनियुक्तीने
अधिकारी उपलब्ध करुन देण्यासंदर्भात आयुक्त, लातूर शहर महानगरपालिका यांनी केलेली विनंती व
सार्वजनिक आरोग्य विभागाची ना-हरकत विचारात घेता, डॉ. शंकर रतन भारती वैद्यकीय
अधिकारी (गट-अ) यांची लातूर शहर महानगरपालिकेतील वैद्यकीय आरोग्य अधिकारी (MOH) या
रिक्त पदावर दोन वर्षाच्या कालावधीसाठी प्रतिनियुक्तीने नियुक्ती करण्याची बाब शासनाच्या
विचाराधीन होती.
# Page 2
शासन निर्णय:-
"डॉ.शंकर रतन भारती, (MBBS, MD, PSM) वैद्यकीय अधिकारी (गट-अ) वेतनश्रेणी (एस-२०-
५६१००-१७७५००) यांची लातूर महानगरपालिकेतील वैद्यकीय आरोग्य अधिकारी वेतनश्रेणी (एस-२०-
५६१००-१७७५००) या पदावर दोन वर्षाच्या कालावधीसाठी प्रतिनियुक्तीने नियुक्ती करण्यात येत आहे.
२. डॉ. शंकर रतन भारती, वैद्यकीय अधिकारी (गट-अ) यांची सदर नियुक्ती ही महाराष्ट्र नागरी
सेवा (पदग्रहण अवधी, स्वीयत्तोर सेवा आणि निलंबन, बडतर्फी व सेवेतून काढून टाकणे यांच्या
काळातील प्रदाने) नियम, १९८१ च्या परिशिष्ट्ट-२ मध्ये विहीत करण्यात आल्यानुसार प्रतिनियुक्तीच्या
पदाचा कार्यभार स्वीकारल्यापासून दोन वषांच्या कालावधीसाठी खालील अटी व शतींच्या अधिन राहून
प्रतिनियुक्तीने नियुक्ती करण्यात येत आहे:-
(अ) लातूर शहर महानगरपालिकेतील "वैद्यकीय आरोग्य अधिकारी" या रिक्त पदावर
डॉ.शंकर रतन भारती, (MBBS, MD, PSM) वैद्यकीय आरोग्य अधिकारी यांची प्रतिनियुक्ती
प्रथमत: दोन वर्षाच्या कालावधीसाठी असेल.
(ब) डॉ. शंकर भारती ज्या तारखेला प्रतिनियुक्तीच्या पदावर रुजू होतील, त्या तारखेपासून
प्रतिनियुक्तीच्या सेवेचा प्रारंभ होईल.
(क) जर, डॉ. शंकर भारती यांची सेवा लोकसेवेच्या हिताच्या दृष्ट्टीने सार्वजनिक आरोग्य
विभागास आवश्यक वाटली, तर प्रतिनियुक्तीचा कालावधी संपण्यापूर्वी कोणत्याही वेळी
त्यांना परत बोलावून घेण्याचा अधिकार शासन/ सक्षम प्राधिकारी राखून ठेवील.
(ड) जर डॉ. शंकर भारती यांची सेवा स्वीयेतर नियोक्त्याला आवश्यक वाटली नाही, तर
त्यांना मूळ विभागाकडे पाठविण्याची मुभा स्वीयेतर नियोक्त्याला राहील, मात्र, त्याप्रमाणे
परत पाठविण्यापूर्वी स्वीयेतर नियोक्त्याने शासनाला / सक्षम प्राधिकाऱ्याला तीन महिन्याची
नोटीस दिली पाहिजे.
(इ) डॉ. शंकर भारती यांनी मूळ विभागाकडे परत जाण्याचा उद्देश आहे, अशी कमीत कमी ३
महिन्यांची लेखी नोटीस शासनाला दिल्यानंतर त्यांना मूळ विभागाकडे परत पाठविण्याबाबत
शासन मान्यतेनंतर मुभा राहिल.
(ई) डॉ. शंकर भारती यांना प्रतिनियुक्तीच्या काळातील प्रदाने नियमानुसार लागू राहतील.
(उ) डॉ. शंकर भारती यांना प्रतिनियुक्तीवरील नियुक्ती स्वीकारण्यासाठी सार्वजनिक आरोग्य
विभागाने तात्काळ कार्यमुक्त करावे.
३. डॉ. शंकर रतन भारती, वैद्यकीय अधिकारी (गट-अ) यांनी प्रतिनियुक्तीच्या पदी तात्काळ
रुजू व्हावे. डॉ. भारती, यांना प्रतिनियुक्तीच्या पदी तात्काळ रुजू होण्याकरिता, सार्वजनिक आरोग्य
विभाग यांनी तात्काळ कार्यमुक्त करावे.
# Page 3
४. सदर शासन निर्णय महाराष्ट्र शासनाच्या WWW.MAHARASHTRA.GOV.IN या
संकेतस्थळावर उपलब्ध करण्यात आला असून, त्याचा संकेतांक २०२५०८२९१५१४३३८०२५ असा
आहे. सदर शासन निर्णय डिजीटल स्वाक्षरीने साक्षांकित करून काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
( जयंत वाणी )
अवर सचिव, महाराष्ट्र शासन
प्रत तातडीच्या आवश्यक कार्यवाहीसाठी,
१.आयुक्त तथा प्रशासक, लातूर शहर महानगरपालिका, लातूर.
२.प्रधान सचिव, सार्वजनिक आरोग्य विभाग, मुंबई.
प्रति,
डॉ. शंकर रतन भारती, वैद्यकीय आरोग्य अधिकारी
प्रत,
१.मा.उप मुख्यमंत्री महोदयांचे प्रधान सचिव, मंत्रालय, मुंबई.
२.प्रधान सचिव (नवि-२) यांचे विशेष कार्य अधिकारी, मंत्रालय, मुंबई.
३.निवड नस्ती, नवि-२४.