# Page 1
महाराष्ट्र सुवर्ण जयंती नगरोत्थान महाभियान खामगाव शहराच्या रस्ते विकास प्रकल्पास प्रशासकीय मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक :- नगरो-२०२३/प्र.क्र.४२४/नवि-३३
मंत्रालय, मुंबई - ४०० ०३२
दिनांक :- २६ सप्टेंबर, २०२३
संदर्भ:
१. शासन निर्णय, नगर विकास विभाग क्र: नगरो २०१४/प्र.क्र.११९/नवि-३३, दिनांक २१ ऑगस्ट,२०१४.
२. शासन निर्णय, नगर विकास विभाग क्र: नगरो-२०१५/प्र.क्र.६४/नवि-३३, दिनांक २७ मे, २०१६.
३. शासन निर्णयनगर विकास विभाग क्र: नगरो-२०१६/प्र.क्र.३२८/नवि-३३, दिनांक ०४ ऑक्टोबर २०१६.
४. शासन निर्णय, नगर विकास विभाग क्र: संकिर्ण-२०१७/प्र.क्र.२३९/नवि-३३, दिनांक ११ मे, २०१७ व दिनांक ०७ फेब्रुवारी, २०१८.
५. नगर परिषद शासन संचालनाल यांचे क्र.नपप्रसं/नगरोत्थान/खामगाव.न.प.रस्ते प्रस्ताव/
प्र.क्र.९१४/२०२३/का.७/३०९४, दिनांक ०७ जुन, २०२३.
६. महाराष्ट्र सुवर्ण जयंती नगरोत्थान महाभियानांतर्गत प्रकल्प मान्यता व सनियंत्रण समितीच्या दिनांक ०८ ऑगस्ट, २०२३ रोजी झालेल्या बैठकीचे इतिवृत्त.
प्रस्तावना:
राज्यातील नागरी भागात मुलभूत पायाभूत सुविधा पुरविण्यासाठी व त्यांचा दर्जा वाढविण्या करिता संदर्भाधीन क्रमांक १ येथील शासन निर्णयाच्या तरतूदीन्वये महाराष्ट्र सुवर्ण जयंती नगरोत्थान महाभियान राबविण्यात येत आहे.
०२. महाराष्ट्र सुवर्ण जयंती नगरोत्थान अभियानांतर्गत खामगाव नगरपरिषद रस्ते विकास प्रकल्प नगरपरिषद प्रशासन संचालनालयामार्फत संदर्भाधीन क्र. ५ च्या पत्रान्वये राज्यस्तरीय मान्यता
समितीकडे मान्यतेकरीता सादर करण्यात आला होता. या प्रकल्पास मुख्य अभियंता, सार्वजनिक बांधकाम विभाग, अमरावती विभाग यांनी तांत्रिक मान्यता दिलेली आहे. त्यानुषंगाने राज्यस्तरीय प्रकल्प मान्यता समितीने दिनांक ०८ ऑगस्ट, २०२३ रोजी झालेल्या बैठकीमध्ये केलेल्या शिफारसीनुसार सदर प्रकल्पास प्रशासकीय मंजूरी देण्याची बाब शासनाच्या विचाराधीन होती.
# Page 2
शासन निर्णय क्रमांकःनगरो-२०२३/प्र.क्र.४२४/नवि-३३
शासन निर्णयः
महाराष्ट्र सुवर्ण जयंती नगरोत्थान महाभियानांतर्गत सादर करण्यात आलेल्या खामगाव
नगरपरिषदेच्या रस्ते विकास प्रकल्पास संदर्भाधीन शासन निर्णयातील अटी व तरतूदीच्या व सार्वजनिक बांधकाम विभागाने दिलेल्या तांत्रिक मान्यतेच्या अधीन राहून खालील विवरणपत्रात नमूद केल्यानुसार या शासन निर्णयाद्वारे मंजूरी देण्यात येत आहे. या प्रकल्पातील उपांगे व त्यांचे किंमतीचे विवरण पुढीलप्रमाणे आहे :
-----------------------------------------------------------------------------------------------------------------------------------------------------------------
| अ.क्र. | रस्त्याचे नांव | कामाची मुळ किंमत |
| १ | श्री अनिल भदाडे सर ते जलंब रोड रस्ता (लांबी - ६०० मी./ रुंदी - १८ मी.) | ५३८२५१८५ |
| २ | विश्व हिंदु परिषद कार्यालय ते श्री. पंकज देशमुख ते मोकळी जागा ते जलंब रोड (लांबी - ५०० मी./ रुंदी - ९ मी.) | २२४२७१६० |
| ३ | जलंब रोड ते मुळे इलेक्ट्रीकल्स ते सिल्व्हर सिटी व श्री. वडोदे यांचे घरापासुन ते श्री. ओंकार आप्पा तोडकर ते जलंब रोड (लांबी - ३२५ मी./ रुंदी - ९ मी.) | १४५७७६५५ |
| ४ | जलंब नाका एकता कॉम्पलेक्स ते फ्रेन्ड अपार्टमेंट ते सातव पाँईट रस्ता (लांबी - ६०० मी./ रुंदी - ९ मी.) | २६९१२५९३ |
| ५ | पुनम मेडिकल ते श्री. चोपडा यांचे घर (लांबी - ४०० मी./ रुंदी - १८ मी.) | ३५८८३४५७ |
| ६ | राम ६ हॉटेल विशाल पासुन ते रेल्वे गेट ते क्रीडा संकुल पर्यंत रस्ता (लांबी - ११०० मी./ रुंदी - १५ मी.) | ८२२३२९२१ |
| ७ | शेगांव रोड ते सरकारी गोडाऊन ते श्री. गजानन कॉलनी ऍटो स्टॉप (लांबी - ७७५ मी./ रुंदी - २४ मी.) | ९२६९८९२९ |
| ८ | शेगांव नाका ते डी.पी. ते श्री. नखाते सर यांचे घर (लांबी - १००० मी./ रुंदी - १५ मी.) | ७४७५७२०१ |
| ९ | श्री सप्तश्रृंगी मंदिर ते कुरळकर ते सकळकळे (लांबी - ५०० मी./ रुंदी - ९ मी.) | २२४२७१६० |
| १० | रामा ६ श्री शुक्ला ते चिंतामणी मंदिर ते घाटपुरी नाका रस्ता (लांबी - ११०० मी./ रुंदी १८ मी.) | ९८६७९५०६ |
| ११ | जगदंबा चौक ते पोलीस स्टेशन व महात्मा गांधी पुतळा ते राष्ट्रीय महामार्ग (लांबी - ४५० मी./ रुंदी - १८ मी.) | ४०३६८८८८ |
| १२ | डॉ. बाबासाहेब आंबेडकर पुतळा ते भारत कटपीस (लांबी - ३७५ मी./ रुंदी - ९ मी.) | १६८२०३७० |
| १३ | अशोक गेस्ट हाऊस ते अग्रेसेन चौक ते एकबोटे चौक ते सनी पॅलेस (लांबी - ७५० मी./ रुंदी - १२ मी.) | ४४८५४३२१ |
| १४ | विकमसी चौक ते चांदमारी चौक (लांबी - ३७५ मी./ रुंदी - ३० मी.) | ५६०६७९०१ |
| १५ | श्री तेजपाल नवलचंद ते श्री कमलसिंह गौतम चौक बहावलपुरी कॅम्प येथील जनुना चौफुल्ली (लांबी - १४०० मी./ रुंदी - १५ मी.) | १०४६६००८२ |
| १६ | कमलसिंह गौतम चौक ते भुसावळ चौक (लांबी - ३७५ मी./ रुंदी - १५ मी.) | २८०३३९५१ |
| १७ | भुसावळ चौक ते अग्रवाल ते महावीर चौक (लांबी - ४०० मी./ रुंदी - ९ मी.) | १७९४१७२८ |
| १८ | फरशी ते सराफा पोस्ट ऑफीस ते सावरकर चौक (लांबी - २२५ मी./ रुंदी - ९ मी.) | १००९२२२२ |
| १९ | काळे किराणा ते घाटपुरी नाका ते बायपास (लांबी - ११७५ मी./ रुंदी - १८ मी.) | १०५४०७६५४ |
| २० | राणा गेट ते डॉ. वराडे ते अमडापुर नाका (टिळक राष्ट्रीय विद्यायलासमोर) (लांबी - ८०० मी./ रुंदी - १५ मी.) | ५९८०५७६१ |
| २१ | टॉवर चौक ते श्रद्धा ज्वेलर्स (लांबी - ४६० मी./ रुंदी - ९ मी.) | २०६३२९८७ |
| २२ | शिवाजी वेस ते दंडे स्वामी मंदिर ते घाटापुरी नाका रस्ता (लांबी - ७०० मी./ रुंदी - ९ मी.) | ३१३९८०२५ |
|  | एकुण (रुपये) | १०६०५०५६५८ |
-----------------------------------------------------------------------------------------------------------------------------------------------------------------
पृष्ठ ८ पैकीर
# Page 3
शासन निर्णय क्रमांकःनगरो-२०२३/प्र.क्र.४२४/नवि-३३
-------------------------------------------------------------------
| अ.क्र. | रस्त्याचे नांव | कामाची मुळ किंमत |
|  | Royalty Charges | १६१४३७९३ |
|  | Add GST १८% | १९०८९१०१८ |
|  | Labour Insurance 9% | १०६०५०५७ |
|  | VQCC Testing Charges | १६४४०६५ |
|  | Cost for Water Supply Pipeline Shifting | २००००००० |
|  | Cost for Plantation on both side of Road | ५०००००० |
|  | Shifting of electric Pole & DP | ५३०२५२८२ |
|  | Total | १३५७८१४८७३ |
|  | Say Rs. | १३५.७८ Cr. |
|  | प्रकल्प पूर्ण करण्याचा कालावधी | कार्यादेश  | दिनांका पासून १८ महिने |
-------------------------------------------------------------------
०२. खामगाव नगरपरिषदेच्या रस्ते विकास प्रकल्पाचा वित्तीय आकृतिबंध पुढीलप्रमाणे राहील :
--------------------------------------------------------------------------------------------------------------------------------------------------------------------------------------
| अ.क्र. | नागरी स्थानिक स्वराज्य संस्थेचे नाव | योजनेची मंजूर किंमत | राज्य शासनामार्फत अनुज्ञेय अनुदान (प्रकल्प किंमतीच्या ८५%) | नागरी नेक स्वराज्य संस्थेचा सहभाग (प्रकल्प किंमतीच्या १५%) |
| १ | २ | ३ | ४ | ५ |
| १ | खामगाव नगरपरिषद | रु. १३५.७८ कोटी | रु.११५.४१ कोटी | रु.२०.३७ कोटी |
--------------------------------------------------------------------------------------------------------------------------------------------------------------------------------------
०३. संदर्भाधीन क्रमांक १ येथील शासन निर्णयानुसार खामगाव नगरपरिषदेच्या रस्ते विकास प्रकल्पास खालील अटींच्या अधीन राहून प्रशासकीय मंजूरी देण्यात येत आहे: अ) प्रकल्प कार्यान्वयन यंत्रणा :
१. सदर प्रकल्पाचे कार्यान्वयन सार्वजनिक बांधकाम विभागामार्फत करण्यात यावे.
२. सदर प्रकल्पास मान्यता देताना राज्यस्तरीय प्रकल्प मान्यता समितीने विहित केलेल्या
सर्व अटींची पूर्तता करणे कार्यान्वयन यंत्रणेवर बंधनकारक राहील.
ब) सुधारणांची पूर्तता :- महाराष्ट्र सुवर्ण जयंती नगरोत्थान महाभियानाच्या संदर्भाधीन क्र. १ च्या शासन निर्णयानुसार नागरी स्थानिक स्वराज्य संस्थांना खाली दर्शविलेल्या बंधनकारक व वैकल्पीक सुधारणा (रिफॉर्म) पूर्ण करणे आवश्यक राहिल. त्यापैकी ८० टक्के वैकल्पिक अटींची पूर्तता प्रकल्पाच्या दुसऱ्या वर्षापर्यंत करणे आवश्यक राहील.
I) बंधनकारक सुधारणा : १. प्रकल्प मंजूरीच्या पहिल्या वर्षात नगरपरिषदेने त्यांच्या कामकाजाचे पूर्ण संगणकीकरण करणे अनिवार्य राहील. यात प्रामुख्याने ई-गव्हर्नन्स, लेखा, जन्म-मृत्यू नोंद सुधारणा याची १०० टक्के अंमलबजावणी करणे बंधनकारक राहील.
२. उचित उपभोक्ता कर लागू करुन किमान ८० टक्के वसुली करणे.
३. नागरी क्षेत्रातील गरिबांसाठी अर्थसंकल्पात विवक्षित निधीची तरतूद करणे.
पृष्ठ ८ पैकी ३
# Page 4
शासन निर्णय क्रमांकःनगरो-२०२३/प्र.क्र.४२४/नवि-३३
४. संबंधित स्थानिक नागरी स्वराज्य संस्थेने, द्विलेखा नोंद पद्धती सहा महिन्यात पूर्ण करणे आवश्यक राहिल.
५. संबंधित नागरी स्थानिक स्वराज्य संस्थेने त्यांच्या क्षेत्रातील मालमत्ता कराचे पुनर्मुल्यांकन झाले नसल्यास, प्रकल्प मंजूरीपासून पुढील एक वर्षाच्या कालावधीत ते पूर्ण करणे बंधनकारक राहिल.
६. संबंधित नागरी स्थानिक स्वराज्य संस्थेने “घनकचरा व्यवस्थापन नियम २०१६” च्या तरतूदीनुसार त्यांच्या कार्यक्षेत्रातील घनकचरा व्यवस्थापन उचित रित्या करणे बंधनकारक राहील.
७. संबंधित नागरी स्थानिक स्वराज्य संस्थेने त्यांच्या कार्यक्षेत्रातील मालमत्ता कराची व
पाणीपट्टीची वसुली पहिल्या वर्षी किमान ८०% करणे बंधनकारक राहील. त्यापुढील वर्षात सदरहू वसूली उर्वरीत ९० % या प्रमाणात करणे आवश्यक राहील.
II) वैकल्पिक सुधारणा: १. मलनिस्सारण प्रकल्प हाती घेतलेल्या नागरी स्थानिक स्वराज्य संस्थांनी नागरी
भागातील सांडपाण्याचे पुर्नप्रक्रिया व पुर्नवापर करण्याबाबतच्या घटकांचा समावेश त्यांच्या सविस्तर प्रकल्प अहवालामध्ये करावा.
२. संबंधित नागरी स्थानिक स्वराज्य संस्थांनी त्यांच्या मालकीच्या इमारतीवर पर्जन्य जलसंचय करावे.
३. संबंधित नागरी स्थानिक स्वराज्य संस्थेने नियमितपणे जल लेखापरिक्षण (वॉटर
ऑडीट) करुन घ्यावे. जल लेखा परिक्षण अहवालात नमूद त्रूटींचे निराकरण करण्याबाबत संबंधित नागरी स्थानिक स्वराज्य संस्थेने, त्यासंदर्भात आवश्यक कृती कार्यक्रम तयार करुन विहित कालावधीत त्रूटींची पूर्तता करणे आवश्यक राहील.
क) निधी वितरणाची कार्यपद्धती: १. महाराष्ट्र सुवर्ण जयंती नगरोत्थान महाभियानामधील प्रकल्पांसाठी प्रशासकीय मान्यता दिल्यानंतर संबंधित नागरी स्वराज्य संस्थेने प्रकल्पाचा आर्थिक आराखडा (Financial Closure Report) नगर विकास विभागास सादर करावा. त्यानंतर व कार्यादेश दिल्यानंतर सदर प्रकल्पासाठी पहिल्या हप्त्याचा निधी वितरीत करण्यात येईल.
२. महाराष्ट्र सुवर्ण जयंती नगरोत्थान महाभियान अंतर्गत मंजूर प्रकल्पास पहिल्या हप्त्याचा निधी वितरीत केल्यानंतर तो हप्ता व स्थानिक स्वराज्य संस्थेचा त्या
प्रमाणातील स्वहिस्सा हा एकत्र निधी, शासनाच्या प्रचलित धोरणानुसार विहित केलेल्या बँकांमध्ये, स्वतंत्र खाते उघडून ठेवणे अनिवार्य राहील.
३. महाराष्ट्र सुवर्ण जयंती नगरोत्थान महाभियानांतर्गत मंजूर प्रकल्पासाठी स्वहिश्याचा निधी उभारताना नागरी स्थानिक स्वराज्य संस्थानी त्यांना राज्य शासनाकडून प्राप्त झालेल्या १४ व्या वित्त आयोग (मुलभूत व कार्यात्मक) अनुदानाशी तसेच प्राप्त होणाऱ्या
पृष्ठ ८ पैकी ४
# Page 5
शासन निर्णय क्रमांकःनगरो-२०२३/प्र.क्र.४२४/नवि-३३
१५ व्या वित्त आयोगाच्या अनुदानाशी सांगड (Convergence) घालणे आवश्यक राहील. यासाठी त्यांनी यामधून मिळणारा निधी चिन्हांकीत करुन ठेवणे त्यांच्यावर बंधनकारक राहील.
४. राज्य शासनाने वितरीत केलेल्या पहिल्या हप्त्याच्या अनुदानाची रक्कम व त्या प्रमाणात नागरी स्थानिक स्वराज्य संस्थेने जमा केलेली पहिल्या हप्त्याची स्वहिश्याची रक्कम अशा एकत्रित रकमेच्या ७५ टक्के खर्चाचे उपयोगिता प्रमाणपत्र, नगरपरिषद प्रशासन संचालनालयामार्फत शासनास सादर केल्यानंतरच राज्य शासनाचा दुसरा हप्ता वितरीत केला जाईल.
५. नागरी स्थानिक स्वराज्य संस्थांनी दुसऱ्या हप्त्याची मागणी करण्याचा प्रस्ताव नगरपरिषद प्रशासन संचालनाल यामार्फत शासनास सादर करावा. नगरपरिषद प्रशासन संचालनालय यांनी प्रस्तावांची छाननी करून उचित अभिप्रायांसह शासनास
प्रस्ताव सादर करावा.
६. या अभियानांतर्गत मंजूर प्रकल्पास राज्यशासनाने संबंधित स्थानिक स्वराज्य संस्थेस राज्यशासनाचा हिस्सा मंजूर केल्यानंतर त्यामधून खर्च करताना प्रत्येक टप्प्यावर प्रत्येक देयकामध्ये राज्यशासनाच्या हिश्श्यामधून जेवढी रक्कम प्रदान होणार असेल त्याप्रमाणात संबंधित स्थानिक स्वराज्य संस्थेने स्वहिश्श्याची रक्कम प्रदान करावी.
यामुळे अशा योजनेत स्थानिक स्वराज्य संस्थेचा हिस्सा एकाच वेळी भरण्याची वेळ येणार नाही.
७. महाराष्ट्र सुवर्ण जयंती नगरोत्थान महाभियानामधील मंजूर प्रकल्पांसाठी राज्य शासनाने मंजूर केलेला निधी फक्त त्याच प्रकल्पासाठी वापरता येईल व तो अन्य कोणत्याही कामासाठी वळवता किंवा वापरता येणार नाही. अशाप्रकारे मूळ निधी किंवा त्यावरील व्याज कायम स्वरुपी किंवा तात्पुरत्या स्वरुपात अन्यत्र वळविणे ही गंभीर स्वरुपाची आर्थिक अनियमितता मानली जाईल, त्यासाठी संबधित स्थानिक स्वराज्य संस्था/ संबंधित अधिकारी कारवाईस पात्र ठरतील.
तु निविदा प्रक्रिया, कार्यादेश व कार्यान्वयन : १. या अभियानांतर्गत मंजूर प्रकल्पास प्रशासकीय मान्यता दिल्यानंतर ७ दिवसाच्या कालावधीत निविदा काढणे व तीन महिन्याच्या कालावधीत कार्यादेश देणे व ९१ व्या दिवसापूर्वी कामाचा प्रत्यक्ष प्रारंभ करणे बंधनकारक राहील. या प्रकल्पाची कार्यान्वयन यंत्रणा सार्वजनीक बांधकाम विभाग आहे. त्यामुळे या कालमर्यादेचे पालन करण्याची संपूर्ण जबाबदारी कार्यान्वयन यंत्रणेची व मुख्याधिकारी, खामगाव नगरपरिषद यांची राहील.
२. सदर प्रकल्पाची निविदा प्रक्रिया राबविताना संदर्भाधीन क्रमांक ३ च्या शासन
निर्णयातील सूचनाचे तंतोतंत पालन करणे कार्यान्वयन यंत्रणेस बंधनकारक राहील.
पृष्ठ ८ पैकी ५
# Page 6
शासन निर्णय क्रमांकःनगरो-२०२३/प्र.क्र.४२४/नवि-३३
३. यानुसार कार्यवाही न झाल्यास संबंधित नागरी स्थानिक स्वराज्य संस्थेस अशा प्रकल्पासाठी मंजूर केलेला निधी त्यावरील व्याजासह शासनास परत करणे आवश्यक राहील.
४. सदर रस्ते विकास प्रकल्प पूर्ण करताना राज्य शासनाने संदर्भाधीन क्र. ४ येथील शासन निर्णयान्वये विहित केलेल्या कार्यपध्दतीचा अवलंब करणे बंधनकारक राहील.
या प्रकल्पातील रस्ते पाणीपुरवठा / मलनि:स्सारण अशा कामांसाठी पुन्हा खोदावे लागणार नाहीत अशा पध्दतीने या रस्त्यांच्या कामांचे नियोजन करण्यात यावे. तसेच, सदर प्रकल्पात नमूद कामे मागील ५ वर्षात इतर कुठल्याही योजनेमधून करण्यात आलेली नाहीत याची पुनश्च खातरजमा करण्याची जबाबदारी संबंधित मुख्याधिकारी यांची राहील.
५. सदर प्रकल्पासाठी विहित केलेल्या कार्यमर्यादेत प्रकल्पाचे काम पूर्ण करणे संबंधित कार्यान्वयन यंत्रणेस बंधनकारक राहील.
६. सदर प्रकल्पाच्या कामाचे कार्यादेश दिल्यानंतर प्रकल्पामध्ये समाविष्ट असलेल्या वस्तूंची खरेदी ही प्रकल्पाच्या आवश्यकतेनुसार प्रकल्प व्यवस्थापन सल्लागाराच्या मार्गदर्शनाने करावी.
७. सदर प्रकल्पासाठी सुरुवातीला अनावश्यक स्वरुपात कोणत्याही प्रकारच्या वस्तूंची खरेदी करणे व त्यासाठी प्रकल्प निधीतून प्रदान करणे ही गंभीर स्वरुपाची वित्तिय अनियमितता समजण्यात येईल व त्यासाठी संबंधित कार्यान्वयन यंत्रणा व प्रकल्प व्यवस्थापन सल्लागार यंत्रणेस जबाबदार धरण्यात येईल.
इ) प्रकल्पांचे त्रयस्थ तांत्रिक परिक्षण : • महाराष्ट्र सुवर्ण जयंती नगरोत्थान महाभियानातंर्गत मंजूर प्रकल्पांचे, अंमलबजावणीच्या विविध टप्प्यावर वेळोवेळी शासनाने विहीत केलेल्या यंत्रणेंपैकी एका यंत्रणेकडून “त्रयस्थ तांत्रिक परिक्षण” (थर्ड पार्टी टेक्नीकल ऑडीट) संबंधित नागरी स्थानिक स्वराज्य संस्थेने करुन घेणे बंधनकारक राहिल. तसेच प्रकल्पांतर्गत दुसरा हप्ता मंजूर करण्याबाबतचा प्रस्ताव सादर करताना सदर “त्रयस्थ तांत्रिक परिक्षणाचे” गुणवत्तेबाबतचे प्रमाणपत्र सादर करणे आवश्यक राहील. तद्नंतरच दुसऱ्या हप्त्याचा निधी वितरीत केला जाईल.
फ) प्रकल्पासाठी आवश्यक स्वहिश्याचा निधी भरण्याकरिता कर्ज उभारणी : १. महाराष्ट्र सुवर्णजयंती नगरोत्थान महाभियानातंर्गत” मंजूर प्रकल्पांसाठी संबंधित नागरी स्थानिक स्वराज्य संस्थांना त्यांचा स्वहिश्याचा निधी उभारण्यासाठी “राष्ट्रीयकृत बँकांकडून” तसेच “मुंबई महानगर प्रदेश विकास प्राधिकरण” (एमएमआरडीए), "महाराष्ट्र नागरी पायाभूत सुविधा विकास कंपनी मर्यादीत ” (एमयुआयडीसीएल) व शासन मान्य वित्तिय संस्थांकडून कर्ज घेण्याची मुभा राहील.
पृष्ठपैकी ८ ६
# Page 7
शासन निर्णय क्रमांकःनगरो-२०२३/प्र.क्र.४२४/नवि-३३
२. तथापि, वित्तिय संस्थांकडून कर्ज घेताना त्यासंदर्भात आवश्यक त्या बाबींची पूर्तता केल्यानंतर प्रचलित नियमांच्या अधीन राहून कर्ज घेण्याबाबत शासनाची परवानगी घेण्यात येईल. तसेच शासनाच्या विहित प्रचलित नियमांच्या अधीन राहून आवश्यक कार्यवाही करणे बंधनकारक राहिल.
ग) प्रकल्पाची देखभाल व दुरूस्ती : १. महाराष्ट्र सुवर्णजयंती नगरोत्थान महाभियानांतर्गत मंजूर प्रकल्पाच्या देखभाल व दुरुस्तीबाबत आवश्यक ते नियोजन संबंधित कार्यान्वयन यंत्रणेमार्फत करण्यात यावे, जेणेकरुन सदर प्रकल्पांतून होणारी फलनिष्पत्ती ही शाश्वत राहील.
२. सदर योजनेची देखभाल व दुरुस्ती करण्याची जबाबदारी संबंधित नागरी स्थानिक स्वराज्य संस्थेची राहील. योजनेच्या देखभाल व दुरुस्तीसाठी कोणताही निधी शासनाकडून प्राप्त होणार नाही.
३. प्रकल्प शाश्वत होण्याच्या अनुषंगाने सदर प्रकल्पाच्या सविस्तर प्रकल्प अहवालामध्ये नमूद केलेप्रमाणे रस्ते विकास कराची आकारणी करणेबाबत सर्वसाधारण सभेची मान्यता घेऊन त्याअनुषंगाने आवश्यक कार्यवाही करणे नगरपरिषदेवर बंधनकारक राहील.
ह) इतर बंधनकारक अटी व शर्ती : १. राज्य शासनामार्फत नागरी स्थानिक स्वराज्य संस्थेसाठी प्रकल्प मंजूर झाल्यानंतर, मूळ प्रकल्प किंमतीमध्ये कोणत्याही कारणास्तव वाढ झाल्यास त्याची संपूर्ण जबाबदारी संबंधित नागरी स्थानिक स्वराज्य संस्थेची राहील. राज्य शासनामार्फत त्या करिता कोणतेही वाढीव अनुदान उपलब्ध केले जाणार नाही.
२. संदर्भाधीन क्र. १ ते ४ या शासन निर्णयातील तरतूदी तसेच सर्व अटी व शर्तींची पूर्तता करणे संबंधित कार्यान्वयन यंत्रणेवर बंधनकारक राहील.
# Page 8