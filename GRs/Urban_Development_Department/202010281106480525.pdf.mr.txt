# Page 1
नगर रचना आणि मुल्यनिर्धारण विभाग नकाशे / झोन नकाशे पुरविण्यासाठी आकारावयाचे सुधारित दर.
महाराष्ट्र शासन
नगर विकास विभाग
शासन निर्णय क्रमांक :- संकीर्ण-५०१९/प्र.क्र.११४/२०१९/नवि-२७
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२.
दिनांक :- २८ ऑक्टोबर, २०२०
वाचा:- १) शासन निर्णय, नगर विकास विभाग क्र.टीपीव्ही-१६८४/१०८४/सीआर-१२६/युडी-६, दि.२७.०६.१९८४.
२) नगर विकास विभाग, शासन निर्णय क्र.टीपीव्ही-२३९०/४७५/प्र.क्र.१०३/१९९९/नवि-२७, दि.०७.०२.२०००.
३) नगर रचना आणि मूल्यनिर्धारण विभाग, पुणे यांचे पत्र क्र. संनर/झोन-भाग नकाशे / रेखाकला/टिपीव्ही-२/५९०, दि.०६.०२.२०२०.
शासन निर्णय :
नगर रचना व मुल्यनिर्धारण संचालनालयाकडून शहर विकास योजना व नगर रचना योजना इत्यादिचे भाग नकाशे, सनदा जनतेस व शासकीय कार्यालयांना (राज्य शासकीय कार्यालये वगळून) संदर्भीय क्र.१ येथील दि.२७.०६.१९८४ रोजीच्या शासन निर्णयामध्ये नमूद केलेल्या दराप्रमाणे पुरविल्या जात होत्या.
२. तद्नंतर नगर रचना व मुल्यनिर्धारण संचालनालयाकडून शहर विकास योजना व नगर रचना इत्यादीचे भाग नकाशे / सनदा तयार करण्यासाठी लागणाऱ्या कागदाच्या किंमतीतील वाढ कर्मचाऱ्यांचे वेतन इत्यादीमध्ये झालेली वाढ लक्षात घेता, संदर्भीय क्र.२ येथील दि.०७.०२.२००० च्या शासन निर्णयान्वये सदर सुधारित दर पुढील तीन वर्षासाठी सुधारित केले होते.
३. आता, नगर रचना संचालनालयाच्या अखत्यारितील सर्व जिल्ह्यातील संबंधित शाखा कार्यालयाकडून मंजूर प्रादेशिक योजनेनुसार व विकास योजनेनुसार नागरिकांना / हितसंबंधितांना भाग नकाशे / झोन नकाशे तयार करण्यासाठी लागणाऱ्या कागदाच्या किंमतीतील वाढ कर्मचाऱ्यांचे वेतन इत्यादीमध्ये वाढ झाल्यामुळे दरात वाढ करण्याचा प्रस्ताव विचाराधीन होता. शासन आता सोबत जोडलेल्या विवरणपत्रामध्ये नमूद केल्याप्रमाणे (अ) भाग नकाशे / झोन दाखले Offline पध्दतीने जनतेला उपलब्ध करुन देण्याकरीता व (ब) भाग नकाशे / झोन दाखले Online पध्दतीने जनतेला उपलब्ध करुन देण्याकरीता सुधारित दरास पुढील तीन वर्षासाठी किंवा तत्पुर्वी जरुर वाटल्यास सुधारित करण्याच्या अटीवर मान्यता देत आहे.
४. हे आदेश वित्त विभागाच्या अनौपचारिक संदर्भ क्र.८५/व्यय-३, दि.१५.०५.२०२० अन्वये त्यांच्या सहमतीने निर्गमित करण्यात येत आहे.
# Page 2
शासन निर्णय क्रमांक: संकीर्ण-५ -५०१९/प्र.क्र.११४/२०१९/नवि-२७
# Page 3