# Page 1
श्री. युवराज काशीराम येरकडे, मजूर (कुली), सेवानिवृत्त यांचेकरीता मा. उच्च न्यायालयाच्या आदेशानुसार भंडारा नगरपरिषदे अंतर्गत वर्ग-४ चे १ काल्पनिक पद निर्माण करण्यास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- एमयुएन-२०२२/प्र.क्र.७९६/नवि-१८
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई-४०० ०३२.
दिनांक :- २७ डिसेंबर, २०२३
संदर्भ:- १) मा. औद्योगिक न्यायालय, नागपूर बेंच, नागपूर यांचे (यु. एल.पी) क्र.१४४/२०२२ मध्ये दि.२५.०३.१९९८ रोजी पारीत केलेले आदेश.
२) शासन निर्णय, नगर विकास विभाग, क्र. एमसीओ-२०१४/प्र.क्र.१५५/नवि-१४, दि.२५.०८.२०१४ ३) मा. उच्च न्यायालय, मुंबई, खंडपीठ नागपूर येथे दाखल रिट याचिका क्र.६०८७/२०१६ मध्ये पारीत दि.१५.०१.२०२० रोजीचे आदेश.
४) मा. उच्च न्यायालय, मुंबई, खंडपीठ नागपूर येथे दाखल अवमान याचिका क्र.१४४/२०२२ मध्ये दि.२२.०७.२०२२ रोजी पारीत आदेश.
५) नगरपरिषद प्रशासन संचालनालय, बेलापूर, नवी मुंबई यांचे पत्र क्र.नपप्रस २००६/१/२९/ बीएच / रिट पिटीशन /१००१/ प्र.क्र. २६५ / २४ / २०१६ / कक्ष-४ /३४०३, दि.०३.०८.२०२२
प्रस्तावनाः श्री. युवराज काशीराम येरकडे हे भंडारा नगरपरिषदेअंतर्गत मजूर या वर्ग-४ च्या पदावर रोजंदारी म्हणुन कार्यरत होते. त्यांच्या त्या पदावरील सेवा नियमिती संदर्भात मा. औद्योगिक न्यायालय, नागपूर, मा. उच्च न्यायालय, मुंबई, खंडपीठ नागपूर येथे दाखल करण्यात आलेल्या याचिकांमध्ये संदर्भ १, ३ व ४ येथे नमूद आदेश विचारात घेऊन तसेच नगरपरिषद प्रशासन संचालनालय, नवी मुंबई यांचा संदर्भ ४ येथील प्रस्ताव विचारात घेऊन श्री. युवराज काशीराम येरकडे यांच्याकरीता भंडारा नगरपरिषदेच्या आस्थापनेवर मजूर (कुली) हे वर्ग-४ चे एक पद निर्माण करण्यास मान्यता देण्याची बाब शासनाच्या विचाराधीन होती. त्यानुसार शासनाने खालीलप्रमाणे निर्णय घेतला आहे शासन निर्णयः भंडारा नगरपरिषदे अंतर्गत श्री. युवराज काशीराम येरकडे, मजूर (कुली) सेवानिवृत्त कर्मचारी यांच्या सेवा नियमित करण्यास मा. औद्योगिक न्यायालय, नागपूर यांनी प्रकरण क्र. १५६४/१९९१ मध्ये दि.२५.०३.१९९८ रोजी पारीत केलेले आदेश तसेच मा. उच्च न्यायालय, मुंबई, खंडपीठ नागपूर यांनी रिट पिटीशन क्र.६०८७/२०१६ मध्ये दि.१५.०१.२०२० रोजी पारीत केलेले आदेश तसेच या प्रकरणी मा. उच्च न्यायालय, मुंबई, खंडपीठ नागपूर येथे दाखल असलेली अवमान
# Page 2
शासन निर्णय क्रमांकः एमयुएन-२०२२/प्र.क्र.७९६/नवि-१८
याचिका क्र. १४४ /२०२२ विचारात घेऊन श्री. युवराज काशीराम येरकडे यांच्याकरीता भंडारा नगरपरिषदेच्या आस्थापनेवर मजूर (कुली) हे वर्ग-४ चे एक पद निर्माण करण्यास खालील अटी शर्तीवर शासन मान्यता देण्यात येत आहे.
अटी/शर्ती:
१) श्री. युवराज काशीराम येरकडे यांना सेवानिवृत्तीचे लाभ देण्याकरीता संदर्भांकीत अनुक्रमांक २ येथील शासन निर्णयानुसार व मा. न्यायालयांच्या आदेशानुसार विशेष बाब म्हणून पूर्वलक्षी प्रभावाने नगरपरिषद भंडारा आस्थापनेवर नियमित सेवेत दि.०६.०७.१९८९ पासून दि.३०.०४.२०१६ रोजीपर्यंत वर्ग-४ चे मजूर (कुली) हे काल्पनिक पद निर्माण करण्यास मान्यता देण्यात येत आहे.
२) श्री. येरकडे हे दि. ३०.०४.२०१६ रोजी सेवानिवृत्त झाले असल्याने त्यांचे करीता काल्पनिक पद निर्माण करण्यात येत असुन सदरचे पद दि.३०.०४.२०१६ रोजी आपोआप व्यपगत झाले, असे मानण्यात येईल.
३) नगरपरिषद प्रशासन संचालनालयाच्या आदेश क्र.नप्रसंई-१०२०/प्र.क्र.१३६/२००१/७, दि.२०.०४.२००१ च्या आदेशासोबतच्या परिशिष्टमधील अट क्र. ७ व १४ या प्रकरणी शिथील करण्यात येत आहेत.
४) मा. न्यायालयाच्या आदेशानुसार या प्रकरणी पूर्वलक्षी प्रभावाने अंमलबजावणी करण्यासाठी नगरपरिषद प्रशासन संचालनालयाने तात्काळ कार्यवाही आपल्या स्तरावर करावी.