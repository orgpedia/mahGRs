# Page 1
केंद्र शासन पुरस्कृत दीनदयाळ अंत्योदय योजना राष्ट्रीय नागरी उपजिविका अभियानाची (DAY-NULM) व्याप्ती वाढविण्याबाबत.
महाराष्ट्र शासन
नगर विकास विभाग
शासन निर्णय क्रमांक : एनयुएलएम-२०१७/प्र.क्र.४२ (भाग-३)/नवि-२०
मंत्रालय, मुंबई ४०० ०३२.
दिनांक : २७ जुलै, २०२३
वाचा :- १) शासन निर्णय नगर विकास विभाग क्र. एनयुएल २०१४/प्र.क्र.१०४/नवि-३३, दि.२८.०८.२०१४.
२) संचालक (UPA), Ministry of Housing & Urban Poverty Alleviation नवी दिल्ली यांचे Office Memorandum क्र. G१४०११/२/२०१२-UPA (FTS: ५१९६), दि.१९.०२.२०१६.
३) शासन निर्णय नगर विकास विभाग क्र. एनयुएलएम २०१७/प्र.क्र.४२/नवि-२०, दि.१२.०५.२०१७.
प्रस्तावना :
१२ व्या पंचवार्षिक योजनेत राबविणेत येत असलेल्या सुवर्ण जयंती शहरी रोजगार योजनेची पुनर्रचना करुन व काही नवीन उपांगाचा समावेश करुन त्याचे "दीनदयाळ अंत्योदय योजना - राष्ट्रीय नागरी उपजिविका अभियान (Deendayal Antyoday Yojana National Urban Livelihoods Mission)" मध्ये रुपांतर करण्याचा निर्णय दिनांक ०३.०९.२०१३ रोजी केंद्र शासनाने घेतला.
१. दीनदयाळ अंत्योदय योजना - राष्ट्रीय नागरी उपजिविका अभियान हे शहरी गरीब, शहरी बेघर व शहरी फेरीवाल्यांवर प्रामुख्याने केंद्रीत आहे. केंद्र शासनाच्या मार्गदर्शक सुचनेनुसार सन २०११ च्या जनगणने प्रमाणे एक लक्ष पेक्षा जास्त लोकसंख्या असलेल्या व एक लक्ष पेक्षा कमी परंतु जिल्हा मुख्यालय असलेल्या शहरांत राष्ट्रीय नागरी उपजिविका अभियान (NULM) या अभियानाची अंमलबजावणी करण्याबाबत शासन निर्णय, नगर विकास विभाग, दिनांक २८.०८.२०१४ अन्वये आदेश निर्गमित करण्यात आले होते. त्याचप्रमाणे उपरोक्त अभियान राज्यातील ५३ शहरात राबविले जाणार असल्यामुळे सदर शासन निर्णयान्वये राज्यातील उर्वरीत २०६ शहरांमध्ये राष्ट्रीय नागरी उपजिविका अभियानाच्या धर्तीवर राज्य शासन पुरस्कृत राज्य नागरी उपजिविका अभियान राबविण्याबाबत आदेश निर्गमित करण्यात आले होते. संदर्भ क्र. २ अन्वये केंद्र शासनाने सदर अभियान सर्व शहरांमध्ये राबविणेबाबत सूचित केले होते त्याआधारे दिनांक १२.०५.२०१७ च्या शासन निर्णयानुसार राज्यातील एकूण २५९ शहरांमध्ये दीनदयाळ अंत्योदय योजना - राष्ट्रीय नागरी उपजिविका अभियानाची अंमलबजावणी करण्यात आली.
२. उक्त संदर्भाधीन शासन निर्णय दिनांक २८.०८.२०१४ व दिनांक १२.०५.२०१७ अन्वये विविध उपांगांबाबत या योजनेंतर्गत राबविण्याचे सविस्तरपणे नमुद करण्यात आले आहे.
# Page 2
शासन निर्णय क्रमांकः एनयूएलएम-२०१७/प्र.क्र.४२ (भाग-३)/नवि-२०
त्याचप्रमाणे या योजनेची अंमलबजावणी करण्यासाठी कंत्राटी तत्वावरील ९७६ पदे व राज्य अभियान व्यवस्थापन कक्षासाठी १० तसेच मंत्रालय स्तरावर २ अशी एकुण ९८८ पदे निर्माण करण्याबाबत आदेश निर्गमित करण्यात आले आहेत.
३. केंद्र शासनाच्या संदर्भाधीन दि.१९.०२.२०१६ या पत्रान्वये अभियानांतर्गत यापूर्वीच्या राष्ट्रीय नागरी उपजिविका अभियानांतर्गतच्या शहरांव्यतिरिक्त राज्य शासन अधिसुचित करील अशा वैधानिक शहरांचा सदर अभियानामध्ये समावेश करण्यास राज्य शासनास मुभा देण्यात आली आहे.
या नविन योजनेनुसार केंद्र शासन व राज्य शासन यांच्यामार्फत उपलब्ध करुन घ्यावयाचा वित्तीय आकृतीबंध ६० : ४० असा विहित करण्यात आला आहे.
४. दीनदयाळ अंत्योदय योजना राष्ट्रीय नागरी उपजिविका अभियानात (DAY-NULM) मध्ये राज्यातील २५९ महानगरपालिका/ नगरपरिषदा/ नगरपंचायतींचा समावेश करण्यात आलेला आहे. त्यानंतर राज्यांमध्ये नविन एकुण १४६ नगरपरिषदा/ नगरपंचायती (१२५ नगरपंचायती व २१ नगरपरिषदा) निर्माण झालेल्या आहेत. सद्यस्थितीत नव्याने स्थापित नगरपरिषदा/ नगरपंचायती या ग्रामविकास विभागाच्या अखत्यारीत नसून नगर विकास विभागाच्या अखत्यारीत आहेत. या शहरांमध्ये शहरी गरिबांसाठी कोणतीच योजना उपलब्ध नाही, त्यामुळे दीनदयाळ अंत्योदय योजना- राष्ट्रीय नागरी उपजिविका अभियानाची राज्यात व्याप्ती वाढवून नव्याने निर्माण नागरी स्थानिक स्वराज्य संस्थांमध्येही अंमलबजावणी करण्याचा प्रस्ताव शासनाच्या विचाराधीन आहे.
शासन निर्णय :
उपरोक्त पार्श्वभूमीवर मंत्रिमंडळाच्या दिनांक २८.०६.२०२३ रोजी झालेल्या बैठकीत घेण्यात आलेल्या निर्णयानुसार केंद्र शासनाने सुरु केलेल्या दीनदयाळ अंत्योदय योजना - राष्ट्रीय नागरी उपजीविका अभियानाची राज्यात खालीलप्रमाणे अंमलबजावणी करण्यास शासन मंजुरी देत आहे.
०१. शासन निर्णय दि.१२.०५.२०२१७ मधील नमुद तरतुदीनुसार केंद्र शासन पुरस्कृत दीनदयाळ अंत्योदय योजना- राष्ट्रीय नागरी उपजीविका अभियान सद्य:स्थितीत २५९ शहरांमध्ये राबविण्यात येत आहे. याव्यतिरिक्त केंद्र शासनाच्या सूचनेनुसार व धोरणानुसार नव्याने स्थापित १५३ नागरी स्थानिक स्वराज्य संस्थांमध्ये दीनदयाळ अंत्योदय योजना-राष्ट्रीय नागरी उपजीविका अभियान (DAY-NULM) राबविण्यास मान्यता देण्यात येत आहे.
०२. केंद्र शासनाच्या सूचनेनुसार व धोरणान्वये नव्याने स्थापित १५३ नागरी स्थानिक स्वराज्य संस्थांमध्ये दीनदयाळ अंत्योदय योजना- राष्ट्रीय नागरी उपजीविका अभियानांतर्गत येणारे घटक/उपांग सामाजिक अभिसरण व संस्था विकास (SM&ID), स्वयं:रोजगार कार्यक्रम (SEP), कौशल्य प्रशिक्षणाद्वारे रोजगाराची उपलब्धता (ES&TP), नागरी पथविक्रेत्यांना सहाय्य (SUSV), नागरी बेघरांना निवारा (SUH) यांची अंमलबजावणी नवीन १५३ नगरपंचायती/नगरपरिषद मध्ये करण्यात येत आहे.
०३. सहपत्र-अ मध्ये नमुद नव्याने स्थापित १५३ नागरी स्थानिक स्वराज्य संस्थांमध्ये तसेच यापुढे नव्याने निर्माण/स्थापित होणाऱ्या नागरी स्थानिक स्वराज्य संस्थांमध्ये
पृष्ठ १० पैकी २
# Page 3
शासन निर्णय क्रमांकः एनयूएलएम-२०१७/प्र.क्र.४२ (भाग-३)/नवि-२०
दीनदयाळ अंत्योदय योजना-राष्ट्रीय नागरी उपजीविका अभियानातील सर्व/निवडक घटकांची जशीच्या तशी / योग्य त्या फेरबदलांसह अंमलबजावणी करण्याबाबत परिस्थितीनुसार निर्णय घेण्यासाठी तसेच याबाबत वेळोवेळी मार्गदर्शक सूचना देण्यासाठी आयुक्त तथा संचालक, नगरपरिषद प्रशासन संचालनालय यांचे सूचनेनुसार राज्य अभियान संचालक यांना प्राधिकृत करण्यात येत आहे.
५. सदर शासन निर्णय मंत्रिमंडळ बैठक, दिनांक २८ जून, २०२३ रोजी झालेल्या निर्णयानुसार निर्गमित करण्यात येत आहे.
६. असे प्रमाणित करण्यात येते की, वित्त विभागाने त्यांचे अनौपचारीक संदर्भ क्रमांक २८२/व्यय ३, दिनांक १९ जुलै, २०२३ अन्वये दिलेल्या सहमतीनुसार निर्गमित करण्यात येत आहे.
# Page 4
# Page 5
# Page 6
# Page 7
# Page 8
# Page 9
# Page 10