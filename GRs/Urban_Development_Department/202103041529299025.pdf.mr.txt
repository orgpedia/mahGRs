# Page 1
नागपूर सुधार प्रन्यास
नागपूर सुधार प्रन्यास अधिनियम १९३६ मधील तरतुदीनुसार नागपूर सुधार प्रन्यास, नागपूर ही संस्था बरखास्त करण्याच्या प्रक्रियेसाठी गठीत समिती बरखास्त करणेबाबत...
महाराष्ट्र शासन
नगरविकास विभाग,
शासन निर्णय – क्रमांक-नासुप्र-२०१६/प्र.क्र.१३४/नवि-२६
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- ०४ मार्च,२०२१
वाचा : १) नागपूर सुधार प्रन्यास अधिनियम, १९३६ २) शासन निर्णय समक्रमांक दिनांक ०९/०२/२०१७ प्रस्तावना : नागपूर सुधार प्रन्यास अधिनियमातील कलम १२१ मधील तरतुदीनुसार नागपूर सुधार प्रन्यास, नागपूर ही स्वायत्त संस्था बरखास्त करण्याबाबत दिनांक २७/१२/२०१६ च्या मा.मंत्रीमंडळाच्या बैठकीत झालेल्या निर्णयानुसार नागपूर सुधार प्रन्यास अधिनियमातील तरतुदीनुसार याबाबतच्या संक्रमणाची कार्यवाही करताना आवश्यक त्या शिफारसी करण्यासाठी प्रधान सचिव (नवि-२) यांच्या अध्यक्षतेखाली समिती गठीत करण्याचा निर्णय घेण्यात आला होता. तद्नुसार प्रधान सचिव (नवि-२) यांच्या अध्यक्षतेखालील नियुक्ती समिती संदर्भात संदर्भाधीन क्र.०२ येथील शासन निर्णय निर्गमित करण्यात आलेला होता.
सद्य:स्थितीत, मा.मंत्रीमंडळाने दिनांक ०४/०२/२०२१ च्या बैठकीत, “नागपूर सुधार प्रन्यास, नागपूर ही संस्था बरखास्त करण्याच्या उद्देशाने, मा.मंत्रीमंडळाने यापूर्वी दिनांक २७/१२/२०१६ आणि दिनांक १३/०८/२०१९ अन्वये प्राप्त घेतलेले निर्णय” सध्याच्या परिस्थितीत पुनर्विचारांती मागे घेतले आहेत.
त्याअनुषंगाने, संदर्भाधीन क्र. ०२ येथील शासन निर्णयान्वये नियुक्ती समितीच्या आवश्यकते संदर्भात निर्णय घेण्याची बाब शासनाच्या विचाराधीन होती.
शासन निर्णय : उपरोक्त प्रस्तावनेच्या पार्श्वभूमीवर उपरोक्त संदर्भाधीन क्र.०२ अन्वये स्थापित समितीची आवश्यकता रहात नसल्याने, शासन निर्णय सदर समिती याद्वारे बरखास्त करण्यात येत आहे.