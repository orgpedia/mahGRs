# Page 1
अकोला महानगरपालिकेतील अधिकारी व कर्मचारी यांना सातव्या वेतन आयोगानुसार सुधारीत वेतनश्रेणी लागू करण्याबाबत.
महाराष्ट्र शासन
नगर विकास विभाग
शासन निर्णय क्र. अकोला-१५२२/प्र.क्र.११९/नवि-२६
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक:- ०७ सप्टेंबर, २०२२.
वाचा:- १) नगर विकास विभाग, शासन निर्णय क्र.संकीर्ण-१००५/वर्गीकरण/प्र.क्र.३७९/०५/ नवि-२४, दिनांक ०४ मे, २००६.
२) नगर विकास विभाग, शासन निर्णय क्र.एमसीओ २०१९/प्र.क्र.१०२/नवि-१४, दि.०२ ऑगस्ट, २०१९ ३) नगर विकास विभाग, शासन निर्णय क्र.एमसीओ २०१९/प्र.क्र.१०२/नवि-१४, दि.२९ ऑगस्ट, २०१९ ४)आयुक्त,अकोला शहर महानगरपालिका यांचे पत्र क्र.अमनपा / साप्रवि/आस्था/१४१६/ २०२२ दि.१८ जानेवारी, २०२२ ५) आयुक्त, अकोला शहर महानगरपालिका यांचे पत्र क्र. अमनपा/साप्रवि/आस्था/३६५/ २०२२ दि. १२ जुलै, २०२२ प्रस्तावना : राज्यातील महानगरपालिकेतील अधिकारी व कर्मचारी यांना सातव्या वेतन आयोगाच्या
शिफारशीनुसार सुधारित वेतनश्रेणी लागू करण्याबाबत संदर्भाधीन शासन निर्णय क्र. २ दिनांक ०२
ऑगस्ट, २०१९ व संदर्भाधीन शासन निर्णय क्र. ३ दिनांक २९ ऑगस्ट, २०१९ अन्वये कार्यपध्दती विहित करण्यात आली आहे.
अकोला शहर महानगरपालिकेच्या सर्वसाधारण सभेने दि.०१ नोव्हेंबर, २०२१ रोजीच्या सभा ठराव क्र.१ अन्वये महानगरपालिकेच्या अधिकारी व कर्मचारी यांना महाराष्ट्र नागरी सेवा सुधारित वेतन नियम, २०१९ अनुसार सातव्या वेतन आयोगाची सुधारित वेतनश्रेणी व इतर सर्व शिफारशी राज्य शासनाच्या विहित अटी/शर्तीच्या अधिन राहून लागू करण्यास मंजूरी दिली आहे.
याअनुषंगाने संदर्भाधीन पत्र क्र.४ व ५ नुसार आयुक्त, अकोला महानगरपालिका यांनी शासनास प्रस्ताव सादर केला. याअनुषंगाने सातव्या वेतन आयोगाच्या शिफारशी लागू करुन सुधारित वेतनश्रेणी लागू करण्यास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः अकोला-१५२२/प्र.क्र.११९/नवि-२६
शासन निर्णय : राज्य शासनाने संदर्भाधीन शासन निर्णय क्र. २ दिनांक ०२ ऑगस्ट, २०१९ अन्वये लागू केलेल्या कार्यपध्दतीनुसार अकोला शहर महानगरपालिकेच्या सर्वसाधारण सभेने दिनांक ०१ नोव्हेंबर, २०२१ रोजी केलेल्या ठराव क्र. १ अन्वये केलेल्या शिफारशीनुसार अकोला शहर महानगरपालिकेमध्ये कार्यरत अधिकारी व कर्मचारी यांना पुढील अटी व शर्तींच्या अधीन राहून, सातव्या वेतन आयोगानुसार सुधारित वेतनश्रेणी लागू करण्यास मान्यता देण्यात येत आहे. सदर सुधारित वेतनश्रेणी लागू करण्याकरीता संदर्भाधीन शासन निर्णय क्र.१ दि.०४ मे,२००६ अन्वये विहीत केलेली कमाल ३५% इतकी आस्थापना खर्चाची अट शिथिल करण्यात येत आहे.
अ) सर्वसाधारण अनिवार्य अटी: १) सातव्या वेतन आयोगानुसार निश्चित करण्यात येणाऱ्या वेतनश्रेणी, राज्य शासनाकडील संबंधित समकक्ष पदांना लागू करण्यात आलेल्या वेतनश्रेणीपेक्षा अधिक असणार नाहीत.
सदर बाब आयुक्त, अकोला शहर महानगरपालिका यांनी प्रमाणित करावी.
२) वेतनश्रेणीबाबत समकक्षता ठरविताना काही अडचणी आल्यास, त्याचे शासनाच्या पूर्व मान्यतेने निराकरण करण्यात यावे.
३) सातव्या वेतन आयोगाचा लाभ केवळ मंजूर पदांवरील कार्यरत अधिकारी, कर्मचारी व सेवानिवृत्त अधिकारी,कर्मचारी यांना देण्यात यावा ४) सातव्या वेतन आयोगानुसारच्या शिफारशीनुसार सुधारित वेतनश्रेणीकरिता वाढीव दायित्वासाठी शासनामार्फत कोणतेही स्वतंत्र अनुदान देय असणार नाही.
५) अकोला महानगरपालिकेडील विकास कामे, विकास कामांसाठी घेतलेले कर्ज आणि व्याज यांच्या परतफेडीसाठी पुरेसा निधी शिल्लक राहील, याची प्रथमतः खात्री करावी.
ब) सातव्या वेतन आयोगाच्या शिफारशीनुसार सुधारित वेतनश्रेणी लागू करण्याकरिता आवश्यक वित्तीय भार पेलण्यासाठी आर्थिक सुधारणांबाबतच्या अनिवार्य अटी:
१) अकोला महानगरपालिकेच्या उत्पन्न स्त्रोत्रात वाढ करून, त्यांचा आस्थापना खर्च निरंतर ३५ टक्के या विहीत मर्यादेत राहील, याबाबत तातडीने उपाययोजना करुन त्याची अंमलबजावणी करणे अनिवार्य राहील.
२) अकोला महानगरपालिकेकडून सातव्या वेतन आयोगाच्या वेतनाचा भार पेलण्याकरीता महसुलाच्या वसुलीत वाढ करणे, महसुलासाठी नविन स्त्रोत शोधणे या मार्गांचा अवलंब करणे अनिवार्य राहील.
३) GIS मॅपिंगद्वारे वा अन्य मार्गाने मालमत्तेचे अद्ययावत सर्व्हे करून ३१ मार्च,२०२३ पूर्वी १०० टक्के मालमत्ता ही कराच्या कक्षेत आणण्यासाठी उपाययोजना करणे महानगरपालिकेवर बंधनकारक राहील. याबाबत शासनाच्या स्तरावर आढावा घेण्यात येईल.
४ पैकी २
# Page 3
शासन निर्णय क्रमांकः अकोला-१५२२/प्र.क्र.११९/नवि-२६
४) अकोला महानगरपालिकेच्या परिक्षेत्रातील ज्या मालमत्तांचा मालमत्ताकर पुनर्निधारण करणे आवश्यक आहे, त्यांचे पुनर्निधारण ३१ मार्च,२०२३ पूर्वी करणे बंधनकारक राहील.
याबाबत शासनाच्या स्तरावर आढावा घेण्यात येईल.
५) अशा तऱ्हेने सुधारित होणाऱ्या मालमत्ता कराच्या चालू मागणीपैकी (Current Demand) ९० टक्के वसुली ३१ मार्च, २०२३ पर्यंत करणे महानगरपालिकेवर बंधनकारक राहील.
६) मालमत्ता कराच्या मागणीबाबत पुनर्निधारणा केल्यानंतर मालमत्ता कराच्या थकबाकीपैकी किमान ७० टक्के वसुली ३१ मार्च, २०२३ पूर्वी करणे महानगरपालिकेवर बंधनकारक राहील.
७) पाणीपट्टीच्या रकमेपैकी ९० टक्के रक्कम संबंधित पाणी पुरवठा योजनेची सुधारणा, पाणी पुरवठा विषयक अनिवार्य व आवश्यक कामे यांच्यासाठीच करणे महानगरपालिकेवर बंधनकारक राहील.
८) अकोला महानगरपालिकेच्या परिक्षेत्रातील त्यांच्या मालकीच्या जागांचा पर्याप्त वापर करुन महसूलामध्ये भाडेपट्ट्याच्या स्वरुपात वाढ होईल याकरीता आयुक्त, अकोला महानगरपालिका यांनी एक परिपूर्ण प्रस्ताव / योजना तयार करावा व त्याची अंमलबजावणी करावी.