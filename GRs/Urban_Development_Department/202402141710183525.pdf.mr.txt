# Page 1
नांदेड-वाघाळा शहर महानगरपालिकेस,
महाराष्ट्र महानगरपालिका अधिनियम,
१९४९ मधील कलम, १०९ अन्वये रुपये
१९८.२१३० कोटी इतक्या रक्कमेचे नवीन
कर्ज उभारण्यास मान्यता देणेबाबत.
महाराष्ट्र शासन
नगर विकास विभाग
शासन निर्णय क्रमांक: नांमपा-२०२३/प्र.क्र.४५१/नवि-२४,
मंत्रालय, मुंबई-४०० ०३२
दिनांक:- १४ फेब्रुवारी, २०२४
संदर्भ :- १) नांदेड-वाघाळा शहर महानगरपालिका सर्वसाधारण सभा ठराव क्र.४९,
दि.१० ऑगस्ट, २०२२
२) नगर विकास विभाग, शासन निर्णय क्र .अमृत २०२२/ प्र क्र २६८/नवि -
३३, दिनांक ०२ नोव्हेंबर, २०२२
३) आयुक्त, नांदेड-वाघाळा शहर महानगरपालिका यांचे पत्र क्र. नांवाशमनपा
/लेखा/ ६२०२/२०२३, दिनांक ११ ऑगस्ट,२०२३
प्रस्तावना : -
नांदेड वाघाळा शहर महानगरपालिकेच्या सर्वसाधारण सभेचा ठराव क्र. ४९ , दिनांक
दि.१० ऑगस्ट, २०२२ अन्वये केंद्रशासन पुरस्कृत अमृत २.० अभियान अंतर्गत नांदेड वाघाळा
शहर महानगरपालिकेच्या मलनिस्सारण प्रकल्पासाठी सविस्तर प्रकल्प अहवाल तयार करून
प्रस्ताव शासनाच्या मान्यतेस्तव पाठविण्यास तसेच महानगरपालिकेच्या हिश्शाची रक्कम १५व्या
वित्त आयोगामधून अथवा इतर शासनमान्य वित्तीय संस्थांकडून कर्ज स्वरुपात उभी
करण्याकरिता सर्वानुमते मान्यता देण्यात आली. यानुसार केंद्रशासन पुरस्कृत अमृत २.०
अभियान अंतर्गत नांदेड वाघाळा शहर महानगरपालिके कडून प्राप्त मलनिस्सारण प्रकल्पाच्या
रुपये ३२९.१६ कोटी रुपयांच्या किमंतीच्या प्रकल्पास विभागाच्या संदर्भ क्र.२ व १ दिनांक ०२
नोव्हेंबर, २०२२ रोजीच्या शासन निर्णयान्वये प्रशासकीय मंजुरी देण्यात आली.
सदर प्रकल्पामधील नागरी स्थानिक स्वराज्य संस्थेचा स्व-हिस्सा (३०%) रुपये
९८.७४८० निविदा प्रक्रीयेनुसार खर्चामध्ये झालेली वाढ रुपये २५.५५००
कोटी आणि महानगरपालिकेने हुडको संस्थेकडून यापुर्वी घेतलेल्या कर्जाच्या शिल्लक
असलेला रु.७३.९१५० कोटी इतक्या कर्ज रकमेची एकरकमी परतफेड, अशी एकूण १९८.२१३०
कोटी इतकी रक्कम बँक ऑफ बडोदा या वित्तीय संस्थेकडून कर्ज म्हणून उभारणेबाबत आयुक्त,
नांदेड वाघाळा शहर महानगरपालिका यांनी दिनांक ११ ऑगस्ट,२०२३ रोजीचे पत्रान्वये सादर
केलेल्या प्रस्तावास महाराष्ट्र महानगरपालिका अधिनियम, १९४९ कलम १०९ अन्वये मान्यता
देण्याची बाब शासनाच्या विचाराधीन होती.
शासन निर्णय :-
केंद्र शासन पुरस्कृत अमृत २.० अभियान अंतर्गत नांदेड वाघाळा शहर महानगरपालिकेच्या
मलनिस्सारण प्रकल्पास आवश्यक असणा-या नागरी स्थानिक स्वराज्य संस्थेचा स्व-हिस्सा (३०%)
# Page 2
शासन निर्णय क्रमांकः नांमपा-२०२३/प्र.क्र.४५१/नवि-२४,
रुपये९८.७४८०, निविदा प्रक्रीयेनुसार खर्चामध्ये झालेली वाढ रुपये २५.५५००
कोटी आणि महानगरपालिकेने हुडको संस्थेकडून घेतलेल्या कर्जाची शिल्लक असलेली
रक्कम रुपये ७३.९१५० कोटी या कर्ज रकमेची एकरकमी परतफेड, अशी एकूण १९८.२१३० कोटी
इतकी रक्कम बँक ऑफ बडोदा या वित्तीय संस्थेकडून कर्ज म्हणून उभारणेकरिता महाराष्ट्र
महानगरपालिका अधिनियम, १९४९ चे कलम १०९ अन्वये पुढील अटी व शर्तीच्या अधीन राहून
राज्य शासनाची मान्यता देण्यात येत आहे.
अटी व शर्ती :-
१)आयुक्त तथा प्रशासक, नांदेड वाघाळा शहर महानगरपालिका यांनी दिनांक ११
ऑगस्ट,२०२३ रोजी सादर केलेल्या प्रस्तावाच्या अनुषंगाने मान्यता देण्यात येत आहे.
प्रस्तावामधील तर्थ्य व परिगणनेबाबत संपूर्णत: जबाबदारी आयुक्त तथा प्रशासक, नांदेड
वाघाळा शहर महानगरपालिका यांची असेल.
२)महाराष्ट्र महानगरपालिका अधिनियम, १९४९ चे कलम १०९ अन्वये कर्ज उभारणीकरिता
राज्य शासनाची दिलेली मान्यता सदर कर्जाच्या परतफेडीसाठी हमी म्हणून गृहीत धरता
येणार नाही.
३)सदर कर्जाच्या अटी व शर्ती संबंधित वित्तीय संस्था व नांदेड वाघाळा शहर
महानगरपालिका यांनी परस्पर संमतीने मान्य कराव्यात व याबाबत शासनास अवगत
करावे.
४)रु.१९८.२१३० कोटीच्या मर्यादेत संबंधित वित्तीय संस्थेकडून कर्ज उभारणीस ना-हरकत
देण्यात येत असली तरी कर्जाची प्रत्यक्ष उचल आवश्यकतेप्रमाणे करण्यात यावी.
याप्रमाणेच वित्तीय संस्थांशी करार करण्यात यावा.
५)सदर कर्जाची परतफेड करणे महानगरपालिकेस शक्य आहे, याची आयुक्त, नांदेड
वाघाळा शहर महानगरपालिका यांनी कर्ज घेण्याकरिता संबंधित वित्तीय संस्थेशी करार
करण्यापूर्वी संपूर्णत: खातरजमा करावी.
६)उभारण्यात येणाऱ्या कर्जाची तसेच यापूर्वी महानगरपालिकेने घेतलेल्या कर्जाची परतफेड
करण्यासाठी आवश्यक ते वित्तीय नियोजन आयुक्त, नांदेड वाघाळा
शहर महानगरपालिका यांनी करावे, याची संपूर्ण जबाबदारी केवळ नांदेड वाघाळा
शहर महानगरपालिकेची असेल.
७)कर्जाची रक्कम ज्या प्रयोजनासाठी उभारण्यात आली आहे, त्याच प्रयोजनासाठी त्याचा
वापर करण्यात यावा.
८)सदर रकमेच्या परतफेडीचे हप्ते विहित कालावधीत संबंधित वित्तीय संस्थेकडे जमा
करण्याची संपुर्ण जबाबदारी आयुक्त/ प्रशासक, नांदेड वाघाळा शहर महानगरपालिका
यांची राहील.
पृष्ट्ठ ३ पैकी २
# Page 3
शासन निर्णय क्रमांकः नांमपा-२०२३/प्र.क्र.४५१/नवि-२४,
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर