# Page 1
जळगांव शहर महानगरपालिकेच्या आस्थापनेवर नविन पदे निर्माण करण्यास व महानगरपालिकेच्या सुधारित आकृतीबंधास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : जमपा-२०२०/प्र.क्र.१८४/नवि-२५
मादाम कामा मार्ग, हुतात्मा राजगुरु चौक, ४ था मजला, मंत्रालय, मुंबई -४०० ०३२.
दिनांक :- १६ फेब्रुवारी, २०२३.
संदर्भ : १) आयुक्त, जळगांव महानगरपालिका यांचे पत्र क्र.जमपा/आस्था/२२८१ दि.२०/११/२०१७ २) आयुक्त, जळगांव महानगरपालिका सर्वसाधारण सभा ठराव क्र.७७४ दि.१६/१०/२०१७.
३) आयुक्त, जळगांव महानगरपालिका यांचे पत्र क्र.जा.क्र./आस्था/३०३ दि.०६/०६/२०१९.
४) आयुक्त, जळगांव महानगरपालिका सर्वसाधारण सभा ठराव क्र.५५० दि.१२/०८/२०२१.
५) आयुक्त, जळगांव महानगरपालिका यांचे पत्र क्र.जा.क्र./आस्था/१४५९ दि.०१/११/२०२१.
६) आयुक्त, जळगांव महानगरपालिका यांचे पत्र क्र.जा.क्र./जमपा/आस्था/१४२३, दि.१५/०९/२०२२.
प्रस्तावना : जळगांव शहर महानगरपालिकेची स्थापना दि.२१/०३/२००३ रोजी करण्यात आलेली असून, ही "ड" वर्गातील महानगरपालिका आहे. जळगांव शहर महानगरपालिकेचे एकूण क्षेत्रफळ ६४ चौ.कि.मी. एवढे असून, सन २०११ च्या जनगणनेनुसार महानगरपालिकेची लोकसंख्या ४,६०,२२८ इतकी आहे.
जळगांव शहर महानगरपालिका क्षेत्राच्या नागरीकरणात मोठया प्रमाणात झालेली वाढ, सदर क्षेत्रात असलेले एमआयडीसी उद्योगांचे जाळे, केंद्र व राज्य शासनाचे महत्वाचे उपक्रम/संस्था/ प्रकल्प/ योजना यामुळे पायाभुत सुविधांवर पडणारा ताण, तसेच लोककल्याणकारी व गतिमान प्रशासन म्हणून नागरी स्थानिक स्वराज्य संस्थेची भुमिका पार पाडताना जळगांव शहर महानगरपालिकेतील प्रशासकीय व तांत्रिक कामकाजासाठी पदनिर्मिती करण्याबाबत, तसेच काही पदांची आवश्यकता नसल्याने ती पदे व्यपगत करण्याबाबत व काही पदांच्या पदनामात / वेतनश्रेणीत बदल करण्याबाबत आयुक्त, जळगाव महानगरपालिका यांनी प्रस्तावित केले आहे.
जळगांव शहर महानगरपालिकेच्या सर्वसाधारण सभेने दि.१२/०८/२०२१ रोजीच्या ठराव क्र.५५० अन्वये महानगरपालिकेच्या सुधारित आकृतीबंधास मंजुरी दिली आहे. आयुक्त, जळगांव शहर महानगरपालिका यांनी दि.०६/०६/२०१९ च्या पत्रान्वये महानगरपालिकेच्या आस्थापनेवर पदनिर्मितीसह आकृतीबंधास मान्यता देण्याबाबतचा प्रस्ताव शासनास सादर केला आहे. सदर प्रस्तावाच्या अनुषंगाने आयुक्त, जळगांव शहर महानगरपालिका यांच्याकडून मागविलेली अतिरिक्त माहिती दि.०१/११/२०२१ व दि. १५/०९/२०२२ च्या पत्रान्वये प्राप्त झाली आहे. त्याअनुषंगाने जळगांव शहर महानगरपालिकेच्या आस्थापनेवर नव्याने आवश्यक पदनिर्मिती करण्यासह महानगरपालिकेच्या एकत्रित आकृतीबंधास मान्यता देण्याची बाब शासनाच्या विचाराधीन होती.
शासन निर्णय आयुक्त, जळगांव शहर महानगरपालिका यांनी संदर्भीय दि.०१/११/२०२१ व दि.१५/०९/२०२२ च्या पत्रांन्वये शासनास सादर केलेल्या प्रस्तावाच्या अनुषंगाने, या शासन निर्णयासोबत जोडलेल्या “प्रपत्र (अ)” नुसार जळगांव महानगरपालिकेकडे उपलब्ध असलेल्या मंजूर पदांच्या आदेशांचा तपशील तसेच शासनाने मंजुर केलेल्या पदांचा तपशील नमूद करण्यात आला आहे.
२. जळगांव शहर महानगरपालिकेच्या आस्थापनेवर या आदेशासोबतच्या "प्रपत्र ( ब ) " मधील स्तंभ क्र.०७ मध्ये नमूद करण्यात आलेली ३३६ नवीन पदे निर्माण करण्यास महाराष्ट्र महानगरपालिका अधिनियमाच्या कलम ५१ (४) नुसार शासन मान्यता देण्यात येत आहे.
# Page 2
शासन निर्णय क्रमांकः जमपा-२०२०/प्र.क्र.१८४/नवि-२५
३. इतर महानगरपालिकांच्या आकृतीबंधाशी सुसंगत असलेल्या वेतनश्रेणी तसेच शासनाने “ड” वर्ग महानगरपालिकेसाठी आकृतीबंध मंजूर करतांना नमूद केलेल्या पदांच्या वेतनश्रेणी विचारात घेऊन व पदानुक्रमाच्या सोयीच्या दृष्टिकोनातून जळगांव शहर महानगरपालिकेच्या काही पदांची नावे, वेतनश्रेणी व ग्रेड पे मधील बदल याबाबतच तपशील “प्रपत्र (क)” मध्ये दर्शविण्यात आला असून, त्यास महाराष्ट्र महानगरपालिका अधिनियमाच्या कलम ५१ (४) नुसार शासन मान्यता देण्यात येत आहे.
४. आयुक्त, जळगाव शहर महानगरपालिका यांनी प्रस्तावित केल्यानुसार, या शासन निर्णयासोबत जोडलेल्या “प्रपत्र (ड)” मध्ये दर्शविण्यात आलेली एकूण ८४२ पदे व्यपगत करण्यास शासन मान्यता देण्यात येत आहे. व्यपगत करावयाच्या ८४२ पदांपैकी २९२ पदांवर कर्मचारी कार्यरत असल्याने, उक्त पदे सेवानिवृत्ती अथवा अन्य कारणास्तव रिक्त झाल्यावर व्यपगत होतील.
५. जळगांव शहर महानगरपालिकेच्या आस्थापनेवर विद्यमानस्थितीत मंजूर २६६३ पदे तसेच महानगरपालिकेने शिफारस केलेली ८४२ व्यपगत करावयाची पदे वगळून व नवनिर्मित ३३६ पदांची वाढ विचारात घेऊन “प्रपत्र (इ)” मध्ये नमूद केल्यानुसार, जळगाव शहर महानगरपालिकेच्या एकूण २१५७ पदांच्या आकृतिबंधास शासन मान्यता देण्यात येत आहे. सदर पदांसाठी नमूद करण्यात आलेली वेतनश्रेणी ६ व्या वेतन आयोगानुसार दर्शविण्यात आलेली आहे.
६. जळगांव शहर महानगरपालिकेचा आकृतीबंध पुढील अटी व शर्तींच्या अधीन राहून मंजूर करण्यात येत आहे :
(१) जळगांव शहर महानगरपालिकेच्या सुधारित आकृतीबंधानुसार उपलब्ध होणारी पदे आवश्यकतेप्रमाणे महानगरपालिकेच्या आस्थापना खर्चाची विहित केलेली टक्केवारी (३५ % ) लक्षात घेऊन भरण्याची दक्षता घ्यावी.
(२) सदर आकृतीबंधातील पदासाठी / वाढीव पदांसाठी कोणत्याही प्रकारचा निधी / अनुदान शासनाकडून महानगरपालिकेस उपलब्ध करुन देण्यात येणार नाही.
(३) जळगांव शहर महानगरपालिके अंतर्गत प्रशासकीय सेवेतील अधिकारी / कर्मचाऱ्यांची (Non Technical) तांत्रिक व लेखा सेवेतील पदांवर किंवा तांत्रिक व लेखा सेवेतील अधिकारी / कर्मचारी यांची प्रशासकीय सेवेतील पदांवर नियुक्ती करता येणार नाही.
(४) जळगांव शहर महानगरपालिकेच्या ज्या सेवा बाह्य स्त्रोतांद्वारे (Out Sourcing) करणे शक्य व आवश्यक आहे, अशा सेवा बाह्य स्त्रोतांद्वारे (Out Sourcing) करण्यात याव्यात.
७. आयुक्त, जळगांव शहर महानगरपालिका यांनी परिच्छेद ६ मधील अटी व शर्तींचे पालन करुन सुधारित आकृतीबंधाच्या अनुषंगाने पुढील आवश्यक ती कार्यवाही करावी.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31