# Page 1
शहरात निर्माण होणारा कचरा शहरातील पुरातन जलाशय, तलाव आणि विहीरींमध्ये पडू नये याकरीता उपाययोजना व त्यांचे संरक्षण आणि संवर्धन करण्याबाबत.
महाराष्ट्र शासन
नगर विकास विभाग
शासन परिपत्रक क्रमांक: स्वमअ-२०२१/प्र.क्र.२७/नवि-३४
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२
दिनांक: ३ डिसेंबर २०२१
वाचा:- शासन निर्णय, नगर विकास विभाग, क्रमांक: स्वभाअ-२०१५/प्र.क्र.२३/नवि-३४,दि. १५.०५.२०१५.
शासन परिपत्रक देशातील सर्व शहरेपूर्णपणे स्वच्छ, निरोगी आणि राहण्यायोग्य करणे आणि सर्व नागरिकांना स्वच्छ व चांगले आरोग्य आणि पर्यावरण मिळावे तसेच देशातील सर्व सांविधानिक शहरांना स्वच्छतेची आणि या शहरामधील नागरीकांना घरगुती शौचालयांची सुविधा उपलब्ध करून देणे, या उद्देशाने केंद्र शासनाने “स्वच्छ भारत अभियान (नागरी)” ची अंमलबजावणी सुरु केली आहे. या अभियानाच्या धर्तीवर संदर्भाधीन शासन निर्णयान्वये राज्यामध्ये “स्वच्छ महाराष्ट्र अभियान (नागरी)” राबविण्यात येत आहे.
२. स्वच्छ भारत अभियान अंतर्गत राज्यातील नागरी स्थानिक स्वराज्य संस्थाचे घनकचरा व्यवस्थापनाचे सविस्तर प्रकल्प अहवाल तयार करण्यात आले असून त्याची अंमलबजावणी नागरी स्थानिक स्वराज्य संस्थांस्तरावर सुरू आहे. तसेच शहरात निर्माण होण्याऱ्या कचऱ्याचे संकलन, वर्गीकरण, वाहतूक, व शास्त्रोक्त पध्दतीने प्रक्रिया करण्यासंदर्भात शासनाने वेळोवेळी निर्देश दिले आहेत. शासनाने घनकचरा व्यवस्थापनासंदर्भात दिलेले सर्व निर्देश व मंजूर केलेले सविस्तर प्रकल्प अहवाल यांचे तंतोतंत पालन करणे आवश्यक आहे.
३. शहरातील जुने जलाशय, तलाव आणि विहीरींमधिल पाणी पिण्यासाठी वापण्यात येते. त्यामुळे शहरात निर्माण होणारा कचरा शहरातील जुने जलाशय, तलाव आणि विहीरींमध्ये न टाकता तो प्रक्रियेच्या ठिकाणी नेवून त्यावर शास्त्रोक्त पध्दतीने प्रक्रिया करण्यात यावी याची दक्षता संबंधित नागरी स्थानिक स्वराज्य संस्थांनी घेण्यात यावी. शहरात निर्माण होणारा कचरा शहरातील पुरातन जलाशय, तलाव आणि विहीरींमध्ये पडू नये याकरीता उपाययोजना व त्यांचे संरक्षण आणि संवर्धन करण्यात यावे तसेच आवश्यक त्या ठिकाणी रेन वॉटर हार्वेस्टिंगचा वापर करण्यात यावा.