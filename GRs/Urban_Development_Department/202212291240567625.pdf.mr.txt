# Page 1
नागपूर महानगरपालिकेच्या सर्वसाधारण सभेने दिनांक २२ जुलै, २०२१ रोजी पारित केलेला ठराव क्र. १३७ विखंडीत न करण्याबाबत.
महाराष्ट्र शासन
नगर विकास विभाग
शासन निर्णय क्रमांक- नामपा-१२२२/प्र.क्र.३१/नवि-२६
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक :- २९ डिसेंबर, २०२२
संदर्भ :- (१) शासन परिपत्रक क्र. संकिर्ण-२०१६/प्र.क्र.२२/नवि-२०, दि. २३ फेब्रुवारी, २०१६.
(२) आयुक्त, नागपूर महानगरपालिका यांचे पत्र क्र.मनपा/नरवि/१२५४, दि. २६ ऑक्टोबर, २०२१.
प्रस्तावना :
महाराष्ट्र प्रादेशिक नियोजन व नगर रचना अधिनियम १९६६ चे कलम १२४ ब (२-१अ) मधील
तरतुदीनुसार आकारण्यात येणाऱ्या विकास शुल्कात १००% वाढ करुन त्याची अंमलबजावणी भूतलक्षी
प्रभावाने वसूल करण्याबाबत नागपूर महानगरपालिका प्रशासनाने सुरु केलेली कार्यवाही तात्काळ
प्रभावाने रद्द करण्यात यावी, याबाबत दि. २२ जुलै, २०२१ रोजी झालेल्या सर्वसाधारण सभेत ठराव
क्र.१३७ पारित करण्यात आला. सदर ठराव महानगरपालिकेच्या आर्थिक हिताचा नसल्याने आयुक्त,
नागपूर महानगरपालिका यांनी त्यांच्या दि. २६ ऑक्टोबर, २०२१ च्या पत्रान्वये, महाराष्ट्र
महानगरपालिका अधिनियम, कलम ४५१ मधील तरतूदीनुसार विखंडीत करण्यात यावा, असा प्रस्ताव
सादर केला. सदर ठराव विखंडीत करावा किंवा कसे, याबाबत निर्णय घेण्याची बाब शासनाच्या
विचाराधीन होती.
शासन निर्णय:
महाराष्ट्र प्रादेशिक नियोजन व नगर रचना अधिनियम १९६६ चे कलम १२४ ब (२-१अ) मधील
तरतूदीनुसार आकारण्यात येणाऱ्या विकास शुल्कात १००% वाढ करुन त्याची अंमलबजावणी भूतलक्षी
प्रभावाने वसूल करण्याबाबत नागपूर महानगरपालिका प्रशासनाने सुरु केलेली कार्यवाही तात्काळ
प्रभावाने रद्द करण्यात यावी, याबाबत दि. २२ जुलै, २०२१ रोजी झालेल्या सर्वसाधारण सभेत ठराव
क्र.१३७ पारित करण्यात आलेला ठराव आयुक्त, नागपूर महानगरपालिका यांनी शासन परिपत्रक दि.२३
फेब्रुवारी, २०१६ अन्वये विहीत कालावधीत शासनास सादर केला नाही. तसेच या ठरावामुळे नागपूर
# Page 2
शासन निर्णय क्रमांकः नामपा-१२२२/प्र.क्र.३१/नवि-२६
महानगरपालिका परिक्षेत्रातील नागरिकांवरील अतिरिक्त आर्थिक भार कमी करावा, हा उद्देश लक्षात
घेता, आयुक्त, नागपूर महानगरपालिका यांनी सर्वसाधारण सभा ठराव क्र. १३७, दि. २२ जुलै, २०२१
विखंडीत करण्याचा प्रस्ताव अमान्य करण्यात येत आहे. सदर ठराव विखंडीत करण्यात येऊ नये. सदर
संपुर्ण ठराव मान्य करण्यात यावा.
२. या आदेशानुसार आयुक्त, नागपूर महानगरपालिका यांनी पुढील आवश्यक कार्यवाही तातडीने
करावी.