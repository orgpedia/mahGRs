# Page 1
स्वच्छ भारत अभियान (नागरी) अंतर्गत नागरी घनकचरा व्यवस्थापनाच्या मंजूर सविस्तर प्रकल्प अहवालातील नमूद बाबीं व किंमतीस सुधारित प्रशासकीय मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:-स्वमअ-२०२१/प्र.क्र.१५०(२)/नवि-३४
हुतात्मा राजगुरू चौक, मादाम कामा मार्ग, मंत्रालय, मुंबई - ४०००३२.
दिनांक: ८ फेब्रुवारी, २०२२
वाचा:- १. शासन निर्णय, नगर विकास विभाग, क्रमांक: स्वभाअ-२०१५/प्र.क्र.२३/नवि-३४, दि. १५ मे, २०१५ २. शासन निर्णय, नगर विकास विभाग, क्रमांक: स्वमअ-२०१८/प्र.क्र.४२/नवि-३४ दि. १/३/२०१८ (सावदा) ३. शासन निर्णय, नगर विकास विभाग, क्रमांक: स्वमअ-२०१८/प्र.क्र.७६/नवि-३४ दि. ९/४/२०१८ (गडहिंग्लज) ४. शासन निर्णय, नगर विकास विभाग, क्रमांक: स्वमअ-२०१९/प्र.क्र.८६(५५)/नवि-३४ दि. १/३/२०१८ (मालेगाव-जहांगीर) ५. स्वच्छ भारत अभियान (नागरी) अंतर्गत गठीत उच्चाधिकार समितीच्या दि. ८/११/२०२१ रोजीच्या बैठकीचे इतिवृत्त.
शासन निर्णय : सावदा, गडहिंग्लज व मालेगाव-जहांगीर नगरपरिषदांचा नागरी घनकचरा व्यवस्थापनाच्या सविस्तर प्रकल्प अहवालास संदर्भ क्र. २, ३ व ४ येथील शासन निर्णयान्वये मंजुरी देण्यात आली होती. सदर सविस्तर प्रकल्प अहवालात नमूद बाबी व त्यांच्या किंमतीमध्ये सुधारणा करण्याची विनंती नगरपरिषदांमार्फत करण्यात आली होती.
२. सदर नगरपरिषदांनी सादर केलेल्या प्रस्तावाची तपासणी राज्य अभियान संचालनालयाच्या स्तरावर करून तो प्रस्ताव दिनांक ८/११/२०२१ रोजी झालेल्या उच्चाधिकार समितीच्या मान्यतेकरीता सादर करण्यात आला असून त्यास उच्चाधिकार समितीने मान्यता दिली आहे.
३. उच्चाधिकार समितीने दिलेल्या मान्यतेच्या अनुषंगाने या शासन निर्णयासोबतच्या विवरणपत्रातील नमूद करण्यात आलेल्या बाबी व त्यांच्या किंमतींस शासन मंजूरी देत आहे. सदर बदलामुळे नगरपरिषदांच्या घनकचऱ्याच्या सविस्तर प्रकल्प अहवालाची सुधारित किंमत या शासन निर्णयासोबतच्या विवरणपत्रातील रकाना ४ मध्ये दर्शविण्यात आल्यानुसार राहील. सदर सुधारित सविस्तर प्रकल्प अहवालाचा वाढीव खर्च नगरपरिषदांनी १४ व्या वित्त आयोगातंर्गत प्राप्त निधी किंवा स्वनिधीतून करावा.
३. संदर्भीय क्रमांक २ येथील प्रशासकीय मान्यतेच्या शासन निर्णयात नमूद अटी व शर्तींचे पालन करणे बंधनकारक राहील.
# Page 2