# Page 1
महाराष्ट्र सुवर्ण जयंती नगरोत्थान महाभियान सोलापूर शहराच्या भुयारी गटार पुरवठा प्रकल्पाच्या कंत्राटामधील वस्तु व सेवा कराच्या समावेशनाबाबत.
महाराष्ट्र शासन
नगर विकास विभाग
शासन निर्णय क्रमांक :- नगरो-२०२२/प्र.क्र.२९९/नवि-३३
मंत्रालय, मुंबई - ४०० ०३२.
दिनांक :- १० नोव्हेंबर, २०२२
संदर्भ : १. शासन निर्णय, नगर विकास विभाग क्र: एनयुआर-२०१०/प्र.क्र.३१७/१०/नवि-३३, दिनांक ०८ नोव्हेंबर, २०१० २. शासन निर्णय, नगर विकास विभाग क्र: नगरो २०१४/प्र.क्र.११९/नवि-३३, दिनांक २१ ऑगस्ट, २०१४.
३. शासन निर्णय, नगर विकास विभाग क्र: नगरो २०१२/प्र.क्र.२०३/नवि-३३, दिनांक ३१ मार्च, २०१२.
४. नगरपरिषद प्रशासन संचालनालय यांचे पत्र क्र: नपप्रसं २०२२/सोलापूर UGD नगरोत्थान GST/प्र.क्र.६९४ / कक्ष-७/४८०३, दिनांक ३१ ऑक्टोबर, २०२२.
प्रस्तावना :
राज्यातील नागरी भागात मुलभूत पायाभूत सुविधा पुरविण्यासाठी व त्यांचा दर्जा वाढविण्याकरिता संदर्भाधीन क्रमांक १ व २ येथील शासन निर्णयाच्या तरतूदीन्वये महाराष्ट्र सुवर्ण जयंती नगरोत्थान महाभियान राबविण्यात येत आहे.
०२. महाराष्ट्र सुवर्ण जयंती नगरोत्थान अभियानांतर्गत सोलापूर शहराच्या भुयारी गटार प्रकल्पास संदर्भाधीन क्रमांक १ व २ च्या शासन निर्णयान्वये प्रशासकीय मान्यता प्रदान करण्यात आली होती. नगर परिषद प्रशासन संचालनालय यांच्यामार्फत संदर्भाधीन क्रमांक ४ अन्वये शासनास सादर करण्यात आलेल्या सोलापूर शहर भुयारी गटार प्रकल्पाच्या वस्तु व सेवा कराच्या समावेशनास मान्यता देण्याची बाब शासनाच्या विचाराधीन होती.
शासन निर्णय :
महाराष्ट्र सुवर्ण जयंती नगरोत्थान महाभियानांतर्गत सोलापूर शहराच्या भुयारी गटार प्रकल्पास संदर्भाधीन क्रमांक १ व २ च्या शासन निर्णयान्वये प्रशासकीय मंजुरी प्रदान करण्यात आलेली आहे. सदर भुयारी गटार प्रकल्पातील वस्तु व सेवा कराच्या समावेशनाच्या अनुषंगाने नगर परिषद प्रशासन संचालनालय यांच्यामार्फत संदर्भाधीन क्रमांक ४ अन्वये शासनास सादर करण्यात आलेल्या प्रस्तावास खालील विवरणपत्रात नमूद केल्यानुसार या शासन निर्णयाद्वारे मंजूरी देण्यात येत आहे. या प्रकल्पासाठी संदर्भाधीन क्रमांक २ च्या शासन निर्णयान्वये वित्तीय आकृतिबंध पुढीलप्रमाणे आहे :
(रु. कोटी)
-------------------------------------------------------------------------------------------------------------------------------------------------------------------------------------------------
| अ. क्र. | नागरी स्थानिक स्वराज्य संस्थेचे नाव | प्रकल्पाची मंजूर किंमत | राज्य शासनामार्फत अनुज्ञेय अनुदान ( प्रकल्प किंमतीच्या ७०% ) | नागरी स्थानिक स्वराज्य संस्थेचा सहभाग ( प्रकल्प किंमतीच्या ३०%) |
| १ | २ | ३ | ४ | ५ |
| १ | सोलापूर महानगरपालिका | रु. १८७.३६ | रु.१३१.१५२ | रु.५६.२०८ |
-------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः नगरो-२०२२/प्र.क्र.२६०/नवि-३३
सदर भुयारी गटार प्रकल्पाचा वस्तु व सेवा कराच्या समावेशनासह सुधारित वित्तीय आकृतिबंध पुढीलप्रमाणे आहे :
(रु.कोटी)
------------------------------------------------------------------------------------------------------------------------------------------------------------------------------------------------
| अ. क्र. | नागरी स्थानिक स्वराज्य संस्थेचे नाव | प्रकल्पाची मंजूर किंमत | राज्य शासनामार्फत अनुज्ञेय अनुदान ( प्रकल्प किंमतीच्या ७०%) | नागरी स्थानिक स्वराज्य संस्थेचा सहभाग ( प्रकल्प किंमतीच्या ३०%) |
| १ | २ | ३ | ४ | ५ |
| १ | सोलापूर महानगरपालिका | रु. १८८.३१२ | रु.१३१.८१९ | रु.५६.४९३ |
------------------------------------------------------------------------------------------------------------------------------------------------------------------------------------------------
०३. संदर्भाधीन क्रं. ३ या शासन निर्णयातील तरतूदी तसेच सर्व अटी व शर्तींची पूर्तता करणे सोलापूर महानगरपालिकेवर बंधनकारक आहे. तसेच, वस्तु व सेवा कराच्या समावेशनासह प्रकल्पाच्या सुधारीत वित्तिय आकृतीबंधानुसार अनुज्ञेय निधी प्रकल्पासाठी उपलब्ध करुन देण्यात येईल.