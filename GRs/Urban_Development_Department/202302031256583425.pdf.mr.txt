# Page 1
नांदेड वाघाळा शहर महानगरपालिकेच्या सर्वसाधारण सभेने संमत केलेला ठराव क्र. १३२ दि. ३० नोव्हेंबर, २०१८ अंतिमतः विखंडीत करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- नामपा-२०१९/प्र.क्र.२४१/नवि-२४,
मंत्रालय, मुंबई-४०००३२.
दिनांक :- ३ फेब्रुवारी, २०२३
संदर्भ :- १) आयुक्त, नांदेड वाघाळा शहर महानगरपालिका यांचे पत्र क्र.नावाशमनपा/नरवि/ ३६०८ दिनांक २२ जानेवारी, २०१९.
२) आयुक्त, नांदेड वाघाळा शहर महानगरपालिका यांचे पत्र क्र.नावाशमनपा/नरवि/ २३०८ दिनांक २९ जून, २०२०.
३) शासन निर्णय क्र.नामपा २०१९/प्र.क्र.२४१/नवि-२४,दिनांक २ डिसेंबर, २०२०.
४) आयुक्त, नांदेड वाघाळा शहर महानगरपालिका यांचे पत्र क्र.नावाशमनपा/नरवि/ ६७५/२०२२, दिनांक २८ जुलै, २०२२.
प्रस्तावना : आयुक्त, नांदेड वाघाळा शहर महानगरपालिका यांनी दिनांक २२ जानेवारी, २०१९ च्या पत्रान्वये नांदेड वाघाळा शहर महानगरपालिकेच्या सर्वसाधारण सभेचा सदर ठराव क्र. १३२, दि.३० नोव्हेंबर, २०१८ नुसार सेक्टर डी व जी मधील नमूद केलेली आरक्षणे वगळणे हे नियोजनाच्या दृष्टीकोनातून सार्वजनिक सुविधांचा अभाव निर्माण करणारे ठरणार असल्याने सदर ठराव महाराष्ट्र महानगरपालिका अधिनियम, १९४९ चे तरतुदीशी विसंगत असल्याने व व्यापक लोकहिताविरुध्द असल्यामुळे महाराष्ट्र महानगरपालिका अधिनियम, कलम ४५१ (१) नुसार विखंडित करण्याबाबत विनंती केली.
२. याअनुसार, सदर ठराव शासन निर्णय दिनांक २ डिसेंबर, २०२० अन्वये निलंबित करुन त्याबाबत संबंधितांकडून अभिवेदन मागविण्यात आले. याबाबत, कुठल्याही प्रकारचे अभिवेदन या विभागास प्राप्त झालेले नाही. तसेच, महानगरपालिकेकडेही अभिवेदन प्राप्त झालेले नसल्याचे आयुक्त, नांदेड वाघाळा शहर महानगरपालिका यांनी संदर्भाधीन क्र.४ च्या पत्रान्वये कळविले आहे.
३. उपरोक्त नमूद बाबी विचारात घेऊन ठराव क्र. १३२ दिनांक ३० नोव्हेंबर, २०१८ हा अंतिमत: विखंडीत करण्याची बाब शासनाच्या विचाराधीन होती.
शासन निर्णय :
आयुक्त, नांदेड वाघाळा शहर महानगरपालिका यांनी केलेल्या विनंतीच्या अनुषंगाने, नांदेड वाघाळा शहर महानगरपालिकेच्या सर्वसाधारण सभेने संमत केलेला ठराव क्र. १३२ दिनांक ३० नोव्हेंबर,
२०१८ हा महाराष्ट्र महानगरपालिका अधिनियमातील तरतुदीशी विसंगत तसेच व्यापक लोकहिताच्या विरुध्द असल्यामुळे, सदर ठराव महाराष्ट्र महानगरपालिका अधिनियम, १९४९ चे कलम ४५१ (३) नुसार अंतिमत: विखंडित करण्यात येत आहे.
# Page 2
शासन निर्णय क्रमांकः नामपा-२०१९/प्र.क्र.२४१/नवि-२४