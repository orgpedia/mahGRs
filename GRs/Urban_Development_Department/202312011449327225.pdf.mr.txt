# Page 1
मिरा-भाईंदर महानगरपालिकेच्या आस्थापनेवरील ‘अधिपरिचारीका व शस्त्रक्रिया सहायक/परिचर' संवर्गातील १२ कर्मचाऱ्यांच्या नेमणूका ह्या विहीत मार्गाचा अवलंब करून झालेल्या असल्याने, सदर कर्मचाऱ्यांना मिरा-भाईंदर महानगरपालिकेच्या आस्थापनेवर आकृतीबंधातील मंजूर व रिक्त पदांवर कायम नियुक्ती देवन नियमित करणेबाबत.
महाराष्ट्र शासन
नगर विकास विभाग
शासन निर्णय क्रमांक: मिभाम-११२३/सं.क्र.१६२३/प्र.क्र. ८८ /नवि-२८
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक :- ०१ डिसेंबर, २०२३
वाचा : १) नगर विकास विभाग, शासन निर्णय क्र. मिभाम-१११२/१७१४/प्र.क्र.२१४/१२/नवि-२८, दि.३१.०८.२०१६.
२) नगर विकास विभाग, शासन निर्णय क्र. मिभाम-१११६/प्र.क्र.३६ (भाग-१)/१६/नवि-२८, दि.२६.०२.२०१९.
३) आयुक्त, मिरा-भाईंदर महानगरपालिका यांचे पत्र क्र. मिभा/मनपा/आस्था/१०७६/२०२३-२४, दि.२४.०७.२०२३.
४) मिरा-भाईंदर महानगरपालिका महासभा ठराव क्र. ८१, दि.२९.०९.२०१६.
प्रस्तावना: मिरा-भाईंदर महानगरपालिकेच्या आस्थापनेवर भारतरत्न इंदिरा गांधी रूग्णालय येथे तात्पुरत्या स्वरूपात ठोक मानधनावर ‘अधिपरिचारीका व शस्त्रक्रिया सहायक/परिचर’ या पदनामाचे एकूण १२ कर्मचारी कार्यरत असून, इतर महानगरपालिकांमध्ये विहीत मार्गाचा अवलंब करून नियुक्त झालेल्या ठोक मानधनावरील कर्मचाऱ्यांचे कायमस्वरूपी समावेशन करण्यात आले असल्याने, त्याच धर्तीवर मिरा-भाईंदर महानगरपालिकेमधील ठोक मानधनावर तात्पुरत्या स्वरूपातील कार्यरत असलेल्या ‘अधिपरिचारीका व शस्त्रक्रिया सहायक/परिचर' पदनामाच्या कर्मचाऱ्यांना, मिरा-भाईंदर महानगरपालिकेच्या नियमित आस्थापनेवर समावेशन करणेबाबत शासन स्तरावर निर्णय घेण्याची आयुक्त, मिरा-भाईंदर महानगरपालिका यांनी विनंती केली आहे.
२. मिरा-भाईंदर महानगरपालिका भारतरत्न इंदिरा गांधी रुग्णालय अंतर्गत १२ ‘अधिपरिचारीका व शस्त्रक्रिया सहायक/परिचर' संवर्गातील कर्मचाऱ्यांच्या ठोक मानधनावरील तात्पुरत्या नेमणूका ह्या विहित मार्गाचा (जाहिरात / लेखी परीक्षा / मुलाखत) अवलंब करून झालेल्या आहेत. मिरा-भाईंदर महानगरपालिकेचा आकृतीबंध दि. २६.०२.२०१९ च्या शासन निर्णयान्वये 'अधिपरिचारीका' संवर्गाची पदे S-१३ : ३५४००-११२४०० व ‘शस्त्रक्रिया सहायक / परिचर' संवर्गाची पदे S-५, १८०००-५६९०० या वेतनश्रेणीत मंजूर करण्यात आलेली आहेत. त्यानुसार सदर रिक्त पदांवर त्यांना नियुक्ती देण्याची बाब शासनाच्या विचाराधीन होती.
शासन निर्णयः मिरा-भाईंदर महानगरपालिका आस्थापनेवर भारतरत्न इंदिरा गांधी रूग्णालय येथे तात्पुरत्या स्वरूपात ठोक मानधनावर कार्यरत ‘अधिपरिचारीका व शस्त्रक्रिया सहायक/परिचर’ संवर्गातील १२ कर्मचाऱ्यांच्या नेमणूका, (जाहिरात/लेखी परीक्षा / मुलाखत) या विहीत मार्गाचा अवलंब करून झालेल्या असल्याने, मिरा-भाईंदर महानगरपालिकेचा आकृतीबंधातील मंजूर व रिक्त पदांवर, त्यांची कायम नियुक्ती करून, त्यांना महानगरपालिका सेवेत नियमित करण्यास शासनाची मान्यता देण्यात येत आहे.
# Page 2
शासन निर्णय क्रमांक: मिभाम-११२३/सं.क्र.१६२३/प्र.क्र. ८८/नवि-२८
२. विवरणपत्र ‘अ’ नुसार असलेल्या 'अधिपरिचारीका व शस्त्रक्रिया सहायक / परिचर' संवर्गातील १२ कर्मचाऱ्यांना, मिरा-भाईंदर महानगरपालिका आकृतीबंधातील मंजूर व रिक्त पदांवर पुढील अटी व शर्तीच्या अधीन राहून कायम नियुक्ती देण्यात येत आहे:
अटी व शर्ती :
१) या कर्मचाऱ्यांना सदर पदांवर शासन निर्णयाच्या दिनांकापासून नियुक्ती देण्यात यावी.
२) या कर्मचाऱ्यांना पदस्थापनेच्या दिनांकापासून कायम सेवेचे तद्नुषंगिक लाभ (वेतन, सेवा जेष्ठता, निवृत्तीवेतन इत्यादी) देय राहतील.
३) सदर कर्मचाऱ्यांना यापूर्वी केलेल्या सेवेचे कोणतेही लाभ अथवा थकबाकी अनुज्ञेय नसेल.
४) सदर कर्मचाऱ्यांच्या वेतनाकरीता कोणताही निधी शासनाकडून उपलब्ध करून दिला जाणार नाही.
५) सेवेत कायम करण्यापूर्वी संबंधित कर्मचाऱ्यांकडून बंधपत्र घेऊन मागील कोणताही लाभ मिळणार नाही याचा स्पष्ट उल्लेख करावा लागेल.
६) उपरोक्त १२ 'अधिपरिचारीका व शस्त्रक्रिया सहायक / परिचर' यांना स्थायी नेमणूक देतांना हजेरी डिफॉल्ट रेकॉर्ड, चौकशी, सेवाजेष्ठता, जात वैधता पडताळणी प्रमाणपत्र, वैद्यकीय प्रमाणपत्र इत्यादी निकष तपासून नियमानुसार स्थायी नेमणूक देण्यात येईल. संबंधित कर्मचाऱ्यांना स्थायी करण्याच्या आदेशाच्या दिनांकापासून ०६ महिन्याच्या कालावधीत चारित्र्य पडताळणी अहवाल सादर करणे बंधनकारक राहील.
७) कंत्राटी कर्मचाऱ्यांना नेमणूक देताना कोणत्याही पूर्वलक्षी प्रभावाशिवाय आदेशाच्या दिनांकापासून स्थायी कर्मचारी समजण्यात येईल.
८) प्रस्तावित ठोक मानधनावरील ‘अधिपरिचारीका व शस्त्रक्रिया सहायक/परिचर' यांचे वय सेवा भरती नियमांमध्ये नमूद केलेल्या वयोमर्यादेपेक्षा जास्त असल्यास वयाची व शैक्षणिक अर्हतेची अट शिथील करणेस मंजूरी देण्यात येत आहे.
९) सदर कर्मचाऱ्यांना नियुक्ती देतांना त्यांची वेतनश्रेणी त्या पदाच्या समकक्ष वेतनश्रेणीपेक्षा जास्त असणार नाही, याची आयुक्त, मिरा-भाईंदर महानगरपालिका यांनी दक्षता घ्यावी.
१०) आस्थापना खर्च ३५% पेक्षा जास्त होत असल्याने, एक वेळची बाब म्हणून आस्थापना खर्चाची ३५ टक्क्यांची अट शिथील करण्यात येत आहे.
३. सदर शासन निर्णय महाराष्ट्र शासनाच्या www.maharastra.gov.in या संकेतस्थळावर उपलब्ध करण्यात आला असून, त्याचा सांकेतांक २०२३१२०११४४९३२७२२५ असा आहे. हा शासन निर्णय डिजीटल स्वाक्षरीने साक्षांकित करुन काढण्यात आला आहे.
महाराष्ट्राचे राज्यपाल यांच्या आदेशानुसार व नावाने.
SUSHILA
DHONDIRAM PAWAR
(सुशिला पवार)
उप सचिव, महाराष्ट्र शासन
प्रति, १) मा. मुख्यमंत्री महोदयांचे अपर मुख्य सचिव / प्रधान सचिव, मंत्रालय, मुंबई - ३२.
२) आयुक्त तथा प्रशासक, मिरा-भाईंदर महानगरपालिका, जि.ठाणे.
३) प्रधान सचिव (नवि २), यांचे स्वीय सहायक, नगर विकास विभाग, मंत्रालय, मुंबई-३२.
४) उप सचिव (नवि-२८), यांचे स्वीय सहायक, नगर विकास विभाग,मंत्रालय, मुंबई-३२.
५) निवडनस्ती (नवि-२८)
पृष्ठ ३ पैकी २
# Page 3
शासन निर्णय क्रमांकः मिभाम-११२३/सं.क्र.१६२३/प्र.क्र. ८८/नवि-२८
शा.नि.क्र.मिभाम-११२३/सं.क्र. १६२३/प्र.क्र. ८८/नवि-२८, दि. ०१ डिसेंबर, २०२३ सोबतचे
“विवरणपत्र - अ"
-------------------------------------------------------
| अ. क्र. | कर्मचाऱ्याचे नाव | पदनाम |
| १ | श्रीम. नेहा वनमाळी | अधिपरिचारीका |
| २ | श्रीम. अंजली यादव | अधिपरिचारीका |
| ३ | श्रीम. लिडीया लोपीस | अधिपरिचारीका |
| ४ | श्रीम. स्विडल फर्नांडीस | अधिपरिचारीका |
| ५ | श्रीम. उज्वला सोनावणे | अधिपरिचारीका |
| ६ | श्रीम. लविना स्टिफन डाबरे | अधिपरिचारीका |
| ७ | श्रीम. रेखा किणी | अधिपरिचारीका |
| ८ | श्रीम. स्नेहा राणे | अधिपरिचारीका |
| ९ | श्रीम. गीता गोटे | अधिपरिचारीका |
| १० | श्री. गजानन राठोड | अधिपरिचारीका |
| ११ | श्रीम. सकीना चांद सय्यद | शस्त्रक्रिया सहायक/परिचर |
| १२ | श्री. शिवाजी व्यं. वाकोरे | शस्त्रक्रिया सहायक/परिचर |
-------------------------------------------------------
Digitally
SUSHILA DN: c=IN, o=GOVERNMENT OF MAHARASHTRA, ou=FINANCE DEPARTMENT, 1409501d5, postalCode=400032, st= Maharashtra, DHONDIRAM PAWAR
Date
(सुशिला पवार)
उप सचिव, महाराष्ट्र शासन
पृष्ठ ३ पैकी ३