# Page 1
मिरा-भाईंदर महानगरपालिकेतील विभागांकरिता विविध संवर्गातील पदे निर्माण करण्यास व महानगरपालिकेच्या आकृतीबंधास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- मिभाम-१११६/प्र.क्र.३६ (भाग-१)/१६/नवि-२८
मंत्रालय (मुख्य इमारत), ४ था मजला,
मादाम कामा मार्ग, हुतात्मा राजगुरू चौक, मुंबई - ३२.
दिनांक :- २६ फेब्रुवारी, २०१९
वाचा:- १. शासन निर्णय क्र.मिभाम-१११०/४३३/प्र.क्र.१५४/१०/नवि-२८, दि.२२.०९.२०११.
२. मिरा-भाईंदर महानगरपालिका महासभा ठराव क्र.१०३, दि.३०.०१.२०१६.
३. आयुक्त, मिरा-भाईंदर महानगरपालिका यांचे पत्र क्र.मनपा/सा.प्र./२०७०/२०१५-१६, दि.०५.०३.२०१६.
४. आयुक्त, मिरा-भाईंदर महानगरपालिका यांचे पत्र क्र.मनपा/आस्था/१४७२/२०१८, दि.२४.१२.२०१८.
प्रस्तावना:
दि.२८.०२.२००२ रोजी मिरा-भाईंदर महानगरपालिकेची स्थापना करण्यात आलेली आहे.
मिरा-भाईंदर महानगरपालिका ही “ड” वर्गातील महानगरपालिका असून महानगरपालिकेचे एकूण क्षेत्रफळ ७९.४० चौ.कि.मी. एवढे आहे. सन-२०११ च्या जनगणनेनुसार मिरा-भाईंदर महानगरपालिकेची लोकसंख्या १२ लाखांपेक्षा अधिक आहे.
२. मिरा-भाईंदर महानगरपालिकेच्या आस्थापनेवर यापूर्वी विविध शासन निर्णयान्वये एकूण २४४२ पदे मंजूर करण्यात आलेली आहेत. मिरा-भाईंदर महानगरपालिकेच्या महासभेने ठराव क्र. १०३,
दि.३०.०१.२०१६ अन्वये त्यांच्या आकृतीबंधास मान्यता दिलेली असून, आयुक्त, मिरा-भाईंदर महानगरपालिका यांनी संदर्भाधीन दि.०५.०३.२०१६ च्या प्रस्तावान्वये महानगरपालिकेचा आकृतीबंध शासन मान्यतेसाठी सादर केलेला आहे. सदर प्रस्तावाची शासन स्तरावर छाननी करण्यात आली व
त्यानंतर आवश्यक पदांसाठी सुधारित आकृतीबंध सादर करण्याबाबत आयुक्त, मिरा-भाईंदर महानगरपालिका यांना कळविण्यात आले. त्याअनुषंगाने आयुक्त, मिरा-भाईंदर महानगरपालिका यांनी संदर्भीय दि.२४.१२.२०१८ च्या पत्रान्वये सुधारित आकृतीबंध शासन मान्यतेसाठी सादर केला आहे.
३. मिरा-भाईंदर महानगरपालिकेची सातत्याने वाढणारी लोकसंख्या, त्यामुळे पायाभुत सुविधांवर पडणारा ताण, राज्य व केंद्र शासनाच्या विविध योजनांची सक्षमपणे अंमलबजावणी करणे,
लोककल्याणकारी व पारदर्शी कामकाजाची नागरिकांकडून होणारी वाढती मागणी व त्या अनुषंगाने वाढलेले प्रशासकीय कामकाज करण्यासाठी मिरा-भाईंदर महानगरपालिकेच्या विविध विभागांमध्ये
# Page 2
शासन निर्णय क्रमांकः मिभाम-१११६/प्र.क्र.३६ (भाग-१)/१६/नवि-२८
कार्यरत अधिकारी/कर्मचारी वर्ग अपुरा पडत असल्याने नवीन पदांची निर्मिती करणे आवश्यक आहे.
सबब मिरा-भाईंदर महानगरपालिकेच्या आकृतीबंधास मान्यता देण्याची बाब शासनाच्या विचाराधीन होती.
शासन निर्णयः
आयुक्त, मिरा-भाईंदर महानगरपालिका यांनी संदर्भाधीन दि.२४.१२.२०१८ च्या पत्रान्वये
सादर केलेल्या नवीन पद मंजुरीच्या प्रस्तावाच्या अनुषंगाने सदर शासन निर्णयासोबत जोडलेल्या
परिशिष्ट-“ब” मधील तक्त्यातील रकाना क्र.६ मध्ये नमूद करण्यात आलेली ३४८ पदे नव्याने निर्माण
करण्यास महाराष्ट्र महानगरपालिका अधिनियमाच्या कलम-५१ (४) नुसार शासनाची मान्यता देण्यात येत आहे.
२. उपरोक्त नमूद ३४८ नवीन पदे निर्माण करताना एकवेळची बाब म्हणून महानगरपालिकेच्या ३५% आस्थापना खर्चाची अट शिथील करण्यास शासन मान्यता देण्यात येत आहे.
३. मिरा-भाईंदर महानगरपालिकेचे टेंबा येथील प्राथमिक आरोग्य केंद्र दि.३०.११.२०१६ च्या शासन निर्णयान्वये सार्वजनिक आरोग्य विभागाकडे हस्तांतरीत करण्यात आलेले आहे. सदर प्राथमिक
आरोग्य केंद्रासाठी संदर्भाधीन दि.२२.०९.२०११ च्या शासन निर्णयान्वये मंजूर केलेली परिशिष्ट-“ड” मध्ये नमूद १९७ पदे दि.२४.०५.२०१९ पासून व्यपगत करण्यात येत आहेत. मिरा-भाईंदर महानगरपालिका आस्थापनेवर गट-ब संवर्गातील अन्न निरीक्षक हे पद दि. २९.११.२०१८ च्या शासन
आदेशानुसार वैद्यकीय शिक्षण व औषधी द्रव्ये विभागाकडे समावेशन करण्यात आले असल्याने, सदर पद व्यपगत करण्यात येत आहे. त्याचप्रमाणे सध्या मिरा-भाईंदर महानगरपालिकेतील लिपिक टंकलेखक संवर्गातील ३१ रिक्त पदेही व्यपगत करण्यात येत आहेत.
४. इतर महानगरपालिकांच्या आकृतीबंधाशी सुसंगती असण्याच्या दृष्टिकोनातून मिरा-भाईंदर महानगरपालिकेच्या काही पदांची नावे तसेच वेतनश्रेणीतील बदल याबाबतचा तपशील सदर शासन निर्णयासोबत जोडलेल्या परिशिष्ट-“ब-१” मध्ये दर्शविण्यात आला आहे तसेच काही पदांच्या अन्य
संवर्गातील समावेशनाबाबतचा तपशील परिशिष्ट- “ब-२” मध्ये दर्शविण्यात आलेला आहे. त्यास शासन मान्यता देण्यात येत आहे.
५. मिरा-भाईंदर महानगरपालिकेच्या आस्थापनेवर परिशिष्ट-“अ” प्रमाणे मंजूर २४४२ पदे व या
शासन निर्णयान्वये परिशिष्ट-“ब” प्रमाणे मंजूर ३४८ पदे अशा एकूण २७९० मंजूर पदांमधून, व्यपगत करण्यात येणारी टेंबा रुग्णालयाची परिशिष्ट-“ड” प्रमाणे १९७ पदे, अन्न निरीक्षकाचे १ पद व
लिपिक-टंकलेखकाची ३१ पदे अशी एकूण २२९ पदे वगळता मिरा-भाईंदर महानगरपालिकेचा
परिशिष्ट-“क” प्रमाणे एकूण २५६१ पदांचा आकृतीबंध राहील.
पृष्ठ ४ पैकी २
# Page 3
शासन निर्णय क्रमांकः मिभाम-१११६/प्र.क्र.३६ (भाग-१)/१६/नवि-२८
६. मिरा-भाईंदर महानगरपालिकेचा सदर आकृतीबंध पुढील अटी व शर्तींच्या अधीन राहून मंजूर करण्यात येत आहे:
(१) सदर शासन निर्णयासोबत जोडलेल्या परिशिष्टातील पदे आवश्यकतेनुसार कमी जास्त
प्रमाणात महानगरपालिकेच्या आस्थापना खर्चाची टक्केवारी लक्षात घेऊन भरण्यात यावीत.
(२) मिरा-भाईंदर महानगरपालिकेच्या सुधारित आकृतीबंधामध्ये मंजूर केलेल्या पदसंख्येपेक्षा
अधिक अधिकारी/कर्मचारी महानगरपालिकेत सध्या कार्यरत असतील तर, असे
अधिकारी / कर्मचारी सेवेत असेपर्यंत किंवा पदोन्नत होईपर्यंत सदर पदे अस्तित्वात राहतील,
तद्नंतर अशी पदे आपोआप व्यपगत होतील.
(३) महानगरपालिकेची स्थानिक परिस्थिती व कामाची निकड विचारात घेता, या शासन
निर्णयानुसार मंजूर केलेल्या पदांव्यतिरिक्त अधिकची पदे निर्माण करणे आवश्यक आहे, असे
महानगरपालिकेचे स्पष्ट मत झाल्यास व महानगरपालिकेचा आस्थापना खर्च विहित
टक्केवारीच्या मर्यादेत असल्यास नवीन पदनिर्मितीचा प्रस्ताव शासनास सादर करता येईल.
( ४ ) मिरा-भाईंदर महानगरपालिकेअंतर्गत प्रशासकीय सेवेतील अधिकारी / कर्मचाऱ्यांची (Non
Technical) तांत्रिक व लेखा सेवेतील पदांवर किंवा तांत्रिक व लेखा सेवेतील अधिकारी/
कर्मचाऱ्यांची प्रशासकीय सेवेतील पदांवर नियुक्ती करता येणार नाही.
(५) महानगरपालिकेच्या ज्या सेवा बाह्य स्त्रोतांद्वारे (Out Sourcing) करणे शक्य व आवश्यक आहे,
अशा सेवा बाह्य स्त्रोतांद्वारे (Out Sourcing) करण्यात याव्यात.
७. आयुक्त, मिरा-भाईंदर महानगरपालिका यांनी परिच्छेद क्र.६ मधील अटी व शर्तींचे पालन
करून सुधारित आकृतीबंधाच्या अनुषंगाने पुढील आवश्यक ती कार्यवाही करावी.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21