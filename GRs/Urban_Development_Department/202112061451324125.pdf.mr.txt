# Page 1
नवनिर्मित नगरपरिषदा / नगरपंचायतींच्या आकृतीबंधातील वर्ग-३ व वर्ग-४ च्या मंजूर व रिक्त पदावर तत्कालीन ग्रामपंचायतींमधील सफाई कर्मचाऱ्यांचे समावेशन करण्याबाबत.
महाराष्ट्र शासन
नगर विकास विभाग
शासन निर्णय क्र. एमसीओ-२०२१/प्र.क्र.१२/नवि-१४
मंत्रालय (मुख्य इमारत), ४ था मजला,
मादाम कामा मार्ग, हुतात्मा राजगुरू चौक,
मुंबई ४०० ०३२
दिनांक : ०६ डिसेंबर, २०२१
संदर्भ :- १. नगर विकास विभाग, शासन निर्णय क्र.एमसीओ-२०१५/प्र.क्र.१३९/नवि-१४, दि.१९.०१.२०१७.
२. नगर विकास विभाग, शासन निर्णय क्र. एमसीओ-२०१७/प्र.क्र.२२/नवि-१४, दि.३०.११.२०१७.
३. नगर विकास विभाग, शासन निर्णय क्र.एमसीओ-२०१७/प्र.क्र.२२/नवि-१४, दि.२०.०८.२०१८.
४. नगर विकास विभाग, शासन निर्णय क्र. एमसीओ-२०१७/प्र.क्र.२२/नवि-१४, दि.११.०७.२०१९ ५. नगरपरिषद प्रशासन संचालनालय यांचे क्र.नपप्रसं/न.पं./सफाई कामगार आकृतीबंध/ प्र.क्र.०४-१९/ का-४/१६०७, दि.१४.०५.२०२१ चा प्रस्ताव.
प्रस्तावना: राज्यातील नवनिर्मित नगरपरिषदा/ नगरपंचायतींमध्ये कार्यरत तत्कालीन ग्रामपंचायत कर्मचाऱ्यांचे
समावेशन करण्याबाबतचे धोरण शासन निर्णय १९.०१.२०१७ अन्वये विहित करण्यात आले. तद्नंतर समावेशनातील अडचणी, समावेशनासाठीची निश्चित केलेली अर्हता, कर्मचारी संघटनेनी दिलेली निवेदने व क्षेत्रिय स्तरावरील प्राप्त अहवाल विचारात घेऊन, समावेशनसाठी विहित केलेल्या अर्हतेत शासन निर्णय दि.३०.११.२०१७, दि.२०.०८.२०१८ व दि.११.०७.२०१९ अन्वये वेळोवेळी सुधारणा करण्यात आली आहे.
नवनिर्मित नगरपरिषदा व नगरपंचायतींच्या आकृतीबंधात सफाई कर्मचाऱ्यांची नियमित पदे मंजूर नसल्याने ग्रामपंचायतींमध्ये कार्यरत सफाई कर्मचाऱ्यांचे समावेशन झालेले नाही. विविध नवनिर्मित नगरपरिषदा/ नगरपंचायतींमध्ये ग्रामपंचायत कालीन सुमारे १४७७ सफाई कर्मचारी कार्यरत आहेत. नवननिर्मित नगरपरिषदा/ नगरपंचायतींमध्ये तत्कालीन ग्रामपंचायत कर्मचाऱ्यांच्या समावेशनाबाबतच्या शासनाच्या प्रचलित धोरणानुसार समावेशनाची प्रक्रिया पूर्ण होऊन देखील मंजूर व रिक्त असणाऱ्या वर्ग-३ व वर्ग-४ च्या पदावर नगरपरिषदा/ नगरपंचायतींच्या निर्मितीच्या प्राथमिक उद्घोषणेपुर्वीपासून कार्यरत तत्कालीन ग्रामपंचायतींमधील सफाई कर्मचाऱ्यांचे समावेशन करण्याबाबतचा प्रस्ताव शासनाच्या विचाराधीन होता.
शासन निर्णय: नवननिर्मित नगरपरिषदा/ नगरपंचायतींमध्ये तत्कालीन ग्रामपंचायत कर्मचाऱ्यांच्या समावेशनाबाबत संदर्भिय शासन निर्णयांन्वये विहीत केलेल्या धोरणानुसार समावेशनाची प्रक्रिया पूर्ण होऊन देखील मंजूर व रिक्त असणाऱ्या वर्ग-३ व वर्ग-४ च्या पदावर नगरपरिषदा / नगरपंचायतींच्या निर्मितीच्या प्राथमिक उद्घोषणेपुर्वीपासून कार्यरत तत्कालीन ग्रामपंचायतींमधील सफाई कर्मचाऱ्यांचे समावेशन करण्यास खालीलप्रमाणे मान्यता देण्यात येत आहे: (अ)नवनिर्मित नगपरिषदा/ नगरपंचायतींच्या मंजूर आकृतीबंधातील पदांवर तत्कालीन ग्रामपंचायत कर्मचाऱ्यांचे समावेशन करण्याबाबत शासन निर्णयान्वये विहीत केलेल्या कार्यपध्दतीचे पालन केल्यानंतर व तद्नुसार समावेशन होऊनही रिक्त राहणाऱ्या वर्ग-३ व वर्ग-४ च्या रिक्त व उपलब्ध पदांवर नगपरिषद/
# Page 2
शासन निर्णय क्रमांकः एमसीओ-२०२१/प्र.क्र.१२/नवि-१४
नगरपंचायतींच्या प्राथमिक उद्घोषणेच्या दिनांकापुर्वीपासून कार्यरत तत्कालीन ग्रामपंचायतींमधील विहीत शैक्षणिक व तांत्रिक अर्हता धारण करणाऱ्या इच्छूक सफाई कर्मचाऱ्यांचे समावेशन करण्यास मान्यता देण्यात येत आहे.
(ब) वर्ग-३ व वर्ग-४ च्या पदांसाठी विहीत तांत्रिक अर्हता पुर्ण न करणाऱ्या सफाई कर्मचाऱ्यांना महाराष्ट्र पर्यावरण अभियांत्रिकी प्रशिक्षण आणि संशोधन संस्था (मित्रा), नाशिक या संस्थेत संबंधित पदासाठी आवश्यक तांत्रिक अर्हतेबाबत ६ महिन्यांचे प्रशिक्षण पुर्ण करुन त्यांचे वर्ग-३ व वर्ग-४ च्या मंजूर व रिक्त पदांवर समावेशन करण्यास मान्यता देण्यात येत आहे.
२. सदर समावेशन खालील अटी व शर्तीच्या अधिन अनुज्ञेय असेल: (अ) नवनिर्मित नगरपरिषदा/ नगरपंचायतींमध्ये भुतपुर्व ग्रामपंचायत कर्मचाऱ्यांचे समावेशन करण्याबाबत शासन निर्णय दि.१९.०१.२०१७ व तद्नंतरच्या अनुषंगिक शासन निर्णयान्वये विहीत धोरणात्मक बाबी व अटी शर्ती लागू राहतील.
(ब) यापूर्वी विहीत शासन धोरणान्वये निश्चित केलेले समावेशनाचे टप्पे व प्रक्रिया पुर्ण झाली असणे अभिप्रेत आहे.
(क) सदर समावेशन सफाई कर्मचाऱ्यांच्या ज्येष्ठतेनुसार करण्यात यावे.
(ड) मंजूर आकृतीबंधातील रिक्त पदे विचारात घेऊन संबंधित नगरपरिषदा / नगरपंचायती, संबंधित जिल्हा व तद्नंतर विभागातील रिक्त पदे यानुसार क्रमाने सदर समावेशनासाठी प्रक्रिया करण्यात यावी.