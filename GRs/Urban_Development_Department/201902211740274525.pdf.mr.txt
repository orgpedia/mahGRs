# Page 1
ठाणे महानगरपालिका ठराव क्र. २८, दिनांक २३.०६.२०११, अंशतः निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- ठामपा-२११२/प्र.क्र.५७/नवि-२३
मादाम कामा रोड, हुतात्मा राजगुरू चौक,
मंत्रालय, मुंबई -४०० ०३२,
दिनांक :- २१ फेब्रुवारी, २०१९
संदर्भ :- (१) ठाणे महानगरपालिकेच्या दिनांक २२.११.२०११ च्या पत्राद्वारे प्राप्त ठाणे महापालिका महासभा ठराव क्र. २८, दिनांक २३.०६.२०११.
(२) ठाणे महानगरपालिकेचे दिनांक २२.१०.२०१३ चे पत्र.
प्रस्तावना : संदर्भ क्र.१ नुसार दिनांक २२.११.२०११ च्या पत्रान्वये आयुक्त, ठाणे महानगरपालिका यांनी ठराव क्र.२८, दिनांक २३.०६.२०११, घनकचरा व्यवस्थापन विभागात सफाई कामगार या संवर्गात १,०१७ पदे निर्माण करण्याचा प्रस्ताव सादर केला.
संदर्भ क्र.२ नुसार ठाणे महानगरपालिकेच्या आस्थापनेवरील घनकचरा व्यवस्थापन विभागातील १,०१७ सफाई कामगार यासह छत्रपती शिवाजी महाराज रुग्णालय व राजीव गांधी वैद्यकीय महाविद्यालय करीता ९६ सफाई कामगार अशा एकूण १,११३ पदे नव्याने निर्माण करणेकरीता आयुक्त, ठाणे महानगरपालिका यांनी प्रस्ताव सादर केला.
याची पुर्वपिठीका खालील प्रमाणे आहे :
→ सचिव, कामगार यांनी दिनांक ०५.०४.२०१० रोजी म्युनिसिपल लेबर युनियन व ठाणे महानगरपालिका यांचेसह झालेल्या बैठकीत कंत्राटी कामगारांना कायम कामगारांच्या बरोबरीने वेतन व इतर सुविधा देणे बंधनकारक असल्याचे सुचित केले.
घनकचरा व्यवस्थापन विभागात त्यावेळी १,०१७ कंत्राटी कामगार काम करीत होते. या कंत्राटी कामगारांना महापालिकेच्या सफाई कामगारांएवढे वेतन द्यावयाचे असल्यास त्यावेळी रु.३,५३,६१,०९० इतका अतिरिक्त खर्च येणार असल्याचे व त्याकरीता १,०१७ पदांची निर्मिती करणे आवश्यक असल्याचे नमुद केले आहे.
→ याकरीता ठाणे महानगरपालिकेच्या महासभेने ठराव क्र. २८, दिनांक २३.०६.२०११ अन्वये घनकचरा व्यवस्थापन विभागाकरीता १, ११३ पदांच्या प्रस्तावास मान्यता दिली. परंतू, आयुक्त, ठाणे महानगरपालिका यांनी ठाणे महानगरपालिकेच्या आस्थापनेवरील घनकचरा व्यवस्थापन विभागातील कार्यरत असलेल्या १,०१७ सफाई कामगारांची पदे निर्माण करणेकरीता महाराष्ट्र महानगरपालिका अधिनियमाच्या कलम ५१ (४) अन्वये शासनाची मान्यता अपेक्षिली.
→ तद्नंतर दिनांक २२.१०.२०१३ च्या पत्रान्वये महासभा ठराव क्र.२८, दिनांक २३.०६.२०११ नुसार महासभेने एकूण १,११३ पदांस मान्यता दिल्याचे परंतू, यापुर्वी केवळ १,०१७ सफाई कामगारांची पदे निर्माण करणेचा प्रस्ताव सादर केल्याचे व आता उक्त ठरावात महासभेची मान्यता मिळाल्यानुसार १,०१७ सफाई कामगारांच्या पदांसह छत्रपती शिवाजी महाराज रुग्णालय व राजीव गांधी वैद्यकीय महाविद्यालय याकरीता सफाई कामगारांची ९६ पदे अशी एकूण १,११३ सफाई कामगारांच्या पदांस मान्यता द्यावी, अशी विनंती केली.
# Page 2
शासन निर्णय क्रमांकः ठामपा-२११२/प्र.क्र.५७/नवि-२३
→ तद्नंतर ठाणे महानगरपालिकेने कोणताही पत्रव्यवहार शासनाकडे केलेला नाही.
रिट याचिका क्र.५९८८/२०१३ अंतर्गत मा.उच्च न्यायालय यांनी दिनांक २३.१०.२०१३ रोजी ठाणे महानगरपालिकेने सफाई कामगारांची ९६ पदे निर्माण करणेकरीता सादर केलेल्या प्रस्तावाबाबत शासनाने २ महिन्यांच्या आत निर्णय घेण्याच्या सूचना दिल्या होत्या.
→ सदर प्रकरणी उक्त निर्णय ठाणे महानगरपालिका अथवा सरकारी वकील, रिट सेल, उच्च न्यायालय, मुंबई यांच्या कार्यालयाने विभागाच्या निदर्शनास आणला नाही.
तद्नंतर याप्रकरणी सिव्हील अॅप्लीकेशन क्र. १८७१/२०१५ दाखल करण्यात आले. सदर सिव्हील अॅप्लीकेशनची मुळ कागदपत्रे विभागास प्राप्त झाल्याचे आढळून येत नाही.
→ ठाणे महानगरपालिकेच्या छत्रपती शिवाजी महाराज रुग्णालय व राजीव गांधी वैद्यकीय महाविद्यालय, कळवा च्या आस्थापनेवर विविध पदांची निर्मिती करण्याचा प्रस्ताव दिनांक २४.११.२०११, दिनांक ०९.०१.२०१३, दिनांक २०.०९.२०१३, दिनांक १४.११.२०१३ व दिनांक ०९.१२.२०१३ रोजी प्राप्त झाला.
> तत्कालीन प्रधान सचिव (नवि-२) यांनी ठाणे महानगरपालिकेस स्थळभेट देऊन याप्रकरणी आढावा घेतला. तसेच संबंधित मंत्रालयीन विभागांशी सल्लामसलत करून दिनांक ०३.०३.२०१४ रोजी छत्रपती शिवाजी महाराज रुग्णालय व राजीव गांधी वैद्यकीय महाविद्यालय, कळवा च्या आस्थापनेवर ८३ पदे निर्माण करणेकरीता शासन निर्णय निर्गमित केला. या पुर्ण प्रक्रियेत ठाणे महानगरपालिकेने मा. उच्च न्यायालयाचे दिनांक २२.१०.२०१३ चे आदेश प्रधान सचिव (नवि-२) यांच्या निदर्शनास आणले नाहीत.
→ ठाणे महानगरपालिकेने दिनांक ०१.०८.२०१६ रोजी शासनास सुधारीत आकृतीबंध सादर केला व या सर्व १,११३ सफाई कामगारांच्या पदांचा अंतर्भाव केला. उक्त बाब विचारात घेऊन विभागाने ठाणे महानगरपालिकेने दिनांक २२.११.२०११ आणि दिनांक २२.१०.२०१३ च्या पत्रान्वये सादर केलेला १,०१७ व ९६ पदांचा प्रस्ताव दिनांक २५.१०.२०१८ व दिनांक ०३.१२.२०१८ अन्वये दफ्तरी दाखल केले.
→ दिनांक २८.११.२०१८ रोजी झालेल्या सुनावणीमध्ये दिनांक २३.१०.२०१३ रोजी आदेशित केल्यानुसार विभागाने सफाई कामगारांची ९६ पदे निर्माण करणेसंदर्भात २ महिन्यांत निर्णय घेतला नसल्याने मा. उच्च न्यायालयाने श्री श्रीकांत सिंह, तत्कालीन प्रधान सचिव, नगर विकास-२ यांचे विरुध्द अवमान नोटीस जारी केली.
छत्रपती शिवाजी महाराज रुग्णालय व राजीव गांधी वैद्यकीय महाविद्यालय यांच्या आस्थापनेवर ९६ पदे निर्माण करण्याचा प्रस्ताव प्राप्त झाला आहे. महानगरपालिकेवर कोणत्याही प्रकारचे कायमचे आर्थिक दायित्व निर्माण होऊ नये अशी शासनाची भुमिका असल्याने उक्त ९६ पदे नव्याने निर्माण करण्याऐवजी सदर काम बाह्य यंत्रणेमार्फत करता येईल किंवा कसे, याबाबत आयुक्त, ठाणे महानगरपालिका यांचे अभिप्राय दिनांक २१.१२.२०१८ च्या पत्रान्वये मागविण्यात आले होते.
ठाणे महानगरपालिका यांनी दिनांक २४.१२.२०१८ च्या पत्रात ठाणे महानगरपालिकेवर कायमचे आर्थिक दायित्व निर्माण करण्याऐवजी शासन परिपत्रक दिनांक २७.०९.२०१० नुसार सदर काम कंत्राटी पध्दतीने बाह्य यंत्रणेमार्फत नियमितरित्या करता येईल असे कळविले आहे.
पृष्ठ ४ पैकी २
# Page 3
शासन निर्णय क्रमांकः ठामपा-२११२/प्र.क्र.५७/नवि-२३
शासन परिपत्रक दिनांक २७.०९.२०१० नुसार यंत्रणांवर कायमचे आर्थिक दायित्व येऊ नये म्हणुन जी कामे बाह्य यंत्रणेमार्फत (out sourcing) करणे शक्य आहे. साफ-सफाईची कामे बाह्य यंत्रणेमार्फत (out sourcing) केल्यास कर्मचारी कायम करणे व त्यातुन उद्भवणारे कायमचे आर्थिक दायित्व याबाबी टाळता येण्यासारख्या आहेत.
ठाणे महानगरपालिकेने दिनांक २२.१०.२०१३ च्या पत्रान्वये महासभा ठराव क्र. २८, दिनांक २३.०६.२०११ नुसार छत्रपती शिवाजी महाराज रुग्णालय व राजीव गांधी वैद्यकीय महाविद्यालय याकरीता सफाई कामगारांची ९६ पदे नव्याने करण्यासाठी सादर केलेला प्रस्ताव ठाणे महानगरपालिकेच्या आर्थिक हितास अनुसरून नाही. सदर पदे निर्माण केल्यास ठाणे महानगरपालिकेवर कायमचे आर्थिक दायित्व निर्माण होणार आहे. सदर कामे बाह्य यंत्रणेमार्फत (out sourcing) करून घेणे शासनाच्या दिनांक २७.०९.२०१० च्या परिपत्रकातील अस्तित्वातील धोरणानुसार उचित ठरेल.
महाराष्ट्र महानगरपालिका अधिनियम कलम ४५१ च्या तरतुदीनुसार महानगरपालिकेचा कोणताही ठराव/आदेश महानगरपालिकेच्या आर्थिक हिताच्या विरोधात असल्याचे निदर्शनास आल्यास सदर ठराव/आदेश विखंडीत करण्याचे अधिकार शासनास प्राप्त आहेत.
शासन निर्णय : आयुक्त, ठाणे महानगरपालिका यांचा दिनांक २४.१२.२०१८ चा अहवाल विचारात घेता तसेच ठाणे महानगरपालिकेच्या महासभेने घेतलेला सदर निर्णय ठाणे महानगरपालिकेच्या आर्थिक हिताच्या विरोधात असल्याचे निदर्शनास येत असल्याने महाराष्ट्र महानगरपालिका अधिनियमातील कलम ४५१ मधील प्राप्त अधिकारात ठाणे महानगरपालिकेच्या महासभेचा ठराव क्र. २८, दिनांक २३.०६.२०११ छत्रपती शिवाजी महाराज रुग्णालय व राजीव गांधी वैद्यकीय महाविद्यालयाकरीता ९६ पदे निर्माण करण्यापुरता महाराष्ट्र महानगरपालिका अधिनियमातील कलम ४५१ (१) मधील तरतुदीनुसार अशंत: निलंबित करण्यात येत आहे.
महाराष्ट्र महानगरपालिका अधिनियमातील कलम ४५१(२) अन्वये सदर निलंबना प्रकरणी सबंधितांना अभिवेदन करावयाचे असल्यास त्यांना निलंबन आदेशाच्या दिनांकापासून ३० दिवसाच्या आत शासनास अभिवेदन करणे आवश्यक आहे.
# Page 4