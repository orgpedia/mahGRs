# Page 1
मुंबई मेट्रो मार्गिका-४, ४अ, १० व ११ या मेट्रो मार्गिकांच्या एकात्मिक कारशेड डेपोकरीता मौजे मोघरपाडा येथील सर्वे नंबर ३० मधील १७४.०१ हेक्टर आर क्षेत्र मुंबई महानगर प्रदेश विकास प्राधिकरणास विनामोबदला हस्तांतरीत करण्यास मान्यता देणेबाबत.
महाराष्ट्र शासन
नगर विकास विभाग
शासन निर्णय क्रमांक:- एमआरडी-३३२३/प्र.क्र.२९/नवि-७
मादाम कामा मार्ग, हुतात्मा राजगुरू चौक,
मंत्रालय, मुंबई - ३२.
दिनांक :- १६ ऑक्टोबर, २०२३.
वाचा १. महानगर आयुक्त, मुंबई महानगर प्रदेश विकास प्राधिकरण यांचे पत्र क्र.मुं.मेट्रो-४/भू.सं.पू.पू./कार्या १/००/२०२३ दि.२४/१/२०२३ २. जिल्हाधिकारी, ठाणे यांचे पत्र क्र. महसुल/का-१/टे-१/मोघरपाडा / कावि ९१ / २३, दि.९/१/२०२३ ३. मुंबई महानगर प्रदेश विकास प्राधिकरण यांचे पत्र क्र. मुं. मेट्रो-४/भू.सं.पू.पू./कार्या १/७९८/२०२३,दि.११/०७/२०२३.
प्रस्तावनाः महानगर आयुक्त, मुंबई महानगर प्रदेश विकास प्राधिकरण यांनी संदर्भाधिन क्र. १ येथिल पत्रान्वये मुंबई मेट्रो टप्पा-४, ४ अ, १० व ११ या मेट्रो मार्गिकेच्या एकात्मिक कारशेडकरीता मौजे मोघरपाडा येथील जमीन मिळणेचा प्रस्ताव शासनास सादर केला होता. तसेच संदर्भ क्र. ३ नुसार बाधित शेतकऱ्यांना सुयोग्य भरपाईची योजना सादर केली होती.
मौजे मोघरपाडा, सर्वे नं. ३० मधील १७४.०१ जागा ही मेट्रो मार्गिका ४, ४अ, १० व ११ प्रकल्पासाठी कारडेपो व अनुषंगिक वापर या प्रयोजनासाठी आवश्यक आहे. या मार्गिका वेळोवेळी निर्गमित शासन निर्णयाप्रमाणे "निकडीचे सार्वजनिक वाहतूक प्रकल्प (Vital Urban Transport Projects)" म्हणून घोषित करण्यात आल्या आहेत. या मार्गिकांवर होणारा एकूण प्रकल्प खर्च रु.२८,७०० कोटी अपेक्षित आहे. या सर्व मार्गिका कार्यान्वित झाल्यानंतर १२.१३ लाख दैनंदिन प्रवासी संख्या अपेक्षित आहे. याद्वारे एकूण कर्बभार (carbon footprint) १,१७,०४२ टन दरवर्षी कमी करण्यास मदत होणार आहे. यास्तव, सदर प्रकल्प लवकरात लवकर कार्यान्वित होणे आवश्यक आहे. या बाबी विचारात घेऊन मुंबई महानगर प्रदेश विकास प्राधिकरणास मौजे मोघरपाडा, ता.जि. ठाणे येथील सर्व्हे नंबर ३० मधील १७४.०१ हेक्टर एवढे क्षेत्र उपलब्ध करून देण्याची बाब शासनाच्या विचाराधीन होती.
त्यानुषंगाने शासन पुढीलप्रमाणे निर्णय घेत आहे.
शासन निर्णय :
१. मौजे मोघरपाडा, जि. ठाणे येथील सर्वे नं. ३० मधील एकूण २११.७६ हे. आर. पैकी कांदळवनांखालील क्षेत्र २८.७५ हे. आर व बृहन्मुंबई मनपाला वितरीत केलेले क्षेत्र ९ हे. आर. असे एकूण ३७.७५ हे. क्षेत्र वगळून उर्वरीत शिल्लक असलेले १७४.०१ हे. एवढे क्षेत्र एकात्मिक मेट्रो कारशेड डेपो उभारणे, कोस्टल रोडसाठी जागा आरक्षित ठेवणे, शिल्लक राहणाऱ्या जमिनीचा
# Page 2
शासन निर्णय क्रमांकः एमआरडी-३३२३/प्र.क्र.२९/नवि-७
निवासी व वाणिज्यिक विकास करणे तसेच सदर जागेवर असलेल्या जमीनधारकांकरिता भरपाई देण्यासाठीची योजना तयार करणे यासाठी मुंबई महानगर प्रदेश विकास प्राधिकरणास हे क्षेत्र "आहे त्या स्थितीत" विनामोबदला हस्तांतरीत करण्यास या शासन निर्णयाद्वारे मान्यता प्रदान करण्यात येत आहे.
२. मौजे मोघरपाडा येथील सर्वे नं.३० मधील प्राधिकरणास हस्तांतरीत होणाऱ्या एकूण १७४.०१ हे.
क्षेत्राचे विद्यमान जमीन वापर बदलून, “मेट्रो कारडेपो, संलग्न वापर आणि निवासी / वाणिज्यिक” असे आरक्षण करणे क्रमप्राप्त आहे. सबब, नगर विकास विभागाकडून दि.२१/०१/२०२२ रोजी कलम ३७ (१अअ) अ अन्वये ४१.५ हेक्टर आर क्षेत्राचे आरक्षण फेरबदल सूचनेच्या अनुषंगाने कार्यवाही केलेल्या प्रकरणामध्ये उक्त सुचनेस वाढ़ीव क्षेत्रासाठी शुद्धीपत्रकान्वये आरक्षण फेरबदल करण्यास मान्यता प्रदान करण्यात येत आहे.
३. सदर १७४.०१ हेक्टर क्षेत्राचा मेट्रो-४, ४अ, १० व ११ या प्रकल्पांकरिता एकात्मिक कारशेड डेपो उभारणे व इतर अनुषंगिक निवासी/वाणिज्यिक विकास करणेसाठी सदर क्षेत्राकरिता महाराष्ट्र प्रादेशिक नियोजन व नगर रचना अधिनियम १९६६ चे कलम ४० अन्वये मुंबई महानगर प्रदेश विकास प्राधिकरणाची “विशेष नियोजन प्राधिकरण” म्हणून नेमणूक करण्यास मान्यता प्रदान करण्यात येत आहे.
४. उपरोक्त अनुक्रमांक १ ते ३ बाबत संबंधित विभाग/कार्यालयांनी आवश्यक कार्यवाही करावी.
५. मौजे मोघरपाडा, सर्वे नं. ३० मधील १६७ भाडेपट्टेधारक शेतकरी व ३१ अतिक्रमणधारक ग्रामस्थ यांच्यासाठी सुयोग्य भरपाईची योजना मुंबई महानगर प्रदेश विकास प्राधिकरणाने त्यांच्या स्तरावर करून त्याची अंमलबजावणी तात्काळ करावी.
६. मेट्रो मार्गिका क्र. ४, ४अ कारडेपो तात्काळ कार्यान्वित होण्याच्या दृष्टीने एक विशेष बाब म्हणून मौजे मोघरपाडा येथील स. नं. ३० येथील एकूण १७४.०१ हेक्टर एवढे क्षेत्र मुंबई महानगर प्रदेश विकास प्राधिकरणाला हस्तांतरीत करताना शासनाकडून खालीलप्रमाणे सुस्पष्ट निर्देश देण्यात येत आहेत: अ) मौजे. मोघरपाडा, ता. जि. ठाणे, सर्वे नं. ३० येथील १७४.०१ हे. आर. जमीन मुंबई महानगर प्रदेश विकास प्राधिकरणाला बोजारहीत हस्तांतरीत करण्यात यावी व यानंतरच्या व्यवहारासाठी शासनाची/जिल्हाधिकारी यांचे परवानगीची आवश्यकता असणार नाही तथा कुठलीही अनर्जित रक्कम आकारण्यात येणार नाही.
ब) संदर्भित जमिनीवरील पट्टेधारक शेतकरी तसेच अतिक्रमण धारकांची पात्रता जिल्हाधिकारी, ठाणे निश्चित करतील. जिल्हाधिकारी, ठाणे यांचेद्वारे पात्रता निश्चित करतांना आदिवासी खातेदार असल्यास आवश्यक परवानगी देण्याचे अधिकार जिल्हाधिकारी यांना असतील.
क) जिल्हाधिकारी, ठाणे यांनी पात्र ठरविलेल्या पट्टेधारक शेतकऱ्यांना व पात्र अतिक्रमण धारकांना विकसित भूखंड पुनर्वसनासाठी मुं. म. प्र. वि. प्राधिकरणामार्फत वाटप करण्यात यावे.
ड) जिल्हाधिकारी, ठाणे यांनी पात्र ठरविलेल्या पट्टेधारक शेतकऱ्यांना, तसेच पात्र ठरलेल्या अतिक्रमण धारकांना वरीलप्रमाणे विकसित भूखंडासाठी सिडकोच्या प्रचलित धोरणानुसार चटई क्षेत्र निर्देशांक अनुज्ञेय राहील.
पृष्ठ ३ पैकी २
# Page 3
शासन निर्णय क्रमांकः एमआरडी-३३२३/प्र.क्र.२९/नवि-७
ई) उपरोक्त अ ते ड मध्ये नमूद निर्देश फक्त मोघरपाडा मेट्रो कारडेपो प्रकल्पाकरीता लागू असतील, इतर कोणत्याही प्रकल्पांकरीता लागु राहणार नाहीत.
सदरचा शासन निर्णय महसूल व वन विभाग अनौपचारिक संदर्भ क्र.१२५५, दि.३१.०५.२०२३ व मा. मंत्रीमंडळाने दि.०६.०९.२०२३ व दि. ०३.१०.२०२३ रोजी दिलेल्या निर्णयानुसार निर्गमित करण्यात येत आहे.