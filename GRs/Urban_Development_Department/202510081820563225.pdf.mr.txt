# Page 1
श्री. राजराजेश्वर संस्थान अकोला या संस्थेला
“ब” वर्ग तीर्थक्षेत्राचा दर्जा देण्याबाबत.
महाराष्ट्र शासन
नगर विकास विभाग
शासन निर्णय क्रमांक: अकोला-१५२४/प्र.क्र.१६६/नवि-२६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक:- ०८ ऑक्टोबर, २०२५
वाचा :- १) नगर विकास विभाग, शासन निर्णय क्र.संकीर्ण १०९७/प्र.क्र.६८४/नवि-१८, दि.२६.०२.१९९७
२) नगर विकास विभाग, शासन निर्णय क्र.तिक्षेवि-२००२/५६८/प्र.क्र.८९/२००२/नवि-१८,
दि.२४.०८.२००४.
३) विभागीय आयुक्त, अमरावती विभाग, अमरावती यांचे पत्र क्र.आकाअ /नियो/ ससंअ/तिर्थक्षेत्र ब दर्जा/ १३४/२०२४, दि.०३.०७.२०२४.
प्रस्तावना:-
श्री. राजराजेश्वर संस्थान हे अकोला शहराचे आराध्यदैवत असून दरवर्षी येथे श्रावण महिना उत्सव,
महाशिवरात्रीला कावड यात्रेचे आयोजन केले जाते. तसेच महाशिवरात्री, श्रावण सोमवार व दैनंदिन दर्शनासाठी
दरवर्षी सरासरी ८ ते १० लक्ष भाविक दर्शनासाठी येतात. श्रावण सोमवारी कावड यात्रेकरीता ५००० भाविक
मंदीरास भेट देतात. भाविकांची गर्दी पाहता अस्तित्वातील सभागृह, भक्त निवास व इतर सोयीसुविधा अपुऱ्या
पडत आहेत. मंदीरास "ब" वर्ग दर्जा मिळाल्यास भाविकांकरीता मूलभूत सुविधा उपलब्ध करून देता येतील.
याकरिता श्री. राजराजेश्वर संस्थान, अकोला या संस्थेला “ब” वर्ग तीर्थक्षेत्राचा दर्जा मिळण्याबाबत अकोला
महानगरपालिकेने सर्वसाधारण सभा ठराव क्र. १४७, दि.१९ जून, २०२४ अन्वये ठराव पारीत केला आहे.
राज्यातील नागरी/ग्रामीण क्षेत्रातील तीर्थक्षेत्रांची निवड करणे, तीर्थक्षेत्रांचे वर्गीकरण करणे आणि
तीर्थक्षेत्र विकास योजनांचे आराखडे तयार करणे, तसेच तत्संबंधी निधी उपलब्ध करुन देण्याबाबतचे निकष
संदर्भाधीन क्र. २ येथील शासन निर्णयान्वये निश्चित केलेले आहेत. सदर निकषानुसार विभागीय आयुक्त,
अमरावती यांनी संदर्भाधीन क्र. २ येथील पत्रान्वये श्री. राजराजेश्वर मंदिर संस्थान, अकोला या संस्थेला “ब” वर्ग
तीर्थक्षेत्राचा दर्जा मिळण्याबाबत प्रस्ताव शासनास सादर केला होता.
तीर्थक्षेत्र विकास योजनेखाली तीर्थक्षेत्रांचे वर्गीकरण व निकष ठरविण्याबाबत संदर्भाधीन क्र. १ येथील
शासन निर्णयान्वये प्रधान सचिव, नगरविकास विभाग यांच्या अध्यक्षतेखाली निकष समिती गठित करण्यात
आली आहे. सदर निकष समितीने दि. २८ मार्च, २०२५ रोजी आयोजित बैठकीत केलेल्या शिफारशींच्या आधारे
श्री. राजराजेश्वर संस्थान, अकोला या संस्थेला “ब” वर्ग तीर्थक्षेत्राचा दर्जा देण्याची बाब शासनाच्या विचाराधीन
होती.
शासन निर्णय:-
विभागीय आयुक्त, अमरावती यांनी सादर केलेल्या प्रस्तावानुसार व संदर्भाधीन क्र. १ येथील शासन
निर्णयान्वये गठीत निकष समितीने केलेल्या शिफारशीनुसार अकोला येथील “श्री. राजराजेश्वर संस्थान,
अकोला” या संस्थेला “ब” वर्ग तीर्थक्षेत्राचा दर्जा देण्यास शासन मान्यता देण्यात येत आहे.
# Page 2
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध