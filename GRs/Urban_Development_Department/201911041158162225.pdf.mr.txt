# Page 1
नागरी स्थानिक स्वराज्य संस्थांनी वृक्ष लागवडीचे उद्दिष्ट पूर्ण करण्यासाठी १४ व्या वित्त आयोगाच्या निधीच्या विनियोगाच्या कार्यपध्दतीबाबत.
महाराष्ट्र शासन
नगर विकास विभाग
शासन निर्णय क्रमांक :- एफएफसी-२०१९/प्र.क्र.११०/नवि-०४
मंत्रालय, मुंबई - ४०० ०३२
दिनांक :- ०४ नोव्हेंबर, २०१९.
संदर्भ :
१. शासन निर्णय, नगर विकास विभाग, क्रमांक- टिएफसी-८०१५/प्र.क्र.१०६/नवि-०४, दिनांक ०३ ऑगस्ट, २०१५.
२. शासन परिपत्रक, नगर विकास विभाग, क्रमांक - संकीर्ण-२०१८/प्र.क्र.२२१/नवि-३४, दिनांक १६ फेब्रुवारी, २०१९.
प्रस्तावना :
राज्यात ५० कोटी वृक्ष लागवडीचा महत्वकांक्षी कार्यक्रम हाती घेण्यात आलेला असून त्यासाठी राज्य शासनाच्या वन विभागामार्फत दिलेल्या उद्दिष्टानुसार राज्यातील सर्व नागरी स्थानिक स्वराज्य संस्थांना शासन परिपत्रक, नगर विकास विभाग क्र. संकीर्ण-२०१८/प्र.क्र.२२१/नवि-३४, दिनांक १६ फेब्रुवारी, २०१९ अन्वये उद्दिष्ट ठरवून देण्यात आहे. त्यानुसार काही नागरी स्थानिके स्वराज्य संस्थांनी त्याचे उद्दिष्ट पूर्ण देखिल केले आहे. मात्र, काही स्थानिक स्वराज्य संस्थांनी निधी उपलब्धतेचे कारण दर्शवून त्यांचे वृक्ष लागवडीचे उद्दिष्ट अद्याप पूर्ण केलेले नाही. यासंदर्भात १४ व्या वित्त आयोगाच्या निधीतून खर्च करण्यास दिनांक ०३.०८.२०१५ च्या शासन निर्णयान्वये यापूर्वीच मुभा दिलेली असतानाही त्याचा वापर केलेला नसल्याचेही निदर्शनास आले आहे.
शासन निर्णय :
राज्यात ५० कोटी वृक्ष लागवडीच्या महत्त्वाकांक्षी कार्यक्रमाच्या अनुषंगाने नागरी स्थानिक स्वराज्य संस्थांना वृक्ष लागवडीचे उद्दिष्ट पूर्ण करण्याबाबत तसेच, त्यासाठी १४ व्या वित्त आयोगाच्या निधीच्या विनियोगाच्या कार्यपध्दतीबाबत खालीलप्रमाणे सूचना देण्यात येत आहे :
(अ) १४ व्या वित्त आयोगाच्या निधीच्या विनियोगाबाबतची कार्यपद्धती संदर्भांकित अ.क्र. १ येथील शासन निर्णय दिनांक ०३.०८.२०१५ अन्वये विहित करण्यात आली आहे. सदर शासन निर्णयाच्या परिच्छेद (II) (i) अ.क्र. (३) नुसार वनीकरण- उदा. हरितपट्टे, वृक्ष लागवड ही कामे अनुज्ञेय करण्यात आली आहेत.
त्यामुळे, या निधीतून आवश्यकतेनुसार वृक्ष लागवडीवर खर्च करण्याची मुभा त्यासाठी विहित केलेल्या
# Page 2
शासन निर्णय क्रमांकः एफएफसी-२०१९/प्र.क्र.११०/नवि-०४
कार्यपद्धतीनुसार करण्याची नागरी स्थानिक स्वराज्य संस्थांना यापूर्वीच दिलेली आहे. या सूचनांचा याद्वारे पुनरूच्चार करण्यात येत आहे.
(ब) राज्यात ५० कोटी वृक्ष लागवडीचा महत्वकांक्षी कार्यक्रम हाती घेण्यात आलेला आहे. त्याअंतर्गत प्रत्येक नागरी स्थानिक स्वराज्य संस्थेस संदर्भाकित अ.क्र. २ येथील शासन परिपत्रक दिनांक १६ फेब्रुवारी,
२०१९ अन्वये दिलेले उद्दिष्ट पूर्ण करताना उपरोक्त तरतूदीनुसार अनुज्ञेय असलेला १४ व्या वित्त आयोगाच्या निधीचा वापर करण्यात यावा व व वृक्ष लागवडीचे संपूर्ण उद्दिष्ट दिनांक ३१.१२.२०१९ पूर्वी पूर्ण करण्यात यावे. मात्र, निधी उपलब्धतेच्या सबबीसाठी वृक्ष लागवडीचे उद्दिष्ट अपूर्ण राहणार नाही, याची दक्षता घेण्यात यावी.
(क) यानुसार वृक्ष लागवडीचे उद्दिष्ट पूर्ण करण्याची संपूर्ण जबाबदारी संबंधित आयुक्त, महानगरपालिका/ मुख्याधिकारी, नगरपरिषद/नगरपंचायत यांची राहील.
# Page 3