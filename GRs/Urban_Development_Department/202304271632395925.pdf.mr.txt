# Page 1
सहायक नगर रचनाकार (पदवीधारक) संवर्गातील अधिकाऱ्याना नगर रचनाकार (पदवीधारक) पदावर निव्वळ तात्पुरत्या स्वरुपात देण्यात आलेली पदोन्नती रद्द करणेबाबत.
महाराष्ट्र शासन
नगर विकास विभाग
शासन आदेश क्र.बिंदूना-६२२०/प्र.क्र.२५४/२०२०/नवि-२७,
मादाम कामा मार्ग, हुतात्मा राजगुरु चौक,
चौथा मजला, मंत्रालय, मुंबई-४०० ०३२.
दिनांक : २७ एप्रिल, २०२३.
वाचा :- १) शासन आदेश समक्रमांक दि.०८.०६.२०२२.
२) सामान्य प्रशासन विभाग, शासन निर्णय क्रमांक : एसआरव्ही-२०१५/प्र.क्र.३०३/का.१२, दि.१२.०९.२०१६.
३) शासन पत्र क्रमांक-५०२२/प्र.क्र.१६७/नवि-२७, दि.२६.०७.२०२२.
शासन आदेश :
नगर रचना व मूल्यनिर्धारण संचालनालयाच्या आस्थापनेवरील सहायक नगर रचनाकार (पदवीधारक) संवर्गातील अधिकाऱ्यांना सन २०२०-२०२१ च्या तात्पुरत्या निवडसूचीतून नगर रचनाकार (पदवीधारक) या पदावर निव्वळ तात्पुरत्या स्वरुपात शासन आदेश दि.०८.०६.२०२२ अन्वये पदोन्नतीने पदस्थापना देण्यात आली आहे.
सदर पदोन्नती आदेशातील अ.क्र.१ वर नमूद श्री. भारत हिंदुराव कुंडले (ज्ये.क्र.२९ (२०२०), भ.ज.(ब)) यांनी त्यांना देण्यात आलेल्या पदोन्नतीच्या पदावर रुजू झाले नाहीत. तसेच उपरोक्त वाचा येथील दि. २६.०७.२०२२ च्या पत्रान्वये कळविण्यात आले असूनही ते उक्त प्रमाणे पदोन्नती दिलेल्या पदावर रुजू झाले नाहीत.
०२. सबब, दि.०८.०६.२०२२ च्या पदोन्नती आदेशातील परिच्छेद क्र.५ मध्ये नमूद केल्यानुसार व सामान्य प्रशासन विभाग, शासन निर्णय क्रमांक : एसआरव्ही-२०१५/प्र.क्र.३०३/का.१२, दि.१२.०९.२०१६ अनुसार त्यांचे नाव सन २०२०-२०२१ च्या तात्पुरत्या निवडसूचीतून वगळण्यात येत आहे. त्याचप्रमाणे, श्री.भा.हिं.कुंडले यांच्या नावाचा पुढील दोन वर्षी म्हणजेच सन २०२१-२०२२ व सन २०२२-२०२३ मध्ये होणाऱ्या निवडसूच्यांमध्ये विचार न करता तिसऱ्या वर्षी म्हणजेच सन २०२३-२०२४ मध्ये होणाऱ्या निवडसूचीत नगर रचनाकार (पदवीधारक) पदावरील पदोन्नतीसाठी त्यांची पात्रता तपासण्यात येईल.
०३. सामान्य प्रशासन विभाग, शासन निर्णय क्रमांक : एसआरव्ही-२०१५/प्र.क्र.३०३/का.१२, दि.१२.०९.२०१६ मधील क्रमांक ८ अनुसार श्री.भा.हिं.कुंडले, सहायक नगर रचनाकार यांना आश्वासित प्रगती योजनेअंतर्गत लाभ दिले असल्यास ते ते काढून घेण्यासंदर्भात वित्त विभागाने वेळोवेळी निर्गमित केलेल्या शासन निर्णय/आदेशांनुसार संचालक, नगर रचना आणि मूल्य निर्धारण संचालनालय, पुणे यांनी कार्यवाही करावी.
# Page 2
शासन आदेश क्रमांक : बिंदूना-६२२०/प्र.क्र.२५४/२०२०/नवि-२७