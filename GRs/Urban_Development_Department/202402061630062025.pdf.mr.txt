# Page 1
नांदेड - वाघाळा शहर महानगरपालिका
स्थायी समितीचा ठराव क्र.६४ दि.८.१.२०१८ व
सर्वसाधारण सभेचा ठराव क्र.१२,
दि.१०.४.२०१८ विखंडीत करण्यासाठी प्रथमत:
निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक : नांमपा-२०१८/प्र.क्र.४४९/नवि-२४
मादाम कामा रोड,हुतात्मा राजगुरु चौक,
मंत्रालय, मुंबई-४०० ०३२
दिनांक :- ५ फेब्रुवारी, २०२४
वाचा :- आयुक्त, नांदेड वाघाळा शहर महानगरपालिका यांचे पत्र क्र. जा.क्र.
नांवाशमनपा/साप्रवि/आस्था-१/१८४३१/२०१९, दिनांक १९.३.२०१९.
प्रस्तावना :-
नांदेड वाघाळा शहर महानगरपालिकेच्या आस्थापनेवरील श्री.म.अख्तर पि.शेख, पुरुष मजुर
(प्र.वसुलीकार) हे नांदेड वाघाळा शहर महानगरपालिका क्षेत्रिय कार्यालय क्र.३ येथे वसुलीच्या कामी
कार्यरत असताना त्यांनी पाणीपट्टीची वसुल केलेली रक्कम रु.७,८३,६००/- पैकी रु.६९,३९५/- इतक्या
रक्कमेचा अपहार केल्यामुळे त्यांना महानगरपालिकेच्या दि.१.९.२०१७ रोजीच्या आदेशान्वये निलंबित
करण्यात आले.
२. श्री.म.अख्तर पि.शेख, पुरुष मजुर (प्र.वसुलीकार) यांच्यावर ठेवण्यात आलेल्या दोषारोपानुसार
त्यांची चौकशी करण्यात आली. सदर चौकशी अहवालानुसार त्यांच्याविरुध्द ठेवण्यात आलेले दोषारोप
सिध्द झाले. श्री.शेख यांनी पाणी पट्टीची वसुल केलेली रक्कम रु.७,८३,६००/- पैकी रु.७,१४,२०५/-
इतकी रक्कमेचा भरणा केलेला असून उर्वरित रक्कम रु.६९,३९५/- इतक्या रक्कमेचा अपहार केल्याचे
चौकशी अंती सिध्द झाले आहे. याशिवाय श्री.म.अख्तर पि.शेख, पुरुष मजुर (प्र.वसुलीकार) यांनी कराचे
पावती पुस्तक क्र.१) ६५१, २) ७२७, ३) ८८५, ४)६६, ५)१०३२ व ६) ११३१ अशी सहा पावती पुस्तके देखिल
कार्यालयात जमा केलेली नाही. सदरचे दोषारोप सिध्द झाल्यामुळे त्यांना नांदेड-वाघाळा शहर
महानगरपालिकेने त्यांच्या दि.१.९.२०१७ च्या आदेशान्वये सेवेतून कायमचे बडतर्फ केले.
३. तद्नंतर श्री.म.अख्तर पि.शेख, पुरुष मजुर (प्र.वसुलीकार) यांच्या दि.१.९.२०१७ रोजीच्या
बडतर्फीच्या आदेशाविरुध्द संबंधिताचा बडतर्फीचा काळ हा निलंबन काळ म्हणून ग्राय धरणे व संबंधितास
कामावर पुन:स्थापित करण्यास मंजूरी देऊन महानगरपालिका स्थायी समितीने ठराव क्र.६४,
दि.८.१.२०१८ व सर्वसाधारण सभा ठराव क्र.१२, दि.१०.४.२०१८ हा सर्वानुमते संमत केला.
महानगरपालिकेच्या स्थायी समितीने संमत केलेला ठराव क्र.६४, दि.८.१.२०१८ व सर्वसाधारण सभा
ठराव क्र.१२, दि.१०.४.२०१८ हे दोन्ही ठराव महाराष्ट्र महानगरपालिका अधिनियमातील तरतूदीनुसार
विसंगत तसेच आर्थिक नुकसानीचे असल्याने सदरचे दोन्ही ठराव हे महाराष्ट्र महानगरपालिका
# Page 2
शासन निर्णय क्रमांकः नांमपा-२०१८/प्र.क्र.४४९/नवि-२४
अधिनियम, १९४९ मधील कलम ४५१(१) नुसार विखंडीत करण्यात यावे अशी विनंती आयुक्त, नांदेड
महानगरपालिका यांनी संदर्भाधीन पत्रान्वये केली.
४. आयुक्त, नांदेड वाघाळा शहर महानगरपालिका यांची विनंती विचारात घेऊन
महानगरपालिकेच्या महानगरपालिका स्थायी समितीने ठराव क्र.६४, दि.८.१.२०१८ व सर्वसाधारण सभा
ठराव क्र.१२, दि.१०.४.२०१८ हे दोन्ही ठराव महाराष्ट्र महानगरपालिका अधिनियमातील कलम ४५१ (३)
नुसार अंतिमत: विखंडीत करण्यासाठी प्रथमत: ४५१(१) नुसार निलंबित करण्याची बाब
शासनाच्या विचाराधीन होती.
शासन निर्णय :-
नांदेड वाघाळा शहर महानगरपालिकेच्या महानगरपालिका स्थायी समितीने ठराव क्र.६४,
दि.८.१.२०१८ व सर्वसाधारण सभा ठराव क्र.१२, दि.१०.४.२०१८ हे दोन्ही ठराव अधिनियमाशी विसंगत
तसेच महानगरपालिकेच्या आर्थिक हिताच्या विरुध्द असल्यामुळे सदरचे दोन्ही ठराव महाराष्ट्र
महानगरपालिका अधिनियम ४५१ (१) नुसार प्रथमत: निलंबित करण्यात येत आहे.
५. सदरचे दोन्ही ठराव निलंबना प्रकरणी संबंधितांना अभिवेदन करावयाचे असल्यास त्यांनी निलंबन
आदेशाच्या दिनांकापासून ३०दिवसांच्या आत शासनास अभिवेदन करावे. विहित मुदतीत अभिवेदन प्राप्त
न झाल्यास, महाराष्ट्र महानगरपालिका अधिनियमातील कलम ४५१(३) नुसार पुढील कार्यवाही करण्यात
येईल.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध