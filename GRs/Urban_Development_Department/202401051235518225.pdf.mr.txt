# Page 1
मा. उच्च न्यायालयाच्या आदेशांच्या अनुषंगाने
अंबाझरी धरणाच्या बळकटीकरणासाठी घेण्यात
आलेली कामे तातडीने पूर्ण करण्याकरीता
उच्चस्तरीय समिती गठीत करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- नामपा- ३०२३/प्र.क्र.२६१/नवि-२६
मादाम कामा मार्ग, हुतात्मा राजगुरू चौक,
मंत्रालय, मुंबई-३२.
दिनांक:- ०५ जानेवारी,२०२४
संदर्भ :- १) मा. उच्च न्यायालय, नागपूर खंडपीठ यांचे जनहित याचिका क्र. ९६/२०१७
संदर्भात देण्यात आलेले आदेश दि. २१ मार्च,२०१८.
२) मा. उच्च न्यायालय, नागपूर खंडपीठ यांचे जनहित याचिका क्र. ५६/२०२३
संदर्भात देण्यात आलेले आदेश दि.२१ डिसेंबर,२०२३.
प्रस्तावना :-
मा.उच्च न्यायालय, नागपूर खंडपीठ येथे अंबाझरी धरणाच्या बळकटीकरणासाठी हाती
घेण्यात आलेली कामे तातडीने पूर्ण करण्याबाबत जनहित याचिका क्र.९६/२०१७ दाखल करण्यात
आली होती. या याचिकेसंदर्भात मा. न्यायालयाने दि.२१ मार्च,२०१८ रोजी आदेश देऊन यासंदर्भात
तातडीने अनुपालन करण्याबाबत निदेश दिले होते. याची पूर्तता न झाल्याने जनहित याचिका क्र.
५६/२०२३ दाखल करण्यात आली. मा. न्यायालयाने या संदर्भात दिनांक ०६ डिसेंबर,२०२३ रोजी
आदेश देऊन शपथपत्र दाखल करण्याबाबत सुचित केले. या अनुषंगाने दि. २१ डिसेंबर,२०२३ रोजी
मा. मुख्य सचिव यांच्या मार्फत शपथपत्र दाखल करण्यात आले आहे.
या प्रकरणी दि. २१ डिसेंबर,२०२३ रोजी झालेल्या सुनावणी दरम्यान जनहित याचिका
९६/२०१७ संदर्भातील आदेशांबाबत कालबद्ध कार्यवाही करण्याकरीता उच्चस्तरीय अधिकाऱ्याच्या
अध्यक्षतेखाली समिती गठीत करण्यात यावी व या समितीने जनहित याचिका ९६/२०१७ संदर्भात
उचित कार्यवाही करण्याकरिता तसेच नाग नदीच्या प्रवाहास अडथळा निर्माण करणारी व नदीस पूर
येण्यास कारणीभूत ठरणारी अतिक्रमणे हटविण्याकरिता कालबद्ध कार्यक्रम तयार करून दि. १२
जानेवारी,२०२४ पयंत शपथपत्राद्वारे मा.न्यायालयात दाखल करावा असे आदेश दिले. उपरोक्त
वस्तुस्थितीच्या पार्श्वभूमीवर उच्चस्तरीय समिती गठीत करण्याची बाब शासनाच्या विचाराधीन होती.
शासन निर्णय :-
अंबाझरी धरणाच्या बळकटीकरणासाठी हाती घेण्यात आलेली कामे तातडीने पूर्ण
करण्याबाबत मा. उच्च न्यायालय, नागपूर खंडपीठ आदेशांच्या अंमलबजावणीसाठी विभागीय
आयुक्त यांच्या अध्यक्षतेखाली खालीलप्रमाणे उच्चस्तरिय समिती समिती गठित करण्यास मान्यता
देण्यात येत आहे :-
# Page 2
शासन निर्णय क्रमांकः नामपा- ३०२३/प्र.क्र.२६१/नवि-२६
---------------------------------------------------------------------------
| अ.क्र. | समिती | पदनाम |
| १ | विभागीय आयुक्त, नागपूर विभाग, नागपुर | अध्यक्ष |
| २ | जिल्हाधिकारी, नागपुर | सदस्य |
| ३ | आयुक्त, नागपूर महानगरपालिका, नागपुर | सदस्य सचिव |
| ४ | सभापती, नागपूर सुधार प्रन्यास, नागपुर | सदस्य |
| ५ | व्यवस्थापकीय संचालक, महाराष्ट्र मेरो रेल कॉपोरेशन, नागपुर | सदस्य |
| ६ | प्रादेशिक अधिकारी, महाराष्ट्र प्रदुषण नियंत्रण मंडळ, नागपुर | सदस्य |
| ७ | मुख्य अभियंता, जलसंपदा विभाग, नागपुर | सदस्य |
| ८ | संचालक, आपत्ती व्यवस्थापन कक्ष, नागपुर | सदस्य |
| ९ | अध्यक्ष, वारसा संर्वधन समिती, नागपुर, महानगरपालिका, नागपुर | सदस्य |
| १० | व्यवस्थापकीय संचालक, महाराष्ट्र अभियांत्रिकी संशोधन संस्था,नाशिक | सदस्य |
| ११ | संचालक, महाराष्ट्र पर्यावरणीय अभियांत्रिकी संशोधन संस्था,नागपुर | सदस्य |
---------------------------------------------------------------------------
०२. सदर समितीची कार्यकक्षा पुढीलप्रमाणे आहेः -
अ) जनहित याचिका क्र.९६/२०१७ अन्वये मा.उच्च न्यायालयाच्या दि.२१ मार्च,२०१८ रोजीच्या तसेच
जनहित याचिका क्र.५६/२०२३ अन्वये मा.उच्च न्यायालयाच्या दि.२१ डिसेंबर,२०२३ रोजीच्या
आदेशांची अमंलबजावणी करावयाच्या अनुषंगाने कार्यवाही करणे.
आ) नाग नदीच्या प्रवाहास अडथळा आणणारी तसेच पूरास कारणीभूत ठरणारी अतिक्रमणे
हटविण्याकरीता दि.१२ जानेवारी, २०२४ पयंत कालबद्ध कार्यक्रम निश्चित करणे.
इ) कालबद्ध कार्यक्रमाबाबत मा. उच्च न्यायालयास शपथपत्राद्वारे अवगत करणे.
ई) मा.उच्च न्यायालयाने वेळोवेळी दिलेल्या निदेशांचे पालन करुन त्याबाबतचा अहवाल न्यायालयास
सादर करणे.
उ) राज्य शासनाने वेळोवेळी दिलेल्या निदेशाच्या अनुषंगाने कार्यवाही करणे.
ऊ) राज्य शासनास वेळोवेळी याअनुषंगाने केलेल्या कामकाजाबद्दल अवगत करणे.
०३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3