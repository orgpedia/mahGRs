# Page 1
ठाणे महानगरपालिकेच्या सर्व साधारण सभेने पारित केलेला ठराव क्र. २४, दिनांक ०८.०५.२०१३ निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- ठामपा-२११४/प्र.क्र.१८६/नवि-२३
मादाम कामा रोड, हुतात्मा राजगुरू चौक,
मंत्रालय, मुंबई -४०० ०३२,
दिनांक :- ३१ मे, २०१८
संदर्भ : (१) आयुक्त, ठाणे महानगरपालिका यांचे पत्र क्र. ठामपा/कार्मिक/आयुक्त/२९९/१०७९, दिनांक १२.०६.२०१४ (२) उपायुक्त (मुख्यालय), ठाणे महानगरपालिका यांचे पत्र क्र. ठामपा/कार्मिक/उपआ (मु)/ १७६०/६७४५, दिनांक ०९.०२.२०१८
प्रस्तावना : ठाणे महानगरपालिकेतील डॉ. दिपक गोपाळ पवार, अधिव्याख्याता, सर्जरी विभाग (युनिट-१), राजीव गांधी वैद्यकीय महाविद्यालय व छत्रपती शिवाजी महाराज रुग्णालय यांच्या संदर्भात ठाणे महानगरपालिकेच्या सर्व साधारण सभेने पारित केलेला ठराव क्र. २४, दिनांक ०८.०५.२०१३ विखंडीत करण्याबाबत ठाणे महानगरपालिकेने संदर्भाधीन क्र.१ नुसार विनंती केली आहे.
ठाणे महानगरपालिकेने सादर केलेला अहवालात डॉ. दिपक गोपाळ पवार, अधिव्याख्याता, सर्जरी विभाग ( युनिट- १), राजीव गांधी वैद्यकीय महाविद्यालय व छत्रपती शिवाजी महाराज रुग्णालय, कळवा हे दिनांक २९.१०.२००९ रोजी ऑन कॉल ड्युटीवर असतांना, सर्जरी विभागाच्या युनिट-१ मध्ये रात्रपाळीमध्ये अपघात व तातडीच्या कक्षातील ४ रुग्णांच्या उपचाराचेवेळी ते कर्तव्यावर उपस्थित नव्हते व रुग्णसेवा करण्याच्या कर्तव्यात कसूर केल्याने त्यांना कार्यालयीन आदेश दिनांक ३१.१०.२००९ अन्वये महापालिकेच्या सेवेतून निलंबित करण्यात आले.
तसेच सदर प्रकरणी डॉ. दिपक गोपाळ पवार, अधिव्याख्याता यांचेविरुध्द महाराष्ट्र नागरी सेवा (शिस्त व अपिल) नियम, १९७९ चे नियम ८ अन्वये दिनांक २९.६.२०१० रोजी विभागीय चौकशीचे ज्ञापन बजावून खालील दोषारोप ठेवण्यात आला.
“दोषारोप:- दिनांक २९.१०.२००९ रोजी ड्युटीवर असतांना रात्री १.३० ते ६.०० वाजेपर्यंत कर्तव्यावर हजर नव्हते सदर बाबतीत वैद्यकीय अधिकारी यांनी स्वत: दुरध्वनीवरुन छत्रपती शिवाजी महाराज रुग्णालयात तातडीने उपस्थित राहून आपले कर्तव्य करण्याबाबत सुचना दिली असतानाही वरिष्ठ अधिका-यांचे आदेश न पाळता रुग्णसेवेचे कर्तव्य पार पाडण्यामध्ये कसूर केली आहे. अशाप्रकारे कर्तव्यात कसूर केली असून महाराष्ट्र नागरी सेवा (वर्तणूक) नियम १९७९ मधील नियम ३ (१) चा भंग केला आहे".
# Page 2
शासन निर्णय क्रमांकः ठामपा-२११४/प्र.क्र.१८६/नवि-२३
डॉ. पवार, अधिव्याख्याता यांना ठाणे महानगरपालिकेने दिनांक २९.६.२०१० अन्वये त्यांचेविरुध्दच्या प्रस्तावित विभागीय चौकशीचा निर्णय बंधनकारक राहील या अटी-शर्तीवर सेवेत पुन:स्थापित करण्यात आले.
तद्नंतर डॉ. पवार, अधिव्याख्याता यांनी दिनांक २७.४.२०१२ रोजी सादर केलेल्या खुलाश्यावर अधिष्ठात्री, राजीव गांधी वैद्यकीय महाविद्यालय व छत्रपती शिवाजी महाराज रुग्णालय, यांचे अभिप्राय विचारात घेता, डॉ. पवार यांचेविरुध्द विभागीय चौकशी करण्यात आली.
उक्त चौकशीत डॉ. पवार यांच्याविरुध्द एक दोषारोप सिध्द झाल्याने त्यांना दिनांक ०७.०७.२०१२ रोजी अंतिम नोटीस बजावण्यात आली. सदर नोटीसीवर डॉ. पवार, अधिव्याख्याता
यांनी दिनांक २०.७.२०१२ रोजी अभिवेदन सादर केले.
डॉ. पवार, अधिव्याख्याता यांनी रुग्णसेवा करण्याच्या आपल्या कर्तव्यात कसूर केल्याने त्यांचेविरुध्दच्या विभागीय चौकशीत त्यांना दोषी ठरविण्यात आल्याने प्रशासनाने त्यांना सक्तीची सेवानिवृत्ती ही शिक्षा प्रस्तावित केली होती.
सदर प्रकरणी ठाणे महानगरपालिकेच्या सर्वसाधारण सभेने ठराव क्र. २४, दिनांक ०८.०५.२०१३ अन्वये खालीलप्रमाणे ठराव पारित केला:
"प्रकरणी कार्यालयीन अहवाल पाहता व चर्चा करता सदरचे प्रकरण नामंजूर करण्यात येत असून प्रकरणांची पार्श्वभूमी विचारात घेता, डॉ. दिपक गोपाळ पवार, अधिव्याख्याता यांचेविरुध्द प्रशासनाने वेतनवाढ कमी करणे किंवा ताकीद देणे
अशाप्रकारची कारवाई करणेत यावी अशी ही सर्वसाधारण सभा ठरवित आहे"
सर्व साधारण सभेने पारीत केलेला ठराव क्र. २४, दिनांक ०८.०५.२०१३ मध्ये प्रस्तावित
केलेला दंड हा सिध्द झालेल्या दोषारोपाचे गांर्भिय लक्षात घेता योग्य नाही व यामुळे कार्यालयीन शिस्तीला खिळ बसणार आहे, त्यामुळे महाराष्ट्र महानगरपालिका अधिनियमाचे कलम ४५१ मधील तरतुदीनुसार सर्वसाधारण सभा ठराव क्र. २४, दिनांक ०८.०५.२०१३ विखंडीत करण्यासाठी सदरचा प्रस्ताव शासनास सादर करण्याबाबत ठाणे महानगरपालिका यांनी दिनांक १२.०६.२०१४ च्या पत्रान्वये केला आहे.
उपरोक्त बाबींचा विचार करुन शासन खालीलप्रमाणे निर्णय घेत आहे:
शासन निर्णयः ठाणे महानगरपालिकेच्या सर्व साधारण सभेने केलेला ठराव क्र. २४, दिनांक ०८.०५.२०१३ व्यापक लोकहिताच्या विरुध्द असल्याने उक्त ठराव ठराव क्र. २४, दिनांक ०८.०५.२०१३ महाराष्ट्र महानगरपालिका अधिनियमातील कलम ४५१ (१) अन्वये प्रथमत: निलंबित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः ठामपा-२११४/प्र.क्र.१८६/नवि-२३
महाराष्ट्र महानगरपालिका अधिनियमातील कलम ४५१ (२) अन्वये सदर निलंबना प्रकरणी सबंधितांना अभिवेदन करावयाचे असल्यास त्यांना निलंबन आदेशाच्या दिनांकापासून ३० दिवसाच्या आत शासनास अभिवेदन करणे आवश्यक आहे.