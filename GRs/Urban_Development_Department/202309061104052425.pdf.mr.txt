# Page 1
नाग नदी प्रदूषण संवर्धन प्रकल्पाकरिता पर्यावरणीय तज्ञांची समिती गठीत करण्याबाबत.
महाराष्ट्र शासन
नगर विकास विभाग,
शासन निर्णय क्रमांक-नामपा-१२२३/प्र.क्र.१६४/नवि-२६
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक :- ०६ सप्टेंबर, २०२३
वाचा : आयुक्त नागपूर महानगरपालिका यांचे पत्र क्र.एनएचसी/पीएचई/१८०/२०२३ दि. १७.०८.२०२३
प्रस्तावना: नागपूर शहरातील नाग नदी, पिवळी नदी व बोर नाला यांच्या पर्यावरणीय दृष्टीकोनातून प्रदूषण संवर्धन करण्याकरिता “नाग नदी प्रदूषण संवर्धन प्रकल्प" हाती घेण्यास राज्यशासन व केंद्र शासन द्वारा मंजूरी प्राप्त आहे. प्रकल्पाची एकूण राशी रु.१९२६.९९ कोटी असून, राज्यशासन व केंद्रशासन यांना जापान राष्ट्राद्वारे मिळणारे मृदू ऋण मधील २५% व ६०% वित्तीय अनुदानाच्या धरतीवर प्रकल्प राबविण्यात येणार आहे. संदर्भाधीन पत्राद्वारे आयुक्त नागपूर महानगरपालिका यांनी प्रस्तावित केल्यानुसार प्रकल्प सुरु झाल्यावर पर्यावरणीय दृष्टीकोनातून सल्ला व मार्गदर्शन देण्याकरीता पर्यावरणीय तज्ञांची समिती गठीत करण्याची बाब शासनाच्या विचाराधीन होती.
शासन निर्णय: “नाग नदी प्रदूषण संवर्धन प्रकल्प" प्रकल्प सुरु झाल्यावर, पर्यावरणीय दृष्टीकोनातून सल्ला व मार्गदर्शन देण्याकरीता पर्यावरणीय व इतर अनुषंगीक विषयासंदर्भातील तज्ञ व्यक्तींची समिती नियुक्त करण्यास मान्यता देण्यात येत आहे.
२. समितीची संरचना पुढील प्रमाणे असेल
--------------------------------------------------------------------------
| अ. क्र. | नाव व सद्यस्थितीत धारण पद | समितीतील पदनाम |
| १ | डॉ. सतीश वटे (माजी संचालक नीरी-नागपूर) | अध्यक्ष |
| २ | आयुक्त, नागपूर महानगरपालिका | सह-अध्यक्ष |
| ३ | मुख्य अभियंता, महानगरपालिका, नागपूर | सदस्य |
| ४ | डॉ. वसंत मैसाळकर (निवृत्त प्रा. पर्यावरण अभि. व्ही. एन. आय. टी.) | सदस्य |
| ५ | डॉ. टी नंदी (मुख्य शास्त्रज्ञ, वेस्ट वाटर ट्रीटमेंट- नीरी) | सदस्य |
| ६ | डॉ. किशोर मालवीय (पर्यावरण विशेषज्ञ, संचेती समूह) | सदस्य |
| ७ | डॉ.दर्यापूरकर (संचालक, लार्स एन्हायरमेंट, नदी व्यवस्थापन) | सदस्य |
| ८ | डॉ. शशी हस्तक (माजी अधिक्षक अभियंता, पाणी पुरवठा, मनपा, नागपूर) | सदस्य |
| ९ | डॉ. दिपांकर शोम (मायनिंग मध्ये एस. ई व पर्यावरण मध्ये पी.एच.डी.) | सदस्य |
--------------------------------------------------------------------------
# Page 2
शासन निर्णय क्रमांकः नामपा-१२२३/प्र.क्र.१६४/नवि-२६
-----------------------------------------------------------------------------------------
| १० | डॉ.मोहम्मद इसराईल (माजी उपअभियंता, मनपा) | सदस्य |
| ११ | डॉ.प्रणिता उमरेडकर ( प्रकल्प व्यवस्थापक), पर्यावरण विभाग, स्मार्ट सिटी, नागपूर | सदस्य |
| १२ | अधिक्षक अभियंता (सा.आ.अभि.), मनपा, नागपूर | सदस्य सचिव |
-----------------------------------------------------------------------------------------
३. समितीची कार्यकक्षा - १) नागपूर शहरातील नाग नदी, पिवळी नदी व बोर नाला यांच्या पर्यावरणीय दृष्टीकोनातून प्रदूषण संवर्धन करण्याकरिता “नाग नदी प्रदूषण संवर्धन प्रकल्पाकरिता पर्यावरणीय दृष्टीकोनातून सल्ला व मार्गदर्शन देणे.
२) याकरिता विविध संबंधीत विभागाशी समन्वय साधून उपाययोजना सूचविणे व कार्यवाहीबाबत संबंधीत विभागांना मार्गदर्शन करणे.
३) नागपूर महानगरपालिका, जलशक्ती मंत्रालय, भारत सरकार, जीका यांच्यामध्ये समन्वय साधून प्रकल्प तातडीने कार्यान्वीत करण्याकरिता मार्गदर्शन करावे.
४) अधिक्षक अभियंता (सा.आ.अभि.), मनपा, नागपूर तथा सदस्य सचिव यांनी समितीने केलेल्या कामकाजासंदर्भात प्रत्येक तीन महिन्यांमध्ये शासनास अहवाल सादर करावा ४. समितीचा कार्यकाल शासन निर्णयाच्या दिनांकापासून पुढील तीन वर्षाकरिता असेल व त्यात आवश्यकतेनुसार बदल करण्याचे अधिकार राज्य शासनास असतील.
५. समितीच्या सदस्यांना कोणतेही मानधन अथवा भत्ते उपलब्ध करुन दिले जाणार नाही.
६. समितीच्या सदस्य संरचनेत बदल करण्याचे अधिकार राज्य शासनास असतील.