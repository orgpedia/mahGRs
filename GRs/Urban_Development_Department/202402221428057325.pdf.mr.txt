# Page 1
स्वच्छ महाराष्ट्र अभियान (ना.) २.० अंतर्गत
राज्यातील नागरी स्थानिक स्वराज्य
संस्थाच्या आकांक्षी शौचालय उभारणी
करण्याबाबतच्या प्रस्तावांना प्रशासकीय
मान्यता देणेबाबत.
महाराष्ट्र शासन
नगर विकास विभाग
शासन निर्णय क्रमांक : स्वमअ-२०२३/CN ७३६६४५/नवि-३४
हुतात्मा राजगुरु चौक, मादाम कामा मार्ग
३ रा मजला, मंत्रालय, मुंबई
दिनांक : २२ फेब्रुवारी, २०२४.
संदर्भ :-
१. शासन निर्णय, नगर विकास विभाग क्र.स्वमअ-२०२२/प्र.क्र.७७/नवि-३४ दि.१५ जुलै, २०२२.
२. राज्यस्तरीय तांत्रिक समितीच्या दि. ३०.१०.२०२३ रोजीच्या ७ व्या बैठकीचे इतिवृत्त.
प्रस्तावना:
केंद्र शासनाच्या "स्वच्छ भारत अभियान (नागरी) २.०" च्या धर्तीवर राज्यामध्ये स्वच्छ महाराष्ट्र अभियान
(नागरी) २.० ची अंमलबजावणी संदर्भ क्र. १ येथील शासन निर्णयान्वये सुरू करण्यात आली आहे. या
अभियानांतर्गत राज्यातील सर्व शहरे कचरामुक्त करण्याचे मुख्य उद्दिष्ट्ट असून या अंतर्गत शहरातील सर्व
प्रकारच्या घनकचऱ्याचे शास्त्रोक्त व्यवस्थापन व शाश्वत स्वच्छता आणि वापरलेल्या पाण्यावर प्रक्रिया करणे
समाविष्ट्ट आहे.
२. स्वच्छ महाराष्ट्र अभियान (नागरी) २.० अंतर्गत राज्यातील नागरी स्थानिक स्वराज्य संस्थाच्या आकांक्षी
शौचालय उभारणी करण्याबाबतच्या प्रस्तावांना मा. प्रधान सचिव (नवि-२), नगर विकास विभाग यांच्या
अध्यक्षतेखालील राज्यस्तरीय तांत्रिक समितीच्या दि. ३०.१०.२०२३ रोजीच्या ७ व्या बैठकीत मान्यता मिळाली
आहे. सदर प्रस्तावांना प्रशासकीय मान्यता देण्याची बाब शासनाच्या विचाराधीन होती.
शासन निर्णय:-
स्वच्छ महाराष्ट्र अभियान (नागरी) २.० अंतर्गत राज्यातील नागरी स्थानिक स्वराज्य संस्थाच्या आकांक्षी
शौचालय उभारणी करण्याबाबतच्या प्रस्तावांना राज्यस्तरीय तांत्रिक समितीच्या दि. ३०.१०.२०२३ रोजीच्या ७
व्या बैठकीत दिलेल्या मान्यतेस अनुसरून पुढील तक्त्यात नमूद केल्यानुसार आकांक्षी शौचालय उभारणी
करण्याबाबतच्या प्रस्तावांना परिच्छेद-२ मध्ये नमूद अटी व शतींच्या अधिन राहून प्रशासकीय मंजूरी देण्यात येत
आहे.
# Page 2
शासन निर्णय क्रमांकः स्वमअ-२०२३/CN ७३६६४५/नवि-३४
आकांक्षी शौचालय उभारणी करण्याबाबतच्या प्रस्तावांचा तपशील
-----------------------------------------------------------------------------------------
|  |  |  |  |  |  |  |  | नागरी |  |
|  | नागरी |  |  | मंजूर |  |
|  | मंजूर |  | स्थानिक |
|  | अ. |  | स्थानिक | शौचालय |  | एकूण मंजूर |  |  | केंद्र हिस्सा |  |  | राज्य हिस्सा |  |
| युरीनल | स्वराज्य |
| क्र. | स्वराज्य | सीट | किंमत (रु.) | (रु.) | (रु.) |
| संख्या | संस्था हिस्सा |
|  | संस्थेचे नाव | संख्या |  |  |  |
|  | (रु.) |
|  |  |
|  | १ |  |  | २ |  |  | ३ |  |  | ४ |  |  | ५ |  |  | ६ |  |  | ७ |  |  | ८ |  |
| १ | वर्धा नगर परिषद | १० | ७ | ५८,०४,८०० | ८,९८,९२० | १४,१६,४८० | ४,०८,६०० |
| २ | सांगली,मिरज, आणि कुपवाड शहर महानगरपालिका | २० | ० | ४९,९६,१२० | १६,५०,००० | १८,५०,००० | १४,९६,१२० |
| ३ | कोल्हापूर महानगरपालिका | ७२ | १९ | ३,९६,६५,३२१ | ६१,४०,६४० | ६८,८४,९६० | ५५,८२,४०० |
|  | एकूण | १०२ | २६ | ५,०४,६६,२४१ | ८६,८९,५६० | १,०१,५१,४४० | ७४,८७,१२० |
-----------------------------------------------------------------------------------------
२. उपरोक्त नमूद आकांक्षी शौचालय उभारणी करण्याबाबत अटी व शतीं:
२.१) सदर प्रकल्पांसाठी कार्यान्वयीन यंत्रणा संबंधित नागरी स्थानिक स्वराज्य संस्था राहील.
२.२) उपरोक्त मंजूर प्रकल्पाचे काम तात्काळ ई निविदा प्रक्रिया राबवून करावे.
२.३) ई-निविदा प्रक्रिया राबविताना सर्व प्रचलित नियमांचे पालन करणे संबंधीत नागरी स्थानिक स्वराज्य
संस्थेस बंधनकारक असेल तसेच यासाठी केंद्र शासनाकडून नमुना निविदा प्रक्रिया व कार्यपद्धती विहित
करण्यात आली असेल तर त्याचा अवलंब करणे बंधनकारक राहील.
२.४) सदर प्रकल्पा अंतर्गत कामावर करण्यात येणाऱ्या खर्चामुळे आदर्श आचार संहितेचा भंग होणार नाही
याची दक्षता घेण्यात यावी.
२.५) सदर प्रकल्पा अंतर्गतची कामे सुरू करण्यापूर्वीच्या स्थितीचे चित्र व काम पूर्ण झाल्यानंतरची कामाची
चित्रे कार्यान्वयीन यंत्रणेने अभिलेखात जपून ठेवावीत.
२.६) आकांक्षी शौचालयाचे बांधकाम हे नाविन्यपूर्ण संकल्पनेवर आधारीत असावे. सदर बांधकाम करताना
केंद्र शासनाच्या स्वच्छ भारत अभियान (नागरी ) २.० च्या मार्गदर्शक सूचनांमधील प्रकरण क्र. ५, परिच्छेद
क्र. ५.२.३ व परिशिष्ट्ट क्र. ९ मधील मार्गदर्शक सूचनांचे पालन करण्यात यावे.
२.७) मंजूर आकांक्षी शौचालयाचे संपूर्ण बांधकाम तसेच त्यास वापरात आणण्याची कार्यवाही मंजूरी
दिनांकापासून ०९ महिन्यांत पूर्ण करण्यात यावी. तसेच याबाबतचा तपशील स्वच्छतम पोर्टलवर भरण्याची
कार्यवाही करावी.
२.८) आकांक्षी शौचालयाचा देखभाल व दुरूस्तीचा खर्च हा या शौचालयापासून मिळणाऱ्या उत्पन्नातून
भागविण्यात यावा. शौचालयापासून उत्पन्न मिळविण्याच्या दृष्ट्टीने उपयोगकर्ता शुल्क आकारणीसह अन्य
नाविन्यपूर्ण संकल्पनांचा अवलंब करण्यात यावा, जसे शौचालयाच्या भिंतीवर जाहिराती (डिजीटल/होर्डीग
/रंगीत) प्रसिद्ध करणे, ई-वाहनांसाठी चाजिंग पॉईंटची सुविधा उपलब्ध करून देणे, व्यावसायिक आस्थापना
(दुकान, A.T.M., चहा/कॉफी शॉप इ.), व्यावसायिक क्लब, क्लासेस, इनडोअर गेम्स, इंटरनेट कॅफे,
व्यायामशाळा, वाचनालय, इत्यादी सुविधा निर्माण करून भाडेतत्तवावर वापरण्यास देणे.
पृष्ट्ठ ३ पैकी २
# Page 3
शासन निर्णय क्रमांकः स्वमअ-२०२३/CN ७३६६४५/नवि-३४
३.निधी वितरण:-
३.१) सदर प्रकल्पाकरीता केंद्र, राज्य व नागरी स्थानिक स्वराज्य संस्थांचा हिस्सा परिच्छेद-२ मधील
तक्त्यात नमूद केल्याप्रमाणे राहील. केंद्र, राज्य व नागरी स्थानिक स्वराज्य संस्था हिस्सा वगळून अधिकची
रक्कम संबंधित नागरी स्थानिक स्वराज्य संस्थेने त्यांच्या स्वनिधीतुन भरावी. मंजूर प्रकल्प किंमतीमध्ये
कोणत्याही कारणास्तव वाढ झाल्यास त्याची संपूर्ण जबाबदारी संबंधीत नागरी स्थानिक स्वराज्य संस्थेची
राहील. यासाठी कोणतेही वाढीव अनुदान उपलब्ध करून दिले जाणार नाही.
३.२) ई निविदा अंती खर्च प्रकल्प खर्चापेक्षा कमी असल्यास सदरची रक्कम शासनास जमा करण्यात यावी.
३.३) सदर प्रकल्पातील राज्य शासनाच्या हिश्याचा निधी केंद्र शासनामार्फत प्राप्त होणाऱ्या निधीच्या प्रमाणात
उपलब्ध करून देण्यात येईल.
३.४) सदर प्रकल्पासाठी वितरीत केलेला निधी त्याच प्रकल्पासाठी वापरणे बंधनकारक असून त्याचा वापर
इतर प्रयोजनार्थ केल्यास सदर बाब ही गंभीर वित्तिय अनियमितता समजण्यात येईल.
३.५) प्रकल्पाच्या एकत्रित खर्चाचे उपयोगिता प्रमाणपत्र केंद्र शासनाने विहित केलेल्या प्रपत्रात सादर करणे
संबंधित नागरी स्थानिक स्वराज्य संस्थेवर बंधनकारक राहील.
३.६) सदर प्रकल्पासाठी उपलब्ध करून दिलेल्या केंद्र व राज्य शासनाच्या हिश्श्याच्या प्रथम हप्त्याच्या
निधीचे विहित नमुन्यातील ७५% खर्चाचे उपयोगिता प्रमाणपत्र ३०% भौतिक प्रगतीसह सादर केल्यानंतर
द्वितीय हप्ता केंद्र शासनाकडून निधी उपलब्धतेनुसार वितरीत करण्यात येईल.
३.७) सदर प्रकल्पाचे काम अन्य कोणत्याही योजनेतून अथवा स्वउत्पन्नातून होत नाहीत यांची खातरजमा
संबंधित कार्यान्वयीन यंत्रणेने करावी. कोणत्याही परिस्थितीत कामांची द्विरुक्ती होणार नाही याची दक्षता
घ्यावी.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध