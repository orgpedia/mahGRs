# Page 1
नगर विकास विभागाच्या विविध योजनांमधील सौरऊर्जा उपांगाची कामे महाराष्ट्र ऊर्जा विकास प्राधिकरण (MEDA) मार्फत पूर्णठेव तत्वावर राबविण्याबाबत.
महाराष्ट्र शासन
नगर विकास विभाग
शासन निर्णय क्रमांक :-अमृत २०१७/प्र.क्र.२८९/नवि-३३
मंत्रालय, मुंबई - ४०० ०३२
दिनांक :- १७ डिसेंबर, २०१८
प्रस्तावना : राज्य शासनाने अमृत अभियानाच्या आराखडयामध्ये समाविष्ट असलेल्या पाणीपुरवठा प्रकल्पांचे नियोजन करताना एक नावीन्यपूर्ण बाब म्हणून सदर प्रकल्पांमध्ये पंपासाठी आवश्यक ऊर्जेसाठी जागेच्या उपलबध्यतेनुसार सौरउर्जा प्रकल्पांचा समावेश सदर प्रकल्पांमध्ये केलेला आहे.
त्याचप्रमाणे महाराष्ट्र सुवर्णजयंती नगरोत्थान महाभियानाअंतर्गत राबविण्यात येणा-या प्रकल्पांपैकी काही प्रकल्पांमध्ये सौरउर्जा उपांगाचा समावेश आहे. यामुळे सौरउर्जा उपांगामुळे, पाणीपुरवठा/ मलनिस्सारण प्रकल्पांसाठी लागणाऱ्या उर्जेमध्ये बचत होणार असून सदर योजना शाश्वत व स्वावलंबी होण्यास मदत होणार आहे. तसेच, यामुळे पारंपारिक उर्जेची सुध्दा बचत होणार आहे. या सौरऊर्जा उपांगाची कामे कोणाकडून राबविण्यात यावीत याबाबत निर्णय घेण्याची बाब शासनाच्या विचाराधीन होती.
शासन निर्णय :
अमृत अभियानांतर्गत तसेच, महाराष्ट्र सुवर्णजयंती नगरोत्थान महाभियानाअंतर्गत राबविण्यात येत असलेल्या पाणीपुरवठा व मलनिस्सारण प्रकल्पांमध्ये जेथे जेथे सौरउर्जाचे उपांग समावष्टि असेल अशा सौरऊर्जा उपांगांची अंमलबजावणी ही गुणवत्तापूर्ण पद्धतीने होण्यासाठी तसेच त्यामधून अपेक्षित फलनिष्पत्ती साध्य होण्यासाठी सदर सौरउर्जा उपांगांची कामे शासनाची याबाबतीतील सक्षम तांत्रिक यंत्रणा असलेल्या महाराष्ट्र ऊर्जा विकास प्राधिकरणामार्फत पूर्णठेव तत्वावर राबविण्याचा शासनाने निर्णय घेतला आहे.
२. हा शासन निर्णय अमृत अभियान व महाराष्ट्र सुवर्णजयंती नगरोत्थान महाभियानाअंतर्गत यापूर्वी मंजूर केलेल्या व यांनतर मंजूर करण्यात येणाऱ्या सर्व प्रकल्पांना लागू राहील.
३. केंद्र शासन पुरस्कृत अमृत अभियानांतर्गत मंजूर पाणीपुरवठा/मलनिस्सारण प्रकल्पातील ऊर्जा बचतीच्या अनुषंगाने समाविष्ट केलेल्या सौरऊर्जा उपांगाची कामे महाराष्ट्र ऊर्जा विकास प्राधिकरण (MEDA) मार्फत पूर्ण ठेव तत्वावर खालीलप्रमाणे राबविण्यात यावीत.
# Page 2
शासन निर्णय क्रमांकः अमृत २०१७/प्र.क्र.२८९/नवि-३३
(अ) महाराष्ट्र ऊर्जा विकास प्राधिकरणाने अमृत अभियानात निश्चित केलेल्या निधीच्या मर्यादेत संबंधित प्रकल्पांचे सविस्तर प्रकल्प अहवाल तयार करावेत.
जेथे महाराष्ट्र जीवन प्राधिकरणाने आगोदरच सविस्तर प्रकल्प अहवाल तयार केले असतील तेथे ते सविस्तर अहवाल विचारात घेऊन त्यास महाराष्ट्र ऊर्जा विकास प्राधिकरणाने तांत्रिक मान्यता द्यावी.
(क) जेथे महाराष्ट्र जीवन प्राधिकरणाने आगोदरच सविस्तर प्रकल्प अहवाल तयार केलेले नसतील तेथे असे सविस्तर प्रकल्प अहवाल महाराष्ट्र ऊर्जा विकास प्राधिकरणानेच तयार करावेत व त्यास महाराष्ट्र ऊर्जा विकास प्राधिकरणाने तांत्रिक मान्यता द्यावी.
(ड) असे तांत्रिक मान्यता दिलेले सविस्तर प्रकल्प अहवाल, प्रस्ताव प्रधान सचिव, नगर विकास - २ यांच्या अध्यक्षतेखालील राज्य स्तरीय तांत्रिक मान्यता समितीसमोर सादर करावेत.
(इ) याबाबत महाराष्ट्र जीवन प्राधिकरण, महाराष्ट्र उर्जा विकास प्राधिकरण यांच्यामध्ये समन्वय साधून संपूर्ण कार्यवाही तत्परतेने पूर्ण करण्याची जबाबदारी संबंधित महानगरपालिका आयुक्त/ मुख्याधिकारी नगरपारिषद/नगरपंचायत यांची राहील.
(फ) राज्य स्तरीय तांत्रिक मान्यता समितीच्या मान्यतेनंतर त्याबाबतची निविदा प्रक्रिया राबविणे, त्याची छाननी करणे, कार्यादेश देणे, तसेच सदर प्रकल्प राबविण्याबाबतची पुढील कार्यवाही महाराष्ट्र ऊर्जा विकास प्राधिकरणाने करावी व प्रकल्पाचे काम संबंधित निविदाकारांकडून पूर्ण करुन घेऊन प्रकल्प संबंधित नागरी स्थानिक स्वराज्य संस्थेस हस्तांतरीत करावा.
(ग) याबाबतच्या कामाचे कार्यादेश दिल्यानंतर त्याबाबतचा निधी प्रकल्प निधीतून संबंधित नागरी स्थानिक स्वराज्य संस्थेने महाराष्ट्र उर्जा विकास प्राधिकरणाकडे वर्ग करावा.
४. महाराष्ट्र सुवर्णजयंती नगरोत्थान महाभियानांतर्गत मंजूर पाणीपुरवठा / मलनिस्सारण प्रकल्पातील ऊर्जा बचतीच्या अनुषंगाने समाविष्ट केलेल्या सौरऊर्जा उपांगाची कामे महाराष्ट्र ऊर्जा विकास प्राधिकरण (MEDA) मार्फत पूर्ण ठेव तत्वावर खालीलप्रमाणे राबविण्यात यावीत.
(अ) महाराष्ट्र ऊर्जा विकास प्राधिकरणाने नगरोत्थान अभियानात निश्चित केलेल्या निधीच्या मर्यादेत संबंधित प्रकल्पांचे सविस्तर प्रकल्प अहवाल तयार करावेत. त्यास महाराष्ट्र ऊर्जा विकास प्राधिकरणाने तांत्रिक मान्यता द्यावी.
(ब) असे तांत्रिक मान्यता दिलेले सविस्तर प्रकल्प अहवाल, प्रस्ताव प्रधान सचिव, नगर विकास-२ यांच्या अध्यक्षतेखालील राज्य स्तरीय प्रकल्प मान्यता समितीसमोर सादर करावेत.
पृष्ठ ५ पैकी २
# Page 3
शासन निर्णय क्रमांकः अमृत २०१७/प्र.क्र.२८९/नवि-३३
(क) याबाबत महाराष्ट्र उर्जा विकास प्राधिकरणाशी समन्वय साधून संपूर्ण कार्यवाही तत्परतेने पूर्ण करण्याची जबाबदारी संबंधित महानगरपालिका आयुक्त / मुख्याधिकारी नगरपारिषद/ नगरपंचायत यांची राहील.
(ड) सदर समितीच्या मान्यतेनंतर त्याबाबतची निविदा प्रक्रिया राबविणे, त्याची छाननी करणे, कार्यादेश देणे, तसेच सदर प्रकल्प राबविण्याबाबतची पुढील कार्यवाही महाराष्ट्र ऊर्जा विकास प्राधिकरणाने करावी व प्रकल्पाचे काम संबंधित निविदाकारांकडून पूर्ण करुन घेऊन प्रकल्प संबंधित नागरी स्थानिक स्वराज्य संस्थेस हस्तांतरीत करावा.
(इ) याबाबतचे कार्यादेश दिल्यानंतर त्याबाबतचा निधी प्रकल्प निधीतून संबंधित नागरी स्थानिक स्वराज्य संस्थेने महाराष्ट्र उर्जा विकास प्राधिकरणाकडे वर्ग करावा.
५. अमृत अभियान व महाराष्ट्र सुवर्णजयंती नगरोत्थान महाभियान वगळता नगर विकास विभागाच्या अन्य कोणत्याही योजनेतून मंजूर निधीतून सौरउर्जा प्रकल्प सौरऊर्जा उपांगाची कामे महाराष्ट्र ऊर्जा विकास प्राधिकरण (MEDA) मार्फत पूर्ण ठेव तत्वावर खालीलप्रमाणे राबविण्यात यावीत.
(अ) संबंधित आयुक्त महानगरपालिका/ मुख्याधिकारी, नगरपरिषद/नगरपंचायत यांनी अशा प्रकल्पांचे सविस्तर प्रकल्प अहवाल महाराष्ट्र ऊर्जा विकास प्राधिकरणाकडून तयार करून घ्यावेत. त्यास महाराष्ट्र ऊर्जा विकास प्राधिकरणाने तांत्रिक मान्यता द्यावी.
(ब) असे तांत्रिक मान्यता दिलेले सविस्तर प्रकल्प अहवाल, संबंधित महानगरपालिका/ नगरपरिषद/ नगरपंचायत यांच्या मान्यतेनंतर त्याबाबतची निविदा प्रक्रिया राबविणे, त्याची छाननी करणे, कार्यादेश देणे, तसेच सदर प्रकल्प राबविण्याबाबतची पुढील कार्यवाही महाराष्ट्र ऊर्जा विकास प्राधिकरणाने करावी व प्रकल्पाचे काम संबंधित निविदाकारांकडून पूर्ण करुन घेऊन प्रकल्प संबंधित नागरी स्थानिक स्वराज्य संस्थेस हस्तांतरीत करावा.
(क) याबाबतचे कार्यादेश दिल्यानंतर त्याबाबतचा निधी प्रकल्प निधीतून संबंधित नागरी स्थानिक स्वराज्य संस्थेने महाराष्ट्र उर्जा विकास प्राधिकरणाकडे वर्ग करावा.
६. सदर सौरउर्जा प्रकल्पांची महाराष्ट्र ऊर्जा विकास प्राधिकरण (MEDA) मार्फत पूर्ण ठेव तत्वावर अंमलबजावणी करताना, त्याची व्याप्ती व त्याबाबत त्यांना द्यावयाचे शुल्क खालीलप्रमाणे निश्चित करण्यात येत आहे.
पृष्ठ ५ पैकी ३
# Page 4
शासन निर्णय क्रमांकः अमृत २०१७/प्र.क्र.२८९/नवि-३३
------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | कामाचे टप्पे | अनुज्ञेय शुल्क (सौरउर्जा उपांगाच्या किंमतीच्या) |
| १ | सविस्तर प्रकल्प अहवाल तयार करणे व त्यास सक्षम समितीची मान्यता घेणे (For submission of DPR (Detail Project Report) | ०.५०% |
| २ | निविदा प्रक्रिया पार पाडणे (For Technical Process Tender, Pre bid, Evaluation and issue of LOA) | ०.५०% |
| ३ | प्रकल्प व्यवस्थापन करणे (Project Monitoring and stage inspection during execution) | १.५०% |
| ४ | अंतिम तपासणी करणे व प्रकल्प कार्यान्वित करणे व किमान १ वर्षासाठी कार्यान्वयनावर पर्यवेक्षण करून प्रकल्प नागरी स्थानिक स्वराज्य संस्थेस हस्तांतरीत करणे (For testing and attending commissioning of site and monitoring for one year and handing over to Urban Local body) | ०.५० % |
|  | एकूण | ३ टक्के |
------------------------------------------------------------------------------------------------------------------------------------------------------------------------------------------------------------------------------------------------------------------------------------
७. अमृत अभियांनांतर्गत ज्या प्रकल्पांच्याबाबत महाराष्ट्र जीवन प्राधिकरणाने यापूर्वीच प्रकल्प
अहवाल तयार केले आहे, त्याबाबत मेडाच्या तांत्रिक मान्यतेनंतर पुढील कार्यवाही परिच्छेद ३ प्रमाणे करण्यात यावी. अशा प्रकल्पांच्या बाबतीत प्रकल्प अहवाल तयार करण्याची फी (प्रकल्प किंमतीच्या
०.५० टक्के) महाराष्ट्र जीवन प्राधिकरणाला देण्यात यावी व तेवढीच फी महाराष्ट्र उर्जा विकास
प्राधिकरणाकरणास (मेडा) च्या फीमधून कमी करावी.
# Page 5