# Page 1
महाराष्ट्र नगरपरिषदा, नगरपंचायती व औद्योगिक नगरी अधिनियम, १९६५ मधील कलम ५५-१ व ५५अ बाबत स्पष्टीकरण.
महाराष्ट्र शासन
नगर विकास विभाग
शासन परिपत्रक क्र.एमसीओ-२०१९/प्र.क्र.२१५/नवि-१४,
मंत्रालय, मुख्य इमारत (४ था मजला),
हुतात्मा राजगुरू चौक, मादाम कामा रोड,
मुंबई ४०० ०३२.
दिनांक ०८ नोव्हेंबर, २०१९.
संदर्भ:- महाराष्ट्र अधिनियम क्र.२५/२०१८, दि.३१.०३.२०१८.
शासन परिपत्रक: महाराष्ट्र नगरपरिषदा, नगरपंचायती आणि औद्योगिक नगरी अधिनियम, १९६५ मधील कलम ५५
मध्ये नगरसेवकांमधून निवडलेल्या नगराध्यक्षास नगरसेवकांनी पदावरून दूर करणे, कलम ५५-१ मध्ये
थेट निवडीच्या नगराध्यक्षास नगरसेवकांनी काढून टाकणे तसेच, कलम ५५अ मध्ये शासनाने नगराध्यक्ष व
उपाध्यक्षास गैरवर्तणूक व अनुषंगिक कारणांमुळे पदावरुन काढून टाकण्याबाबतच्या तरतूदी आहेत.
२. अधिनियमात दि.३१.०३.२०१८ रोजी सुधारणा करुन, कलम ५५-१ मध्ये थेट निवडून आलेल्या
नगराध्यक्षास नगरसेवकांमार्फत पदावरून दूर करण्याबाबत कार्यपध्दती विहीत करण्यात आली आहे.
तद्नुसार, एकुण परिषद सदस्य संख्येच्या निम्म्यापेक्षा कमी नसतील इतक्या सदस्यानी गैरवर्तनाच्या
आरोपांचा अंतर्भाव असलेले मागणीपत्र जिल्हाधिकारी यांच्याकडे पाठविणे, जिल्हाधिकारी यांनी विहीत
कालावधीत चौकशी पूर्ण करुन, त्यातील निष्कर्ष कलम ५५ अ अन्वये उचित कार्यवाहीस्तव शासनास
सादर करणे अपेक्षित आहे. तद्नुषंगाने, कलम ५५अ मध्ये समाविष्ट केलेल्या परंतूकानुसार, अशा प्रकरणी
कलम ५५-१ अन्वये जिल्हाधिकाऱ्यांकडून सादर करण्यात आलेल्या अहवालावर शासनाने ६ महिन्यांच्या
कालावधीत निर्णय घेणे आवश्यक आहे.
३. तथापि, कलम ५५अ मध्ये समाविष्ट केलेल्या नवीन परंतुकातील तरतूदीमुळे, नगराध्यक्ष व
उपाध्यक्षांविरुध्द गैरवर्तणूक, कर्तव्य परायणतेचा अभाव अथवा लज्जास्पद वर्तन यामुळे, शासन ५५-अ च्या
# Page 2
शासन परिपत्रक क्रमांकः एमसीओ-२०१९/प्र.क्र.२१५/नवि-१४,
मुळ तरतूदीनुसार अपेक्षित असल्याप्रमाणे स्वतंत्ररित्या कारवाई करु शकेल किंवा कसे याबाबत संभ्रम
निर्माण झाल्याची बाब शासनास निदर्शित झाली आहे. सदर बाब विचारात घेऊन, त्यानुषंगाने कलम ५५अ
व ५५-१ संदर्भात, शासन खालीलप्रमाणे स्पष्टीकरणात्मक सूचना देत आहे:
(१) अधिनियम क्र.२५, दि.३१.०३.२०१८ अन्वये अधिनियमातील कलम ५५-१ मध्ये केलेली सुधारणा,
थेट निवडणूकीद्वारे निवडून आलेल्या नगराध्यक्षांना, नगरसेवकांमार्फत उचित व ठोस कारण
असल्यासच पदावधी पूर्ण होण्यापूर्वी पदावरुन दूर करता येईल या दृष्टीने करण्यात आली आहे.
(२) कलम ५५अ मधील तरतूदीनुसार शासनास नगराध्यक्ष व उपनगराध्यक्षांना गैरवर्तणूक, कर्तव्य
परायणतेचा अभाव, लज्जास्पद वर्तन यामुळे पदावरुन काढून टाकण्याच्या अधिकार आहे.
(३) मुलत: ५५ - १ मधील तरतूद / कार्यपध्दती ही नगरसेवकांकडून थेट निवडीच्या नगराध्यक्षांना
पदावरुन दूर करण्याबाबतच आहे. तर, ५५अ ची तरतूद शासनामार्फत नगराध्यक्ष व
उपनगराध्यक्षांना गैरवर्तणूक व अनुषंगिक कारणांमुळे पदावरुन काढून टाकण्यासंदर्भात आहे.
(४) कलम ५५अ मध्ये समाविष्ट केलेल्या परंतूकानुसार, नगराध्यक्षांविरुध्द नगरसेवकांच्या
तक्रारींसंदर्भात कलम ५५-१ अन्वये जिल्हाधिकाऱ्यांकडून अहवाल प्राप्त झाल्यावर, त्याबाबत
शासनाने ६ महिन्यांत निर्णय घेण्याची तरतूद नमुद आहे.
(५) कलम ५५अ व ५५-१ या दोन कलमांची संलग्नता केवळ कलम ५५अ मध्ये समाविष्ट केलेल्या
परंतूकानुसार, थेट निवडणूक आलेल्या नगराध्यक्षांविरुध्द नगरसेवकांनी केलेल्या तक्रारींबाबत
जिल्हाधिकाऱ्यांनी दिलेल्या चौकशी अहवालावर शासनास ५५अ अन्वये प्राप्त अधिकारानुसार
कार्यवाही होणेबाबत आहे. सदर परंतूकामुळे ५५अ च्या मूळ तरतूदीनुसार शासनास स्वतंत्ररित्या
गैरवर्तनाच्या कारणांमुळे नगराध्यक्ष/ उपनगराध्यक्षांस पदावरून दूर करण्याबाबतच्या शासनाच्या
अधिकारास कोणतीही बाधा येत नाही.
तसेच, ५५अ च्या मुळ तरतूदीनुसार शासनामार्फत नगराध्यक्ष व उपनगराध्यक्षांना पदावरुन
दूर करण्याची कार्यवाही करण्यासाठी, ५५- १ मधील तरतूदीतील कार्यपध्दतीनुसार अपेक्षित
निम्म्यांपेक्षा जास्त नगरसेवकांच्या मान्यतेची आवश्यकता असण्याचा प्रश्न उद्भवत नाही.
पृष्ठ ३ पैकी २
# Page 3
शासन परिपत्रक क्रमांकः एमसीओ-२०१९/प्र.क्र.२१५/नवि-१४,