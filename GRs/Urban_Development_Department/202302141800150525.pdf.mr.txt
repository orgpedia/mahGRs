# Page 1
सांगली मिरज आणि कुपवाड शहर महानगरपालिकेच्या आकृतीबंधास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- सांमिकु-२०२२/प्र.क्र.८०/नवि-१९
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई-४०० ०३२.
दिनांक :- १४ फेब्रुवारी, २०२३
संदर्भ:- १) सांगली मिरज आणि कुपवाड शहर महानगरपालिका सर्वसाधारण सभा ठराव क्र.१४६, दि.१८/०२/२०२२.
२) आयुक्त, सांगली मिरज आणि कुपवाड शहर महानगरपालिका यांचे पत्र क्र.मनपा/ आस्थावि/२५८/२०२२-२३, दि.०६/०५/२०२२.
३) आयुक्त, सांगली मिरज आणि कुपवाड शहर महानगरपालिका यांचे पत्र क्र.मनपा/ आस्थावि/२२४६/२०२२-२३, दि.०४/०१/२०२३.
प्रस्तावना:
सांगली मिरज आणि कुपवाड शहर महानगरपालिका ही “ड” वर्ग महानगरपालिका असून, सदर महानगरपालिकेची स्थापना दि.०९/०२/१९९८ रोजी करण्यात आली आहे. सन २०११ च्या जनगणनेनुसार सांगली मिरज आणि कुपवाड शहर महानगरपालिकेची लोकसंख्या ५ लाखापेक्षा अधिक असून एकूण क्षेत्रफळ ११८.१८ चौ.कि.मी. आहे.
२. सांगली मिरज आणि कुपवाड शहर महानगरपालिकेच्या क्षेत्राच्या नागरीकरणात मोठ्या प्रमाणात झालेली वाढ, वाढती लोकसंख्या परिणामी पायाभुत सुविधांवर पडणारा ताण, राज्य व केंद्र शासनाकडून सुरु असलेले विविध महत्वाचे प्रकल्प / उपक्रम, महानगरपालिका प्रशासनाकडून विविध लोककल्याणकारी योजनांची अंमलबजावणी यामुळे कार्यरत कर्मचारी वर्ग कमी पडत असल्याने गतिमान प्रशासकीय कामकाज करण्यासाठी महानगरपालिकेस प्रशिक्षित मनुष्यबळाची आवश्यकता विचारात घेता सांगली मिरज आणि कुपवाड शहर महानगरपालिकेतील प्रशासकीय व तांत्रिक कामकाजांसाठी नवीन पदांची निर्मिती करणे आवश्यक होते.
३. सांगली मिरज आणि कुपवाड शहर महानगरपालिकेच्या सर्वसाधारण सभा ठराव क्र.१४६, दि.१८/०२/२०२२ अन्वये महानगरपालिकेच्या आकृतीबंधास मंजुरी दिली आहे. आयुक्त, सांगली मिरज आणि कुपवाड शहर महानगरपालिका यांनी दि.०६/०५/२०२२ च्या पत्रान्वये महानगरपालिकेच्या आस्थापनेवर पदनिर्मितीसह आकृतीबंधास मान्यता देण्याबाबतचा प्रस्ताव शासनास सादर केला आहे.
सदर प्रस्तावाच्या अनुषंगाने आयुक्त, सांगली मिरज आणि कुपवाड शहर महानगरपालिका यांच्याकडून दि.२२/०८/२०२२ च्या शासन पत्रान्वये मागविलेली सुधारित माहिती दि.०४/०१/२०२३ च्या पत्रान्वये प्राप्त झाली. त्याअनुषंगाने महानगरपालिकेच्या आस्थापनेवर नव्याने आवश्यक पदनिर्मिती करण्यासह महानगरपालिकेच्या एकत्रित आकृतीबंधास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांक: सांमिकु-२०२२/प्र.क्र.८० /नवि- १९ शासन निर्णय : आयुक्त, सांगली मिरज आणि कुपवाड शहर महानगरपालिका यांनी संदर्भिय दि.०६/०५/२०२२ व दि.०४/०१/२०२३ च्या पत्रांन्वये सादर केलेल्या प्रस्तावाच्या अनुषंगाने सदर शासन निर्णयासोबत जोडलेल्या प्रपत्र-“ब” मधील स्तंभ क्र. (६) मध्ये नमूद करण्यात आलेली १११४ नवीन पदे निर्माण करण्यास महाराष्ट्र महानगरपालिका अधिनियमाच्या कलम-५१(४) नुसार शासन मान्यता देण्यात येत आहे.
२. उपरोक्त नमूद १११४ नवीन पदे निर्माण करताना एक वेळची बाब म्हणून सांगली मिरज आणि कुपवाड शहर महानगरपालिकेच्या ३५% आस्थापना खर्चाची अट शिथील करण्यास शासन मान्यता देण्यात येत आहे.
३. इतर महानगरपालिकांच्या आकृतीबंधाशी सुसंगत व पदानुक्रमाच्या सोयीच्या दृष्टिकोनातून सांगली मिरज आणि कुपवाड शहर महानगरपालिकेच्या काही पदांच्या अन्य संवर्गातील समावेशनाबाबतचा तपशील सदर शासन निर्णयासोबतच्या प्रपत्र - “ब-१” मध्ये दर्शविण्यात आला आहे.
तसेच काही पदांची नावे, वेतनश्रेणी व ग्रेड पे मधील बदल याबाबतचा तपशील प्रपत्र-“ब-२” मध्ये दर्शविण्यात आला आहे, त्यास शासन मान्यता देण्यात येत आहे.
४. सदर शासन निर्णयासोबत जोडलेल्या प्रपत्र-“ब-३” मध्ये दर्शविण्यात आलेली ४ कार्यरत कर्मचारीनिहाय पदे तसेच ६६ रिक्त पदे अशी एकूण ७० पदे व्यपगत करण्यास शासन मान्यता देण्यात येत आहे.
५. सांगली मिरज आणि कुपवाड शहर महानगरपालिकेच्या आस्थापनेवर प्रपत्र-“अ” मध्ये नमूद शासन मंजूर २४०६ पदांसह नवनिर्मित १११४ पदे अशा एकूण ३५२० पदांमधून व्यपगत करावयाची ६६ रिक्त पदे वगळून सांगली मिरज आणि कुपवाड शहर महानगरपालिकेच्या प्रपत्र-“क” मध्ये नमूद केल्यानुसार एकूण ३,४५४ पदांच्या (४ कार्यरतनिहाय व्यपगत) आकृतीबंधास शासन मान्यता देण्यात येत आहे.
६. सांगली मिरज आणि कुपवाड शहर महानगरपालिकेचा पदांचा आकृतीबंध पुढील अटी व शर्तींच्या अधीन राहून मंजूर करण्यात येत आहे: (i) सांगली मिरज आणि कुपवाड शहर महानगरपालिका आकृतीबंधानुसार उपलब्ध होणारी पदे आवश्यकतेप्रमाणे महानगरपालिकेच्या आस्थापना खर्चाची विहित केलेली टक्केवारी (३५% ) लक्षात घेऊन भरण्याची दक्षता घ्यावी.
(ii) सांगली मिरज आणि कुपवाड शहर महानगरपालिकेचा आस्थापना खर्च विचारात घेता शासन मान्यता घेतल्याशिवाय पदभरती करु नये.
(ii) सांगली मिरज आणि कुपवाड शहर महानगरपालिका आकृतीबंधानुसार वेतनश्रेणीची खातरजमा/ पडताळणी करुनच वेतनश्रेणी बदल लागू करण्याचा निर्णय आयुक्तांनी घ्यावा.
(iv) सदर आकृतीबंधातील पदांसाठी/ वाढीव पदांसाठी कोणत्याही प्रकारचा निधी / अनुदान शासनाकडून महानगरपालिकेस उपलब्ध करून देण्यात येणार नाही.
पृष्ठ ३ पैकी २
# Page 3
शासन निर्णय क्रमांक: सांमिकु-२०२२/प्र.क्र.८०/नवि- १९ (v) सांगली मिरज आणि कुपवाड शहर महानगरपालिके अंतर्गत प्रशासकीय सेवेतील अधिकारी/ कर्मचाऱ्यांची (Non-Technical) तांत्रिक व लेखा सेवेतील पदांवर किंवा तांत्रिक व लेखा सेवेतील अधिकारी/कर्मचारी यांची प्रशासकीय सेवेतील पदांवर नियुक्ती करता येणार नाही.
(vi) सांगली मिरज आणि कुपवाड शहर महानगरपालिकेच्या ज्या बाह्य स्त्रोतांद्वारे (Out Sourcing) करणे शक्य व आवश्यक आहे, अशा सेवा बाह्य स्त्रोतांद्वारे (Out Sourcing) करण्यात याव्यात.
७. आयुक्त, सांगली मिरज आणि कुपवाड शहर महानगरपालिका यांनी परिच्छेद क्र.६ मधील अटी व शर्तींचे पालन करून सुधारित आकृतीबंधाच्या अनुषंगाने पुढील आवश्यक ती कार्यवाही करावी.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33