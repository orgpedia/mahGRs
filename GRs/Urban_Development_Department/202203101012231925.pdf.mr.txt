# Page 1
पुणे मेट्रो रेल्वे प्रकल्पामधील राज्यशासनाचे दुय्यम कर्ज सहाय्य महाराष्ट्र मेट्रो रेल कार्पोरेशन लि. यांना वितरित करण्याबाबत (सन २०२१-२२)
महाराष्ट्र शासन
नगर विकास विभाग
शासन निर्णय क्रमांकः एमआरडी-३३२१/प्र.क्र.५१/नवि-७
हुतात्मा राजगुरु चौक, मादाम कामा रोड
मंत्रालय, मुंबई-४०० ०३२.
दिनांक : १० मार्च, २०२२.
संदर्भ : १. नगर विकास विभाग शासन निर्णय क्र. पीएमआर-३३१३/प्र.क्र.२९/नवि-७, दि. २९.१०.२०१३ २. नगर विकास विभाग शासन निर्णय क्र. पीएमआर-३३१६/प्र.क्र.१३२/नवि-७, दि. २३.१२.२०१६ ३. नगर विकास विभाग, शासन निर्णय क्र. एमआरडी-३३१७/प्र.क्र.१०५/नवि-७ दि. २८ मार्च,२०१८ ४. नगर विकास विभाग, शासन निर्णय क्रमांक एमआरडी-३३१८/प्र.क्र.११५(४)/नवि-७ दि.०१ जानेवारी, २०१९.
५. नगर विकास विभाग, शासन निर्णय क्रमांक एमआरडी-३३१८/प्र.क्र.११५(८)/नवि-७ दि. २२ मार्च, २०१९.
६. नगर विकास विभाग शासन निर्णय क्रमांक एमआरडी-३३१९/प्र.क्र.७०/नवि-७ दि.१९ मार्च, २०२०.
७. नगर विकास विभाग शासन निर्णय क्रमांक एमआरडी-३३१९/प्र.क्र.७०/नवि-७ दि.२७ मार्च, २०२०.
८. नगर विकास विभाग शासन निर्णय क्रमांकः एमआरडी-३३२१/प्र.क्र.०२/नवि-७ दिनांक : १० फेब्रुवारी, २०२१.
९. वित्त विभाग शासन परिपत्रक क्र. अर्थसं-२०२१/प्र.क्र.४८/अर्थ-३ दि. २४ जून, २०२१.
१०. नगर विकास विभाग शासन निर्णय क्रमांकः एमआरडी-३३२१/प्र.क्र.५१/नवि-७, दिनांक : २९ डिसेंबर, २०२१.
प्रस्तावना:
पुणे महानगर मेट्रो रेल प्रकल्प टप्पा-१ मधील मार्गिका क्रमांक १ (पिंपरी-चिंचवड ते स्वारगेट लांबी १६.५८९ कि.मी.) व मार्गिका क्रमांक २ (वनाज ते रामवाडी - लांबी १४.६६५ कि.मी.) या रु.११४२० कोटी किंमतीच्या उन्नत व अंशतः भुयारी मेट्रो प्रकल्पाच्या सुधारीत प्रस्तावास केंद्रीय मंत्रीमंडळाने दिनांक ७ डिसेंबर २०१६ रोजी व राज्य मंत्रीमंडळाने दिनांक ८ डिसेंबर २०१६ रोजी मान्यता दिली आहे.
त्याअनुषंगाने राज्यशासनाने शा. नि. क्र. पीएमआर -३३१६/प्र.क्र. १३२ /नवि- ७, दि. २३.१२.२०१६ अन्वये शासनाने मान्यता दिली. केंद्र शासनाने क्र K-१४०१/(N-१)/२०१४-MRTS-III दिनांक ९ जानेवारी
२०१७ च्या पत्रान्वये मान्यता दिली आहे. केंद्रशासनाने पुणे मेट्रो रेल्वे प्रकल्पास मान्यता देताना यापूर्वी स्थापन झालेल्या नागपूर मेट्रो रेल्वे कॉर्पोरेशनचे ( केंद्र व राज्य शासनाचा संयुक्त उपक्रम) राज्यस्तरीय महाराष्ट्र मेट्रो रेल्वे कॉर्पोरेशन अशा केंद्र व राज्य शासनाचा ५०:५० संयुक्त सहभाग असलेल्या विशेष हेतू वहन कंपनी (SPV) मध्ये परिवर्तन करण्यास तसेच पुणे महानगर मेट्रो रेल प्रकल्प राबविण्यासाठी "महाराष्ट्र मेट्रो रेल कॉपोरेशन लिमिटेड" या केंद्र व राज्य शासनाचा संयुक्त उपक्रम असलेल्या स्पेशल पर्पज व्हेईकल (एस.पी. व्ही.) कंपनीकडे सोपविण्यास मान्यता दिली आहे. सदर प्रकल्पासाठी राज्य शासनाचा समभाग रु. १३१० कोटी तसेच केंद्र शासनाचे कर (५०%) साठी रु. ६४४ कोटी आणि राज्यस्तरीय/स्थानिक करावरील खर्चासाठी रु.३०२.२० कोटी असे ९४६.२० कोटी राज्य शासनाकडून दुय्यम कर्जसहाय्य हे त्याची व्याजासह परतफेड करण्याची जबाबदारी संबंधीत विशेष हेतू वहन कंपनीची राहील या अटीवर देण्यास मान्यता दिली आहे.
# Page 2
शासन निर्णय क्रमांकः एमआरडी-३३२१/प्र.क्र.५१/नवि-७
२. पुणे मेट्रो रेल्वे प्रकल्पाकरिता सन २०१७-१८ या वर्षात रु.३० कोटी, सन २०१८-१९ मध्ये रु.६० कोटी, सन २०१९-२० मध्ये रु.४५२ कोटी, सन २०२०-२१ मध्ये रु.१६१.२५ कोटी व सन २०२१-२२ मध्ये रु.७५.०९५ कोटी असे एकूण रु.७७८.३४५कोटी इतकी रक्कम महाराष्ट्र मेट्रो रेल कॉर्पोरेशन लि.
या कंपनीस राज्य शासनाकडून तूर्त स्वरुपात बिनव्याजी दुय्यम कर्ज म्हणून वितरीत करण्यात आले आहे. सन २०२१-२२ या वर्षामध्ये सदर प्रयोजनासाठी रु.१५०.१९ कोटी रुपये तरतूद अर्थसंकल्पित करण्यात आली आहे. उक्त तरतूदीमधून रु.७५.०९५ कोटी इतकी रक्कम महाराष्ट्र मेट्रो रेल कार्पोरेशन लि. या कंपनीस राज्य शासनाकडून तुर्त स्वरूपात बिनव्याजी दुय्यम कर्ज म्हणून वितरित करण्याची बाब शासनाच्या विचाराधीन होती.
शासन निर्णय -
१. पुणे मेट्रो रेल्वे प्रकल्प कार्यान्वित करण्यासाठी राज्य शासनाकडून बिनव्याजी दुय्यम कर्ज म्हणून रु. ७५,०९,५०,०००/- (अक्षरी रुपये पंचाहत्तर कोटी नऊ लाख पन्नास हजार फक्त) इतकी रक्कम महाराष्ट्र मेट्रो रेल कार्पोरेशन लि. यांना प्रदान करण्यास या शासन निर्णयाव्दारे शासन मान्यता देण्यात येत आहे.
२. उपरोक्त रक्कम "मागणी क्र. एफ-७ ६२१७- नगर विकासासाठी कर्जे, ८० सर्वसाधारण, १९०, सार्वजनिक क्षेत्र व इतर उपक्रमांना कर्जे (००) (०८) पुणे मेट्रो रेल्वे प्रकल्पाकरिता राज्य शासनाचे दुय्यम कर्ज, ५५ कर्ज व आगाऊ रकमा (६२१७०७९७)" या लेखाशिर्षाखाली सन २०२१-२२ मधील मंजूर तरतूदीतून खर्ची घालण्यात यावी.
३. उपरोक्त लेखाशीर्ष उपयोगात आणण्यासाठी नगर विकास विभागाचे कक्ष अधिकारी, नवि-५, यांना आहरण व संवितरण अधिकारी तसेच उपसचिव, नवि-५, नगर विकास विभाग, मंत्रालय, मुंबई यांना नियंत्रक अधिकारी म्हणून घोषित करण्यात येत आहे. शासन निर्णयातील परिच्छेद -१ मध्ये नमूद करण्यात आलेली रक्कम अधिदान व लेखा अधिकारी, मुंबई यांचेकडून काढून ती महाराष्ट्र मेट्रो रेल कार्पोरेशन लि. यास देण्यासाठी त्यांना अधिकार प्रदान करण्यात येत आहेत. नगर विकास विभागाच्या रोख शाखेने देयक तयार करुन ते अधिदान व लेखा अधिकारी, मुंबई यांचेकडे पाठवावे. याबाबतच्या खर्चमेळाची कार्यवाही नवि- ३१ कार्यासनाने करावी.
४. राज्यशासनाकडून दुय्यम कर्जसहाय्य म्हणून वितरीत केलेल्या उपरोक्त रु.७५.०९५ कोटी चा विनियोग पुणे मेट्रो प्रकल्पासाठी महाराष्ट्र मेट्रो रेल कॉर्पोरेशन लिमिटेडला केंद्रीय/राज्यस्तरीय/ स्थानिक करापोटी येणाऱ्या खर्चासाठी करावयाचा आहे.
५. राज्यशासनाकडून दुय्यम कर्जसहाय्य म्हणून वितरीत उपरोक्त रक्कम रु.७५.०९५ कोटी महाराष्ट्र मेट्रो रेल कॉर्पोरेशन लिमिटेड यांच्याकडून सदर प्रकल्पासाठी बाहय संस्थेमार्फत घेतलेल्या मुख्य कर्जाची परतफेड केल्यानंतर वसूल करावयाची आहे.
६. सदर दुय्यम कर्जावरील व्याजाबाबत वित्त विभागाकडे स्वतंत्र प्रस्ताव सादर करुन निर्णय घेण्यात येईल. भविष्यात या कर्जावर व्याज अदा करावयाचे झाल्यास त्याची वसूली महाराष्ट्र मेट्रो रेल कॉर्पोरेशन लि. यांच्याकडून करण्यात येईल, या अटीवर महाराष्ट्र मेट्रो रेल कॉर्पोरेशन लि. यांना वितरीत करावयाचे दुय्यम कर्ज रु.७५.०९५ कोटी हे तुर्त बिनव्याजी कर्ज म्हणून वितरीत करण्यात येत आहे.
पृष्ठ ६ पैकी २
# Page 3
शासन निर्णय क्रमांकः एमआरडी-३३२१/प्र.क्र.५१/नवि-७
७. सदर कर्ज सहाय्याची रक्कम भविष्यात काही व्याज द्यावे लागल्यास त्या व्याजासह प्रकल्पाकरीता घेतलेल्या मुख्य कर्जाची परफेड केल्यानंतर एका हप्त्यात करण्यात यावी.
८. पुणे मेट्रो प्रकल्पाकरिता राज्यशासनाकडून केंद्रीय व राज्यस्तरीय/स्थानिक करापोटी येणाऱ्या खर्चासाठी प्राप्त झालेली रक्कम महाराष्ट्र मेट्रो रेल कॉर्पोरेशन लिमिटेडकडे जमा झाल्याचे प्रमाणपत्र सादर करण्यात यावे.
९. सदर रक्कम वितरीत झाल्यानंतर या रक्कमेतून खर्च केलेल्या रक्कमांचा तपशिल पुणे महानगरपालिका/राज्य शासन / केंद्रशासन यांना सादर करण्यात यावा.
१०. सदर प्रकल्पासाठी केंद्रशासन / राज्य शासन / पुणे महानगरपालिका/पिंपरी-चिंचवड महानगरपालिका यांच्या करापोटी येणाऱ्या खर्चासाठी प्राप्त होणाऱ्या रक्कमांसाठी महाराष्ट्र मेट्रो रेल कॉर्पोरेशन लिमिटेड यांनी स्वतंत्र लेखे ठेवावेत.
११. राज्यशासनाकडून दिल्या जाणाऱ्या सदर कर्जसहाय्यासाठी राज्यशासनाने वेळोवेळी निर्गमित केलेल्या कर्जा विषयीच्या इतर संबंधीत अटी व शर्ती लागू राहतील.
१२. पुणे मेट्रो रेल्वे प्रकल्पासाठी प्राप्त होणाऱ्या निधीबाबत राज्य शासनाच्या वतीने आयुक्त, पुणे महानगरपालिका यांनी स्वतंत्र लेखे ठेवावेत व वितरीत झालेल्या निधीचे संनियंत्रण करावे.
१३. सदर रक्कम ज्या प्रयोजनासाठी मंजूर केली आहे ती त्याच प्रयोजनासाठी खर्च केल्याचे उपयोगिता प्रमाणपत्र व्यवस्थापकीय संचालक, महाराष्ट्र मेट्रो रेल कार्पोरेशन यांनी आयुक्त, पुणे महानगरपालिका यांचे मार्फत सादर करावे.
१४. सदर कर्ज सहाय्याच्या वितरणाबाबत शादिक-२०१२/प्र.क्र.४९/ऋण व हमी दिनांक ३०/१२/२०१४ मधील सूचनानुसार महाऋण आज्ञावलीत जोडपत्र-अ (सोबत जोडले आहे) नुसार माहिती भरण्याची कार्यवाही करण्यात यावी.
१५. राज्य शासनाकडून पुणे मेट्रो रेल्वे प्रकल्पाकरीता आतापर्यंत रु. ७७८.३४५ कोटी इतका निधी दुय्यम कर्ज सहाय्य म्हणून वितरीत करण्यात आला आहे. सदर आदेशान्वये वितरीत होणाऱ्या निधीनंतर एकूण वितरीत निधीची परिस्थिती खालील प्रमाणे :
------------------------------------------------------------------------------------------------
| अनु.क्र. | दिनांक | रक्कम (रु. कोटी) | निधी वितरीत करणाऱ्या संस्थेचे नाव | एकूण वितरीत निधी (रु. कोटी) |
| १ | २८.०३.२०१८ | ३०.०० | राज्य शासन | ३०.०० |
| २ | ०१.०१.२०१९ | ४२.०० | राज्य शासन | ७२.०० |
| ३ | २२.०३.२०१९ | १८.०० | राज्य शासन | ९०.०० |
| ४ | १९.०३.२०२० | १५०.०० | राज्य शासन | २४०.०० |
| ५ | २७.०३.२०२० | ३०२.०० | राज्य शासन | ५४२.०० |
| ६ | १०.०२.२०२१ | १६१.२५ | राज्य शासन | ७०३.२५ |
| ७ | २६.१२.२०२१ | ७५.०९५ | राज्य शासन | ७७८.३४५ |
|  | सदरचे वितरण | ७५.०९५ | राज्य शासन | ८५३.४४ |
------------------------------------------------------------------------------------------------
पृष्ठ ६ पैकी ३
# Page 4
शासन निर्णय क्रमांकः एमआरडी-३३२१/प्र.क्र.५१/नवि-७
१६. सदर निधी वितरण आदेश वित्त विभाग शासन परिपत्रक क्र. अर्थसं-२०२१/प्र.क्र.४८/अर्थ-३ दि. २४ जून, २०२१ मधील संबंधित सर्व अटींचे तसेच परिपत्रकासोबतच्या परिशिष्ठामधील तपासणी सूचीप्रमाणे सर्व बाबींची पूर्तता होत आहे.
१७. सदर निधी वितरण आदेश नियोजन विभाग अनौपचारिक संदर्भ क्र.१५९/११४४, दिनांक ०४.०२.२०२२ व वित्त विभाग अनौपचारिक संदर्भ क्र.४०/व्यय-३ दिनांक २५.०२.२०२२ अन्वये मिळालेल्या मान्यतेनुसार निर्गमित करण्यात येत आहे.
# Page 5
# Page 6