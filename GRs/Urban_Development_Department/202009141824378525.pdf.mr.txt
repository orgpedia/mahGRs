# Page 1
नगर विकास विभागाच्या विविध योजनामधील निधीवरील व्याजाच्या रकमांच्या विनियोगाबाबत
महाराष्ट्र शासन
नगर विकास विभाग
शासन परिपत्रक क्र.संकीर्ण-३४१६/प्र.क्र.४०/नवि-०४
मंत्रालय, मुंबई - ४०० ०३२.
दिनांक :- १४ सप्टेंबर, २०२०
संदर्भ : शासन परिपत्रक नगर विकास विभाग क्र. संकीर्ण-३४१६/प्र.क्र.४०/नवि-०४, दिनांक २७ मे, २०२०
---------------
| शासन निर्णय : |
|  |
---------------
नगर विकास विभागाकडून महानगरपालिकांना महानगरपालिका पायाभूत सुविधा, महानगरपालिका पायाभूत सुविधा (ठोक), महानगरपालिकांना हद्दवाढ निधी तसेच नगरपरिषदांना वैशिष्ट्यपूर्ण योजना, नवीन नगरपरिषदा/नगरपंचायती योजना, नगरपरिषद हद्दवाढ, तिर्थक्षेत्र विकास, विशेष रस्ता अनुदान, रस्ता अनुदान अशा विविध योजनांमध्ये निधी मंजूर करण्यात येतो. अशा योजनांवर शासनाने वितरीत केलेल्या निधीवर प्राप्त होणा-या व्याजाच्या रकमांचा विनियोग करण्याबाबत सूचना देण्याची बाब विचाराधीन होती.
०२. नागरी स्थानिक स्वराज्य संस्थांकडे व्याजाच्या रकमा पडून राहण्याऐवजी त्याचा सुयोग्य विनियोग होऊन त्यामधून भांडवली मत्ता निर्माण होण्यास मदत व्हावी व अशा रकमा अनावश्यकपणे नागरी स्थानिक स्वराज्य संस्थांकडे विनावापर पडून राहणार नाहीत, यासाठी अशा व्याजाच्या रकमांबाबत शासनाने खालीलप्रमाणे निर्णय घेतला आहे.
अ) महाराष्ट्र सुवर्ण जयंती नगरोत्थान महाभियानांतर्गत नागरी स्थानिक स्वराज्य संस्थांना वितरीत करण्यात येणाऱ्या राज्य हिश्श्याच्या निधीवरील त्यांना प्राप्त झालेल्या व्याजाची रक्कम अशा नागरी स्थानिक स्वराज्य संस्थांना त्या त्या प्रकल्पांचा शेवटचा हप्ता वितरीत करताना त्यामधून समायोजित करुन घेण्यात यावी.
त्याव्यतिरिक्त नगर विकास विभागाकडून नागरी स्थानिक स्वराज्य संस्थांना, महानगरपालिका पायाभूत सुविधा, महानगरपालिका पायाभूत सुविधा ठोक, महानगरपालिकांना हद्दवाढ निधी तसेच नगरपरिषदांना वैशिष्ट्यपूर्ण योजना, नवीन नगरपरिषदा/ नगरपंचायती, नगपरिषद हद्दवाढ, विशेष रस्ता अनुदान, रस्ता अनुदान अशा विविध योजनांमध्ये मंजूर करण्यात येणाऱ्या निधीवरील प्राप्त होणाऱ्या व्याजाची रक्कम त्या त्या योजनेसाठीच संबंधित नागरी स्थानिक स्वराज्य संस्थांना वापरण्यास मुभा राहील. त्यासाठी, त्यांना मूळ योजनेबाबतची सर्व मार्गदर्शक तत्त्वे लागू राहतील. त्याचप्रमाणे मूळ योजनेतील निधीकरीता लागू असलेल्या सक्षम प्राधिकाऱ्याकडून प्रशासकीय मान्यता घेणे देखील बंधनकारक राहील.
# Page 2
शासन निर्णय क्रमांकः संकीर्ण-३४१६/प्र.क्र.४०/नवि-०४
क) उपरोक्त (अ) मधील व्याजाची यापूर्वी पूर्ण झालेल्या प्रकल्पांसंदर्भातील नागरी स्थानिक स्वराज्य संस्थांकडे शिल्लक असलेली रक्कम किंवा उपरोक्त (ब) मधील व्याजाची रक्कम त्या त्या योजनेचे विहीत प्रयोजन वगळता इतर कारणासाठी वापरावयाची असल्यास त्यास समक्रमांकाच्या दिनांक २७ मे, २०१६ च्या शासन परिपत्रकानुसार शासनाची पूर्वमान्यता घेणे बंधनकारक राहील.
-------------------------------------------------------------------------------------
| सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध |
| करण्यात आला असून, त्यांचा संगणक संकेतांक २०२००९१४१८२४३७८५२५ असा आहे. हा शासन निर्णय |
| डिजिटल स्वाक्षरीने साक्षंकिंत करून काढण्यात येत आहे. |
-------------------------------------------------------------------------------------
महाराष्ट्राचे राज्यपाल यांच्या आदेशानुसार व नावाने,
PANDURANG
JOTIBA
JADHAV
(पां. जो. जाधव)
सह सचिव, नगर विकास विभाग प्रत : १. मा. मुख्यमंत्री यांचे प्रधान सचिव २. मा. मंत्री ( नगर विकास) यांचे खाजगी सचिव ३. मा. राज्यमंत्री (नगर विकास) यांचे खाजगी सचिव ४. मा. मुख्य सचिव, मंत्रालय, मुंबई.
५. अपर मुख्य सचिव, वित्त विभाग मंत्रालय, मुंबई.
६. आयुक्त तथा संचालक, नगरपरिषद प्रशासन संचालनालय, वरळी, मुंबई.
७. कार्यकारी संचालक, महाराष्ट्र नागरी विकास अभियान संचालनालय, मुंबई ८. अभियान संचालक, स्वच्छ महाराष्ट्र अभियान (नागरी), मुंबई ९. महालेखापाल कार्यालय, महाराष्ट्र १/२ मुंबई/नागपूर.
१०. अधिदान व लेखा अधिकारी, मुंबई.
११. सर्व विभागीय आयुक्त १२. सर्व जिल्हाधिकारी १३. आयुक्त, सर्व संबंधित महानगरपालिका १४. मुख्याधिकारी, सर्व नगरपरिषदा १५. मुख्याधिकारी, सर्व नगरपंचायती १६. सर्व जिल्हा कोषागार अधिकारी १७. प्रधान सचिव, नगर विकास विभाग (१) यांचे स्वीय सहायक, मंत्रालय, मुंबई.
१८. प्रधान सचिव नगर विकास विभाग (२) यांचे स्वीय सहायक, मंत्रालय, मुंबई.
१९. निवडनस्ती, (नवि-०४)
पृष्ठ २ पैकी २