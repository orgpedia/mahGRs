# Page 1
मुंबई प्रादेशिक नागरी पायाभूत सुविधा सुधार
कार्यक्रमाची (MRUIIP) अंमलबजावणीसाठी मुंबई
महानगर प्रदेश विकास प्राधिकरणामार्फत
केएफड्ब्ल्यू या वित्तीय संस्थेकडून कर्ज घेण्यास
मंजुरी देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- एमआरडी-३३२३/प्र.क्र.१४५/नवि-७
मादाम कामा मार्ग, हुतात्मा राजगुरू चौक,
मंत्रालय, मुंबई-३२.
दिनांक:-११ मार्च, २०२४.
प्रस्तावना:-
मुंबई महानगर प्रदेशातील हवामान बदलाच्या आव्हानांना तोंड देण्यासाठी मुंबई प्रादेशिक
नागरी पायाभूत सुविधा सुधार कार्यक्रम (MRUIIP) मुंबई महानगर प्रदेश विकास प्राधिकरणामार्फत
राबविण्यात येणार आहे. या कार्यक्रमामध्ये शहरी उद्याने, ग्रीन कॉरिडॉर, इकोसिस्टम जीणोद्धार,
पर्जन्य जल पायाभूत सुविधा, पूर प्रतिबंधक उपाय, ऊर्जा कार्यक्षम उपाय आणि नूतनीकरणक्षम
ऊर्जा यासारख्या उपक्रमांचा समावेश आहे. मुंबई महानगर क्षेत्रातील शहरी स्थानिक स्वराज्य
संस्थांशी समन्वय करून एमएमआरडीए सदर कार्यक्रमाच्या अंमलबजावणीमध्ये प्राथमिक भूमिका
बजावणार आहे. सदरहू कार्यक्रमाच्या अंमलबजावणीसाठी मुंबई महानगर प्रदेश विकास
प्राधिकरणाद्वारे KfW या आंतरराष्ट्रीय वित्तीय संस्थेकडून १०० दशलक्ष युरो (भारतीय रुपयांमध्ये
अंदाजे रू.८५० कोटी) सवलतीच्या दरातील कर्ज (आरआयएल) घेण्यात येणार आहे. सदर कर्ज
घेण्याच्या अनुषंगाने केंद्र शासन व केएफडब्ल्यु यांच्यामध्ये कर्ज करारनामा करण्यात आला असून
सदर कर्ज घेण्यास शासन मान्यता देण्याची बाब शासनाच्या विचाराधीन होती.
शासन निर्णय :-
१)मुंबई प्रादेशिक नागरी पायाभूत सुविधा सुधार कार्यक्रमासाठी मुंबई महानगर प्रदेश विकास
प्राधिकरणामार्फत केएफडब्ल्यु (KfW), जर्मनी या आंतरराष्ट्रीय वित्तीय संस्थेकडून १००
दशलक्ष युरो (भारतीय रूपयामध्ये अंदाजे रू. ८५० कोटी) (विनिमय दर १ युरो = ८५ रू)
रकमेच्या मर्यादेत अल्प व्याज दराचे कर्ज घेण्यास, सदर कर्जाची मुद्दल, व्याज व इतर शुल्क
(विलंब शुल्कासहित) यांचा कोणताही भार राज्यशासनावर येणार नाही या अटीवर या शासन
निर्णयाद्वारे मान्यता देण्यात येत आहे.
२)सदर कार्यक्रमासाठी मुंबई महानगर प्रदेश विकास प्राधिकरणामार्फत केएफडब्ल्यु (KfW),
जर्मनी यांच्याकडून २.२ दशलक्ष युरो (अंदाजे रू.१८.७७ कोटी) इतके अनुदान प्राप्त करून
घेण्यास मान्यता देण्यात येत आहे.
# Page 2
शासन निर्णय क्रमांकः एमआरडी-३३२३/प्र.क्र.१४५/नवि-७
३)मुंबई प्रादेशिक नागरी पायाभूत सुविधा सुधार कार्यक्रमासाठी समकक्ष योगदान (counterpart
funding) म्हणून, किमान ३०% म्हणजेच ४३ दशलक्ष युरो (सुमारे रू. ३६५ कोटी) रक्कम
मुंबई महानगर प्रदेश विकास प्राधिकरणामार्फत स्वनिधीतून सोसावयाची आहे.
४)सदर प्रकल्पाकरिता द्विपक्षीय/बहुपक्षीय वित्तीय संस्थेमार्फत घेतल्या जाणाऱ्या कर्जाच्या
मुद्दलाची परतफेड तसेच व्याजाची परतफेड याची संपूर्ण जबाबदारी प्राधिकरणाची राहील.
त्यामुळे शासनावर कोणताही आर्थिक भार येणार नाही याची खबरदारी प्राधिकरणाने घ्यावी.
५)सदर कार्यक्रमासाठी घेण्यात येणाऱ्या कर्जाच्या अनुषंगाने आवश्यक प्रकल्प करारनामा
करण्यासाठी प्रधान सचिव (नवि-१) यांना प्राधिकृत करण्यात येत आहे.
६)सदर कर्ज घेण्याच्या अनुषंगाने राज्य शासन (नगर विकास विभाग) व मुंबई महानगर प्रदेश
विकास प्राधिकरण यांच्यामध्ये आवश्यक तो दुय्यम कर्ज करारनामा (Subsidiary Loan
Agreement) करावा.
७)सदर कार्यक्रमासाठी केएफडब्ल्यु यांच्याकडून केंद्र शासनामार्फत प्राप्त होणारा कर्ज निधी व
अनुदान मुंबई महानगर प्रदेश विकास प्राधिकरणाला वितरीत करण्यासाठी आवश्यक ती
लेखाशीषे घेण्यास मंजुरी देण्यात आहे.
२. सदरचा शासन निर्णय वित्त विभाग अनौ. संदर्भ क्र.४४८/व्यय-३, दि.०९.०३.२०२४ अन्वये
दिलेले अभिप्राय व मा. मंत्रीमंडळाने दि.११.०३.२०२४ रोजी घेतलेल्या निर्णयानुसार निर्गमित
करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3