# Page 1
आकस्मिक खर्चाच्या संक्षिप्त देयकावर काढण्यात आलेल्या रक्कमांची तपशीलवार देयके विहित कालमर्यादेत सादर करण्याबाबत.
महाराष्ट्र शासन
नगर विकास विभाग
शासन परिपत्रक क्रमांक :- तांनिअ - २०१८/प्र.क्र.५३/नवि-३१
मंत्रालय, मुंबई - ४०० ०३२.
दिनांक :- १२ एप्रिल, २०१९.
संदर्भ : १. शासन निर्णय, वित्त विभाग क्र.मआख-१००६/प्र.क्र.४२/२००६ / विनियम, दिनांक १२.०२.२००८.
२. शासन निर्णय, वित्त विभाग क्र.मआख-१००६/प्र.क्र.४२/२००६ / विनियम, दिनांक ११.०३.२००८.
३. शासन निर्णय, वित्त विभाग क्र. संक्षिप्त-२०१२/प्र.क्र.८/२०१२/विनियम, दिनांक १४.०३.२०१३.
प्रस्तावना :
भारताचे नियंत्रक व महालेखापरीक्षक यांच्या दिनांक ३१ मार्च, २०१७ रोजी संपलेल्या वर्षाच्या स्थानिक संस्था अहवालामध्ये आकस्मिक खर्चाच्या संक्षिप्त देयकावर काढण्यात आलेल्या रक्कमांची तपशीलवार देयके सादर करण्याचे प्रलंबित असल्याची बाब निदर्शनास आणण्यात आली. यासंदर्भात नगर
विकास विभागाच्या नियंत्रणाखालील सर्व आहरण व संवितरण अधिकाऱ्यांना सूचना देण्याची बाब शासनाच्या विचाराधीन होती
शासन परिपत्रक :
भारताचे नियंत्रक व महालेखापरीक्षक यांच्या दिनांक ३१ मार्च, २०१७ रोजी संपलेल्या वर्षाच्या स्थानिक संस्था अहवालामध्ये आकस्मिक खर्चाच्या संक्षिप्त देयकावर काढण्यात आलेल्या रक्कमांची तपशीलवार देयके सादर करण्याचे प्रलंबित असल्याची बाब निदर्शनास आणण्यात आले. आकस्मिक खर्चाच्या संक्षिप्त देयकावर काढण्यात आलेल्या रक्कमांची तपशीलवार देयके सादर करण्याबाबतची विहीत कार्यपध्दती वित्त विभागाने उपरोक्त संदर्भ क्र.१ येथील दिनांक १२ फेब्रुवारी, २००८ च्या शासन निर्णयाद्वारे
सुधारीत केली आहे. त्यामध्ये तद्नंतर संदर्भ क्र. २ व ३ येथील शासन निर्णयान्वये सुधारणा करण्यात आली
आहे. आहरण व संवितरण अधिकाऱ्यांना कोषागारातून संक्षिप्त आकस्मिक खर्चाच्या देयकावर (Abstract Contingent Bill) काढलेल्या रकमेबाबतची तपशीलवार आकस्मिक खर्चाची देयकाची (Detailed पृष्ठ २ पैकी १
# Page 2
शासन परिपत्रक क्रमांकः तांनिअ - २०१८/प्र.क्र.५३/नवि-३१
Contingent Bill) रक्कम काढल्यापासून १ महिन्याच्या आत लेखापरीक्षण अधिकाऱ्यांकडे सादर करणे जरुरीचे आहे. यासंदर्भात वित्त विभागाच्या संदर्भाकित दिनांक १२ फेब्रुवारी, २००८, ११ मार्च, २००८ व १४ मार्च, २०१३ च्या शासन निर्णयान्वये देण्यात आलेल्या सूचना नगर विकास विभागाच्या नियंत्रणाखालील सर्व नियंत्रण अधिकारी व आहरण व संवितरण अधिकारी यांच्या पुनःश्च निदर्शनास आणण्यात येत असून, त्यांनी अशा देयकांबाबत वित्त विभागाच्या उपरोक्त शासन निर्णयामध्ये विहीत केल्यानुसार कालमर्यादेत कार्यवाही पूर्ण करण्याची दक्षता घ्यावी.