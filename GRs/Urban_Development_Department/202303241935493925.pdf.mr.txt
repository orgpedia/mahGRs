# Page 1
मौजे चोळेगाव, शिवाजीनगर, वृंदावन कॉम्प्लेक्स, डोंबिवली (पश्चिम) येथील आरक्षण क्र. ३५६ व ३५७ या महानगरपालिकेच्या मिळकतीमधील दुसऱ्या मजल्याचा वापर स्कील डेव्हलपमेंट कार्यक्रमासाठी करण्यास परवानगी देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- कडोंम-१०२३/सं.क्र.१७५/प्र.क्र.१३/नवि-२८
मादाम कामा मार्ग, हुतात्मा राजगुरू चौक,
मंत्रालय, मुंबई-३२.
दिनांक:- २४ मार्च, २०२३
संदर्भ:- १) कल्याण-डोंबिवली महानगरपालिका सर्वसाधारण सभा ठराव क्र. १५,दि.१७.०४.२०१३.
२) कल्याण-डोंबिवली महानगरपालिका स्थायी समिती सभा क्र.११, ठराव क्र. १९८,
दि.०९.११.२०२०
३) डोंबिवली प्रतिष्ठान संस्थेचे दि.३.११.२०२२ व दि.१७.०२.२०२३ चे पत्र.
४) आयुक्त तथा प्रशासक, कल्याण-डोंबिवली महानगरपालिका यांचा ठराव क्र. १२४, दि.०२.०३.२०२३
५) आयुक्त, कल्याण-डोंबिवली महानगरपालिका यांचे पत्र क्र. कडोंमपा/इस्टेट/मुका/१४६०, दि.०६.०१.२०२३.
६) आयुक्त, कल्याण-डोंबिवली महानगरपालिका यांचे पत्र क्र. कडोंमपा/इस्टेट/मुका/१७६७, दि.०६.०३.२०२३.
प्रस्तावना: मौजे-चोळेगाव, शिवाजीनगर, वृंदावन कॉम्पलेक्स, डोंबिवली (पश्चिम) येथील आरक्षण क्र. ३५६ व ३५७ या महापालिकेच्या तळ + २ मजले मिळकतीमध्ये वृध्दाश्रम चालविण्यात येत असून, दुसऱ्या मजल्याचा वापर स्कील डेव्हलपमेंट कार्यक्रमासाठी उपलब्ध करून देणेबाबत संदर्भाधीन दि.०६.०१.२०२३ च्या पत्रान्वये प्रस्ताव शासनास प्राप्त झाला होता.
२. संदर्भ क्र. २ च्या दि.०९.११.२०२० रोजीच्या, स्थायी समिती सभा ठराव क्र. १९८ अन्वये, प्रशासनाकडील दि.०४.११.२०२० च्या गोषवाऱ्यानुसार, मौजे चोळेगाव, शिवाजीनगर, वृंदावन कॉम्प्लेक्स, डोंबिवली (प.) येथील आरक्षण क्र. ३५६ ‘वाचनालय’ व ३५७ ‘महिला सांस्कृतिक केंद्र' येथे वृध्द व्यक्तींचे संगोपन करण्याकरीता वृध्दाश्रमासाठी सदर जागा, सर्वसाधारण सभा ठराव क्र. १५४, अन्वये, डोंबिवलीकर प्रतिष्ठान संस्था, डोंबिवली यांना ३ वर्षासाठी मासिक भाडे रक्कम रू. १६,५७२/- व सुरक्षा अनामत रक्कम रू.४२,६४,९००/- (अक्षरी रक्कम रू. बेचाळीस लक्ष, चौसष्ट हजार, नऊशे मात्र) वर देण्यात आली होती. सदर संस्था सदर उपक्रम ना-नफा ना-तोटा तत्त्वावर चालवित असून, सदर संस्थेने केलेल्या मागणीनुसार, महाराष्ट्र महानगरपालिका अधिनियमाचे कलम ६६(१), ६६अ(२), ६६(३६) नुसार, सदर जागा ३ वर्षाकरीता सुरक्षा अनामत रक्कम रू.४२,६४,९००/- माफ करून, महाराष्ट्र महानगरपालिका अधिनियमाचे कलम ७९ मधील तरतूदीनुसार, मासिक भाडे रक्कम रूपये १६,५७२/- स्वीकारून भाडेपट्टयाने चालविणेस देणेबाबत सभेत झालेल्या चर्चेनुसार, सुरक्षा अनामत रक्कम रुपये ४२,६४,९००/- माफ करून, नाममात्र दराने भाडे आकारून ३ वर्षासाठी चालविणेस देणेस, स्थायी समितीची मान्यता देण्यात आलेली होती.
३. सदर मुदत संपुष्टात येण्यापूर्वी, कल्याण-डोंबिवली महानगरपालिकेच्या मालकीच्या आरक्षण क्र. ३५६ व ३५७ येथील तळ + २ मजले या १४९० चौ.मी. क्षेत्राच्या मिळकतीच्या दुसऱ्या मजल्याचा वापर युवकांसाठी टेक्निकल व नॉन टेक्निकल मोफत ट्रेनिंग व स्कील डेव्हलपमेंट कार्यक्रम राबविण्यासाठी डोंबिवलीकर प्रतिष्ठान संस्थेस, १० वर्षांसाठी, विनाप्रिमियम, दि.१७.०४.२०१३ च्या महानगरपालिका सर्वसाधारण सभा ठरावान्वये ठरविलेल्या दराने म्हणजेच, १०० रू. प्रति चौ. फुट याप्रमाणे रू. १६,५७२ या नाममात्र प्रतिमाह भाड्यावर देण्यासाठी व वृध्दाश्रमासाठी होत असलेला वापरही चालू ठेवण्यासाठी संस्थेने केलेल्या मागणीच्या अनुषंगाने, महानगरपालिकेने केलेल्या दि.०२.०३.२०२३
# Page 2
शासन निर्णय क्रमांकः कडोंम-१०२३/सं.क्र.१७५/प्र.क्र.१३/नवि-२८
रोजीच्या ठरावानुसार व प्रस्तावानुसार, त्यास महाराष्ट्र महानगरपालिका अधिनियमाच्या कलम ७९(ग) मधील तरतूदीनुसार, शासन मंजूरी देण्याची बाब शासनाच्या विचाराधीन होती.
शासन निर्णय-: आयुक्त, कल्याण-डोंबिवली महानगरपालिका यांनी त्यांच्या दि.०६.०१.२०२३ व दि.०६.०३.२०२३ च्या पत्रांद्वारे शासनास सादर केलेल्या प्रस्तावाच्या अनुषंगाने सांगोपांग विचार करून, मौजे चोळेगाव, शिवाजीनगर, वृंदावन कॉम्प्लेक्स, डोंबिवली (पश्चिम) येथील आरक्षण क्र. ३५६ व ३५७ या महानगरपालिकेच्या मिळकतीच्या, सद्य:स्थितीत वृध्दाश्रमासाठी होत असलेल्या वापरासह, सदर मिळकतीमधील दुसऱ्या मजल्याचा वापर, युवकांसाठी टेक्निकल व नॉन टेक्निकल मोफत ट्रेनिंग तसेच, स्कील डेव्हलपमेंट कार्यक्रमासाठी १० वर्षांसाठी, विनाप्रिमियम व सन २०१३ मधील सर्वसाधारण सभा क्र. १५, दि.१७.०४.२०१३ अन्वये ठरविलेल्या दराने म्हणजेच १०० रू. प्रति चौ. फूट याप्रमाणे रू. १६,५७२/- + १८% जी.एस.टी. या नाममात्र प्रतिमाह भाड्यावर करण्यासाठी डोंबिवलीकर प्रतिष्ठान संस्थेस, महाराष्ट्र महानगरपालिका अधिनियमाच्या कलम ७९ (ग) च्या तरतूदीनुसार, पुढील अटी व शर्ती यांच्या अधीन राहून शासन मान्यता देण्यात येत आहे.
१) जागेची मालकी कल्याण-डोंबिवली महानगरपालिकेची राहील.
२) सदर भाडेपट्टयाच्या नूतनीकरणाबाबत प्रचलित शासन धोरणाप्रमाणे कार्यवाही करावी.
३) सदर प्रकरणी भाडेपट्टयास मुदतवाढ न देण्याचा निर्णय महानगरपालिका/शासनाने घेतल्यास सदर मिळकतीचा ताबा कल्याण-डोंबिवली महानगरपालिकडे वर्ग करावा.
४) सदर मिळकतीच्या वृध्दाश्रमासाठी करण्यात येणाऱ्या वापराबाबत डोंबिवलीकर प्रतिष्ठान संस्थेने कल्याण-डोंबिवली महानगरपालिकेसोबत यापूर्वी करारनामा केलेला दिसून येत नाही. यास्तव, सदर संस्थेने महानगरपालिकेसोबत, वृध्दाश्रम व युवकांसाठी तांत्रिक प्रशिक्षण व स्कील डेव्हलपमेंट कार्यक्रम राबविणे या दोन्ही वापराबाबत करारनामा करावा. यातील अटी व शर्ती यापूर्वी महानगरपालिकेने त्यांच्या मालकीच्या मिळकती, ‘व्यवस्थापन करार तत्त्वावर’ देण्यासाठी ठरविलेल्या सन २०१३ मधील अटी व शर्तीनुसार व सद्य परिस्थितीतील अन्य सुसंगत धोरणानुसार ठरविण्यात याव्यात.
५) संस्थेने युवकांसाठी राबवावयाच्या टेक्निकल व नॉन टेक्निकल मोफत ट्रेनिंग व स्कील डेव्हलपमेंट कार्यक्रमांतर्गत करावयाच्या कामांचा सविस्तर आराखडा महानगरपालिकेस उपलब्ध करून द्यावा.