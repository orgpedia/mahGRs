# Page 1
नवी मुंबई महानगरपालिका क्षेत्रातील थकीत मालमत्ता कराची प्रभावीपणे वसुली करण्यासाठी अभय योजना लागू करण्यास महाराष्ट्र महानगरपालिका अधिनियमाच्या कलम-१५२ (१) (अ) अन्वये शासन मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- नमुंम-१२१९/प्र.क्र.१०१/नवि-२८
मंत्रालय (मुख्य इमारत), ४ था मजला,
मादाम कामा मार्ग, हुतात्मा राजगुरू चौक,
मुंबई-४०० ०३२.
दिनांक:- १३ सप्टेंबर, २०१९
संदर्भ :- १) आयुक्त, नवी मुंबई महानगरपालिका यांचे पत्र क्र.नमुंमपा/कनिसं/आस्था-१/१०२०/२०१९, दि.१४.०५.२०१९.
२) नवी मुंबई महानगरपालिका महासभा ठराव क्र.१०४१, दि.२७.०२.२०१९.
प्रस्तावना:
नवी मुंबई महानगरपालिकेची स्थापना थेट ग्रामपंचायतमधून झाली असून, महाराष्ट्र महानगरपालिका अधिनियमाच्या कलम-१२७ व कलम-१२९ अन्वये मालमत्ता कराची आकारणी करण्यात येते.
२. सन-२०१० मध्ये महाराष्ट्र महानगरपालिका अधिनियमात सुधारणा करण्यात येऊन अदत्त मालमत्ता करावर प्रकरण-८ मधील नियम-४१ अन्वये प्रतिमहा २% दराने शास्ती आकारणी करण्याची तरतूद करण्यात आली. कर वसुलीसाठी कर कसुरदारांना वेळोवेळी नोटीसा देण्यात येत असल्या तरीही त्यांच्याकडून आर्थिक अडचणीमुळे व इतर काही कारणांमुळे कर देयके भरणा केली जात नाहीत, तसेच काही मिळकतींचा वर्षानुवर्षे मालमत्ता कर भरला जात नसल्याने त्यावरील शास्तीची रक्कम वाढत आहे. सद्य:स्थितीत नवी मुंबई महानगरपालिकेची थकबाकी रु.२१०० कोटींच्या वर गेली आहे.
३. नवी मुंबई महानगरपालिका क्षेत्रामध्ये १,४५,८८७ थकीत मालमत्ताधारकांमध्ये ६८,६३३ गावठाण, १५,८०१ विस्तारीत गावठाण व ५८,९९१ सिडको नोड मधील मालमत्ता/सोसायटी भूखंड इत्यादीचा प्रामुख्याने समावेश आहे. अनेक ठिकाणी नियमात बदल झाल्यामुळेही (उदा.CRZ नियमावली) अनेक नागरिकांच्या मालमत्ता करावर दंडनीय कर आकारणी होत आहे. सदर मालमत्ता तसेच केंद्र शासन, महाराष्ट्र शासन, इतर शासकीय-निमशासकीय मालमत्ता, शासन अंगीकृत उपक्रम व नवी मुंबई महानगरपालिका क्षेत्रातील इतर मालमत्ता यांना अभय योजना लागू केल्यास थकीत कराची प्रभावीपणे वसुली होण्यास मदत होणार आहे.
४. नवी मुंबई महानगरपालिका क्षेत्रात मालमत्ता कराच्या प्रभावीपणे वसुलीकरिता अभय योजना लागू करण्याबाबत महानगरपालिकेच्या महासभेने ठराव क्र.१०४१, दि.२७.०२.२०१९ अन्वये मंजुरी दिली आहे. सदर ठरावास महाराष्ट्र महानगरपालिका अधिनियमाच्या कलम-१५२ (१) (अ) अन्वये शासनाची मंजुरी मिळण्याबाबत संदर्भीय दि.१४.०५.२०१९ पत्रान्वये आयुक्त, नवी मुंबई महानगरपालिका यांनी विनंती केलेली आहे.
५. आयुक्त, नवी मुंबई महानगरपालिका यांचा प्रस्ताव तसेच महानगरपालिका महासभेच्या ठराव क्र.१०४१, दि.२७.०२.२०१९ च्या अनुषंगाने महानगरपालिका क्षेत्रात मालमत्ता करावरील शास्ती / व्याज मध्ये सवलत देण्याबाबत अभय योजना लागू करण्याची बाब शासनाच्या विचाराधीन होती.
शासन निर्णय:
नवी मुंबई महानगरपालिका क्षेत्रातील घटकांसाठी थकीत मालमत्ता कराची प्रभावीपणे वसुली करण्यासाठी अभय योजना लागू करण्याबाबत नवी मुंबई महानगरपालिकेच्या सर्वसाधारण सभेने मंजूर केलेला
# Page 2
शासन निर्णय क्रमांकः नमुंम-१२१९/प्र.क्र.१०१/नवि-२८
ठराव क्र.१०४१, दि.२७.०२.२०१९ ची अंमलबजावणी करण्यास महाराष्ट्र महानगरपालिका अधिनियमाच्या कलम-१५२ (१) (अ) अन्वये पुढील अटींच्या अधीन राहून शासन मान्यता देण्यात येत आहे: (१) अभय योजनेखाली मूळ कराच्या रकमेत कोणतीही सवलत लागू राहणार नाही. केवळ शास्ती/व्याज यांच्या देय रकमेत सवलत राहील. सदर योजना प्रस्तुत शासन निर्णय निर्गमित केल्यानंतर आयुक्तांनी निश्चित केलेल्या दिनांकापासून अंमलात येईल.
(२) सदर योजना चार महिने कालावधीसाठी लागू राहील. पहिल्या दोन महिन्याच्या कालावधीत थकीत मालमत्ता कराची रक्कम + २५ टक्के शास्तीसह भरल्यास ७५ टक्के शास्ती माफ करण्यात यावी.
त्यापुढील २ महिन्यामध्ये थकीत मालमत्ता कराची रक्कम+३७.५ टक्के शास्तीसह भरणा केल्यास ६२.५ टक्के शास्ती माफ करण्यात यावी. सदर योजनेचा कालावधी कोणत्याही परिस्थितीत ४ महिन्यांपेक्षा अधिक वाढविण्यात येणार नाही.
(३) सदर शासन निर्णय निर्गमित होण्यापूर्वी कराशिवाय शास्ती/व्याज भरलेल्या रकमेच्या संदर्भात कोणतीही सूट मिळणार नाही, तसेच त्यांचा परतावा देखील मिळणार नाही.
(४) सदर योजना राबविण्याचे अधिकार महानगरपालिका आयुक्त यांना किंवा त्यांनी प्राधिकृत केलेल्या संबंधित अधिकारी यांना देण्यात येत आहेत. सदर योजनेचा लाभ घेण्यासाठी संबंधित घटकांनी आयुक्त किंवा त्यांनी प्राधिकृत केलेला अधिकारी यांच्याकडे अर्ज करावा.
(५) सदर अभय योजनेची परिणामकारक अंमलबजावणी होण्याच्या दृष्टिकोनातून आयुक्त, नवी मुंबई महानगरपालिका यांनी आवश्यक त्या सूचना/मार्गदर्शक तत्त्वे निर्गमित करावीत.
(६) नवी मुंबई महानगरपालिकेस मालमत्ता करासंदर्भात अशा स्वरुपाची कोणतीही सवलत यापुढे देता येणार नाही तसेच संबंधित करदात्यांना यापुढे कोणतीही मालमत्ता कर विषयक सवलत अनुज्ञेय राहणार नाही, असे देखील सदर सवलत देताना स्पष्ट करण्यात यावे.
(७) सदर निर्णयाच्या अनुषंगाने सर्व सांविधानिक बाबींची पुर्तता आयुक्त, नवी मुंबई महानगरपालिका यांनी करावी.
(८) सदर योजनेचा कालावधी संपुष्टात येताच महाराष्ट्र महानगरपालिका अधिनियमातील तरतुदीनुसार कार्यवाही करावी व तद्नंतर अशा प्रकारचे कोणतेही प्रस्ताव शासनास सादर करण्यात येऊ नयेत.
(९) अभय योजना राबविल्यामुळे महानगरपालिकेच्या उत्पन्नात झालेल्या कोणत्याही घटीची शासनाकडून भरपाई करण्यात येणार नाही.