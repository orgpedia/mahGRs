# Page 1
नांदेड वाघाळा शहर महानगरपालिकेच्या स्थायी समिती सभेने संमत केलेला ठराव
क्र.११५ दिनांक २१.२.२०२२ विखंडीत करण्यासाठी प्रथमतः निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक : नांमपा-२०२२/प्र.क्र.२०२/नवि-२४,
मंत्रालय, मुंबई-४०००३२.
दिनांक :- ५ डिसेंबर, २०२२.
संदर्भ : आयुक्त, नांदेड वाघाळा शहर महानगरपालिका यांचे पत्र क्र.नांवाशमनपा/ साप्रवि / आस्था-६/१४६२०/२०२२, दिनांक २८.३.२०२२
प्रस्तावना : नांदेड वाघाळा शहर महानगरपालिकेच्या मलेरिया विभागात सन २००३ ते २००५ या कालावधी दरम्यान नियुक्त व मागील १८ वर्षांपासून रोजंदारीवर “मजुर” या पदावर कार्यरत ३६ कर्मचारी हे वर्ग-४ संवर्गातील पदासाठी आवश्यक असणारी शैक्षणिक पात्रता धारण करीत असल्याने त्यांचा मागील प्रदिर्घ रोजंदारी सेवा कालावधीचा आणि त्यांच्या सेवानिवृत्तीकडे झुकलेल्या वयाचा सहानुभुतीपूर्वक विचार करुन महापालिका आस्थापनेवर मंजुर असणाऱ्या वर्ग-४ संवर्गातील रिक्त पदांवर महापालिकेच्या नियमीत सेवेत एक वेळ विशेष बाब म्हणून त्यांना सामावून घेण्यास ठराव क्रमांक ११५, दि.२१.२.२०२२ नांदेड वाघाळा शहर महानगरपालिका स्थायी समिती सभेने पारित केला.
२. नांदेड वाघाळा शहर महानगरपालिकेच्या स्थायी समिती सभेने मंजूर केलेला ठराव क्र.११५, दि.२१.२.२०२२ हा महानगरपालिकेस आर्थिक नुकसानीचा असल्यामुळे सदर ठराव महाराष्ट्र महानगरपालिका अधिनियम, १९४९ चे कलम ४५१ (१) अन्वये विखंडित करण्याचा प्रस्ताव आयुक्त, नांदेड वाघाळा शहर महानगरपालिका यांनी त्यांच्या दिनांक २८.३.२०२२ च्या पत्रान्वये शासनास पाठविला आहे.
३. आयुक्त, नांदेड-वाघाळा शहर महानगरपालिका यांच्या प्रस्तावानुसार ठराव क्र.११५, दिनांक २१.२.२०२२ हा महानगरपालिकेच्या आर्थिक नुकसानाचा असल्याची बाब विचारात घेऊन निलंबित करण्याची बाब शासनाच्या विचाराधीन होती.
शासन निर्णय: नांदेड वाघाळा शहर महानगरपालिकेचा स्थायी समिती सभेचा ठराव क्र. ११५, दि.२१.२.२०२२ द्वारे मलेरिया विभागात सन २००३ ते २००५ या कालावधी दरम्यान नियुक्त व मागील १८ वर्षांपासून रोजंदारीवर “मजुर” या पदावर कार्यरत ३६ कर्मचारी हे वर्ग-४
# Page 2
शासन निर्णय क्रमांकः नांमपा-२०२२/प्र.क्र.२०२/नवि-२४
संवर्गातील पदासाठी आवश्यक असणारी शैक्षणिक पात्रता धारण करीत असल्याने त्यांच्या मागील प्रदिर्घ रोजंदारी सेवा कालावधीचा आणि त्यांच्या सेवानिवृत्तीकडे झुकलेल्या वयाचा सहानुभुतीपूर्वक विचार करुन महापालिका आस्थापनेवर मंजुर असणाऱ्या वर्ग-४ संवर्गातील रिक्त पदांवर महापालिकेच्या नियमीत सेवेत एक वेळ विशेष बाब म्हणून सामावून घेण्याकरिता पारित केलेला ठराव क्र. ११५, दि.२१.२.२०२२ हा महाराष्ट्र महानगरपालिका अधिनियमातील
व शासन निर्णयातील तरतूदीशी विसंगत असल्यामुळे आयुक्त, नांदेड-वाघाळा शहर महानगरपालिका यांच्या प्रस्तावानुसार महाराष्ट्र महानगरपालिका अधिनियम,१९४९ चे कलम ४५१(१) नुसार विखंडित करण्यासाठी प्रथमतः निलंबित करण्यात येत आहे.
४. सदर ठराव निलंबन प्रकरणी महाराष्ट्र महानगरपालिका अधिनियम,१९४९ चे कलम ४५१ (२) नुसार संबंधितांना अभिवेदन करावयाचे असल्यास निलंबन आदेशाच्या दिनांकापासून ३० दिवसांच्या आत शासनास अभिवेदन करणे आवश्यक राहील. विहीत मुदतीत अभिवेदन प्राप्त न झाल्यास, या अधिनियमातील कलम ४५१ (३) नुसार पुढील कार्यवाही करण्यात येईल.