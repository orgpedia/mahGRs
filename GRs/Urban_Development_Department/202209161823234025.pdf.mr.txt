# Page 1
नागरी स्थानिक स्वराज्य संस्थांमध्ये “राष्ट्रनेता ते राष्ट्रपिता सेवा पंधरवडा” राबविणेबाबत.
(दि. १७ सप्टेंबर ते ०२ ऑक्टोबर, २०२२)
महाराष्ट्र शासन
नगर विकास विभाग
शासन परिपत्रक क्रमांक :- संकीर्ण-२०२२/प्र.क्र.२४२/नवि-३३
मंत्रालय, मुंबई - ४०० ०३२.
दिनांक :- १६ सप्टेंबर, २०२२
संदर्भ: सामान्य प्रशासन विभागाचे पत्र क्र. आरटीएस-२०२२/प्र.क्र.१४५/लो.दि.क. दि. १२/०९/२०२२
परिपत्रक
१. सर्वसामान्य जनतेची कामे विहित कालावधीत व्हावीत याकरिता राज्य शासनाने सन २०१५ मध्ये “आपले सरकार सेवा पोर्टल” सुरू केले आहे, या माध्यमातून जनतेची कामे विहित कालमर्यादेत पूर्ण होणे अपेक्षित आहे. तथापि, सदर पोर्टलचा आढावा घेतला असता मंत्रालय स्तरावर नागरिकांकडून प्राप्त होणाऱ्या तक्रारींचे अवलोकन केले असता अनेक प्रकरणी संबंधित नागरिकांचे अर्ज / तक्रारी यांचा सक्षम प्राधिकाऱ्याकडून विहित कालमर्यादेत निपटारा होत नसल्याचे निदर्शनास येत आहे. या पार्श्वभूमीवर सर्व प्रलंबित संदर्भ / अर्ज / तक्रारी यांचा निपटारा करणेकरिता दिनांक १७ सप्टेंबर, २०२२ ते ०२ ऑक्टोबर,२०२२ या कालावधीत “राष्ट्रनेता ते राष्ट्रपिता सेवा पंधरवडा” राबविण्याचे शासनाने निश्चित केले आहे.
२. त्यानुषंगाने राज्यातील सर्व नागरी स्थानिक स्वराज्य संस्थांमध्ये नागरिकांकडून प्राप्त खालील सेवांविषयक प्रलंबित अर्जांचा निपटारा करण्याच्या अनुषंगाने दिनांक १७ सप्टेंबर, २०२२ ते ०२ ऑक्टोबर, २०२२ या कालावधीत सेवा पंधरवडा राबविण्यात यावा. सदर कालावधीत खालील नमूद सेवांच्या अनुषंगाने सर्व नागरी स्थानिक स्वराज्य संस्थांमध्ये प्राप्त प्रलंबित अर्जांचा निपटारा करण्यात यावा. तसेच, सदर सेवा पंधरवाडा राबविण्याच्या अनुषंगाने आपल्या नागरी स्थानिक स्वराज्य संस्थांमध्ये नागरिकांना याबाबत जनजागृती करून याबाबत नागरिकांना सूचित करावे.
३. सेवा पंधरवड्यात खालीलप्रमाणे नमूद संकेतस्थळावर प्राप्त झालेल्या व दिनांक १० सप्टेंबर, २०२२ रोजी प्रलंबित असलेल्या सर्व अर्जांचा मोहीम स्वरुपात निपटारा करावा.
i. आपले सरकार वेबपोर्टल-३९२ सेवा ii. महावितरण पोर्टल-२४ सेवा iii. डी.बी.टी. पोर्टल-४६ सेवा iv. नागरी सेवा केंद्रामार्फत देण्यात येणाऱ्या शासकीय सेवा v. विभागाच्या स्वतःच्या योजनांशी संबंधित पोर्टलवरील प्रलंबित अर्ज vi. या व्यतिरिक्त खालील नमूद विविध सेवांच्या अनुषंगाने जलद कार्यवाही करावी.
# Page 2
शासन निर्णय क्रमांक: संकीर्ण-२०२२/प्र.क्र.२४२/नवि-३३
------------------------------------------------
| अ.क्र. | सेवा |
| १ | विवाह नोंदणी प्रमाणपत्र देणे |
| २ | मालमत्ता हस्तांतरण नोंद प्रमाणपत्र देणे |
| ३ | नव्याने नळ जोडणी देणे |
| ४ | मालमत्ता कराची आकारणी करणे व मागणी पत्र देणे |
------------------------------------------------
४. सदर पंधरवडा राबविण्याच्या अनुषंगाने आयुक्त तथा संचालक, नगर परिषद प्रशासन संचालनालय, मुंबई व संबंधित जिल्हाधिकारी यांनी आपल्या स्तरावरून सर्व नागरी स्थानिक
स्वराज्य संस्थाना सूचना निर्गमित कराव्यात. तसेच, सर्व आयुक्त, महानगरपालिका यांनी आपल्या अधिनस्त अधिकाऱ्यांना याबाबत सूचना निर्गमित कराव्यात.
५. सदर पंधरवड्याच्या समाप्ती नंतर आयुक्त तथा संचालक, नगर परिषद प्रशासन संचालनालय, मुंबई यांनी सर्व नागरी स्थानिक स्वराज्य संस्थांमध्ये व सर्व आयुक्त, महानगरपालिका यांनी संबंधित महानगरपालिका क्षेत्रात पंधरवडा कालावधीत निपटारा केलेल्या व प्रलंबित अर्जांच्या संख्येचा सेवा निहाय तपशील सोबतच्या परिशिष्ट अ येथील नमुन्यात शासनास सादर करावा.
त्याचप्रमाणे, निपटारा न झालेल्या संदर्भाविषयी दिनांक १० ऑक्टोबर, २०२२ पर्यंत परिशिष्ट ब
येथील नमुन्यात स्वयंस्पष्ट कारणांसह प्रमाणपत्र शासनास सादर करावे.
# Page 3
# Page 4