# Page 1
स्वच्छ भारत मिशन २.० घनकचरा व्यवस्थापन प्रकल्पासाठी (Legacy Waste Remediation) साठीच्या खर्चाकरीता सन २०२१-२२ या आर्थिक वर्षाकरीता निधी वितरीत करण्याबाबत.
महाराष्ट्र शासन
नगर विकास विभाग
शासन निर्णय क्रमांक: स्वमअ-२०२२/प्र.क्र.५४(२)/नवि-३४
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२
दिनांक : ३१ मार्च, २०२२.
वाचा: १. वित्त विभागाचे निर्णय क्रमांक अर्थसं-२०२१/प्र.क्र.४८/ अर्थ-३, दिनांक २४ जून, २०२१ २. वित्त विभागाचे निर्णय क्रमांक अर्थसं-२०२१/प्र.क्र.४८/ अर्थ-३, दिनांक १४ ऑक्टोबर, २०२१ ३. केंद्र शासनाच्या गृह निर्माण व नगरीकार्य मंत्रालयाचे आदेश क्रमांक १/५/२०२२-SBM-I Computer No. ९१२२४४४, दिनांक २१.०३.२०२२.
शासन निर्णय: देशातील सर्व शहरे पूर्णपणे स्वच्छ, निरोगी आणि राहण्यायोग्य करणे आणि सर्व नागरिकांना स्वच्छ व चांगले आरोग्य आणि स्वच्छ पर्यावरण मिळावे तसेच देशातील सर्व सांविधानिक शहरांना स्वच्छतेची आणि या शहरामधील नागरीकांना घरगुती शौचालयांची सुविधा उपलब्ध करून देणे, या उद्देशाने केंद्र शासनाने “स्वच्छ भारत अभियान (नागरी)” ची अंमलबजावणी सुरु केली होती.
२. स्वच्छ भारत अभियानात सातत्य राखणे व संपूर्ण नागरी भारत कचरा मुक्त करण्याच्या दृष्टीने वैयक्तिक तसेच सामुदायिक/सार्वजनिक शौचालयांकरिताच्या गुंतवणुकीमध्ये सातत्य राखणे, वापरलेले पाणी व मैला यांची प्रक्रिया, विल्हेवाट व पुनर्वापर करणे, सर्व प्रकारच्या घन कचऱ्याचे व्यवस्थापन करणे व जुना साठलेला कचरा, प्लास्टिक कचरा, बांधकाम/पाडकाम कचरा इत्यादींची विल्हेवाट लावणे व व्यवस्थापन करणे करिता आर्थिक मदत करणे इत्यादी गरजा विचारात घेऊन भारत सरकारच्या गृहनिर्माण तथा नागरी कार्य मंत्रालयाद्वारे स्वच्छ भारत अभियान नागरी २.० चा प्रारंभ दिनांक २ ऑक्टोबर, २०२१ रोजी केला आहे. हे अभियान दिनांक ०१ ऑक्टोबर, २०२६ पर्यंत राबविले जाणार असून या अभियानाचा मुख्य उद्देश “कचरा मुक्त शहरे” हा आहे.
२. स्वच्छ भारत अभियान (नागरी) २.० देशामध्ये एक अभियान म्हणून राबविण्यासाठीच्या मार्गदर्शक सूचना भारत सरकारच्या गृहनिर्माण तथा नागरी कार्य मंत्रालयाद्वारे (MoHUA) नुकत्याच प्रसिध्द केल्या आहेत. याबाबत देशातील सर्व वैधानिक शहरांमध्ये अभियानाची अंमलबजावणी करावयाची आहे. सर्व शहरांसाठी "कचरा मुक्त शहराचा" दर्जा प्राप्त करण्याचा दृष्टीकोन समोर ठेऊन स्वच्छ भारत अभियान-२.० कार्यान्वित केले जाणार आहे.
स्वच्छ भारत मिशन २.० अंतर्गत घनकचरा व्यवस्थापन प्रकल्पासाठी (Legacy Waste Remediation) साठी नागरी स्थानिक स्वराज्य संस्थेकरिता रुपये.७८,७१,१७,०००/- (रुपये अठ्याहत्तर कोटी एकाहत्तर लक्ष सतरा हजार फक्त) एवढा निधी राज्यास वितरीत केला आहे.
३. स्वच्छ भारत मिशन २.० अंतर्गत घनकचरा व्यवस्थापन प्रकल्पासाठी (Legacy Waste Remediation) साठी नागरी स्थानिक स्वराज्य संस्थेस वितरीत करण्याकरिता पुढील तक्त्यात नमूद केल्यानुसार संबंधित लेखाशिर्षाखाली सन २०२१-२२ या आर्थिक वर्षात मंजूर करण्यात आलेल्या तरतूदी मधून भागविण्यात यावा.
# Page 2
शासन निर्णय क्रमांकः स्वमअ-२०२२/प्र.क्र.५४(२)/नवि-३४
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र | लेखाशिर्ष | अर्थसंकल्पीत करण्यात आलेला निधी रूपये |
| अ) | महानगरपालिका |  |
| १ | मागणी क्रमांक-एफ-२, २२१७, नगरविकास, (८०) सर्वसाधारण, १९१, महानगरपालिकांना सहाय्य, (००) (७६) स्वच्छ भारत अभियानासाठी महानगरपालिकांना सहाय्य (केंद्र हिस्सा), ३१, सहायक अनुदाने (वेतनेतर), (२२१७ ९७५२) योजनांतर्गत | ७३,७४,४५,८८९/ (रुपये त्र्याहत्तर कोटी चौऱ्याहत्तर लक्ष पंचेचाळीस हाजार आठशे एकोणऐंशी फक्त) |
| ब) | नगरपरिषद |  |
|  | मागणी क्रमांक-एफ-२, २२१७, नगरविकास, (८०) सर्वसाधारण, १९२, नगरपरिषदांना सहाय्य, (००) (७८) स्वच्छ भारत अभियानांतर्गत नगरपरिषदांना सहाय्य (केंद्र हिस्सा), ३१, सहायक अनुदाने (वेतनेतर), (२२१७ ९७७९) योजनांतर्गत | ४,९६,७१,१११/ (रुपये चार कोटी स्याहण्णव लक्ष एकाहत्तर हाजार एकशे अकरा फक्त) |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
४. सदर निधी आहरित करण्यासाठी राज्य अभियान संचालक, स्वच्छ महाराष्ट्र अभियान (नागरी) यांना आहरण व संवितरण अधिकारी तसेच नियंत्रक अधिकारी म्हणून घोषित करण्यात येत आहे. त्यांनी सदर रकमेचे देयक तयार करून ते अधिदान व लेखा कार्यालय, मुंबई यांच्याकडे तात्काळ सादर करून सदर निधी आहरित करून धनादेश प्राप्त करून घेण्यात यावा. सदर निधीचे विवरणपत्र-अ मध्ये नमुद केल्याप्रमाणे सर्व नागरी स्थानिक स्वराज्य संस्थांनिहाय वाटप करण्यात यावे. त्यानुसार या निधीचे वितरण सर्व नागरी स्थानिक स्वराज्य संस्थांना वितरीत करण्याबाबतची कार्यवाही राज्य अभियान संचालक यांनी करावी.
५. सदरचा शासन निर्णय हा वित्त विभागाचे शासन निर्णय क्रमांक अर्थसं-२०२१/प्र.क्र.४८/ अर्थ-३, दिनांक २४ जून, २०२१ व शासन निर्णय क्रमांक अर्थसं-२०२१/प्र.क्र.४८/ अर्थ-३, दिनांक १४ ऑक्टोबर, २०२१ अन्वये प्रशासकीय विभागास प्रदान करण्यात आलेल्या अधिकारान्वये निर्गमित करण्यात येत आहे. तसेच, या दोन्ही
शासन निर्णयातील लागू असलेल्या अटींची पूर्तता होत आहे. केंद्र शासनाकडून निधी प्राप्त झाल्याची खात्री वित्त विभागाचे Sheet No.४१(२०२१-२२) वित्त विभाग/अर्थोपाय या अन्वये करण्यात आली आहे.
६. वित्त विभागाचा शासन निर्णय क्रमांक अर्थसं-२०२१/प्र.क्र.४८/ अर्थ-३, दिनांक १४ ऑक्टोबर, २०२१ अन्वये ३१ सहायक अनुदाने (वेतनेतर) या बाबीखालील खर्च करण्यास विभागास अधिकार प्राप्त झाले आहेत. सदर शासन निर्णयान्वये केंद्र व राज्य शासनाचा एकूण रुपये.७८,७१,१७,०००/- (रुपये अठ्याहत्तर कोटी एकाहत्तर लक्ष सतरा हजार फक्त) इतका निधी वितरीत करण्यात येत आहे.
# Page 3
# Page 4