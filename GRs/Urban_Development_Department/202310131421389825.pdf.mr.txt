# Page 1
नागपूर मेट्रो रेल्वे टप्पा-२ प्रकल्पामधील राज्य शासनाचा समभागापोटी रक्कम महाराष्ट्र मेट्रो रेल कार्पोरेशन लि. यांना प्रदान करण्याबाबत (सन २०२३-२४)
महाराष्ट्र शासन
नगर विकास विभाग
शासन निर्णय क्रमांकः एमआरडी-३३२३/प्र.क्र.१२३/नवि-७
हुतात्मा राजगुरु चौक, मादाम कामा रोड
मंत्रालय, मुंबई - ४०००३२.
दिनांक : १३ ऑक्टोबर, २०२३.
पहा :
१. नगर विकास विभाग, शासन निर्णय क्र.एनएमआर-३३१८/प्र.क्र.१४५/नवि-७, दि.१४.०१.२०१९.
२. गृहनिर्माण व शहरी कार्य मंत्रालय, भारत सरकार यांचे K-१४०११/०६/२०१९-MRT, दि.२९.१२.२०२२ रोजीचे पत्र.
३. नगर विकास विभाग, शासन निर्णय क्र. ३३१८/प्र.क्र.१४५/नवि-७, दि.१२.०५.२०२३.
४. नगर विकास विभाग, शासन निर्णय क्र. ३३२३/प्र.क्र.६२/नवि-७, दि.२२.०९.२०२३.
५. वित्त विभाग शासन परिपत्रक क्र. अर्थसं-२०२३/प्र.क्र.४०/अर्थ-३ दि. १२ एप्रिल, २०२३.
प्रस्तावना:
नागपूर मेट्रो रेल्वे टप्पा-२ प्रकल्पास मंत्रीमंडळाची मान्यता घेऊन त्यानुसार नगर विकास विभाग शा.नि.क्र.एनएमआर-३३१८/प्र.क्र.१४५/नवि-७, दिनांक १२ मे, २०२३ च्या शासन निर्णयान्वये मान्यता दिली आहे. सदर प्रकल्पास केंद्रशासनाने पत्र क्रमांक K
१४०११/०६/२०१९-MRT, दिनांक २९ डिसेंबर, २०२३ अन्वये मान्यता दिली आहे. नागपूर मेट्रो रेल्वे प्रकल्पाची अंमलबजावणी करण्यासाठी नागपूर मेट्रो रेल कॉर्पोरेशन लि. या विशेष हेतू वहन कंपनी स्थापन करण्यात आली होती. नागपूर मेट्रो रेल्वे टप्पा-२ प्रकल्पातील केंद्र व राज्य शासनाचा सहभाग हा गुंतवणूक/समभाग (Equity) व दुय्यम कर्ज सहाय्य या स्वरुपात रहाणार आहे. सदर प्रकल्पासाठी वित्तीय संस्थांचे कर्ज सहाय्य घ्यावयाचे असून हे कर्ज सहाय्य केंद्र शासनामार्फत घेतले जाणार आहे. अशा प्रकारच्या सर्व निधी हा सदर प्रकल्पाच्या अंमलबजावणी करणाऱ्या महाराष्ट्र मेट्रो रेल कॉर्पोरेशन लि. या विशेष हेतू वहन कंपनीकडे सुपूर्द करावयाचा आहे. कर्जाची परतफेड या विशेष हेतू वहन कंपनीने करावयाची आहे.
दिनांक २९ सप्टेंबर, २०२३ रोजी केंद्र शासन, राज्य शासन व महामेट्रो यांच्यात सामंजस्य करारनामा करण्यात आला आहे. नागपूर मेट्रो रेल्वे प्रकल्पात राज्यशासनाकडून रु.९९८.२० कोटी इतके समभाग (Equity) द्यावयाची आहे. नागपूर मेट्रो रेल्वे टप्पा-२ प्रकल्पाकरिता राज्य शासनाच्या समभागापोटी सन २०२३-२४ या वर्षात रु.२०० कोटी इतकी तरतूद अर्थसंकल्पित करण्यात आली आहे. सदर तरतूदीमधून रु.४० कोटी नागपूर मेट्रो रेल्वे प्रकल्पाकरिता महाराष्ट्र मेट्रो रेल कार्पोरेशन लि. कंपनीस राज्य शासनाचा समभाग यासाठी वितरित करण्याची बाब शासनाच्या विचाराधीन होती.
# Page 2
शासन निर्णय क्रमांक: एमआरडी-३३२३/प्र.क्र.१२३/नवि-७
शासन निर्णय -
१. नागपूर मेट्रो रेल्वे प्रकल्प कार्यान्वित करण्यासाठी राज्य शासनाचे समभाग म्हणून रक्कम रु.४०,००,००,०००/- (अक्षरी रुपये चाळीस कोटी फक्त) महाराष्ट्र मेट्रो रेल कार्पोरेशन लि. यांना प्रदान करण्यास या शासन निर्णयाव्दारे शासन मान्यता देण्यात येत आहे.
२. उपरोक्त रक्कम "मागणी क्र. एफ-५, ४२१७ नगरविकासावरील भांडवली खर्च, ८० सर्वसाधारण १९०, सार्वजनिक क्षेत्रातील व इतर उपक्रमांमधील गुंतवणूका, (००) (०५) नागपूर मेट्रो रेल्वे प्रकल्पातील राज्य शासनाने समभाग, ५४ गुंतवणूक (४२१७०७५७)" या लेखाशिर्षाखाली सन २०२३-२४ मधील मंजूर अर्थसंकल्पीय तरतूदीतून खर्ची घालण्यात यावी.
३. उपरोक्त लेखाशीर्ष उपयोगात आणण्यासाठी नगर विकास विभागाचे कक्ष अधिकारी, नवि-५, यांना आहरण व संवितरण अधिकारी तसेच सहसचिव न.वि.-५, नगर विकास विभाग
मंत्रालय मुंबई यांना नियंत्रक अधिकारी म्हणून घोषित करण्यात येत आहे. सदर शासन निर्णयातील निर्णय क्र.१ मध्ये नमूद करण्यात आलेली रक्कम अधिदान व लेखा अधिकारी, मुंबई यांचेकडून काढून ती महाराष्ट्र मेट्रो रेल कॉर्पोरेशन लि. यास देण्यासाठी त्यांना अधिकार प्रदान करण्यात येत आहेत. नगर विकास विभागाच्या रोख शाखेने देयक तयार करुन ते अधिदान व लेखा अधिकारी, मुंबई यांचेकडे पाठवावे. याबाबतच्या खर्चमेळाची कार्यवाही नवि ३१ कार्यासनाने करावी.
४. महाराष्ट्र मेट्रो रेल कार्पोरेशन लि. यांनी राज्य शासनाकडून नागपूर मेट्रो रेल्वे प्रकसल्पातील समभागापोटी रु.४० कोटी रक्कमेचे सदर प्रकल्पाच्या अनुषंगाने महाराष्ट्र मेट्रो रेल कार्पोरेशन लि.चे समभाग मा. राज्यपाल, महाराष्ट्र राज्य यांच्या नांवे करण्याची कार्यवाही करावी.
५. महाराष्ट्र मेट्रो रेल कार्पोरेशन लि. यांनी राज्यशासनाकडून समभागपोटी त्यांना वितरित केलेल्या रु. ४० कोटी रक्कमेचे भांडवली समभाग महाराष्ट्र मेट्रो रेल कार्पोरेशन लि.
कडे जमा झाल्याचे दिनांकासह प्रमाणपत्र शासनास सादर करावे.
६. महाराष्ट्र मेट्रो रेल कार्पोरेशन लि. यांनी केंद्रशासन / राज्यशासन / नागपूर सुधार प्रन्यास / नागपूर महानगरपालिका इ. कडून प्राप्त होणाऱ्या निधीबाबतचे स्वतंत्र लेखे ठेवावेत.
७. नागपूर मेट्रो रेल्वे टप्पा-२ प्रकल्पासाठी प्राप्त होणाऱ्या निधीबाबत राज्य शासनाच्या वतीने सभापती, नागपूर सुधार प्रन्यास नागपूर यांनी स्वतंत्र लेखे ठेवावेत व वितरीत झालेल्या निधीचे संनियंत्रण करावे.
८. व्यवस्थापकीय संचालक महाराष्ट्र मेट्रो रेल कार्पोरेशन लि. यांनी सदर रक्कम प्राप्त झाल्याचे व सदर रक्कम ज्या प्रयोजनाकरिता मंजूर केली आहे ती त्याच प्रयोजनाकरिता खर्च केल्याचे उपयोगिता प्रमाणपत्र सभापती, नागपूर सुधार प्रन्यास नागपूर यांचे मार्फत सादर करावे.
पृष्ठ ४ पैकी २
# Page 3
शासन निर्णय क्रमांकः एमआरडी-३३२३/प्र.क्र.१२३/नवि-७
९. राज्य शासनाकडून नागपूर मेट्रो रेल्वे टप्पा-२ प्रकल्पाकरीता सदर आदेशान्वये वितरीत निधीची परिस्थिती खालीलप्रमाणे
---------------------------------------------------------------------------------------------
| अ.क्र. | दिनांक | रक्कम (रु. कोटी) | निधी वितरीत करणाऱ्या संस्थेचे नाव | एकूण वितरीत निधी (रु.कोटी) |
| १. | सदरचे वितरण | ४०.०००० | राज्य शासन | ४०.०००० |
---------------------------------------------------------------------------------------------
१०. सदर निधी वितरण आदेश वित्त विभाग शासन परिपत्रक क्र. अर्थसं-२०२३/प्र.क्र.४०/ अर्थ-३, दि.१२ एप्रिल, २०२३ मधील संबंधित सर्व अटींचे तसेच परिपत्रकासोबतच्या
परिशिष्ठामधील तपासणी सूचीप्रमाणे सर्व बाबींची पूर्तता होत आहे.
११. सदर निधी वितरण आदेश वित्त विभागाचे शासन परिपत्रक क्र. अर्थसं-२०२३/प्र.क्र.४०/ अर्थ-३, दि. १२ एप्रिल, २०२३ अन्वये प्राप्त सुचनानुसार निर्गमित करण्यात येत आहे.
# Page 4