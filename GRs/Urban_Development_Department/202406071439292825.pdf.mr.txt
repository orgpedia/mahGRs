# Page 1
मिरा-भाईंदर महानगरपालिका स्थायी समिती
सभेने दि.१६.०३.२०२० रोजी पारीत केलेला
ठराव क्र. १०२, हा महाराष्ट्र महानगरपालिका
अधिनियमाच्या कलम-४५१(१) अन्वये, प्रथमत:
निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- मिभाम-११२१/प्र.क्र.९८/नवि-२८
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक:- ०७.०६. २०२४
संदर्भ:-१) मिरा-भाईंदर महानगरपालिका स्थायी समिती सभा ठराव क्र. १०२, दि.१६.०३.२०२०.
२) आयुक्त, मिरा-भाईंदर महानगरपालिका यांचे पत्र क्र.मनपा/आस्था/९९४/२०२१-२२,
दि.३०.०७.२०२१
३) आयुक्त, मिरा-भाईंदर महानगरपालिका यांचे पत्र क्र.मनपा/आस्था/३३९३/२०२१-२२,
दि.१४.०२.२०२२
४) आयुक्त, मिरा-भाईंदर महानगरपालिका यांचे पत्र क्र.मनपा/आस्था/१२५१/२०२२-२३,
दि.०७.०९.२०२२
प्रस्तावना:-
श्री. सचिन चवाथे, जनसंपर्क अधिकारी, मिरा-भाईंदर महानगरपालिका यांनी एकाच
पदासाठी दोन स्वतंत्र अर्ज करून दोन्ही अर्जासोबत वेगवेगळ्या शैक्षणिक अर्हतेचे व बनावट/खोटी
प्रमाणपत्र स्वत:चे फायद्यासाठी दाखल करून, त्यांनी महानगरपालिकेची फसवणक केल्याने त्यांना
दि.०२.०८.२०११ रोजी महानगरपालिकेच्या सेवेतून बडतर्फ करण्यात आले. श्री. चवाथे यांची सेवा
पुनस्र्थापित करण्याबाबत स्थायी समितीने कोणत्याही कायदेशीर बाबींचा व कागदोपत्री पुराव्याचे
अवलोकन न करता ठराव क्र.१०२, दि.१६.०३.२०२० अन्वये पारीत केलेला आहे.
२. श्री. चवाथे यांचे बाजून कोणत्याही तर्काशिवाय त्यांना नोकरीत पुनस्र्थापित करण्याबाबतचा
स्थायी समितीचा दि.१६.०३.२०२० चा ठराव क्र. १०२ हा कोणत्याही कायदेशीर बाबींचा व
कागदोपत्री पुराव्याचे अवलोकन न करता केलेला आहे. स्थायी समितीने दि.१६.०३.२०२० रोजी
पारीत ठराव क्र. १०२ हा महानगरपालिकेच्या आर्थिक, प्रशासकीय तसेच, व्यापक लोकहिताच्या
विरूध्द असल्याने, आयुक्त, मिरा-भाईंदर महानगरपालिका यांनी उक्त ठराव विखंडीत करण्याची
शासनास विनंती केली आहे.
# Page 2
शासन निर्णय क्रमांकः मिभाम-११२१/प्र.क्र.९८/नवि-२८
३. आयुक्त, मिरा-भाईंदर महानगरपालिका यांनी उक्त ठरावाच्या विखंडनाकरिता नमूद केलेली
कारणमिमांसा विचारात घेता, सदर ठराव महानगरपालिकेच्या आर्थिक, प्रशासकीय तसेच, व्यापक
लोकहिताच्या विरोधात असल्याचे स्पष्ट्ट होत असल्याने, मिरा-भाईंदर महानगरपालिका स्थायी
समिती सभेने प्रशासनाच्या विरूध्द जाऊन दि.१६.०३.२०२० रोजी पारीत केलेला ठराव क्र.१०२ हा
महाराष्ट्र महानगरपालिका अधिनियमाच्या कलम-४५१ (१) अनुसार निलंबित करण्याची बाब
शासनाच्या विचाराधीन होती.
शासन निर्णय:-
मिरा-भाईंदर महानगरपालिकेच्या स्थायी समितीने प्रशासनाच्या विरूध्द जाऊन
दि.१६.०३.२०२० रोजी पारीत केलेला ठराव क्र.१०२, हा महानगरपालिकेच्या आर्थिक, प्रशासकीय
तसेच, व्यापक लोकहिताच्या विरोधात असल्याने, महाराष्ट्र महानगरपालिका अधिनियमाच्या कलम-
४५१ (१) नुसार निलंबित करण्यात येत आहे. याबाबत संबंधितांना अभिवेदन करण्यासाठी ३० दिवसांची
संधी देण्यात येत आहे. विहीत मुदतीत अभिवेदन सादर न झाल्यास अधिनियमाच्या कलम-४५१ (३)
नुसार पुढील आवश्यक ती कार्यवाही करण्यात येईल.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर