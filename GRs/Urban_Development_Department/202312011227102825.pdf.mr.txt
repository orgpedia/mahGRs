# Page 1
केंद्र शासन पुरस्कृत अमृत अभियान बार्शी शहराच्या मलनिःस्सारण प्रकल्पातील वस्तू व सेवा कराच्या दराबाबत.
महाराष्ट्र शासन
नगरविकास विभाग
शासन निर्णय क्रमांक अमृत-२०२३/प्र.क्र.५२०/नवि-३३
मंत्रालय, मुंबई-४०० ०३२
दिनांक :०१ डिसेंबर, २०२३
संदर्भ : १. नगर विकास विभाग, शासन निर्णय क्र. अमृत-२०१५/प्र.क्र.१९७/नवि-३३, दिनांक १३ ऑक्टोबर, २०१५.
२. नगर विकास विभाग, शासन परिपत्रक क्र: अमृत-२०१६/प्र. क्र. १६३ / नवि- ३३, दिनांक १६ मे, २०१६ व १२ जुलै, २०१६.
३. नगर विकास विभाग, शासन निर्णय क्र: अमृत-२०१७/प्र.क्र.४२९/नवि-३३, दिनांक ११ सप्टेंबर, २०१७.
४. नगर विकास विभाग, शासन परिपत्रक क्र: संकीर्ण-२०२३/प्र.क्र.३०५/नवि- ३३, दिनांक १० ऑगस्ट, २०२३.
प्रस्तावना :
केंद्र शासन पुरस्कृत अमृत अभियानाची संदर्भाधीन क्र.१ च्या शासन निर्णयान्वये राज्यामध्ये सन २०१५-१६ वर्षापासून अंमलबजावणी करण्यात येत आहे. सदर अभियानांतर्गत पाणीपुरवठा, मलनि:स्सारण, पर्जन्य जलवाहिनी, नागरी परिवहन व हरित क्षेत्र विकास इ. पायाभूत सुविधांची निर्मिती अभियान शहरांमध्ये करण्यात येत आहे. त्यानुसार या अभियानांतर्गत संदर्भाधीन क्र. ३ अन्वये बार्शी शहराच्या मलनिःस्सारण प्रकल्पास प्रशासकीय मान्यता देण्यात आली आहे.
२. सदर अभियानांतर्गत बार्शी शहराच्या मलनि:स्सारण प्रकल्पातील वस्तू व सेवा कराच्या दरातील फरकाच्या रक्कमेस मान्यता देण्याची बाब शासनाच्या विचाराधीन होती.
शासन निर्णय : १. केंद्र शासन पुरस्कृत अमृत अभियानांतर्गत मंजूर बार्शी शहराच्या मलनिःस्सारण प्रकल्पातील वस्तू व सेवा कराच्या दरातील फरकाच्या रक्कमेस मान्यता देण्यास १४ जुलै, २०२३ रोजीच्या राज्यस्तरीय तांत्रिक समितीच्या बैठकीमध्ये मान्यता देण्यात आली आहे. त्यानुसार, बार्शी शहराच्या मलनिःस्सारण प्रकल्पाच्या संदर्भाधीन क्र. ३ मधील शासन निर्णयातील अटी व तरतुदीच्या अधीन राहून परिच्छेद क्र. २ मधील विवरणपत्रात नमूद केल्यानुसार या प्रकल्पाच्या वस्तू व सेवा कराच्या दरातील फरकाची रक्कम मान्यता देण्यास या शासन निर्णयाद्वारे प्रशासकीय मंजुरी देण्यात येत आहे.
२. बार्शी शहराच्या मलनिःस्सारण प्रकल्पातील वस्तू व सेवा कराच्या दराच्या फरकातील किंमतीचे विवरण पुढीलप्रमाणे आहे :
---------------------------------------------------
| Sr. No. | Name of Item | Amount |
| १ | Additional cost for GST Rate Change | ३,७२,९४,७०२ |
|  | Total | ३,७२,९४,७०२ |
|  | Say Rs. | ३.७३ Cr. |
---------------------------------------------------
# Page 2
शासन निर्णय क्रमांक : अमृत-२०२३/प्र.क्र.५२०/नवि-३३
३. बार्शी शहर मलनि:स्सारण प्रकल्पाचा वित्तीय आकृतिबंध पुढीलप्रमाणे आहे.
(रु.कोटीमध्ये)
--------------------------------------------------------------------------------------------------------------------------------------------------------------------------------------------------------------------------------------------
| नागरी स्थानिक स्वराज्य संस्थेचे नाव | प्रकल्प किंमत | केंद्र शासनामार्फत अनुज्ञेय अनुदान (प्रकल्प किंमतीच्या ५०% ) | राज्य शासनामार्फत अनुज्ञेय अनुदान (प्रकल्प किंमतीच्या २५% ) | नागरी स्थानिक स्वराज्य संस्थेचा हिस्सा (प्रकल्प किंमतीच्या २५%) |
| १ | २ | ३ | ४ | ५ |
| बार्शी नगरपरिषद | ३.७३ | १.८७ | ०.९३ | ०.९३ |
--------------------------------------------------------------------------------------------------------------------------------------------------------------------------------------------------------------------------------------------
४. सदर प्रकल्पाच्या अनुषंगाने सर्व तांत्रिक बाबींची पूर्तता करण्याची व वस्तू व सेवा कराच्या बाबींची परिगणना प्रमाणित करूनच देयक अदा करण्याची संपूर्ण जबाबदारी मुख्याधिकारी, बार्शी नगरपरिषद यांची राहील.
५. बार्शी शहराच्या मलनि:स्सारण प्रकल्पास संदर्भाधीन क्र. ३ मधील शासन निर्णयान्वये देण्यात आलेल्या प्रशासकीय मान्यतेच्या व त्यानुषंगाने सदर अमृत अभियानाच्या व या प्रकल्पाच्या अनुषंगाने वेळोवेळी निर्गमित करण्यात आलेल्या सर्व अटी व शर्तींची पूर्तता करण्याची संपूर्ण जबाबदारी मुख्याधिकारी, बार्शी नगरपरिषद यांची राहील.