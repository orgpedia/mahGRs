# Page 1
मुंबई मेट्रो लाईन-३ प्रकल्पासाठी रु. १००० कोटी रकमेचे ब्रीज लोन घेण्यासाठी राज्य शासनाची हमी देण्याबाबत तसेच राज्यातील फक्त मेट्रो प्रकल्पांना तात्पुरत्या स्वरुपात ब्रीज लोन घेण्याकरीता शासन हमी देण्यास मान्यता देण्याबाबत निर्णय घेण्यासाठी उच्चाधिकार समिती गठीत करण्यास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- एमआरडी-३३२२/प्र.क्र.१७५/नवि-७
मादाम कामा मार्ग, हुतात्मा राजगुरू चौक,
मंत्रालय, मुंबई - ३२.
दिनांक:- ९ ऑक्टोबर, २०२३.
प्रस्तावनाः
मुंबई मेट्रो रेल कॉर्पोरेशन मार्फत उभारण्यात येत असलेल्या मुंबई मेट्रो लाईन-३ प्रकल्पासाठी रु. १००० कोटी रकमेचे ब्रीज लोन घेण्यासाठी (ज्या प्रकल्पांना बाह्यसहाय्यित कर्ज मंजूर झालेले असून प्रत्यक्ष कर्ज प्राप्त होण्यासाठी काही कालावधी लागणार आहे असे प्रकल्प) राज्य शासनाची हमी देण्यास मान्यता देण्याची तसेच राज्यातील फक्त मेट्रो प्रकल्पांना तात्पुरत्या स्वरुपात ब्रीज लोन घेण्याकरीता शासन हमी देण्यास मान्यता देण्याबाबत निर्णय घेण्यासाठी उच्चाधिकार समिती गठीत करण्याची बाब शासनाच्या विचाराधीन होती.
शासन निर्णय :
१. मुंबई मेट्रो रेल कॉर्पोरेशन मार्फत राबविण्यात येत असलेल्या मुंबई मेट्रो मार्ग-३ प्रकल्पाची अंमलबजावणी सुरळीत राखण्याच्या दृष्टीने मुंबई मेट्रो रेल कॉर्पोरेशनला रु.१००० कोटी रक्कमेचे ब्रीज लोन घेण्यासाठी सदर रू.१००० कोटी रक्कमेसाठी शासन हमी देण्यास या शासन निर्णयाद्वारे मान्यता देण्यात येत आहे. सदर शासन हमी वरील हमीशुल्क माफ करण्यास मान्यता देण्यात येत आहे.
२. वित्त विभागाच्या शासन निर्णय दिनांक २६.०४.२००८ अनुसार रु.१००० कोटी इतक्या रक्कमेस शासन हमी देण्यासंदर्भातील शासन निर्णय वित्त विभागामार्फत स्वतंत्रपणे निर्गमित करण्यात येईल. शासन हमीवर कर्ज उचलण्याची मुदत शासन हमी देण्याचा शासन निर्णय निर्गमित केल्याच्या दिनांकापासून सहा महिन्यांच्या कालावधीपर्यंत वैध असेल.
३. सदर रू. १००० कोटी कर्ज निधीची सव्याज परतफेड विहित कालावधीमध्ये करण्याची जबाबदारी मुंबई मेट्रो रेल कॉर्पोरेशन लि. यांची राहील.
४. राज्यातील फक्त मेट्रो प्रकल्पांना देशांतर्गत वित्तीय संस्थांकडून ब्रीज लोन घेण्यासाठी (ज्या प्रकल्पांना बाह्यसहाय्यित कर्ज मंजूर झालेले असून प्रत्यक्ष कर्ज प्राप्त होण्यासाठी काही कालावधी लागणार आहे असे प्रकल्प) राज्य शासनामार्फत द्यावयाच्या शासन हमीस मान्यता देण्याकरीता मुख्य सचिव यांच्या अध्यक्षतेखाली अपर मुख्य सचिव (वित्त) व प्रधान सचिव (नवि- १) यांची
# Page 2
शासन निर्णय क्रमांकः एमआरडी-३३२२/प्र.क्र.१७५/नवि-७
उच्चाधिकार समिती सन पुढील ५ वर्षासाठी गठीत करण्यास मान्यता देण्यात येत आहे. तदनंतर आवश्यकतेनुसार सदर उच्चाधिकार समितीचा कार्यकाल २ वर्षांनी शासन मान्यतेने वाढविण्याबाबत नगर विकास विभागाच्या स्तरावर निर्णय घेण्यात येईल.
सदरचा शासन निर्णय वित्त विभाग अनौ. संदर्भ क्र.२३७/व्यय-३ दिनांक २८/०८/२०२३ अन्वये प्राप्त अभिप्राय, त्याचप्रमाणे मा. मंत्रीमंडळाने दि. ०६/०९/२०२३ रोजी घेतलेल्या निर्णयानुसार निर्गमित करण्यात येत आहे.