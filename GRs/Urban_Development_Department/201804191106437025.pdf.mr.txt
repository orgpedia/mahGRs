# Page 1
विटावा ते कोपरी दरम्यान खाडी पुलाची उभारणी करणे व कळवा ते आत्माराम पाटील चौकी दरम्यानचे रस्ता रुंदीकरण व
सर्व्हस रोड हे प्रकल्प मार्गी लावणेबाबत.
महाराष्ट्र शासन
नगर विकास विभाग
शासन निर्णय क्रमांक: एमआरडी-३३१८/प्र.क्र.९/नवि-७
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : १९ एप्रिल, २०१८
प्रस्तावना:
ठाणे महानगरपालिका कार्यक्षेत्रातील विटावा ते कोपरी दरम्यान खाडी पुलाची उभारणी करणे व कळवा ते आत्माराम पाटील चौकी दरम्यानचे रस्ता रुंदीकरण व सव्र्हस रोड
हे प्रकल्प हाती घेण्याबाबत लोक प्रतिनिधी सतत मागणी करत होते. सदर मागणीच्या अनुषंगाने मा. विधानसभा सदस्यांनी महाराष्ट्र विधानमंडळाचे चौथे अधिवेशन (हिवाळी), २०१७ मध्ये
विधासभा सभागृहामध्ये लक्षवेधी सूचना उपस्थित केली होती. सदर लक्षवेधी सूचनेवरील चर्चेच्यावेळी मा. राज्यमंत्री (नगर विकास) यांनी सदर विषयासंदर्भात आठ दिवसामध्ये निर्णय घेण्यात येईल असे आश्वासन दिले होते. यासंदर्भात महाराष्ट्र विधानमंडळाचे पहिले अधिवेशन
(अर्थसंकल्पीय), २०१८ मध्येही मा. विधानसभा सदस्यांनी लक्षवेधी सूचना उपस्थित केली होती.
सदर लक्षवेधी सूचनेवर मा. राज्यमंत्री (नगर विकास) यांनी यासंदर्भात लवकरच निर्णय घेण्यात येईल असे आश्वासन दिले होते.
ठाणे महानगरपालिका कार्यक्षेत्रातील विटावा ते कोपरी दरम्यान खाडी पुलाची उभारणी करणे व कळवा ते आत्माराम पाटील चौकी दरम्यानचे रस्ता रुंदीकरण व सर्व्हस रोड
हे प्रकल्प ठाणे महानगरपालिका व मुंबई महानगर प्रदेश विकास प्राधिकरण या संस्थापैकी
कोणत्या संस्थेने हाती घ्यावेत याबाबत मुंबई महानगर प्रदेश विकास प्राधिकरणाने शासनाच्या निर्णयार्थ प्रस्ताव सादर केला होता. लोकप्रतिनिधींची होत असलेली मागणी व मुंबई महानगर प्रदेश विकास प्राधिकरणाने शासनास सादर केलेला अहवाल विचारात घेऊन शासन आता खालीलप्रमाणे निर्णय घेत आहे:
# Page 2
शासन निर्णय क्रमांकः एमआरडी-३३१८/प्र.क्र.९/नवि-७
शासन निर्णय:
ठाणे महानगरपालिकेच्या कार्यक्षेत्रामधील विटावा ते कोपरी दरम्यान खाडी पुलाची उभारणी करणे व कळवा ते आत्माराम पाटील चौकी दरम्यानचे रस्ता रुंदीकरण व सर्व्हस रोड हे प्रकल्प ठाणे महानगरपालिकेने हाती घेण्यास या शासन निर्णयान्वये निर्देश देण्यात येत आहेत.
सदर पुलाचे बांधकामाकरिता ठाणे महानगरपालिकेला तांत्रिक सहाय्याची आवश्यकता भासल्यास आवश्यकतेनुसार मुंबई महानगर प्रदेश विकास प्राधिकरणाने तांत्रिक सहाय्य करावे.