# Page 1
सिडको महामंडळ व पुणे महानगर प्रदेश
विकास प्राधिकरण यांनी भाडेपट्टयाने
वाटप केलेले भूखंड कब्जेहक्काने वाटप
करणेबाबत...
महाराष्ट्र शासन
नगर विकास विभाग
शासन निर्णय क्रमांकः सिआयडी-३३२४/प्र.क्र.२००/नवि-१०
मादाम कामा रोड, हुतात्मा राजगुरु चौक,
मंत्रालय, मुंबई-४०००३२.
दिनांक : ११ ऑक्टोबर, २०२४
प्रस्तावना :-
महाराष्ट्र प्रादेशिक व नगर रचना अधिनियम, १९६६ चे कलम ११३(३) अ नुसार सिडको
महामंडळाची स्थापना मार्च, १९७० करण्यात आली आहे. सिडको महामंडळाकडील जमिनीचे विनियोग
नवी मुंबई जमीन विनियोग (सुधारणा) नियमावली, २००८ व नवीन शहरे जमीन विनियोग नियमावली
१९९२, मधील तरतूदीनुसार करण्यात येते. महाराष्ट्र महानगर प्रदेश विकास प्राधिकरण अधिनियम
२०१६ अन्वये पुणे महानगर प्रदेश विकास प्राधिकरणाची स्थापना मार्च, २०१५ मध्ये करण्यात आली
आहे. पुणे प्राधिकरणाच्या मालकीच्या भूखंडाचे वाटप हे पुणे महानगर प्रदेश विकास प्राधिकरण (जमीन
विनियोग) नियमावली, २०१६ अन्वये करण्यात येते. सिडको व पुणे महानगर प्रदेश विकास प्राधिकरण
यांनी त्यांचेकडील जमीनींचा विकास करुन, रहिवास व इतर प्रयोजनार्थ भूखंड भाडेपट्याने वाटप केले
आहेत. सदर भूखंड वाटप करताना त्यांनी विहित किंमत निश्चित करुन थेट किंवा जाहिर लिलाव /
निविदेद्वारे भूखंडाचे वाटप केलेले आहे.
नवी मुंबईतील सिडकोमार्फत भाडेपट्टयाने वाटप केलेल्या जमिनीचा भाडेपट्टा कालावधी ६०
वषांऐवजी ९९ वषांकरीता वाढविण्यासाठी एकरकमी हस्तांतर शुल्क आकारुन दि.२०.१२.२०१८ रोजी
शासनाने निर्णय घेवून सदर योजना प्रथम टप्प्यात २ वर्षासाठी लागू करण्यात आली होती.
शासनाच्या महसूल विभागाने दि.०८.०३.२०१९ रोजीच्या अधिसूचनेन्वये महाराष्ट्र जमीन
महसूल (भोगवटा वर्ग-२ आणि भाडेपट्टयाने प्रदान केलेल्या जमीनी भोगवटादार वर्ग-१ मध्ये रुपांतरीत
करणे) नियम २०१९ तयार केले आहेत. सदर नियमानुसार निवासी, वाणिज्य अथवा औद्योगिक
प्रयोजनासाठी भोगवटा वर्ग-२ धारणाधिकारावर किंवा भाडेपट्टयाने प्रदान केलेल्या किंवा प्रदानानंतर
असा वापर अनुज्ञेय करण्यात आलेल्या जमीनीचे भोगवटादार वर्ग-१ मध्ये रुपांतर करण्यासाठी विहीत
रुपांतरण अधिमूल्य निश्चित केले आहे. तसेच महसूल विभागाने दि.१६.०३.२०२४ रोजीच्या
अधिसूचनेन्वये महाराष्ट्र जमीन महसूल (भोगवटा वर्ग-२ आणि भाडेपट्टीच्या जमिनींचे भोगवटा वर्ग-१
जमिनींमध्ये रूपांतर) नियम, २०१९ मध्ये सुधारणा करुन महाराष्ट्र जमीन महसूल (भोगवटा वर्ग-२ आणि
लीजहोल्ड जमिनींचे भोगवटा वर्ग-१ जमिनींमध्ये रूपांतर स्व-पुनर्विकास ॲम्नेस्टी स्कीम) (दुसरी
# Page 2
शासन निर्णय क्रमांकः सिआयडी-३३२३/प्र.क्र.२००/नवि-१०
दुरुस्ती) नियम, २०२४ असे नियम प्रसिध्द केले आहेत. या नियमांच्या तरतुदींनुसार भोगवटा वर्ग-२
किंवा भाडेतत्तवावर दिलेली जमीन धारण करणारी सहकारी गृहनिर्माण संस्था, जमिनीचे भोगवटा वर्ग-१
जमिनीत रूपांतर करण्यासाठी संबंधित जिल्हाधिकाऱ्यांकडे अर्ज केल्यानंतर, जिल्हाधिकारी संबंधित
जमिनीच्या तपशीलाची पडताळणी करुन भोगवटा वर्ग-२ जमीन किंवा भाडेतत्वाने दिलेली जमीन
त्यामध्ये विहीत केलेले अधिमूल्याची रक्कम आकारुन भोगवटा वर्ग-१ जमिनीत रूपांतरित करण्याची
तरतूद करण्यात आली आहे.
सिडको महामंडळ व पुणे महानगर प्रदेश विकास प्राधिकरण यांनी भाडेपट्टयाने वाटप केलेले
भूखंड कब्जेहक्काने विहीत शुल्क आकारुन भोगवटा वर्ग-१ मध्ये रुपांतरीत करण्यासंदर्भातील दिलेले
अभिप्राय व मंत्रीमंडळाच्या दि.१०.१०.२०२४ रोजी झालेल्या बैठकीतील निर्णय विचारात घेवून शासन
निर्णय निर्गमीत करण्याची बाब विचाराधीन होती.
शासन निर्णय :-
राज्य मंत्रीमंडळाच्या दि.१०.१०.२०२४ रोजी झालेल्या बैठकीतील निर्णयास अनुसरुन सिडको
महामंडळ व पुणे महानगर प्रदेश विकास प्राधिकरण यांनी रहिवास प्रयोजनार्थ भाडेपट्ट्ाने वाटप
केलेल्या जमिनी कब्जेहक्काने वाटप करण्याबाबत खालीलप्रमाणे निर्णय घेण्यात येत आहे :-
१) पुणे महानगर प्रदेश विकास प्राधिकरण आणि सिडकोकडून भाडेपट्टयावर दिलेल्या सर्व निवासी
मालमत्ता भूधारकांनी अर्ज केल्यावर व खालील २(अ) व २(ब) मध्ये नमूद एकवेळ निश्चित केलेले
रुपांतरण शुल्क भरल्यानंतर, कब्जेहक्कामध्ये रूपांतरित करुन वाटप करण्यात याव्यात. मालमत्तेची
विक्री किंवा हस्तांतरणाशिवाय भूधारकाकडून रूपांतरणासाठी केव्हाही अर्ज केला जाऊ शकतो. या
योजनेंतर्गत प्रस्तावित केलेले शुल्क हे मंजुरीच्या आर्थिक वर्षाचे असेल आणि भाडेतत्तवाखाली
असलेल्या मालमत्तेच्या बाजारभावाच्या मूल्यावर आधारीत असेल.
२) भाडेपट्टयाने दिलेल्या भूखंडाचे कब्जेहक्कामध्ये रुपांतरण करण्यासाठी आकारावयाचे शुल्क: -
(अ) ज्या मालमत्तेसाठी भाडेपट्ट्ाच्या अटीनुसार अनर्जित उत्पन्नाचा भरणा करणे आवश्यक
नाही, अशा मालमत्तांना खालील तक्त्यानुसार एकवेळ शुल्क भरून कब्जेहक्कामध्ये
रूपांतरित करण्यात यावे. (गणना टेलिस्कोपिक पद्धतीने केली जाईल - उदा. जर
भूखंडाचे क्षेत्रफळ १५० चौरस मीटर असेल आणि भाडेपट्ट्ाच्या कालावधी ६० वषे
असेल तर, पहिल्या २५ चौरस मीटरसाठी कोणतेही शुल्क आकारले जाणार नाही,
पुढील २५ चौरस मीटरसाठी १% असेल. शुल्क, पुढील ५० चौरस मीटरसाठी २.५%
शुल्क आणि उर्वरित ५० चौरस मीटरसाठी १०% शुल्क आकारले जाईल.)
पृष्ट्ठ ५ पैकी २
# Page 3
शासन निर्णय क्रमांकः सिआयडी-३३२३/प्र.क्र.२००/नवि-१०
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| भूखंडाचे क्षेत्रफळ (चौ.मी.) | ३० वर्षापयंत भाडेपट्टा कालावधीने वाटप केलेले भूखंड (चालू शिघ्रसिध्द गणकानुसार टक्केवारी) | ३० ते ९० वषांपयंत भाडेपट्टा कालावधीने वाटप केलेले भूखंड (चालू शिघ्रसिध्द गणकानुसार टक्केवारी) | ९० वषांपेक्षा अधिक भाडेपट्टा कालावधीने वाटप केलेले भूखंड (चालू शिघ्रसिध्द गणकानुसार टक्केवारी) |
| २५ पयंत | १ | ० | ० |
| २६ ते ५० | २ | १ | ०.५ |
| ५१ ते १०० | ५ | २.५ | १.२५ |
| १०१ व त्यापेक्षा मोठे | २० | १० | ५ |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
(ब) ज्या मालमत्तेसाठी अनर्जित उत्पन्नाचा भरणा करणे आवश्यक आहे, अशा मालमत्ता
भाडेपट्टयाऐवजी कब्जेहक्काने रुपांतरीत करताना वरील तक्त्यात नमूद केलेल्या एकवेळ
शुल्कासह विहित अनर्जित रक्कम वसूल करण्यात येईल. मालमत्तेची विक्री किंवा
हस्तांतरणासाठी प्रस्तावित नसल्यास, बाजारभावानुसार अनर्जित रकमेची गणना करण्यात
यावी.
३) ही एक ऐच्छिक योजना असून जर मालमत्ताधारक कब्जेहक्कामध्ये रूपांतरणासाठी पुढे येत नसेल
किंवा विक्रीदरम्यान रूपांतरणासाठी अर्ज करत नसेल, तर त्या मालमत्ताधारकाने भाडेपट्ट्ाच्या
अटींनुसार मालमत्ता धारण करणे सुरू ठेवता येईल.
४) प्रचलित विकास नियमंत्रण नियमावलीच्या तरतुदीनुसार कब्जेहक्काने रुपांतरीत करण्यात आलेल्या
जमीनीच्या मूळ करारनाम्यामध्ये नमूद चटई क्षेत्र निदेशांक (Base FSI) तसेच जमीन वापर (Land Use)
या व्यतिरिक्त सिडकोमार्फत सदर जमिनीवर परवानगी देण्यात येणाऱ्या अतिरिक्त बाबींच्या अनुषंगाने
(Additional FSI, Change of Use) याबाबत आकारण्यात येणाऱ्या महसूलाचे वाटप सिडको, स्थानिक
स्वराज्य संस्था आणि महाराष्ट्र शासन यांच्यात प्रचलित पध्दतीने चालू राहील.
५) सिडको आणि अन्य विविध प्राधिकरणांद्वारे निवासी आणि इतर मालमत्तांच्या भविष्ट्यातील वाटपाची
प्रक्रिया, दर आणि कालावधी याबाबत खालीलप्रमाणे समिती स्थापन करण्यात येत आहे.
१.व्यवस्थापकीय संचालक, सिडको - अध्यक्ष
२.महानगर आयुक्त, पुणे प्रदेश विकास प्राधिकरण, पुणे - सदस्य
३.महानगर आयुक्त, नाशिक प्रदेश विकास प्राधिकरण, नाशिक - सदस्य
४.महानगर आयुक्त, नागपूर प्रदेश विकास प्राधिकरण, नागपूर - सदस्य
पृष्ट्ठ ५ पैकी ३
# Page 4
शासन निर्णय क्रमांकः सिआयडी-३३२३/प्र.क्र.२००/नवि-१०
५.महानगर आयुक्त, छत्रपती संभाजीनगर प्रदेश विकास प्राधिकरण, - सदस्य
छत्रपती संभाजीनगर
६.मुख्य नियोजनकार, सिडको - सदस्य सचिव
सदर समितीने आपला अहवाल ३ महिन्यांच्या आत शासनास सादर करावा.
६) सिडको महामंडळ, पुणे, नाशिक, छत्रपती संभाजीनगर, नागपूर महानगर प्रदेश विकास प्राधिकरण
यांनी त्यांचे जमीन विनियोग विनियमन मधील तरतुदीनुसार रहिवास प्रयोजनार्थ वाटप केलेल्या भूखंड
भाडेपट्टाऐवजी कब्जेहक्काने वाटप करण्यासंदर्भात संबंधित जमीन विनियोग विनियमांमध्ये सुधारणा
करण्यात यावी.
७) ही योजना मागे घेण्यापयंत किंवा सुधारित होईपयंत अशीच सुरू राहील.
०२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 5