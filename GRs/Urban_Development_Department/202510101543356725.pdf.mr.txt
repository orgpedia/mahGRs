# Page 1
केंद्र शासन पुरस्कृत पीएम ई बस
सेवा योजनेकरिता SNA SPARSH
अंतर्गत Single Nodal Agency
(SNA) व Nodal Officer ची नियुक्ती
करणेबाबत
महाराष्ट्र शासन
नगर विकास विभाग
शासन निर्णय क्रमांक :- पीबसे-०९२५/प्र.क्र.१३२ /नवि-३२
मंत्रालय, मुंबई - ४०० ०३२.
दिनांक :- १० ऑक्टोबर, २०२५
वाचा :- १)वित्त विभाग, शासन परिपत्रक, क्र. संकीर्ण २१२१/प्र.क्र. ३५/कोषा प्रशा-४, दि. ०१.०७.२०२१.
२)भारत सरकार, वित्त मंत्रालय, व्यय विभाग, सार्वजनिक वित्तीय व्यवस्थापन प्रणाली विभाग
यांचेकडील कार्यालयीन ज्ञापन दि१३.०७.२०२३.
३)भारत सरकार, वित्त मंत्रालय, व्यय विभाग, सार्वजनिक वित्तीय व्यवस्थापन प्रणाली विभाग
यांचेकडील कार्यालयीन ज्ञापन दि.१२.११.२०२४
४)वित्त विभाग, शासन परिपत्रक क्र. संकीर्ण-२०२४/प्र.क्र.५१/कोषा प्रशा-४, दि.१०.१०.२०२४
५)वित्त विभाग, शासन परिपत्रक क्र. संकीर्ण-२०२४/प्र.क्र.५१/कोषा प्रशा-४, दि.११.१०.२०२४ ६)अवसन व शहरी विकास मंत्रालय,भारत सरकार, यांचे पत्र क्र, . G-२००११/०१/२०२४-UT-I
दि.१०.०७.२०२५
७)वित्त विभाग, शासन निर्णय क्र. संकीर्ण-२०२४/प्र.क्र.५१/कोषा प्रशा-४, दि.३०.०७.२०२५
प्रस्तावना :-
केंद्र शासन आणि राज्य शासन या दोन्ही स्तरांवरील रोख व्यवस्थापनामध्ये (Cash
Management) अधिक परिणामकारकता साध्य करण्यासाठी सार्वजनिक वित्तीय व्यवस्थापन प्रणाली
(PFMS), राज्याची एकात्मिक वित्तीय व्यवस्थापन माहिती प्रणाली (State IFMIS) आणि भारतीय रिझव्र्ह
बँकेची ई-कुबेर प्रणाली (e-Kuber) यांच्या एकात्मिक रचनेच्या (Integrated Framework) माध्यमातून
केंद्र पुरस्कृत योजनांचा निधी वितरीत करण्यासाठी 'SNA-SPARSH' (समयोचित प्रणाली एकीकृत
शीघ्र हस्तांतरण - Real Time System of Integrated Quick Transfers) ही पर्यायी निधी प्रवाह
कार्यपध्दती (Alternative Fund Flow Mechanism) टप्या-टप्याने प्रस्तावित करण्याचा निर्णय भारत
# Page 2
सरकारच्या वित्त मंत्रालयाच्या व्यय विभागाच्या सार्वजनिक वित्तीय व्यवस्थापन प्रणाली विभागाच्या
दि.१३.०७.२०२३ रोजीच्या कार्यालयीन ज्ञापनान्वये घेण्यात आला आहे.
२. देशातील परिवहन सेवेमध्ये सुधारणा करण्याच्या दृष्ट्टीने व हवेतील प्रदूषण कमी करण्याच्या
दृष्ट्टीने शाश्वत उपाय योजनेच्या अनुषंगाने केंद्र शासनाने दि. १६ ऑगस्ट, २०२३ रोजी केंद्र पुरस्कृत पीएम
ई-बस सेवा योजना मंजूर केली आहे. या योजनेंतर्गत विविध राज्ये व केंद्र शासित प्रदेशांमार्फत देशभरात
१०,००० ई-बसेस चालविण्याचे केंद्र शासनाचे उदिष्ट्ट आहे. केंद्र शासनाने ही योजना देशातील १६९
शहरांसाठी लागू केली असून यात राज्यातील २३ महानगरपालिकांचा समावेश आहे. नगर विकास
विभागाच्या दि.०७ मार्च,२०२४ च्या शासन निर्णयान्वये सदर योजना राज्यात राबविण्यास शासन मान्यता
देण्यात आली आहे. सदर योजनेंतर्गत बस आगाराच्या विकासासाठी /दर्जा उन्नतीसाठी , मीटरच्या मागे
उजेच्या पायाभूत सुविधा विकसित करण्यासाठी तसेच ई-बस च्या प्रत्यक्ष प्रवासासाठी दर वर्षी प्रति
किलोमीटर केंद्र व राज्य शासनाचे अर्थसहाय्य प्राप्त होणार आहे.
३. केंद्र पुरस्कृत योजनांच्या निधी वितरण व विनियोजन व्यवस्थापनासाठी वित्त विभागाने
दि.०१.०७.२०२१ रोजीचे परिपत्रक व दि.३०.०७.२०२५ रोजीच्या शासन निर्णयान्वये मार्गदर्शक सूचना
निर्गमित केलेल्या आहेत. त्यानुसार, पीएम इ-बस योजनेच्या अंमलबजावणीसाठी समन्वय अधिकारी
(Nodal Officer), राज्य समन्वय यंत्रणा (Single Nodal Agency (SNA)) व अंमलबजावणी यंत्रणा
(Implementing Agency) घोषित करण्याची बाब शासनाच्या विचाराधीन आहे.
शासन निर्णय :-
केंद्र पुरस्कृत पीएम इ-बस सेवा योजनेच्या अंमलबजावणीसाठी कक्ष अधिकारी (नवि-३२),
नगर विकास विभाग, मंत्रालय, मुंबई यांची “समन्वय अधिकारी (Nodal Officer)” म्हणून नियुक्ती
करण्यात येत आहे. तसेच, (नवि-२), नगर विकास विभाग, मंत्रालय, मुंबई यांना “राज्य समन्वय यंत्रणा
(Single Nodal Agency (SNA)” घोषित करण्यात येत आहे.
२. राज्य समन्वय यंत्रणा (Single Nodal Agency (SNA)) यांनी त्यांचे स्तरावर योजनानिहाय
“अंमलबजावणी यंत्रणा (Implementing Agency)” पदनाम निहाय PFMS प्रणालीशी मॅपिंग
करण्याची कार्यवाही करावी.
३. केंद्र पुरस्कृत योजनांकरीता प्राप्त होणाऱ्या निधीबाबत केंद्र शासनाने वेळोवेळी दिलेल्या
निदेशांनुसार / मार्गदर्शक सूचनांनुसार आवश्यक ती कार्यवाही करावी.
४. सदर शासन निर्णय वित्त विभागाचे संदर्भ क्र.१) येथील दि.०१.०७.२०२१ रोजीचे परिपत्रक व
संदर्भ क्र.७) येथील दि.३०.०७.२०२५ रोजीच्या शासन निर्णयास अनुसरुन निर्गमित करण्यात येत आहे.
# Page 3
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर