# Page 1
केंद्र शासन पुरस्कृत अमृत अभियान कल्याण
डोंबिवली शहराच्या पाणीपुरवठा प्रकल्पास
प्रशासकीय मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक अमृत-२०२४/प्र.क्र.५८५/नवि-३३
मंत्रालय, मुंबई-४०० ०३२
दिनांक : ०२ जानेवारी, २०२५
संदर्भ :-
१.नगर विकास विभाग, शासन निर्णय क्र. अमृत-२०१५/प्र.क्र.१९७/नवि-३३,
दिनांक १३ ऑक्टोबर, २०१५.
२.नगर विकास विभाग, शासन परिपत्रक क्र: अमृत-२०१६/प्र. क्र.१६३/नवि- ३३,
दिनांक १६ मे, २०१६ व १२ जुलै, २०१६.
३.नगर विकास विभाग, शासन निर्णय क्र: अमृत-२०१७/प्र.क्र.३८४/नवि-३३,
दिनांक १८ डिसेंबर, २०१८.
४.सदस्य सचिव, महाराष्ट्र जीवन प्राधिकरण, मुंबई यांचा सुधारित तांत्रिक बदल प्रस्ताव
पत्र क्र. मजीप्रा/मनिसंवसकक्ष/अमृत/सीआर-९८/२४/२०२४, दिनांक १२ जानेवारी,
२०२४.
५.अमृत अभियानांतर्गत गठीत करण्यात आलेल्या राज्यस्तरीय तांत्रिक मान्यता
समितीच्या दिनांक ०१ फेब्रुवारी, २०२४ रोजीच्या व राज्यस्तरीय उच्चाधिकार सुकाणू
समितीच्या दिनांक १० ऑक्टोबर, २०२४ रोजी झालेल्या बैठकीचे इतिवृत्त.
प्रस्तावना :-
केंद्र शासन पुरस्कृत अमृत अभियानाची संदर्भाधीन क्र.१ च्या शासन निर्णयान्वये राज्यामध्ये
सन २०१५-१६ वर्षापासून अंमलबजावणी करण्यात येत आहे. सदर अभियानांतर्गत पाणीपुरवठा,
पाणीपुरवठा, पर्जन्य जलवाहिनी, नागरी परिवहन व हरित क्षेत्र विकास इ. पायाभूत सुविधांची
निर्मिती अभियान शहरांमध्ये करण्यात येत आहे. त्यानुसार या अभियानांतर्गत संदर्भाधीन क्र. ३
अन्वये कल्याण डोंबिवली शहराच्या पाणीपुरवठा प्रकल्पास प्रशासकीय मान्यता देण्यात आली
आहे.
२. सदर अभियानांतर्गत कल्याण डोंबिवली शहराच्या पाणीपुरवठा प्रकल्पातील महाराष्ट्र
जीवन प्राधिकरणाने शासनास सादर केलेल्या सुधारित तांत्रिक बदल प्रस्ताव राज्यस्तरीय तांत्रिक
समितीच्या दिनांक ०१ फेब्रुवारी, २०२४ रोजीच्या व राज्यस्तरीय उच्चाधिकार सुकाणू समितीच्या
दिनांक १० ऑक्टोबर, २०२४ रोजीच्या बैठकीत मंजूरी दिलेली आहे. त्यास अनुसरून सदर
प्रकल्पास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांक : अमृत-२०२४/प्र.क्र.५८५/नवि-३३
शासन निर्णय :-
१.केंद्र शासन पुरस्कृत अमृत अभियानांतर्गत मंजूर कल्याण डोंबिवली शहराच्या पाणीपुरवठा
प्रकल्पातील महाराष्ट्र जीवन प्राधिकरणाने शासनास सादर केलेल्या सुधारित तांत्रिक बदल
प्रस्ताव राज्यस्तरीय तांत्रिक समितीच्या दिनांक ०१ फेब्रुवारी, २०२४ रोजीच्या व राज्यस्तरीय
उच्चाधिकार सुकाणू समितीच्या दिनांक १० ऑक्टोबर, २०२४ रोजीच्या बैठकीत मंजूरी दिलेली
आहे.
२.कल्याण डोंबिवली शहराच्या पाणीपुरवठा प्रकल्पाच्या अनुषंगाने अमृत अभियानाची प्रकल्प
विकास व व्यवस्थापन सल्लागार (PDMC) असणाऱ्या महाराष्ट्र जीवन प्राधिकरणाने शासनास सादर
केलेल्या तांत्रिक बदलाच्या प्रस्तावास अनुसरून रुपये ३५७.१६ कोटी प्रकल्प किंमतीस मान्यता
प्रदान करण्यात येत आहे.
३.कल्याण डोंबिवली शहर पाणीपुरवठा प्रकल्पाच्या सदर किंमतीस अनुसरून येणारा वित्तीय
आकृतीबंध पुढीलप्रमाणे आहे.
(रु.कोटीमध्ये)
----------------------------------------------------------------------------------------------------------------------------------------------------------------------------------------------------------------------------------------------------
| नागरी स्थानिक स्वराज्य संस्थेचे नाव | प्रकल्प किंमत | केंद्र शासनामार्फत अनुज्ञेय अनुदान (प्रकल्प किंमतीच्या ३३.३३ % ) | राज्य शासनामार्फत अनुज्ञेय अनुदान (प्रकल्प किंमतीच्या १६.६७ %) | नागरी स्थानिक स्वराज्य संस्थेचा हिस्सा (प्रकल्प किंमतीच्या ५० %) |
| १ | २ | ३ | ४ | ५ |
| कल्याण डोंबिवली महानगरपालिका | ३५७.१६ | ११९.०४ | ५९.५४ | १७८.५८ |
----------------------------------------------------------------------------------------------------------------------------------------------------------------------------------------------------------------------------------------------------
४.कल्याण डोंबिवली शहराच्या पाणीपुरवठा प्रकल्पाच्या अनुषंगाने महाराष्ट्र जीवन
प्राधिकरणाने दिनांक १२ जानेवारी, २०२४ रोजीच्या तांत्रिक बदलाच्या प्रस्तावास अनुसरून
राज्यस्तरीय तांत्रिक समितीने व राज्यस्तरीय उच्चाधिकार सुकाणू समितीने नमूद केलेल्या सर्व
अटी व शर्तीनुसार व संदर्भाधीन क्रमांक ४ मधील प्रस्तावानुसार कार्यवाही करण्याची जबाबदारी
आयुक्त, कल्याण डोंबिवली महानगरपालिका व मुख्य अभियंता, महाराष्ट्र जीवन प्राधिकरण, ठाणे
यांची राहील.
५.कल्याण डोंबिवली शहराच्या पाणीपुरवठा प्रकल्पास संदर्भाधीन क्र. ३ मधील शासन
निर्णयान्वये देण्यात आलेल्या प्रशासकीय मान्यतेच्या व त्यानुषंगाने सदर अमृत अभियानाच्या व या
प्रकल्पाच्या अनुषंगाने वेळोवेळी निर्गमित करण्यात आलेल्या सर्व अटी व शतींची पूर्तता करण्याची
संपूर्ण जबाबदारी आयुक्त, कल्याण डोंबिवली महानगरपालिका व महाराष्ट्र जीवन प्राधिकरण यांची
राहील.
पृष्ट्ठ३पैकी२
# Page 3
शासन निर्णय क्रमांक : अमृत-२०२४/प्र.क्र.५८५/नवि-३३
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर