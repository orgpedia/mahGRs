# Page 1
घनकचरा व्यवस्थापनाकरीता आवश्यक वाहने व यंत्र
सामुग्री खरेदी करण्यास प्रशासकीय मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक - स्वमअ-२०२३/प्र.क्र. CN६८५८०९/नवि-३४.
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक :- ०५ डिसेंबर, २०२३
वाचा :
१. शासन निर्णय, नगर विकास विभाग, स्वभाअ-२०१५/प्र.क्र.२३/नवि-३४, दि. १५.०५.२०१५ २. स्वच्छ महाराष्ट्र अभियान (नागरी) अंतर्गत मा. प्रधान सचिव नगर विकास महोदयांच्या अध्यक्षतेखालील राज्यस्तरीय तांत्रिक समितीच्या दि. ०४.०८.२०२३ रोजीच्या बैठकीचे इतिवृत्त.
३. राष्ट्रीय सल्लागार आणि आढावा समितीच्या दिनांक १३.०९.२०२३ रोजीच्या बैठकीचे इतिवृत्त.
प्रस्तावना
देशातील सर्व शहरांमधील नागरिकांना स्वच्छ पर्यावरण व चांगले आरोग्य मिळावे, या करिता केंद्र शासनाच्या “स्वच्छ भारत अभियान (नागरी)" च्या धर्तीवर राज्यामध्ये “स्वच्छ महाराष्ट्र अभियान (नागरी)” ची अंमलबजावणी सुरू आहे.
२. स्वच्छ महाराष्ट्र अभियान (नागरी) अंतर्गत नागरी स्थानिक स्वराज्य संस्थांच्या घनकचरा व्यवस्थापन, वैयक्तिक शौलचालय तसेच (CT/PT) प्रकल्पाकरीता प्रशासकीय मान्यता देण्यात आली आहे. सदर प्रकल्पाकरीता केंद्र व राज्य शासनाच्या हिस्स्याचा निधी शहरांना वितरीत करण्यात आला आहे. तथापि जमीनीची उपलब्धता
नसणे, खर्चात बचत तसेच मागणीत घट यामुळे सदर प्रकल्पांना मंजूर असलेला निधी खर्च होणार नसल्याचे बहुतांश नागरी स्थानिक स्वराज्य संस्थांनी कळविले आहे. त्या एवेजी घनकचरा व्यवस्थापन करण्यासाठी आवश्यक यंत्रसामुग्री व वाहने उपलब्ध करून देण्याची बऱ्याच नागरी स्थानिक स्वराज्य संस्थांनी विनंती केली आहे.
३. या अनुषंगाने राज्यस्तरीय तांत्रिक समितीने खर्च न होणाऱ्या निधीमधून घनकचरा व्यवस्थापनासाठी आवश्यक यंत्रसामुग्री तसेच वाहने खरेदी करण्यासाठी दि. ०४.०९.२०२३ रोजीच्या बैठकीत मंजुरी दिली आहे.
तसेच दि.१३.०९.२०२३ रोजी संपन्न झालेल्या राष्ट्रीय सल्लागार व आढावा समितीच्या बैठकीत सदर प्रस्तावास मंजुरी देण्यात आली आहे.
४. उपरोक्त बाबी विचारात घेता, घनकचरा व्यवस्थापन प्रकल्प, वैयक्तिक शौचालय, सामुदायिक / सार्वजनिक शौचालय घटकाकरिता देण्यात आलेला व अखर्चित राहत असलेल्या रु. ६२.१२ कोटी निधीतून घनकचरा व्यवस्थापनाकरीता आवश्यक वाहने व यंत्र सामुग्री खरेदी करण्यास प्रशासकीय मान्यता देण्याची बाब शासनाच्या विचाराधिन होती.
# Page 2
शासन निर्णय क्रमांकः स्वमअ-२०२३/प्र.क्र. CN६८५८०९/नवि-३४.
शासन निर्णय :
स्वच्छ महाराष्ट्र अभियान (ना.) अंतर्गत घनकचरा व्यवस्थापन प्रकल्प, वैयक्तिक शौचालय,
सामुदायिक/सार्वजनिक शौचालय घटकाकरिता देण्यात आलेला निधी अखर्चित राहत असल्या कारणाने सदरील निधी राज्य अभियान संचालनालयास परत घेवून त्याऐवजी विवरणपत्र - अ मध्ये नमूद केल्यानुसार घनकचरा
व्यवस्थापनाकरीता आवश्यक वाहने व यंत्र सामुग्री खरेदी करण्यास प्रशासकीय मान्यता देण्यात येत आहे.
२. विवरणपत्र - अ मध्ये नमूद केल्यानुसार वाहने व यंत्रसामुग्री खरेदी करण्याबाबत अटी व शर्ती :
अ) सदर वाहन खरेदीसाठी कार्यान्वयीन यंत्रणा स्वच्छ महाराष्ट्र अभियान (ना.) संचालनालय राहील.
ब) सदर वाहनांची खरेदी केंद्रीय खरेदी पद्धतीने करण्यास मान्यता देण्यात येत आहे, जेणेकरुन सर्व नागरी स्थानिक स्वराज्य संस्थांना एकाच क्षमतेची वाहने मिळतील तसेच खरेदीची संख्या जास्त असल्याने मोठे उत्पादक सहभागी होतील व निविदा प्रक्रिया वेळेत पूर्ण होईल.
क) उपरोक्त मंजूर वाहनांची खरेदी जाहिर ई-निविदा प्रक्रिया राबवून करावी.
ड) ई-निविदा प्रक्रिया राबविताना सर्व प्रचलित नियमांचे पालन करण्यात यावे. तसेच यासाठी केंद्र शासनाकडून नमुना निविदा प्रक्रिया व कार्यपद्धती विहित करण्यात आली असेल तर त्याचा अवलंब करणे बंधनकारक राहील.
इ) सदर प्रकल्पा अंतर्गत करण्यात येणाऱ्या खर्चामुळे आदर्श आचार संहितेचा भंग होणार नाही याची दक्षता घेण्यात यावी.
२. सदर शासन निर्णयानुसार नागरी स्थानिक स्वराज्य संस्थांनी अखर्चित निधी राज्य अभियान संचालनालयास परत करावा. सदर शासन निर्णयातील विवरणपत्र - अ मधील नमूद वाहने व यंत्रे ई- निवदा प्रक्रिया राबवून खरेदी करावीत.
३. राज्य अभियान संचालक, स्वच्छ महाराष्ट्र अभियान संचालनालय यांनी नागरी स्थानिक स्वराज्य संस्थांकडून निधी परत प्राप्त करून घेवून विवरणपत्र- अ मध्ये नमूद केल्यानुसार नागरी स्थानिक स्वराज्य संस्थांना
घनकचरा व्यवस्थापनाकरीता आवश्यक वाहने व यंत्र सामुग्री खरेदी करुन त्यांचे वितरण नागरी स्थानिक स्वराज्य संस्थांना करण्यात यावे.
# Page 3
# Page 4