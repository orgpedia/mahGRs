# Page 1
पुणे महानगर परिवहन महामंडळ लि. कडील गठीत संचालक मंडळाच्या रचनेमध्ये १ संचालक पद निर्माण करून त्या पदावर महानगर आयुक्त तथा मुख्य कार्यकारी अधिकारी, पुणे महानगर प्रदेश विकास प्राधिकरण, पुणे यांची नियुक्ती करणेबाबत.
महाराष्ट्र शासन
नगर विकास विभाग
शासन निर्णय क्र. पीएमपी-२०२३/प्र.क्र.११/नवि-२२
मंत्रालय, मुंबई- ४०० ०३२
दिनांक : २९ मार्च, २०२३
वाचा :- १) शासन निर्णय क्र.पीएमसी-३००३/१४९०/प्र.क्र.१२४/०३/नवि-२२, दि.१९.०४.२००७
२) अध्यक्ष व व्यवस्थापकीय संचालक, पुणे महानगर परिवहन महामंडळ लि. यांचे क्र.पी.एम.पी.एम.एल/कं.से.३९०२, दि.०७.१२.२०२२ चे पत्र.
३) अध्यक्ष व व्यवस्थापकीय संचालक, पुणे महानगर परिवहन महामंडळ लि. यांचे क्र.पी.एम.पी.एम.एल/कं.से.५४७९, दि.१३.०३.२०२३ चे पत्र.
प्रस्तावना : पुणे महानगरपालिका परिवहन उपक्रम व पिंपरी चिंचवड महानगरपालिका परिवहन उपक्रम यांचे विलिनिकरण करून भारतीय कंपनी कायदा १९५६ अन्वये “पुणे महानगर परिवहन महामंडळ मर्यादित” या अभिनामाची कंपनी संदर्भ क्र.१ च्या शासन निर्णयान्वये स्थापन करण्यात आलेली आहे व पुणे महानगर परिवहन महामंडळाच्या संचालक मंडळाची रचना करण्यात आलेली असून एकूण १३ संचालकांची नियुक्ती करण्यात आलेली होती.
पुणे महानगर परिवहन महामंडळामार्फत पुणे व पिंपरी चिंचवड तसेच पुणे महानगर प्रदेश विकास प्राधिकरण हद्दीमध्ये नागरीकांना बस सेवा पुरविण्यात येते. पुणे महानगर प्रदेश विकास प्राधिकरण क्षेत्रातील वाढती लोकसंख्या, औद्योगिकीकरण व पुणे महानगर प्रदेश विकास प्राधिकरण क्षेत्रामध्ये महामंडळाची संचलन वाढ इ. बाबी याकरीता महामंडळास पुणे महानगर प्रदेश विकास प्राधिकरणाकडून आर्थिक सहाय्य व सदर क्षेत्रामध्ये डेपोकरीता जागेची देखील आवश्यकता आहे.
त्यामुळे संचालक मंडळाच्या रचनेमध्ये पुणे व पिंपरी चिंचवड महानगरपालिकेप्रमाणे महानगर आयुक्त तथा मुख्य कार्यकारी अधिकारी, पुणे महानगर प्रदेश विकास प्राधिकरण, पुणे यांचा समावेश करण्याची विनंती संदर्भ क्र.२ च्या पत्रान्वये अध्यक्ष व व्यवस्थापकीय संचालक, पुणे महानगर परिवहन महामंडळ लि. यांनी केलेली आहे. त्यास अनुसरून दिनांक १९.०४.२००७ रोजीच्या शासन निर्णयान्वये गठित संचालक मंडळामध्ये १ संचालक पद निर्माण करून त्यावर महानगर आयुक्त तथा मुख्य कार्यकारी अधिकारी, पुणे महानगर प्रदेश विकास प्राधिकरण यांनी नियुक्ती करण्याची बाब शासनाच्या विचाराधीन होती.
शासन निर्णय : पुणे महानगर प्रदेश विकास प्राधिकरण क्षेत्रातील वाढती लोकसंख्या, औद्योगिकीकरण व पुणे महानगर प्रदेश विकास प्राधिकरण क्षेत्रामधील संचलन वाढ इ. बाबी तसेच अध्यक्ष व व्यवस्थापकीय संचालक, पुणे महानगर परिवहन महामंडळ लि. यांनी प्रस्ताविल्यानुसार दिनांक १९.०४.२००७ रोजीच्या शासन निर्णयान्वये गठीत करण्यात आलेल्या संचालक मंडळळामध्ये १ संचालक पद निर्माण करण्यात येत आहे व त्या पदावर महानगर आयुक्त तथा मुख्य कार्यकारी अधिकारी, पुणे महानगर प्रदेश विकास प्राधिकरण, पुणे यांचा संचालक म्हणून समावेश करण्यात येत आहे.
# Page 2
शासन निर्णय क्रमांकः पीएमपी-२०२३/प्र.क्र.११/नवि-२२