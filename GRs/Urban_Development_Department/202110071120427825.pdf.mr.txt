# Page 1
राज्यातील सर्व नागरी स्थानिक स्वराज्य संस्थांनी घनकचरा संकलन प्रक्रियेच्या सनियंत्रण करीता ICT BASED TECHNOLOGY च्या अंमलबजावणीकरीता ITI Ltd सोबत करारनामा करणेबाबत.
महाराष्ट्र शासन
नगर विकास विभाग
शासन निर्णय क्रमांक: स्वमअ-२०२१/प्र.क्र.१२(३)/नवि-३४
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२
दिनांक:७ ऑक्टोबर, २०२१
वाचा: १) शासन निर्णय, नगर विकास विभाग, क्रमांक: स्वभाअ-२०१५/प्र.क्र.२३/नवि-३४,दि. १५.०५.२०१५.
२) केंद्र शासनाच्या स्वच्छ भारत अभियान नागरी संदर्भातील मार्गदर्शक सूचना दि. ५.१०.२०१७ ३) स्वच्छ भारत अभियान (नागरी) अंतर्गत गठीत उच्चाधिकार समितीच्या दिनांक २५/२/२०२१ रोजी संपन्न झालेल्या बैठकीचे इतिवृत्त.
प्रस्तावना: देशातील सर्व शहरेपूर्णपणे स्वच्छ, निरोगी आणि राहण्यायोग्य करणे आणि सर्व नागरिकांना स्वच्छ व चांगले आरोग्य आणि पर्यावरण मिळावे तसेच देशातील सर्व सांविधानिक शहरांना स्वच्छतेची आणि या शहरामधील नागरीकांना घरगुती शौचालयांची सुविधा उपलब्ध करून देणे, या उद्देशाने केंद्र शासनाने “स्वच्छ भारत अभियान (नागरी)” ची अंमलबजावणी सुरु केली आहे. या अभियानाच्या धर्तीवर संदर्भाधीन क्रमांक १ येथील शासन निर्णयान्वये राज्यामध्ये “स्वच्छ महाराष्ट्र अभियान (नागरी)” राबविण्यात येत आहे.
२. राज्यातील बहूतांश नागरी स्थानिक स्वराज्य संस्थांचे घनकचरा व्यवस्थापनाचे सविस्तर प्रकल्प अहवाल मंजूर करण्यात आले असून त्याची अंमलबजवाणी नागरी स्थानिक स्वराज्य संस्था स्तरावर सुरू आहे. घनकचरा व्यवस्थापना अंतर्गत शहरातील कचऱ्याचे संकलन, वर्गीकरण, वाहतूक व शास्त्रोक्त पध्दतीने प्रक्रिया होणे आवश्यक आहे. राज्यातील स्थानिक स्वराज्य संस्थांद्वारे त्यांच्या संबंधित क्षेत्रांमध्ये सार्वजनिक / सामुदायिक शौचालये यांची सुविधा उपलब्ध करण्यात आलेली आहे. सदर शौचालयांची सद्यपरिस्थिती तसेच या शौचालयांचा वापर करणारे नागरिक यांचा शौचालयाबाबतचा अभिप्राय किंवा तक्रार नोंदणी यासाठी माहिती तंत्रज्ञानावर आधारित (ICT based) प्रणालीचा वापर होणे हे अत्यंत आवश्यक आहे.
३. केंद्र शासनाने स्वच्छ भारत अभियान (नागरी) संदर्भात मार्गदर्शक सूचना निर्गमित केल्या आहेत. सदर मार्गदर्शक सूचनामधील सूचना क्र. ११.३.२ मध्ये, नागरी स्थानिक स्वराज्य संस्था शहरात निर्माण होणाऱ्या कचऱ्याचे संकलन व वाहतूक करणाऱ्या वाहनांचे मागोवा व संनियंत्रण (Tracking and Monitoring) यासाठी मे. बी.एस.एन.एल/एम.टी.एन.एल आणि सूचना क्र. ९.९.२ मध्ये सार्वजनिक / सामुदायिक शौचालयाच्या देखरेख (Monitoring) करण्याकरीता मे. आय.टी.आय ली/टी.सी.आय ली/ बी. एस. एन. एल या केंद्र शासनाच्या अखत्यारितील कंपन्यांसोबत नागरी स्थानिक स्वराज्य संस्था करार करु शकतात असे नमूद केले आहे.
४. केंद्र शासनाच्या मार्गदर्शक सूचनांच्या धर्तीवर स्वच्छ महाराष्ट्र अभियान (नागरी) च्या अंमलबजावणी करीता मा.
मुख्य सचिव यांच्या अध्यक्षतेखालील असलेल्या उच्चाधिकार समितीच्या दिनांक २५/२/२०२१ रोजी पार पडलेल्या बैठकीमध्ये “घनकचरा व्यवस्थापन व शहरांच्या स्वच्छतेच्या कामांच्या परिणामकारक व्यवस्थापना करिता प्रचलीत खरेदी धोरणाचा अवलंब करून माहिती तंत्रज्ञान आधारित प्रणालीचा वापर करण्यास तत्त्वत: मान्यता देण्यात आली आहे.
५. शहरातील कचऱ्याचे संकलन, वर्गीकरण, वाहतूक व शास्त्रोक्त पध्दतीने प्रक्रिया करण्याबाबतच्या तसेच सार्वनिक व सामुदायीक शौचालयामधील स्वच्छता व सुस्थितीबाबत नागरीकांचे अभिप्राय नोंद प्रणाली, शहरातील रस्त्यावरील स्वच्छतेबाबत संनियत्रण यंत्रणा, मल निसारण वाहीन्याच्या स्वच्छतेबाबत संनियत्रण यंत्रणा, शहरातील स्वच्छतेबाबत नागरीचे अभिप्राय नोंदविण्याकरीता विशिष्ट क्रमांक उपलब्ध करून देणे, Local App तयार करणे व आधुनिक टेलिकॉम
# Page 2
शासन निर्णय क्रमांकः स्वमअ-२०२१/प्र.क्र.१२(३)/नवि-३४
बेस्ड तंत्रज्ञानाच्या माध्यमाने स्वछ भारत अभियानाचा प्रचार व प्रसार करणे आवश्यक आहे. या सर्व बाबी विचारात घेता, घनकचरा व्यवस्थापन व शहर स्वच्छतेच्या कामांच्या परिणामकारक व्यवस्थापनाकरीता राज्यातील सर्व नागरी स्थानिक स्वराज्य संस्थांनी माहिती तंत्रज्ञानावर आधारित प्रणालीचा (ICT based) वापर आवश्यक करण्याची बाब शासनाच्या विचाराधिन होती.
शासन निर्णय
प्रस्तावनेत नमूद केल्या प्रमाणे घनकचरा व्यवस्थापन व शहर स्वच्छतेच्या कामांच्या परिणामकारक व्यवस्थापनाकरीता राज्यातील सर्व नागरी स्थानिक स्वराज्य संस्थांनी माहिती तंत्रज्ञानावर आधारित प्रणालीचा (ICT based) वापर आवश्यक असल्याचा निर्णय शासनाने घेतला आहे.
२. केंद्र शासनाने स्वच्छ भारत अभियान (नागरी) संदर्भात मार्गदर्शक सूचनामध्ये नागरी स्थानिक स्वराज्य संस्था शहरात निर्माण होणाऱ्या कचऱ्याचे संकलन व वाहतूक करणाऱ्या वाहनांचे मागोवा व संनियंत्रण (Tracking and Monitoring) यासाठी मे. बी.एस.एन.एल / एम.टी.एन.एल आणि सार्वजनिक / सामुदायिक शौचालयाच्या देखरेख (Monitoring) करण्याकरीता मे. आय. टी. आय ली/ टी. सी. आय ली/बी. एस. एन. एल या केंद्र शासनाच्या अखत्यारितील कंपन्यांसोबत नागरी स्थानिक स्वराज्य संस्था करार करु शकतात असे नमूद केले आहे. परंतु याबाबत सविस्तर सेवा व त्यांचे दर नमूद केलेले नाहीत.
३. राज्यातील काही स्थानिक स्वराज्य संस्थांमध्ये घनकचरा संकलन व सदरप्रक्रियेचे सनियंत्रण हे एकाच कंत्राटदार किंवा संस्थेमार्फत होत असल्याचे निदर्शनास आले आहे. त्यामुळेच, राज्य शासनाव्दारे घनकचरा व्यवस्थापनाच्या त्रयस्ता संस्थामार्फत सनियंत्रणासाठी ICT Based Technology तयार करणे व सदर प्रणालीची बंधनकारक अंमलबजावणी राज्यातील सर्व नागरी स्थानिक स्वराज्य संस्थांमध्ये करणे यासाठी केंद्र शासनाच्या अख्यत्यारितील Indian Telephone Industries Limited –A Government of India Undertaking यांची नियुक्ती करण्यात येत आहे.
४. यास्तव, Indian Telephone Industries Limited (ITI Ltd- A Government of India Undertaking) या कंपनीकडून पुरविण्यात येणाऱ्या ICT Based Technology वर आधारित सेवा व त्यांचे दर उपलब्ध करून घेण्यात आले असून ते खालील तक्त्यात नमूद करण्यात आलेले आहेत.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| No | Component | ITI Final Rates Rs. |
| 1 | ICT based Waste collection Monitoring Technology for  |  Household/ Commercial/ Other Properties | 500 /- Per Property + Applicable Taxes |
| 2 | Street Sweeping Monitoring System | 500/- Per Sweeping point + Applicable Taxes |
| 3 | Liquid Waste cleaning Monitoring System | 500/- Per Liquid Waste cleaning point + Applicable Taxes |
| Kindly note that prices mentioned for above 3 components in the table are for first year only and price for first year includes installation of the system and operation and maintenance of the system for the first year *From the second year onwards, Operation and Maintenance cost for the technology shall be at 15% per year up to the period of seven years. |
| 4 | Training for entire technology | 15000/- Per_Training + Applicable Taxes |
| 5 | Post Commission on Field Support | 10000 per person per month + Applicable Taxes |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
५. उपरोक्त परिच्छेदात नमूद तक्त्यातील ICT Based Technology वर आधारित सेवा Indian Telephone Industries Limited (ITI Ltd-A Government of India Undertaking) यांच्यामार्फत त्यातील नमूद दरात उपलब्ध करून देण्यात येणार असल्याचे कंपनीने शासनास कळविले आहे. सदर सेवांच्या सविस्तर माहितीचा तपशिल या शासन निर्णयातील विवरणपत्र - अ मध्ये नमूद करण्यात आला आहे.
६. केंद्रीकृत सनियंत्रण (centralised monitoring) करिता माहिती तंत्रज्ञान आधारित प्रणालीचा (ICT Based Technology) वापर राज्यातील सर्व नागरी स्थानिक स्वराज्य संस्थांनी करणे बंधनकारक असल्याचा शासनाने निर्णय घेतला आहे.
पृष्ठ १७ पैकी २
# Page 3
शासन निर्णय क्रमांकः स्वमअ-२०२१/प्र.क्र.१२(३)/नवि-३४
मे. आय.टी.आय लि. द्वारे विहीत करण्यात आलेले प्रणालीचे दर उपरोक्त परिच्छेद क्रमांक ४ मध्ये नमूद करण्यात आलेले आहेत. नमूद दरापेक्षा कमी दरात या सेवा उपलब्ध झाल्यास इतर केंद्र पुरस्कृत (PSU-Govt. of India) कंपन्याकडून नागरी स्थानिक स्वराज्य संस्था या सेवा उपलब्ध करून घेऊ शकतात. तथापी, सदर केंद्र पुरस्कृत कंपनी ही किमान खालील नमूद केलेल्या पात्रता निकषांची पूर्तता करणारी असणे बंधनकारक आहे.
अ. कंपनीकडे सरकारमान्य तांत्रिक प्रमाणपत्रे असणे आवश्यक आहे. (Collection of Solid Waste and Report Management Standardization Testing and Quality Certification (STQC) The Indian Computer Emergency Response Team (CERT-IN) ब. कंपनीकडे घनकचरा व्यवस्थापन कार्यांच्या सनियंत्रणासाठी (monitoring) वापरण्यात येणाऱ्या ICT Based Technology कामाबाबतचे महाराष्ट्रातील १० स्थानिक स्वराज्य संस्थांचे कार्यादेश व २ त्रयस्थ पार्टी तांत्रिक लेखापरिक्षण अहवाल असणे जरूरी आहे.
क. तांत्रिक प्रमाणपत्रांची issue date, कार्यादेश व त्रयस्थ पार्टी तांत्रिक लेखापरीक्षण अहवाल हे सदर शासन निर्णय जारी करण्यात आलेल्या तारखेपर्यंत असणे जरुरी आहे.
७. ITI Ltd यांचे कडून प्रणालीच्या खरेदी व अंमलबजावणीसाठी स्थानिक स्वराज्य संस्था व ITI Ltd यांच्या दरम्यान थेट करारनामा करण्यात यावा. सदर करारनाम्याची प्रक्रिया पूर्ण करण्याची जबाबदारी संबंधित महानगरपालिका आयुक्त व मुख्याधिकारी नगरपरिषद/नगरपंचायत यांची राहील. सदर कराराचा नमूना शासन निर्णयासोबतच्या विवरणपत्र ब मध्ये नमूद करण्यात आला आहे.
८. सदर सेवा प्रणाली राबविताना नागरी स्थानिक स्वराज्य संस्थांनी सदर कंपनीस अदा करावयाच्या देयकाच्या कालवधीबाबतचा तपशिल (Payment Schedule) विवरणपत्र - क मध्ये नमूद करण्यात आला आहे.
९. ICT Based Technology प्रणालीच्या अंमलबजावणीसाठी सदर शासन निर्णय हाच प्रशासकीय मान्यता व तांत्रिक मंजूरीसाठी ग्राह्य मानण्यात येईल.
१०. सदर कामांकरीता येणारा खर्च १४ व्या / १५ व्या वित्त आयोगा अंतर्गत घनकचरा व्यवस्थापनाकरीता राखीव निधी, प्रोत्साहनात्मक बक्षिस निधी, घनकचरा व्यवस्थापनाच्या सविस्तर प्रकल्प अहवालात नमूद करण्यात आलेल्या आयईसी (IEC) घटकाचा निधी किंवा नागरी स्थानिक स्वराज्य संस्थांच्या स्व:निधीतून भागविण्यात यावा.
११. Indian Telephone Industries Limited (ITI Ltd) यांचे संपर्क क्रमांक खालील प्रमाणे आहेत.
Indian Telephone Industries Limited, National Insurance Building, 1st Floor 27 AK Nayak Marg, Fort, Mumbai- 400001 Contact No. 9145292920 Email- itiltd2021@gmail.com
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17