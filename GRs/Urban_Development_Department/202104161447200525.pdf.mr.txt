# Page 1
दिव्यांग व्यक्ती हक्क अधिनियम, २०१६ (The Rights of Persons With Disabilities Act, २०१६) मधील तरतुदींच्या अनुषंगाने राज्यातील महानगरपालिका आस्थापनेवरील गट-अ ते गट-ड संवर्गातीतील पदे दिव्यांगासाठी सुनिश्चित करणेबाबत.
महाराष्ट्र शासन
नगर विकास विभाग
शासन निर्णय क्रमांक:- दिव्यांग-२०२१/प्र.क्र.३३ /नवि-२८
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२.
दिनांक:- १६ एप्रिल, २०२१
संदर्भ:- १) केंद्र शासनाचा दिव्यांग हक्क अधिनियम, २०१६.
२) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि. ४.०१.२०२१ ची अधिसूचना.
३) शासन निर्णय, सामाजिक न्याय व विशेष सहाय्य विभाग, क्र. दिव्यांग -२०१९/प्र.क्र.२५१/ दि.क्र.२, दि. २.०२.२०२१.
४) मा.उच्च न्यायालयाचे जनहित याचिका (स्टॅम्प) क्र.५८/२०२१ च्या अनुषंगाने दि.२८.०१.२०२१ रोजीचे आदेश.
प्रस्तावना:
दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगांसाठी शासन सेवेतील पदांची पदसुनिश्चिती करणे आवश्यक आहे. त्यानुसार केंद्र शासनाने दि.०४.०१.२०२१ च्या अधिसुचनेन्वये दिव्यांगांसाठी सुनिश्चित केलेल्या पदांची यादी करून सदर यादी केंद्र शासनाच्या www.disabilityaffairs.gov.in या संकेतस्थळावर Policy/Acts/Rules - Notification येथे List of Post Identification suitable for Persons with Benchmark Disabilities notified on ०४.०१.२०२१ या शिर्षकाखाली प्रसिद्ध केली आहे. उपरोक्त संदर्भीय दि.०२.०२.२०२१ च्या सामाजिक न्याय व विशेष सहाय्य विभागाच्या शासन निर्णयान्वये राज्य शासनाच्या अधिनस्त कार्यालयाच्या आस्थापनेवरील पदे दिव्यांगांसाठी सुनिश्चित करण्याबाबतच्या सूचना निर्गमित करण्यात आलेल्या आहेत. त्यानुसार नगर विकास विभागाच्या अधिनस्त राज्यातील महानगरपालिकांच्या आस्थापनेवरील पदांचे सुनिश्चितीकरण करण्याची बाब शासनाच्या विचाराधीन होती.
शासन निर्णयः
केंद्र शासनाने निर्गमित केलेल्या दि.४.०१.२०२१ रोजीच्या अधिसूचनेतील दिव्यांगांसाठी सुनिश्चित केलेल्या गट-अ ते गट-ड संवर्गाकरीता प्रसिद्ध केलेल्या यादीनुसार नगर विकास विभागाच्या अधिपत्याखालील महानगरपालिकांच्या आस्थापनेवरील गट-अ ते गट-ड संवर्गातील पदांसाठी सोबतच्या परिशिष्ट-“अ” मधील तक्त्यात दर्शविल्याप्रमाणे दिव्यांगांसाठी पदे सुनिश्चित करण्यात येत आहेत.
# Page 2
शासन निर्णय क्रमांक: दिव्यांग-२०२१/प्र.क्र.३३/नवि-२८
२. सदर शासन निर्णय केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि.०४.०१.२०२१ ची अधिसूचना व सामाजिक न्याय व विशेष सहाय्य विभागाच्या दि.०२.०२.२०२१ रोजीच्या शासन निर्णयान्वये दिलेल्या सुचनेनुसार निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15