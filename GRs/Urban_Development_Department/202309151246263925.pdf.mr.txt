# Page 1
१५ सप्टेंबर ते १५ डिसेंबर, २०२३ या कालावधीत मुख्यमंत्री सक्षम शहर स्पर्धा - २०२३ तसेच मुख्यमंत्री सक्षम वॉर्ड स्पर्धा - २०२३.
महाराष्ट्र शासन
नगर विकास विभाग
शासन निर्णय क्रमांकः स्वमअ-२०२२/प्र.क्र.१२६/नवि-३४
मंत्रालय, मुंबई - ४०० ०३२,
दिनांक : १५ सप्टेंबर, २०२३
शासन निर्णय :
राज्यातील “ड” वर्ग महानगरपालिका त्याचप्रमाणे सर्व नगरपरिषदा व नगरपंचायतींमध्ये शहर स्तरावर “मुख्यमंत्री सक्षम शहर स्पर्धा - २०२३” व इतर महानगरपालिकांमध्ये वॉर्ड स्तरावर “मुख्यमंत्री सक्षम वॉर्ड स्पर्धा-२०२३” दिनांक १५ सप्टेंबर ते १५ डिसेंबर, २०२३ या कालावधीत आयोजित करण्यात येत आहे.
२. सदर स्पर्धेतील महत्त्वाच्या बाबी खालील प्रमाणे आहेत
१. मुख्यमंत्री सक्षम शहर स्पर्धा - २०२३ दोन स्तरावर घेण्यात येईल. प्रथम विभाग स्तरावर वर्गनिहाय सर्वाधिक गुणवत्ता प्राप्त ३ शहरांची निवड करण्यात येऊन त्यांना विभागस्तरीय पारितोषिक देण्यात येईल. विभाग स्तरावर वर्गनिहाय सर्वोत्तम ठरणाऱ्या शहरांमधुन राज्य स्तरावर मुल्यांकन करुन वर्गनिहाय सर्वाधिक गुणवत्ता प्राप्त ३ शहरांची निवड करण्यात येऊन त्यांना राज्यस्तरीय पारितोषिक देण्यात येईल.
२. मुख्यमंत्री सक्षम वॉर्ड स्पर्धा-२०२३ राज्यस्तरावर घेण्यात येईल व त्यात राज्यस्तरावर मुल्यांकन करुन वर्गनिहाय सर्वाधिक गुणवत्ता प्राप्त ३ वॉर्डोंची निवड करण्यात येऊन त्यांना राज्यस्तरीय पारितोषिक देण्यात येईल.
३. सर्व पात्र शहरांनी स्पर्धेत सहभागी होणे बंधनकारक राहील.
४. सदर स्पर्धा दिनांक १५ सप्टेंबर ते १५ डिसेंबर, २०२३ या कालावधीत असेल.
५. मुख्यमंत्री सक्षम शहर स्पर्धेचे निकष व गुण या शासन निर्णयाच्या विवरणपत्र-१ मध्ये नमूद केल्या नुसार राहतील.
६. सक्षम वॉर्ड स्पर्धेचे निकष व गुण शासन निर्णयाच्या विवरणपत्र - २ मध्ये नमूद केल्या नुसार राहतील.
७. सदर स्पर्धेकरीता होणारा खर्च नागरी स्थानिक स्वराज्य संस्थांचा स्वनिधी, सीएसआर निधी व लोकवर्गणी या मधून भागविण्यात यावा.
८. खालील नमूद केल्याप्रमाणे वर्गनिहाय (Categorywise) पहिल्या ३ क्रमांकांना पुढील प्रमाणे बक्षिसे देण्यात येतील.
# Page 2
शासन निर्णय क्रमांकः स्वमअ-२०२२/प्र.क्र.१२६/नवि-३४
“मुख्यमंत्री सक्षम शहर स्पर्धा - २०२३”
राज्यस्तरीय पारितोषिके
---------------------------------------------------------------------------
| अ.क्र. | नागरी स्थानिक स्वराज्य संस्थेचा वर्ग | बक्षिसाची रक्कम (रूपये कोटीत) |
| पहिला क्रमांक  |  | दुसरा क्रमांक  |  | तिसरा क्रमांक |
| १ | “ड” वर्ग महानगरपालिका | ५.०० | ३.०० | २.०० |
| २  |  | “अ” व “ब” वर्ग नगरपरिषद | ५.०० | ३.०० | २.०० |
| ३ | “क” वर्ग नगरपरिषद | ५.०० | ३.०० | २.०० |
| ४ | नगरपंचायत | ५.०० | ३.०० | २.०० |
|  | एकूण बक्षीस रक्कम | २०.०० | १२.०० | ८.०० |
---------------------------------------------------------------------------
“मुख्यमंत्री सक्षम शहर स्पर्धा - २०२३”
विभागस्तरीय पारितोषिके
---------------------------------------------------------------------------
| अ.क्र. | नागरी स्थानिक स्वराज्य संस्थेचा वर्ग | बक्षिसाची रक्कम (रूपये कोटीत) |
| पहिला क्रमांक  |  | दुसरा क्रमांक | तिसरा क्रमांक |
| १ | "ड" वर्ग महानगरपालिका | २.०० | १.५० | १.०० |
| २  |  | “अ” व “ब” वर्ग नगरपरिषद | २.०० | १.५० | १.०० |
| ३  |  | “क” वर्ग नगरपरिषद | २.०० | १.५० | १.०० |
| ४ | नगरपंचायत | २.०० | १.५० | १.०० |
|  | एकूण बक्षीस रक्कम | 6.00 | ६.०० | ४.०० |
---------------------------------------------------------------------------
“मुख्यमंत्री सक्षम वॉर्ड स्पर्धा - २०२३”
राज्यस्तरीय पारितोषिके
---------------------------------------------------------------------------
| अ.क्र. | नागरी स्थानिक स्वराज्य संस्थेचा वर्ग | बक्षिसाची रक्कम (रूपये कोटीत) |
|  |  | पहिला क्रमांक | दुसरा क्रमांक | तिसरा क्रमांक |
| १ | महानगरपालिकेतील वॉर्ड (ड वर्ग महानगरपालिका वगळून) | ३.०० | २.०० | १.०० |
|  | एकूण बक्षीस रक्कम | ३.०० | २.०० | १.०० |
---------------------------------------------------------------------------
३. सदर "मुख्यमंत्री सक्षम शहर स्पर्धा - २०२३” व “मुख्यमंत्री सक्षम वॉर्ड स्पर्धा-२०२३” स्पर्धेमध्ये चांगली कामगिरी केलेल्या नागरी स्थानिक स्वराज्य संस्थांना या शासन निर्णयानुसार मार्गदशक सूचना पृष्ठ ७ पैकी २
# Page 3
शासन निर्णय क्रमांकः स्वमअ-२०२२/प्र.क्र.१२६/नवि-३४
विचारात घेऊन “मुख्यमंत्री सक्षम शहर स्पर्धा - २०२३” व “मुख्यमंत्री सक्षम वॉर्ड स्पर्धा - २०२३” च्या कालावधीत शहरांनी केलेल्या कामगिरीची छाननी करण्याकरीता विभागस्तर व राज्यस्तरावर खालील प्रमाणे समिती स्थापन करण्यात येत आहे:
----------------------------------------------------------------------------
| मुख्यमंत्री सक्षम शहर स्पर्धा - २०२३ करीता विभागस्तरीय छाननी समिती |
| १ | विभागीय आयुक्त | अध्यक्ष |
| २ | विभागीय आयुक्तांनी नामनिर्देशन केलेले एका जिल्ह्याचे जिल्हाधिकारी | सदस्य |
| ३ | सह सचिव/ उप सचिव नगर विकास विभाग | सदस्य |
| ४ | विभागातील मान्यताप्राप्त वास्तुविशारद (आर्किटेक्ट) | सदस्य |
| ५ | विभागातील मान्यताप्राप्त कलाकार (आर्टिस्ट) | सदस्य |
|  | प्रादेशिक उपसंचालक, नगर परिषद प्रशासन, विभागीय आयुक्त कार्यालय | सदस्य सचिव |
----------------------------------------------------------------------------
---------------------------------------------------------------------------------------------------------------
| मुख्यमंत्री सक्षम शहर स्पर्धा - २०२३ व मुख्यमंत्री सक्षम वॉर्ड स्पर्धा-२०२३ करीता राज्यस्तरीय मुल्यांकन समिती |
| १ | प्रधान सचिव (नवि-२) | अध्यक्ष |
| २ | सह सचिव/उप सचिव नगर विकास विभाग | सदस्य |
| ३ | राज्यातील प्रतिष्ठित संस्थांचे प्रतिनिधी (उदा. MCHI/CREDAI) | सदस्य |
| ४ | राज्यातील मान्यताप्राप्त वास्तुविशारद (आर्किटेक्ट) | सदस्य |
| ५ | राज्यातील मान्यताप्राप्त कलाकार (आर्टिस्ट) | सदस्य |
| ६ | आयुक्त तथा संचालक, नगरपरिषद प्रशासन संचालनालय | सदस्य सचिव |
---------------------------------------------------------------------------------------------------------------
४. मुख्यमंत्री सक्षम शहर स्पर्धेमध्ये शहरांच्या आयुक्त/मुख्याधिकारी यांनी परिशिष्ट १ मध्ये नमूद मुद्यांच्या अनुषंगाने प्रवेशिका त्यांच्या विभागातील विभागीय आयुक्तांच्या अध्यक्षतेखालील विभागस्तरीय छाननी समितीकडे दिनांक १५ नोव्हेंबर, २०२३ पुर्वी सादर करावी.
५. सदर प्रवेशिका प्राप्त झाल्यानंतर विभागस्तरीय छाननी समितीने त्या प्रस्तावांची छाननी करुन प्रत्येक शहरास भेट देऊन त्यांच्या विभागातील या शासन निर्णयात नमुद केल्यानुसार प्रत्येक वर्गनिहाय गुणांकन करुन सर्वाधिक गुणप्राप्त ३ नागरी स्थानिक स्वराज्य संस्थांची विभागस्तरीय पारितोषिकासाठी
पृष्ठ ७ पैकी ३
# Page 4
शासन निर्णय क्रमांकः स्वमअ-२०२२/प्र.क्र.१२६/नवि-३४
निवड करावी. या निवड केलेल्या शहरांची शिफारस राज्यस्तरीय मुल्यांकन समितीच्या सदस्य सचिवांकडे १५ डिसेंबर, २०२३ पुर्वी पाठवावी.
६. राज्यस्तरीय मुल्यांकन समितीने त्यांच्याकडे प्राप्त झालेल्या प्रस्तावांच्या अनुषंगाने प्रत्येक विभागातील प्रत्येक वर्गातील प्रथम शिफारस पात्र प्रत्येक शहरास भेट देऊन वर्गनिहाय गुणांकन करुन सर्वाधिक गुणप्राप्त ३ नागरी स्थानिक स्वराज्य संस्थांची राज्यस्तरिय पारितोषिकासाठी निवड करुन दिनांक १५ जानेवारी, २०२४ पुर्वी शासनास शिफारस करावी.
७. सक्षम वार्ड स्पर्धेमध्ये शहरांच्या आयुक्त यांनी स्पर्धा कालावधीमध्ये त्या शहरातील वॉर्ड निहाय केलेल्या कामाचे परिशिष्ट २ मध्ये नमूद मुद्यांच्या अनुषंगाने गुणांकन करुन त्यांच्या शहरातील सर्वोत्कृष्ट वॉर्डची शिफारस दिनांक १५ डिसेंबर, २०२३ पर्यंत राज्यस्तरीय मुल्यांकन समितीच्या सदस्य सचिवांकडे पाठवावी. त्यानंतर अशा प्राप्त झालेल्या प्रस्तावावर राज्यस्तरीय मुल्यांकन समितीने शिफारस पात्र प्रत्येक शहरास भेट देऊन सर्वाधिक गुणप्राप्त ३ बक्षीस पात्र वॉर्डची राज्यस्तरीय पारितोषिकासाठी निवड करुन दिनांक १५ जानेवारी, २०२४ पुर्वी शासनास शिफारस करावी.
८. “मुख्यमंत्री सक्षम शहर स्पर्धा - २०२३” व “मुख्यमंत्री सक्षम वॉर्ड स्पर्धा-२०२३” साठी देण्यात येणाऱ्या बक्षिस निधीचा खर्च खालील नमूद लेखाशिर्षाखाली सन २०२३-२४ च्या मंजूर अनुदानातून करण्यात आलेल्या तरतुदीमधून (ठोक अनुदानातून) भागविण्यात यावा.
महानगरपालिकांकरीता १९१, स्थानिक संस्था, महानगरपालिका, नगरविकास प्राधिकरणे, शहर सुधार मंडळे, इत्यादींना सहय्य, (००) (००) (०२) महानगरपालिका (४२१७०५४१) क्षेत्रात मुलभूत सुखसोयीच्या विकासासाठी विशेष तरतूद (कार्यक्रम) ३१, सहायक अनुदाने (वेतनेतर).
नगरपरिषदा व नगरपंचायतींकरीता मागणी क्र. एफ ५- १९२, नगर परिषदांना सहाय्य (००) (००) (०८) नगरपरिषदांना वैशिष्टपूर्ण कामांसाठी विशेष अनुदान (कार्यक्रम) ३१, सहायक अनुदाने (वेतनेतर) (४२१७०६०३).
१०. सदर निधी आहरित करण्यासाठी आयुक्त तथा संचालक, नगरपरिषद प्रशासन संचालनालय, मुंबई यांना आहरण व संवितरण अधिकारी तसेच नियंत्रक अधिकारी म्हणून घोषित करण्यात येत आहे.
# Page 5
# Page 6
# Page 7