# Page 1
महाराष्ट्र लोकसेवा आयोगाकडून सरळसेवेने निवड झालेल्या मुख्याधिकारी गट-ब संवर्गातील उमेदवारांच्या परिविक्षाधीन प्रशिक्षण कालावधी करिता अधिसंख्य पदे निर्माण करणेबाबत..
महाराष्ट्र शासन
नगर विकास विभाग
शासन निर्णय क्रमांक : एमसीओ-२०२२/प्र.क्र.०४/नवि-१४
मुख्य इमारत, ४ था मजला,
हुतात्मा राजगुरु चौक, मादाम कामा मार्ग,
मंत्रालय, मुंबई - ०३२
दि. १४ मार्च, २०२२.
संदर्भ : १. शासन निर्णय, सामान्य प्रशासन विभाग क्रमांक टीआरएन-२०१३/प्र.क्र.८४/१३/१२-अ, दि.२०.०१.२०१४.
२. शासन निर्णय, वित्त विभाग क्रमांक पदनि २०१६/प्र.क्र.७/१६/वित्तीय सुधारणा-१, दि.२०.०२.२०१६.
३. सामान्य प्रशासन विभागाचे कार्यालयीन आदेश क्र. टीआरएन-१०२१/प्र.क्र.३७/सीपीटीपी-ब, दि.२४.१२.२०२१.
४. सामान्य प्रशासन विभागाचे कार्यालयीन आदेश क्र. टीआरएन-१०२१/प्र.क्र.३७/सीपीटीपी-ब, दि.२९.१२.२०२१.
५. शासन समक्रमांकांचे दि.११.०१.२०२२ रोजीचे आदेश
प्रस्तावना : महाराष्ट्र लोकसेवा आयोगामार्फत राज्यसेवा परीक्षेव्दारे सन २०१४ पासून प्रतिवर्षी सरळसेवेने नियुक्त होणा-या गट-अ मधील पदांसाठी यशदा, पुणे या संस्थेमार्फत व गट-ब मधील पदांसाठी वनामती, नागपूर या संस्थेमार्फत दोन वर्षाच्या कालावधीसाठी एकत्रित परिविक्षाधीन प्रशिक्षण कार्यक्रम सामान्य प्रशासन विभागाच्या संदर्भ क्र.१ च्या शासन निर्णयानुसार राबविण्यात येत आहे. सामान्य प्रशासन विभागाच्या संदर्भ क्र.३ येथील शासन आदेशानुसार मुख्याधिकारी गट-ब संवर्गात २ अधिकाऱ्यांना एकत्रित परिविक्षाधीन प्रशिक्षण कार्यक्रम-७ अंतर्गत दि.१७.०१.२०२२ पासून खातेनिहाय जिल्हा संलग्नता या टप्प्यांसाठी नियुक्ती देण्यात आली आहे. सदर आदेशानुसार प्रशिक्षणासाठी रूजू होणा-या अधिका-यांच्या संख्येइतकीच अधिसंख्य पदे निर्माण करण्याबाबत सामान्य प्रशासन विभागाने सूचित केले आहे. वित्त विभागाच्या संदर्भ क्र.२ येथील शासन निर्णयान्वये महाराष्ट्र लोकसेवा आयोग/ केंद्रीय लोकसेवा आयोग पुरस्कृत उमेदवारांचा विहीत परिविक्षा कालावधी/प्रशिक्षण कालावधी या तांत्रिक कारणासाठी विशीष्ट कालावधीकरीता निर्माण करावयाच्या अधिसंख्य पदांच्या निर्मीतीचे अधिकार संबंधित प्रशासकीय विभागांना प्रदान केले आहेत.
त्यानुसार एकत्रित परिविक्षाधीन प्रशिक्षण कार्यक्रम ७ (सीपीटीपी-७) अंतर्गत प्रशिक्षणास रुजु झालेल्या उमेदवारांइतकी म्हणजे २ अधिसंख्य पदे निर्माण करावयाची बाब शासनाच्या विचाराधीन होती.
शासन निर्णय :
राज्यसेवा (मुख्य) परीक्षा-२०१५ च्या अंतिम निकालाआधारे मुख्याधिकारी गट-ब पदासाठी निवड झालेले श्री.युवराज वसंत पोळ व श्री तुकाराम रंगराव कदम हे २ उमेदवार एकत्रित परिविक्षाधीन कार्यक्रम-७ अंतर्गत सामान्य प्रशासन विभागाच्या संदर्भिय क्र.३ येथील दि.२४.१२.२०२१ आदेशान्वये नियुक्ती देण्यात आलेल्या व या विभागाच्या संदर्भ क्र. ५ येथील आदेशान्वये जिल्हा
# Page 2
शासन निर्णय क्रमांकः एमसीओ-२०२२/प्र.क्र.०४/नवि-१४
संलग्नता प्रशिक्षणासाठी जिल्हा वाटप करण्यात आलेल्या २ परिविक्षाधीन प्रशिक्षणार्थीकरिता ते रुजू झाल्याच्या दिनांकापासून २ वर्षाच्या कालावधीकरिता (दि.१७.०१.२०२२ ते दि.१६.०१.२०२४) मुख्याधिकारी गट-ब संवर्गातील एस-१५ (रु.४१८००-१३२३००) या वेतनश्रेणीमध्ये २ अधिसंख्य पदे निर्माण करण्यास मान्यता देण्यात येत आहे.
३. सदर २ अधिसंख्य पदे आयुक्त तथा संचालक, नगरपरिषद प्रशासन संचालनालय, वरळी, मुंबई यांच्या आस्थापनेवर निर्माण करण्यात येत आहेत.
४. मुख्याधिकारी गट-ब संवर्गातील सदर ०२ अधिसंख्य पदांच्या वेतनावर येणारा खर्च या विभागाच्या “मागणी क्र. एफ-२, मुख्य लेखाशिर्ष २२१७, नगर विकास विभाग, ८० सर्वसाधारण, ००१ संचालन व प्रशासन (००) (०१) संचालक, नगर परिषद प्रशासन (२२१७००४७) संचालक नगरपरिषद प्रशासन (२२१७००४७)” या लेखाशीर्षाखाली खर्ची टाकण्यात यावा आणि संबंधित वित्तीय वर्षासाठीच्या मंजूर अनुदानातून भागविण्यात यावा.
५. हा शासन निर्णय वित्त विभाग शासन निर्णय क्र.पदनि-२०१६/प्र.क्र.७/१६/वित्तिय सुधारणा-१, दिनांक २०.०२.२०१६ मधील तरतुदीनुसार निर्गमित करण्यात येत आहे.