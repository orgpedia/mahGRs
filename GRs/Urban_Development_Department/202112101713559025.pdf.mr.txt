# Page 1
अमरावती महानगरपालिका स्थायी समितीने पारित केलेले ठराव क्र. १४१ दिनांक १५/१०/२०११ महाराष्ट्र महानगरपालिका अधिनियम कलम ४५१ अन्वये निलंबीत करणेबाबत...
महाराष्ट्र शासन,
नगरविकास विभाग,
शासन निर्णय क्रमांक-अमपा-२०१९/प्र.क्र.१४/नवि-२६
मंत्रालय, मुंबई-४०० ०३२.
दिनांक :- १० डिसेंबर, २०२१
वाचा:-आयुक्त, अमरावती महानगरपालिका, यांचे पत्र क्र.अमनपा/आयु/ बावप/११०९/ २०१९, दिनांक १८/०२/२०१९
प्रस्तावना :
अमरावती महानगरपालिकेच्या “प्रियदर्शनी मार्केटमधील गाळेधारकांसोबत करारनामे
करुन त्यांची वसुली अधिक्षक, बाजार व परवाना विभाग यांनी करावी तसेच याच संकुलामधील इतर अर्जदारांनी दुकाने मागणी केलेली आहे, त्यांनाही याच अटी व शर्तीनुसार गाळे देण्यात येवून त्यांच्या सोबत करारनामा करण्यात यावा " हा ऐनवेळचा विषय समाविष्ट करुन स्थायी समितीने ठराव क्र.१४१ दि.१५/१०/२०११ ठराव मंजूर व कायम केला होता.
सदर ठराव हा महानगरपालिकेच्या आर्थिक हिताचा नसल्याने, सदर ठराव महाराष्ट्र
महानगरपालिका अधिनियमातील कलम ४५१ नुसार विखंडीत करण्यात यावा, अशी विनंती आयुक्त, अमरावती महानगरपालिका यांनी संदर्भाधीन प्रस्तावान्वये शासनाकडे केलेली आहे.
तद्नुसार, सदर ठराव महानगरपालिकेच्या आर्थिक हिताच्या दृष्टीने हानीकारक असल्याचे, आयुक्त, अमरावती महानगरपालिका यांच्या प्रस्तावावरून दिसून येते. त्यानुसार अमरावती महानगरपालिका स्थायी समिती ठराव क्र. १४१ दिनांक १५/१०/२०११ हा महाराष्ट्र महानगरपालिका अधिनियमातील कलम ४५१ नुसार निर्णय घेण्याची बाब शासनस्तरावर विचाराधीन होती.
शासन निर्णय :
१. अमरावती महानगरपालिका स्थायी समिती ठराव क्र. १४१ दिनांक १५/१०/२०११ हा महाराष्ट्र महानगरपालिका अधिनियमाचे कलम ४५१ (१) नुसार प्रथमतः निलंबित करण्यात येत आहे.
# Page 2
शासन निर्णय क्रमांकः अमपा-२०१९/प्र.क्र.१४/नवि-२६
२. तथापि, यावर महाराष्ट्र महानगरपालिका अधिनियमाचे कलम ४५१(२) नुसार आदेशाच्या दिनांकापासून ३० दिवसात सर्व संबंधितांना अभिवेदन करण्यास संधी देण्यात येत आहे. विहीत मुदतीत अभिवेदन प्राप्त न झाल्यास, या अधिनियमातील कलम ४५१(३) नुसार पुढील कार्यवाही करण्यात येईल.