# Page 1
मुंबई नागरी परिवहन प्रकल्प टप्पा-३अ (MUTP-IIIA) प्रकल्पात राज्य शासनाच्यावतीने आर्थिक सहभाग देण्यास मान्यता देण्याबाबत
महाराष्ट्र शासन
नगर विकास विभाग
शासन निर्णय क्रमांक : एमआरडी-३३१८/प्र.क्र. ०६ (भाग-२)/नवि-७,
मंत्रालय, मुंबई ४०० ०३२
दिनांक : ११ एप्रिल, २०२३.
संदर्भ:
१. नगर विकास विभाग, शासन निर्णय क्रमांक : एमआरडी-३३१८/प्र.क्र.०६ (भाग-२)/नवि-७, दिनांक: ५ डिसेंबर, २०१८.
२. रेल्वे मंत्रालय, भारत सरकार यांनी कार्यालयीन ज्ञापन क्र.२०१८/Proj / MUTP-३A/१/१ Vol.II, दिनांकः १.०४.२०१९.
प्रस्तावना:
मुंबई रेल्वे विकास कॉर्पोरेशन लिमिटेड, मुंबई यांनी मुंबई नागरी परिवहन प्रकल्प टप्पा-३ओ (MUTP-३ A) अंतर्गत प्रस्तावित केलेल्या रु.५४७७७ कोटी प्रकल्प पूर्णत्व खर्चाच्या विविध कामांना राज्यशासनाच्यावतीने ५० टक्के आर्थिक सहभाग देण्यास संदर्भाधीन शासन निर्णय दिनांक: ५ डिसेंबर,
२०१८ अन्वये मान्यता देण्यात आली आहे. तद्नंतर, सदर प्रकल्पास रेल्वे मंत्रालय, भारत सरकार यांनी संदर्भाधीन कार्यालयीन ज्ञापन दि. १.०४.२०१९ अन्वये एमयुटीपी-३अ प्रकल्पास मान्यता प्रदान केली आहे. केंद्र शासनाने सदर प्रकल्पास मान्यता देताना, सदर प्रकल्पात समाविष्ट घटक प्रकल्प- हार्बर
मार्गावरील सीएसएमटी-पनवेल दरम्यान जलद उन्नत मार्ग (अंदाजित खर्च रु.१२३३१ कोटी) व विरार वसई-पनवेल नवीन उपनगरीय मार्ग (अंदाजित खर्च रु.७१८४ कोटी) हे दोन घटक प्रकल्प वगळण्यात
आले असून २१० ऐवजी १९१ रेल्वे गाड्यंची खरेदी (सुमारे रु. १५७२ कोटीची घट) अशी सुधारणा केली
आहे. अशाप्रकारे एकूण प्रकल्प खर्चात सुधारणा होऊन एकूण रु.३३,६९० कोटी इतक्या प्रकल्प पुर्णत्व खर्चाच्या उर्वरीत घटक प्रकल्पांच्या अंमलबजावणीस केंद्र शासनाकडून मान्यता देण्यात आली आहे.
यामुळे सदर प्रकल्पातील केंद्र व राज्य शासनाच्या वित्तीय सहभाग आराखडा देखील सुधारीत होत आहे.
यास्तव संदर्भाधीन शासन निर्णय दिनांक ०५.१२.२०१८ अधिक्रमित करून मुंबई नागरी परिवहन प्रकल्प टप्पा-३ओ प्रकल्पास सुधारीत मान्यता देण्याची बाब शासनाच्या विचाराधीन होती. याबाबत शासनाने पुढीलप्रमाणे निर्णय घेतला आहे.
शासन निर्णय :
मुंबई नागरी परिवहन प्रकल्प टप्पा-३ओ प्रकल्पास केंद्र शासनाने संदर्भाधीन दि.०१.०४.२०१९
रोजीच्या पत्रान्वये दिलेल्या मान्यतेच्या पार्श्वभूमीवर उपरोक्त संदर्भाधिन शासन निर्णय दिनांक: ५ डिसेंबर, २०१८ अधिक्रमित करून मुंबई नागरी परिवहन प्रकल्प टप्पा-३ओ (MUTP-३ A) प्रकल्पातील
रु.३३६९० कोटी प्रकल्प पूर्णत्व खर्चाच्या विविध कामांना पुढीलप्रमाणे सुधारीत मान्यता देण्यात येत आहे.
# Page 2
शासन निर्णय क्रमांकः एमआरडी-३३१८/प्र.क्र. ०६ (भाग-२)/नवि-७
१. मुंबई नागरी परिवहन प्रकल्प टप्पा-३अ अंतर्गत रु. ३३६९० कोटी प्रकल्प पूर्णत्व खर्चाच्या
सोबतच्या परिशिष्ट-अ मध्ये नमूद केलेल्या विविध कामांना राज्यशासनाच्यावतीने ५० टक्के आर्थिक सहभाग देण्यास मान्यता देण्यात येत आहे.
२. सदर प्रकल्पातील सोबतच्या परिशिष्ट-अ मध्ये नमूद केल्याप्रमाणे राज्यशासनाच्या वतीने ५०
टक्के हिस्सा रु.१६८४५ कोटी या आर्थिक सहभागापैकी रु. ३५०० कोटी रुपयाचे बहुपक्षीय कर्ज
सहाय्य रेल्वेने घेण्यास सहमती दर्शविण्यास मान्यता देण्यात येत आहे. तसेच या अनुषंगाने, रुपये ३५०० कोटीच्या राज्य शासनाच्या हिश्श्याच्या कर्जाची परतफेड रेल्वेने तिकिटावरील
अधिभारातून केल्यानंतर, अधिभाराची रक्कम राज्य शासनास देणे बंधनकारक राहील, असेही संबंधितास कळविण्यास मान्यता देण्यात येत आहे. सदर अधिभाराच्या जमा रक्कमेचा तपशील
मुंबई रेल्वे विकास कॉर्पोरेशन लि. यांनी दरमहा शासनास सादर करावा.
३. उपरोक्त कर्ज सहाय्य वगळता प्रस्तावात एमआरव्हीसीने सदर प्रकल्पासाठी अॅन्यूटी मॉडेल, अप फ्रन्ट फंडिंग, लिज फायनान्सिंग मॉडेल प्रस्तावित केले आहे. अशा मॉडेलमध्ये भविष्यात
द्यावयाच्या निधी तसेच अर्थसंकल्पीय तरतूदीद्वारे द्यावयाचा निधी खाली नमूद केल्याप्रमाणे राज्यशासनामार्फत उपलब्ध करुन देण्यास व संबंधित संस्थांनी त्या त्या कालावधीत उपलब्ध
करून द्यावा म्हणून त्यांना निदेश देण्यास मान्यता देण्यात येत आहे.
(रक्कम रुपये कोटीत)
----------------------------------------------------------------------------------------------------------------------------------------------------------------------------------
| अ.क्र. | संस्था | अर्थसंकल्पीय तरतुदीमधून द्यावयाचा निधी (प्रकल्प अंमलबजावणीच्या सुरुवातीच्या ४ वर्षात) | भविष्यात द्यावा लागणारा निधी (प्रकल्प अंमलबजावणीच्या नंतरच्या ४ वर्षात) | एकूण |
| १ | राज्य शासन | १८८७.१५ | ७४९८.४७ | ९३८५.६२ |
| २ | एमएमआरडीए | १४०७.४४ | ३३५.११ | १७४२.५५ |
| ३ | सिडको | ६१४.९६ | ३३५.११ | ९५०.०७ |
| ४ | बृहन्मुंबई महानगरपालिका (एमसीजीएम) | ६१४.९६ | ३३५.११ | ९५०.०७ |
| ५ | नवी मुंबई महानगरपालिका (एनएमएमसी) | २०४.९९ | १११.७ | ३१६.६९ |
|  | एकूण | ४७२९.५ | ८६१५.५ | १३३४५ |
----------------------------------------------------------------------------------------------------------------------------------------------------------------------------------
४. एमयुटीपी-३ओ प्रकल्पात एमएमआरडीए, सिडको, एमसीजीएम, एनएमएमसी, वसई-विरार व
पनवेल महानगरपालिका तसेच मुंबई महानगर प्रदेशातील अन्य महानगरपालिकांच्या आर्थिक
स्थितीचा अंदाज घेऊन त्यांच्याकडून आर्थिक सहकार्य मिळवण्यास त्यांना निदेश देण्याचे प्राधिकार शासनाकडे ठेवण्यास मान्यता देण्यात येत आहे.
पृष्ठ ५ पैकी २
# Page 3
शासन निर्णय क्रमांकः एमआरडी-३३१८/प्र.क्र. ०६ (भाग-२)/नवि-७
५. एमयुटीपी टप्पा-३ व ३ओ या प्रकल्पांतर्गत प्रकल्पग्रस्तांचे पुर्नवसन करण्याकरीता एमयुटीपी
टप्पा-१ व २ प्रकल्पग्रस्तांचे पुर्नवसनासाठी गृहनिर्माण व विशेष सहाय्य विभाग, शासन निर्णय
क्रमांक प्रकल्प-१७००/सीआर-३१/स्लम-२, दिनांक १२.१२.२००० अन्वये लागू केलेले
पुर्नवसन धोरण सदर प्रकल्पासही लागू करण्यास मान्यता देण्यात येत आहे. सदर
प्रकल्पग्रस्तांचे पुर्नवसन मुंबई महानगर प्रदेश विकास प्राधिकरणामार्फत करण्यास मुंबई महानगर प्रदेश विकास प्राधिकरणास निदेश देण्यात येत आहेत.
६. एमयुटीपी टप्पा-३ व ३ओ या प्रकल्पांच्या प्रकल्पग्रस्तांच्या पुनर्वसनासाठी नागरी क्षेत्रात ज्या
ठिकाणी मुंबई महानगर प्रदेश विकास प्राधिकरणाकडे सदनिका उपलब्ध होत नसतील त्या ठिकाणी नगर विकास विभाग शा.नि. क्र चंमपा-२०१७/प्र.क्र.२३/न.वि.-२६ दिनांक १३.०६.२०१८ मधील मार्गदर्शक सूचनाप्रमाणे अतिक्रमणधारकांना एकरकमी मोबदला देण्यास मान्यता देण्यात येत आहे.
७. एमयुटीपी टप्पा-३ व ३ओ या प्रकल्पांतर्गत खाजगी जमिनीवरील प्रकल्पग्रस्तांच्या
पुर्नवसनासंदर्भात एमयुटीपीसाठी लागू केलेल्या पुर्नवसन धोरणाप्रमाणे कार्यवाही करण्यास मान्यता देण्यात येत आहे.
८. एमयुटीपी टप्पा-३ व ३अ या प्रकल्पातील पुनर्वसनाचा खर्च हा प्रकल्पावरील खर्च म्हणून
दर्शविण्यास यावा अशा सूचना देण्यास मान्यता देण्यात येत आहे.
९. सदर प्रकल्प भारतीय रेल्वे व राज्य शासन यांच्या ५०:५० टक्के आर्थिक सहभाग तत्वावर राबविण्यात येत असल्याने सदर प्रकल्पातील कामांचा प्राधान्यक्रम परस्पर समन्वयाने
ठरविण्यात यावा, अशा संबंधितांना सूचना देण्यास मान्यता देण्यात येत आहे.
१०. सदर प्रकल्पाच्या अनुषंगाने रेल्वेने त्यांच्याकडील जमिनीच्या विकसनातून उपलब्ध होणाऱ्या
निधीमधून ५० टक्के निधी राज्यशासनास देण्याबाबत तसेच सदर निधीमधून प्रकल्पातील राज्यशासनाचा हिस्सा समायोजित करण्यात यावा याबाबत रेल्वेकडे स्वतंत्ररित्या मागणी
करण्याचे प्राधिकार शासनाकडे ठेवण्यास मान्यता देण्यात येत आहे.
हा शासन निर्णय वित्त विभाग अनौपचारीक संदर्भ क्र. ६६/व्यय-३, दिनांक ०३.०६.२०२२
अन्वये प्राप्त अभिप्रायानुसार निर्गमित करण्यात येत आहे.
# Page 4
# Page 5