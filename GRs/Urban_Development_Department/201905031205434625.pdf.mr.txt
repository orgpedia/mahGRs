# Page 1
मौजे ओवे, ता.पनवेल, जि. रायगड येथील सर्व्हे क्र.१८३ मधील नवी मुंबई प्रकल्पासाठी अधिसूचीत केलेल्या तथापि संपादित न झालेल्या जमीन हस्तांतरणाची चौकशी करण्याकरीता गठित एकसदस्यीय समितीस मुदतवाढ देणेबाबत.
महाराष्ट्र शासन
नगर विकास विभाग
शासन निर्णय क्रमांकः सिआयडी-३३१८/प्र.क्र.२१०/नवि-१०
मादाम कामा रोड, हुतात्मा राजगुरु चौक,
मंत्रालय, मुंबई - ४०००३२.
दिनांक : २६ एप्रिल, २०१९
वाचा :- शासन निर्णय क्रमांक सिआयडी-३३१८/प्र.क्र.२१०/नवि-१०, दि.२०.८.२०१८, दि.०३.१०.२०१८ व दि.०४.०२.२०१९
शासन निर्णय :
नवी मुंबई प्रकल्पासाठी अधिसूचित करण्यात आलेल्या क्षेत्रात सेक्टर २४, खारघर, नवी मुंबई येथील मौजे ओवे, सर्व्हे क्र.१८३ मधील संपादित न झालेल्या जमिन हस्तांतरणाची चौकशी करण्याकरिता श्री.आर.सी. चव्हाण, सेवानिवृत्त न्यायमूर्ती, मा. उच्च न्यायालय, मुंबई यांची नियुक्ती संदर्भाधीन दि.०३.१०.२०१८ रोजीच्या शासन निर्णयान्वये करण्यात आली आहे. सदर समितीचा कार्यकाल ३ महिने निश्चित करण्यात आला होता. परंतू सदरच्या चौकशीचे स्वरुप पाहता समितीच्या कामकाजासाठी लागत असलेला अधिकचा वेळ विचारात घेता, उक्त समितीला संदर्भीत शासन निर्णय दि.०४.०२.२०१९ अन्वये दि.०४.०१.२०१९ पासून पुढील ३ महिन्यांच्या कालावधीसाठी म्हणजेच दि.०४.०४.२०१९ रोजी पर्यंत मुदतवाढ देण्यात आली होती.
तथापि,सद्यस्थितीत सदर समितीच्या कामकाजाचा भाग म्हणून संबंधितांकडून आवश्यक कागदपत्रे प्राप्त न होणे, संबंधित कार्यालयांची / व्यक्तींची उत्तरे प्राप्त न होणे, सदर प्राप्त होणारी कागदपत्रांच्या आधारे आवश्यकतेनुसार पत्रव्यवहार करणे यासाठी सदर समितीस लागत असलेला अधिकचा वेळ विचारात घेता, उक्त एकसदस्यीय समितीला यापूर्वी विहित केलेला कालावधीच्या अंतीम तारखेपासून म्हणजेच दि.०४.०४.२०१९ पासून पुढील २ महिन्यांच्या कालावधीसाठी शासन मान्यतेने मुदतवाढ देण्यात येत आहे.
# Page 2
शासन निर्णय क्रमांकः सिआयडी-३३१८/प्र.क्र.२१०/नवि-१०