# Page 1
लोकलेखा समिती - प्राधान्य महानगरपालिका/ नगरपरिषदांचे/नगरपंचायतीचे वार्षिक लेखे संचालक स्थानिक निधी लेखापरीक्षा संचालनालय यांचेकडून प्रमाणीकरणाबाबत.
महाराष्ट्र शासन
नगर विकास विभाग,
शासन परिपत्रक क्र.लोलेस-२०१६-प्र.क्र.६-नवि-३१
मंत्रालय, मुंबई-४०००३२.
दिनांक ०१/०७/२०२२
प्रस्तावना: महानगरपालिका/नगरपालिकांचे वार्षिक लेखे संचालक स्थानिक निधी लेखापरीक्षा संचालनालय यांचेकडून प्रमाणीकरणाबाबत अधिनियम/नियम/ शासन निर्णयातील तरतूदी खालील तक्त्यात दर्शविल्यानुसार आहेत.
-------------------------------------------------------------------------------------------------------------
| अ. क्र. | महानगरपालिका / नगरपालिका / स्थानिक निधी लेखापरीक्षा विषयक कायदे / नियम / शासन निर्णय | कलम / नियम क्र |
| १ | महाराष्ट्र महानगरपालिका अधिनियम १९४९ | १०७ अ |
| २ | महाराष्ट्र नगरपालिका अधिनियम १९६५ | १०२ (२) (३) |
| ३ | महाराष्ट्र नगरपरिषद लेखा संहिता २०११ | ३९४ (६) |
| ४ | वित्त विभाग शासन निर्णय क्र.स्थानिले/१०१०/प्र.क्र.२६ ब/विमा प्रशा, दि. ३१/०३/२०११ | ४ (म) |
| ५ | मुंबई स्थानिक निधी लेखापरीक्षा नियम १९३१ | २७ (ग) (ह) |
-------------------------------------------------------------------------------------------------------------
०२. उपरोक्त तक्त्यात दर्शविलेल्या अधिनियम / नियम / शासन निर्णयातील तरतुदीनुसार राज्यातील सर्व महानगरपालिका/नगरपरिषदा/ नगरपंचायती यांचे वार्षिक लेखे प्रमाणीकरणाची जबाबदारी संचालक, स्थानिक निधी लेखापरीक्षा यांचेवर आहे. परंतु विविध नागरी स्थानिक स्वराज्य संस्थाचे वार्षिक लेखे प्रमाणीकरणाचे काम मोठ्या प्रमाणावर प्रलंबित असल्याची बाब लोकलेखा समिती साक्षीच्या अनुषंगाने शासनाच्या निर्दशनास आलेली आहे. सदर प्रलंबिततेबाबत संबंधित महानगरपालिका/ नगरपरिषदा/ नगरपंचायतीकडून वार्षिक लेखे प्रमाणीकरणासाठी सादर केले जात नसल्याचे स्थानिक निधी लेखापरीक्षा संचालनालय यांनी शासनाच्या निर्दशनास आणले आहे. त्या अनुषंगाने खालीलप्रमाणे सूचना देण्यात येत आहेत :
शासन परिपत्रक :
१. वार्षिक लेख्यांचे प्रमाणीकरणातील प्रलंबितता दूर करण्यासाठी सर्व आयुक्त, महानगरपालिका व मुख्याधिकारी, नगरपरिषदा / नगरपंचायती यांनी त्यांचे लेखे प्रमाणीकरणासाठी संचालक, स्थानिक निधी लेखा परीक्षा संचालनालय, बेलापूर नवी मुंबई यांच्याकडे सादर करावे.
# Page 2
शासन परिपत्रक क्रमांकः लोलेस-२०१६-प्र.क्र.६-नवि-३१
२. संचालक, स्थानिक निधी लेखा परीक्षा संचालनालय यांनी महानगरपालिका / नगरपालिकांचे प्रलंबित वार्षिक लेखे प्रमाणीकरणासाठी कालबध्द कार्यक्रमाचे नियोजन करुन सर्व संबंधित महानगरपालिका/ नगरपालिकांना कळवावे व त्याची एक प्रत शासनास पृष्ठांकित करावी.
३. लेखे प्रमाणीकरणासाठी सादर करण्याबाबतची सविस्तर कार्यपद्धती व त्यासोबत कोणकाणती कागदपत्रे नागरी स्थानिक स्वराज्य संस्थांनी सादर करणे आवश्यक आहे, याबाबतच्या सविस्तर मार्गदर्शक सूचना संचालक, स्थानिक निधी लेखा परीक्षा संचालनालय, बेलापूर, नवी मुंबई यांनी विहित कराव्यात व त्या सर्व नागरी स्थानिक स्वराज्य संस्थांना पाठवाव्यात. त्याआधारे, संबंधित नागरी स्थानिक स्वराज्य संस्थांनी त्यांचे प्रस्ताव सादर करावेत.
४. याबाबतचे काम मोहिम स्वरुपात राबवून सर्व नागरी स्थानिक स्वराज्य संस्थांच्या लेखे प्रमाणीकरणाची कार्यवाही कालबध्द पद्धतीने पूर्ण करावी.
५. यासंदर्भात लेखे प्रमाणीकरणाच्या कामाचा प्रगती अहवाल तसेच, प्रतिसाद न देणा-या नागरी स्थानिक स्वराज्य संस्थांचा तपशील संचालक, स्थानिक निधी लेखा परीक्षा संचालनालय, बेलापूर नवी मुंबई यांनी प्रधान सचिव, नगर विकास विभाग, (नवि-२) यांना सादर करावयाची दक्षता घ्यावी.