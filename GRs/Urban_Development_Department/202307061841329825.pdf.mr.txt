# Page 1
नांदेड वाघाळा शहर महानगरपालिकेच्या स्थायी समिती सभेने संमत केलेला ठराव क्र.५० दि.२६.११.२०१९ अंतिमत: विखंडीत करण्याबाबत.
महाराष्ट्र शासन
नगर विकास विभाग
शासन निर्णय क्रमांक: नांमपा-२०२०/प्र.क्र.५९/नवि-२४,
मंत्रालय, मुंबई-४०० ०३२.
दिनांक :- ०६ जुलै, २०२३
संदर्भ :- १) आयुक्त, नांदेड वाघाळा शहर महानगरपालिका यांचे पत्र.जा.क्र.नांवाशमनपा/ आस्था-७/१२६०३/१९,दिनांक ५.२.२०२०.
२) शासन निर्णय समक्रमांक दि.१.२.२०२२ ३) श्रीम.महामती गौतमी हंकारे यांचे दि.८.३.२०२२ चे निवेदन ४) आयुक्त, नांदेड वाघाळा शहर महानगरपालिका यांचे पत्र.जा.क्र. नांवाशमनपा/साप्रवि/ आस्था-७/६०३३/२०२२, दि.१.८.२०२२
प्रस्तावना : नांदेड वाघाळा शहर महानगरपालिकेच्या आस्थापनेवरील श्रीम. महामती गौतमी हंकारे, सेवानिवृत्त सहशिक्षिका यांना महानगरपालिकेने दि.१६.२.२०१७ च्या आदेशान्वये निलंबित केलेले होते.
श्रीम.हंकारे यांना त्यांच्याविरुद्ध सुरु असलेल्या विभागीय चौकशीच्या अधिन राहून महानगरपालिकेने दि.२६.७.२०१७ च्या आदेशान्वये सेवेत पुन:स्थापित केले व त्यांच्या निलंबन कालावधी हा निलंबन काळ म्हणून गृहित धरण्यात आलेला आहे. सदर आदेशाबाबत श्रीम. हंकारे यांनी स्थायी समितीसमोर अपिल दाखल केले होते. स्थायी समितीने ठराव क्र. ५० दि.२६.११.२०१९ नुसार श्रीम. हंकारे यांचा दि.१६.२.२०१७ ते दि.२६.७.२०१७ हा निलंबन कालावधी सेवाकाळ म्हणून गृहित धरण्यास मान्यता दिलेली आहे. स्थायी समितीने संमत केलेला ठराव क्र. ५० दि.२६.११.२०१९ हा संयुक्तिक व महानगरपालिकेच्या हिताचा नसल्यामुळे सदर ठराव महाराष्ट्र महानगरपालिका अधिनियम कलम ४५१(१) मधील तरतूदीनुसार विखंडीत करण्याची विनंती आयुक्त, नांदेड वाघाळा शहर महानगरपालिका यांनी शासनास केली आहे.
२. श्रीम. महामती गौतमी हंकारे, सेवानिवृत्त सहशिक्षिका यांच्याविरुद्धच्या विभागीय चौकशीमध्ये त्यांच्यावरील दोषारोप क्र. ३ हा अंशतः सिद्ध झाल्यामुळे तसेच त्या दि.३१.३.२०१८ रोजी सेवानिवृत्त झाल्यामुळे महाराष्ट्र नागरी सेवा (शिस्त व अपिल) १९७९ चे नियम ५ मधील तरतूदीनुसार शास्ती न लावता महानगरपालिकेने त्यांच्या निलंबन कालावधी हा निलंबन काळ म्हणून गृहित धरलेला आहे.
सदरची कारवाई महानगरपालिका आयुक्तांनी श्रीम. हंकारे यांच्याविरुद्ध अंशतः सिद्ध झालेल्या दोषारोपाच्या अनुषंगाने केलेली असल्याचे दिसून येते. त्यामुळे महानगरपालिकेच्या स्थायी समितीने संमत केलेला उक्त ठराव क्र. ५० दि. २६.११.२०१९ विखंडीत करण्याची विनंती आयुक्त, नांदेड वाघाळा शहर महानगरपालिका यांनी दि.५.२.२०२० च्या पत्रान्वये केली होती.
उपरोक्त नमूद बाबीं विचारात घेऊन महानगरपालिकेच्या स्थायी समितीने संमत केलेला ठराव क्र.५० दि.२६.११.२०१९ हा महाराष्ट्र महानगरपालिका अधिनियमातील तरतूदीनुसार संयुक्तीक व महानगरपालिकेच्या हिताच्या विरुध्द असल्यामुळे, सदर ठराव महाराष्ट्र महानगरपालिका
# Page 2
शासन निर्णय क्रमांकः नांमपा-२०२०/प्र.क्र.५९/नवि-२४
अधिनियम,१९४९ चे कलम ४५१ (१) नुसार विखंडीत करण्यासाठी संदर्भाधीन शासन निर्णय दि.१.२.२०२२ अन्वये प्रथमतः निलंबित करण्यात येऊन, सदर ठराव निलंबनाबाबत संबंधितांचे अभिवेदन मागविले होते.
३. सदर ठराव निलंबनाबाबत श्रीम. महामती गौतमी हंकारे यांनी त्यांचे दि.८.३.२०२२ चे निवेदन शासनास सादर केले. सदर बाब शासनाच्या विचाराधीन होती.
श्रीमती महामती गौतमी हंकारे, सेवानिवृत्त सहशिक्षीका, नांदेड वाघाळा शहर महानगरपालिका यांना दिनांक २६.२.२०१७ रोजी निलंबित केले होते. त्यांची विभागीय चौकशी होवून, त्यांना दिनांक २६.७.२०१७ रोजी पुनः स्थपित केले. श्रीम. हंकारे यांचा निलंबित कालावधी हा निलंबन काळ म्हणून गृहीत धरण्यात आला.
त्याबाबत श्रीम.हंकारे यांनी स्थायी समितीसमोर अपिल दाखल केले. त्या अपिलावर स्थायी समितीने ठराव क्र.५० दिनांक २६.११.२०१९ रोजी ठराव संमत केला. सदर ठराव कायदेशीर व कायद्याला अभिप्रेत असून, श्रीम. हंकारे यांच्या हक्कास न्यायावह असून, नैसर्गिक न्यायतत्वाला धरुन आहे. आयुक्त, नांदेड वाघाळा शहर महानगरपालिका यांनी सदर ठराव विखंडीत करण्याबाबत केलेली विनंती बेकायदेशीर आहे.
तरी, महाराष्ट्र महानगरपालिका अधिनियम ४५१(१) अन्वये केलेले निलंबन स्थगित करण्यात यावे व ठराव क्र.५० दिनांक २६.११.२०१९ कायम ठेवून अपिलकारास लाभ मंजूर करावेत.
४. श्रीम.महामती गौतमी हंकारे यांनी शासनाकडे सादर केलेल्या निवेदनासंदर्भात “दि.८.३.२०२२ च्या श्रीम.हंकारे यांच्या अभिवेदनावर विचार न करता महानगरपालिकेच्या स्थायी समिती सभेने संमत केलेला ठराव क्र.५० दि.२६.११.२०१९ हा संयुक्तीक व सनदशीर ठरत नसल्यामुळे महाराष्ट्र महानगरपालिका अधिनियमातील कलम ४५१(१) मधील तरतुदीनुसार निलंबीत केलेला ठराव अंतिमत: विखंडीत करण्यात यावा” असे अभिप्राय आयुक्त, नांदेड वाघाळा शहर महानगरपालिका यांनी दि.१.८.२०२२ च्या पत्रान्वये दिलेले आहेत.
५. श्रीम.महामती गौतमी हंकारे, सेवानिवृत्त सहशिक्षिका यांच्याविरुध्दच्या विभागीय चौकशीमध्ये त्यांच्यावरील दोषारोप क्र. ३ हा अंशतः सिध्द झाल्यामुळे तसेच त्या दि.३१.३.२०१८ रोजी सेवानिवृत्त झाल्यामुळे महाराष्ट्र नागरी सेवा (शिस्त व अपिल) १९७९ चे नियम ५ मधील तरतूदीनुसार शास्ती न लावता महानगरपालिकेचे त्यांचा निलंबन कालावधी हा निलंबन काळ म्हणून गृहित धरलेला आहे.
सदरची कारवाई महानगरपालिका आयुक्तांनी श्रीम. हंकारे यांच्याविरुध्द अंशतः सिध्द झालेल्या दोषारोपाच्या अनुषंगाने केलेली असल्याचे दिसून येते. त्यामुळे स्थायी समिती सभेने संमत केलेला सदर ठराव हा नियमानुसार नाही.
६. उपरोक्त वस्तुस्थितीनुसार, नांदेड वाघाळा शहर महानगरपालिकेच्या स्थायी समिती सभेने संमत केलेला ठराव क्र.५० दि.२६.११.२०१९ हा ठराव महानगरपालिकेच्या आर्थिक हिताच्या विरुध्द असल्यामुळे सदर ठराव महाराष्ट्र महानगरपालिका अधिनियम, १९४९ चे कलम ४५१ (३) नुसार अंतिमत: विखंडित करण्याची बाब शासनाच्या विचाराधीन होती.
पृष्ठ ३ पैकी २
# Page 3
शासन निर्णय क्रमांकः नांमपा-२०२०/प्र.क्र.५९/नवि-२४
शासन निर्णय :
उपरोक्त प्रस्तावनेत नमूद केलेल्या वस्तुस्थितीनुसार नांदेड वाघाळा शहर महानगरपालिकेच्या स्थायी समिती सभेने संमत केलेला ठराव क्र.५० दि.२६.११.२०१९ हा ठराव महानगरपालिकेच्या
आर्थिक हिताच्या विरुध्द असल्यामुळे, सदर ठराव महाराष्ट्र महानगरपालिका अधिनियम, १९४९ चे कलम ४५१ (३) नुसार अंतिमत: विखंडित करण्यात येत आहे.