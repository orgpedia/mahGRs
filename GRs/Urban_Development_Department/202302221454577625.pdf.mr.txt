# Page 1
राज्यातील नगर विकास विभाग मंत्रालय (खुद्द) (नवि- १) तसेच नगर रचना आणि मूल्यनिर्धारण संचालनालयाच्या क्षेत्रीय स्तरावरील अधिकारी / कर्मचाऱ्यांकरीता “स्वराज्य अभियंता हिरोजी इंदुलकर" गुणवंत अधिकारी / कर्मचारी पुरस्कार योजना हा अभिनव उपक्रम राबविण्याबाबत.....
महाराष्ट्र शासन
नगर विकास विभाग
शासन निर्णय क्र. संकीर्ण-५०२२/१७८/प्र.क्र.२६३/नवि-२७
चौथा मजला, मुख्य इमारत, मादाम कामा मार्ग,
हुतात्मा राजगुरु चौक, मंत्रालय मुंबई - ४०० ०३२.
दि. २२ फेब्रुवारी, २०२३.
वाचा:- सामान्य प्रशासन विभाग, शासन निर्णय क्र. एसआरव्ही-२०१६/प्र.क्र.४३२/कार्यासन-१२, दि.२०.०३.२०१८.
प्रस्तावना: राज्य शासकीय कर्मचाऱ्यांनी आपल्या कामाचा दर्जा सातत्याने उंचावत ठेवून बदलल्या काळानुसार गतिमान व कार्यक्षमपणे आपली कर्तव्ये पार पाडणे गरजेचे असते. सर्व शासकीय अधिकारी / कर्मचाऱ्यांनी याची काळजी घेतल्यास राज्य शासन अधिक गतिमान व लोकाभिमुख होण्यास मदत होईल. अधिकारी व कर्मचाऱ्यांना आपली कर्तव्ये अधिक कार्यक्षमपणे व गतिमानतेने पार पाडण्यासाठी प्रवृत्त व प्रोत्साहित करण्याकरीता वस्तुनिष्ठ निकषांवर आधारित उत्कृष्ट अधिकारी/कर्मचाऱ्यांचा गौरव करण्याची योजना अस्तित्वात नव्हती. प्रशासनामध्ये उत्कृष्ट काम करणाऱ्या अधिकारी / कर्मचारी यांना विशेष पुरस्काराने सन्मानित केल्यास त्याचा प्रभावी परिणाम सर्वच शासकीय अधिकारी/कर्मचारी यांच्यावर होऊन त्यांचेही कार्य उत्कृष्ट पार पाडण्यासाठी त्यांना प्रेरणा मिळेल. छत्रपती शिवाजी महाराजांच्या स्वराज्यात अभेद्य आणि उत्तम वास्तुरचना असलेल्या गड किल्यांची निर्मिती करणाऱ्या हिरोजी इंदुलकरांची प्रेरणा घेवुन राज्यातील नगरे, महानगरे आणि प्रादेशिक विभागाचे सुंदर आणि आखीव रेखीव नियोजन करण्यात सहभाग असलेल्या अधिकारी / कर्मचाऱ्यांना सक्षमपणे व पूर्ण कार्यक्षमतेने आपली कर्तव्ये पार पाडण्यासाठी प्रेरणा देऊन त्यांचे मनोधैर्य उंचाविण्यासाठी उत्कृष्ट काम करणाऱ्या अधिकारी व कर्मचाऱ्यांचा पुरस्कार देऊन गौरव करण्यासाठी पुरस्कार योजना अंमलात आणण्याची बाब शासनाच्या विचाराधीन होती.
शासन निर्णय: शासनाच्या नगर विकास विभागाच्या अखत्यारितील नगर रचना व मूल्यनिर्धारण विभागातील उत्कृष्ट काम करणाऱ्या तसेच नगर विकास विभाग-१ (खुद्द) आस्थापनेतील कार्यरत शासकीय अधिकारी व कर्मचारी यांचा पुरस्कार देऊन गौरव करण्यासाठी "स्वराज्य अभियंता हिरोजी इंदुलकर” गुणवंत अधिकारी / कर्मचारी पुरस्कार ही योजना सन २०२२-२३ या आर्थिक वर्षापासून सुरु करण्यास सदर शासन निर्णयाव्दारे मान्यता देण्यात येत आहे. प्रतिवर्षी सदर पुरस्कार हा दि.३१ जानेवारी या नगर रचना दिवशी (Town Planning Day) प्रदान करण्यात येईल. तसेच, वरील प्रयोजनासाठी होणारा खर्च नगर रचना आणि मूल्यनिर्धारण
# Page 2
शासन निर्णय क्रमांकः संकीर्ण-५०२२/१७८/प्र.क्र.२६३/नवि-२७ संचालनालयाकडील मागणी क्र. एफ-२, नगर विकास, ( ००) (०२) संचालक, नगर रचना (अनिवार्य) २२१७००११८ खालील १३-कार्यालयीन खर्च या लेखाशिर्षातून भागविण्यात यावा.
२. सदरचा शासन निर्णय वित्त विभाग, शासन निर्णय क्र.विअप्र २०१३/प्र.क्र.३०/२०१३/विनियम, भाग-२, दि.१७.०४.२०१५ सोबतचे परिशिष्ट, वित्तीय अधिकार नियम पुस्तिका, १९७८, भाग- पहिला, उपविभाग-तीन, महाराष्ट्र अर्थसंकल्प नियमपुस्तिका अंतर्गत परिच्छेदांखाली प्रशासकीय विभागांना प्रदान करण्यात आलेल्या वित्तीय अधिकारानुसार निर्गमित करण्यात येत आहे.
३. सदर पुरस्काराचे स्वरुप, निकष, कार्यपध्दती, निवड समिती इ. बाबतचे विवरण सोबत जोडलेल्या परिशिष्ट-“अ” व परिशिष्ट-"ब" नुसार राहील.
४. सदर पुरस्कार देण्याच्या निकषांमध्ये आवश्यकतेनुसार वेळोवेळी बदल प्रस्तावित करणे, पुरस्कार वितरणाकरीता अपवादात्मक परिस्थितीत दिनांक, वेळ व ठिकाण निश्चित करण्याचे अधिकार शासन स्तरावरील समितीस राहतील.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33