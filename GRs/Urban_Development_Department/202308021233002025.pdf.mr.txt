# Page 1
नागपूर सुधार प्रन्यासद्वारे भारत पेट्रोलियम कॉर्पोरेशन लि. यांना पेट्रोल पंप करिता जागा उपलब्ध करून देण्याबाबत.
महाराष्ट्र शासन
शासन निर्णय क्रमांक- नासुप्र-१६२२/प्र.क्र.२२३ /नवि-२६
नगर विकास विभाग,
मंत्रालय, मुंबई - ४०० ०३२.
दिनांक :- २ ऑगस्ट, २०२३.
वाचा :- १) सभापती, नागपूर सुधार प्रन्यास यांचे पत्र क्रमाक/का.अ.१७७१ दि.१३.१०.२०२२ २) शासन निर्णय क्र.नासुप्र-१६२२/प्र.क्र.२२३/नवि-२६, दि.१५.११.२०२२ ३) सभापती, नागपूर सुधार प्रन्यास यांचे पत्र क्रमाक /संपत्ती विभाग/४४५ दि.२८.०४.२०२३
प्रस्तावना: नागपूर सुधार प्रन्यास विश्वस्त मंडळाचा ठराव क्र.१२०५, दि.२०.०९.२०२२ अन्वये प्राप्त मान्यतेच्या
अनुषंगाने मौजा हरपूर खसरा क्र. ९, १०, ११, १२ व १६ / २ या अभिन्यासातील जागा पेट्रोल पंपा करीता
उपलब्ध करुन देण्याबाबत सभापती, नागपूर सुधार प्रन्यास दिनांक १३.१०.२०२२ च्या पत्रान्वये शासनास
मंजुरीकरीता संदर्भाधीन पत्र क्र.१ अन्वये प्रस्ताव सादर करण्यात आलेला होता. या प्रस्तावास संदर्भाधीन
शासन निर्णय क्र.२ दि.१५.११.२०२२ अन्वये मंजुरी देण्यात आली होती.
२. तथापि, सदर जागेचा मा.उच्च न्यायालयात दाखल याचिका क्र.WP २२२७/२००४ या न्यायालयीन प्रकरणात अंतर्भाव असल्याने व सदर प्रकरण न्याय प्रविष्ठ असल्याने या जागेचा प्रस्ताव रद्द करून त्याऐवजी
मौजा वांजरी खसरा क.१२/२, १७, १८, १९ रिंग रोड लगत प्रधानमंत्री आवास योजनेच्या लगत असलेली
आराजी २२०८.२० चौ. मी. जागा भारत पेट्रोलियम कॉर्पोरेशन लि. यांना पेट्रोल पंप करिता उपलब्ध करून
देण्याकरिता नागपूर सुधार प्रन्यास जमीन विनियोग नियम, १९८३ नियम २६ अन्वये राज्य शासनास प्राप्त
अधिकारानुसार जमिनीच्या थेट वाटपाकरिता नियम ५ (२) ला शिथीलता प्रदान करावी, तसेच नियमावलीतील
नियम ७ (२) अन्वये गठीत दर निर्धारण समितीद्वारे नियम ७ (३) नुसार या जागेचे मूल्य निर्धारित करावे, असा
प्रस्ताव नागपूर सुधार प्रन्यासद्वारे संदर्भाधीन पत्र क्र. ३ नुसार शासनास सादर केला आहे. सदर प्रस्तावास मान्यता देण्याची बाब शासनाच्या विचाराधीन होती.
शासन निर्णय
अ) नागपूर सुधार प्रन्यास विश्वस्त मंडळाचा ठराव क्र. १२०५, दि.२०.०९.२०२२ अन्वये प्राप्त मान्यतेच्या अनुषंगाने मौजा हरपूर खसरा क्र. ९, १०, ११, १२ व १६/२ या अभिन्यासातील जागा पेट्रोल पंपा करीता उपलब्ध करुन
देण्याबाबत सभापती, नागपूर सुधार प्रन्यास दिनांक१३.१०.२०२२ च्या पत्रान्वये शासनास संदर्भाधीन पत्र क्र.१ अन्वये प्रस्ताव सादर करण्यात आलेला होता. मात्र, सदर जागेचा मा.उच्च न्यायालयात दाखल याचिका क्र.
WP २२२७/२००४ या न्यायालयीन प्रकरणामध्ये अंतर्भाव असून सदर याचिका अद्याप न्याय प्रविष्ठ असल्याने भारत पेट्रोलीयम कंपनीच्या पेट्रोल पंपाकरिता मौजा हरपूर खसरा क्र.९, १०, ११, १२ व १६/२ या
# Page 2
शासन निर्णय क्रमांकः नासुप्र-१६२२/प्र.क्र.२२३/नवि-२६ अभिन्यासातील जागा उपलब्ध करुन देण्याबाबत शासनाने दि.१५.११.२०२२ रोजी घेतलेला निर्णय रद्द करण्यात येत आहे.
आ) आता सभापती, नागपूर सुधार प्रन्यास यांच्या संदर्भाधीन पत्र क्र.३ अन्वये प्रस्तावित केल्यानुसार मौजा वांजरी खसरा क्र.१२/२,१७,१८,१९ रिंग रोड लगत प्रधानमंत्री आवास योजनेच्या लगत असलेली आराजी २२०८.२० चौ.मी. जागा भारत पेट्रोलियम कॉर्पोरेशन लि. यांना उपलब्ध करून देण्यासाठी नागपूर सुधार प्रन्यास
विश्वस्त मंडळाने दि.२८.०३.२०२३ रोजी ठराव केला आहे. सदर जागेवर पेट्रोल पंप हे प्रयोजन अनुज्ञेय आहे.
यास्तव नागपूर सुधार प्रन्यास जमीन विनियोग नियम, १९८३ मधील नियम २६ अन्वये राज्य शासनास प्राप्त अधिकारानुसार नियम ५ (२) ला शिथीलता देऊन या जागेचे भारत पेट्रोलियम कॉर्पोरेशन लि. यांना पेट्रोल
पंपाकरिता थेट वाटप करण्यास पुढील अटी व शर्तीच्या अधीन राहून मान्यता प्रदान करण्यात येत आहे.
१) अट क्र.१- नागपूर सुधार प्रन्यासने त्यांच्या प्रस्तावात नमूद केल्यानुसार नासुप्र जमीन विनियोग नियम, १९८३ मधील नियम ७ (२) अन्वये गठीत दर निर्धारण समितीद्वारे नियम क्र. ७ (३) अनुसार जागेचे मुल्य निर्धारित करुन सदर मुल्यांचा वाटप केलेल्या भारत पेट्रोलीयम यांनी नागपूर सुधार प्रन्यासकडे विहित कालावधीत भरणा करावा.
२) अट क्र.२- सदर जागेचे वाटपामुळे मा.उच्च न्यायालयात दाखल कोणत्याही न्यायालयीन प्रकरणामध्ये
हस्तक्षेप होत नाही अथवा मा.न्यायालयाचा अवमान होत नाही यांची संपुर्ण खात्री करुनच जागेचे वाटप करावे, याची सर्व जबाबदारी सभापती, नागपूर सुधार प्रन्यास यांची राहील.
३) अट क्र.३- ज्या प्रयोजनाकरिता जागेचे वाटप करण्यात आले आहे. केवळ त्यांच प्रयोजनाकरिता वाटप केलेल्या जागेचा उपयोग करण्यात यावा. जागेची आवश्यकता नसल्यास सदर जागा भारत पेट्रोलीयमने नागपूर सुधार प्रन्यासला परत करावी.