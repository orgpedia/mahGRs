# Page 1
राज्यातील "क" वर्ग दर्जाच्या नगरपरिषदांमधील
मुख्याधिकारी पदावर महाराष्ट्र शहरी प्रशासकीय
सेवेतील मुख्याधिकारी, गट-अ/ सहायक आयुक्त,
गट-अ अधिकाऱ्यांची नियुक्ती करण्याबाबत.
महाराष्ट्र शासन
नगर विकास विभाग
शासन निर्णय क्र.एमसीओ-२०२४/प्र.क्र.१०१/नवि-१४
मंत्रालय, मुख्य इमारत (४ था मजला),
हुतात्मा राजगुरू चौक, मादाम कामा रोड,
मुंबई ४०० ०३२.
दिनांक: १५ मार्च, २०२४.
संदर्भ:- १. नगर विकास विभाग, शासन निर्णय क्र.एमसीओ-१२०६/प्र.क्र.२३९/०६/नवि-१४, दि.१२.०४.२००७.
२. नगर विकास विभाग, शासन निर्णय क्र.एमसीओ-२०२१/प्र.क्र.१५५/नवि-१४, दि.२८.१०.२०२१.
३. नगर विकास विभाग, शासन निर्णय क्र.एमसीओ-२०२१/प्र.क्र.१९१/नवि-१४, दि.२२.०२.२०२२.
४. शासन अधिसूचना क्र.एमसीओ-२०२०/प्र.क्र.१३९/नवि-१४, दि.२५.०१.२०२३.
५. नगरपरिषद प्रशासन संचालनालय यांचे पत्र क्र.नपप्रसं/सं.मु.आस्था/म.श.प्र.से./पदे/चिन्हांकित/
२०२४/कक्ष-२/१०६७, दि.१५.०२.२०२४
प्रस्तावना:-
राज्यात सद्य:स्थितीत १५६ “क” वर्ग दर्जाच्या नगरपरिषदा आहेत. "ब" वर्ग नगरपरिषदांपैकी ७५००० हजार
पेक्षा जास्त लोकसंख्या असणाऱ्या “ब” वर्ग नगरपरिषदांमध्ये गट-अ संवर्गातील मुख्याधिकारी नियुक्ती
करण्याबाबतचा निर्णय संदर्भ क्र.१ येथील शासन निर्णयान्वये घेण्यात आला होता. त्यानुसार, संदर्भ क्र.२ येथील
शासन निर्णयान्वये सर्व “ब” वर्ग दर्जाच्या नगरपरिषदांमध्ये मुख्याधिकारी पदे मुख्याधिकारी, गट-अ संवर्गातील
अधिकाऱ्यांसाठी चिन्हांकित करण्यात आलेली आहेत.
वाढत्या नागरीकरणाच्या पार्श्वभुमीवर राज्यात स्थापन झालेल्या महानगरपालिका, नगरपरिषदा व
नगरपंचायती या नागरी स्थानिक संस्थांमध्ये लक्षणीय झालेली वाढ, नवीन महानगरपालिकांची निर्मिती,
महानगरपालिकेचे सुधारित आकृतीबंध यामुळे मंजूर पदांमध्ये झालेली वाढ तसेच, मुख्याधिकारी संवर्ग व
नगरपरिषद प्रशासन संचालनालातील संवर्ग एकत्र करुन, संदर्भ क्र.४ येथील दि.२५.०१.२०२३ रोजीच्या
अधिसूचनेन्वये महाराष्ट्र शहरी प्रशासकीय सेवा स्थापन करण्यात आली आहे. त्यानुषंगाने, संदर्भ क्र.३ येथील
दि.२२.०२.२०२२ अन्वये करण्यात आलेल्या संवर्ग रचनेमध्ये बदल करण्याबाबत व “क” वर्ग दर्जाच्या
नगरपरिषदांमध्ये वेगाने वाढत असलेल्या शहरांच्या नियोजनबध्द विकासासाठी वरिष्ट्ठ व अनुभवी अधिकारी
नियुक्तीची आवश्यकता निदर्शित होत आहे. तसेच, विकास प्रकल्पांसाठी अर्थसंकल्पीत होणाऱ्या निधीचा गुणात्मक
विनियोग, केंद्र व राज्य शासनाच्या अमृत, स्वच्छ भारत अभियान, नगरोत्थान अभियान अशा अनेक महत्वाकांक्षी
योजनांची प्रभावी व गतीमान अंमलबजावणी, आरोग्य विषयक बदलती आव्हाने, नैसर्गिक आपत्ती अशा जबाबदारीचे
# Page 2
शासन निर्णय क्रमांकः एमसीओ-२०२४/प्र.क्र.१०१/नवि-१४
निर्वाहन नियोजनबध्द व प्रभावीपणे करण्यासाठी नगरपरिषदांमध्ये प्रशासन प्रमुख म्हणून महाराष्ट्र शहरी प्रशासकीय
सेवेतील अधिकाऱ्यांची नियुक्ती करण्याची बाब शासनाच्या विचाराधीन होती. यासंदर्भात आयुक्त तथा संचालक,
नगरपरिषद प्रशासन संचालनालय यांनी सादर केलेल्या प्रस्तावाच्या अनुषंगाने खालीलप्रमाणे निर्णय घेण्यात येत
आहे.
शासन निर्णय:-
राज्यातील "क" वर्ग दर्जाच्या नगरपरिषदांमध्ये महाराष्ट्र शहरी प्रशासकीय सेवेतील मुख्याधिकारी, गट-अ/
सहायक आयुक्त, गट-अ संवर्गातील अधिकाऱ्यांची नियुक्ती करण्याबाबत खालीलप्रमाणे मान्यता देण्यात येत आहे:-
(अ) राज्यातील “क” वर्ग नगरपरिषदांमध्ये महाराष्ट्र शहरी प्रशासकीय सेवेतील मुख्याधिकारी, गट-अ/ सहायक
आयुक्त, गट-अ दर्जाच्या अधिकाऱ्यांची नियुक्ती करण्यास मान्यता देण्यात येत आहे.
(ब) उपरोक्तप्रमाणे "क" वर्ग दर्जाच्या नगरपरिषदांमध्ये महाराष्ट्र शहरी प्रशासकीय सेवेतील मुख्याधिकारी, गट-अ
/ सहायक आयुक्त, गट-अ संवर्गातील अधिकाऱ्यांची नियुक्ती केल्यानंतर त्यांच्या वेतनासाठी कोणतेही
अतिरिक्त शासन अनुदान देण्यात येणार नाही. तसेच, मुख्याधिकाऱ्यांचे वेतन व भत्ते नगरपरिषद निधीतूनच
देण्यात यावे.
(क) "क" वर्ग नगरपरिषदांना शासन देत असलेल्या कोणत्याही अनुदानाचा व विशेषत्वाने सहायक अनुदानाचा
वापर मुख्याधिकाऱ्यांच्या वेतनासाठी करता येणार नाही हे स्पष्ट्टपणे नमुद करण्यात येत आहे.
(ड) मुख्याधिकारी वेतनासाठी कोणत्याही शासन अनुदानाचा वापर झाल्यास सदर बाब वित्तीय अनियमितता
म्हणून समजण्यात येऊन त्याची जबाबदारी संबंधित लेखापाल, लेखापरिक्षक व आहरण व संवितरण
अधिकारी यांची असेल.
२. "क" वर्ग दर्जाच्या नगरपरिषदांमध्ये सद्यस्थितीत कार्यरत महाराष्ट्र शहरी प्रशासकीय सेवेतील
मुख्याधिकारी, गट-ब/ सहायक आयुक्त, गट-ब संवर्गातील अधिकाऱ्यांना मुख्याधिकारी, गट-अ/ सहायक आयुक्त,
गट-अ संवर्गात पदोन्नत्या व बदलीने पदस्थापना/ नियुक्त्या देताना टप्यापट्याने काढण्यात येईल.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3