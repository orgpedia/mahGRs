# Page 1
कल्याण-डोंबिवली महानगरपालिकेच्या बी.एस.यु.पी.
प्रकल्पातील सदनिका डेडिकेटेड फ्रेट कोरीडॉर कॉर्पोरेशन ऑफ इंडिया लि. (DFCCIL) यांना उपलब्ध करून देण्यासाठी महाराष्ट्र महानगरपालिका अधिनियमाच्या कलम ४५०अ अन्वये महापालिकेस निदेश देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- कडोंम १०१९/प्र.क्र.८६/नवि-२८
मुख्य इमारत, ४ था मजला, मंत्रालय,
मादाम कामा मार्ग, हुतात्मा राजगुरू चौक,
मुंबई - ४०० ०३२.
दिनांक:- ११ नोव्हेंबर, २०१९
संदर्भ: १. प्रधान सचिव (परिवहन व बंदरे) यांच्या अध्यक्षतेखाली दि.०३.०७.२०१९ रोजी झालेल्या बैठकीचे इतिवृत्त.
२. मुख्य महाप्रबंधक, डेडिकेटेड फ्रेट कोरीडोर कॉर्पोरेशन ऑफ इंडिया लि. यांचे दि.०८.०८.२०१९ चे पत्र.
३. आयुक्त, कल्याण-डोंबिवली महानगरपालिका यांचे क्र.जा.क्र.कडोंमपा/आयुक्त/पीए/गृहनिर्माण/०६, दि.१६.०८.२०१९ चे पत्र.
४. शासन पत्र समक्रमांक दि.१३.०९.२०१९.
५. आयुक्त, कल्याण-डोंबिवली महानगरपालिका यांचे पत्र क्र.कडोंमपा/आयुक्त/पीए/गृहनिर्माण/०८, दि.३०.०९.२०१९.
प्रस्तावनाः दिल्ली ते जे.एन.पी.टी. उरणपर्यंत समर्पित मालवाहतुक मार्गिकेमध्ये बाधित प्रकल्पग्रस्तांसाठी कल्याण डोंबिवली महानगरपालिकेअंतर्गत बी. एस.यु. पी. (Basic Services to Urban Poor) प्रकल्पात बांधण्यात येत असलेल्या सदनिका उपलब्ध करून देण्याबाबत मुख्य महाप्रबंधक, डेडीकेटेड फ्रेट कोरीडॉर कॉर्पोरेशन ऑफ इंडिया लि. (DFCCIL) यांनी राज्य शासनास विनंती केली आहे.
मुख्य महाप्रबंधक, डेडीकेटेड फ्रेट कोरीडॉर कॉर्पोरेशन ऑफ इंडिया लि. यांनी त्यांच्या दि.०८.०८.२०१९ च्या पत्रान्वये एकूण ३५१५ सदनिकांची मागणी केलेली आहे. त्यातील पहिल्या टप्प्यात एकूण १६०० सदनिका देण्याची व तातडी म्हणून एकूण ८४० सदनिका देण्याची विनंती केलेली आहे.
महाराष्ट्र महानगरपालिका अधिनियमाच्या कलम ४५०-अ मध्ये केंद्र शासनाच्या प्रकल्पाची अंमलबजावणी करण्यासाठी महानगरपालिकेस अनुदेश किंवा निर्देश देण्याचे राज्य शासनास अधिकार आहेत.
डेडिकेटेड फ्रेट कोरीडॉर कॉर्पोरेशन ऑफ इंडियाच्या मागणीस अनुसरून शासन पत्र दि.१३.०९.२०१९ अन्वये कल्याण-डोंबिवली महानगरपालिकेच्या बी.एस.यु. पी. योजनेअंतर्गत बांधकाम केलेल्या व बी.एस.यु.पी.
प्रकल्पात बाधित सर्व लाभार्थ्यांना द्यावयाच्या सदनिका वगळून शिल्लक राहणाऱ्या सदनिकांपैकी पहिल्या टप्प्यात
# Page 2
शासन निर्णय क्रमांकः कडोंम-१०१९/प्र.क्र.८६/नवि-२८
एकूण ८४० सदनिका डेडीकेटेड फ्रेट कोरीडॉर कॉर्पोरेशन ऑफ इंडिया लि. (DFCCIL) ला बाजारभावाने (रेडीरेकनर) उपलब्ध करून का देण्यात येऊ नये, याबाबत अभिवेदन सादर करण्याचे कल्याण-डोंबिवली महानगरपालिकेस कळविण्यात आले.
त्यास अनुसरून आयुक्त, कल्याण-डोंबिवली महानगरपालिका यांनी दि.३०.०९.२०१९ च्या पत्रान्वये असे निवेदन केले आहे की, प्रस्तुत प्रकरणाबाबतचा प्रस्ताव महानगरपालिकेच्या सर्वसाधारण सभेपुढे ठेवण्यात आला होता. तथापि, सर्वसाधारण सभेने सदर विषय स्थगित ठेवला आहे. त्यामुळे याबाबत शासन स्तरावर उचित निर्णय घेणे आवश्यक राहील.
आयुक्त, कल्याण-डोंबिवली महानगरपालिका यांनी सादर केलेले निवेदन तसेच दिल्ली ते जे.एन.पी.टी.
उरणपर्यंत समर्पित मालवाहतुक मार्गिका या महत्त्वाच्या राष्ट्रीय प्रकल्पाची लवकरात लवकर अंमलबजावणी होण्याची आवश्यकता विचारात घेता, सदर प्रकल्पात बाधित लाभार्थ्यांचे पुनर्वसन करण्याच्या अनुषंगाने कल्याण-डोंबिवली महानगरपालिकेच्या बी.एस.यु.पी. प्रकल्पातील शिल्लक असलेली घरे डी.एफ.सी.सी.आय.एल. ला बाजारभाव व अनुज्ञेय इतर कर समाविष्ट करून देण्याबाबत कल्याण-डोंबिवली महानगरपालिकेस निदेश देणे आवश्यक असल्याचे राज्य शासनाचे मत झाल्याने, असे निदेश देण्याची बाब शासनाच्या विचाराधीन होती.
शासन निर्णय:
केंद्र शासनाच्या दिल्ली ते उरणपर्यंत समर्पित मालवाहतुक मार्गिका प्रकल्पाची अंमलबजावणी करण्यासाठी कल्याण डोंबिवली महानगरपालीकेस महाराष्ट्र महानगरपालिका अधिनियमाच्या कलम ४५० अ अन्वये पुढीलप्रमाणे निदेश देण्यात येत आहेत: निदेश
अ) केंद्र शासनाच्या दिल्ली ते उरणपर्यंत समर्पित मालवाहतुक मार्गिका प्रकल्पाचे काम लवकरात लवकर मार्गी लागण्यासाठी डेडीकेटेड फ्रेट कोरीडॉर कॉर्पोरेशन ऑफ इंडिया लि. (DFCCIL) ने मागणी केल्यानुसार त्यांना, कल्याण-डोंबिवली महानगरपालिकेच्या बी.एस.यु. पी. प्रकल्पामधील तयार व शिल्लक असलेल्या सदनिकांपैकी पहिल्या टप्प्यात ८४० सदनिका बाजारभावाने (रेडीरेकनर) (अधिक नियमानुसार लागणारे प्रशासकीय शुल्क व इतर सर्व कर समाविष्ट करून) देण्यात याव्यात.
ब) सदरच्या ८४० सदनिकांचा डेडीकेटेड फ्रेट कोरीडॉर कॉर्पोरेशन ऑफ इंडिया लि. (DFCCIL) कडून प्राप्त होणारा निधी नगरपरिषद प्रशासन संचालनालय (DMA), मुंबई यांचेकडे स्वतंत्र बँक खाते उघडून त्या खात्यात जमा करण्यात यावा. नगरपरिषद प्रशासन संचालनालय, मुंबई (DMA) यांनी सदर निधीची विभागणी करून कल्याण-डोंबिवली महानगरपालिका व राज्य शासन यांना देय असलेला त्यांचा हिस्सा परस्पर तातडीने अदा करावा.
क) डेडीकेटेड फ्रेट कोरीडॉर कॉर्पोरेशन ऑफ इंडिया लि. (DFCCIL) कडून नगरपरिषद प्रशासन संचालनालय, मुंबई (DMA) यांच्याकडे निधी प्राप्त झाल्यानंतर कल्याण-डोंबिवली महानगरपालिकेने
पृष्ठ ३ पैकी २
# Page 3
शासन निर्णय क्रमांकः कडोंम-१०१९/प्र.क्र.८६/नवि-२८
बी.एस.यु.पी. प्रकल्पातील सदनिकांचा प्रत्यक्ष ताबा डेडीकेटेड फ्रेट कोरीडॉर कॉर्पोरेशन ऑफ इंडिया लि. (DFCCIL) ला तीन दिवसांच्या आत द्यावा.
ड) कल्याण-डोंबिवली महानगरपालिकेने सदनिका हस्तांतरणाची संपूर्ण कार्यवाही तातडीने पूर्ण करण्याबाबत दक्षता घ्यावी.
उपरोक्त निदेश अंमलात आणणे हे महानगरपालिकेचे कर्तव्य असेल.