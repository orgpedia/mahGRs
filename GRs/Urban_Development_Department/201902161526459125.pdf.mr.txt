# Page 1
सभापती, स्थायी समिती औरंगाबाद महानगरपालिका यांनी दिनांक २३.८.२०१७ रोजी स्थायी समितीच्या बैठकीत दिलेले आदेश अंतिमत: विखंडीत करणेबाबत.
महाराष्ट्र शासन
नगर विकास विभाग
शासन निर्णय क्रमांक : औंमनपा-२०१७/प्र.क्र.३८८/नवि-२४
मादाम कामा रोड,हुतात्मा राजगुरु चौक,
मंत्रालय, मुंबई-४०० ०३२
दिनांक :- १६ फेब्रुवारी, २०१९
वाचा :- १) अतिरिक्त आयुक्त, औरंगाबाद महानगरपालिका यांचे पत्र क्र.जा.क्र./मनपा/ स्थासंक/२०१७/७५२, दिनांक २८ नोव्हेंबर, २०१७.
२) शासन निर्णय, नगर विकास विभाग समक्रमांक दि. ३ मार्च २०१८.
प्रस्तावना : शासन अधिसूचना दि. १८.२.२०१२ नुसार औरंगाबाद महानगरपालिका क्षेत्रात आयात होणाऱ्या इलेक्ट्रीकल एनर्जीवर, दि. १.४.२०१२ पासून २% दराने स्थानिक संस्था कर लागू करण्यात आलेला होता. परंतु, तद्नंतर शासन अधिसूचना दि.१०.९.२०१३ नुसार स्थानिक संस्था कराच्या दरसुचीमधील अनु. क्र. २० प्रमाणे औरंगाबाद महानगरपालिका क्षेत्रात आयात होणा-या इलेक्ट्रीकल एनर्जीवर स्थानिक संस्था कराची माफी दिलेली आहे.
२. त्यानुसार महावितरण कंपनीकडे दि. १.४.२०१२ ते दि.१०.९.२०१३ या कालावधीत आयात केलेल्या इलेक्ट्रीकल एनर्जीवरील देय स्थानिक संस्था कराची देय रक्कम रु.२०,०२,१८,२५२/ व त्यावरील माहे सप्टेंबर २०१४ ते मे २०१७ पर्यतचे व्याज रु.१२,०४,३८,२४७/- अशी एकूण रु.३२,०६,५६,४९९/- एवढी रक्कम महावितरण कंपनीकडे प्रलंबित आहे. सदर रकमेबाबत मा. सभापती, स्थायी समिती महानगरपालिका, औरंगाबाद यांनी दिनांक २३.८.२०१७ रोजी संपन्न झालेल्या स्थायी समितीच्या बैठकीमध्ये महावितरण कंपनीकडून रु ३२.०६ कोटी संदर्भात प्रश्न उपस्थित करुन सभागृहात चर्चा केलेली आहे. सदर चर्चेच्या अंती मा.सभापती, स्थायी समिती यांनी महावितरण कंपनीकडे स्थानिक संस्था करापोटी येणे असलेल्या रकमेवरील व्याजाची रक्कम रु.१२,०४,३८,२४७/- माफ करण्यात यावी असे चर्चेअंती आदेश दिले आहेत.
३. उपरोक्त आदेश हे महानगरपालिकेच्या आर्थिक हिताच्या विरुध्द असल्यामुळे महाराष्ट्र महानगरपालिका अधिनियम, १९४९ चे कलम ४५१ अन्वये सदर आदेश महाराष्ट्र महानगरपालिका अधिनियम कलम ४५१ (१) विखंडित करण्यासाठी प्रथमत: ३० दिवसांच्या कालावधीकरिता शासन निर्णय दि. ३ मार्च २०१८ अन्वये निलंबित करण्यात आलेला होता. सदर निलंबित आदेशाच्या अनुषंगाने कोणतेही अभिवेदन/निवेदन शासनाकडे प्राप्त झालेले नाही. ही वस्तुस्थिती विचारात
# Page 2
शासन निर्णय क्रमांकः औंमनपा-२०१७/प्र.क्र.३८८/नवि-२४
घेता सभापती, स्थायी समिती औरंगाबाद महानगरपालिका यांनी दि.२३.८.२०१७ रोजी स्थायी समितीच्या बैठकीत दिलेले आदेश अंतिमत: विखंडित करण्याची बाब शासनाच्या विचाराधीन होती.
शासन निर्णय : सभापती, स्थायी समिती औरंगाबाद महानगरपालिका यांनी महावितरण कंपनीकडे स्थानिक संस्था करापोटी येणे असलेल्या रकमेवरील व्याजाची रक्कम रुपये १२,०४,३८,२४७/- माफ करण्याबाबत दिनांक २३.८.२०१७ रोजी संपन्न झालेल्या स्थायी समितीच्या बैठकीत दिलेले आदेश हे महानगरपालिकेच्या आर्थिक हिताच्या विरुध्द असल्यामुळे, महाराष्ट्र महानगरपालिका अधिनियम कलम ४५१ (३) अन्वये अंतिमत: विखंडीत करण्यात येत आहे.