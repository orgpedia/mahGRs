# Page 1
मौजे ओवे, ता.पनवेल, जि. रायगड येथील सर्व्हे क्र.१८३ मधील नवी मुंबई प्रकल्पासाठी अधिसूचीत केलेल्या तथापि संपादित न झालेल्या जमीन हस्तांतरणाची चौकशी करण्याकरीता एकसदस्यीय समिती गठित करण्याबाबत...
महाराष्ट्र शासन
नगर विकास विभाग
शासन निर्णय क्रमांकः सिआयडी-३३१८/प्र.क्र.२१०/नवि-१०
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २० ऑगस्ट, २०१८
प्रस्तावना :
नवी मुंबई प्रकल्पासाठी अधिसूचित करण्यात आलेल्या क्षेत्रात सेक्टर २४ खारघर, नवी मुंबई येथील मौजे ओवे सर्व्हे क्र.१८३ मधील संपादित न झालेली जमीन कोयना धरण प्रकल्पग्रस्तांना जिल्हाधिकारी, रायगड यांचेकडून वाटप करण्यात आली आहे. सदरहू जमिनी विकासकांना हस्तांतरीत झाल्यामुळे सिडकोचे सुमारे रु.१७०० कोटीचे नुकसान झाल्याबाबत सन, २०१८ च्या पावसाळी अधिवेशनादरम्यान उपस्थित झालेल्या मुद्यानुषंगाने मा. मुख्यमंत्री महोदयांनी, सिडको अधिसूचीत क्षेत्रातील कोयना प्रकल्पग्रस्तांना वाटप केलेल्या मौजे ओवे येथील सर्व्हे क्र. १८३ मधील जमिनींच्या व्यवहाराची तसेच गत १५ वर्षामध्ये या स्वरुपाचे व्यवहार झालेल्या कोयना प्रकल्पग्रस्तांना जमीन वाटप करण्यात आलेल्या अन्य प्रकरणांची मा.उच्च न्यायालयाच्या सेवानिवृत्त न्यायाधिशांमार्फत चौकशी करण्यात येईल, असे सभागृहास आश्वासीत केले आहे. सदरहू आश्वासनाच्या अनुषंगाने उक्त प्रकरणाची चौकशी करण्याकरीता मा. उच्च न्यायालयाच्या सेवानिवृत्त न्यायाधिशांची नियुक्ती करण्याची बाब शासनाच्या विचाराधीन होती.
शासन निर्णय :
मा.मुख्यमंत्री महोदयांनी कोयना प्रकल्पग्रस्तांना वाटप केलेल्या सिडको अधिसूचीत क्षेत्रातील मौजे ओवे, ता.पनवेल, जि.रायगड येथील सर्व्हे क्र. १८३ मधील जमिनींच्या व्यवहाराची तसेच गत १५ वर्षामध्ये या स्वरुपाचे व्यवहार झालेल्या कोयना प्रकल्पग्रस्तांना जमीन वाटप करण्यात आलेल्या अन्य प्रकरणांची मा.उच्च न्यायालयाच्या सेवानिवृत्त न्यायाधिशांमार्फत चौकशी करण्यात येईल, या आश्वासनाच्या अनुषंगाने श्री.किशोर जे.
रोही, (सेवानिवृत्त न्यायाधीश) मा.उच्च न्यायालय, मुंबई यांची एकसदस्यीय समिती म्हणून नियुक्ती करण्यास शासन मान्यता देण्यात येत आहे. सदर एकसदस्यीय समितीची कार्यकक्षा खालीलप्रमाणे राहील :
अ) सदर एकसदस्यीय समिती मौजे ओवे, ता. पनवेल, जि. रायगड येथील सर्व्हे क्र. १८३ मधील जमीन हस्तांतरणासंदर्भातील खालील मुद्यांनुषंगाने चौकशी करील :
i. मौजे ओवे सर्व्हे क्र.१८३ मधील २४ एकर जमीन राज्य शासनाच्या किंवा सिडकोच्या मालकीची होती किंवा कसे ?
ii. जिल्हाधिकारी, रायगड हे प्रचलित कायदा / नियमांनुसार सदर जमिनीचे वाटप प्रकल्पग्रस्तांना करण्यासाठी सक्षम आहेत किंवा कसे ?
# Page 2
शासन निर्णय क्रमांकः सिआयडी-३३१८/प्र.क्र.२१०/नवि-१०
ii. उक्त जमिनीचे वाटप केल्यानंतर, सदर जमीनींचे हस्तांतरण अनुज्ञेय आहे काय? सदर जमिनीचे झालेले हस्तांतरण शासनाच्या प्रचलित धोरण, कायद्यातील तरतूदीनुसार विधिग्राह्य आहे किंवा कसे?
iv. उक्त जमिनीचा वापर कोणत्या प्रयोजनासाठी करणे वाटप पत्रानुसार अनुज्ञेय आहे व त्याशिवाय इतर वापर अनुज्ञेय आहे का?
तसेच सदरहू एकसदस्यीय समिती वर नमूद केलेल्या जमिनीप्रमाणेच मागील १५ वर्षाच्या कालावधीत रायगड जिल्ह्यात कोयना प्रकल्पाच्या प्रकल्पस्तांना करण्यात आलेल्या वाटपाची खालील मुद्यांनुसार चौकशी करील.
i. मागील १५ वर्षामध्ये अशा प्रकारच्या भूखंडाचे वाटप करतांना विहित कार्यपद्धतीचे अवलंबन झाले आहे किंवा कसे?
ii. अशा प्रकारे जमीनी वाटप करताना, जमीनी वाटपाबाबतचे निकष विचारात घेऊन वाटप करण्यात आले आहे काय?
ii. अशा वाटपामध्ये अपात्र प्रकल्पग्रस्तांना भूखंडाचे वाटप करण्यात आले आहे काय?
iv. अशा वाटप केलेल्या जमिनींचे हस्तांतरण झाले आहे का व असे हस्तांतरण विधीग्राह्य आहे का?
०२. उक्त प्रकरणी उपरोक्त नमूद केल्याप्रमाणे प्रकरणांची चौकशी करुन एकसदस्यीय समिती त्यासंदर्भातील आपला अहवाल शासनास तीन महिन्यात सादर करील.
# Page 3