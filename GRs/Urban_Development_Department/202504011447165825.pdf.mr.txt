# Page 1
सोलापूर महानगरपालिकेच्या परिवहन
उपक्रमाचा ठराव क्र. ३३ व सर्वसाधारण
सभेचा ठराव क्र. ५८५ निलंबित
करणेबाबत.
महाराष्ट्र शासन
नगर विकास विभाग,
शासन निर्णय क्रमांक- सोमपा-२०२२/प्र.क्र.२७३/नवि-१८
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक :- ०१.०४.२०२५
संदर्भ :- १) सोलापूर महानगरपालिकेच्या परिवहन उपक्रमाने पारित केलेला ठराव क्रमांक ३३,
दिनांक २८.०२.२०२२
२) सोलापूर महानगरपालिकेच्या सर्वसाधारण सभेने पारित केलेला ठराव क्रमांक ५८५,
दिनांक ०४.०३.२०२२
३) आयुक्त, सोलापूर महानगरपालिका यांचे पत्र क्र.एसएमसी/कॉम/४७, दि.१५.०४.२०२२
प्रस्तावना :-
सोलापूर महानगरपालिकेच्या परिवहन उपक्रमाचा दि.२८.०२.२०२२ ठराव क्र. ३३ तसेच
सर्वसाधारण सभा दि.०४.०३.२०२२ ठराव क्र. ५८५ अन्वये परिवहन उपक्रमाच्या सेवकांना शासनाने
निश्चित केलेल्या पे-मॅरीक्सप्रमाणे ७ व्या वेतन आयोगाच्या शिफारशीनुसार वेतन श्रेणी लागू करण्यास
मान्यता दिली आहे. सदरचे दोन्ही ठराव परिवहन उपक्रमाच्या तसेच महानगरपालिकेच्या आर्थिक
बाबींशी विपरीत ठरत असल्याने ते विखंडीत करण्याची शिफारस आयुक्त, सोलापूर महानगरपालिका
यांनी दि.१५.०४.२०२२ रोजीच्या पत्रान्वये शासनास केली आहे.
२. आयुक्त, सोलापूर महानगरपालिका यांनी केलेली शिफारस योग्य असल्याचे दिसून येत
असल्याने तसेच महाराष्ट्र महानगरपालिका अधिनियम, १९४९ च्या कलम-४५१ (१) मधील
तरतूदीनुसार महानगरपालिकेने केलेले ठराव हे महानगरपालिकेच्या आर्थिक हिताच्या विरुध्द
असल्याचे शासनाचे मत झाल्याने सदरचे दोन्ही ठराव प्रथमत: निलंबित करण्याचा प्रस्ताव शासनाच्या
विचाराधीन होता. त्यानुसार शासनाने पुढीलप्रमाणे निर्णय घेतला आहे:-
शासन निर्णय :-
सोलापूर महानगरपालिकेच्या परिवहन उपक्रमाच्या सेवकांना शासनाने निश्चित केलेल्या पे-
मॅरीक्सप्रमाणे ७ व्या वेतन आयोगाच्या शिफारशीनुसार वेतन श्रेणी लागू करण्याबाबत पारीत केलेला
# Page 2
परिवहन उपक्रमाचा दि.२८.०२.२०२२ ठराव क्र. ३३ तसेच सर्वसाधारण सभा दि.०४.०३.२०२२ ठराव क्र.
५८५ महाराष्ट्र महानगरपालिका अधिनियम, १९४९ च्या कलम ४५१ मधील तरतुदींशी आर्थिकदृष्ट्ट्या
विसंगत ठरत असल्याने ते विखंडीत करण्याच्या हेतुने कलम ४५१ (१) अन्वये प्रथमत: सदरचा ठराव
निलंबित करण्यात येत असून याप्रकरणी संबंधितांना काही अभिवेदन करावयाचे असल्यास निलंबन
आदेशाच्या दिनांकापासून ३० दिवसांच्या आत सदर अभिवेदन सादर करण्याची संधी देण्यात येत आहे.
२. आयुक्त, सोलापूर महानगरपालिका तसेच व्यवस्थापक, सोलापूर महानगरपालिका परिवहन
उपक्रम, सोलापूर यांनी सदरचा शासन निर्णय संबंधितांना अवलोकित करुन त्यांना उपलब्ध करुन
द्यावा.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर