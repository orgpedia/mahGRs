# Page 1
कार्यकारी अभियंता (स्थापत्य) संवर्गातील अधिकाऱ्यांना अतिरिक्त शहर अभियंता या पदावर पदोन्नती देण्याबाबत.
महाराष्ट्र शासन
नगर विकास विभाग,
शासन निर्णय क्रमांक-छसंमनपा-२०२३/प्र.क्र.४८३/नवि-२४
मंत्रालय, मुंबई - ४०० ०३२.
दिनांक :- ४ डिसेंबर, २०२३.
वाचा :- १) सामान्य प्रशासन विभाग, शासन निर्णय क्र.बीसीसी २०१८/प्र.क्र.३६६/१६-ब, दिनांक १८.२.२०२१ २) सामान्य प्रशासन विभाग, शासन निर्णय क्र. बीसीसी २०१८/प्र.क्र.३६६/१६-ब, दिनांक ७.५.२०२१ ३) आयुक्त तथा प्रशासक, छत्रपती संभाजीनगर महानगरपालिका यांचे पत्र क्र.जा.क्र.मनपा/साप्र(आस्था-१)/२०२३/१६३६, दिनांक २७.१०.२०२३.
प्रस्तावना : आयुक्त तथा प्रशासक, छत्रपती संभाजीनगर, महानगरपालिका यांनी संदर्भ क्र.५ च्या पत्रान्वये श्री.अविनाश भास्कर देशमुख, कार्यकारी अभियंता, छत्रपती संभाजीनगर महानगपालिका यांना अतिरिक्त शहर अभियंता, छत्रपती संभाजीनगर महानगरपालिका या वर्ग -१ संवर्गातील पदावर तात्पुरत्या पदोन्नतीच्या प्रस्तावास महानगरपालिका सेवा (सेवाप्रवेश व सेवांचे वर्गीकरण) नियम २०२१ मधील नियम ६ नुसार शासनाची देण्याबाबत प्रस्ताव संदर्भ क्र. ३ वरील पत्रद्वारे सादर केला आहे.
२. छत्रपती संभाजीनगर महानगरपालिका आस्थापनेवरील अतिरिक्त शहर अभियंता पदावरील रिक्त पदाची संख्या तसेच कामाची निकड लक्षात घेता खुल्या प्रवर्गातून अतिरिक्त शहर अभियंता या पदावर वेतनश्रेणी (एस-२४) रु.७११००-२११९०० (७ वा वेतन आयोग) मध्ये पदोन्नतीने भरण्यासाठी महाराष्ट्र महानगरपालिका अधिनियमाचे कलम ५४(१) अन्वये गठीत केलेल्या निवड समितीची बैठक दिनांक २६.१०.२०२३ रोजी घेण्यात आली. संदर्भ क्र.२ मध्ये नमूद सामान्य प्रशासन विभाग, शासन निर्णय दिनांक ७.५.२०२१ मधील सूचनांनुसार निवड समितीने या बैठकीमध्ये सेवाज्येष्ठतेनुसार खुल्या प्रवर्गातून तात्पुरत्या स्वरुपात पदोन्नती देण्यासाठी श्री. देशमुख कार्यकारी अभियंता, छत्रपती संभाजीनगर महानगरपालिका यांना पात्र ठरवून त्यांना अतिरिक्त शहर अभियंता, छत्रपती संभाजीनगर महानगरपालिका या पदावर तात्पुरती पदोन्नती देण्याकरिता एकमताने शिफारस करण्यात आली आहे.
सदर शिफारशीच्या अनुषंगाने, आयुक्त, छत्रपती संभाजीनगर महानगरपालिका यांच्याकडून प्राप्त प्रस्तावानुसार श्री.देशमुख, कार्यकारी अभियंता (स्थापत्य) संवर्गातील अधिकाऱ्याला अतिरिक्त शहर अभियंता या पदावर तात्पुरती पदोन्नती देण्याची बाब शासनाच्या विचाराधीन होती.
शासन निर्णयः
छत्रपती संभाजीनगर महानगरपालिका आस्थापनेवरील अतिरिक्त शहर अभियंता या पदावर पदोन्नतीकरीता महाराष्ट्र महानगरपालिका अधिनियमाचे कलम ५४(१) अन्वये गठीत केलेल्या निवड समितीची शिफारस विचारात घेता, सेवाज्येष्ठतेनुसार खुल्या प्रवर्गातून तात्पुरत्या स्वरुपात पदोन्नती
# Page 2
शासन निर्णय क्रमांकः छसंमनपा-२०२३/प्र.क्र.४८३/नवि-२४
देण्यासाठी पात्र ठरविलेल्या श्री. अविनाश भास्कर देशमुख, कार्यकारी अभियंता, छत्रपती संभाजीनगर महानगपालिका यांना अतिरिक्त शहर अभियंता, छत्रपती संभाजीनगर महानगरपालिका या पदावर तात्पुरती पदोन्नती देण्यास याद्वारे मान्यता देण्यात येत आहे.
२. सदर पदोन्नती मा.उच्च न्यायालय, मुंबई यांनी रिट याचिका क्र. २७९७/२०१५ मध्ये दिनांक ४.८.२०१७ रोजी दिलेल्या निर्णयाविरोधात राज्य शासनाने मा.सर्वोच्च न्यायालयात दाखल केलेल्या विशेष अनुमती याचिका क्र.२८३०६/२०१७ मधील निर्णयाच्या अधीन असेल.