# Page 1
पातूर नगरपरिषदेच्या हद्दीतील जागा
मूळ मालकास परत करण्याबाबत.
महाराष्ट्र शासन नगर
नगर विकास विभाग
शासन निर्णय क्रमांक:- एमयुएन-२०२१/प्र.क्र.१/नवि-१८
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई-४०० ०३२.
दिनांक :- २७ जून, २०२५
संदर्भ:-१) मुख्याधिकारी, नगरपरिषद पातूर यांनी दि.१८/०७/२०१३ रोजी केलेला करारनामा.
२) नगरपरिषद पातूर यांच्याकडील ठराव क्र.९, दिनांक १७/१०/२०१७
३) जिल्हाधिकारी कार्यालय, अकोला यांचे पत्र क्र. कक्ष-६/नपाप्र/का-१/७१/२०२१,
दिनांक ०१/०६/२०२१
प्रस्तावना:-
पातूर नगरपरिषदेच्या हद्दीतील श्रीमती आरेफाबी जाफर व इतर यांच्या मालकीची शेत सव्हे
क्र. ४४६ / १, क्षेत्र १ हेक्टर ६१ आर, ०.६५ आर ही शेतजमीन एकात्मिक गृहनिर्माण योजनेकरीता
घरकुल बांधणे, याकरीता खरेदीखताने पातूर नगरपरिषदेकडून दि.१८/०७/२०१३ रोजी करारनामा
करुन घेण्यात आली होती. मूळ जमीन मालकासमवेत दि.१८/०७/२०१३ रोजी खरेदीखत करताना
त्यामध्ये सदर जमिनीवर नगरपरिषदेने एकात्मिक गृहनिर्माण योजनेअंतर्गत घरकुले न बांधल्यास
सदर जमिनीचे खरेदीखत रद्द समजण्यात येऊन सदर जमीन पुर्वीच्या मूळ मालकांची राहील अशी
अट समाविष्ट्ट करण्यात आली होती. सदर जागेवरील प्रस्तावित घरकुल योजना अस्तित्वात येणार
नसून त्याबाबतची रक्कमदेखील म्हाडास परत करण्यात आली असल्याने नगरपरिषदेने ठराव करुन
सदर जमीन मूळ मालकास परत करण्यास मंजूरी दिली आहे. यासंदर्भात जिल्हाधिकारी, अकोला
यांनीदेखील सदर जमीन मूळ मालकास परत मिळण्यासाठी राज्य शासनास संदर्भाधिन
दि. ०१/०६/२०२१ रोजीच्या पत्रान्वये प्रस्ताव सादर केला होता.
सदर प्रकरणी भुसंपादन अधिनियम, १८९४ अंतर्गत जमीन संपादित करण्यात आलेली
नसल्याने, सदर प्रकरणी जमीन मूळ मालकाला परत देण्याबाबत महसूल व वन विभागाच्या
दि.१२.०३.२००४ रोजीच्या शासन निर्णयामधील तरतूदीच्या अनुषंगाने कोणतीही बाधा येत नाही.
महाराष्ट्र नगरपरिषदा, नगरपंचायती व औद्योगिक नगरी अधिनियम, १९६५ च्या कलम
९२ (१) मधील तरतूदीनुसार सदर जमीन मूळ मालकास परत करण्यास मंजूरी देण्याची बाब
शासनाच्या विचाराधीन होती.
शासन निर्णय:-
पातूर नगरपरिषदेच्या हद्दीतील श्रीमती आरेफाबी जाफर व इतर यांच्या मालकीची शेत सव्हे
क्र. ४४६ / १ मधील १ हेक्टर ६१ आर ०.६५ आर इतर झाडाझुडूपासह शेतजमीन एकात्मिक
गृहनिर्माण योजनेअंतर्गत घरकुल बांधण्याकरिता, दि.१८/०७/२०१३ रोजी करारनामा करुन
नगरपरिषद पातूर यांच्यामार्फत ताब्यात घेण्यात आलेली होती. सदर जागेवरील प्रस्तावित घरकुल
# Page 2
शासन निर्णय क्रमांकः एमयुएन-२०२१/प्र.क्र.१/नवि-१८
योजना अस्तित्वात येणार नसल्याने नगरपरिषदेने मूळ मालकासोबत केलेल्या करारनाम्यामधील
अटी शर्ती, नगरपरिषदेने केलेला ठराव आणि महाराष्ट्र नगरपरिषदा, नगरपंचायती व औद्योगिक
नगरी अधिनियम, १९६५ च्या कलम ९२ (१) मधील तरतूदी विचारात घेऊन उक्त शेतजमीन विना
मोबदला, विना आकार मूळ मालकास परत करण्यास शासन मान्यता देण्यात येत आहे.
सदर जमिनीच्या सातबा-यावरील नगर परिषद कार्यालयाचे नाव वगळण्यात येऊन मूळ
मालकाचे नावे सातबारा पूर्ववत करण्यात यावा.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर