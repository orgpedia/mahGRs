# Page 1
मे. ॲनिमल केअर सेंटर फाऊंडेशन या
संस्थेस पशुवैद्यकीय हॉस्पीटलसाठी वाटप
केलेल्या कळंबोली, नवी मुंबई येथील
सेक्टर-९ई मधील भूखंड क्र.७+८ व क्र.९ए
वरील अतिरिक्त भाडेपट्टा शुल्क व सेवा
शुल्क क्षमापित करणेबाबत...
महाराष्ट्र शासन
नगर विकास विभाग
शासन निर्णय क्रमांकः सिआयडी-१८१६/प्र.क्र.११९/नवि -१०
मादाम कामा रोड, हुतात्मा राजगुरु चौक,
मंत्रालय, मुंबई-४०००३२.
दिनांक : १९ सप्टेंबर, २०२४
प्रस्तावना :-
सिडकोमार्फत मे. पिपल फॉर ॲनिमल्स या संस्थेस कळंबोली, नवी मुंबई येथील सेक्टर-
९ई मधील भूखंड क्र.७+८, क्षेत्र १९९९.७९ चौ.मी. हा भूखंड दि.२९.५.२०१४ रोजी वाटप करण्यात आला
असून भाडेपट्टा करारनामा दि.१६.१०.२०१४ रोजी करण्यात आला आहे. तद्नंतर सदर संस्थेस भूखंड
क्र.९ए, क्षेत्र १९९९.९४ चौ.मी. हा भूखंड दि.३१.१.२०१७ रोजी वाटप करण्यात आला असून भाडेपट्टा
करारनामा दि.१२.४.२०१७ रोजी करण्यात आला आहे. सदरचे भूखंड पशुवैद्यकीय दवाखान्यासाठी वाटप
करण्यात आले आहेत. शासनाच्या दि.२६.८.२०१६ रोजीच्या पत्रान्वये सिडको संचालक मंडळाच्या ठराव
क्र.११६६७, दि.१६.५.२०१६ अन्वये केलेल्या शिफारशीनुसार नवी मुंबई जमीन विनियोग (सुधारीत)
नियमावली, २००८ च्या विनियम २५ नुसार प्रस्तावित नवीन संस्थेच्या ध्येय धोरणामध्ये बदल होत
नसल्याने उक्त भूखंडाचे करारपत्राचे हस्तांतरण करण्यास मान्यता देण्यात आली आहे. दरम्यान उक्त
भूखंडांच्या एकत्रीकरणा संदर्भातील सुधारीत करारनामा दि.२७.११.२०१८ रोजी झाला असून सिडको,
मे.पिपल फॉर ॲनिमल्स व मे. ॲनिमल केअर सेंटर फाऊंडेशन यांचेमध्ये त्रिपक्षीय करारनामा
दि.२६.१२.२०१८ रोजी करण्यात आला.
मे.ॲनिमल केअर सेंटर फाऊंडेशन ही संस्था मुंबई सार्वजनिक विश्वस्त व्यवस्था
अधिनियम, १९५० अंतर्गत नोंदणीकृत संस्था आहे. आजमितीस नवी मुंबईमध्ये रस्त्यावरील भटके प्राणी,
पाळीव प्राणी यांचेसाठी पशुवैद्यकीय हॉस्पीटल उपलब्ध नाही. मे. ॲनिमल केअर सेंटर फाऊंडेशन ही
संस्था ना-नफा ना-तोटा या तत्वावर काम करीत असून नवी मुंबई मध्ये प्राण्यांसाठी दवाखान्याच्या
माध्यमातून अतिदक्षता विभाग, एम.आर.आय., सी.टी.स्कॅन इत्यादि वैद्यकीय सेवा उपलब्ध करुन
देण्याचा मानस आहे. सदर संस्थेसाठी वाटप केलेला भूखंड विहीत कालावधीत विकसीत न केल्यामुळे
देय अतिरिक्त भाडेपट्टा शुल्क क्षमापित करण्यास व पुढील वाढीव बांधकाम कालावधी कोणतेही शुल्क न
आकारता अनुज्ञेय करण्यास मा. मंत्रीमंडळाच्या दि.२५.८.२०२४ च्या बैठकीतील मान्यतेस अनुसरुन
खालीलप्रमाणे निर्णय घेण्यात येत आहे.
# Page 2
शासन निर्णय क्रमांकः सिआयडी-१८१६/प्र.क्र.११९/नवि -१०
शासन निर्णय :-
(१) सिडको महामंडळाने मे.ॲनिमल केअर सेंटर फाऊंडेशन या संस्थेस पशुवैद्यकीय दवाखान्यासाठी
वाटप केलेल्या कळंबोली, नवी मुंबई येथील सेक्टर-९ई मधील भूखंड क्र.७+८, क्षेत्र १९९९.७९
चौ.मी. व भूखंड क्र.९ए, क्षेत्र १९९९.९४ चौ.मी. या भूखंडांवरील अभय योजना-२०२४ नुसार
५०% सवलत दिल्यानंतर परिगणित होणारे माहे मार्च-२०२४ अखेरपयंत देय अतिरिक्त
भाडेपट्टा शुल्क रक्कम रु.५९,२३,८४३/- व माहे जून-२०२४ अखेरपयंत देय सेवा शुल्क
रु.१,७४,२७३/- अशी एकूण रु.६०,९८,११६/- (अक्षरी रुपये साठ लाख अठ्ठयान्नव हजार एकशे
सोळा फक्त) रक्कम क्षमापित करण्यास मान्यता देण्यात येत आहे.
(२) मे.ॲनिमल केअर सेंटर फाऊंडेशन या संस्थेस दि.०१.०४.२०२४ पासून पुढील १८ महिन्यांचा
वाढीव बांधकाम कालावधी उपरोक्तपैकी कोणतेही शुल्क न आकारता अनुज्ञेय करण्यास
मान्यता देण्यात येत आहे.
(३) उक्त कालावधी संपल्यानंतर भूखंडावरील बांधकाम पूर्ण न झाल्यास अतिरिक्त भाडेपट्टा शुल्क
रक्कम व इतर शुल्काबाबत सिडकोच्या प्रचलित नियमानुसार कार्यवाही करावी.
०२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3