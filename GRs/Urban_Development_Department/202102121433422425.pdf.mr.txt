# Page 1
औरंगाबाद महानगरपालिकेच्या आस्थापनेवरील श्रीमती अपर्णा थेटे यांच्या “उप आयुक्त” या पदावरील नेमणुकीस महाराष्ट्र महानगरपालिका अधिनियमाच्या कलम ४५(४) नुसार मान्यता देण्याबाबत.
महाराष्ट्र शासन
नगर विकास विभाग,
शासन निर्णय क्रमांक:- औमपा२०२०/प्र.क्र.२६९/नवि-२४
मंत्रालय, ४ था मजला, मादाम कामा मार्ग,
हुतात्मा राजगुरू चौक, मुंबई-४०० ०३२.
दिनांक:- १२ फेब्रुवारी,२०२१.
संदर्भ :- १) औरंगाबाद महानगरपालिका प्रशासकिय ठराव क्र. ४४, दि.०८.१०.२०२०.
२) आयुक्त, औरंगाबाद महानगरपालिका यांचे पत्र क्र. मनपा/आस्था-१/२०२०/ १३१५, दि. ६.११.२०२०.
प्रस्तावना
आयुक्त, औरंगाबाद महानगरपालिका यांनी महानगरपालिकेच्या आस्थापनेवरील
श्रीमती अपर्णा थेटे, विधी सल्लागार, औरंगाबाद महानगरपालिका यांना “उप आयुक्त” या
पदावर महाराष्ट्र महानगरपालिका अधिनियमाच्या कलम ४५(४) अन्वये पदोन्नतीने
नियुक्तीस शासन मान्यता देण्याबाबतचा प्रस्ताव दि. ६.११.२०२० च्या पत्रान्वये शासनास
सादर केला आहे.
२. श्रीमती अपर्णा थेटे यांना खुला संवर्गातून “उपआयुक्त” या पदावर पदोन्नती
देण्याबाबत व महाराष्ट्र महानगरपालिका अधिनियमाचे कलम ४५ अन्वये सदरचे पद हे
संविधानिक पद असल्याने श्रीमती अपर्णा थेटे यांना उपआयुक्त या पदावर नावानिशी
पदोन्नतीस मंजूरी देण्याबाबत प्रशासकीय ठराव घेवून तसा प्रस्ताव शासनाकडे मान्यतेस्तव
पाठविण्याबाबत निवड समितीने शिफारस केली. त्यास औरंगाबाद महानगरपालिकेच्या
प्रशासकांनी प्रशासकीय ठराव क्र. ४४, दि.८.१०.२०२० अन्वये मंजुरी दिली आहे.
त्याअनुषंगाने श्रीमती अपर्णा थेटे यांच्या “उपआयुक्त” या पदावरील पदोन्नतीने नेमणुकीस
शासन मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः औमपा२०२०/प्र.क्र. २६९/नवि-२४
शासन निर्णय :
आयुक्त, औरंगाबाद महानगरपालिका यांचेकडून संदर्भीय दि.६.११.२०२० च्या
पत्रान्वये प्राप्त प्रस्ताव, औरंगाबाद महानगरपालिकेचा प्रशासकीय ठराव क्र. ४४,
दि.०८.१०.२०२० अन्वये दिलेली मान्यता व औरंगाबाद महानगरपालिकेचे सध्या अस्तित्वात
असलेले पदांचे सेवा प्रवेश नियम विचारात घेता, श्रीमती अपर्णा थेटे यांच्या “उप आयुक्त"
औरंगाबाद महानगरपालिका या पदावरील पदोन्नतीने नेमणुकीस महाराष्ट्र महानगरपालिका
अधिनियमाच्या कलम-४५(४) अन्वये शासनाची मान्यता देण्यात येत आहे.