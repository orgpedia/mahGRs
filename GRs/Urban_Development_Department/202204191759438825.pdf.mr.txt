# Page 1
विभागीय आयुक्त कार्यालयातील सह आयुक्त यांना कार्यालयीन वापरासाठी वाहन उपलब्धीसाठी अनुज्ञेय खर्चास सुधारणेबाबत.
महाराष्ट्र शासन
नगर विकास विभाग
शासन निर्णय क्रमांक : एमसीओ-२०१९/प्र.क्र.१४७/नवि-१४
मुख्य इमारत, ४ था मजला,
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक : १९ एप्रिल, २०२२.
संदर्भ-: १. समक्रमांकाचा दि.२७.०८.२०१९ चा शासन निर्णय.
२. नगर विकास विभाग, शासन निर्णय क्र. एमसीओ-२०१९/प्र.क्र.१५२/नवि-१४, दि.०५.०८.२०२० ३.नगरपरिषद प्रशासन संचालनालयाचा क्र.नपप्रस-२०२२/कार्यालयीन वाहन खर्च/प्र.क्र.३८५/ का-१५, दि.११.०४.२०२२ रोजीचा प्रस्ताव
प्रस्तावना: नगरपरिषद प्रशासन संचालनालयाच्या अधिनस्त ६ विभागीय कार्यालयात कार्यरत प्रादेशिक उपसंचालक व ३४ जिल्हा प्रशासन अधिकारी कार्यालयासाठी वाहन चालकासह वाहन उपलब्ध करून देण्यास व रू.३०,०००/- इतका प्रतिमाह खर्चास नगरपालिका सहायक अनुदानांतर्गत नगर विकास विभागाच्या दि.३१.०८.२००९ मधील तरतूदीनुसार अनुज्ञेय असणा-या कार्यालयीन खर्च अंतर्गत संदर्भ क्र.१ येथील शासन निर्णयान्वये मान्यता देण्यात आलेली आहे.
तथापी वाढत्या जबाबदाऱ्या, योजना संनियंत्रण यासाठी कार्यक्षेत्रात नगरपरिषदा/नगरपंचायतींमधील प्रशासकीय दौरे व क्षेत्रभेटीची आवश्यकता व वाढते इंधन दर याबाबी विचारात घेऊन विभागस्तरावरील ६ सह आयुक्त यांच्याकरीता संदर्भ क्र.१ येथील शासन निर्णयान्वये अनुज्ञेय केलेल्या वाहन भाडे खर्चात सुधारणा करण्याची बाब शासनाच्या विचाराधीन होती.
शासन निर्णयः विभागीय स्तरावरील सह आयुक्त या पदांवरील अधिका-यांच्या वाढत्या जबाबदाऱ्या विचारात घेऊन नगरपरिषदा/ नगरपंचायतींमधील दौरे व क्षेत्रभेटी यासाठी विभागस्तरावरील ६ सह आयुक्त यांच्याकरीता अनुज्ञेय वाहन भाडे खर्च प्रती कार्यालय प्रतिमाह रू.६०,०००/- इतका सुधारीत करण्यास मान्यता देण्यात येत आहे.
२. संदर्भ क्र.१ येथील शासन निर्णयातील अन्य सर्व बाबी लागू राहतील.
# Page 2