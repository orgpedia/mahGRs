# Page 1
“नागरी आदिवासी वस्ती सुधारणा योजना” या योजनेत आदिवासी उपयोजना क्षेत्रातील नव्याने निर्माण झालेल्या नगरपंचायतींचा समावेश करणे बाबत.
महाराष्ट्र शासन
नगर विकास विभाग
शासन निर्णय क्रमांकः एसव्हीवाय-२०१९/प्र.क्र.६८/नवि-०४
मंत्रालय,मुंबई-४०००३२
दिनांक :- ७ डिसेंबर, २०२०
संदर्भ: शासन निर्णय,नगर विकास विभाग, क्र. आवसू-१००६/प्र.क्र.८०/नवि-०४,दि. ६ फेब्रुवारी २००७.
प्रस्तावना : संदर्भाधीन शासन निर्णयान्वये “नागरी आदिवासी वस्ती सुधारणा योजना” या योजनेची मार्गदर्शक तत्वे निश्चित करण्यात आलेली आहेत. सदर योजनेअंतर्गत नगरपरिषद क्षेत्रातील आदिवासी वस्त्यांमधील विकासकामांसाठी निधी उपलब्ध करुन देण्यात येतो. या योजनेत आदिवासी उप योजना घटकाखालील राज्यातील जव्हार नगरपरिषद, डहाणू नगरपरिषद,त्रिंबकेश्वर नगरपरिषद,इगतपुरी नगरपरिषद,नंदुरबार नगरपरिषद, तळोदा नगरपरिषद, नवापुर नगरपरिषद, चिखलदरा नगरपरिषद, पांढरकवडा नगरपरिषद व किनवट नगरपरिषद या १० या नगरपरिषदांचा समावेश करण्यात आलेला आहे. सदर योजनेत उपयोजना क्षेत्रातील नव्याने निर्माण झालेल्या नगरपंचायतींचा समावेश करण्याची बाब शासनाच्या विचाराधीन होती.
शासन निर्णय:.
संदर्भाधीन शासन निर्णयान्वये निश्चित करण्यात आलेल्या “नागरी आदिवासी वस्ती सुधारणा योजनेत” राज्यातील आदिवासी उपयोजना क्षेत्रातील नव्याने निर्माण झालेल्या परिशिष्ट “अ” मध्ये नमुद नगरपंचायतींचा समावेश करण्यास शासन याद्वारे मान्यता देत आहे.
०२. संदर्भाधीन शासन निर्णयातील इतर अटी व शर्ती कायम राहतील.
०३. या शासन निर्णयान्वये नव्याने समावेश करण्यात येत असलेल्या परिशिष्ट “अ” मध्ये नमुद नगरपंचायतींना सन २०२०-२१ या अर्थिक वर्षापासुन “नागरी आदिवासी वस्ती सुधारणा योजना” अंतर्गत निधी वितरीत करण्यात येईल.
०४. सदर शासन निर्णय आदिवासी विकास विभागाच्या अनौपचारीक संदर्भ क्रमांक १७०६, दिनांक १४ ऑगस्ट,२०१९ अन्वये दिलेल्या सहमतीस अनुसरुन निर्गमित करण्यात येत आहे.
# Page 2
शासन निर्णय क्रमांकः एसव्हीवाय-२०१९/प्र.क्र.६८/नवि-०४
# Page 3