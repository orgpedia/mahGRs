# Page 1
नांदेड-वाघाळा शहर महानगरपालिकेच्या आकृतीबंधास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- नांमपा-२०२३/प्र.क्र.४/नवि-२४
४ था मजला, मुख्य इमारत
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक:- १४ फेब्रुवारी, २०२३
संदर्भ:- १) नांदेड-वाघाळा शहर महानगरपालिका सर्वसाधारण सभा ठराव क्र. १४६, दि.१०.०८.२०१६.
२) नांदेड-वाघाळा शहर महानगरपालिका स्थायी समिती ठराव क्र.२२, दि.४.६.२०२१.
३) आयुक्त, नांदेड-वाघाळा शहर महानगरपालिका यांचे पत्र दि.०१.१२.२०२१.
४) आयुक्त, नांदेड-वाघाळा शहर महानगरपालिका यांचे पत्र दि.०१.०६.२०२२.
५) आयुक्त, नांदेड-वाघाळा शहर महानगरपालिका यांचे पत्र दि.२५.११.२०२२.
प्रस्तावना:
नांदेड-वाघाळा शहर महानगरपालिका ही “ड” वर्ग महानगरपालिका असून सदर महानगरपालिकेची स्थापना दि.२६.०३.१९९७ रोजी करण्यात आली आहे. सन २०११ च्या जनगणनेनुसार नांदेड-वाघाळा शहर महानगरपालिकेची लोकसंख्या ५ लाखापेक्षा अधिक असून एकूण क्षेत्रफळ ६५ चौ.कि.मी. आहे.
२. नांदेड-वाघाळा शहर महानगरपालिकेच्या क्षेत्राच्या नागरीकरणात मोठ्या प्रमाणात झालेली वाढ, वाढती लोकसंख्या परिणामी पायाभुत सुविधांवर पडणारा ताण, राज्य व केंद्र शासनाकडून सुरु असलेले विविध महत्वाचे प्रकल्प/उपक्रम, महानगरपालिका प्रशासनाकडून विविध लोककल्याणकारी योजनांची अंमलबजावणी यामुळे कार्यरत कर्मचारी वर्ग कमी पडत असल्याने गतिमान प्रशासकीय कामकाज करण्यासाठी महानगरपालिकेस प्रशिक्षित मनुष्यबळाची आवश्यकता विचारात घेता नांदेड-वाघाळा शहर महानगरपालिकेतील प्रशासकीय व तांत्रिक कामकाजांसाठी नवीन पदांची निर्मिती करणे आवश्यक होते.
३. नांदेड-वाघाळा शहर महानगरपालिकेच्या सर्वसाधारण सभेने दि.१०.०८.२०१६ रोजीच्या ठराव क्र.६२ अन्वये व स्थायी समितीने दि.०४.०६.२०२१ रोजीच्या ठराव क्र.२२ अन्वये महानगरपालिकेच्या आकृतीबंधास मंजुरी दिली आहे. त्यानुसार, आयुक्त, नांदेड-वाघाळा शहर महानगरपालिका यांनी दि.०१.१२.२०२१ रोजीच्या पत्रान्वये महानगरपालिकेच्या आस्थापनेवर पदनिर्मितीसह आकृतीबंधाचा प्रस्ताव शासनास सादर केला. सदर प्रस्तावांच्या अनुषंगाने आयुक्त, नांदेड-वाघाळा शहर महानगरपालिका यांच्याकडून दि. १९.१.२०२२ रोजीच्या शासन पत्रान्वये मागितलेली सुधारीत माहिती दि.२५.११.२०२२ च्या पत्रान्वये प्राप्त झाली. त्याअनुषंगाने महाराष्ट्र महानगरपालिका अधिनियम, १९४९ चे कलम कलम ५१ (४) नुसार निर्मिती करण्यास मान्यता देणे. तसेच, महानगरपालिकेच्या आस्थापनेवर नव्याने आवश्यक पदनिर्मिती करण्यासह महानगरपालिकेच्या एकत्रित एकूण १९०३ पदांच्या आकृतीबंधास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः नांमपा-२०२३/प्र.क्र.४/नवि-२४
शासन निर्णय : आयुक्त तथा प्रशासक, नांदेड-वाघाळा शहर महानगरपालिका यांनी संदर्भीय दि.०१.१२.२०२१, दि.०१.०६.२०२२ व दि.२५.११.२०२२ च्या पत्रांन्वये सादर केलेल्या प्रस्तावाच्या अनुषंगाने सदर शासन निर्णयासोबत जोडलेल्या प्रपत्र - “इ” मध्ये नमूद १९०३ पदांच्या आकृतीबंधास मान्यता देण्यात येत आहे.
तसेच “प्रपत्र-अ” मधील स्तंभ क्र. (६) मध्ये नमूद करण्यात आलेली १९९ नवीन पदे निर्माण करण्यास महाराष्ट्र महानगरपालिका अधिनियमाच्या कलम-५१(४) नुसार शासन मान्यता देण्यात येत आहे.
२. उपरोक्त नमूद १९९ नवीन पदे निर्माण करताना एक वेळची बाब म्हणून नांदेड-वाघाळा शहर महानगरपालिकेच्या ३५% आस्थापना खर्चाची अट शिथील करण्यास शासन मान्यता देण्यात येत आहे.
३. इतर महानगरपालिकांच्या आकृतीबंधाशी सुसंगती व पदानुक्रमाच्या सोयीच्या दृष्टिकोनातून नांदेड-वाघाळा शहर महानगरपालिकेतील काही पदांची नावी, वेतनश्रेणी व ग्रेड पे मधील बदल याबाबतचा तपशिल “प्रपत्र - ब” मध्ये दर्शविण्यात आला आहे.
४. तसेच, समायोजित / परावर्तीत करावयाच्या पदांचा तपशिल सदर शासन निर्णयासोबतच्या “प्रपत्र - क” मध्ये दर्शविण्यात आला आहे.
५. सदर शासन निर्णयासोबत जोडलेल्या "प्रपत्र - ड" मध्ये दर्शविण्यात आलेली ६०१ कार्यरत कर्मचारीनिहाय पदे, तसेच ५२ रिक्त पदे अशी एकूण ६५३ पदे व्यपगत करण्यास शासन मान्यता देण्यात येत आहे.
६. “प्रपत्र- इ” मध्ये उर्वरित पुर्वीची शासन मंजुर पद २३५७ पदांसह नवनिर्मित १९९ पदे अशा एकूण २५५६ पदांमधून व्यपगत करावयाची ६५३ विभागानिहाय पदे वगळून एकूण १९०३ विभागनिहाय पदांचा तपशिल दर्शविण्यात आला आहे.
७. नांदेड-वाघाळा शहर महानगरपालिकेचा १९०३ पदांचा आकृतीबंध पुढील अटी व शर्तींच्या अधीन राहून मंजूर करण्यात येत आहे: i. नांदेड-वाघाळा शहर महानगरपालिका आकृतीबंधानुसार उपलब्ध होणारी पदे आवश्यकतेप्रमाणे महानगरपालिकेच्या आस्थापना खर्चाची विहित केलेली टक्केवारी (३५% ) लक्षात घेऊन भरण्याची दक्षता घ्यावी.
ii. नांदेड-वाघाळा शहर महानगरपालिकेचा आस्थापना खर्च विचारात घेता शासन मान्यता घेतल्याशिवाय पदभरती करु नये.
iii. नांदेड-वाघाळा शहर महानगरपालिका आकृतीबंधानुसार वेतनश्रेणीची खातरजमा / पडताळणी करुनच वेतनश्रेणी बदल लागू करण्याचा निर्णय आयुक्तांनी घ्यावा.
iv. नगर विकास विभाग, शासन निर्णय दि. १३.८.२०१५ अन्वये वरिष्ठ लिपीक संवर्गाकरिता लागू केलेली वेतनश्रेणी ही शासनाकडील वेतनश्रेणीपेक्षा अधिक असल्याने ही वेतनश्रेणी सद्यस्थितीत कार्यरत कर्मचारी सेवानिवृत्त / पदोन्नत होईपर्यंत लागू राहील. सदर संवर्गाची नवीन नियुक्ती/ पदोन्नती ही वेतनश्रेणी (एस-१० रु.२९२००-९२३००) मध्ये करण्यात यावी.
पृष्ठ ३ पैकी २
# Page 3
शासन निर्णय क्रमांकः नांमपा-२०२३/प्र.क्र.४/नवि-२४
v. सदर आकृतीबंधातील पदांसाठी / वाढीव पदांसाठी कोणत्याही प्रकारचा निधी / अनुदान शासनाकडून महानगरपालिकेस उपलब्ध करून देण्यात येणार नाही.
vi. नांदेड-वाघाळा शहर महानगरपालिकेअंतर्गत प्रशासकीय सेवेतील अधिकारी / कर्मचाऱ्यांची (Non-Technical) तांत्रिक व लेखा सेवेतील पदांवर किंवा तांत्रिक व लेखा सेवेतील अधिकारी/कर्मचारी यांची सेवा प्रवेश नियमातील पात्रता निकषानुसार पदभरती करावी.
vii. नांदेड-वाघाळा शहर महानगरपालिकेच्या ज्या बाह्य स्त्रोतांद्वारे (Out Sourcing) करणे शक्य व आवश्यक आहे, अशा सेवा बाह्य स्त्रोतांद्वारे (Out Sourcing) करण्यात याव्यात.
८. आयुक्त, नांदेड-वाघाळा शहर महानगरपालिका यांनी परिच्छेद क्र.७ मधील अटी व शर्तींचे पालन करून आकृतीबंधाच्या अनुषंगाने आवश्यक पदांच्या भरतीची कार्यवाही आवश्यकतेप्रमाणे करावी.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23