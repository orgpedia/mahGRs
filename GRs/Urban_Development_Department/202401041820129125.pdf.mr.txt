# Page 1
मिरा-भाईंदर महानगरपालिकेच्या स्थायी
समिती सभेने पारीत केलेला दि.०९.०५.२०१७
रोजीचा ठराव क्र. १५ हा महाराष्ट्र महानगरपालिका अधिनियमाच्या कलम-४५१
(१) अन्वये निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- मिभाम-१११८/प्र.क्र.०५/नवि-२८
मादाम कामा मार्ग, हुतात्मा राजगुरू चौक,
मंत्रालय, मुंबई-३२.
दिनांक:- ०४ जानेवारी, २०२४
संदर्भ:- १) आयुक्त, मिरा-भाईंदर महानगरपालिका यांचे पत्र क्र.मनपा/आस्था/१३९६/२०१७-१८,
दि.३०.१२.२०१७.
२) आयुक्त ,मिरा-भाईंदर महानगरपालिका यांचे पत्र क्र. मनपा/आस्था/९४७/२०२३-२४, दि.१०.०७.२०२३.
३) मिरा-भाईंदर महानगरपालिका स्थायी समिती सभा ठराव क्र.१५, दि.०९.०५.२०१७.
प्रस्तावना:-
मिरा-भाईंदर महानगरपालिका सार्वजनिक बांधकाम, नगररचना, पाणीपुरवठा, अतिक्रमण तथा
अनधिकृत बांधकाम नियंत्रण विभाग आदी विभागातील कामकाजाचा वाढता व्याप व कामाची निकड लक्षात
घेता, सदर विभागांमध्ये ६ कनिष्ट्ठ अभियंत्यांची जाहिर सूचनेद्वारे ठोक मानधनावर ११ महिन्यांकरिता
नियुक्ती करण्यात आली होती.
२. तद्नंतर मिरा-भाईंदर महानगरपालिका महासभा दि.१९.०७.२०१४ ठराव क्र. १५ अन्वये,
दि.१०.०६.२०१४ रोजी ०१ दिवसाचा तांत्रिक खंड देऊन दि.११.०६.२०१४ ते दि.१०.०५.२०१५ पयंत ११
महिन्यांकरीता मुदतवाढ देण्यात आलेली होती. तसेच, स्थायी समिती सभा दि.२८.०८.२०१५ ठराव क्र. ५९
अन्वये दि.११.०५.२०१५ रोजी १ दिवसाचा तांत्रिक खंड देऊन दि.१२.०५.२०१५ ते दि.११.११.२०१५ पयंत
०६ महिन्यांची मुदतवाढ देण्यात आलेली होती.
३. सदर ६ कनिष्ट्ठ अभियंता (ठोक मानधन) यांची मुदत दि.१७.०३.२०१७ रोजीच्या महानगरपालिकेच्या
आदेशानुसार दि.१८.०३.२०१७ रोजी संपुष्ट्टात आणली होती. तथापि, स्थायी समिती सभा दि.०९.०५.२०१७
ठराव क्र. १५ अन्वये ठोक मानधनावर कार्यरत ०६ कनिष्ट्ठ अभियंता (ठोक मानधन) यांना दि.१७.०३.२०१७
पासून (१ दिवसाचा तांत्रिक खंड देऊन) ६ महिन्याकरिता मुदतवाढ देण्याकरिता प्रशासनाकडून गोषवारा न
घेता स्थायी समिती सभेने दि.०९.०५.२०१७ अन्वये ठराव क्र. १५ पारीत केला.
४. मिरा-भाईंदर महानगरपालिका स्थायी समिती सभेने दि.०९.०५.२०१७ रोजी पारीत केलेला ठराव
क्र. १५ हा शासन धोरणाशी विसंगत असल्यामुळे सदर ठरावाची अंमलबजावणी करणे संयुक्तिक होणार
नाही, असे नमूद करून आयुक्त, मिरा-भाईंदर महानगरपालिका यांनी सदर ठराव महाराष्ट्र
महानगरपालिका अधिनियमाच्या कलम-४५१ नुसार विखंडीत करण्याची शासनास विनंती केली.
५. मिरा-भाईंदर महानगरपालिका स्थायी समिती ठराव क्र. १५, दि.०९.०५.२०१७ च्या अनुषंगाने आयुक्त,
मिरा-भाईंदर महानगरपालिका यांनी केलेली कारणमीमांसा तसेच, शिफारस व या प्रकरणाची वस्तुस्थिती
विचारात घेता, सदर ठराव हा शासनाच्या धोरणाविरूध्द असल्याचे स्पष्ट्ट होत असल्याने, सदर ठराव महाराष्ट्र
महानगरपालिका अधिनियमाच्या कलम-४५१ (१) अन्वये निलंबित करण्याची बाब शासनाच्या विचाराधीन
होती.
# Page 2
शासन निर्णय क्रमांकः मिभाम-१११८/प्र.क्र.०५/नवि-२८
शासन निर्णय-:
आयुक्त, मिरा-भाईंदर महानगरपालिका यांनी संदर्भीय पत्रांत नमूद केलेली वस्तुस्थिती विचारात
घेता, मिरा-भाईंदर महानगरपालिका आस्थापनेवरील ठोक मानधनावर विविध विभागात कार्यरत ६ कनिष्ट्ठ
अभियंता यांच्या सेवेच्या कालावधीस मुदतवाढ देणेबाबत मिरा-भाईंदर महानगरपालिकेच्या स्थायी समितीने
दि.०९.०५.२०१७ रोजी पारीत केलेला ठराव क्र. १५, हा शासनाच्या धोरणाविरूध्द असल्याने, महाराष्ट्र
महानगरपालिका अधिनियमाच्या कलम-४५१ (१) नुसार प्रथमत: निलंबित करण्यात येत आहे.
२. महाराष्ट्र महानगरपालिका अधिनियमाच्या कलम ४५१(२) नुसार, सदर निलंबनाच्या शासन
निर्णयाच्या दिनांकापासून ३० दिवसांच्या आत संबंधितांना याबाबत अभिवेदन सादर करण्याची संधी देण्यात
येत आहे. विहित मुदतीत अभिवेदन प्राप्त न झाल्यास, महाराष्ट्र महानगरपालिका अधिनियमातील कलम ४५१
(३) अन्वये प्रस्तुत प्रकरणी पुढील आवश्यक ती कार्यवाही करण्यात येईल.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध