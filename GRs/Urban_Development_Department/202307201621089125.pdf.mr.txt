# Page 1
नगर विकास विभागाच्या अखत्यारितील मुंबई, पुणे, नागपूर, नाशिक व औरंगाबाद महानगर प्रदेश विकास प्राधिकरण तसेच मुंबई मेट्रो रेल कॉर्पोरेशन लि., महा मुंबई मेट्रो ऑपरेशन कॉ.लि व महाराष्ट्र मेट्रो रेल कॉर्पोरेशन या महामंडळांच्या आस्थापने वरील प्रतिनियुक्तीच्या पदांवरील नेमणुकी बाबतची कार्यपध्दती....
महाराष्ट्र शासन
नगर विकास विभाग,
शासन निर्णय क्रमांक : एमआरडी-३३२२/प्र.क्र. १४०/नवि-७
मादाम कामा रोड, हुतात्मा राजगुरु चौक,
मंत्रालय, मुंबई ४०००३२.
दिनांक : २० जुलै,२०२३
संदर्भ:१.सामान्य प्रशासन विभाग, शासन निर्णय, क्र. एसआयव्ही २०११/प्र.क्र.१३७/कार्यासन-१२, दि.१७.१२.२०१६.
२.सामान्य प्रशासन विभाग, शासन निर्णय क्र. एसआव्ही २०१६/प्र.क्र.५१०/कार्या,१२, दि.१६.०२.२०१८
३. प्रधान सचिव (नवि- १), नगर विकास विभाग यांचे अ.शा.पत्र क्र. पीएमआरडी३३२१/ प्र.क्र.८३/नवि-७, दि. १४/१/२०२२
प्रस्तावना : नगर विकास विभागाच्या अखत्यारितील मुंबई, पुणे, नागपूर, नाशिक व औरंगाबाद महानगर प्रदेश विकास प्राधिकरण तसेच मुंबई मेट्रो रेल कॉर्पोरेशन लि., व महा मुंबई मेट्रो ऑपरेशन कॉ.लि त्याचप्रमाणे महाराष्ट्र मेट्रो रेल कॉर्पोरेशन येथिल प्रतिनियुक्तीच्या पदांवर मुख्यतः महसुल, सार्वजनिक बांधकाम, जलसंपदा, सहकार व वित्त विभागाच्या आस्थापनेवरील तसेच मंत्रालयीन संवर्गातील अधिकारी/कर्मचारी यांची प्रतिनियुक्तीने नियुक्ती करण्यात येते.
उपरोक्त प्राधिकरणातील सदर प्रतिनियुक्तीच्या पदांवर मुळ संवर्ग विभागाकडुन परस्पर प्रतिनियुक्तीचे आदेश निर्गमित करण्यात येतात. बऱ्याचदा असे आदेश निर्गमित करतांना संबधित मुळ विभागांकडुन सा.प्र.विभागाच्या दि.१७/१२/२०१६ व दि.१६/२/२०१८ शासन निर्णयात नमुद केलेल्या प्रतिनियुक्तीने नियुक्तीसाठीच्या अटी व शर्ती व त्या बाबतची कार्यपध्दती अवलंबली जात नसल्याची बाब शासनाच्या निदर्शनास आली आहे.
सदर पदांवर इतर विभागातील अधिकारी / कर्मचारी यांची परस्पर प्रतिनियुक्तीने पदस्थापना करण्यात येते. त्यानंतर संबंधित अधिकारी / कर्मचारी हे वर नमुद प्राधिकरणांच्या कार्यालयात परस्पर रूजू /कार्यमुक्त होत असल्याने प्रशासकीय विभाग म्हणून नगर विकास विभागास या अनुषंगाने पुढील कार्यवाही करतांना अडचणी निर्माण होतात सदर बाब विचारात घेऊन उपरोक्त प्राधिकरणातील कार्यालयातील
# Page 2
शासन निर्णय क्रमांकः एमआरडी-३३२२/प्र.क्र. १४०/नवि-७
प्रतिनियुक्तीच्या पदांवर अधिकारी / कर्मचारी यांची सामान्य प्रशासन विभागाच्या दि.१७/१२/२०१६ दि.१६/०२/२०१८ च्या शासन निर्णयान्वये प्रतिनियुक्तीने पदस्थापना करण्याची कार्यपद्धती निश्चित करण्याची बाब शासनाच्या विचाराधीन होती त्यानुसार पुढील प्रमाणे निर्णय घेण्यात येत आहे.
शासन निर्णय - उपरोक्त नमुद प्राधिकरणातील विविध प्रतिनियुक्तीच्या पदांवर मुख्यत: महसुल, सार्वजनिक बांधकाम, जलसंपदा, सहकार व वित्त विभागातील अधिकारी/कर्मचारी यांच्या प्रतिनियुक्तीने नियुक्त्या करण्यात येतात. अशा स्वरूपाच्या नियुक्त्यांमध्ये सुसूत्रता असावी व प्रशासनिक शिस्त रहावी यादृष्टीने सामान्य प्रशासन विभागाच्या दि.१७/१२/२०१६, दि.१६/२/२०१८ व दि.२८/७/२०२१ रोजीच्या शासन निर्णयांन्वये शासकीय अधिकारी / कर्मचारी यांच्या प्रतिनियुक्तीने नियुक्तीसाठी अटी व शर्ती आणि नियुक्तीची कार्यपध्दती संदर्भातील धोरण निश्चित करण्यात आले आहे.
सदर शासन निणयातील परि.५ (अ) मधील (९) व (१०) मध्ये पुढील बाबी नमुद केल्या आहेत (९) संबंधित अधिकारी/कर्मचारी ज्या प्रशासकीय विभागात/विभागाच्या अधिपत्याखालील कार्यालयात कार्यरत आहे त्या प्रशासकीय विभागाची व ज्या प्रशासकीय विभागात / विभागाच्या
अधिपत्याखालील कार्यालयात तो प्रतिनियुक्तीवर नियुक्ती स्विकारणार आहे अशा दोन्ही विभागांची पूर्वसंमती व ना-हरकत प्रमाणपत्र आवश्यक राहील. अशी पूर्वसंमती व ना-हरकत प्रमाणपत्र देताना संबंधित अधिकारी/कर्मचाऱ्यांचे गोपनीय अहवाल, कर्तव्य परायणता, सचोटी व चारित्र्य या बाबतची तपासणी मूळ संवर्ग नियंत्रण प्राधिकाऱ्याने करावी व मागील १० वर्षांच्या कालावधीत झालेल्या शिक्षेचा तपशील उपलब्ध करुन दयावा.
(१०) या मार्गाने नियुक्तीसाठी इच्छुकता दिलेल्या अधिकारी / कर्मचाऱ्यांचे अलीकडचे ५ वर्षाचे गोपनीय अहवाल अवलोकन करण्यात यावे. ज्या पदावर प्रतिनियुक्तीने नियुक्ती देण्यात येणार आहे त्या पदावर पदोन्नतीसाठी/त्या दर्जाच्या पदावर पदोन्नतीसाठी आवश्यक ठरविलेली गोपनीय अहवालाची किमान प्रतवारी धारण केली असल्यास त्यांचा या मार्गाने प्रतिनियुक्तीसाठी विचार करता येईल.
तसेच एखादा अधिकारी / कर्मचारी यांची वर नमुद प्राधिकरणात प्रतिनियुक्ती झाल्यास संबंधित विभाग अशा अधिकारी/कर्मचा-यास कार्यमुक्त करेल किंवा कसे, याबाबतही स्पष्ट अभिप्राय संबंधित विभागाने देणे आवश्यक राहील.
उपरोक्त प्राधिकरणातील प्रतिनियुक्तीने भरावयाच्या पदांसाठी मंत्रालयीन इन्ट्रानेट संकेतस्थळावर प्रतिनियुक्त्या (Deputation) या लिंकखाली तसेच विभागाच्या संकेतस्थळावर देखील जाहिरात प्रसिद्ध करण्यात येईल.
प्रतिनियुक्तीने नियुक्तीसाठी प्राप्त होणा-या इच्छूक अधिकारी/कर्मचारी यांचे मुळ संवर्ग विभागाकडुन अलीकडच्या ५ वर्षाचे गोपनिय अहवालाच्या साक्षांकित प्रती, अधिकारी / कर्मचारी यांचेविरुद्ध भ्रष्टाचार/लाचलुचपत गुन्ह्यासंदर्भातील प्रकरणे, फौजदारी प्रकरण, महाराष्ट्र नागरी सेवा (शिस्त व अपिल)
पृष्ठ ४ पैकी २
# Page 3
शासन निर्णय क्रमांक: एमआरडी-३३२२/प्र.क्र. १४०/नवि-७
नियम, १९७९ अंतर्गत नियम ८ खाली विभागीय चौकशी सुरु आहे अथवा शिक्षेची अंमलबजावणी चालू आहे किंवा कसे, तसेच मागील १० वर्षात झालेल्या शिक्षेचा तपशील, यापूर्वी प्रतिनियुक्तीवर काम केले आहे किंवा कसे याबाबतची इत्यंभूत माहिती व प्रमाणपत्र मागविण्यात येईल. सदरची माहिती संबंधित विभागाने १० कार्यालयीन दिवसात नगर विकास विभागास पाठविणे बंधनकारक राहील.
नगर विकास विभागाच्या अखत्यारीतील प्राधिकरणांवर गट-अ व गट-ब (राजपत्रित) या संवर्गातील पदांवर प्रतिनियुक्तीने निवड करण्याकरीता खालीलप्रमाणे समिती गठीत करण्यात येत आहे :
१) अपर मुख्य संचिव / प्रधान सचिव/सचिव (नवि- १ ) अध्यक्ष २) सह सचिव/उप सचिव (नवि-७) सदस्य ३) अवर सचिव/कक्ष अधिकारी (नवि-७) सदस्य सचिव
उपरोक्त समितीने वर नमुद प्राधिकरणातील पदे प्रतिनियुक्तीने भरण्यासाठी प्राप्त झालेल्या अर्जाची छाननी करुन खालील तक्त्यात नमूद सक्षम प्राधिका-यांकडे यादी सादर करतील. सदर सक्षम प्राधिकारी त्यामधून एका पदासाठी एक याप्रमाणे उमेदवारांची निवड करतील.
------------------------------------------------------------------------------------------------------------------------------------------------------------------------------------------
| अ.क्र. | पदे | सक्षम प्राधिकारी |
| १. | ज्या पदांची वेतनश्रेणी सहाव्या वेतन आयोगानुसार पे-बँड रु.१५,६००-३९,१०० + ग्रेड पे रु.६६०० अशी आहे, त्या किंवा त्यापेक्षा वरिष्ठ वेतनश्रेणीत वेतन घेणारे गट-अ मधील पदे | मा. मुख्यमंत्री |
| २. | गट-अ (सहाव्या वेतन आयोगानुसार पे बँड रु.१५,६००-३९,१०० + ग्रेड पे रु.६६०० व त्यापेक्षा वरिष्ठ वेतनश्रेणीतील पदे वगळून) आणि गट-ब (राजपत्रित) पदे. | मा. मंत्री, नगर विकास |
| ३. | गट-ब (अराजपत्रित), गट-क आणि गट-ड मधील पदे. | अपर मुख्य सचिव/ प्रधान सचिव/सचिव, नगर विकास (नवि- १ ) |
------------------------------------------------------------------------------------------------------------------------------------------------------------------------------------------
नगर विकास विभागाच्या अखत्यारितील वर नमुद विविध प्राधिकरणातील कार्यालयातील कोणत्याही पदावर अन्य विभागाकडून परस्पर पदस्थापना करण्यात येऊ नये, परस्पर पदस्थापना केल्यास संबंधित अधिकारी/कर्मचारी यांना सदर पदावर रुजू करून देण्यात येणार नाही. त्याचबरोबर सदर पदावरील अधिकारी/कर्मचारी यांचा प्रतिनियुक्तीचा कालावधी संपुष्टात आल्यानंतर किंवा तत्पूर्वी प्राधिकरणातील कार्यालयाने त्यांना शासन आदेशाशिवाय परस्पर कार्यमुक्त करु नये. तसेच प्रतिनियुक्तीवरील सर्व संवर्गातील अधिकारी / कर्मचारी यांच्या प्रतिनियुक्तीच्या कालावधीस मुदतवाढ द्यावयाची असल्यास त्यांचे प्रस्ताव प्रतिनियुक्तीचा कालावधी संपण्याच्या ३ महिने आधी शासनास पाठविणे
पृष्ठ ४ पैकी ३
# Page 4
शासन निर्णय क्रमांकः एमआरडी-३३२२/प्र.क्र. १४०/नवि-७
बंधनकारक राहील. प्रतिनियुक्तीचा कालावधी संपल्यानंतर मुदतवाढीचे प्रस्ताव विचारात घेतले जाणार नाहीत.