# Page 1
औरंगाबाद महानगरपालिकेच्या सर्वसाधारण सभेने संमत केलेला ठराव क्र.११७५ दि.११.९.२०१९ विखंडीत करण्यासाठी निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक: औमपा-२०२०/प्र.क्र.३१/नवि-२४,
मंत्रालय, मुंबई-४०० ०३२
दिनांक :- ०१ डिसेंबर, २०२०
संदर्भ :- आयुक्त, औरंगाबाद महानगरपालिका यांचे पत्र क्र.मनपा/ आस्था-१/२०२०/९५ दिनांक २४.१.२०२०
प्रस्तावना : औरंगाबाद महानगरपालिकेच्या आस्थापनेवरील अग्निशामन विभागातील कार्यरत ड्रायव्हर ऑपरेटर या पदावर कार्यरत कर्मचा-यांना आश्वासित प्रगती योजनेंतर्गत देय असलेली सुधारीत वेतनश्रेणी रु.५५००-९०००(५ व्या वेतन आयोगानुसार), रु.९३००-३४८००, ग्रेड पे-४३०० (६ व्या वेतन आयोगानुसार) दि. १८.७.२०१४ च्या आदेशान्वये महानगरपालिकेने लागू केली आहे.
२. ड्रायव्हर-ऑपरेटर हे एकाकी पद असून त्यास पदोन्नतीसाठी वरिष्ठ पद मंजूर नाही. त्यामुळे एकाकी पदावर कार्यरत असलेल्या कर्मचाऱ्यांना कालबध्द/सेवांतर्गत आश्वासित प्रगती योजना नुसार पाचव्या वेतन आयोगाप्रमाणे विद्यमान वेतनश्रेणी रु.४०००-१००-६००० करीता सुधारीत वेतनश्रेणी रु.४५००-१२५-७००० मंजूर करणे आवश्यक होते.
३. सदर कर्मचाऱ्यांना महाराष्ट्र शासन, वित्त विभाग, शासन निर्णय क्र.११०९/प्र.क्र.४१/सेवा-३, दि.५.७.२०१० अन्वये सेवांतर्गत आश्वासित प्रगती योजना अंतर्गत पहिला लाभ मंजूर करताना मूळ पदाचे ग्रेड वेतन रु.२४००/- + रु.३००/- (पहिल्या लाभांतर्गत अनुज्ञेय करावयाचे ग्रेड वेतन) रु.२७०० /- अशी वेतननिश्चिती करणे आवश्यक होते. तथापि, त्यांना रु.९३००-३४,८०० ग्रेड वेतन रु.४३००/- अशी वेतननिश्चिती करण्यात आलेली आहे.
४. सदर वेतनश्रेणी अनुज्ञेय ठरत नसल्याने सदर ड्रायव्हर-ऑपरेटर कर्मचाऱ्यांची फेरवेतनश्चिती करणे आवश्यक आहे. तसेच जादा प्रदान रक्कम परिगणीत करुन वसुली होणे आवश्यक असल्याबाबत स्थानिक निधी लेखा परीक्षक (मनपालेप) उप विभाग क्र.३ औरंगाबाद यांनी दि.२९.२.२०१५ च्या अर्धसमास ज्ञापनाद्वारे आक्षेप नोंदविलेला आहे. सदर आक्षेपानुसार संबंधित ड्रायव्हर-ऑपरेटर यांची फेर वेतननिश्चिती करुन अतिप्रदान रकमेच्या वसुलीबाबतचा प्रस्ताव प्रशासनाने सर्वसाधारण सभेसमोर सादर केला होता.
५. सर्वसाधारण सभेने “विधी सल्लागार यांचा अभिप्राय घेवून मा. सर्वोच्च न्यायालय व मा. उच्च न्यायालयाच्या आदेशानुसार अतिप्रदान रकमेची वसुली करण्यात येवू नये. तसेच सदरील कर्मचाऱ्यांची ४ वर्षापासून थांबविण्यात आलेली वेतनवाढ त्वरीत लागू करावी” असा ठराव क्र. ११७५ दि.११.९.२०१९ पारीत केलेला आहे.
६. सर्वसाधारण सभेने पारीत केलेला ठराव क्र.११७५ दि.११.९.२०१९ हा नियमानुसार नसून महानगरपालिकेच्या आर्थिक हिताच्या विरुध्द आहे. त्यामुळे सदर ठराव महाराष्ट्र महानगरपालिका
# Page 2
शासन निर्णय क्रमांकः औमपा-२०२०/प्र.क्र.३१/नवि-२४
अधिनियम, कलम ४५१ अन्वये विखंडित करण्याबाबतची विनंती आयुक्त, औरंगाबाद महानगरपालिका यांनी दिनांक २४.१.२०२० च्या पत्रान्वये शासनास केलेली आहे.
७. उपरोक्त नमूद बाबीं विचारात घेऊन सदरचा ठराव क्र. ११७५ दिनांक ११.९.२०१९ निलंबित करण्याची बाब शासनाच्या विचाराधीन होती.
शासन निर्णय :
उपरोक्त प्रस्तावनेत नमूद केलेल्या वस्तुस्थितीनुसार, औरंगाबाद महानगरपालिकेतील अग्निशमन विभागामधील ड्रायव्हर - ऑपरेटर यांना आश्वासित प्रगती योजनेंतर्गत देण्यात आलेली वेतनश्रेणी नियमानुसार नाही. त्यामुळे महानगरपालिकेच्या सर्वसाधारण सभेने संमत केलेला ठराव क्र.११७५ दि. ११.९.२०१९ हा महानगरपालिकेच्या आर्थिक हिताच्या विरुध्द असल्यामुळे, सदर ठराव महाराष्ट्र महानगरपालिका अधिनियम, १९४९ चे कलम ४५१ (१) नुसार विखंडित करण्यासाठी प्रथमत:निलंबित करण्यात येत आहे.
सदर ठराव निलंबनाप्रकरणी संबंधितांना अभिवेदन करावयाचे असल्यास त्यांना निलंबन आदेशाच्या दिनांकापासून ३० दिवसांच्या आत शासनास अभिवेदन करणे आवश्यक आहे.