# Page 1
उप संचालक, नगर रचना (गट-अ / राजपत्रित) संवर्गातील अधिकाऱ्यांना सह संचालक, नगर रचना (गट-अ / राजपत्रित) पदावर निव्वळ तात्पुरत्या पदोन्नतीने पदस्थापना देण्याबाबत.
महाराष्ट्र शासन
नगर विकास विभाग,
शासन आदेश क्र. बिंदुना-५६२१/प्र.क्र.२१३/नवि-२७,
मादाम कामा मार्ग, हुतात्मा राजगुरु चौक,
चौथा मजला, मंत्रालय, मुंबई-४०० ०३२.
दिनांक : १९ जुलै, २०२२.
वाचा :- सामान्य प्रशासन विभाग, शासन पत्र क्रमांक : ईएसबी-११२२/प्र.क्र.५२/१३, दि.१६.०६.२०२२.
प्रस्तावना :
नगर रचना व मूल्यनिर्धारण संचालनालयाच्या आस्थापनेवरील सह संचालक, नगर रचना (गट-अ / राजपत्रित) (एस-२७ : ११८५००-२१४१००) या संवर्गातील रिक्त पदे निम्न संवर्गातील उप संचालक, नगर रचना (गट-अ / राजपत्रित) (एस-२५ : ७८८००-२०९२००) या संवर्गातून पदोन्नतीने भरण्यासाठी आस्थापना मंडळ क्र. २ ची बैठक दि.१४.०६.२०२२ रोजी घेण्यात आली होती. त्यानुसार आस्थापना मंडळाने सेवाज्येष्ठतेनुसार निव्वळ तात्पुरत्या स्वरुपात पदोन्नती देण्यासाठी पात्र असलेल्या अधिकाऱ्यांच्या सन २०२१-२०२२ साठी तात्पुरती निवडसूचीस मान्यता दिली असून सदर अधिकाऱ्यांना पदोन्नती व पदस्थापना देण्याची बाब शासनाच्या विचाराधीन होती. त्यानुषंगाने शासनाने आता खालीलप्रमाणे आदेश देण्यात येत आहेत.
शासन आदेश :
नगर रचना व मूल्यनिर्धारण संचालनालयाच्या आस्थापनेवरील खालील विवरणपत्रात दर्शविण्यात आलेल्या उप संचालक, नगर रचना (गट-अ / राजपत्रित) संवर्गातील अधिकाऱ्यांना सह संचालक, नगर रचना (गट-अ/राजपत्रित) (एस-२७ : ११८५००-२१४१००) या पदावर खालील अटींच्या अधीन राहून निव्वळ तात्पुरत्या स्वरुपात पदोन्नती देण्यात येत आहे.
---------------------------------------------------------------------------------
| अ.क्र. | ज्येष्ठता क्रमांक (तात्पुरती ज्ये. सू.२०२२) | अधिकाऱ्याचे नांव | जात प्रवर्ग |
| १ | ३ | श्री.राजेंद्र महादेव पवार | खुला |
---------------------------------------------------------------------------------
अटी व शर्ती : ]. पदोन्नतीच्या कोट्यातील रिक्त पदे निव्वळ तात्पुरत्या स्वरुपात सेवाज्येष्ठतेनुसार मा.सर्वोच्च न्यायालयात दाखल केलेल्या विशेष अनुज्ञा याचिका क्र.२८३०६/२०१७ च्या अधिन राहून सदर पदोन्नती देण्यात येत आहे.
II. रिट पिटीशन स्टॅम्प नं.१०८७६/२०२१ व रिट पिटीशन स्टॅम्प नं.१०८७८/२०२१ मध्ये मा.उच्च न्यायालय, मुंबई यांनी दि. २५.०५.२०२१ रोजी दिलेल्या निर्णयानुसार सदर पदोन्नती नमूद रिट याचिकेत होणाऱ्या निर्णयाच्या अधीन राहील.
# Page 2
शासन निर्णय क्रमांकः बिंदुना-५६२१/प्र.क्र.२१३ /नवि-२७,
III. मा.महाराष्ट्र प्रशासकीय न्यायाधिकरण, मुंबई खंडपीठ येथे दाखल मूळ अर्ज क्र.५५८/२०२० च्या अंतिम निर्णयाच्या अधीन राहून सदर पदोन्नती देण्यात येत आहे.
IV. या आदेशान्वये पदोन्नती देण्यात येत असलेल्या अधिकाऱ्यांविरुद्ध सद्य:स्थितीत कोणतीही विभागीय चौकशी / न्यायालयीन कारवाई प्रलंबित अथवा प्रस्तावित नाही.
V. ज्येष्ठतासूचीनुसार विचारक्षेत्रातील अधिकाऱ्यांची पात्रापात्रता तपासण्यात आली असून या संदर्भात भविष्यात कोणतेही प्रकरण उद्भवल्यास, सामान्य प्रशासन विभागाच्या सहमतीने यथायोग्य निर्णय घेण्यात येईल.
VI. जात पडताळणी कार्यालय यांच्याकडून प्राप्त जात पडताळणी प्रमाणपत्रासंबंधी भविष्यात कोणत्याही स्तरावर तफावत आढळून आल्यास संबंधित मागासवर्गीय अधिकाऱ्याची पदोन्नती रद्द करुन आवश्यक ती कार्यवाही करण्यात येईल.
VII. पदोन्नती देण्यात येत असलेले अधिकारी सामान्य प्रशासन विभाग, दि. २५.०५.२००४ च्या शासन निर्णयातील तरतूदीनुसार आरक्षणाचा लाभ मिळवून सेवाज्येष्ठता यादीत वरच्या स्थानावर आल्याचे दिसून येत नाही. तथापि, सदर मागासवर्गीय अधिकाऱ्यांबाबत भविष्यात कोणतेही न्यायालयीन प्रकरण उद्भवल्यास त्याची संपूर्ण जबाबदारी संचालनालयाची राहील.
VIII. सदर पदोन्नती निव्वळ तात्पुरत्या स्वरुपाची असल्याने या तात्पुरत्या पदोन्नतीच्या परिणामी निवडसूचीतील अधिकाऱ्यांना नियमितपणाचा व सेवाज्येष्ठतेचा कोणताही हक्क मिळणार नाही.
IX. सामान्य प्रशासन विभागाच्या दि.०२.०६.२०१४ च्या शासन निर्णयातील तरतूदीनुसार संबंधीत अधिकाऱ्यांनी पदोन्नतीपूर्वी मत्ता व दायित्व विवरणपत्र सादर करणे बंधनकारक राहील.
X. सामान्य प्रशासन विभाग, शासन पत्र क्रमांक : ईएसबी-११२२/प्र.क्र.५२/१३, दि.१६.०६.२०२२ सोबतच्या परिशिष्ट-अ मधील अटींच्या अधीनतेने उक्त अधिकाऱ्यांना पदोन्नती देण्यात येत आहे.
०२. खालील तक्त्यात नमूद केल्यानुसार अधिकाऱ्यास सह संचालक, नगर रचना (गट-अ/ राजपत्रित) पदावर तात्पुरत्या पदोन्नतीने पदस्थापना देण्यात येत आहे.
---------------------------------------------------------------------
| अ.क्र. | अधिकाऱ्याचे नाव | पदोन्नतीने पदस्थापना |
| १ | २ | ३ |
| १ | श्री. राजेंद्र महादेव पवार | सह संचालक, नगर रचना, पुणे विभाग, पुणे. |
---------------------------------------------------------------------
०३. या आदेशान्वये पदोन्नती देण्यात येणाऱ्या अधिकाऱ्यांनी पदोन्नतीचे आदेश प्राप्त होताच पदोन्नतीने नियुक्तीच्या ठिकाणी तात्काळ रुजू होणे आवश्यक आहे.
०४. या आदेशान्वये पदोन्नत झालेल्या अधिकाऱ्यांचा पदस्थापना केलेल्या पदावर रुजू झाल्याचा अहवाल संबंधित कार्यालय / संचालक, नगर रचना, पुणे यांनी nitin.shelke@nic.in या ई-मेल पत्त्यावर तात्काळ सादर करावा.
०५. पदोन्नत अधिकारी हे पदोन्नतीने नियुक्तीच्या ठिकाणी हजर न झाल्यास किंवा पदोन्नती न स्वीकारल्यास, त्यांना पदोन्नती नको आहे, असे समजून सामान्य प्रशासन विभाग, शासन निर्णय
पृष्ठ ४ पैकी २
# Page 3
शासन निर्णय क्रमांकः बिंदुना-५६२१/प्र.क्र.२१३ /नवि-२७,
क्र.एसआरव्ही-१०८७/३१११/प्र.क्र.११/८९/१२, दि.३०.०४.२०११ मधील आदेशानुसार त्यांची पदोन्नती रद्द करण्यात येईल. तसेच अशा अधिकाऱ्यास कालबद्ध पदोन्नती / सेवातंर्गत आश्वासित प्रगती योजना / सुधारित सेवातंर्गत आश्वासित प्रगती योजनेचा पहिला / दुसरा लाभ मंजूर करण्यात आला असल्यास, वित्त विभाग, शासन शुद्धीपत्रक क्र. आप्रयो-१०१५/प्र.क्र.१११/२०१५/सेवा-३, दि.२३ डिसेंबर, २०१५ मधील तरतुदीनुसार सदरचा लाभ काढून घेण्यात येईल. मात्र दिलेल्या लाभाची वसुली करण्यात येणार नाही.
०६. या आदेशान्वये पदोन्नती देण्यात येणाऱ्या अधिकाऱ्यांनी पदोन्नती नाकारल्यास सामान्य प्रशासन विभाग, शासन निर्णय, दि.१२.०९.२०१६ मधील तरतुदीनुसार त्यांचे नांव निवडसूचीतून काढून टाकण्यात येईल. तसेच यानंतर पुढील दोन वर्षी होणाऱ्या निवडसूच्यांमध्ये संबंधित अधिकाऱ्यांची पदोन्नतीसाठीची पात्रता तपासण्यात येणार नाही. तद्नंतर गुणवत्तेप्रमाणे संबंधित अधिकारी पदोन्नतीसाठी पात्र ठरल्यास त्याचा नियमित निवडसूचीत समावेश करण्याबाबत त्यांच्या नांवाचा विचार करण्यात येईल.
०७. या आदेशान्वये पदोन्नती देण्यात येत असलेल्या अधिकाऱ्यांनी पदग्रहण केल्याच्या दिनांकापासून एक महिन्याच्या आत वेतननिश्चितीचा विकल्प द्यावा. असा विकल्प न दिल्यास महाराष्ट्र नागरी सेवा (वेतन) नियम, १९८१ मधील नियम ११ (१) (ए) व महाराष्ट्र नागरी सेवा (सुधारित वेतन) नियम, २००९ मधील नियम १३ (अ) (१) (२) (ब) (१ व २) नुसार पदोन्नतीचा दिनांक विचारात घेऊन त्यांची वेतननिश्चिती करण्यात यावी.
०८. या आदेशान्वये पदोन्नती देण्यात येत असलेल्या अधिकाऱ्यांना पदोन्नतीने नियुक्तीच्या ठिकाणी ज्या दिनांकास हजर होण्यास कळविण्यात आले आहे व ते नियुक्तीच्या ठिकाणी ज्या दिनांकास हजर होतील, याबाबत शासनास तातडीने अवगत करण्यात यावे.
०९. या आदेशान्वये पदोन्नती देण्यात येत असलेल्या अधिकाऱ्यांनी पदोन्नतीने नियुक्तीच्या ठिकाणी हजर न झाल्यास किंवा राजकीय दबाव आणून नियुक्ती अन्य ठिकाणी करण्याचा प्रयत्न केल्यास, संबंधित अधिकाऱ्यांच्या गोपनीय अहवालात त्यानुसार नोंद घेण्यात येईल. तसेच राजकीय दबावाची कृती ही महाराष्ट्र नागरी सेवा (वर्तणूक) नियम, १९७९ मधील नियम ३ (३) व २३ चा भंग करणारी असल्याने संबंधित अधिकाऱ्याविरुद्ध शिस्तभंगविषयक कारवाई करण्यात येईल, यांची नोंद घेण्यात यावी.
# Page 4