# Page 1
नागपूर मेट्रो रेल टप्पा-२ प्रकल्पाच्या अंमलबजावणी संदर्भात करावयाच्या त्रिपक्षीय सामंजस्य करारनाम्याच्या (MoU) प्रारुपास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : एनआरडी-३३२३/प्र.क्र.६२/नवि-७,
मंत्रालय, मुंबई ४०० ०३२.
दिनांक : २२ सप्टेंबर, २०२३.
संदर्भ:
नगर विकास विभाग, शासन निर्णय क्रमांक: एनएमआर-३३१८/प्र.क्र.१४५/नवि-७, दिनांक १२ मे, २०२३.
प्रस्तावना :
नागपूर शहराची वाढती लोकसंख्या आणि वाहनांची संख्या या अनुषंगाने निर्माण झालेल्या वाहतूक समस्या लक्षात घेवून सार्वजनिक वाहतूक व्यवस्था सक्षम करण्याच्या दृष्टीने नागपूर मेट्रो रेल टप्पा-१ या ४०.०२ कि .मी. लांबी व ३२ स्थानके असलेल्या प्रकल्पाची महाराष्ट्र मेट्रो रेल कॉर्पोरेशन
लि. मार्फत उभारणी करण्यात येऊन दिनांक ११ डिसेंबर, २०२२ रोजी प्रवासी सेवेकरिता खुला करण्यात आला आहे. नागपूर मेट्रो रेल टप्पा-१ प्रकल्पाचा विस्तार करण्यासाठी शासनाने माहे
जानेवारी, २०१९ मध्ये नागपूर मेट्रो रेल टप्पा-२ प्रकल्प उभारण्याचा निर्णय घेतला. केंद्र शासनाने नागपूर मेट्रो रेल प्रकल्प टप्पा-२ या रु. ६७०८ कोटी खर्चाच्या प्रकल्पाची महामेट्रोमार्फत अंमलबजावणी करण्यास दिनांक ०७.१२.२०२२ रोजीच्या केंद्रीय मंत्रीमंडळाच्या बैठकीमध्ये मान्यता
दिली आहे. त्यानुसार गृहनिर्माण व शहरी कार्य मंत्रालयाने क्र. K-१४०११/०६/२०१९-MRT, दिनांक
२९.१२.२०२२ रोजीच्या पत्रान्वये प्रकल्पाच्या अंमलबजावणीस मंजूरी प्रदान केली आहे. केंद्र शासनाने
प्रकल्पाचा मंजूर केलेला वित्तीय व तांत्रिक आराखडा आणि त्यानुषंगाने घालून दिलेल्या अटी व शर्ती विचारात घेऊन दिनांक ०५ एप्रिल, २०२३ रोजी पार पडलेल्या मा. मंत्रीमंडळ बैठकीत प्रकल्प
मान्यतेबाबतचा दिनांक १४ जानेवारी, २०१९ रोजीचा मूळ शासन निर्णय अधिक्रमित करून प्रकल्पाच्या अंमलबजावणीस सुधारीत मान्यता प्रदान करण्यात आली आहे. त्यानुसार सुधारीत मान्यतेबाबत दिनांक १२.०५.२०२३ रोजी शासन निर्णय निर्गमित करण्यात आला आहे.
केंद्र शासनाच्या मान्यतेमध्ये समाविष्ट अटींच्या अनुषंगाने केंद्र शासन, राज्य शासन व महाराष्ट्र मेट्रो रेल कॉर्पोरेशन लि. यांच्या दरम्यान करावयाचा त्रिपक्षीय सामंजस्य करारनाम्याचा
मसूदा केंद्र शासनाने दिनांक १६.०१.२०२३ रोजीच्या पत्रान्वये पाठविला आहे. सदर करारनाम्याच्या
प्रस्तावास मान्यता देण्याची बाब शासनाच्या विचाराधीन होती. या संदर्भात शासनाने पुढीलप्रमाणे निर्णय घेतला आहे.
# Page 2
शासन निर्णय क्रमांकः एनआरडी-३३२३/प्र.क्र.६२/नवि-७,
शासन निर्णय :
केंद्र शासन व राज्य शासनाने नागपूर मेट्रो टप्पा-२ प्रकल्पास दिलेली मान्यता व सदर प्रकल्पासाठी करावयाच्या प्रस्तावित सामंजस्य करारनाम्याच्या अनुषंगाने पुढीलप्रमाणे मान्यता देण्यात येत आहे:
(अ) केंद्र शासन व राज्य शासनाने नागपूर मेट्रो टप्पा-२ प्रकल्पास दिलेली मान्यता आणि केंद्र शासनाने दि. १६.०१.२०२३ रोजीच्या पत्रान्वये कळविल्यानुसार नागपूर मेट्रो रेल टप्पा-२ प्रकल्पासाठी केंद्रशासन, राज्यशासन व महाराष्ट्र मेट्रो रेल कॉर्पोरेशन लि. यांच्या दरम्यान करावयाच्या सोबतच्या परिशिष्ट-अ येथील त्रिपक्षीय सामंजस्य करारनाम्याच्या मसुद्यास मान्यता देण्यात येत आहे.
(ब) सदर करारनाम्याच्या पार्श्वभूमीवर राज्यशासनावर वाढणारा संभाव्य वित्तीय भार महाराष्ट्र मेट्रो रेल कार्पोरेशन लि. यांनी प्रकल्पांच्या अनुषंगाने स्थानिक प्राधिकरण, शासकीय/निमशासकीय संस्था त्यांच्याकडील जमिनी (डिपीआरमध्ये दर्शविलेल्या जमिनीव्यतिरीक्त) उपलब्ध करुन घेऊन अशा जमिनींचे विकसन करुन टीओडी, एफएसआय व इतर अनुषंगिक माध्यमातून निर्माण होणाऱ्या आर्थिक स्त्रोतांमधून भागविण्यास मान्यता देण्यात येत आहे.
(क) नागपूर मेट्रो रेल टप्पा-२ प्रकल्पाच्या सविस्तर प्रकल्प अहवालामध्ये दर्शविलेल्या बाबींशिवाय अधिकचा खर्च करावयाचा असल्यास त्यास राज्य शासनाची (वित्त विभागाची) मान्यता आवश्यक राहील.
(ड) सदर करारनाम्याच्या पार्श्वभूमीवर राज्य शासनावर वित्तीय भार वाढल्यास त्याची प्रतिपूर्ती महामेट्रोकडील "समर्पित नागरी परिवहन निधी" मधून करण्यास मान्यता देण्यात येत आहे.
सदरचा शासन वित्त विभाग अनौपचारीक संदर्भ क्र. २२८/व्यय-३, दिनांक ०४/०७/२०२३ अन्वये प्राप्त अभिप्रायानुसार निर्गमित करण्यात येत आहे. सदर शासन निर्णय महाराष्ट्र शासनाच्या
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17