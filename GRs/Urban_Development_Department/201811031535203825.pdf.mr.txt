# Page 1
स्मार्ट सिटी अभियान
मुख्य कार्यकारी अधिकाऱ्यांच्या प्रशासकिय व्यवस्थेबाबत.
महाराष्ट्र शासन
नगर विकास विभाग
शासन निर्णय क्रमांकः स्मार्टसि.-२०१८/प्र.क्र.३९७/नवि-३३
मंत्रालय, मुंबई-४०० ०३२
दिनांक: ०३ नोव्हेंबर, २०१८
वाचा
शासन निर्णय नगर विकास विभाग क्रमांक: स्मार्टसि-२०१६/अनौस-५८/प्र.क्र.२६१ /नवि-२३,
दिनांक १८ जून, २०१६.
शासन निर्णय -
संदर्भाधिन शासन निर्णया नुसार राज्यातील स्मार्ट सिटीज साठी विशेष उद्देश वहनाची (एस.पी. व्ही) स्थापना महाराष्ट्र महानगरपालिका अधिनियम, १९४९ च्या कलम ६६ (अ) व ६६ (४१-अ) च्या तरतुदीनुसार करण्यात आली आहे. सदर विशेष उद्देश वहनाच्या संरचना व कार्यपद्धतीबाबत महाराष्ट्र महानगरपालिका अधिनियम, १९४९ च्या तरतुदीनुसार वेळोवळी निर्देश देण्याचे अधिकार राज्य शासनाकडे आहेत.
०२. स्मार्ट सिटी अभियानाच्या मार्गदर्शक सूचनांनुसार प्रत्येक स्मार्ट सिटी विशेष उद्देश वहनासाठी मुख्य कार्यकारी अधिकारी नियुक्त करण्याची तरतुद आहे. त्यानुसार स्मार्ट सिटी अभियानातील प्रकल्पांच्या प्रभावी अंमलबजावणीसाठी ज्या विशेष उद्देश वहनाचे मुख्य कार्यकारी अधिकारी हे आयुक्तांपेक्षा स्वतंत्रपणे नियुक्त झालेले आहेत त्यांच्या अधिकार कक्षा, रजा मंजुरी व अन्य प्रशासकिय कार्यवाही करण्याबाबत शासनाने खलील प्रमाणे निर्णय घेतला आहे.
अ) स्मार्ट सिटी अभियानाच्या अंमलबजावणीसाठी नियुक्त करण्यात आलेल्या विशेष उद्देश वहनाचे मुख्य कार्यकारी अधिकारी हे संबंधित स्मार्ट सिटी महानगरपालिकेच्या आयुक्तांच्या पर्यवेक्षणाखाली काम करतील.
मुख्य कार्यकारी अधिकारी यांच्या प्रशासकिय बाबीबाबतची कार्यवाही ( रजा मंजुरी, दौरे याबाबतची कार्यवाही) संबंधित महानगरपालिकेच्या आयुक्तांच्या मान्यतेने करण्यात यावी.
# Page 2
शासन निर्णय क्रमांकः स्मार्टसि.-२०१८/प्र.क्र.३९७/नवि-३३