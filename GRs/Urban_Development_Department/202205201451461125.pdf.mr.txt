# Page 1
अमरावती महानगरपालिकेच्या सर्वसाधारण सभेने दि.१८.०९.२०२० रोजी संमत केलेले ठराव क्र.४१ व ४२ महाराष्ट्र महानगरपालिका अधिनियम, १९४९ चे कलम ४५१ (३) अनुसार अंतिमत: विखंडीत करण्याबाबत.
महाराष्ट्र शासन
नगर विकास विभाग
शासन निर्णय क्र. अमपा-२०२०/प्र.क्र.५५/नवि-२६
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक:- २० मे, २०२२
वाचा :- १) आयुक्त अमरावती महानगरपालिका यांचे पत्र क्र.जा.क्र. / अ.मनपा/ आयुक्त / ससंनर/४६२/२०२० दि.२१.१०.२०२० २) नगर विकास विभाग शासन निर्णय क्र.अमपा-२०२०/प्र.क्र.५५/नवि-२६ दि.०५.०४.२०२२ ३) आयुक्त अमरावती महानगरपालिका यांचे पत्र क्र.जा.क्र./अ.मनपा/आयुक्त/ ससंनर / १३१/२०२२ दि.२७.०४.२०२२.
प्रस्तावना: मौजे तारखेडा शिट क्र.५० भुखंड क्र. ६ या व्यापारी गाळ्यासाठी मंजूरीबाबत अटीनुसार अभिन्यासातील विकास शुल्कासाठी २० भुखंड (एकुण क्षेत्र ३०९१ चौ.मी) अमरावती महानगरपालिकेने स्वतःकडे गहाणखताद्वारे गहाण ठेवले. विकासकाकडून विकास शुल्काचा भरणा न झाल्यामुळे सदर २० भुखंडांचा ताबा महानगरपालिकेने दिनांक १७.०८.२०१० रोजी घेतला. यानंतर रु.७८.४७ लक्ष इतका विकास शुल्काचा भरणा विकासकांनी केल्यामुळे दिनांक १५.०५.२०२० रोजीच्या रिलिज डीड द्वारे सदर २० भुखंडांचा ताबा महानगरपालिका प्रशासनाने विकासकांकडे परत दिला. याबाबत अमरावती महानगरपालिका सर्वसाधारण सभेमध्ये सदर
भुखंडांचा ताबा विकासकाकडे देण्याची कृती अयोग्य असून दिनांक १५.०५.२०२० रोजीचे रिलीज डीड बेकायदेशीर आहे, यामुळे ते रद्द करण्यात येत आहे, अशा स्वरूपाचा ठराव क्र. ४१ व ४२ दि.१८.०९.२०२० रोजी पारित केला.
२. महाराष्ट्र महानगरपालिका अधिनियम,१९४९ चे कलम ४५१(१) अन्वये सदर ठराव क्र.४१ व ४२ विखंडित करण्याचा प्रस्ताव आयुक्त अमरावती महानगरपालिका, यांनी दिनांक २१.१०.२०२० रोजीच्या पत्रान्वये शासनास सादर केला. या प्रस्तावाच्या अनुषंगाने शासनाने
१) आयुक्त, अमरावती महानगरपालिका यांनी शासनास दिनांक २१.१०.२०२० रोजीच्या
पत्रान्वये सादर केलेल्या प्रस्तावानुसार मौजा तारखेडा, स.नं.५० प्लॉट क्र.६ (शेतकरी
सहकारी जिनिंग प्रेसिंग सोसायटी, अमरावती) यांनी दि.१५.०५.२०२० रोजी केलेल्या
# Page 2
शासन निर्णय क्रमांकः अमपा-२०२०/प्र.क्र.५५/नवि-२६
रिलीज डिड नुसार भुखंडाचा ताबा देण्याबाबत आयुक्त यांची कार्यवाही योग्य आहे, या
निष्कर्षाप्रत येऊन सदर ठराव क्र ४१ व ४२ महाराष्ट्र महानगरपालिका अधिनियम,१९४९ चे
कलम ४५१ अन्वये विखंडित करण्याबाबत कार्यवाही करणे उचित होईल.
२) याकरिता प्रथमत: महाराष्ट्र महानगरपालिका अधिनियमातील तरतुदीनुसार प्रथम दिनांक
१८.०९.२०२० रोजी पारित केलेले ठराव क्र.४१ व ४२ हे थेट विखंडीत न करता ते प्रथम
कलम ४५१ (१) नुसार तात्पुरते निलंबित करण्यात यावेत. त्यावर कलम ४५१(२) नुसार
अभिवेदन करण्याची संधी दिल्यानंतर सदरचा ठराव अंतिमत: विखंडीत करण्यात यावा, असा निर्णय घेतला.
यानुषंगाने संदर्भाधीन शासन निर्णय दि.०५.०४.२०२२ अन्वये सदर ठराव प्राथमिक निलंबीत
करुन संबंधितांना अभिवेदन सादर करण्याची संधी देण्यात आली.
३. शासनाने अभिवेदन सादर करण्याकरिता दिलेल्या संधीच्या अनुषंगाने, दि.२७.०४.२०२२ च्या पत्रान्वये प्रशासक, अमरावती महानगरपालिका यांचे अभिवेदन प्राप्त झाले आहे. यानुसार
अमरावती महानगरपालिकेचे सर्वसाधारण सभेने पारित केलेले अशासकीय ठराव क्र. ४१ व ४२
दि. १८.०९.२०२० महाराष्ट्र महानगरपालिका अधिनियमाचे कलम ४५१ मधील तरतूदीनुसार विखंडीत करण्याबाबत हरकत नाही, असे कळविले आहे. या अभिवेदनाव्यतिरिक्त इतर कोणतेही
अभिवेदन विभागास प्राप्त झालेले नाही.
४. उपरोक्त नमूद वस्तुस्थितीच्या पार्श्वभूमीवर अमरावती महानगरपालिकेच्या सर्वसाधारण
सभेने दि.१८.०९.२०२० रोजी संमत केलेले ठराव क्र.४१ व ४२ चे महाराष्ट्र महानगरपालिका
अधिनियम,१९४९ चे कलम ४५१ (३) अन्वये अंतिमतः विखंडीत करण्याची बाब शासनाच्या
विचाराधीन होती.
शासन निर्णय:
अमरावती महानगरपालिकेने मौजे तारखेडा शिट क्र. ५० भुखंड क्र. ६ या व्यापारी
गाळ्यासाठी मंजूरीबाबत अटीनुसार स्वत:कडे गहाणखताद्वारे गहाण ठेवलेले २० भूखंडांचा ताबा दि.१५.०५.२०२० रोजी केलेल्या रिलिज डीडद्वारे विकासकास परत देणेबाबत केलेली कार्यवाही योग्य असल्याने अमरावती महानगरपालिकेच्या सर्वसाधारण सभेने दि. १८.०९.२०२०
रोजी पारित केलेले ठराव क्र.४१ व ४२ महाराष्ट्र महानगरपालिका अधिनियम,१९४९ चे कलम ४५१ (३) नुसार अंतिमत: विखंडीत करण्यास मान्यता देण्यात येत आहे.
पृष्ठ ३ पैकी २
# Page 3
शासन निर्णय क्रमांकः अमपा-२०२०/प्र.क्र.५५/नवि-२६