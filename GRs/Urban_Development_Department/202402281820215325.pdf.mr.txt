# Page 1
इंदापूर नगरपरिषदेच्या आस्थापनेवर सन
१९९३ ते २००० या कालावधीत ठरावाद्वारे
नियुक्त केलेल्या एकूण ४२ रोजंदारी
कर्मचाऱ्यांच्या सेवा नियमित करुन त्यांचे
समावेशन करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- एमयुएन-२०१८/प्र.क्र.३०१/नवि-१८
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई-४०० ०३२.
दिनांक:- २८ फेब्रुवारी, २०२४.
संदर्भ:-
१)नगरपरिषद प्रशासन संचालनालयाकडील आदेश क्रमांक एमसीपी-१०९४/प्र.क्र.२१/२५/५,
दिनांक १९/९/१९९५.
२)नगरपरिषद, इंदापूर यांचा ठराव क्रमांक २, दिनांक ४/१०/१९९५
३)मा. औद्योगिक न्यायालय, पुणे येथे दाखल करण्यात आलेले complaints (ULP) क्र.१३१ ते
१५२/ १९९६ मध्ये मा. औद्योगिक न्यायालयाने दिनांक २९/१/१९९९ रोजी पारीत केलेले
आदेश.
४)नगरपरिषद प्रशासन संचालनालय, वरळी, मुंबई यांचेकडील आदेश क्रमांक नपप्रसं-
२००६/२/१०/पीयू/५/प्रलंबित पदनि/प्र.क्र.४१९/२००६/का-२४, दिनांक ९/६/२००६.
५)मुख्याधिकारी नगरपरिषद, इंदापूर यांचे पत्र क्र.जा.क्र.१०७/२०१८-१९, दिनांक १२/४/२०१८.
६)शासन निर्णय, नगर विकास विभाग, क्रमांक एमसीओ-२०१८/प्र.क्र.१२२/नवि-१४, दिनांक
५/२/२०१९.
७)नगरपरिषद प्रशासन संचालनालय, वरळी, मुंबई यांचे पत्र क्र.नपप्रसं२००७/ २/१२ एसटी/
१/वारसा/प्र.क्र.५३२/२००७/का-२४/१९७४, दिनांक २१/०६/२०२१
८)मुख्याधिकारी, नगरपरिषद इंदापूर यांचे पत्र क्रमांक २३४/२०२१-२०२२, दिनांक ३/६/२०२१,
दिनांक २८/६/२०२१ व क्रमांक १३०५/२०२३-२४, दिनांक ५/१०/२०२३.
९)मा.उच्च न्यायालय, खंडपीठ मुंबई येथे दाखल रिट पिटीशन क्रमांक १४३६६/२०२२ मध्ये
दिनांक २१/१२/२०२२ रोजी मा. न्यायालयाने पारित केलेले आदेश.
प्रस्तावना:-
इंदापूर नगरपरिषदेच्या आस्थापनेवर सन १९८४ ते २००० या कालावधीत नगरपरिषद
सर्वसाधारण ठरावाद्वारे १०३ कर्मचारी पदस्थापित करण्यात आले होते. यामध्ये नगरपरिषदेने सन
१९९२ ते १९९५ या कालावधीत आवश्यकतेनुसार आरोग्य, जकात, सुरक्षा विभाग व पाणीपुरवठा
विभागात रोजंदारीवर कर्मचारी घेण्यात आले होते. सदरच्या कर्मचाऱ्यांपैकी दिनांक ३०/६/१९८६
पुर्वीचे एकूण ८ कर्मचारी, दिनांक १०/३/१९९३ पुर्वीचे १८ कर्मचारी व अनुकंपा/लाड कमिटीच्या
शिफारशीनुसार अनियमित नेमणूक असलेले ११ कर्मचारी असे एकूण ३७ कर्मचारी यांच्या सेवा
# Page 2
शासन निर्णय क्रमांकः एमयुएन-२०१८/प्र.क्र.३०१/नवि-१८
नगरपरिषद प्रशासन संचालनालयाने त्यांचेकडील पत्र क्रमांक नपप्रसं/२/१०-पीयू/५/अनियमित
नेमणूका/२००५/प्र.क्र.७५५/२६, दिनांक १२/१२/२००५ अन्वये नियमित केल्या. उर्वरीत ६६ कर्मचारी हे
दिनांक १०/३/१९९३ नंतरचे आहेत. दरम्यान सन १९९४ मध्ये नगरपरिषदेची हद्दवाढ झाल्याने
आवश्यकतेनुसार पदनिर्मिती करण्यात आली असून नगरपरिषद प्रशासन संचालनालयाने संदर्भात
नमूद अनुक्रमांक-१, दिनांक १९/९/१९९५ च्या आदेशान्वये ७६ नवीन पदांची निर्मिती करण्यास मान्यता
दिली. सदर आदेशात नगरपालिका आस्थापनेवर ज्या पदांवर रोजंदारी कर्मचारी कार्यरत असतील ती
पदे रोजंदारी कर्मचाऱ्यांकरीता रिक्त ठेवण्यात यावीत, अशी अट होती. त्यानुसार नगरपरिषदेने दिनांक
४/१०/१९९५ रोजी ठराव क्रमांक २ नुसार संबंधित कर्मचाऱ्यांना त्या पदावर नियुक्ती देण्यास मान्यता
दिली. दरम्यान सदरच्या मान्यता सक्षम प्राधिकाऱ्याकडून झाल्या नसल्याने सदरचे कर्मचारी
तांत्रिकदृष्ट्टया नियमित झाले नाहीत. सदरच्या ६६ कर्मचाऱ्यांपैकी १२ कर्मचारी सेवानिवृत्त झाले आहेत.
तसेच १० कर्मचारी मयत झाले आहेत. २ कर्मचारी कायम गैरहजर आहेत. तर ४२ कर्मचारी कार्यरत
आहेत. यापैकी दिनांक १०/३/१९९३ पुर्वीच्या २ कर्मचाऱ्यांनी तसेच दिनांक १०/३/१९९३ नंतरच्या २०
कर्मचाऱ्यांनी अशा एकूण २२ कर्मचाऱ्यांनी मा. औद्योगिक न्यायालय, पुणे येथे यूएलपी क्रमांक १३१ ते
१५२ /१९९६ अन्वये दावे दाखल केले होते. त्यामध्ये मा. औद्योगिक न्यायालयाने दिनांक २९/१/१९९९
रोजी आदेश पारीत केले असून त्यामध्ये, सदरच्या कर्मचाऱ्यांना दि.२९.०३.१९९६ पासून नियमित करुन
त्यांना नियमितीकरणाचे सर्व लाभ देण्यात यावे, असे आदेश पारीत केले आहेत.
२. संदर्भ क्र. ४ येथील आदेशान्वये इंदापूर नगरपरिषदेच्या आकृतिबंधास नगरपरिषद प्रशासन
संचालनालय वरळी, मुंबई यांनी मान्यता दिली असून त्यामध्ये ५८ स्थायी पदे व १२७ अस्थायी पदे असे
एकूण १८५ पदांच्या आकृतिबंधास मान्यता दिली. यामधील मंजूर पदावर सदरचे कर्मचारी कार्यरत
असल्याचे दिसून आले आहे. दरम्यान शासनाने संदर्भ क्र. ६ येथील शासन निर्णयान्वये राज्यातील
विविध नगरपरिषदा / नगरपंचायतीमध्ये कार्यरत असलेल्या दिनांक ११/३/१९९३ ते दिनांक
२७/३/२००० या कालावधीत नियुक्ती होऊन कार्यरत असलेल्या रोजंदारी कर्मचाऱ्यांचे समावेशन
करण्याचा निर्णय घेतला असून त्यांना नियमित सेवेच्या दिनांकापासून सेवा ज्येष्ट्ठता व निवृत्तीवेतनाचे
लाभ अनुज्ञेय केले आहेत.
३. इंदापूर येथील उपरोक्त कार्यरत कर्मचाऱ्यांचे समावेशन होत नसल्याने काही कर्मचाऱ्यांनी
मा.उच्च न्यायालयात रिट पिटीशन क्रमांक १४३६६/२०२२ दाखल केले होते. त्यामध्ये मा.उच्च
न्यायालयाने दिनांक २१/१२/२०२२ रोजी आदेश पारित करुन प्रतिवादी क्रमांक-१, नगर विकास
विभाग, महाराष्ट्र शासन यांनी, इंदापूर नगरपरिषदेने सादर केलेल्या प्रस्तावासंदर्भात सदरच्या
कर्मचाऱ्यांच्या नियमितीकरणाबाबत गुणवत्तेवर निर्णय घेण्याचे आदेश पारित केले आहेत.
४. वरील वस्तुस्थिती विचारात घेऊन, इंदापूर नगरपरिषद येथील कार्यरत रोजंदारी कर्मचाऱ्यांच्या
बाबतीत मा.औद्योगिक न्यायालयाचे आणि मा.उच्च न्यायालयाचे आदेश विचारात घेऊन, तसेच
नगरपरिषद प्रशासन संचालनालयाकडील संदर्भात नमूद अनुक्रमांक-७ येथील प्रस्ताव विचारात घेऊन
त्यांच्या सेवा दिनांक २९/३/१९९६ पासून नियमित करण्याची बाब शासनाच्या विचाराधीन होती.
त्यानुसार शासनाने पुढीलप्रमाणे निर्णय घेतला आहे.
पृष्ट्ठ ८ पैकी २
# Page 3
शासन निर्णय क्रमांकः एमयुएन-२०१८/प्र.क्र.३०१/नवि-१८
शासन निर्णय :-
अ) इंदापूर नगरपरिषदेच्या आस्थापनेवर दि.१०.०३.१९९३ ते दि.०४.१०.१९९५ या कालावधीत
रोजंदारी तत्वावर नियुक्ती केलेल्या ६६ कर्मचाऱ्यांपैकी सध्या कार्यरत असलेल्या सोबतच्या
परिशिष्ट्ट-अ मधील १२ कर्मचाऱ्यांच्या बाबतीत मा. औद्योगिक न्यायालयाने ULP क्र. १३१ ते
१५२ /१९९६ मधील दि. २९.०१.१९९९ रोजी दिलेल्या आदेशानुसार दि. २९.०३.१९९६ पासून
त्यांच्या सेवा नियमित करण्यास शासन मान्यता देण्यात येत असून सदरच्या कर्मचाऱ्यांसाठी
कोणतेही नविन पद निर्माण करण्याची आवश्यकता नसल्याने त्यांना नगरपरिषदेच्या
आकृतीबंधातील स्थायी / अस्थायी मंजूर पदावर नियमित करण्यात येत आहे.
ब) मा. औद्योगिक न्यायालयाच्या निर्णया व्यतिरिक्त इंदापूर नगरपरिषदेमध्ये सध्या कार्यरत
असलेले परिशिष्ट्ट-ब मधील ३० कर्मचारी हे उपरोक्त कर्मचाऱ्यासंमवेत कार्यरत असल्याने व
त्यांनादेखील नगरपरिषदेने त्याचवेळी नियमित केले असल्याने समान न्याय विचारात घेऊन
दि.२९.०३.१९९६ पासून त्यांच्या सेवा नियमित करण्यास शासन मान्यता देण्यात येत असून
सदरच्या कर्मचाऱ्यांसाठी कोणतेही नविन पद निर्माण करण्याची आवश्यकता नसल्याने त्यांना
नगरपरिषदेच्या आकृतीबंधातील स्थायी / अस्थायी मंजूर पदावर नियमित करण्यात येत आहे.
क) वरीलप्रमाणे ४२ कर्मचाऱ्यांची सेवा दि.२९.०३.१९९६ पासून नियमित करण्यात येत असून त्या
दिनांकापासूनची त्यांची सेवा सेवानिवृत्तीसाठी ग्राय राहील. तथापि त्या दिनांकापासून पुढील
५ वर्षाची सेवा ज्येष्ट्ठता, पदोन्नती, वेतनवाढ व इतर सेवाविषयक लाभासाठी अनुज्ञेय असणार
नाही.
ड) उपरोक्त एकूण ४२ कर्मचाऱ्यांना दि.२९.०३.१९९६ पासून नियमित करण्यात येत असल्याने
तेव्हापासून त्यांची वेतन निश्चिती करण्यात यावी. तथापि सदरचे कर्मचारी नियमित
झाल्यानंतर मार्च २०१९ पासून त्यांना शासनाकडून वेतनासाठी सहाय्यक अनुदान देय
राहील.
ई) सदर कर्मचाऱ्यांच्या नियमितीकरणाच्या दिनांकापासूनच्या थकबाकी संदर्भात नगरपरिषदेने
दि.०७.०९.२०२१ रोजी ठराव क्रमांक १९१२ सर्वानुमते मंजूर केल्यानुसार थकबाकीची रक्कम
टप्प्या टप्प्याने अदा करण्याबाबत इंदापूर नगरपरिषदेच्या स्तरावर निर्णय घेण्यात यावा.
फ) सदर प्रकरणी एक वेळची बाब म्हणून सदर कर्मचाऱ्यांना नियमित करण्याचा निर्णय घेण्यात
येत असल्याने त्यामधील सफाई कामगार यांना व इतर कोणत्याही कर्मचाऱ्यास वारसा हक्क
लागू राहणार नाही.
ग) वरील अटी शर्ती मान्य असल्याबाबत सदर कर्मचाऱ्यांनी नगरपरिषदेकडे हमीपत्र सादर करणे
आवश्यक राहील.
ह) उपरोक्त ६६ कर्मचाऱ्यांपैकी २ कर्मचारी कायमपणे गैरहजर असल्याने त्यांच्या
नियमितीकरणाबाबत निर्णय घेता येणार नाही.
ज) ६६ कर्मचाऱ्यांपैकी परिशिष्ट्ट-क मध्ये नमूद १२ कर्मचारी सेवानिवृत्त झाले असून परिशिष्ट्ट-ड
मध्ये नमूद १० कर्मचारी मयत आहेत. त्यांच्या संदर्भात नियमितीकरणाची कार्यवाही आता
करता येणार नाही. तथापि त्यांची झालेली सेवा विचारात घेऊन ते सदरच्या
कर्मचाऱ्यासोबतच दि.२९.०३.१९९६ पासून नियमित झाले असे गृहित धरुन त्यांचे सेवानिवृत्ती पृष्ट्ठ ८ पैकी ३
# Page 4
शासन निर्णय क्रमांकः एमयुएन-२०१८/प्र.क्र.३०१/नवि-१८
वेतन व कुटुंबनिवृत्ती वेतन निश्चित करुन त्यांना थकीत रक्कमा अदा करण्याबाबत
नगरपरिषदेच्या स्तरावर निर्णय घेण्यात यावा.
ल) इंदापूर नगरपरिषदेमध्ये सध्या कार्यरत असलेले ४२ कर्मचारी हे संवर्गाव्यतिरिक्त असल्याने
त्यांच्या संदर्भात नगरपरिषदेने त्यांची शैक्षणिक व इतर कागदपत्रे तपासून त्यांना नियमित
पदावर पदस्थापना देण्याची कार्यवाही करावी.
२. सदरचे आदेश सामान्य प्रशासन विभागाकडील अनौपचारिक संदर्भ क्रमांक ११६/कार्या.१२,
दिनांक १/२/२०२२ तसेच विधी व न्याय विभागाकडील अनौपचारीक संदर्भ क्रमांक ३२४/२३/ए ब्रॅन्च,
दिनांक ४/१/२०२४ ला अनुलक्षून निर्गमित करण्यात येत आहेत.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 5
# Page 6
# Page 7
# Page 8