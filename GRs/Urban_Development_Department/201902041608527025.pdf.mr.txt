# Page 1
मौजे ओवे, ता.पनवेल, जि. रायगड येथील सर्व्हे क्र.१८३ मधील नवी मुंबई प्रकल्पासाठी अधिसूचीत केलेल्या तथापि संपादित न झालेल्या जमीन हस्तांतरणाची चौकशी करण्याकरीता गठित एकसदस्यीय समितीस मुदतवाढ देणेबाबत.
महाराष्ट्र शासन
नगर विकास विभाग
शासन निर्णय क्रमांकः सिआयडी-३३१८/प्र.क्र.२१०/नवि-१०
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक : ०४ फेब्रुवारी, २०१९
वाचा :- शासन निर्णय क्रमांक सिआयडी-३३१८/प्र.क्र.२१०/नवि-१०, दि.२०.८.२०१८ व दि.०३.१०.२०१८
शासन निर्णय : नवी मुंबई प्रकल्पासाठी अधिसूचित करण्यात आलेल्या क्षेत्रात सेक्टर २४ खारघर, नवी मुंबई येथील मौजे ओवे सर्व्हे क्र. १८३ मधील संपादित न झालेली जमीन कोयना धरण प्रकल्पग्रस्तांना जिल्हाधिकारी, रायगड यांचेकडून वाटप करण्यात आली आहे. सदरहू जमिनी विकासकांना हस्तांतरीत झाल्यामुळे सिडकोचे सुमारे रु. १७०० कोटीचे नुकसान झाल्याबाबत सन, २०१८ च्या पावसाळी अधिवेशनादरम्यान उपस्थित झालेल्या मुद्यानुषंगाने मा. मुख्यमंत्री महोदयांनी, सिडको अधिसूचीत क्षेत्रातील कोयना प्रकल्पग्रस्तांना वाटप केलेल्या मौजे ओवे येथील सर्व्हे क्र. १८३ मधील जमिनींच्या व्यवहाराची तसेच गत १५ वर्षामध्ये या स्वरुपाचे व्यवहार झालेल्या कोयना प्रकल्पग्रस्तांना जमीन वाटप करण्यात आलेल्या अन्य प्रकरणांची मा. उच्च न्यायालयाच्या सेवानिवृत्त न्यायाधिशांमार्फत चौकशी करण्यात येईल, असे सभागृहास आश्वासीत केले आहे. सदरहू आश्वासनाच्या अनुषंगाने उक्त प्रकरणाची चौकशी करण्याकरिता श्री. आर. सी. चव्हाण, सेवानिवृत्त न्यायमूर्ती, मा. उच्च न्यायालय, मुंबई यांची नियुक्ती संदर्भाधीन दि.०३.१०.२०१८ रोजीच्या शासन निर्णयान्वये करण्यात आली आहे.
उक्त समितीचा कार्यकाल ३ महिने निश्चित करण्यात आला होता. परंतू सदरच्या चौकशीचे स्वरुप पाहता समितीच्या कामकाजासाठी लागत असलेला अधिकचा वेळ विचारात घेता, उक्त एकसदस्यीय समितीला यापूर्वी विहित केलेला कालावधीच्या अंतीम तारखेपासून म्हणजेच दि.०४.०१.२०१९ पासून पुढील ३ महिन्यांच्या कालावधीसाठी शासन मान्यतेने मुदतवाढ देण्यात येत आहे.
# Page 2
शासन निर्णय क्रमांकः सिआयडी-३३१८/प्र.क्र.२१०/नवि-१०