# Page 1
नगर रचनाकार (पदवीधारक) (गट-अ / राजपत्रित) संवर्गातील अधिकाऱ्यांना सहायक संचालक, नगर रचना (पदवीधारक) (गट-अ / राजपत्रित) पदावर निव्वळ तात्पुरत्या पदोन्नतीने पदस्थापना देण्याबाबत.
महाराष्ट्र शासन
नगर विकास विभाग
शासन आदेश क्रमांक : बिंदूना-६२२०/प्र.क्र.२५१/२०२०/नवि-२७,
मादाम कामा मार्ग, हुतात्मा राजगुरु चौक,
चौथा मजला, मंत्रालय, मुंबई - ४०० ०३२.
दिनांक : ०७ सप्टेंबर, २०२१.
वाचा :- १) सामान्य प्रशासन विभाग, अधिसूचना क्र. एसआरव्ही-२०२०/प्र.क्र.४९/कार्या-१२, दि.१४.०७.२०२१.
२) सामान्य प्रशासन विभाग, शासन निर्णय क्र.एसआरव्ही-२०१५/प्र.क्र.३०३/का.१२, दि.१२.०९.२०१६.
प्रस्तावना :
नगर रचना व मूल्यनिर्धारण संचालनालयाच्या आस्थापनेवरील सहायक संचालक, नगर रचना (पदवीधारक) (गट-अ / राजपत्रित) (एस-२३ : रु.६७,७००-२,०८,७००) या संवर्गातील रिक्त पदे निम्न संवर्गातील नगर रचनाकार (पदवीधारक) (गट-अ / राजपत्रित) (एस-२० : रु. ५६,१००-१,७७,५००) या संवर्गातून पदोन्नतीने भरण्यासाठी विभागीय पदोन्नती समितीची बैठक दि.१४.०६.२०२१ रोजी घेण्यात आली होती. त्यानुसार विभागीय पदोन्नती समितीने सेवाज्येष्ठतेनुसार खुल्या प्रवर्गातून निव्वळ तात्पुरत्या स्वरुपात पदोन्नती देण्यासाठी पात्र ठरविलेल्या अधिकाऱ्यांच्या सन २०२०-२१ च्या तात्पुरती निवडसूचीस सामान्य प्रशासन विभागाने मान्यता दिली असून सदर अधिकाऱ्यांना पदोन्नती व पदस्थापना देण्याची बाब शासनाच्या विचाराधीन होती. त्यानुषंगाने आता खालीलप्रमाणे आदेश देण्यात येत आहेत.
शासन आदेश :
नगर रचना व मूल्यनिर्धारण संचालनालयाच्या आस्थापनेवरील पुढील तक्त्यात दर्शविण्यात आलेल्या नगर रचनाकार (पदवीधारक ) (गट-अ / राजपत्रित) संवर्गातील अधिकाऱ्यांना सहायक संचालक, नगर रचना (पदवीधारक) (गट-अ/राजपत्रित) (एस-२३ : रु.६७,७००-२,०८,७००) या पदावर खालील अटींच्या अधीन राहून निव्वळ तात्पुरत्या स्वरुपात पदोन्नती देण्यात येत आहे.
--------------------------------------------------------
| अ. क्र. | ज्येष्ठता क्रमांक | अधिकाऱ्याचे नांव | जात प्रवर्ग |
| १ | २ | ३ | ४ |
| १ | ६० | श्री.विद्याधर तुकाराम देसाई | खुला |
| २ | ८७ | श्री.कल्याण आत्माराम जाधव | खुला |
| ३ | ८८ | श्री. मोरेश्वर कृष्णाजी सुगडे | इ.मा.व. |
| ४ | ९१ | श्री.नारायणराव अरविंदराव कुलकर्णी | खुला |
| ५ | ९२ | श्री. किशोर भिमराव पाटील | इ.मा.व. |
--------------------------------------------------------
# Page 2
शासन आदेश क्रमांकः बिंदूना-६२२०/प्र.क्र.२५१/२०२० /नवि-२७
--------------------------------------------------------
| अ. क्र. | ज्येष्ठता क्रमांक | अधिकाऱ्याचे नांव | जात प्रवर्ग |
| १ | २ | ३ | ४ |
| ६ | ९७ | श्री.सुनिल बाजीराव दहिकर | इ.मा.व. |
| ७ | १०१ | श्री.अनिलकुमार बाळगोंडा पाटील | खुला |
| ८ | १०२ | श्री. संजय लिलाचंद साकला | खुला |
| ९ | १०९ | श्री. प्रणव बबनराव कर्पे | इ.मा.व. |
| १० | ११० | श्री. विनय पंढरीनाथ झगडे | इ.मा.व. |
| ११ | १११ | श्री. संग्राम लहू कानडे | अ.जा. |
| १२ | ११२ | श्री. महेंद्र निळकंठ परदेशी | वि.जा.(अ) |
| १३ | ११३ | श्रीमती कविताकौर प्रितमसिंह कामठेकर | खुला |
| १४ | ११४ | श्री. अभिजीत भास्कर केतकर | खुला (दिव्यांग) |
| १५ | ११५ | श्रीमती स्मिता आनंदराव कलकुटकी | वि.जा.(अ) |
| १६ | ११६ | श्री.आशिष बबनराव मोरे | भ.ज.(ब) |
| १७ | ११७ | श्रीमती मुजम्मिल अजमुद्दीन मुल्ला | इ.मा.व. |
--------------------------------------------------------
अटी व शर्ती :
]. निवडसूची तयार करताना कोणीही ज्येष्ठ अधिकारी अनावधानाने वगळण्यात आलेले नाहीत अथवा अधिक्रमित झालेले नाही.
II. मा.सर्वोच्च न्यायालयात दाखल केलेल्या विशेष अनुज्ञा याचिका क्र.२८३०६/२०१७ तसेच, दि.०७.०५.२०२१ च्या शासन निर्णयाप्रकरणी मा.उच्च न्यायालय, मुंबई येथे दाखल याचिकेवरील अंतिम निर्णयाच्या अधीन राहून सदर सहमती देण्यात येत आहे.
III. सदर पदोन्नती निव्वळ तात्पुरत्या स्वरुपाची असल्याने या तात्पुरत्या पदोन्नतीच्या परिणामी निवडसूचीतील अधिकाऱ्यांना नियमितपणाचा कोणताही हक्क मिळणार नाही.
IV. या आदेशान्वये पदोन्नती देण्यात येत असलेल्या अधिकाऱ्यांविरुद्ध सद्य:स्थितीत कोणतीही विभागीय चौकशी / न्यायालयीन कारवाई प्रलंबित अथवा प्रस्तावित नाही, या अटीच्या अधिनतेने सदर पदोन्नती देण्यात येत आहे.
V. ज्येष्ठतासूचीनुसार विचारक्षेत्रातील अधिकाऱ्यांची पात्रापात्रता तपासण्यात आली असून या संदर्भात भविष्यात कोणतेही प्रकरण उद्भवल्यास, सामान्य प्रशासन विभागाच्या सहमतीने यथायोग्य निर्णय घेण्यात येईल.
पृष्ठ ६ पैकी २
# Page 3
शासन आदेश क्रमांकः बिंदूना-६२२०/प्र.क्र.२५१/२०२० /नवि-२७
VI. जात पडताळणी कार्यालय यांच्याकडून प्राप्त जात पडताळणी प्रमाणपत्रासंबंधी भविष्यात कोणत्याही स्तरावर तफावत आढळून आल्यास संबंधित मागासवर्गीय अधिकाऱ्याची पदोन्नती रद्द करुन आवश्यक ती कार्यवाही करण्यात येईल.
VII. पदोन्नती देण्यात येत असलेले अधिकारी सामान्य प्रशासन विभाग, दि. २५.०५.२००४ च्या शासन निर्णयातील तरतूदीनुसार आरक्षणाचा लाभ मिळवून सेवाज्येष्ठता यादीत वरच्या स्थानावर आल्याचे दिसून येत नाही. तथापि, सदर मागासवर्गीय अधिकाऱ्यांबाबत भविष्यात कोणतेही न्यायालयीन प्रकरण उद्भवल्यास त्याची संपूर्ण जबाबदारी संचालनालयाची राहील.
VIII. सामान्य प्रशासन विभागाच्या दि.०२.०६.२०१४ च्या शासन निर्णयातील तरतूदीनुसार संबंधीत अधिकाऱ्यांनी पदोन्नतीपूर्वी मत्ता व दायित्व विवरणपत्र सादर करणे बंधनकारक राहील.
IX. पदोन्नत अधिकारी यांनी सामान्य प्रशासन विभाग, दि.०१.०८.२०१९ च्या शासन निर्णयातील विहित केलेल्या पदोन्नतीच्या निकषाची पूर्तता केली आहे, या अटींच्या अधिन राहून सदर पदोन्नती देण्यात येत आहे.
X. सदर निवडसूचीतील सेवाज्येष्ठतेनुसार पात्र असलेल्या, तथापि पदोन्नती नाकारलेल्या, अधिकाऱ्यांच्या पदोन्नती संदर्भात सामान्य प्रशासन विभागाच्या दि.१२.०९.२०१६ च्या शासन निर्णयानुसार कार्यवाही करण्यात येईल.
XI. विभागाने निवडसूचीतील अधिकाऱ्यांची पदोन्नतीने नियुक्ती करताना महसूली विभाग वाटपासंदर्भात सामान्य प्रशासन विभागाच्या दि.१४.०७.२०२१ च्या अधिसूचनेतील तरतुदीनुसार महसूली विभाग वाटपाची कार्यवाही करण्यात आली आहे.
०२. महाराष्ट्र शासकीय गट-अ व गट-ब (राजपत्रित व अराजपत्रित) पदांवर सरळसेवेने व पदोन्नतीने नियुक्तीसाठी महसूली विभाग वाटप नियम, २०२१, दि. १४ जुलै, २०२१ मधील तरतुदी व पदोन्नतीने पदस्थापनेकरिता महसुली विभाग वाटपाकरिता दिलेले पसंतीक्रम विचारात घेऊन, पुढील तक्त्यात दर्शविण्यात आल्यानुसार सहायक संचालक, नगर रचना (पदवीधारक) (गट-अ / राजपत्रित) पदावर तात्पुरत्या पदोन्नतीने पदस्थापना देण्यात येत आहे.
-------------------------------------------------------------------------------------
| अ.क्र. | अधिकाऱ्याचे नांव | पदोन्नतीने पदस्थापना केलेले कार्यालय |
| १ | २ | ३ |
| १ | श्री. विद्याधर तुकाराम देसाई | सहायक संचालक, नगर रचना, सिंधुदुर्ग शाखा |
| २ | श्री.कल्याण आत्माराम जाधव | सहायक संचालक, नगर रचना, सोलापूर |
| ३ | श्री.मोरेश्वर कृष्णाजी सुगडे | सहायक संचालक, नगर रचना, सोलापूर महानगरपालिका (शा.आ.) |
| ४ | श्री.नारायणराव अरविंदराव कुलकर्णी  |  | सहायक संचालक, नगर रचना, उस्मानाबाद शाखा |
| ५ | श्री.किशोर भिमराव पाटील | सहायक संचालक, नगर रचना, ठाणे |
-------------------------------------------------------------------------------------
पृष्ठ ६ पैकी ३
# Page 4
शासन आदेश क्रमांकः बिंदूना-६२२०/प्र.क्र.२५१/२०२० /नवि-२७
-------------------------------------------------------------------------------------------------------------------------------
| अ.क्र. | अधिकाऱ्याचे नांव | पदोन्नतीने पदस्थापना केलेले कार्यालय |
| १ | २ | ३ |
| ६ | श्री.सुनिल बाजीराव दहिकर | सहायक संचालक, नगर रचना, चंद्रपूर शाखा |
| ७ | श्री. प्रणव बबनराव कर्पे | सहायक संचालक, नगर रचना, बृहन्मुंबई (उसंनर कार्यालय) |
| ८ | श्री. विनय पंढरीनाथ झगडे | सहायक संचालक, नगर रचना, सांगली-मिरज महानगरपालिका (प्र.नि.) |
| ९ | श्री. संग्राम लहू कानडे | सहायक संचालक, नगर रचना, पालघर शाखा |
| १० | श्री. महेंद्र निळकंठ परदेशी | सहायक संचालक, नगर रचना, नंदूरबार |
| ११ | श्रीमती कविताकौर प्रितमसिंह कामठेकर | सहायक संचालक, नगर रचना, विभागीय आयुक्त कार्यालय, निवाडा शाखा, कोकण विभाग |
| १२ | श्री. अभिजीत भास्कर केतकर | सहायक संचालक, नगर रचना, पुणे |
| १३ | श्रीमती स्मिता आनंदराव कलकुटकी | सहायक संचालक, नगर रचना, विकास योजना, विशेष घटक, भिवंडी- निजामपूर शहर महानगरपालिका (प्र.नि.) |
| १४ | श्री.आशिष बबनराव मोरे | नागपूर महानगर प्रदेश विकास प्राधिकरण (प्र.नि.) |
-------------------------------------------------------------------------------------------------------------------------------
०३. या आदेशान्वये पदोन्नती देण्यात येणाऱ्या अधिकाऱ्यांपैकी श्री.अ.बा.पाटील, श्री.सं.लि.साकला व श्रीमती मु.अ.मुल्ला या अधिकाऱ्यांचे पदोन्नतीने पदस्थापनेचे आदेश यथावकाश निर्गमित करण्यात येतील.
उर्वरित वर नमूद अधिकाऱ्यांनी पदोन्नतीचे आदेश प्राप्त होताच, अन्य कोणत्याही कार्यकारी आदेशाची वाट न पाहता पदोन्नतीने नियुक्तीच्या ठिकाणी शासन तरतूदीनुसार आदेशाच्या दिनांकापासून एक महिन्याच्या आत रुजू होणे आवश्यक आहे.
०४. या आदेशान्वये पदोन्नती देण्यात येत असलेल्या अधिकाऱ्यांना पदोन्नतीने नियुक्तीच्या ठिकाणी ज्या दिनांकास हजर होण्यास कळविण्यात आले आहे व ते नियुक्तीच्या ठिकाणी ज्या दिनांकास हजर होतील, याबाबत शासनास तातडीने अवगत करण्यात यावे. या आदेशान्वये पदोन्नत झालेल्या अधिकाऱ्यांचा पदस्थापना केलेल्या पदावर रुजू झाल्याचा अहवाल संबंधित कार्यालय / संचालक, नगर रचना, पुणे यांनी nitin.shelke@nic.in या ई-मेल पत्त्यावर तात्काळ सादर करावा.
०५. पदोन्नत अधिकारी हे पदोन्नतीने नियुक्तीच्या ठिकाणी विहित मुदतीत हजर न झाल्यास किंवा पदोन्नती न स्वीकारल्यास, त्यांना पदोन्नती नको आहे, असे समजून अशा अधिकाऱ्यास कालबद्ध पदोन्नती / सेवातंर्गत आश्वासित प्रगती योजना / सुधारित सेवातंर्गत आश्वासित प्रगती योजनेचा लाभ मंजूर करण्यात आला असल्यास, वित्त विभाग, शासन शुद्धीपत्रक क्र. आप्रयो-१०१५/प्र.क्र.१११/२०१५/सेवा-३, दि.२३ डिसेंबर, २०१५ मधील तरतुदीनुसार सदरचा लाभ काढून घेण्यात येईल. मात्र दिलेल्या लाभाची वसुली करण्यात येणार नाही.
पृष्ठ ६ पैकी ४
# Page 5
शासन आदेश क्रमांकः बिंदूना-६२२०/प्र.क्र.२५१/२०२० /नवि-२७
०६. या आदेशान्वये पदोन्नती देण्यात येणाऱ्या अधिकाऱ्यांनी पदोन्नती नाकारल्यास सामान्य प्रशासन विभाग, शासन निर्णय, दि.१२.०९.२०१६ मधील तरतुदीनुसार त्यांचे नांव निवडसूचीतून काढून टाकण्यात येईल. तसेच यानंतर पुढील दोन वर्षी होणाऱ्या निवडसूच्यांमध्ये संबंधित अधिकाऱ्यांची पदोन्नतीसाठीची पात्रता तपासण्यात येणार नाही. तद्नंतर गुणवत्तेप्रमाणे संबंधित अधिकारी पदोन्नतीसाठी पात्र ठरल्यास त्याचा नियमित निवडसूचीत समावेश करण्याबाबत त्यांच्या नांवाचा विचार करण्यात येईल.
०७. या आदेशान्वये पदोन्नती देण्यात येत असलेल्या अधिकाऱ्यांनी पदग्रहण केल्याच्या दिनांकापासून एक महिन्याच्या आत वेतननिश्चितीचा विकल्प द्यावा. असा विकल्प न दिल्यास महाराष्ट्र नागरी सेवा (वेतन) नियम, १९८१ मधील नियम ११ (१) (ए) व महाराष्ट्र नागरी सेवा (सुधारित वेतन) नियम, २००९ मधील नियम १३ (अ) (१) (२) (ब) (१ व २) नुसार पदोन्नतीचा दिनांक विचारात घेऊन त्यांची वेतननिश्चिती करण्यात यावी.
०८. या आदेशान्वये पदोन्नती देण्यात येत असलेल्या अधिकाऱ्यांनी पदोन्नतीने नियुक्तीच्या ठिकाणी हजर न झाल्यास किंवा राजकीय दबाव आणून नियुक्ती अन्य ठिकाणी करण्याचा प्रयत्न केल्यास, संबंधित अधिकाऱ्यांच्या गोपनीय अहवालात त्यानुसार नोंद घेण्यात येईल. तसेच राजकीय दबावाची कृती ही महाराष्ट्र नागरी सेवा (वर्तणूक) नियम, १९७९ मधील नियम ३ (३) व २३ चा भंग करणारी असल्याने संबंधित अधिकाऱ्याविरुद्ध शिस्तभंगविषयक कारवाई करण्यात येईल, यांची नोंद घेण्यात यावी.
# Page 6