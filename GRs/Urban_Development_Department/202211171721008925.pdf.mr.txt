# Page 1
मिरा-भाईंदर महानगरपालिका क्षेत्रांतर्गत रस्त्यांचे क्राँक्रिटीकरणाच्या प्रस्तावित कामांसाठी मिरा भाईंदर महानगरपालिकेस कर्ज उभारण्यास परवानगी देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- मिभाम-११२२/प्र.क्र.७२/नवि-२८
मादाम कामा मार्ग, हुतात्मा राजगुरू चौक,
मंत्रालय, मुंबई-३२.
दिनांक:- १७ नोव्हेंबर, २०२२
संदर्भ:- १) आयुक्त, मिरा-भाईंदर महानगरपालिका यांचे पत्र क्र.मनपा/साबा/सप/२२६/२०२२-२३, दि.२२.०६.२०२२.
२) आयुक्त, मिरा-भाईंदर महानगरपालिका यांचे पत्र क्र.मनपा/लेखा/१६५/२०२२-२३, दि.०१.०८.२०२२
प्रस्तावना:
मिरा-भाईंदर महानगरपालिका क्षेत्राच्या भौगोलिक रचनेमध्ये त्यांच्या तीन बाजूस खाडया व समुद्र असून एका
बाजूस संजय गांधी राष्ट्रीय उद्यान आहे. मिरा-भाईंदर महानगरपालिकेच्या तीन बाजूस खाडया व समुद्र असल्याने पावसाळयात शहरात पाणी घुसते व साचते त्यामुळे शहरातील रहिवासी भाग व रस्ते जलमय होतात. तसेच, मिरा
भाईंदर महानगरपालिकेमध्ये वेगाने होणाऱ्या नागरिकरणामुळे येथे रस्त्यावरील वाहतुकीचे प्रमाणही वाढते आहे. सदर
वाढती वाहतूक व शहरात साचणारे पाणी यामुळे महानगरपालिका क्षेत्राअंतर्गत रस्ते वारंवार खराब होत आहेत. त्यामुळे
सकाळी व सायंकाळच्या वेळेत येथे वाहतुकीचा खोळंबा होतो व नागरिकांना निश्चित ठिकाणी पोहचण्यास अडचणींचा
सामना करावा लागतो. त्यामुळे वेळ व इंधनाचा अपव्ययही मोठया प्रमाणात होत आहे. त्यामुळे महानगरपालिका
क्षेत्रांतर्गतचे रस्ते टिकाऊ व खड्डेमुक्त होण्यासाठी रस्त्यांचे क्राँकिटीकरण करणे अत्यंत आवश्यक आहे.
२. रस्ते क्राँक्रिटीकरणासाठी मोठया प्रमाणात निधीची आवश्यकता असल्याने व मिरा-भाईंदर महानगरपालिकेची
आर्थिक स्थिती पाहता, रस्त्यांचे क्राँकिटीकरण महानगरपालिका निधीतून करणे शक्य नसल्याने मिरा-भाईंदर महानगरपालिकेच्या सर्वसाधारण सभेने आपल्या ठराव क्र. ४४, दि.०२.०९.२०२१ अन्वये मिरा-भाईंदर महानगरपालिका
क्षेत्रांतर्गत ४५ रस्त्यांच्या ९०४.६७ कोटीच्या खर्चास मान्यता दिली. तसेच, सदरचा खर्च महानगरपालिका निधीतून
भागत नसल्यास खाजगी व शासकीय वित्तिय संस्थाकडून कर्ज घेण्यास शासनाकडून महाराष्ट्र महानगरपालिका अधिनियमाच्या कलम १०९ अन्वये परवानगी घेण्यास मान्यता दिली.
३. आयुक्त, मिरा-भाईंदर महानगरपालिका यांनी मिरा-भाईंदर महानगरपालिका क्षेत्रांतर्गत रस्त्यांचे क्राँकिटीकरण करण्याच्या कामाच्या पहिल्या टप्प्यासाठी बँक ऑफ बडोदा या राष्ट्रीयकृत बँकेकडून कर्ज घेण्यास
शासनाची मान्यता देण्याचे प्रस्तावित केले आहे. मिरा-भाईंदर महानगरपालिकेच्या सर्वसाधारण सभेने मान्यता
दिल्यानुसार, मिरा-भाईंदर महानगरपालिका क्षेत्रांतर्गत रस्ते क्राँक्रिटीकरणासाठी बँक ऑफ बडोदा या राष्ट्रीयकृत
बँकेकडून कर्ज घेण्यास, महाराष्ट्र महानगरपालिका अधिनियमाच्या कलम १०९ नुसार शासन मंजूरी देण्याची बाब शासनाच्या विचाराधीन होती.
# Page 2
शासन निर्णय क्रमांकः मिभाम-११२२/प्र.क्र.७२/नवि-२८
शासन निर्णय:
आयुक्त, मिरा-भाईंदर महानगरपालिका यांनी त्यांच्या दि.२२.०६.२०२२ व दि.०१.०८.२०२२ च्या पत्रांद्वारे
शासनास सादर केलेल्या प्रस्तावाच्या अनुषंगाने सांगोपांग विचार करून, मिरा-भाईंदर महानगरपालिका क्षेत्राअंतर्गत
रस्त्यांच्या क्राँक्रिटीकरणाचे काम करण्यासाठी, बँक ऑफ बडोदा या राष्ट्रीयकृत बँकेकडून रू.५०० कोटी एवढे कर्ज
उभारण्यास महाराष्ट्र महानगरपालिका अधिनियमाच्या कलम १०९ नुसार पुढील अटी व शर्ती यांच्या अधीन राहून शासन मान्यता देण्यात यावी.
१) बँक ऑफ बडोदा या राष्ट्रीयकृत बँकेकडून प्राप्त कर्जाचा विनियोग केवळ मिरा-भाईंदर महानगरपालिका
क्षेत्रातील सार्वजनिक रस्त्यांच्या क्राँकिटीकरणाच्या कामासाठी करावयाचा आहे. सदर कर्ज निधी या
प्रयोजनाव्यतिरीक्त इतर प्रयोजनार्थ वापरता येणार नाही.
२) मिरा-भाईंदर महानगरपालिकेस या शासन निर्णयानुसार रू. ५०० कोटी रक्कमेच्या मर्यादेत कर्ज उभारणेस
शासनाची ना-हरकत दिली असली तरी, कर्जाची प्रत्यक्ष उचल आवश्यकतेनुसार करण्यात यावी.
३) सदर कर्जाच्या परतफेडीसाठी शासन हमी देणार नाही.
४) कर्ज देणारी वित्तीय संस्था यांनी सुचविलेल्या अटी व शर्ती मिरा-भाईंदर महानगरपालिका व संबंधित
वित्तिय संस्था यांनी परस्पर मान्य कराव्यात.
५) सदर कर्ज निधीतून उभारण्यात येणारे रस्ते अन्य कारणास्तव परत खोदण्यात येणार नाहीत, याबाबत आयुक्त, मिरा-भाईंदर महानगरपालिका यांनी दक्षता घ्यावी.
६) महानगरपालिकेच्या उत्पन्नस्त्रोतांचा आढावा घेऊन उत्पन वाढीसाठी आवश्यक कार्यवाही करून सदर कर्ज
निधीची व यापूर्वी उभारलेल्या कर्ज निधीची सव्याज परतफेड विहित कालावधीमध्ये करणेबाबत कार्यवाही
करणे, मिरा-भाईंदर महानगरपालिकेला बंधनकारक आहे.
७) सदर कर्जाच्या अनुषंगाने शासनाच्या मालकीची किंवा शासनाच्या परवानगीची आवश्यकता आहे अशी
कोणतीही मालमत्ता तारण ठेवता येणार नाही.
८) कर्ज परतफेडीचा कालावधी १० वर्ष इतका ठरविण्यात आला आहे. सदर मुदतीत कर्जाची परतफेड होईल
असे महानगरपालिकेने पहावे. कोणत्याही बाबतीत सदर कर्ज परतफेड करावयाचा कालावधी ६० वर्षांपेक्षा
जास्त असता कामा नये.
९) बांधकाम पार पाडण्यासाठी कर्जाऊ घेतलेल्या भागाचा विनियोग त्या बांधकामावर लावलेल्या नगरपालिका
अधिकारी किंवा कर्मचारी यांच्या व्यतिरीक्त अन्य कोणत्याही अधिकारी / कर्मचारी यांचे वेतन किंवा भत्ते
देण्यासाठी करता येणार नाही.
१०) कर्जपरतफेडीसाठी महानगरपालिकेने कर्ज निवारण निधी स्थापन केला पाहिजे.
११) सदर कर्ज रक्कमेच्या परतफेडीचे हप्ते विहित कालावधीत संबंधित वित्तीय संस्थेकडे जमा करण्याची
जबाबदारी आयुक्त/प्रशासक मिरा-भाईंदर महानगरपालिका यांची राहील.
पृष्ठ ३ पैकी २
# Page 3
शासन निर्णय क्रमांकः मिभाम-११२२/प्र.क्र.७२/नवि-२८