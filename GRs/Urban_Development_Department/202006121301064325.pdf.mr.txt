# Page 1
सह संचालक, नगर रचना (गट-अ/राजपत्रित) संवर्गातील अधिकाऱ्यांना संचालक, नगर रचना (गट-अ / राजपत्रित) पदावर तात्पुरत्या पदोन्नतीने पदस्थापना देण्याबाबत.
महाराष्ट्र शासन
नगर विकास विभाग,
शासन निर्णय क्र. पदोन्न-१३१९/प्र.क्र.११८/नवि-२७,
मादाम कामा मार्ग, हुतात्मा राजगुरु चौक,
चौथा मजला, मंत्रालय, मुंबई-४०० ०३२.
दिनांक :- १२ जून, २०२०.
वाचा :- १) सामान्य प्रशासन विभाग, अधिसूचना क्र.एसआरव्ही-२०१५/प्र.क्र.१५६/कार्या-१२, दि.२८.०४.२०१५.
२) सामान्य प्रशासन विभाग, अधिसूचना क्र.एसआरव्ही-२०१५/प्र.क्र.१५६/कार्या-१२, दि.१६.०७.२०१५.
३) सामान्य प्रशासन विभाग, शासन निर्णय क्र.एसआरव्ही-२०१५/प्र.क्र.३०३/का.१२, दि.१२.०९.२०१६.
४) सामान्य प्रशासन विभाग, अधिसूचना क्र. एसआरव्ही-२०१७/प्र.क्र.११४/कार्या - १२, दि.१५.०६.२०१७.
५) सामान्य प्रशासन विभाग, पत्र क्र.ईएसबी-१११९/प्र.क्र.८६/१३, दि.१९.०८.२०१९.
प्रस्तावना : नगर रचना व मूल्यनिर्धारण संचालनालयाच्या आस्थापनेवरील संचालक, नगर रचना (गट अ/राजपत्रित) (वेतनसंचना पीबी - ४ रु. ३७४००-६७०००+ ग्रेड वेतन रु.८९००/-) (६ व्या वेतन आयोगाप्रमाणे) (एस-२९ : १३११००-२१६६००) (७ व्या वेतन आयोगाप्रमाणे) या संवर्गातील रिक्त पद निम्न संवर्गातील सह संचालक, नगर रचना (गट-अ / राजपत्रित) (पे बँड रु.३७४००-६७०००+ग्रेड वेतन रु.८,७००/-) (६ व्या वेतन आयोगाप्रमाणे) (एस-२७ : ११८५००-२१४१००) (७ व्या वेतन आयोगाप्रमाणे) या संवर्गातून तात्पुरत्या पदोन्नतीने भरण्यासाठी आस्थापना मंडळ क्र.२ ची बैठक दि.०७.०८.२०१९ रोजी घेण्यात आली होती. त्यानुसार विभागीय पदोन्नती समितीने सेवाज्येष्ठतेनुसार खुल्या प्रवर्गातून तात्पुरत्या स्वरुपात पदोन्नती देण्यासाठी पात्र असलेल्या अधिकाऱ्यांच्या सन २०१८ १९ साठी तात्पुरती निवडसूचीस मान्यता दिली असून सदर अधिकाऱ्यांना पदोन्नती व पदस्थापना देण्याची बाब शासनाच्या विचाराधीन होती. त्यानुषंगाने शासनाने आता खालीलप्रमाणे निर्णय घेतला आहे.
शासन निर्णय :
नगर रचना व मूल्यनिर्धारण संचालनालयाच्या आस्थापनेवरील खालील विवरणपत्रात दर्शविण्यात आलेल्या सह संचालक, नगर रचना (गट-अ/राजपत्रित) संवर्गातील अधिकाऱ्यांना संचालक, नगर रचना (गट-अ / राजपत्रित) (वेतनसंचना पीबी- ४ रु.३७४००-६७०००+ग्रेड वेतन रु.८९००/-) (६ व्या वेतन आयोगाप्रमाणे) (एस-२९ : १३११००-२१६६००) (७ व्या वेतन आयोगाप्रमाणे) या पदावर खालील अटींच्या अधीन राहून तात्पुरत्या स्वरुपात पदोन्नती देण्यात येत असून खालीलप्रमाणे पदस्थापना करण्यात येत आहे.
# Page 2
शासन निर्णय क्रमांकः पदोन्न-१३१९/प्र.क्र.११८/नवि-२७,
---------------------------------------------------------------------------------
| अ. क्र. | ज्येष्ठता क्रमांक | अधिकाऱ्याचे नांव | जात प्रवर्ग | पदोन्नतीने पदस्थापना |
| १ | १ | श्री.सुधाकर बाबुराव नांगनुरे | खुला | संचालक, नगर रचना, महाराष्ट्र राज्य, पुणे. |
---------------------------------------------------------------------------------
अटी व शर्ती : 1. ज्या अधिकाऱ्यांविरुध्द विभागीय चौकशी प्रलंबित असल्यामुळे किंवा अन्य कारणामुळे त्यांच्या बाबतीत केलेल्या शिफारशी मोहोरबंद पाकिटात ठेवण्यात आल्या आहेत.
त्याबाबतचा शासन निर्णय, सामान्य प्रशासन विभाग, दि.१५.१२.२०१७ व दि.३०.०८.२०१८ मधील तरतूदीनुसार कार्यवाही करण्यात यावी.
||. पदोन्नतीसाठी पात्र ठरलेल्या ज्या अधिकाऱ्यांविरुध्द विभागीय चौकशी प्रलंबित नाही किंवा प्रस्तावित आहे, असे विभागाने स्पष्ट केले आहे. त्यांना प्रत्यक्ष पदोन्नती देण्यापूर्वी विभागाने पुन्हा तपासणी करावी आणि दरम्यानच्या काळात विभागीय चौकशी चालू करण्यात आली असल्यास किंवा त्यांना निलंबित करण्यात आल्यास किंवा त्यांच्याविरुध्द फौजदार आरोपाचे न्यायालयीन प्रकरण सुरु झाल्यास शासन निर्णय, सामान्य प्रशासन विभाग, दि.१५.१२.२०१७ व दि.३०.०८.२०१८ मधील तरतूदीनुसार त्यांना पदोन्नती देण्याबाबत करण्यात आलेल्या शिफारशी मोहोरबंद पाकिटात ठेवून सदर शासन निर्णयातील तरतूदीनुसार कार्यवाही करण्यात यावी.
III. पदोन्नतीचे पद महाराष्ट्र लोकसेवा आयोगाच्या कक्षेतील असल्यास सदर पदोन्नती/निवडसूची महाराष्ट्र लोकसेवा आयोगाच्या मान्यतेने नियमित केल्यानंतर पदोन्नतीच्या पदावर सेवाज्येष्ठता व अन्य सेवाविषयक लाभ मिळण्यास पदोन्नत अधिकारी पात्र ठरतील.
IV. पदोन्नतीसाठी शिफारस केलेल्या मागासवर्गीय अधिकाऱ्यांच्या जात वैधतेबाबत आवश्यकता असल्यास संबंधित विभाग/कार्यालय (सामाजिक न्याय किंवा आदिवासी विकास विभाग/संबंधित जात पडताळणी कार्यालय) यांच्याकडून खातरजमा करण्यात यावी व तद्नंतरच पदोन्नती आदेश निर्गमित करावेत.
V. तदर्थ पदोन्नतीसाठी पात्र ठरलेल्या उक्त अधिकाऱ्यांना पदोन्नतीने पदस्थापना देतांना “महाराष्ट्र शासकीय गट-अ व गट-ब (राजपत्रित व अराजपत्रित) पदांवर सरळसेवेने व पदोन्नतीने नियुक्तीसाठी महसूली विभाग वाटप नियम, २०१५” मधील तरतूदीनुसार कार्यवाही करावी.
VI. विभागाने आस्थापना मंडळास सादर केलेल्या ज्येष्ठतासूचीनुसार विचारक्षेत्रातील अधिकाऱ्यांची पात्र / अपात्रता तपासण्यात आली असून ज्येष्ठतासूचीबाबत कोणतेही प्ररकण भविष्यात उद्भवल्यास त्याची संपूर्ण जबाबदारी संबंधित विभागाची राहील.
VII. शासनाच्या प्रचलित धोरणानुसार चालू वर्षाच्या ३१ मार्च अखेरची मत्ता व दायित्व विवरणपत्रे सादर केल्यानंतरच पदोन्नतीसाठी पात्र अधिकाऱ्यांना पदोन्नती देण्याची दक्षता विभागाने घ्यावी.
VIII. शासनाच्या प्रचलित धोरणानुसार अधिकाऱ्यांच्या वयाच्या ५०/५५ व्या वर्षी करावयाच्या पुनर्विलोकनाबाबत विभागाने कार्यवाही करावी.
पृष्ठ ४ पैकी २
# Page 3
शासन निर्णय क्रमांकः पदोन्न-१३१९/प्र.क्र.११८/नवि-२७, IX. आस्थापना मंडळाच्या शिफारशींनुसार अधिक्रमित होणाऱ्या मागासवर्ग अधिकाऱ्याच्या अधिक्रमणाला मा.मंत्री (सामाजिक न्याय ) यांची मान्यता घेण्याची व अधिक्रमित होणाऱ्या अनुसूचित जमातीच्या अधिकाऱ्याच्या अधिक्रमणाला मा. मंत्री ( आदिवासी विकास) यांची मान्यता घेण्याची कार्यवाही विभागाने करावी.
X. आस्थापना मंडळाच्या सर्व शिफारशींना शासनाची मान्यता घेण्याची उचित कार्यवाही विभागाने करावी.
XI. पदोन्नती देण्यात येत असलेले अधिकारी सामान्य प्रशासन विभाग, दि.२५.०५.२००४ च्या शासन निर्णयातील तरतूदीनुसार आरक्षणाचा लाभ मिळवून सेवाज्येष्ठता यादीत वरच्या स्थानावर आले नसल्याबाबत संचालनालयाने खात्री केली असल्याने, सदर मागासवर्गीय अधिकाऱ्यांबाबत भविष्यात कोणतेही न्यायालयीन प्रकरण उद्भवल्यास त्याची संपूर्ण जबाबदारी संचालनालयाची राहील.
XII. सदर पदोन्नती निव्वळ तात्पुरत्या स्वरुपाची असल्याने या तात्पुरत्या पदोन्नतीच्या परिणामी निवडसूचीतील अधिकाऱ्यांना नियमितपणाचा व सेवाज्येष्ठतेचा कोणताही हक्क मिळणार नाही.
०२. या आदेशान्वये पदोन्नती देण्यात येणाऱ्या अधिकाऱ्यांनी हे आदेश प्राप्त होताच पदोन्नतीने नियुक्तीच्या ठिकाणी विहित कालावधीत रुजू होणे आवश्यक आहे. पदोन्नत अधिकारी हे विहित कालावधीत रुजू न होता ते ज्या दिनांकास पदोन्नतीच्या ठिकाणी रुजू होतील, त्या दिनांकापासून पदोन्नत झाल्याचे समजण्यात येईल.
०३. पदोन्नत अधिकारी हे पदोन्नतीने नियुक्तीच्या ठिकाणी हजर न झाल्यास किंवा पदोन्नती न स्वीकारल्यास, त्यांना पदोन्नती नको आहे, असे समजून सामान्य प्रशासन विभाग, शासन निर्णय क्र. एसआरव्ही-१०८७/३१११/प्र.क्र.११/८९/१२, दि.३०.०४.२०११ मधील आदेशानुसार त्यांची पदोन्नती रद्द करण्यात येईल. तसेच अशा अधिकाऱ्यास कालबद्ध पदोन्नती / सेवातंर्गत आश्वासित प्रगती योजना / सुधारित सेवातंर्गत आश्वासित प्रगती योजनेचा पहिला / दुसरा लाभ मंजूर करण्यात आला असल्यास, वित्त विभाग, शासन शुद्धीपत्रक क्र. आप्रयो- १०१५/प्र.क्र.१११/२०१५/सेवा-३, दि.२३ डिसेंबर, २०१५ मधील तरतुदीनुसार सदरचा लाभ काढून घेण्यात येईल. मात्र दिलेल्या लाभाची वसुली करण्यात येणार नाही.
०४. या आदेशान्वये पदोन्नती देण्यात येणाऱ्या अधिकाऱ्यांनी पदोन्नती नाकारल्यास सामान्य प्रशासन विभाग, शासन निर्णय, दि. १२.०९.२०१६ मधील तरतुदीनुसार त्यांचे नांव निवडसूचीतून काढून टाकण्यात येईल. तसेच यानंतर पुढील दोन वर्षी होणाऱ्या निवडसूच्यांमध्ये संबंधित अधिकाऱ्यांची पदोन्नतीसाठीची पात्रता तपासण्यात येणार नाही. तद्नंतर गुणवत्तेप्रमाणे संबंधित अधिकारी पदोन्नतीसाठी पात्र ठरल्यास त्याचा नियमित निवडसूचीत समावेश करण्याबाबत त्यांच्या नांवाचा विचार करण्यात येईल.
०५. या आदेशान्वये पदोन्नती देण्यात येत असलेल्या अधिकाऱ्यांनी पदग्रहण केल्याच्या दिनांकापासून एक महिन्याच्या आत वेतननिश्चितीचा विकल्प द्यावा. असा विकल्प न दिल्यास महाराष्ट्र नागरी सेवा (वेतन) नियम, १९८१ मधील नियम ११ (१) (ए) व महाराष्ट्र नागरी सेवा (सुधारित वेतन) नियम, २००९ मधील नियम १३ (अ) (१) (२) (ब) (१ व २) नुसार पदोन्नतीचा दिनांक विचारात घेऊन त्यांची वेतननिश्चिती करण्यात यावी.
पृष्ठ ४ पैकी ३
# Page 4
शासन निर्णय क्रमांकः पदोन्न-१३१९/प्र.क्र.११८/नवि-२७, ०६. या आदेशान्वये पदोन्नती देण्यात येत असलेल्या अधिकाऱ्यांना पदोन्नतीने नियुक्तीच्या ठिकाणी ज्या दिनांकास हजर होण्यास कळविण्यात आले आहे व ते नियुक्तीच्या ठिकाणी ज्या दिनांकास हजर होतील, याबाबत शासनास तातडीने अवगत करण्यात यावे.
०७. या आदेशान्वये पदोन्नती देण्यात येत असलेल्या अधिकाऱ्यांनी पदोन्नतीने नियुक्तीच्या ठिकाणी हजर न झाल्यास किंवा राजकीय दबाव आणून नियुक्ती अन्य ठिकाणी करण्याचा प्रयत्न केल्यास, संबंधित अधिकाऱ्यांच्या गोपनीय अहवालात त्यानुसार नोंद घेण्यात येईल. तसेच राजकीय दबावाची कृती ही महाराष्ट्र नागरी सेवा (वर्तणूक) नियम, १९७९ मधील नियम ३ (३) व २३ चा भंग करणारी असल्याने संबंधित अधिकाऱ्याविरुद्ध शिस्तभंगविषयक कारवाई करण्यात येईल, यांची नोंद घेण्यात यावी.