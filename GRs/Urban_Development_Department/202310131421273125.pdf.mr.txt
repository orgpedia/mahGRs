# Page 1
नागपूर मेट्रो रेल्वे टप्पा-२ प्रकल्पामधील राज्यशासनाचे दुय्यम कर्ज सहाय्य महाराष्ट्र मेट्रो रेल कार्पोरेशन यांना वितरित करण्याबाबत. (सन २०२३-२४)
महाराष्ट्र शासन
नगर विकास विभाग
शासन निर्णय क्रमांकः एमआरडी-३३२३/प्र.क्र.१२३/नवि-७
हुतात्मा राजगुरु चौक, मादाम कामा रोड
मंत्रालय, मुंबई-४०० ०३२.
दिनांक : : १३ ऑक्टोबर, २०२३.
पहा :
१. नगर विकास विभाग, शासन निर्णय क्र.एनएमआर-३३१८/प्र.क्र.१४५/नवि-७, दि.१४.०१.२०१९.
२. गृहनिर्माण व शहरी कार्य मंत्रालय, भारत सरकार यांचे K-१४०११/०६/२०१९-MRT, दि.२९.१२.२०२२ रोजीचे पत्र.
३. नगर विकास विभाग, शासन निर्णय क्र. ३३१८/प्र.क्र.१४५/नवि-७, दि.१२.०५.२०२३.
४. नगर विकास विभाग, शासन निर्णय क्र. ३३२३/प्र.क्र.६२/नवि-७, दि.२२.०९.२०२३.
५. वित्त विभाग शासन परिपत्रक क्र. अर्थसं-२०२३/प्र.क्र.४०/अर्थ-३ दि. १२ एप्रिल, २०२३.
प्रस्तावना:
नागपूर मेट्रो रेल्वे टप्पा- २ प्रकल्पास मंत्रीमंडळाची मान्यता घेऊन त्यानुसार नगर विकास विभाग शा.नि.क्र. एनएमआर-३३१८/प्र.क्र. १४५/नवि-७, दिनांक १२ मे, २०२३ च्या शासन निर्णयान्वये मान्यता दिली आहे. सदर प्रकल्पास केंद्रशासनाने पत्र क्रमांक K-१४०११/०६/२०१९-MRT, दिनांक २९ डिसेंबर, २०२३ अन्वये मान्यता दिली आहे. नागपूर मेट्रो रेल्वे टप्पा-२ प्रकल्पातील केंद्र व राज्य शासनाचा सहभाग हा गुंतवणूक / समभाग (Equity) व दुय्यम कर्ज सहाय्य या स्वरुपात रहाणार आहे.
सदर प्रकल्पासाठी वित्तीय संस्थांचे कर्ज सहाय्य घ्यावयाचे असून हे कर्ज सहाय्य केंद्र शासनामार्फत घेतले जाणार आहे. अशा प्रकारच्या सर्व निधी हा सदर प्रकल्पाच्या अंमलबजावणी करणाऱ्या महाराष्ट्र
मेट्रो रेल कॉर्पोरेशन लि. या विशेष हेतू वहन कंपनीकडे सुपूर्द करावयाचा आहे. कर्जाची परतफेड या विशेष हेतू वहन कंपनीने करावयाची आहे.
दिनांक २९ सप्टेंबर, २०२३ रोजी केंद्र शासन, राज्य शासन व महामेट्रो यांच्यात सामंजस्य करारनामा करण्यात आला आहे. नागपूर मेट्रो रेल्वे टप्पा-२ प्रकल्पाच्या प्रकल्प पूर्णत्वासाठी लागणारा एकूण रु ६७०८ कोटी निधी मध्ये राज्यशासनाच्यावतीने समभाग म्हणून एकूण रु.९९८.२० कोटी व केंद्रीय कराच्या ५०% रक्कम रु.१९७ कोटी आणि बांधकाम कालावधीतील व्याजाकरिता रु.१५ कोटी असे एकूण रु.२१२ कोटी दुय्यम कर्ज सहाय्य म्हणून उपलब्ध करावयाचे आहे. सन २०२३-२४ या वर्षामध्ये दुय्यम कर्ज वितरणासाठी रु.१०० कोटी रुपये तरतूद अर्थसंकल्पीत करण्यात आली आहे. उक्त तरतूदीमधून रु.४० कोटी इतकी रक्कम महाराष्ट्र मेट्रो रेल कार्पोरेशन लि. या कंपनीस राज्य शासनाकडून बिनव्याजी दुय्यम कर्ज म्हणून वितरित करण्याची बाब शासनाच्या विचाराधीन होती.
# Page 2
शासन निर्णय क्रमांकः एमआरडी-३३२३/प्र.क्र.१२३/नवि-७
शासन निर्णय -
१. नागपूर मेट्रो रेल्वे टप्पा-२ प्रकल्प कार्यान्वित करण्यासाठी राज्य शासनाकडून दुय्यम कर्ज म्हणून रु.४०,००,००,०००/- (अक्षरी रुपये चाळीस कोटी फक्त) इतकी रक्कम महाराष्ट्र मेट्रो रेल कार्पोरेशन लि.
यांना प्रदान करण्यास या शासन निर्णयाव्दारे मान्यता देण्यात येत आहे.
२. उपरोक्त रक्कम “मागणी क्र. एफ-७ ६२१७ - नगर विकासासाठी कर्जे, ८०, सर्वसाधारण १९० सार्वजनिक क्षेत्रातील व इतर उपक्रमांना कर्जे राज्य योजना, (००) (०२) नागपूर मेट्रो रेल्वे प्रकल्पाकरिता राज्य शासनाचे दुय्यम कर्ज ५५ कर्जे व आगाऊ रक्कमा सांकेतांक क्रमांक (६२१७०७८८) या लेखाशिर्षाखाली सन २०२३-२४ मधील मंजूर तरतूदीतून खर्ची घालण्यात यावी.
३. उपरोक्त लेखाशीर्ष उपयोगात आणण्यासाठी नगर विकास विभागाचे कक्ष अधिकारी, नवि- ५, यांना आहरण व संवितरण अधिकारी तसेच सहसचिव न.वि.-५, नगर विकास विभाग, मंत्रालय, मुंबई यांना नियंत्रक अधिकारी म्हणून घोषित करण्यात येत आहे. सदर शासन निर्णयातील निर्णय क्र.१ मध्ये नमूद करण्यात आलेली रक्कम अधिदान व लेखा अधिकारी, मुंबई यांचेकडून काढून ती महाराष्ट्र मेट्रो रेल कार्पोरेशन लि. यास देण्यासाठी त्यांना अधिकार प्रदान करण्यात येत आहेत. नगर विकास विभागाच्या रोख शाखेने देयक तयार करुन ते अधिदान व लेखा अधिकारी, मुंबई यांचेकडे पाठवावे. याबाबतच्या खर्चमेळाची कार्यवाही नवि- ३१ कार्यासनाने करावी.
४. राज्यशासनाकडून दुय्यम कर्जसहाय्य म्हणून वितरीत केलेल्या उपरोक्त रु.४० कोटी चा विनियोग नागपूर मेट्रो रेल्वे टप्पा-२ प्रकल्पासाठी महाराष्ट्र मेट्रो रेल कॉर्पोरेशन लिमिटेडला केंद्रीय / राज्यस्तरीय करापोटी येणाऱ्या खर्चासाठी करावयाचा आहे.
५. राज्यशासनाकडून दुय्यम कर्जसहाय्य म्हणून वितरीत उपरोक्त रक्कम रु.४० कोटी महाराष्ट्र मेट्रो रेल कॉर्पोरेशन लिमिटेडकडून सदर प्रकल्पासाठी बाह्य वित्तीय संस्थाकडून घेतलेल्या मुख्य कर्जाची परतफेड केल्यानंतर वसूल करावयाची आहे.
६. सदर कर्ज सहाय्याची रक्कम सदर प्रकल्पाचे मुख्य कर्जाची परतफेड केल्यानंतर एका हप्त्यात करण्यात यावी.
७. भविष्यात सदर दुय्यम कर्जावर व्याज अदा करावयाचे झाल्यास त्याची वसूली महाराष्ट्र मेट्रो रेल कॉर्पोरेशन लि. यांच्याकडून करण्यात येईल, या अटीवर महाराष्ट्र मेट्रो रेल कॉर्पोरेशन लि. यांना वितरीत करावयाचे दुय्यम कर्ज रु.४० कोटी हे बिनव्याजी कर्ज म्हणून वितरीत करण्यात येत आहे.
८. नागपूर मेट्रो रेल्वे टप्पा-२ या प्रकल्पाकरिता राज्यशासनाकडून केंद्रीय व राज्यस्तरीय करापोटी येणाऱ्या खर्चासाठी प्राप्त झालेली रक्कम महाराष्ट्र मेट्रो रेल कॉर्पोरेशन लिमिटेडकडे जमा झाल्याचे प्रमाणपत्र सादर करण्यात यावे.
९. सदर रक्कम वितरीत झाल्यानंतर या रक्कमेतून खर्च केलेल्या रक्कमांचा तपशिल राज्य शासनाला सादर करण्यात यावा.
१०. सदर प्रकल्पासाठी केंद्रशासन/राज्यशासन/नागपूर सुधार प्रन्यास/नागपूर महानगरपालिका इ.
कडून तसेच राज्यशासनामार्फत केंद्रीय/करापोटी येणाऱ्या खर्चासाठी प्राप्त होणाऱ्या रक्कमांसाठी महाराष्ट्र मेट्रो रेल कॉर्पोरेशन लिमिटेड यांनी स्वतंत्र लेखे ठेवावेत.
११. राज्यशासनाकडून दिल्या जाणाऱ्या सदर कर्जसहाय्यासाठी राज्यशासनाने वेळोवेळी निर्गमित केलेल्या कर्जा विषयीच्या इतर संबंधीत अटी व शर्ती लागू राहतील.
१२. नागपूर मेट्रो टप्पा-२ प्रकल्पासाठी प्राप्त होणाऱ्या निधीबाबत राज्य शासनाच्यावतीने व्यवस्थापकीय संचालक, महामेट्रोने स्वतंत्र लेखे ठेवावेत व वितरीत झालेल्या निधीचे संनियंत्रण करावे.
पृष्ठ ६ पैकी २
# Page 3
शासन निर्णय क्रमांकः एमआरडी-३३२३/प्र.क्र.१२३/नवि-७
१३. सदर रक्कम ज्या प्रयोजनासाठी मंजूर केली आहे ती त्याच प्रयोजनासाठी खर्च केल्याचे उपयोगिता प्रमाणपत्र व्यवस्थापकीय संचालक महाराष्ट्र मेट्रो रेल कार्पोरेशन यांनी शासनास सादर करावे.
१४. सदर कर्ज सहाय्याच्या वितरणाबाबत शादिक-२०१२/प्र.क्र.४९/ऋण व हमी दिनांक ३०/१२/२०१४ मधील सूचनानुसार महाऋण आज्ञावलीत जोडपत्र-अ (सोबत जोडले आहे) नुसार माहिती भरण्याची कार्यवाही करण्यात यावी.
१५. राज्य शासनाकडून नागपूर मेट्रो रेल्वे टप्पा-२ प्रकल्पाकरीता वितरीत निधीची परिस्थिती खालील प्रमाणे :
------------------------------------------------------------------------------------------------
| अनु.क्र. | दिनांक | रक्कम (रु. कोटी) | निधी वितरीत करणाऱ्या संस्थेचे नाव | एकूण वितरीत निधी (रु. कोटी) |
| १ | सदरचे वितरण | ४०.०००० | राज्य शासन | ४०.०००० |
------------------------------------------------------------------------------------------------
१६. सदर निधी वितरण आदेश वित्त विभाग शासन परिपत्रक क्र. अर्थसं-२०२३/प्र.क्र.४०/अर्थ-३ दि.
१२ एप्रिल, २०२३ मधील संबंधित सर्व अटींचे तसेच परिपत्रकासोबतच्या परिशिष्ठामधील तपासणी सूचीप्रमाणे सर्व बाबींची पूर्तता होत आहे.
१७. सदर निधी वितरण आदेश वित्त विभागाचे शासन परिपत्रक क्र. अर्थसं-२०२३/प्र.क्र.४०/ अर्थ-३, दि. १२ एप्रिल, २०२३ अन्वये प्राप्त सुचनानुसार निर्गमित करण्यात येत आहे.
# Page 4
# Page 5
# Page 6