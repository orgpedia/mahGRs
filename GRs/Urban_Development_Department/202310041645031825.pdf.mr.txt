# Page 1
रोहा नगर परिषद, जिरायगड . च्या मंजूर विकास आराखड्यामधील आरक्षण क्र. ७१ (अष्टमी सि.स.नं. १२०१ ) मध्ये विकसित करण्यात आलेल्या इमारतीमधील पहिल्या मजल्यावरील सभागृह / हॉल नाममात्र दराने भाडेतत्वाने देणेबाबत.
महाराष्ट्र शासन
नगर विकास विभाग
शासन निर्णय क्रमांक- संकिर्ण-२०२३/प्र.क्र.१२०/नवि-१९
४ था मजला, मुख्य इमारत, मंत्रालय, मुंबई-४०० ०३२.
दिनांक - ०४ ऑक्टोबर, २०२३
वाचा : (१) मुख्याधिकारी, रोहा नगरपरिषद यांचे पत्र क्र.रोनप/कर विभाग/प्रस्ताव/५२१/ २०२३-२४, दि.१९ जुलै, २०२३.
(२) रोहा नगरपरिषद प्रशासकीय ठराव क्र. २२४, दिनांक २७ जून, २०२३.
(३) रोहा नगरपरिषद प्रशासकीय ठराव क्र. २३६, दिनांक १८ जुलै, २०२३.
प्रस्तावना : रोहा नगर परिषद, जि. रायगड च्या मंजूर विकास आराखड्यामधील आरक्षण क्र.७१ (अष्टमी सि.स.नं. १२०१ ) मध्ये विकसित करण्यात आलेल्या इमारतीमधील पहिल्या मजल्यावरील सभागृह/हॉल ब्लड बँक चालविणे या वैद्यकीय प्रयोजनाकरीता निवड करणेकामी जाहिर निविदा प्रसिध्द करुन दरपत्रक मागविण्यात आले होते. त्यानुषंगाने कै. काकासाहेब चितळे स्मृती केंद्र व्दारा संचलित जनकल्याण रक्तकेंद्र, महाड यांची एकमेव निविदा दरपत्रक नाममात्र रु.१/- प्रति महिना नगरपरिषदेस प्राप्त झाले आहे. महाराष्ट्र नगरपरिषदा/नगरपंचायती व औद्योगिकनगरी अधिनियम, १९६५ चे कलम ९२ आणि महाराष्ट्र नगरपालिका (स्थावर मालमत्तेचे हस्तांतरण) नियम, १९८३ मधील भाग ६ कलम २१ मधील नियम शिथील करुन रु.१/- प्रति महिना या नाममात्र दराने ३० वर्ष इतक्या कालावधीसाठी भाडेतत्वाने देणेबाबत प्रशासकीय ठराव क्र.२३६, दि.१८/०७/२०२३ केला आहे. त्यानुसार प्रस्तावास मान्यता मिळण्याबाबत मुख्याधिकारी, रोहा नगरपरिषद यांनी संदर्भ क्र.१ येथील पत्रान्वये शासनास विनंती केली आहे.
नगरपरिषदेने दि.२७/०६/२०२३ व दि.१८/०७/२०२३ रोजी पारित केलेले ठराव, तसेच अधिनियमातील तरतूदी विचारात घेऊन नगरपरिषदेची मालमत्ता रु.१/- या नाममात्र दराने ३० वर्षे इतक्या कालावधीसाठी भाडेपट्टयाने देण्याची बाब शासनाच्या विचाराधीन होती.
शासन निर्णय : रोहा नगर परिषद, जि. रायगड च्या मंजूर विकास आराखड्यामधील आरक्षण क्र.७१ (अष्टमी सि.स.नं. १२०१ ) मध्ये विकसित करण्यात आलेल्या इमारतीमधील पहिल्या मजल्यावरील सभागृह/हॉल (अंदाजित क्षेत्रफळ १३४५ चौ. फुट) ब्लड बँक चालविणे या वैद्यकीय प्रयोजनाकरीता कै. काकासाहेब चितळे स्मृती केंद्र व्दारा संचलित जनकल्याण रक्तकेंद्र, महाड या संस्थेला अधिनियमातील तरतूदीस अनुसरुन रु. १ /- या नाममात्र दराने ३० वर्षाच्या कालावधीसाठी भाडेपट्टयाने देण्यास शासन मान्यता देण्यात येत आहे.
# Page 2
शासन निर्णय क्रमांकः संकिर्ण-२०२३/प्र.क्र.१२०/नवि-१९ ०२. नगरपरिषदेची मालमत्ता भाडेपट्टयाने देण्याबाबत प्रचलित कार्यपध्दतीनुसार नियमोचित कार्यवाही मुख्याधिकारी, रोहा नगरपरिषद यांनी करावी.