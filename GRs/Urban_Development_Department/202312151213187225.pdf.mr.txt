# Page 1
सन २०२३-२४ या वित्तीय वर्षातील अर्थसंकल्पित तरतुद वितरीत करण्याबाबत.
सहायक अनुदान
महाराष्ट्र शासन
नगर विकास विभाग,
शासन निर्णय क्रमांक- एमसीओ-२०२३/प्र.क्र.१०७/नवि-१४
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक:- १५ डिसेंबर, २०२३.
वाचा :- १) नगर विकास विभाग, शासन निर्णय क्र.एमसीओ-२०१७/प्र.क्र.१९१/नवि-१४, दि.१६.०६.२०१७.
२) नगर विकास विभाग, शासन निर्णय क्र. एमसीओ-२०२२/प्र.क्र.६१/नवि-१४, दि.२९.०३.२०२३.
३) वित्त विभाग, शासन परिपत्रक क्र. अर्थसं - २०२३/प्र.क्र.४०/अर्थ-३, दि.१२.०४.२०२३.
४) नगर विकास विभाग, शासन निर्णय क्र. एमसीओ-२०२१/प्र.क्र.१०७/नवि-१४, दि.२६.०४.२०२३ व दि.१९.०६.२०२३.
५) नगर विकास विभाग, शासन निर्णय क्र. संकीर्ण-२०२३/प्र.क्र.६१/नवि-०४,दि.२४.०७.२०२३ ६) नगर विकास विभाग, शासन निर्णय क्र. एमसीओ-२०२१/प्र.क्र.१०७/नवि-१४, दि.१४.०९.२०२३
प्रस्तावना : राज्यातील नगरपरिषदांचा जकात कर व महागाई भत्ता रद्द केल्यामुळे त्याऐवजी सदर नगरपरिषदांना सहायक अनुदान वितरीत करण्यात येते. सदर प्रयोजनार्थ सन २०२३-२०२४ या आर्थिक वर्षाकरीता २२१७ ८०६६ या लेखाशीर्षाअंतर्गत मूळ अर्थसंकल्पीत तरतूद ₹२६९५.४४ कोटी व पावसाळी अधिवेशन, २०२३ मध्ये एक रक्कमी तडजोड योजनेतंर्गत (One Time Settlement Scheme) नगरपरिषदा/ नगरपंचायती यांच्याकडील सार्वजनिक पाणीपुरवठा व पथदिव्यांच्या वीजदेयकांच्या मुद्दलाची रक्कम महावितरण कंपनीस प्रदान करण्याकरीता पूरक मागणीव्दारे उपलब्ध झालेली ₹१८६.२५ कोटी तरतूद अशा एकूण ₹२८८१.६९ कोटी निधीपैकी संदर्भ क्र. ४ येथील शासन निर्णयांन्वये यापूर्वी ₹१७१७.३१२८ कोटी निधी वितरीत करण्यात आला होता.
आता, वित्त विभागाने मूळ अर्थसंकल्पिय तरतूदीपैकी उपलब्ध करून दिलेला ₹४७३ कोटी व यापूर्वीचा शिल्लक ₹७.७६८८ कोटी असा एकूण ₹४८०.७६८८ कोटी इतका निधी नगरपरिषद प्रशासन संचालनालयास बीम्स प्रणालीव्दारे वितरीत करावयाचा आहे.
शासन निर्णयः राज्यातील नगरपरिषदांचा जकात कर व महागाई भत्ता रद्द केल्यामुळे त्याऐवजी सदर नगरपरिषदांना सहायक अनुदान देण्यात येते. सन २०२३-२०२४ करीता सदर प्रयोजनार्थ अर्थसंकल्पीत निधीपैकी वितरण प्रणालीद्वारे प्राप्त झालेले ₹४८०.७६८८ कोटी सहायक अनुदान संबंधित नगर परिषद/नगरपंचायत/ महानगरपालिका यांना वितरीत करण्याकरीता नगरपरिषद प्रशासन संचालनालयास वितरीत करण्यात येत आहे.
२. नगरपरिषदांसाठी बीम्स प्रणालीद्वारे प्राप्त झालेले सहायक अनुदान संदर्भिय दि. १६.०६.२०१७ च्या शासन निर्णयानुसार नगर परिषद प्रशासन संचालनालयाने थेट नगरपरिषदा/ नगरपंचायतीच्या बँक खात्यात जमा करावे.
# Page 2
शासन निर्णय क्रमांकः एमसीओ-२०२३/प्र.क्र.१०७/नवि-१४
३. नगरपरिषदांना वितरीत होणारे सहायक अनुदान नगरपरिषद प्रशासन संचालनालयाकडून थेट नगरपरिषदा/ नगरपंचायतींच्या बँक खात्यात जमा करण्याकरिता उपायुक्त, नगरपरिषद प्रशासन संचालनालय यांना नियंत्रण अधिकारी व सहायक आयुक्त (लेखा), नगरपरिषद प्रशासन संचालनालय यांना आहरण व संवितरण अधिकारी घोषित करण्यात येत आहे.
४. सदरचा निधी वितरीत करतांना शासन परिपत्रक, वित्त विभाग, दि.०२.०४.२०१८ मधील अटींची पुर्तता केल्यावरच तसेच ७५% उपयोगिता प्रमाणपत्र सादर केल्यावरच सदर निधी संबंधित नगरपरिषदांना वितरीत करण्यात यावा. तसेच, महाराष्ट्र जीवन प्राधीकरणाने नागरी पाणी पुरवठा योजनांसाठी आयुर्विमा महामंडळाकडून नागरी स्थानिक स्वराज्य संस्थांनी उभारलेल्या कर्जाची परतफेड करण्याबाबत संदर्भ क्र.५ येथील शासन निर्णयामधील सुचनांनुसार कार्यवाही करावी.
५. सदरचा निधी मागणी क्रमांक- एफ-२, २२१७, नगरविकास, १९२, नगरपरिषदांना सहाय, पंचवार्षिक योजनांतर्गत योजना, (००) (६०) जकात कर व महागाई भत्ता रद्द केल्यामुळे नगरपरिषदांना द्यावयाचे सहायक अनुदान, ३१, सहायक अनुदाने (वेतनेतर) (२२१७८०६६) या लेखाशीर्षाखाली खर्ची टाकावा.
६. महालेखापाल यांच्या संकेतस्थळावरील विवरणपत्रानुसार प्रलंबित उपयोगिता प्रमाणपत्रांचा आहरण व संवितरण निहाय निपटारा एक महिन्यात करण्यात यावा. सदरची प्रमाणपत्रे अधिदान कार्यालयास सादर न करता ती महालेखापाल कार्यालयास सादर करावीत.
७. वित्त विभागाच्या संकेतस्थळावरील विवरणपत्रानुसार प्रलंबित संक्षिप्त देयकांचा निपटारा एक महिन्यात करण्यात यावा.
८. नगर परिषद प्रशासन संचालनालयाने अतिप्रदान झालेल्या रकमांची संबधित नगरपरिषदांकडून त्वरेने वसूली करावी. तसेच सदरची वसुली ९११, अतिप्रदानाची वसुली, (००) (०२) अतिप्रदानाची वसूली (योजनेतर) (२२१७९९५७) ७०, वजा वसुली या लेखाशिर्षाखाली करण्यात यावी.
९. सदरील शासन निर्णय वित्त विभागाच्या परिपत्रक क्र. अर्थस-२०१८/प्र.क्र.६९/अर्थ-३, दि.०२.०४.२०१८ अन्वये दिलेल्या अधिकारीतेत निर्गमित करण्यात येत आहे.
# Page 3