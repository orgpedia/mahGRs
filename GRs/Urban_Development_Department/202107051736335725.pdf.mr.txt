# Page 1
महाराष्ट्र नगरपरिषदा, नगरपंचायती व औद्योगिक नगरी अधिनियम १९६५ च्या कलम ३१२ (अ) अंतर्गत व्यापक लोकहितासाठी नगरपरिषद सावनेर यांना निर्देश देणेबाबत...
सावनेर नगरपरिषदेच्या मालकीची आरक्षण क्र.९ मिनी स्टेडिअम कम स्पोर्ट कॉम्प्लेक्स येथील ३०० चौ.मी. जागा हस्तांतरणाबाबत.
महाराष्ट्र शासन
नगर विकास विभाग
शासन निर्णय क्रमांकः एमयुएन-२०२०/प्र.क्र.१६२/नवि-१८
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक : ०५/०७/२०२१
वाचा:- शासन निर्णय नगर विकास क्रमांक एमयुएन-२०२०/प्र.क्र.१६२/नवि-१८, दि.०५.०३.२०२१
प्रस्तावना - नागपूर जिल्ह्यातील सावनेर नगरपरिषदेच्या मालकीची आरक्षण क्रमांक ९ मिनी स्टेडिअम
कम स्पोर्ट कॉम्प्लेक्स याकरीता १.६२ हेक्टर आर. इतकी जागा आरक्षित आहे. सदर जागेपैकी
१५९०० चौ.मी. म्हणजेच १.५९ हेक्टर आर. जागा यापूर्वी सन २००३ मध्ये नगरपरिषदेने विनामुल्य
तालुका क्रिडा अधिकाऱ्याकडे हस्तांतरीत केली आहे. त्यासंदर्भात दिनांक २० फेब्रुवारी, २००४ रोजी
करारनामादेखील करण्यात आला आहे. सदर आरक्षित जागेपैकी उर्वरित जागा (३०० चौ.मी.) सदर
जागेवर गाळे बांधकाम करुन क्रिडा संकुलास आवश्यक सुविधा उपलब्ध करुन देण्यासाठी व
भविष्यकालीन देखभाल दुरुस्ती निधीची सोय व्हावी, याकरीता तालुका क्रिडा अधिकारी यांनी
सावनेर नगरपरिषदेकडे मागणी केली आहे. सावनेर नगरपरिषद सदर जागा क्रिडा संकुलास
देण्यास तयार आहे. तथापि सदर जागेवर क्रिडा अधिकाऱ्याकडून क्रिडा संकुलाच्या देखभाल व
दुरुस्तीकरीता बांधण्यात येणारे गाळे यांचे वाटप नगरपरिषदेला ६०% व क्रिडा संकुलाकरीता ४०%
असे प्रमाण ठेवावे, असा नगरपरिषदेने दिनांक २०/२/२०२० रोजी बहुमताने ठराव पारित केला आहे.
परंतु क्रिडा विभागाने सदर गाळ्यापैकी ४० टक्के गाळे नगरपरिषदेस देण्याची तयारी दर्शविली
आहे. सदर जागेवरील गाळे क्रिडा विभाग बांधणार असून बांधकाम केल्यानंतर नगरपरिषदेकडे ४०
टक्के गाळे हस्तांतर करणार आहे. यामुळे नगरपरिषदेस विनामुल्य गाळे बांधुन मिळणार असल्याने
नगरपरिषदेचे आर्थिक नुकसान होते, असे म्हणता येणार नाही. सदर जागेचे आरक्षण विचारात
# Page 2
शासन निर्णय क्रमांकः एमयुएन-२०२०/प्र.क्र.१६२/नवि-१८
घेऊन क्रिडा विभाग त्याठिकाणी आंतरराष्ट्रीय दर्जाच्या ४०० मीटर धावणपट तयार करणार असून
सदरचे सार्वजनिक प्रयोजन व व्यापक लोकहित विचारात घेऊन जागा क्रिडा विभागास हस्तांतर
होणे आवश्यक आहे. सदर प्रकल्प हा राज्य शासनाचा असून लोकहिताचाही आहे. ही बाब विचारात
घेऊन महाराष्ट्र नगरपरिषदा, नगरपंचायती व औद्योगिक नगरी अधिनियम १९६५ च्या कलम
३१२ अ अंतर्गत शासनाकडून दि.०५.०३.२०२१ रोजीच्या शासन निर्णयान्वये नगरपरिषदेस निर्देश
का देण्यात येऊ नये, यासाठी १५ दिवसाच्या आत शासनाकडे अभिवेदन सादर करण्याचे
कळविण्यात आले होते. त्यावर नगरपरिषदेने दि. १६.०३.२०२१ रोजीच्या पत्रान्वये अभिवेदन
शासनास सादर केले. अभिवेदनात नमूद केलेल्या बाबी विचारात घेऊन तसेच अधिनियमाच्या
कलम ३१२ अ मध्ये शासनास असलेले अधिकार विचारात घेऊन शासनाने खालीलप्रमाणे निर्णय
घेतला आहे:
शासन निर्णय सावनेर नगरपरिषदेच्या मालकीची विकास आराखड्यानुसार आरक्षण क्रमांक ९ मिनि
स्टेडिअम कम स्पोर्ट कॉमप्लेक्स येथील जागा क्रिडा प्रयोजनासाठी आरक्षित असल्याने सदरचे
सार्वजनिक प्रयोजन तसेच व्यापक लोकहित विचारात घेऊन, तसेच जागेवर बांधण्यात येणाऱ्या
क्रिडा संकुलाच्या देखभाल दुरुस्तीसाठी ६० टक्के गाळ्यापासूनचे उत्पन्न क्रिडा विभागास आवश्यक
असल्याने उर्वरित ३०० चौ.मी. जागा नगरपरिषदेने तात्काळ क्रिडा विभागाकडे हस्तांतरीत करावी.
१) सदर जागेवर बांधण्यात येणाऱ्या गाळ्यांचा बांधकाम खर्च क्रिडा विभागाकडून
करण्यात येईल.
२) सदर जागेवरील एकूण बांधकाम क्षेत्रापैकी ४० टक्के एवढे क्षेत्र क्रिडा विभाग
नगरपरिषदेस विनामूल्य हस्तांतरीत करेल तसेच क्रिडा विभागाकडून एकूण
बांधकाम क्षेत्राच्या ६० टक्के इतके क्षेत्र संकुलाच्या देखभाल व दुरूस्तीकरीता
वापरण्यात येईल.
३) क्रिडा विभागाने सदर जागेवर बांधकाम करताना महाराष्ट्र प्रादेशिक नगररचना
अधिनियम १९६६ च्या तरतुदी विचारात घेऊन बांधकाम करावे.
पृष्ठ ३ पैकी २
# Page 3
शासन निर्णय क्रमांकः एमयुएन-२०२०/प्र.क्र.१६२/नवि-१८