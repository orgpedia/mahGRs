# Page 1
केंद्र शासनाच्या "राज्यांना भांडवली गुंतवणुकीसाठी विशेष सहाय्य योजना २०२३-२४" च्या भाग-६ अंतर्गत युनिटी मॉल बांधकामासंदर्भात या योजनेसाठी Single Nodal Agency (SNA) चे स्वतंत्र खाते व अंमलबजावणी यंत्रणांचे शून्य शिल्लक उपखाती उघडणेबाबत तसेच सार्वजनिक वित्तीय व्यवस्थापन प्रणालीमार्फ़त (PFMS) कार्यान्वय करण्याबाबत.
महाराष्ट्र शासन
नगर विकास विभाग
शासन निर्णय क्रमांक: सिआयडी-३३२३/६०६/प्र.क्र.८९/नवि-१०
मादाम कामा रोड, हुतात्मा राजगुरु चौक,
मंत्रालय, मुंबई - ४०००३२.
दिनांक :३०.८.२०२३
वाचा – १) भारत सरकार, वित्त मंत्रालय यांचे कार्यालयीन ज्ञापन क्र.F.No.४४(१)/PF-S/२०२३-२४ (CAPEX), दि.०३.०२.२०२३, दि.०२.०५.२०२३, २) शासन निर्णय क्र.सिआयडी-३३२२/प्र.क्र.९३/नवि-१०, दि.१७.१०.२०२२
प्रस्तावना :
केंद्र शासनाच्या सन २०२३-२४ साठी " भांडवली गुंतवणुकीसाठी राज्यांना विशेष सहाय्य २०२३ २४" या योजनेंतर्गत राज्य सरकारांना भांडवली गुंतवणूक प्रकल्पांसाठी ५० वर्षांच्या बिनव्याजी कर्जाच्या स्वरूपात आर्थिक सहाय्य प्रदान करण्यात येणार आहे. यासंदर्भात केंद्र शासनाच्या व्यय विभागाने दिनांक ०३.०२.२०२३ व दि.०२.०५.२०२३ रोजीच्या पत्रान्वये सदर योजनेची मार्गदर्शक तत्वे निर्गमित केली आहेत. सदर योजनेच्या भाग ६ अंतर्गत युनिटी मॉल बांधकांमासंदर्भात सविस्तर मार्गदर्शक सूचना दि.१६.०६.२०२३ रोजी निर्गमित केलेल्या आहेत. केंद्र शासनाच्या वाणिज्य व उद्योग मंत्रालयाने दि.१०.०५.२०२३ रोजीच्या पत्रान्वये युनिटी मॉल बांधकामासाठी नोडल विभाग तसेच राज्यस्तरीय Single Point of Contact याची माहिती, युनिटी मॉल बांधकामाचे स्थळ व युनिटी मॉल बांधकामासंदर्भातील डी.पी.आर. सादर करणे आवश्यक आहे.
सदर योजनेंतर्गत बिनव्याजी कर्ज / निधी उपलब्ध होणार असुन त्या अंतर्गत करावयाच्या कामांवरील खर्चासाठी संबंधित विभागांनी खर्चाचे स्वतंत्र लेखाशीर्ष घेवून अर्थसंकल्पीय तरतूद करुन केंद्र शासनाच्या दि. २३.०३.२०२१ च्या पत्रान्वये केंद्र पुरस्कृत योजनांच्या निधी वाटपासंदर्भात विहीत केलेल्या नवीन कार्यप्रणालीचे व वित्त विभागाच्या संदर्भीत क्र. ३, दि.१.७.२०२१ अन्वये निश्चित केलेल्या कार्यप्रणालीचे पालन करणे आवश्यक आहे. केंद्र शासनाच्या Special Assistance to States for
# Page 2
शासन निर्णय क्रमांकः सिआयडी-३३२३/६०६/प्र.क्र.८९/नवि-१०
Capital Investment या योजनेंतर्गत प्राप्त होणारा निधी संबंधित विभागास अर्थसंकल्पीत करुन तो कार्यान्वयीन यंत्रणांना वितरित करावा लागणार आहे. नगर विकास विभागास प्राप्त होणारा निधी अर्थसंकल्पीत करुन वितरित करणेसाठी संदर्भीत क्र.२ च्या शासन निर्णयान्वये नोडल अधिकारी यांची नेमणुक करण्यात आली आहे.
केंद्र शासनाकडून " राज्यांना भांडवली गुंतवणुकीसाठी विशेष सहाय्य योजना २०२३-२४" च्या भाग ६ अंतर्गत युनिटी मॉल बांधकामासंदर्भात साठी Single Nodal Agency (SNA) चे स्वतंत्र खाते व अंमलबजावणी यंत्रणांसाठी शुन्य शिल्लक खाते उघडण्याचा प्रस्ताव शासनाच्या विचाराधीन होता.
त्यासाठी पुढीलप्रमाणे निर्णय घेत आहे :
शासन निर्णय :
१. वित्त विभागाचे शासन आदेश व केंद्र शासनाचे दि.२३.०३.२०२१, दि.०३.०२.२०२३, दि.०२.०५.२०२३ च्या मार्गदर्शक सूचना तसेच केंद्र शासनाच्या वाणिज्य व उद्योग मंत्रालयाच्या दि.१०.०५.२०२३ रोजीच्या मार्गदर्शक सूचना PFMS प्रणालीच्या अंमलबजावणीसाठी राज्य शासन व अंमलबजावणी यंत्रणा यांमध्ये समन्वय व संनियंत्रणासाठी " राज्यांना भांडवली गुंतवणुकीसाठी विशेष सहाय्य योजना २०२३-२४" च्या भाग ६ अंतर्गत युनिटी मॉल बांधकांम संदर्भात केंद्र पुरस्कृत योजनेसाठी उपसचिव / सह सचिव (नवि-१०) यांना Single Nodal Agency (SNA) म्हणून घोषित करण्यात येत आहे.
२. सदर योजनेंतर्गत केंद्र शासनाकडून प्राप्त होणा-या निधीसाठी Single Nodal Agency (SNA) चे स्वतंत्र बँक खाते )Single Nodal Bank Account) व अंमलबजावणी यंत्रणांना शून्य शिल्लक उपखाती (Zero Balance Subsidiary account) बँक ऑफ महाराष्ट्र, मंत्रालय शाखा या बँकेत उघडण्यास मान्यता देण्यात येत आहे.
३. सदर खात्यांचा वापर केवळ उक्त योजनेच्या प्रयोजनासाठीच करावा.
४. वित्त विभाग, शासन निर्णय, दि.१३.३.२०२० व दि.३.३.२०२१ अन्वये राष्ट्रीयकृत तसेच खाजगी बँकांमध्ये खाती उघडण्याबाबत शासनाने सूचना निर्गमित केल्या असून SNA व शुन्य शिल्ल्क उपखाती (Zero Balance Subsidiary account) उघडताना सदर सूचनांचा अवलंब करावा.
५. सदर SNA खाते व शुन्य शिल्ल्क उपखाती (Zero Balance Subsidiary account) हे PFMS प्रणालीशी संलग्नीत करावे.
६. सदर योजनेचा निधी केंद्रीय पध्दतीने संबंधित यंत्रणांना वितरीत करण्याकरीता कोषागारातून प्रत्येक योजनेसाठी प्राप्त होणारा निधी प्रथमतः संबंधित योजनेच्या PFMS प्रणालीशी संलग्नीत
# Page 3
शासन निर्णय क्रमांकः सिआयडी-३३२३/६०६/प्र.क्र.८९/नवि-१०
SNA च्या बँक खात्यात जमा करावा आणि तद्नंतर संबंधित यंत्रणांनी त्यांच्या स्तरावरुन निवडलेल्या लाभार्थ्यांना केंद्रिय पध्दतीने वितरीत करावा.
७. संबंधित यंत्रणांनी सदर खात्यातील व्यवहारांचे मासिक / तिमाही ताळमेळ तसेच लेखापरिक्षण करावे.
८. सदर SNA खाते भविष्यात बंद करण्यात आल्यास, त्यामधील शिल्लक रकमेचा ताळमेळ घेऊन शिल्लक अखर्चीत रक्कम योग्य त्या शासन लेखाशीर्षाखाली तात्काळ जमा करावी.