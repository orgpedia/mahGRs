# Page 1
मिरा-भाईंदर महानगरपालिका (सेवा प्रवेश व सेवांचे वर्गीकरण) नियम, २०१९ च्या सुधारणेस मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- मिभाम-१११६/प्र.क्र.३५/नवि-२८
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक:- २५ नोव्हेंबर, २०२१.
वाचा:-१) नगर विकास विभाग, शासन परिपत्रक क्र. ठामपा-२००२/८२१/प्र.क्र.८६/नवि-२६, दि.०२.०७.२००८.
२) शासन राजपत्र, मिरा-भाईंदर महानगरपालिका क्र. मनपा/आस्था/३३७२/२०१३-१४, दि.१३.०३.२०१४.
३) मिरा-भाईंदर महानगरपालिका सर्वसाधारण सभा ठराव क्र. १०३, दि.३०.०१.२०१६.
४) आयुक्त, मिरा-भाईंदर महानगरपालिका यांचे पत्र क्र. मनपा/साप्र/२०६९/२०१५-१६, दि.०५.०३.२०१६.
५) आयुक्त, मिरा-भाईंदर महानगरपालिका यांचे पत्र क्र. मनपा/आस्था/११३४/२०१७/१८, दि.२४.११.२०१७.
६) नगर विकास विभाग, शासन निर्णय क्र. मिभाम-१११६/प्र.क्र.३५/१६/नवि-२८, दि.२८.०५.२०१९.
७) आयुक्त, मिरा-भाईंदर महानगरपालिका यांचे पत्र क्र. मिभा/मनपा/आस्था/६५८/२०२१-२२, दि.१७.०६.२०२१.
प्रस्तावना:
मिरा-भाईंदर महानगरपालिकेच्या सेवाप्रवेश नियमास संदर्भीय दि.२८.०५.२०१९ च्या शासन निर्णयान्वये मंजूरी देण्यात आलेली आहे. सदर सेवाप्रवेश नियमामध्ये पदोन्नतीसाठी निम्न संवर्गातील सेवेची ५ वर्षाची अट विहीत केलेली आहे. राज्य शासनामध्ये पदोन्नतीसाठी पात्र होण्यासाठी निम्न संवर्गातील पदावर साधारणत: ३ वर्षे सेवेची अट आहे. सदर अट बऱ्याच महानगरपालिकेच्या सेवाप्रवेश नियमामध्ये समाविष्ट करण्यात आलेली आहे.
मिरा-भाईंदर महानगरपालिकेच्या सेवाप्रवेश नियमातील पदोन्नतीसाठीच्या निम्न संवर्गातील ५ वर्षे सेवेच्या अटीमुळे आस्थापनेवर काही कर्मचाऱ्यांना पदोन्नतीच्या संधी उपलब्ध होत नाहीत.
२. त्याचप्रमाणे मिरा-भाईंदर महानगरपालिकेच्या २०१९ च्या सेवाप्रवेश नियमामध्ये मंजूर केलेल्या कार्यकारी अभियंता या पदावरील पदोन्नतीसाठी अर्हता व नेमणूकीच्या पध्दतीत सुधारणा करण्याबाबत आयुक्त, मिरा-भाईंदर महानगरपालिका यांनी संदर्भीय दि.१७.०६.२०२१ च्या पत्राने शासनाकडे प्रस्ताव सादर केलेला आहे. त्यानुसार, मिरा-भाईंदर महानगरपालिका सेवाप्रवेश नियम २०१९ च्या मंजुरीबाबत संदर्भीय दि.२८.०५.२०१९ च्या शासन निर्णयासोबतच्या “परिशिष्ट-२” मध्ये नमूद पदांच्या नेमणूकीकरीता अर्हता व नेमणूकीच्या पध्दतीसंदर्भात सुधारणा करण्याची बाब शासनाच्या विचाराधीन होती. या अनुषंगाने शासनाने पुढीलप्रमाणे निर्णय घेतलेला आहे.
शासन निर्णयः संदर्भीय दि.२८.०५.२०१९ च्या शासन निर्णयान्वये मिरा-भाईंदर महानगरपालिकेच्या मंजूर केलेल्या सेवाप्रवेश नियमासोबतच्या "परिशिष्ट-२” मध्ये, महाराष्ट्र महानगरपालिका अधिनियम, १९४९ च्या कलम ४५४, ४५५ व ४६५(१)(ल) अन्वये प्राप्त अधिकारात, पदोन्नतीसाठी निम्न संवर्गातील सेवेच्या ५ वर्षाच्या असलेल्या अटी ऐवजी ३ वर्षाच्या सेवेची अट करण्यास शासन मान्यता देण्यात येत आहे. त्याचप्रमाणे कार्यकारी अभियंता पदावरील पदोन्नतीसाठीच्या अर्हतेत सोबत जोडलेल्या “परिशिष्ट-२, अनुसूची-अ” अन्वये सुधारणेस मंजूरी देण्यात येत आहे.
# Page 2
शासन निर्णय क्रमांकः मिभाम-१११६/प्र.क्र.३५/नवि-२८
२. या नियमास “मिरा-भाईंदर महानगरपालिका सुधारित सेवा (सेवाप्रवेश व सेवांचे वर्गीकरण) नियम, २०१९” चा सुधारित भाग असे संबोधण्यात यावे.
३. सदर सुधारित नियम आयुक्त, मिरा-भाईंदर महानगरपालिका यांनी तात्काळ शासन राजपत्रात प्रसिध्द करावे. हे नियम शासन राजपत्रात प्रसिध्द झाल्याच्या दिनांकापासून अंमलात येतील.
४. या अनुषंगीक सर्व सांविधानिक बाबींची पुर्तता आयुक्त, मिरा-भाईंदर महानगरपालिका यांनी करावयाची आहे.
# Page 3