# Page 1
महालेखापालांकडून प्राप्त लेखापरीक्षा आक्षेपांवर तांतडीने कार्यवाही कार्यवाही करून त्यामधील प्रलंबितता दूर करणेबाबत...
महाराष्ट्र शासन
नगर विकास विभाग,
शासन परिपत्रक क्रमांक :- लोलेस-२०१६/प्र.क्र.०३/नवि-३१
मुख्य इमारत (४ था मजला),
हुतात्मा राजगुरु चौक, मादाम कामा मार्ग
मंत्रालय, मुंबई - ४०० ०३२
दिनांक :- २४ मे, २०२२
संदर्भ :- शासन परिपत्रक, समक्रमांक दिनांक २२ जानेवारी, २०१६.
शासन परिपत्रक
नगर विकास विभाग, नगरपरिषद प्रशासन संचालनालय, महाराष्ट्र राज्य अग्निशमन संचालनालय, महाराष्ट्र राज्य नगर रचना संचालनालय, पुणे तसेच जिल्हा स्तरावरील सक्षम प्राधिकारी कार्यालये व राज्यातील सर्व स्थानिक स्वराज्य संस्थांचे लेखापरीक्षण महालेखापाल, महाराष्ट्र - १, मुंबई व महालेखापाल, महाराष्ट्र-२, नागपूर यांचेकडून केले जाते. या लेखापरीक्षणाच्या आधारे महालेखापाल कार्यालयाकडून प्राप्त झालेल्या लेखापरीक्षा आक्षेपांना प्रतिसाद मिळत नसल्याची बाब भारताचे नियंत्रक व महालेखापरीक्षक यांनी त्यांच्या स्थानिक संस्था अहवालातून सातत्याने निदर्शनास आणून दिली आहे.
२. यासंदर्भात महालेखापाल कार्यालयांकडून प्रतिवर्षी ३० जूनपर्यंत निर्गमित केलेल्या परंतु ३१ डिसेंबर पर्यंत प्रलंबित असलेल्या व प्रतिवर्षी दिनांक ३१ डिसेंबर पर्यत निर्गमित केलेल्या परंतु पुढील ३० जून पर्यंत प्रलंबित आलेल्या लेखापरीक्षा आक्षेपांची यादी पाठविण्यात येते. तथापि, याबाबत संबंधित कार्यालयांकडून अपेक्षित प्रतिसाद दिला जात नसल्याने लेखापरीक्षा आक्षेपांची प्रलंबितता वाढत चालली आहे. दिनांक ३०.०६.२०२१ पर्यंत निर्गमित केलेल्या आणि दिनांक ३१.१२.२०२१ पर्यंत प्रलंबित असलेल्या लेखा आक्षेपांची यादी दिनांक १०.०५.२०२२ रोजीच्या पत्रान्वये (ई-मेल द्वारे) सर्व संबंधितांना कळविण्यात आलेली आहे. याकरिता सर्व कार्यालय प्रमुखांना खालीलप्रमाणे सूचना देण्यात येत आहेत.
सर्व कार्यालय प्रमुखांनी प्रत्येक महिन्याच्या पहिल्या आठवड्यात प्रलंबित लेखापरीक्षा आक्षेपांचा आढावा घ्यावा आणि त्यावरील उत्तरे / स्पष्टीकरणे आवश्यक त्या पुराव्यांसह ( उदा. चलन, परिपत्रक, आदेशाची प्रत इ.) तात्काळ महालेखापाल कार्यालयास सादर केली जातील याची कटाक्षाने दक्षता घ्यावी.
# Page 2
शासन परिपत्रक क्रमांकः लोलेस-२०१६/प्र.क्र.०३/नवि-३१
प्रलंबित लेखापरीक्षा आक्षेपांची संख्या जास्त असल्यास महालेखापाल कार्यालयाशी संपर्क साधून सदर आक्षेपांच्या संदर्भात महालेखापाल कार्यालयातील संबंधित अधिकाऱ्यांशी समन्वय साधून जास्तीत जास्त आक्षेप तांतडीने निकाली काढण्यात यावेत च त्याबाबतची माहिती महालेखापाल
कार्यालयास सादर करण्यात यावी.