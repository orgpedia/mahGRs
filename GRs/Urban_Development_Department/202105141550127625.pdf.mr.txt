# Page 1
स्वच्छ भारत अभियान (नागरी) अंतर्गत चंद्रपूर महानगरपालिकेच्या नागरी घनकचरा व्यवस्थापन प्रकल्पास सुधारित प्रशासकीय मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:-स्वमअ-२०२१/प्र.क्र.२६ (६)/नवि-३४
हुतात्मा राजगुरू चौक, मादाम कामा मार्ग
मंत्रालय, मुंबई - ४०००३२.
दिनांक: १४ मे, २०२१
वाचा: १. शासन निर्णय, नगर विकास विभाग, क्रमांक: स्वभाअ - २०१५/प्र.क्र. २३/नवि-३४, दि. १५.०५.२०१५ २. शासन निर्णय, नगर विकास विभाग, क्रमांक: स्वमअ-२०१८/प्र.क्र.४५/नवि-३४, दि.१/३/२०१८ ३. स्वच्छ भारत अभियान (नागरी) अंतर्गत गठीत उच्चाधिकार समितीच्या दिनांक २५/०२/२०२१ रोजी संपन्न झालेल्या बैठकीचे इतिवृत्त.
शासन निर्णय :
स्वच्छ महाराष्ट्र अभियान (नागरी) अंतर्गत चंद्रपूर महानगरपालिकेच्या नागरी घनकचरा व्यवस्थापनाचे विवरणपत्रातील रकाना ४ मध्ये दर्शविलेल्या किंमतीच्या प्रकल्पास संदर्भीय क्रमांक २ येथील शासन निर्णयांनुसार मंजुरी देण्यात आली होती.
२. सदर प्रकल्पाची अंमलबजावणी महानगरपालिकेमार्फत सुरु असताना प्रकल्पात अंतर्भूत असलेल्या काही बाबी वगळून नवीन बाबी मंजूर करण्याची विनंती महानगरपालिकेमार्फत करण्यात आली होती. (मंजूर प्रकल्पातील वगळण्याच्या बाबी व त्यांची किमंत या शासन निर्णया सोबतच्या विवरणपत्रातील अनुक्रमे रकाना ५ व ६ मध्ये दर्शविली आहे. वगळलेल्या बाबींच्या जागी मंजूर करावयाच्या बाबी व त्यांची किंमत अनुक्रमे रकाना ७ व ८ मध्ये दर्शविली आहे.
३. चंद्रपूर महानगरपालिकेने सादर केलेल्या प्रस्तावाची तपासणी राज्य अभियान संचालनालयाच्या स्तरावर करून तो प्रस्ताव दिनांक २५.०२.२०२१ रोजी झालेल्या उच्चाधिकार समितीच्या मान्यतेसाठी सादर केला होता.
उच्चाधिकार समितीने त्याच बैठकीत सदर प्रस्तावास मान्यता दिली आहे.
४. त्यानसार, सदर प्रस्तावास उच्चाधिकार समितीने दिलेल्या मान्यतेच्या अनुषंगाने या शासन निर्णयासोबतच्या विवरणपत्रातील अनुक्रमे रकाना ५ व ६ मध्ये दर्शविलेल्या किमतीच्या बाबी वगळण्यास व वगळलेल्या बाबींच्या जागी अनुक्रमे रकाना ७ व ८ मध्ये दर्शविलेल्या किंमतीच्या बाबी मंजूर करण्यास शासन मंजूरी देत आहे.
५. उपरोक्त बदलामुळे चंद्रपूर महानगरपालिकेच्या घनकचऱ्याच्या सविस्तर प्रकल्प अहवालाची सुधारित किंमत या शासन निर्णया सोबतच्या विवरणपत्रातील रकाना १० मध्ये दर्शविण्यात आल्यानुसार राहील.
६. संदर्भीय क्रमांक २ येथील प्रशासकीय मान्यतेच्या शासन निर्णयात नमूद अटी व शर्तींचे पालन करणे बंधनकारक राहील.
पृष्ठ ३ पैकी १
# Page 2
शासन निर्णय क्रमांकः स्वमअ-२०२१/प्र.क्र.२६(६)/नवि-३४
# Page 3