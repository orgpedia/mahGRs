# Page 1
केंद्र शासन पुरस्कृत अमृत अभियान हिंगणघाट शहराच्या मलनि:स्सारण प्रकल्पास प्रशासकीय मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक अमृत-२०२३/प्र.क्र.१२७/नवि-३३
मंत्रालय, मुंबई-४०० ०३२
दिनांक : ०६ एप्रिल, २०२३
संदर्भ : १. नगर विकास विभाग, शासन निर्णय क्र. अमृत-२०१५/प्र.क्र.१९७/नवि-३३, दिनांक १३ ऑक्टोबर, २०१५.
२. नगर विकास विभाग, शासन परिपत्रक क्र: अमृत-२०१६/प्र.क्र.१६३/नवि-३३, दिनांक १६ मे, २०१६ व १२ जुलै, २०१६.
३. नगर विकास विभाग, शासन निर्णय क्र: अमृत-२०१७/प्र.क्र.२२४ (१) /नवि- ३३, दिनांक ११ मे, २०१७.
प्रस्तावना :
केंद्र शासन पुरस्कृत अमृत अभियानाची संदर्भाधीन क्र.१ च्या शासन निर्णयान्वये राज्यामध्ये सन २०१५-१६ वर्षापासून अंमलबजावणी करण्यात येत आहे. सदर अभियानांतर्गत पाणीपुरवठा, मलनि:स्सारण, पर्जन्य जलवाहिनी, नागरी परिवहन व हरित क्षेत्र विकास इ. पायाभूत सुविधांची निर्मिती अभियान शहरांमध्ये करण्यात येत आहे. त्यानुसार या अभियानांतर्गत संदर्भाधीन क्र. ३ अन्वये हिंगणघाट शहराच्या पाणीपुरवठा प्रकल्पास प्रशासकीय मान्यता देण्यात आली आहे.
२. सदर अभियानांतर्गत हिंगणघाट शहराच्या पाणीपुरवठा प्रकल्पाचे काम पूर्ण करण्यासाठी तांत्रिक दृष्ट्या आवश्यक उपांगास प्रशासकीय मान्यता देण्याची बाब शासनाच्या विचाराधीन होती.
शासन निर्णय : १. केंद्र शासन पुरस्कृत अमृत अभियानांतर्गत प्रशासकीय मान्यता देण्यास मा. मुख्य सचिव यांच्या अध्यक्षतेखालील दिनांक ०८ डिसेंबर, २०२२ रोजीच्या राज्यस्तरीय उच्चाधिकार सुकाणू समितीच्या बैठकीमध्ये मान्यता देण्यात आली आहे. त्यानुसार, हिंगणघाट शहराच्या पाणीपुरवठा प्रकल्पाच्या संदर्भाधीन क्र. ३ मधील शासन निर्णयातील अटी व तरतुदीच्या अधीन राहून परिच्छेद क्र. २ मधील विवरणपत्रात नमूद केल्यानुसार या प्रकल्पासाठी आवश्यक वाढीव उपागांस या शासन निर्णयाद्वारे प्रशासकीय मंजुरी देण्यात येत आहे.
२. हिंगणघाट शहराच्या पाणीपुरवठा प्रकल्पातील उपांगे व त्यांची किंमतीचे विवरण पुढीलप्रमाणे आहे :
------------------------------------------
| Sr. No. | Name of Item | Amount |
| 1 | House Service Connections | 12,53,00,000 |
| 2 | GST Due | 5,72,00,000 |
|  | Total | 18,25,00,000 |
|  | Say Rs. | 18.25 Cr. |
------------------------------------------
# Page 2
शासन निर्णय क्रमांक : अमृत-२०२३/प्र.क्र.१२७/नवि-३३
३. हिंगणघाट शहर पाणीपुरवठा प्रकल्पाचा वित्तीय आकृतिबंध पुढीलप्रमाणे आहे.
(रु.कोटीमध्ये)
---------------------------------------------------------------------------------------------------------------------------------------------------------------------------------------------------------------------------------------------
| नागरी स्थानिक स्वराज्य संस्थेचे नाव | प्रकल्प किंमत | केंद्र शासनामार्फत अनुज्ञेय अनुदान ( प्रकल्प किंमतीच्या ५०% ) | राज्य शासनामार्फत अनुज्ञेय अनुदान (प्रकल्प किंमतीच्या २५%) | नागरी स्थानिक स्वराज्य संस्थेचा हिस्सा ( प्रकल्प किंमतीच्या २५%) |
| १ | २ | ३ | ४ | ५ |
| हिंगणघाट नगरपरिषद | १८.२५ | ९.१२५ | ४.५६२५ | ४.५६२५ |
---------------------------------------------------------------------------------------------------------------------------------------------------------------------------------------------------------------------------------------------
४. सदर प्रकल्पाच्या अनुषंगाने सर्व तांत्रिक बाबींची पूर्तता करण्याचीव वस्तू व सेवा कराच्या बाबींची परिगणना प्रमाणित करून च देयक अदा करण्याची संपूर्ण जबाबदारी मुख्याधिकारी, हिंगणघाट नगरपरिषद यांची राहील.
५. हिंगणघाट शहराच्या पाणीपुरवठा प्रकल्पास संदर्भाधीन क्र. ३ मधील शासन निर्णयान्वये देण्यात आलेल्या प्रशासकीय मान्यतेच्या व त्यानुषंगाने सदर अमृत अभियानाच्या व या प्रकल्पाच्या अनुषंगाने वेळोवेळी निर्गमित करण्यात आलेल्या सर्व अटी व शर्तींची पूर्तता करण्याची संपूर्ण जबाबदारी मुख्याधिकारी, हिंगणघाट नगरपरिषद यांची राहील.
# Page 3