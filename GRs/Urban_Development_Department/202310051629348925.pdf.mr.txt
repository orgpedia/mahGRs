# Page 1
कल्याण-डोंबिवली महानगरपालिका क्षेत्रातील दत्तनगर, डोंबिवली येथील बी.एस.यु.पी.
योजनेतील लाभार्थ्यांची पात्रता तपासणीकरिता समिती गठीत करणेबाबत.
महाराष्ट्र शासन
नगर विकास विभाग,
शासन निर्णय क्रमांक: याचिका/कडोंम-१०२३/सं.क्र.१८९१/प्र.क्र.०३/नवि-२८ मंत्रालय (मुख्य इमारत), ४ था मजला, मादाम कामा मार्ग, हुतात्मा राजगुरू चौक, मुंबई-४०० ०३२.
दिनांक :- ०५ ऑक्टोबर, २०२३
संदर्भ:- मा. उच्च न्यायालय, मुंबई यांचे दि.२९.०८.२०२३ रोजीचे आदेश.
प्रस्तावना कल्याण-डोंबिवली महानगरपालिका क्षेत्रातील दत्तनगर, डोंबिवली (पू.) येथील बी.एस.यु.पी. प्रकल्पांतर्गत अपात्र केलेल्या लाभार्थ्यांना क्लस्टर योजनेचा लाभ देई पर्यंत अत्यंत निकड असलेल्या ९० लाभार्थ्यांना इंदिरानगर, डोंबिवली येथील प्रकल्पाची घरे तात्पुरत्या स्वरूपात सशर्त देण्याची कार्यवाही करण्याबाबत आयुक्त, कल्याण-डोंबिवली महानगरपालिका यांना दि.२६.०९.२०२२ च्या शासन पत्रान्वये कळविले होते. सदर पत्रास अनुसरून श्री. संदिप पाटील यांनी महाराष्ट्र शासनाविरूध्द मा. उच्च न्यायालयात जनहित याचिका क्र. ६०/२०२३ दाखल केली आहे. सदर याचिकेवर दि.२९.०८.२०२३ रोजी सुनावणी झाली असून, सदर सुनावणीमध्ये बी. एस.यु. पी. योजनेतील लाभार्थ्यांची पात्रता तपासणीकरिता मा. उच्च न्यायालयाने प्रधान सचिव, नगर विकास विभाग, मंत्रालय, मुंबई, जिल्हाधिकारी, ठाणे व आयुक्त, कल्याण-डोंबिवली महानगरपालिका यांनी नामनिर्देशित केलेल्या अधिकाऱ्यांची श्री. अजय हुसेनभाई नाथानी, सेवानिवृत्त मुख्य न्यायाधिश, शहर दिवाणी व सत्र न्यायालय, मुंबई यांच्या अध्यक्षतेखाली समिती गठीत करण्याबाबत आदेशीत केले असून, त्याअनुषंगाने समिती गठीत करण्याची बाब शासनाच्या विचाराधीन होती.
शासन निर्णय: मा. उच्च न्यायालयाच्या आदेशानुसार, बी. एस.यु. पी. योजनेतील लाभार्थ्यांची पात्रता तपासणीकरिता, श्री. अजय हुसेनभाई नाथानी, सेवानिवृत्त मुख्य न्यायाधिश, शहर दिवाणी व सत्र न्यायालय, मुंबई. यांच्या अध्यक्षतेखाली पुढीलप्रमाणे समिती गठीत करण्यात येत आहे.
-------------------------------------------------------------------------------------------------------
| १) | श्री. अजय हुसेनभाई नाथानी, सेवानिवृत्त मुख्य न्यायाधिश, शहर दिवाणी व सत्र न्यायालय, मुंबई. | अध्यक्ष |
| २) | श्रीमती सुशिला पवार, उप सचिव, नगर विकास विभाग, मंत्रालय, मुंबई. | सदस्य |
| ३) | श्री. विश्वास गुजर, उप विभागीय अधिकारी, कल्याण. | सदस्य |
| ४) | श्री. मंगेश चित्तळे, अतिरिक्त आयुक्त, कल्याण-डोंबिवली  |  महानगरपालिका. | सदस्य, सचिव |
-------------------------------------------------------------------------------------------------------
# Page 2
शासन निर्णय क्रमांकः याचिका/कडोंम-१०२३/सं.क्र.१८९१/प्र.क्र.०३/नवि-२८
३. सदर याचिकेवर दि.०८.११.२०२३ रोजी पुढील सुनावणी होणार आहे. सदर चौकशी समितीने १० आठवड्यांच्या आत चौकशी पूर्ण करून अहवाल मा. उच्च न्यायालयास बंद लिफाफ्यामध्ये सादर करावयाचा असल्याने चौकशी करून चौकशी
अहवाल विहीत मुदतीत मा. उच्च न्यायालयात सादर करावा.