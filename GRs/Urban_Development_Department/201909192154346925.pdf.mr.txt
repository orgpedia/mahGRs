# Page 1
लातूर शहर महानगरपालिका सेवा (सेवा प्रवेश व सेवांचे वर्गीकरण) नियम, २०१९ ला शासन मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- लामनपा-२०१६/प्र.क्र.११३/नवि-२४
४ था मजला, मंत्रालय,
मादाम कामा मार्ग, हुतात्मा राजगुरु चौक,
मुंबई-४०० ०३२.
दिनांक : :- १९ सप्टेंबर, २०१९.
वाचा:- १) शासन निर्णय, नगर विकास विभाग क्र. लामपा २०१२/२६१/प्र.क्र.४०/नवि-२४, दि.२८.५.२०१३.
२) लातूर शहर महानगरपालिका सर्वसाधारण सभा ठराव क्र.६४, दि.२३.९.२०१५.
३) आयुक्त,लातूर शहर महानगरपालिका यांचे पत्र क्र.लामनपा/साप्रवि/२०१६/५१०३, दि.९.५.२०१६.
प्रस्तावना:
लातूर शहर महानगरपालिकेची स्थापना दि.२५.१०.२०११ रोजी झाली आहे. लातूर शहर महानगरपालिका ही “ड” वर्गीकृत महानगरपालिका असून, महानगरपालिकेचे एकूण क्षेत्रफळ ३२.४९ चौ.कि.मी.
एवढे आहे. सन-२०११ च्या जनगणनेनुसार महानगरपालिकेची लोकसंख्या ३,८२,९४० इतकी आहे.
२. लातूर शहर महानगरपालिका क्षेत्रात दिवसेंदिवस निर्माण होणाऱ्या पायाभूत सुविधा, राज्य व केंद्र शासनाकडून सुरू असलेले विविध प्रकल्प, सातत्याने वृद्धींगत होणारी लोकसंख्या, महानगरपालिका प्रशासनाकडून लोककल्याणकारी व पारदर्शी कामकाजाबाबत नागरिकांची वाढती अपेक्षा यामुळे महानगरपालिकेच्या आस्थापनेवर पदनिर्मिती करणे/पदे व्यपगत करणे/आकृतीबंध सुनिश्चित किंवा सुधारित करणे तसेच सदर पदांचे सेवा प्रवेश नियम तयार करणे या प्रशासकीय प्रक्रियेच्या अनुषंगाने महानगरपालिकेच्या आस्थापनेवर यापूर्वी संदर्भीय शासन निर्णय दि. २८.५.२०१३ अन्वये लातूर शहर महानगरपालिकेच्या विविध विभागांसाठी एकूण १,२४६ पदांच्या आकृतीबंधास शासन मान्यता देण्यात आली आहे. तथापि, लातूर शहर महानगरपालिकेच्या आस्थापनेवरील पदांचे सेवा प्रवेश नियम तयार करण्यात आलेले नव्हते. त्यामुळे महानगरपालिकेचे सेवा प्रवेश नियम नसल्याने सेवा भरती करण्यास महानगरपालिकेस अडचणी येत होत्या.
त्यामुळे महानगरपालिकेतील अधिकारी/कर्मचारी यांच्यासाठी सेवा प्रवेश नियम तयार करणे आवश्यक होते.
३. त्याअनुषंगाने शासनाने शासन परिपत्रक क्र. ठामपा-२००२/८२१/प्र.क्र.८६/नवि-२३, दि.०२ जुलै, २००८ अन्वये महानगरपालिका अधिकारी/कर्मचारी यांचे मॉडल सेवाप्रवेश नियम तयार केलेले आहेत. सदर मॉडल सेवा प्रवेश नियमाच्या आधारे लातूर शहर महानगरपालिकेच्या सेवा प्रवेश नियमास सर्वसाधारण सभेने दि.२३.९.२०१५ रोजीच्या ठराव क्र.६४ अन्वये मान्यता प्रदान केली आहे. त्याअनुषंगाने संदर्भीय दि.९.५.२०१६ अन्वये लातूर शहर महानगरपालिकेने सदर सेवा प्रवेश नियमास मान्यता देण्याबाबतचा प्रस्ताव शासनास सादर केला आहे. सबब, लातूर शहर महानगरपालिकेने सादर केलेल्या सदर सेवा प्रवेश नियमाच्या आधारे प्रस्तावास मान्यता देण्याची बाब शासनाच्या विचाराधीन होती.
शासन निर्णय:
लातूर शहर महानगरपालिकेने महाराष्ट्र महानगरपालिका अधिनियमाच्या कलम-४५७ (३) नुसार शासनाच्या मान्यतेसाठी सादर केलेल्या सेवा प्रवेश नियमात आवश्यक त्या सुधारणा करून सोबत जोडलेल्या
# Page 2
शासन निर्णय क्रमांकः लामनपा-२०१६/प्र.क्र.११३/नवि-२४
“लातूर शहर महानगरपालिका सेवा (सेवा प्रवेश व सेवांचे वर्गीकरण) नियम,२०१९” या नियमास (परिशिष्ट-१, २, ३, ३-अ, ३-ब, ३-क व ४) महाराष्ट्र महानगरपालिका अधिनियमाच्या कलम- ४५४, ४५५, ४५६, ४५७ (३) व ४६५ अन्वये शासन मान्यता देण्यात येत आहे.
२. लातूर शहर महानगरपालिकेच्या पदांचा आकृतीबंध शासन निर्णय दिनांक २८.५.२०१३ अन्वये निश्चित करण्यात आलेला आहे. महानगरपालिकेतील पदांमध्ये सुसूत्रता आणण्यासाठी व प्रशासकीय सोयीच्या दृष्टीने सदर आकृतीबंधातील काही पदांचे अन्य पदात समायोजन करणे, तसेच काही पदांच्या पदनामांत बदल करण्याबाबतचा तपशील सोबतच्या “अनुसूची-अ” मध्ये दर्शविण्यात आलेला आहे. त्यास शासन मान्यता देण्यात येत आहे.
३. या नियमांस “लातूर शहर महानगरपालिका सेवा (सेवा प्रवेश व सेवांचे वर्गीकरण) नियम, २०१९” असे संबोधण्यात यावे.
४. सदर नियम शासन राजपत्रात प्रसिद्ध झाल्याच्या दिनांकापासून अंमलात येतील.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52