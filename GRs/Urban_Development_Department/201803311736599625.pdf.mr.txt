# Page 1
राज्यातील नगरपरिषदांना “विशेष रस्ता अनुदान” चा निधी वितरीत करण्याबाबत.
सन २०१७-२०१८ साठी लेखाशिर्ष (३०५४ ००२२) खाली रक्कम रू.९३.२४ कोटी.
महाराष्ट्र शासन
नगर विकास विभाग
शासन निर्णय क्रमांक- रस्ताअ-२०१८/प्र.क्र.२७-ब/नवि-१६
मंत्रालय, मुंबई-४०० ०३२.
दिनांक :- ३१ मार्च, २०१८
वाचा :- : (१) शासन निर्णय क्रमांक-संकीर्ण-२०१५/प्र.क्र. ९०/नवि-१६ दिनांक १६ जानेवारी, २०१६.
(२) शासन परिपत्रक क्रमांक-संकीर्ण-२०१५/प्र.क्र. ९०/नवि-१६, दिनांक १० जून, २०१६.
(३) वित्त विभागाचे शासन परिपत्रक क्रमांक अर्थसं-२०१७/प्र.क्र.७५/ अर्थ-३,दिनांक १८ एप्रिल,२०१७.
(४) वित्त विभागाचे शासन परिपत्रक क्रमांक अर्थसं-२०१७/प्र.क्र.७५/ अर्थ-३, दिनांक ६ फेब्रुवारी,२०१८.
प्रस्तावना : राज्यातील महानगरपालिका/नगरपरिषद/नगरपंचायत यांना रस्ता व तद्अनुषंगिक बाबींचा विकास करण्यासाठी “विशेष रस्ता अनुदान” देण्यात येते.
संदर्भाधीन क्रमांक (१) व (२) येथील शासन निर्णयान्वये याबाबतचे निकष विहीत करण्यात आले होते.सदर शासन निर्णयानुसार तसेच, संदर्भाधीन क्र. (३) ते (६) येथील वित्त विभागाच्या मार्गदर्शक सूचनांनुसार राज्यातील नगरपरिषदांना “विशेष रस्ता अनुदान ” बाबतचा निधी "अर्थसंकल्प वितरण प्रणालीवर” वितरीत करण्याची बाब शासनाच्या विचाराधीन होती.
शासन निर्णय : राज्यातील नगरपरिषदांना रस्ता व तद्अनुषंगिक बाबींचा विकास करण्याच्या कामांसाठी “विशेष रस्ता अनुदान" म्हणून रक्कम रु.९३,२४,००,००० /- (अक्षरी रक्कम रूपये त्र्याण्णव कोटी चोवीस लक्ष मात्र) इतका निधी महानगरपालिका/ नगरपरिषदांना वितरीत करण्यास खालील अटी व शर्तीच्या अधीन राहून या शासन निर्णयान्वये मंजुरी देण्यात येत आहे.
# Page 2
शासन निर्णय क्रमांकः रस्ताअ-२०१८/प्र.क्र.२७-ब/नवि-१६ दिनांक ३१ मार्च,२०१८ २. “विशेष रस्ता अनुदान” अंतर्गत निश्चित करण्यात आलेल्या कामांना मंजूर मर्यादेत सक्षम प्राधिका-यांची तांत्रिक व प्रशासकीय मान्यता संदर्भाधीन अनुदानाच्या क्र (१) येथील शासन निर्णयानुसार प्राप्त करून घ्यावी.
३. “विशेष रस्ता अनुदान” अंतर्गत अंतर्गत निधी निधी वितरीत करावयाच्या महानगरपालिका/नगरपरिषदा व सदर प्रकल्पाअंतर्गतच्या कामांसाठी कार्यान्वयन यंत्रणा निश्चित करण्याबाबतचे आदेश स्वतंत्रपणे निर्गमित करण्यात येतील.
४. सदर कामांसाठी “ई-निविदा” अंती प्रकल्प खर्च हा तांत्रिक व प्रशासकीय मान्यता देण्यात आलेल्या प्रकल्प खर्चापेक्षा जास्तीचा असल्यास, अशा जास्तीच्या खर्चासाठी कुठल्याही स्वरुपात अतिरिक्त अनुदान शासनाकडून उपलब्ध करुन दिले जाणार नाही.
५. तांत्रिक मान्यता दिलेली कमी किमतीची (रू. १० लक्ष पेक्षा कमी किंमतीचे कामे) एकत्रित करून शासनाकडून एकत्रित प्रशासकीय मान्यता (Package) प्रदान करण्यात आलेली आहे. सदर एकत्रित प्रशासकीय मान्यतेच्या किंमतीची ई-निविदा करणे अपेक्षित आहे. प्रत्येक काम हे ई-निविदा पद्धतीनेच करणे बंधनकारक असून, प्रशासकीय मान्यतेच्या किंमतीचे पुनश्च विलगीकरण (Splitting) करून कार्यादेश देणे ही गंभीर अनियमितता समजण्यात येईल व याची जबाबदारी संबधित जिल्हाधिकारी यांची राहील.
६. सदर शासन निर्णयान्वये मंजूर करण्यात येणारी कामे अन्य कोणत्याही योजनेतून अथवा स्व: उत्पन्नातून होत नाहीत याची खातरजमा संबंधित जिल्हाधिकारी यांनी करून घ्यावी. कोणत्याही परिस्थइतीत कामांची दुरुस्ती होणार नाही याची दक्षता जिल्हाधिकारी यांनी घ्यावी.
७. “ई-निविदा” अंतीचा प्रकल्प खर्च हा तांत्रिक व प्रशासकीय मान्यता देण्यात आलेल्या प्रकल्प खर्चापेक्षा कमी असल्यास, सदर कमी झालेल्या खर्चाच्या राज्य शासन हिस्स्याची रक्कम शासनास जमा करावी. सदरची जबाबदारी आहरण व संवितरण अधिकारी यांची राहील.
८. जिल्हाधिकारी, यांची जबाबदारी खालीलप्रमाणे राहील: (अ) सदर प्रकल्पाअंतर्गतची कामे ही सार्वजनिक मालकीच्या ठिकाणीच करावीत, कामाचे स्वरुप सार्वजनिक असावे, तसेच त्यामुळे सर्वसमावेशक नागरिकांच्या प्राथमिक सोयी सुविधांमध्ये भर पडणार आहे याची पुन्हा खातरजमा करणे व कुठल्याही खाजगी स्वरुपाच्या कामांना मान्यता देण्यात आली नसल्याची खातरजमा करणे. सदर योजनेंअंतर्गत नाविण्यपूर्ण अभिनव अशा स्वरुपाचे कामकाज नगरपरिषदेने हाती घेणे अपेक्षित असून अशा कामास प्राधान्य द्यावयाचे आहे. सदरहू
पृष्ठ ६ पैकी २
# Page 3
शासन निर्णय क्रमांकः रस्ताअ-२०१८/प्र.क्र.२७-ब/नवि-१६ दिनांक ३१ मार्च,२०१८ काम नगरपरिषदेच्या आवश्यक व स्वेच्छाधीन कर्तव्याशी सुसंगत असणे आवश्यक आहे. सदर योजनेंतर्गत हाती घेतलेले काम भांडवली स्वरुपाचे असावे ज्यायोगे भविष्यात नगरपालिकांना आर्थिक स्वयंपुर्ण होण्यासाठी कायम स्वरुपी उत्पनाचा स्त्रोत मिळून देण्याच्या दृष्टीने फायदेशीर राहील.
(ब) सदर प्रकल्पाअंतर्गतची कामे सबंधित शहराच्या विकास नियंत्रण नियमावली व विकास आराखडयाशी सुसंगत असल्याची खातरजमा करणे.
(क) सदर प्रकल्पाअंतर्गतच्या कामांना “ई-निविदा” कार्यप्रणालीचा अवलंब करणे बंधनकारक राहील. याबाबत सार्वजनिक बांधकाम विभाग तसेच शासनाने निर्गमित केलेल्या अद्यावत मार्गदर्शक सूचनांचे काटेकोरपणे पालन करण्यात यावे.
“ई-निविदा” कार्यप्रणालीचा अवलंब करण्यात येत असल्याची खातरजमा करणे.
(ड) सदर प्रकल्पाअंतर्गत उपलब्ध करून दिलेला निधी त्याच उद्दिष्टासाठी खर्च करण्यात येत असल्याचे, काम गुणवत्तेनुसार झाले आहे किंवा कसे तसेच मंजूर कामावरच मंजूर निधी खर्च झाला आहे किंवा कसे हे पाहणे. तसेच दर सहा महिन्यांनी जिल्ह्याअंतर्गत या योजनेखाली हाती घेण्यात आलेल्या कामांचा आढावा घेणे.
(इ) सदर प्रकल्पाअंतर्गतच्या कामावर करण्यात येणा-या खर्चामुळे आदर्श आचारसंहितेचा भंग होणार नाही हे पाहणे.
(ई) निधी खर्च करताना तो विहीत कार्यपध्दती अनुसरुन सर्व वित्तीय कायदे व नियमांचे तसेच विहीत प्रक्रियेचे अवलंबन करण्यात यावे. निधी खर्च करण्याबाबत वित्त विभागाकडून वेळोवेळी निर्गमित करण्यात आलेल्या शासन निर्णयातील सूचनांचा व वित्तीय अधिकारांच्या मर्यादेचा (Financial Power) भंग होणार नाही तसेच, कुठल्याही शासन नियम/अधिकाराचा भंग होणार नाही हे पाहणे.
(फ) सदर योजनेअंतर्गत करण्यात येणा-या रस्त्यांच्या कामांना इतर कोणत्याही योजनेमधून प्रशासकीय मान्यता देण्यात आलेली नाही अथवा सदरची कामे करण्यात आलेली नाही याची खातरजमा जिल्हाधिकारी यांनी करावी.
(ग) पाणीपुरवठा व मलनिस्सारणाच्या प्रकल्पामुळे प्रस्तावित रस्त्यांचे उत्खनन होणार नाही अशाप्रकारे कामांचे नियोजन करावे. प्रस्तावित रस्त्यांच्या ठीकाणांवरील पाणीपुरवठा व मलनिस्सारण प्रकल्पाची कामे पूर्ण झाल्यानंतरच सदर रस्त्यांची कामे होतील याची खातरजमा जिल्हाधिकारी यांनी करावी. संदर्भाधीन क्र. (५) च्या शासन निर्णयामधील अटी व शर्थीचे पालन करण्यात यावे.
(च) कामाच्या चुकीच्या नियोजनामुळे पाणीपुरवठा व मलनिस्सारणाच्या प्रकल्पामुळे नव्याने करण्यात येणा-या रस्त्यांचे उत्खनन होऊन निधीचा अपव्यय होणार नाही यावर नियंत्रण ठेवण्याची जबाबदारी जिल्हाधिकारी यांची राहील.
पृष्ठ ६ पैकी ३
# Page 4
शासन निर्णय क्रमांकः रस्ताअ-२०१८/प्र.क्र.२७-ब/नवि-१६ दिनांक ३१ मार्च,२०१८ ९. कार्यान्वयन यंत्रणेची जबाबदारी खालीलप्रमाणे राहील: (अ) सदर प्रकल्पाअंतर्गत दुरुस्तीची तथा परिरक्षणाची कामे हाती घेण्यात येत नाहीत हे पाहणे.
(ब) सदर प्रकल्पाअंतर्गतची कामे सुरू करण्यापुर्वीच्या स्थितीचे व काम झाल्यानंतरच्या कामाचे चित्र (Photograph) काढून ठेवणे व मागणीनुसार सादर करणे.
(क) सदर प्रकल्पाअंतर्गतच्या कामांचे त्रयस्थ पक्षाकडून लेखापरिक्षण करून घेणे (Third Party Audit) कार्यान्वयन यंत्रणेस बंधनकारक राहील.
१०. यापूर्वी या योजनेखाली झालेल्या खर्चाबाबतची उपयोगिता प्रमाणपत्रे व सदर शासन निर्णयान्वये उपलब्ध करून दिलेल्या निधीचे उपयोगिता प्रमाणपत्र विहित प्रपत्रात संबधित नागरी स्थानिक स्वराज्य संस्थेकडून उपलब्ध करून घेऊन, संबंधित महालेखापाल कार्यालयाकडे सादर करण्याची जबाबदारी संबधित जिल्हाधिकारी यांची राहील. तसेच, उपयोगिता प्रमाणपत्राची एक प्रत आयुक्त तथा संचालक, नगरपरिषद प्रशासन संचालनालय, वरळी, मुंबई यांचेकडे सादर करावी.
११. दिनांक ३१ मार्च २०१९ अखेर ही निधी खर्च करण्याची मुदत संपल्यानंतर आयुक्त तथा संचालक, नगरपरिषद प्रशासन संचालनालय, वरळी, मुंबई यांनी या लेखाशिर्षाखाली सन २०१७-२०१८ करीता वितरीत करण्यात येणा-या सर्व निधीच्या उपयोगिताचे प्रमाणपत्र प्राप्त करून घ्यावे. सदरची उपयोगिताचे प्रमाणपत्र एकत्रितरीत्या संबंधित महालेखापाल कार्यालयाकडे सादर करून खर्चित व अखर्चित निधीचा अहवाल शासनास सादर करावा.
१२. या शासन निर्णयानुसार मंजूर व वितरीत करण्यात येत असलेल्या निधीचे कार्यान्वयन यंत्रणेस वितरण करण्यासाठी संबंधित जिल्हाधिकारी यांना नियंत्रक अधिकारी तसेच, संबंधित जिल्हा प्रशासन अधिकारी यांना आहरण व संवितरण अधिकारी म्हणून घोषित करण्यात येत आहे.
१३. यापुर्वी या योजनेखाली झालेल्या खर्चाबाबतची उपयोगिता प्रमाणपत्रे जिल्हाधिका-यांकडे सादर केल्यानंतर आणि त्याची खात्री जिल्हाधिकारी यांनी केल्यानंतर सदरची रक्कम खर्च करण्यास मंजूरी द्यावी.
१४. संदर्भाधीन क्र. (१) येथील शासन निर्णयान्वये “रस्ता अनुदान” या योजनेस प्रशासकीय मान्यता देण्यात आली असून, सदर शासन निर्णयातील सर्व अटी व शर्ती बंधनकारक राहतील.
१५. या शासन निर्णयान्वये निधी वितरीत करावयाच्या नागरी स्थानिक स्वराज्य संस्थाना या लेखाशिर्षाखाली सन २०१५-२०१६ करीता वितरीत केलेल्या निधीपैकी
पृष्ठ ६ पैकी ४
# Page 5
शासन निर्णय क्रमांकः रस्ताअ-२०१८/प्र.क्र.२७-ब/नवि-१६ दिनांक ३१ मार्च,२०१८ १००% खर्चाचे विनियोग झाले असल्याची खातरजमा आहरण व संवितरण अधिकारी यांनी करावी व असे उपयोगिता प्रमाणपत्र देयकासोबत जिल्हा कोषागारात सादर करावे.
१६. या लेखाशिर्षाखाली यापूर्वी वितरीत केलेल्या निधीच्या अनुषंगाने लेखापरीक्षक / महालेखापाल यांच्याकडून कोणतेही गंभीर आक्षेप नाहीत याची खातरजमा आहरण व संवितरण अधिका-याने करावी असे गंभीर आक्षेप असल्यास निधी आहरीत करू नये.
१७. या लेखाशिर्षाखाली एक वर्षावरील जुने संक्षिप्त देयक प्रलंबित असल्यास निधी आहरीत करू नये. असे प्रस्ताव वित्त विभागाची सहमती घेण्यासाठी नगर विकास विभागाकडे पाठविण्यात यावेत.
१८. आहरण व संवितरण अधिका-याने सदरचे आहरीत करण्यात येणारे अनुदान तात्काळ संबधितास वितरीत करावे. सदरचे अनुदान दिनांक ३१ मार्च २०१९ अखेर खर्ची पडेल याची दक्षता घ्यावी. दिनांक ३१ मार्च २०१९ अखेरचा अखर्चित निधी संबधितांनी व्याजासह शासनाच्या खाती तात्काळ जमा करावा.
१९. राज्य शासनाकडून मंजूर करण्यात आलेला निधी संबधित कार्यान्वयन यंत्रणा यांना कोणत्याही प्रकारची कपात न करता वितरीत करण्यात यावा. सदरचा निधी जिल्हाधिकारी यांनी थेट वळता करू नये.
२०. या शासन निर्णयान्वये निधी वितरीत करावयाच्या नागरी स्थानिक स्वराज्य संस्थांकडे या लेखाशिर्षाखाली यापुर्वी वितरीत केलेला निधी अखर्चित असल्यास, वित्त विभागाचा शासन निर्णय क्रमांक : संकीर्ण-१०१५/प्र.क्र.१८/अर्थोपाय दिनांक २५ ऑगस्ट, २०१५ व शासन निर्णय क्रमांक : संकीर्ण-१०.०२/प्र.क्र.१२८/अर्थोपाय दिनांक ६ जून,२००८ अन्वये कार्यवाही करावी.
२१. वित्त विभागाचे शासन परिपत्रक क्रमांक अर्थसं-२०१७/प्र.क्र.७५/अर्थ-३, दिनांक १८ एप्रिल, २०१७ सोबतच्या परिशिष्टाच्या अ.क्र. (८) मधील तपासणी सूचीतील अ.क्र. (५), (६), (७) व (८) तसेच, शासन परिपत्रकामधील परिच्छेद (७) ते (१८) पैकी परिच्छेद क्र. (७),(८),(१२), (१३),(१५), (१७) व (१८) लागू होत नाहीत.
उर्वरीत बाबींची उपरोक्त परिच्छेदांनुसार पुर्तता करण्यात आली आहे.
२२. यासंबंधीचा खर्च मागणी क्र. एफ-२, ३०५४, मार्ग व पूल, ०४, जिल्हा व इतर मार्ग, ८००, इतर खर्च, (०२) (०१) रस्त्यांची सुधारणा करण्यासाठी नगरपरिषदांना/ महानगरपालिकांना सर्वसाधारण मार्ग अनुदान, ३१, सहायक अनुदाने (वेतनेतर) (३०५४ ००२२) या लेखाशिर्षाखाली सन २०१७-२०१८ मधील मंजूर तरतुदीमधून भागविण्यात यावा.
पृष्ठ ६ पैकी ५
# Page 6
शासन निर्णय क्रमांकः रस्ताअ-२०१८/प्र.क्र.२७-ब/नवि-१६ दिनांक ३१ मार्च,२०१८ २३. वित्त विभागाचे शासन परिपत्रक क्रमांक क्रमांक अर्थसं-२०१७/प्र.क्र.७५/अर्थ ३, दिनांक १८ एप्रिल, २०१७ नुसार विभागास प्रदान करण्यात आलेल्या वित्तीय अधिकारानुसार सदरचा शासन निर्णय निर्गमित करण्यात येत आहे.