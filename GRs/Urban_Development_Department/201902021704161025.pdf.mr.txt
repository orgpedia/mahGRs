# Page 1
इचलकरंजी नगरपरिषदेच्या इंदिरा गांधी मेमोरियल हॉस्पीटलमधील ५४ कर्मचाऱ्यांच्या सेवा नियमित करुन त्यांच्या सेवा सार्वजनिक आरोग्य विभागाकडे हस्तांतरित करण्याबाबत.
महाराष्ट्र शासन
नगर विकास विभाग
शासन निर्णय क्रमांकः एमयुएन-२०१६/प्र.क्र.३२३/नवि-१८
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक : ०२ फेब्रुवारी, २०१९
वाचा - १) शासन निर्णय, नगर विकास विभाग क्रमांक : एमयुपी-२०१५/प्र.क्र.३१०/नवि-१९, दि.३०.०६.२०१६ २) शासन निर्णय, सार्वजनिक आरोग्य विभाग क्रमांक : संकीर्ण-२०१५/प्र.क्र.९३/आरोग्य-४, दि.०२.०८.२०१७.
३) शासन निर्णय, सार्वजनिक आरोग्य विभाग : पदनि-२०१७/प्र.क्र.२८/आरोग्य-४, दि.१७.०१.२०१८ ४) मा.राज्यमंत्री (नगर विकास) यांच्या अध्यक्षतेखाली दि.२७.०६.२०१८ रोजी आयोजित केलेल्या बैठकीचे इतिवृत्तामधील अ.क्र. ५ येथील मुद्दा.
५) आयुक्त तथा संचालक, नगरपरिषद प्रशासन संचालनालय, वरळी, मुंबई यांचे पत्र क्र.नपप्रस/इचलकरंजी/बैठक/सं.१२६०/२०१०/का-६/४११३, दि.२२.१०.२०१८.
प्रस्तावना - इचलकरंजी नगरपरिषदेच्या इंदिरा गांधी रुग्णालयाचे बांधकाम पूर्ण झाल्यावर १९९४ मध्ये नगरपरिषद प्रशासन संचालनालयाने या रुग्णालयासाठी पदे मंजूर केली होती. त्यावेळी नगरपरिषदेच्या आस्थापनेवरील मंजूर पदांवर नियुक्त्या या प्रादेशिक निवडमंडळाकडून होत होत्या. निवडमंडळास या रुग्णालयासाठी त्यावेळी तात्काळ पदे उपलब्ध करुन देणे शक्य नसल्याने निवडमंडळाचे ना-हरकत प्रमाणपत्र घेऊन रुग्णालयात ६९ कर्मचाऱ्यांच्या ६ महिन्यांच्या कालावधीसाठी नियुक्त्या करण्यात आल्या.
त्यानंतर या नियुक्त्यांना ६-६ महिने नगरपरिषदेकडून मुदतवाढ देण्यात आली. ६९ कर्मचाऱ्यांपैकी काही कर्मचारी निवडमंडळाकडून घेण्यात आलेल्या स्पर्धात्मक परीक्षेत उत्तीर्ण झाल्याने त्यांच्या सेवा नियमित झाल्या. मात्र ५४ कर्मचारी हे निवडमंडळाच्या त्यानंतर झालेल्या स्पर्धात्मक परीक्षेस बसले नाहीत वा यशस्वी झाले नाहीत. दि.१६.०५.१९९९ रोजी निवड मंडळे बरखास्त झाली.
सदर तात्पुरत्या स्वरुपात नियुक्त झालेल्या ५४ कर्मचाऱ्यांना त्यांच्या नियुक्तीच्या तारखेपासून कायम करण्याबाबतचा प्रस्ताव नगरपरिषदेने याआधी नगरपरिषद प्रशासन संचालनालय व शासनास पाठविला होता, जो सन २००९ मध्ये नाकारण्यात आला होता.
दि.२१.०६.२०१६ रोजीच्या मंत्रीमंडळ बैठकीतील निर्णयानुसार नगरपरिषदेचे सदर रुग्णालय शासनाच्या सार्वजनिक आरोग्य विभागाकडे हस्तांतरीत करण्यात आले आहे. या संदर्भातील दि.३०.०६.२०१६ रोजी निर्गमित करण्यात आलेल्या शासन निर्णयातील परिच्छेद ३ मधील तरतुदीनुसार ११ कर्मचाऱ्यांनी नगरपरिषदेत राहण्याचा विकल्प दिला होता. ११३ कर्मचाऱ्यांनी सार्वजनिक आरोग्य विभागात
# Page 2
शासन निर्णय क्रमांकः एमयुएन-२०१६/प्र.क्र.३२३/नवि-१८
समावेशनासाठी सहमती दर्शविली होती. ११३ वैद्यकीय कर्मचाऱ्यांपैकी (Medical Staff) ७० वैद्यकीय कर्मचाऱ्यांना सार्वजनिक आरोग्य विभागात सामावून घेण्यात आले. मात्र, ४३ कर्मचारी हे अस्थायी असल्याने नगरपरिषदेने त्यांच्या सेवा, सक्षम प्राधिकरणाकडून नियमित केल्यास, सार्वजनिक आरोग्य विभागाकडे त्यांना सामावून घेण्यात येईल, असा निर्णय समावेशनासाठी नियुक्त केलेल्या व्दिसदस्यीय समितीने घेतला होता.
हा निर्णय पहाता सार्वजनिक आरोग्य विभागात समावेशनास सहमती दर्शविलेले ४३ अस्थायी कर्मचारी व नगरपरिषदेत राहण्याचा विकल्प दिलेले ११ अस्थायी कर्मचारी, अशा एकूण ५४ अस्थायी कर्मचाऱ्यांच्या सेवा एक विशेष व अपवादात्मक बाब म्हणून नियमित करण्याचा संचालक, नगरपरिषद प्रशासन संचालनालय यांनी पुनर्विचारांती पाठविलेला प्रस्ताव शासनाच्या विचाराधीन होता. याबाबत शासनाने पुढीलप्रमाणे निर्णय घेतला आहे: शासन निर्णय - इचलकरंजी नगरपरिषदेच्या आस्थापनेवरील सोबत जोडलेल्या यादीतील ५४ कर्मचाऱ्यांच्या नियुक्त्या या निवड मंडळामार्फत नसल्याने, म्हणजेच विहीत मार्गाने नसल्याने, खरेतर सेवा नियमित करणे उचित ठरत नाही. तथापि, त्यांची आतापर्यंत झालेली दिर्घ सेवा व त्यापैकी ४३ कर्मचारी, जे वैद्यकीय स्वरुपाचे काम करतात, त्यांना सदर रुग्णालय नगरपरिषदेकडून हस्तांतरीत झाल्यावर, देता येण्यासारखे कोणतेही काम नगरपरिषदेकडे नाही. असे असताना नगरपरिषदेला निष्कारण त्यांच्या वेतनाचा भार सोसावा लागत आहे. ही बाब तसेच त्यांच्या सेवा नियमित केल्यास सार्वजनिक आरोग्य विभाग त्यांना सामावून घेण्यास तयार आहे, ही बाब विचारात घेऊन एक विशेष व अपवादात्मक बाब म्हणून त्यांच्या सेवा नियमित करण्याची संचालक, नगरपरिषद प्रशासन संचालनालय यांची शिफारस मान्य करुन शासनाने या ५४ कर्मचाऱ्यांच्या सेवा नियमित करण्याचा निर्णय घेतला आहे. सबब इचलकरंजी नगरपरिषदेच्या आस्थापनेवर सन १९९६ ते १९९९ या कालावधीत नियुक्त झालेल्या सोबत जोडलेल्या यादीतील ५४ (वैद्यकीय व वैद्यकीयेतर) कर्मचाऱ्यांच्या सेवा खालील अटी व शर्तीनुसार एक विशेष व अपवादात्मक बाब म्हणून कायम करण्यास शासन मान्यता देण्यात येत आहे.
अ) सदर कर्मचाऱ्यांच्या सेवा या शासन निर्णयाच्या दिनांकापासून कायम / नियमित करण्यात येत आहेत.
ळি सदर कर्मचाऱ्यांची या आधीची सेवा केवळ सेवानिवृत्ती विषयक प्रयोजनासाठी ग्राह्य धरण्यात यावी.
क) सदर कर्मचाऱ्यांच्या सेवा विशेष बाब म्हणून नियमित करण्यात आल्यामुळे या आधीच्या सेवेतील वेतनवाढी वा अन्य कोणताही आर्थिक लाभ त्यांना मिळणार नाही. याबाबत संबंधित कर्मचाऱ्यांचे हमीपत्र आयुक्त तथा संचालक, नगरपरिषद प्रशासन संचालनालय, मुंबई यांनी घ्यावे. सदर हमीपत्र प्राप्त झाल्यानंतरच या ५४ कर्मचाऱ्यांना सेवेत कायम करण्याबाबतचे आदेश संचालनालयाने निर्गमित करावेत. सदर प्रक्रिया शासन निर्णयाच्या दिनांकापासून १५ दिवसात करण्यात यावी.
ड) या ५४ कर्मचाऱ्यांपैकी वैद्यकीय / वैद्यकीय संलग्न सेवेशी निगडित ४३ कर्मचारी असून त्यापैकी १ कर्मचारी सेवानिवृत्त झाला असल्याने ४२ कर्मचाऱ्यांच्या सेवा, याबाबतचा शासन निर्णय निर्गमित झाल्यापासून ३ महिन्याच्या आत सार्वजनिक आरोग्य विभागाकडे वर्ग करण्यात याव्यात. शासन निर्णय निर्गमित झाल्यापासून ३ महिन्याच्या कालावधीनंतर या ४२ कर्मचाऱ्यांचे वेतन व भत्ते नगरपरिषदेने
पृष्ठ ६ पैकी २
# Page 3
शासन निर्णय क्रमांकः एमयुएन-२०१६/प्र.क्र.३२३/नवि-१८
प्रदान करु नयेत. उर्वरित ११ कर्मचाऱ्यांच्या सेवा त्यांनी नगरपरिषदेत राहण्याचा विकल्प दिल्याने नगरपरिषदेकडे राहतील.
# Page 4
# Page 5
# Page 6