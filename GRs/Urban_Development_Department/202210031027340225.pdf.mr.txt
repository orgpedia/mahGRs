# Page 1
२ ऑक्टोंबर ते ३१ डिसेंबर, २०२२ या कालावधीत सौंदर्यीकरण व स्वच्छतेबाबत ९० दिवसांचा कार्यक्रम.
महाराष्ट्र शासन
नगर विकास विभाग
शासन निर्णय क्रमांकः स्वमअ-२०२२/प्र.क्र.१२६/नवि-३४
मंत्रालय, मुंबई-४०० ०३२,
दिनांक: ३० सप्टेंबर, २०२२
वाचा : (१) शासन निर्णय, नगर विकास विभाग, क्र.-स्वमअ-२०२२/प्र.क्र.७३/नवि ३४, दि. १५ जुलै, २०२२ (२) शासन निर्णय, नगर विकास विभाग, क्र. संकिर्ण-२०२२/प्र.क्र.२२५/नवि-२०, दि. २८ जुलै, २०२२
प्रस्तावना: “स्वच्छ भारत अभियानात” सातत्य राखण्याच्या दृष्टीने व संपूर्ण नागरी भारत कचरा मुक्त करण्याच्या दृष्टीने वैयक्तिक, सामुदायिक व सार्वजनिक शौचालयांकरिताच्या गुंतवणुकीमध्ये सातत्य राखणे, वापरलेले पाणी व मैला यांची प्रक्रिया, विल्हेवाट व पुनर्वापर करणे, सर्व प्रकारच्या घनकचऱ्याचे व्यवस्थापन करणे व जुना साठलेला कचरा, प्लास्टिक कचरा, बांधकाम व पाडकाम कचरा इत्यादींची विल्हेवाट लावणे व व्यवस्थापन करणे, याकरिता आर्थिक मदत करणे इत्यादी गरजा विचारात घेऊन केंद्र शासनाच्या धोरणानुसार स्वच्छ महाराष्ट्र अभियान (नागरी) २.० बाबतचा शासन निर्णय वाचा क्र. १ येथील अन्वये निर्गमित करण्यात आला आहे. या अभियानाचा मुख्य उद्देश “कचरा मुक्त शहरे” हा आहे. तसेच, राज्यातील नागरी स्थानिक स्वराज्य संस्थांमध्ये शहर सौंदर्यीकरण अभियान राबविण्याबाबत वाचा क्र. २ येथील शासन परिपत्रकामार्फत मार्गदर्शक सूचना निर्गमित करण्यात आल्या आहेत.
२. शहर सौंदर्यीकरणाकरीता सौंदर्यीकरणाबरोबरच स्वच्छतेचे महत्त्व आहे. स्वच्छतेशिवाय शहराचे सौंदर्यीकरण अशक्य आहे. उपरोक्त योजनांमुळे राज्यातील शहरांचा चेहरा-मोहरा बदलतो आहे. त्यामुळे शहरे स्वच्छ झाली तरच सुंदर दिसतील या उद्देशाने आता राज्यातील नागरी स्थानिक स्वराज्य संस्थामध्ये “शहर सौंदर्यीकरण व स्वच्छता स्पर्धा-२०२२" आयोजित करण्याची बाब शासनाच्या विचाराधीन होती.
शासन निर्णय :
राज्यातील सर्व नागरी स्थानिक स्वराज्य संस्थांमध्ये शहर स्तरावर “शहर सौंदर्यीकरण व स्वच्छता स्पर्धा-२०२२” व वॉर्ड स्तरावर "वॉर्ड सौंदर्यीकरण व स्वच्छता स्पर्धा-२०२२" दिनांक २ ऑक्टोबर, २०२२ ते दिनांक ३१ डिसेंबर, २०२२ या कालावधीत स्पर्धा आयोजित करण्यात येत आहे.
२. सदर स्पर्धेतील महत्त्वाच्या बाबी खालील प्रमाणे आहेत १. सर्व शहरांनी स्पर्धेत सहभागी होणे बंधनकारक राहील.
२. सदर स्पर्धा दिनांक २ ऑक्टोबर, २०२२ ते दिनांक ३१ डिसेंबर, २०२२ या कालावधीत असेल.
३. शहरी सौंदर्यीकरण व स्वच्छता स्पर्धेचे निकष व गुण सोबतच्या विवरणपत्र - १ मध्ये नमूद केल्या नुसार राहतील.
४. वॉर्ड सौंदर्यीकरण व स्वच्छता स्पर्धेचे निकष व गुण सोबतच्या विवरणपत्र-२ मध्ये नमूद केल्या नुसार राहतील.
५. नागरी स्थानिक स्वराज्य संस्थांची जानेवारी महिन्यात या स्पर्धेची त्रयस्थ संस्थेमार्फत तपासणी करण्यात येईल.
६. नागरी स्थानिक स्वराज्य संस्था जानेवारी महिन्यात वॉर्ड स्तरावरील स्पर्धेतंर्गत तपासणी करतील.
७. सदर योजनेकरीता होणारा खर्च स्व-निधीचा, सीएसआर निधी व लोकसहभागातून भागविण्यात यावा.
# Page 2
शासन निर्णय क्रमांकः स्वमअ-२०२२/प्र.क्र.१२६/नवि-३४
८. खालील नमूद केलेल्या वर्गनिहाय (Categorywise) पहिल्या ३ क्रमांकांना पुढील प्रमाणे बक्षिसे देण्यात येतील.
(रूपये कोटीत)
-------------------------------------------------------------
| अ.क्र. | नागरी स्थानिक स्वराज्य संस्थेचा वर्ग | बक्षिसाची रक्कम |
|  |  |  | पहिला क्रमांक | दुसरा क्रमांक | तिसरा क्रमांक |
|  | “अ+”, “अ” वर्ग व “ब” वर्ग महानगरपालिका | १५ | १० | ५ |
| २  |   |  | “क” वर्ग महानगरपालिका | १५ | १० | ५ |
| ३  |  | “ड” वर्ग महानगरपालिका | १५ | १० | ५ |
| ४  |  | “अ” व “ब” वर्ग नगरपरिषद | १५ | १० | ५ |
| ५  |  | “क” वर्ग नगरपरिषद | १५ | १० | ५ |
| ६  |  | नगरपंचायत | १५ | १० | ५ |
-------------------------------------------------------------
वॉर्ड स्तरीय स्पर्धेकरीता स्थानिक स्वराज्य संस्थांनी त्यांचे स्तरावर बक्षिस निश्चित करून त्यांच्या स्वनिधीतून बक्षिसे प्रदान करावीत.
३. “शहर सौंदर्यीकरण व स्वच्छता स्पर्धा - २०२२” करीता येणारा महानगरपालिका, नगरपरिषद व नगरपंचायतींना देण्यात येणाऱ्या बक्षिस निधीचा खर्च खालील नमूद लेखाशिर्षाखाली सन २०२२-२३ च्या मंजूर अनुदानातून करण्यात आलेल्या तरतुदीमधून (ठोक अनुदानातून) भागविण्यास हरकत नसावी.
महानगरपालिकांकरीता १९१, स्थानिक संस्था, महानगरपालिका, नगरविकास प्राधिकरणे, शहर सुधार मंडळे, इत्यादींना सहय्य, (००) (००)(०२) महानगरपालिका (४२१७०५४१) क्षेत्रात मुलभूत सुखसोयीच्या विकासासाठी विशेष तरतूद (कार्यक्रम) ३१, सहायक अनुदाने (वेतनेतर).
नगरपरिषद व नगरपंचायतीकरीता मागणी क्र. एफ ५- १९२, नगर परिषदांना सहाय्य (००) (००) (०८) नगरपरिषदांना वैशिष्टपूर्ण कामांसाठी विशेष अनुदान (कार्यक्रम) ३१, सहायक अनुदाने (वेतनेतर) (४२१७०६०३).
४. सदर निधी आहरित करण्यासाठी आयुक्त तथा संचालक, नगरपरिषद प्रशासन संचालनालय, मुंबई यांना आहरण व संवितरण अधिकारी तसेच नियंत्रक अधिकारी म्हणून घोषित करण्यात येत आहे.
# Page 3
# Page 4
# Page 5