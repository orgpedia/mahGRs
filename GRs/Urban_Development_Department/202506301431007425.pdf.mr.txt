# Page 1
केंद्र पुरस्कृत अमृत २.० अभियानांतर्गत मंजूर
प्रकल्पांच्या तांत्रिक तपासणीसाठी त्रयस्थ तांत्रिक
लेखापरिक्षण यंत्रणेबाबत.
महाराष्ट्र शासन
नगर विकास विभाग
शासन क्रमांक अमृत-२०२५/प्र.क्र.१६८/नवि-३३
मंत्रालय, मुंबई-४०० ०३२
दिनांक :- ३० जून, २०२५
संदर्भ :-
१.नगर विकास विभाग, शासन निर्णय क्र. अमृत-२०२२/प्र.क्र.१४१/नवि-३३,
दिनांक १४ जुलै, २०२२.
२.नगर विकास विभाग, शासन निर्णय क्र. अमृत-२०२२/प्र.क्र.२०३/नवि-३३,
दिनांक १६ सप्टेंबर, २०२२.
प्रस्तावना :-
केंद्र पुरस्कृत अमृत २.० अभियानाची राज्यात दिनांक १४ जुलै, २०२२ रोजीच्या शासन
निर्णयानुसार अंमलबजावणी सुरु आहे. सदर अभियानाचा कालावधी सन २०२१-२२ ते २०२५-२६ असून
या अभियानांतर्गत प्रकल्प निधीसाठी रुपये ९२८५ कोटी व एकूण रुपये १०५१३ कोटी (सुधारणांसाठी
प्रोत्साहन निधी, प्रशासकीय व कार्यालयीन खर्च, तंत्रज्ञान उप अभियान, माहिती, शिक्षण व संवाद इ.)
केंद्रीय अर्थसहाय्य अभियान कालावधीमध्ये उपलब्ध होणार आहे. सदर अभियानामध्ये पाणीपुरवठा,
मलनि:स्सारण, जलसाठ्याचे पुनरुज्जीवन व हरित क्षेत्र या प्रकारचे प्रकल्प अनुज्ञेय आहेत.
या अभियानांतर्गत प्रगतीपथावर असलेल्या प्रकल्पांच्या प्रभावी, गुणवत्तापूर्ण व परिणामकारण
अंमलबजावणीसाठी राज्यस्तरावरून या प्रकल्पांचे त्रयस्थ तांत्रिक लेखापरिक्षण (TPTA) व्यवस्था
अंमलात आणण्याची बाब शासनाच्या विचाराधीन होती.
शासन निर्णय :-
केंद्र पुरस्कृत अमृत २.० अभियानाची राज्यात दिनांक १४ जुलै, २०२२ रोजीच्या शासन
निर्णयानुसार अंमलबजावणी सुरु आहे. या अभियानांतर्गत प्रगतीपथावर असलेल्या प्रकल्पांच्या प्रभावी,
गुणवत्तापूर्ण व परिणामकारण अंमलबजावणीसाठी राज्यस्तरावरून या प्रकल्पांचे त्रयस्थ तांत्रिक
लेखापरिक्षण (TPTA) व्यवस्था अंमलात आणण्यासाठी या शासन निर्णयान्वये मान्यता प्रदान करण्यात
येत आहे. याबाबत शासन पुढील प्रमाणे निर्णय घेत आहे.
i.केंद्र पुरस्कृत अमृत २.० अभियानांतर्गत मंजूर प्रकल्पांच्या तांत्रिक तपासणीसाठी त्रयस्थ
तांत्रिक लेखापरिक्षणासाठी (Third Party Technical Audit) लेखापरिक्षकांची नामिकासूची
तयार करण्यासाठी आवश्यक Request For Proposal (RFP) या अभियानाच्या प्रकल्प
विकास व व्यवस्थापन सल्लागार (PDMC) असलेल्या महाराष्ट्र जीवन प्राधिकरणाने दोन
आठवड्यांमध्ये तयार करावी.
# Page 2
शासन निर्णय क्रमांक : नगरो-२०२५/प्र.क्र.१६८/नवि-३३
ii.सदर विषयी महाराष्ट्र जीवन प्राधिकरणाने तयार केलेल्या Request For Proposal (RFP)
ला या अभियानांतर्गत गठीत राज्यस्तरीय तांत्रिक समितीच्या मान्यतेने महाराष्ट्र जीवन
प्राधिकरणामार्फत याबाबतची निविदा प्रक्रिया राबवावी.
iii. आवश्यकतेनुसार लेखापरिक्षणाच्या व्याप्तीमध्ये (Scope) बदल करण्याचा अधिकार या
अभियानांतर्गत गठीत राज्यस्तरीय तांत्रिक समितीस (SLTC) राहील.
iv.यासाठी आवश्यक खर्च या अभियानांतर्गत उपलब्ध प्रशासकीय व कार्यालयीन खर्चातून
भागविण्यास केंद्र शासनाने परवानगी दिल्यास त्यानुसार करण्यात यावा अन्यथा यासाठी
वेगळी तरतूद करण्यात यावी.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर