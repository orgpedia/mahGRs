# Page 1
नागरी भागातील सांडपाण्यावर प्रक्रिया करून
त्याच्या पुनर्वापराद्वारे चक्रीय अर्थव्यवस्थेस
चालना देण्याचे धोरण, २०२५.
महाराष्ट्र शासन
नगर विकास विभाग
शासन निर्णय क्रमांक :- संकीर्ण-२०२५/प्र.क्र.९७/ नवि-३३
मंत्रालय, मुंबई -४०००३२
दिनांक - ३१ ऑक्टोबर, २०२५.
संदर्भ -:
१)नगर विकास विभाग, शासन निर्णय क्रमांक संकीर्ण-२०१६/प्र.क्र.२५९/नवि-३३,
दिनांक ३० नोव्हेंबर, २०१७.
२)नगर विकास विभाग, शासन निर्णय क्रमांक संकीर्ण-२०१९/प्र.क्र.२८७(भाग-१)/नवि-३३,
दिनांक २६ ऑक्टोबर, २०२०.
३)नगर विकास विभाग, शासन निर्णय क्रमांक अमृत-२०२२/प्र.क्र.१४१/नवि-३३,
दिनांक १४ जुलै, २०२२.
४)नगर विकास विभाग, शासन निर्णय क्रमांक स्वमअ-२०२२/प्र.क्र.७३/नवि-३३,
दिनांक १५ जुलै, २०२२.
५)नगर विकास विभाग, शासन निर्णय क्रमांक नगरो-२०२३/प्र.क्र.३८९/नवि-३३,
दिनांक २२ फेब्रुवारी, २०२४.
६)नगर विकास विभाग, शासन निर्णय क्रमांक अमृत-२०२५/प्र.क्र.४८(१)/नवि-३३,
दिनांक १८ मार्च, २०२५.
प्रस्तावना :-
राज्यात ४२४ नागरी स्थानिक स्वराज्य संस्था असून राज्याच्या एकूण लोकसंख्येपैकी सुमारे ४८
टक्के लोकसंख्या नागरी भागात आहे. या नागरी क्षेत्रामध्ये पाणी पुरवठयाची मागणी वेगाने वाढत असताना,
शहरांमधून निर्माण होणाऱ्या सांडपाण्याच्या अत्यल्प प्रमाणात प्रक्रिया करून त्याचा विविध प्रयोजनांसाठी
सध्या पुनर्वापर केला जात आहे. सांडपाण्याचे शाश्वत व्यवस्थापन आणि प्रक्रिया केलेल्या पाण्याचा पुनर्वापर
हा जल संसाधनांवरील ताण कमी करण्याचा एक प्रभावी मार्ग आहे. त्यामुळे वर्तमान आणि भविष्ट्यातील
पिढयांसाठी पाण्याची सुरक्षा सुनिश्चित करता येईल. प्रक्रिया केलेल्या सांडपाण्याच्या सुरक्षित पुनर्वापरास,
राष्ट्रीय आणि राज्य पातळीवरील धोरणानुसार चालना देण्यासाठी आणि प्रक्रिया केलेल्या
सांडपाण्यापासून, पाण्याची व पर्यावरणीय सुरक्षा, सामाजिक-आर्थिक फायदे विचारात घेऊन संस्थात्मक
उभारणी करणे, विविध यंत्रणांची जबाबदारी निश्चित करणे व प्रक्रिया केलेल्या पाण्याच्या पुनर्वापराबाबत
पाठपुरावा करणे व पुनर्वापरास प्रोत्साहन देणे या बाबींना अनुसरून “नागरी भागातील सांडपाण्यावर
प्रक्रिया करून त्याच्या पुनर्वापराद्वारे चक्रीय अर्थव्यवस्थेस चालना देण्याचे धोरण, २०२५” प्रस्तावित
करण्याची बाब शासनाच्या विचाराधीन होती.
शासन निर्णय :-
“नागरी भागातील सांडपाण्यावर प्रक्रिया करून त्याच्या पुनर्वापराद्वारे चक्रीय अर्थव्यवस्थेस चालना
देण्याचे धोरण, २०२५” बाबत राज्यात अंमलबजावणी करण्यास या शासन निर्णयान्वये मान्यता प्रदान
करण्यात येत आहे.
# Page 2
शासन निर्णय क्रमांक संकीर्ण-२०२५/प्र.क्र.९७/नवि-३३
सदर धोरण राबविण्यासाठी नगर विकास विभाग नोडल विभाग म्हणून कार्य करेल आणि या
योजनेंतर्गत प्रकल्पांची मंजुरी नगरोत्थान योजनेच्या कार्यपद्धतीनुसार करण्याचे तसेच, प्रक्रिया
केलेल्या पाण्याच्या ठोक उपभोक्त्याच्या (Bulk Buyer) गरजेनुरूप पाण्याची गुणवत्ता मिळवण्याकामी
(Fit for Use) आवश्यक तंत्रज्ञान उपयोगात आणून प्रकल्प उभारण्यात येतील, सदर प्रकल्प सर्व
महानगरपालिकांमध्ये तसेच सर्व “अ” वर्ग नगरपालिकांमध्ये हाती घेण्याचे प्रस्तावित आहे.
सांडपाण्यावर प्रक्रिया करण्याचे प्रकल्प प्रथम प्राधान्याने सार्वजनिक खाजगी भागीदारी तत्वावर /
हायब्रीड अॅन्युटी मोडवर राबविण्यास तसेच, प्रक्रिया केलेले पाणी खरेदी करण्यास ठोक उपभोक्ता
(Bulk Buyer) तयार असल्यास आणि सदर प्रकल्प सार्वजनिक खाजगी भागीदारी तत्वावर / हायब्रीड
अॅन्युटी मोडवर राबविणे शक्य नसल्यास नागरी स्थानिक स्वराज्य संस्थेच्या व शासनाच्या संपूर्ण
गुंतवणुकीतून प्रकल्प उभारण्यास मान्यता देण्यात येत आहे.
२. धोरणाचा उद्देश : नागरी भागातील सांडपाण्यावर प्रक्रिया करुन पुनर्वापराच्या प्रयोजनासाठी सुयोग्य
(Fit for purpose) पाणी उपलब्ध करून ते प्राधान्याने औष्ट्िणक विद्युत प्रकल्प, उद्योग अथवा औद्योगिक
वसाहत, अन्य नागरी प्रयोजनासाठी उपयोगात आणून उर्वरित पाणी पर्यावरणपुरक पध्दतीने कृषि
सिंचनासाठी कालवे, नाले अथवा नदीमध्ये सोडणे. त्याचप्रमाणे, सांडपाणी हे नागरी स्थानिक स्वराज्य
संस्थांसाठी महत्वपुर्ण संसाधन (Resource) असल्याचा दृष्ट्टीकोन विकसीत करणे आणि सर्व
सहभागीदारांना (Stakeholders) आर्थिकदृष्ट्ट्या किफायतशीर ठरणाऱ्या वित्तिय मॉडेलवर
सांडपाण्यावर प्रक्रिया करून त्याच्या पुनर्वापराचे प्रकल्प शासकीय/ खाजगी क्षेत्राच्या सहभागाने हाती
घेण्यास चालना देऊन गोड्या पाण्याच्या वापरावरील ताण कमी करणे व त्यायोगे, राज्यात पाण्याच्या
चक्रिय अर्थव्यवस्थेस चालना देणे.
३. प्रक्रिया केलेल्या पुनर्वापरास वाव व संभाव्य क्षमता :
अमृत शहरे व इतर शहरांमध्ये निर्माण होणारे सांडपाणी विचारात घेता शहर निहाय प्रक्रिया
केलेल्या पाणी उपलब्ध करून देण्याची संभाव्य क्षमता पुढीलप्रमाणे राहील :
(सर्व अंक दशलक्ष लिटर प्रतिदिन)
-------------------------------------------------------------------------------------------------------------------------------
| अ. क्र. | शहरे | सद्याचा पाणीपुरवठा | वाढीव पाणीपुरवठा | एकूण पाणीपुरवठा | सध्याची मलजल निर्मिती | वाढीव मलजल निर्मिती | एकूण मलजल निर्मिती |
| १ | बृहन्मुंबई | ३,७५० | - | ३,७५० | २,६३२ | - | २,६३२ |
| २ | अमृत शहरे (४३) | ७,२४२ | १,४०५ | ८,६४७ | ५,०२९ | १,१२४ | ६,१५३ |
| ३ | इतर शहरे (३८०) | १,८८० | १,१२५ | ३,००५ | १,५०४ | ९०० | २,४०४ |
|  | एकूण (४२४) | १२,८७२ | २,५३१ | १५,४०३ | ९,१६५ | २,०२५ | ११,१९० |
-------------------------------------------------------------------------------------------------------------------------------
मलजलनिर्मितीएकूणपाणीपुरवठ्याच्या८०%वसंबंधितशहरातीलबिगरमहसुलीपाणी(NRW)वगळून
आहे
पृष्ट्ठ१४पैकी२
# Page 3
शासन निर्णय क्रमांक संकीर्ण-२०२५/प्र.क्र.९७/नवि-३३
अमृत शहरांमध्ये मोठ्या प्रमाणात निर्माण होणारे सांडपाणी व मलजल विचारात घेता
त्यावर प्रक्रिया करुन त्याचा औद्योगिक व वाणिज्यिक प्रयोजनासाठी मोठ्या प्रमाणात पुनर्वापर
करणे शक्य आहे. त्यामुळे अमृत शहरांतील सांडपाणी व मलजलावर प्रक्रिया करुन त्याचा या
शहरांजवळच्या औद्योगिक व वाणिज्यिक आस्थापनांमध्ये पुनर्वापराच्या प्रकल्पांकरिता या
धोरणाद्वारे अर्थसहाय्य देण्याचे प्रस्तावित करण्यात येत आहे. तसेच, उर्वरित शहरांमध्ये द्विस्तरीय
प्रक्रिया (Secondary Treatment) करुन त्याचा विविध नागरी प्रयोजनासाठी (बांधकाम, रस्ते धुणे,
गॅरेज, बगीचे इ.) पुनर्वापरासाठी वाव आहे व उर्वरित प्रक्रिया केलेले पर्यावरणपूरक पाणी नदी
नाल्यांमध्ये सुरक्षितरीत्या सोडून ते शेती व अनुषंगिक प्रयोजनासाठी वापरणे क्रमप्राप्त ठरते.
४. पुनर्वापराच्या प्रयोजनासाठी सुयोग्य दर्जाचे (Fit for Purpose) पाणी उपलब्ध करणे :
सांडपाण्यावर प्रक्रिया करण्याचे सध्या विविध तंत्रज्ञान उपलब्ध आहेत व केंद्रीय प्रदूषण नियंत्रण
मंडळाच्या (CPCB) मानकांनुसार द्विस्तरीय प्रक्रिया (Secondary Treatment) केल्यानंतर (PH ६.५ ते
८.५, BOD < ३० mg /L, COD < २५० mg /L, TSS < १०० mg / L) पाणी नदी-नाल्यामध्ये
सुरक्षितरित्या सोडण्याचे मापदंड आहेत. त्यामुळे प्रत्येक नागरी स्थानिक स्वराज्य संस्थांमध्ये निर्माण
होणाऱ्या सांडपाण्यावर द्विस्तरीय प्रक्रिया (Secondary Treatment) करणे क्रमप्राप्त आहे व त्यासाठी
इतर योजनांमधून अर्थसहाय्य उपलब्ध होत आहे. परंतु ज्या शहरातील सांडपाण्यावर त्रिस्तरीय
प्रक्रिया (Tertiary Treatment) द्वारे प्राप्त होणाऱ्या पाण्याचा अथवा त्याहून उच्च गुणवत्तेच्या पाण्याचा
पुनर्वापर करण्यास ठोक खरेदीदार (Bulk Buyer) उपलब्ध होत असल्यास सदर उपभोक्त्याच्या
गरजेनुरूप पाण्याचा दर्जा मिळविण्यासाठी आवश्यक असलेले तंत्रज्ञान उपयोगात आणण्याची मुभा
राहील. एकंदरीत प्रक्रिया केलेल्या पाण्याच्या पुनर्वापराच्या प्रयोजनासाठी सुयोग्य दर्जाचे पाणी (fit for
purpose) उपलब्ध करून देण्याकामी जे तंत्रज्ञान वापरावे लागेल त्याकरिता प्रकल्प उभारण्यासाठी
शासनाकडून अर्थसहाय्य देण्याचे प्रस्तावित करण्यात येत आहे आणि शहरातील सांडपाण्यासाठी
ठोक खरेदीदार (Bulk Buyer) उपलब्ध होत नसल्यास सांडपाण्यावर द्विस्तरीय प्रक्रिया (Secondary
Treatment) करून ते पिण्यायोग्य वापर वगळता अन्य नागरी प्रयोजनासाठी आवश्यक पाणी वापरून
उर्वरित पाणी नदी नाल्यामध्ये सुरक्षितरित्या सोडण्यात येईल.
५. पुनर्वापर प्रकल्पांचा प्राधान्यक्रम :
शहरातील सांडपाण्यावर प्रक्रिया केलेल्या पाण्याचा विविध प्रयोजनांसाठी पुनर्वापर शक्य आहे.
परंतु सांडपाण्यावर किफायतशीरपणे प्रक्रिया करणे शक्य व्हावे म्हणून प्रक्रिया केलेल्या पाण्याच्या
पुनर्वापराचा प्राधान्यक्रम पुढीलप्रमाणे आहे :
अ. औष्ट्िणक ऊर्जा केंद्र :
औष्ट्िणक ऊर्जा केंद्रांमध्ये मोठ्या प्रमाणावर पाण्याचा वापर होतो. प्रक्रिया केलेल्या
सांडपाण्याचा प्रामुख्याने शीतकरणासाठी (cooling), बॉयलर फीडवॉटरसाठी आणि राखेच्या
व्यवस्थापनासाठी उपयोगी केला जाऊ शकतो. त्यानुषंगाने, २०१६ च्या "Tariff Policy" द्वारे केंद्र
शासनाने ऊर्जा केंद्राच्या ५० किमी परिसरातील नागरी स्थानिक स्वराज्य संस्थांमधून प्रक्रिया
पृष्ट्ठ१४पैकी३
# Page 4
शासन निर्णय क्रमांक संकीर्ण-२०२५/प्र.क्र.९७/नवि-३३
केलेल्या सांडपाण्याचा पाण्याचा वापर करणे अनिवार्य केले आहे. यामुळे गोड्या पाण्याच्या वापरात
मोठी बचत करता येईल, तसेच पर्यावरणीय परिणाम कमी होतील.
ब. उद्योग, व्यवसाय आणि औद्योगिक वसाहती :
राज्यामध्ये मोठ्या प्रमाणात औद्योगिकरण झालेले असून कापड उद्योग, लोखंड व पोलाद
कारखाने व अन्य उद्योगांमध्ये प्रक्रिया केलेले सांडपाणी वापरले जाऊ शकते. यामुळे सांडपाण्याचा
पुनर्वापर होऊन पर्यावरणीय प्रभाव कमी होईल आणि या उद्योगांचा गोड्या पाण्यावरील ताण कमी
करता येईल. राज्यातील विविध औद्योगिक वसाहती महाराष्ट्र औद्योगिक विकास महामंडळामार्फत
उभारण्यात आल्या असून सदर वसाहतीना पाणी पुरवठ्याची व्यवस्था महामंडळाने उभारलेली
आहे.
या वसाहतींना प्रक्रिया केलेले पाणी द्यावयाचे झाल्यास सदर पाण्याकरिता नव्याने वहन
व्यवस्था उभी करावी लागेल. तथापि, त्यामुळे महाराष्ट्र औद्योगिक विकास महामंडळाच्या
वसाहतीतील सर्व उद्योग सदर प्रक्रिया केलेले पाणी वापरू शकतील असे नाही तथापि,
वसाहतीतील काही उद्योग सदर पाणी वापरू शकतील. त्यामुळे महाराष्ट्र औद्योगिक विकास
महामंडळाने उद्योग वसाहत निहाय तेथील उद्योगांची सदर प्रक्रिया केलेल्या पाण्याच्या पुनर्वापराची
आवश्यकता तपासून नजीकच्या नागरी स्थानिक स्वराज्य संस्थामधून पुरेसे सांडपाणी निर्मिती होत
असल्यास त्यावर आवश्यक प्रक्रिया करून पाणी उपलब्ध करून देता येईल.
त्याचप्रमाणे, महाराष्ट्र औद्योगिक विकास महामंडळाने यापुढे नवीन औद्योगिक वसाहत
स्थापन करतेवेळी नजीकच्या नागरी स्थानिक स्वराज्य संस्थांच्या मलनिःसारण केंद्रातील पाण्यावर
प्रक्रिया करून ते वसाहतीला उपलब्ध करून देण्याची शक्यता पडताळून पाहणे व त्यादृष्ट्टीने
आवश्यक पायाभूत सुविधा निर्माण करणे आवश्यक आहे.
क. माहिती व तंत्रज्ञान उद्योगातील विदा केंद्रे (Data Centers) :
विदा केंद्रे (Data Centers) मोठ्या प्रमाणावर शीतकरणासाठी पाण्याचा वापर करतात.
प्रक्रिया केलेले सांडपाणी हे HVAC प्रणाली, शीतकरण टॉवर्स आणि इतर शीतकरण प्रक्रियांसाठी
प्रभावीपणे वापरले जाऊ शकते. यामुळे या प्रयोजनासाठी सध्या वापरल्या जात असलेल्या गोड्या
पाण्याचा वापर टाळता येईल.
ड. नागरी प्रयोजनांसाठी वापर (Municipal Use) :
शहरांमध्ये बांधकामासाठी, रस्ते धुणे, उद्यानांना पाणी देणे, नागरी संकुलांमध्ये टॅायलेट
फ्लशिंगसाठी, सार्वजनिक शौचालये आणि अग्निशमन यंत्रणांसाठी प्रक्रिया केलेल्या सांडपाण्याचा
पुनर्वापर करणे शक्य होईल. यामुळे या प्रयोजनांसाठी गोड्या पाण्याचा वापर टाळता येईल.
पृष्ट्ठ१४पैकी४
# Page 5
शासन निर्णय क्रमांक संकीर्ण-२०२५/प्र.क्र.९७/नवि-३३
इ. कृषी :
त्याचप्रमाणे शहरातील सांडपाण्यास ठोक खरेदीदार (Bulk Buyer) उपलब्ध नसल्यास
सदर द्विस्तरीय (Secondary) प्रक्रिया केलेले सांडपाणी पिण्यायोग्य वापर वगळता इतर नागरी
प्रयोजनासाठी वापरले जाईल व उर्वरित पाणी नदी नाल्यामध्ये सुरक्षितरित्या सोडल्यास ते कृषि
सिंचन प्रयोजनासाठी उपयोगी ठरेल.
६. सांडपाण्यावर त्रिस्तरीय प्रक्रिया (Tertiary Treatment) अथवा त्याहून उच्च प्रतीची प्रक्रिया करण्याच्या
प्रकल्पांना अर्थसहाय्य :
i.केंद्र पुरस्कृत अमृत २.० अभियानांतर्गत व नगरोत्थान महाभियानांतर्गत प्रामुख्याने पाणीपुरवठा व
मलनिःसारण प्रकल्प राबविण्यात येतात. मलनिःसारण प्रकल्पांमध्ये शहरातील सांडपाण्यावर
प्रामुख्याने द्विस्तरीय प्रक्रिया (Secondary Treatment) करण्याचे प्रकल्प मंजूर केले जातात.
त्रिस्तरीय प्रक्रियेद्वारे (Tertiary Treatment) प्राप्त होणारे पाणी अथवा त्याहून उच्च प्रतीच्या
पाण्याच्या दर्जाची आवश्यकता असलेला ठोक खरेदीदार (Bulk Buyer) उपलब्ध होत असल्यास
सदर उपभोक्त्याच्या गरजेनुरूप पाण्याचा दर्जा मिळविण्यासाठी (Fit for Purpose) आवश्यक
असलेले तंत्रज्ञान उपयोगात आणून सांडपाण्यावर प्रक्रिया करण्याचे प्रकल्प प्राधान्याने हाती घेऊन त्यांना मंजुरी देऊन अर्थसहाय्य करण्यासाठी “ नागरी भागातील सांडपाण्यावर प्रक्रिया करून त्याच्या पुनर्वापराद्वारे चक्रीय अर्थव्यवस्थेस चालना देण्याची योजनाराबविण्याचे ” तसेच या
योजनेसाठी नवीन लेखाशीर्ष घेऊन आवश्यक तरतूद करण्यात येईल.
ii.सांडपाण्यावर प्रक्रिया करण्यासाठी आवश्यक उपभोक्त्याच्या गरजेनुरूप पाण्याचा दर्जा
मिळविण्यासाठी (Fit for Purpose) आवश्यक असलेले तंत्रज्ञान निश्चित करण्यासाठी तसेच,
त्याकरिता आवश्यक पायाभूत सुविधा उभारणीचा प्रकल्प नगरोत्थान महाभियानातील अप्पर मुख्य
सचिव / प्रधान सचिव / सचिव (नवि-२) यांच्या अध्यक्षतेखालील राज्य स्तरीय प्रकल्प मंजुरी
समितीच्या मान्यतेने व नगरोत्थान महाभियानाच्या कार्यपद्धतीनुसार मंजुरीची कार्यवाही करण्याचे
प्रस्तावित करण्यात येत आहे. प्रत्येक प्रकल्पाच्या अनुषंगाने त्या-त्या प्रकरणी वित्तिय
सल्लागारामार्फत आर्थिक व्यवहार्यता तपासून प्रकल्प गुंतवणुकीचे विविध पर्याय निश्चित करण्यात
येतील.
iii.प्रक्रिया केलेल्या पाण्याच्या पुनर्वापरासाठी आवश्यक पायाभूत सुविधा निर्मितीचा प्रकल्प सादर
करताना मलजल प्रक्रिया केंद्राचे बांधकाम (STP), मलजल प्रक्रिया केंद्राचे कार्यान्वयन
करण्यासाठी आवश्यक वित्त पुरवठा, मलजल प्रक्रिया केंद्राची देखभाल व दुरुस्ती (O&M),
मलजल प्रक्रिया केंद्रापासून उद्योगापयंत पाणी वाहून नेण्यासाठी आवश्यक पायाभूत सुविधांची
उभारणी इ. सर्व बाबींचा समावेश असावा.
iv.सांडपाण्यावर प्रक्रिया करण्याचे प्रकल्प प्राधान्याने सार्वजनिक खाजगी भागीदारीतून (PPP) अथवा
हायब्रीड अॅन्युटी मोडवर (HAM) उभारण्यास प्रोत्साहन देण्यात यावे. त्याकरिता सार्वजनिक
खाजगी भागीदारीच्या उचित मॉडेल निवडण्याचा निर्णय प्रकरणपरत्वे अंतिम करण्यात यावा. अशा
प्रकल्पांसाठी अमृत २.० योजनेच्या धर्तीवरच प्रकल्पातील व्यवहार्यता तफावत निधी (VGF)
स्वरूपातील शासकीय गुंतवणूक (राज्य शासन+नागरी स्थानिक स्वराज्य संस्था) प्रकल्प
पृष्ट्ठ१४पैकी५
# Page 6
शासन निर्णय क्रमांक संकीर्ण-२०२५/प्र.क्र.९७/नवि-३३
किंमतीच्या कमाल ६०% ठेवावी, आणि व्यवहार्यता तफावत निधीची (VGF) प्रकरणपरत्वे असलेली
आवश्यकता खुल्या निविदा प्रक्रीयेद्वारे निश्चित करण्याचे प्रस्तावित करण्यात येत आहे. सदर VGF
गुंतवणूकीपैकी (प्रकल्प किंमतीच्या कमाल ६०% मर्यादेत) राज्य शासन व नागरी स्थानिक स्वराज्य
संस्थांच्या गुंतवणूकीचा हिस्सा नगरोत्थान / अमृत २.० अभियानाच्या धर्तीवर पुढीलप्रमाणे आहे :
----------------------------------------------------------------------------------------------------------------------------
| नागरी स्थानिक स्वराज्य संस्थेचा प्रकार | राज्य शासनाचा VGF हिस्सा (टक्के) | नागरी स्थानिक स्वराज्य संस्थेचा VGF हिस्सा (टक्के) |
| "अ" व "ब" वर्ग महानगरपालिका | ३० | ३० |
| "क" व "ड" वर्ग महानगरपालिका | ४२ | १८ |
| "अ" वर्ग नगरपरिषद | ५१ | ९ |
| "ब" वर्ग नगरपरिषद | ५४ | ६ |
| "क" वर्ग नगरपरिषद/ नगरपंचायत | ५७ | ३ |
----------------------------------------------------------------------------------------------------------------------------
v.सांडपाण्यावर प्रक्रिया करण्याचे प्रकल्प सार्वजनिक खाजगी भागीदारीतून अथवा हायब्रीड अॅन्युटी
मोडवर घेतेवेळी प्रकल्पासाठी वित्त पुरवठा कशा प्रकारे उभारण्यात येणार आहे तसेच वित्त
पुरवठ्याचा खर्च (Cost Of Financing), प्रकल्प परिचलनाचा व देखभाल-दुरुस्तीचा खर्च, संभाव्य
महसूल, गुंतवून परतावा, प्रकल्पातील VGF व कन्सेशन पिरियड इ. बाबींचे विश्लेषण करून
प्रकल्प अहवाल PPP च्या सुयोग्य मॉडेलवर तयार करण्यासाठी केंद्रीय वित्त मंत्रालयाने
(Deparment of Economic Affairs) Empanell केलेल्या Transaction Advisors मधून वित्तीय
सल्लागाराची निवड (Financial Consultant) नगर विकास विभागामार्फत करण्यात येईल.
vi.सांडपाण्यावर प्रक्रिया करण्याचा प्रकल्प प्रथम प्राधान्याने सार्वजनिक खाजगी भागीदारीतून (PPP)
अथवा हायब्रीड अॅन्युटी मोडवर (HAM) उभारणे शक्य होत नसल्यास, आणि सदर प्रकल्प संबंधीत
नागरी स्थानिक स्वराज्य संस्थेच्या व शासनाच्या संपूर्ण गुंतवणुकीतून उभारल्यास प्रक्रिया केलेले
पाणी खरेदी करण्यास ठोक उपभोक्ता (Bulk Buyer) तयार असल्यास, संबंधीत उपभोक्त्याकडून
त्याच्या उद्योगापयंत पाणी वाहून नेण्यासाठी आवश्यक पायाभूत सुविधांची उभारणी करावी. अशा
प्रकरणी वित्तीय सल्लागाराच्या सल्ल्याने प्रकल्पाचा व्यवहार्यता तपासणी अहवाल (Project
Feasibility Report) तयार करावा, पाणीपट्टीचा दर निश्चित करावा व प्रकल्पास नगरोत्थान
महाभियानाच्या कार्यपद्धतीनुसार मंजुरीची कार्यवाही करण्यात येईल.
vii.सदर प्रकल्पातील गुंतवणूक मॉडेल उपभोक्ता उद्योग व नागरी स्थानिक स्वराज्य संस्थेच्या हिताचे
असावे तसेच, या प्रकरणी आंतर विभागीय मुद्दा उपस्थित झाल्यास त्यावर मुख्य सचिवांच्या
अध्यक्षतेखालील सुकाणू समितीच्या शिफारशीनुसार त्यावर नगर विकास विभागामार्फत निर्णय
घेण्यात येईल.
७. प्रक्रिया केलेल्या पाण्याच्या विक्रीवर आकारावयाचे शुल्क :
नागरी स्थानिक स्वराज्य संस्थेस उपलब्ध होणाऱ्या पाण्यासाठी जलसंपदा अथवा अन्य विभागास
ठराविक पाणी शुल्क भरावे लागते. सदर पाण्याच्या नागरी वापरानंतर मलजल व इतर सांडपाणी
निर्माण होते, त्यावर प्रक्रिया करण्यास देखील नागरी स्थानिक स्वराज्य संस्थेस खर्च येतो त्यामुळे, असे
प्रक्रिया केलेले पाणी वाणिज्यिक अथवा औद्योगिक प्रयोजनासाठी ठराविक शुल्क आकारुन संबंधीत
पृष्ट्ठ१४पैकी६
# Page 7
शासन निर्णय क्रमांक संकीर्ण-२०२५/प्र.क्र.९७/नवि-३३
उद्योग वा आस्थापनेस उपलब्ध करुन द्यावे असे प्रस्तावित करण्यात येत आहे. प्रकल्पातील नागरी
स्थानिक स्वराज्य संस्थेची व ठोक उपभोक्त्याची गुंतवणूक, वित्त पुरवठ्याचा खर्च (Cost Of
Financing), प्रकल्प परिचलनाचा व देखभाल खर्च, संभाव्य महसूल, गुंतवून परतावा कालावधी इ.
बाबी विचारात घेऊन वित्तीय सल्लागारामार्फत प्रक्रिया केलेल्या पाण्याचे शुल्क यथास्थिती प्रकरण
परत्वे निश्चित करण्यात येईल.
८. विविध विभागांची भूमिका :
i.ऊर्जा विभाग :
ऊर्जा विभागाने महाराष्ट्र राज्य विद्युत निर्मिती कंपनी मर्या.(महानिर्मिती) (MahaGenCo) / NTPC
च्या राज्यातील सर्व औष्ट्िणक ऊर्जा प्रकल्पांसाठी जवळच्या नागरी स्थानिक स्वराज्य संस्थांकडून
प्रकिया केलेल्या पाण्याच्या स्वरुपात पुनर्वापरासाठी उपलब्ध होत असल्यास सदर पाण्याचा
पुनर्वापर करणे बंधनकारक करावे असे प्रस्तावित करण्यात येत आहे. त्यानुषंगाने ऊर्जा विभागाने
महानिर्मितीच्या विविध प्रकल्पांसाठी आवश्यक पाणी व नजीकच्या नागरी स्थानिक स्वराज्य
संस्थामधील उपलब्ध सांडपाणी याचा विचार करून सदर सांडपाण्यावर प्रक्रिया करून त्यांच्या
पुनर्वापराचा आराखडा तयार करून नगर विकास विभागास द्यावा जेणेकरून सदर प्रकल्प
प्राधान्याने हाती घेऊन त्यास अर्थसहाय्य करता येईल. अशा प्रकरणी नागरी स्थानिक स्वराज्य
संस्था व महानिर्मिती/NTPC यांचे प्रकल्पातील गुंतवणुकीचे प्रमाण तसेच प्रक्रिया प्रकल्प
उभारण्याचा खर्च, पाणी प्रकल्पांपयंत वाहून नेण्याचा खर्च, प्रकल्पाचा दैनंदिन परिचालन व
देखभाल खर्च इ. बाबी, आणि महानिर्मिती / NTPC सद्यस्थितीत अदा करीत असलेले पाणी देयक
याचा साकल्याने विचार करून प्रक्रिया केलेल्या पाण्याचा दर समन्वयाने निश्चित करावा व प्रत्यक्ष
पाण्याच्या वापरानुसार महानिर्मितीने / NTPC ने नागरी स्थानिक स्वराज्य संस्थांना पाणीपट्टी अदा
करावी. सदर दर निश्चितीसाठी आवश्यकतेनुसार वित्तीय सल्लागारांची मदत घेण्यात येईल.
ii.उद्योग विभाग :
सद्यस्थितीत विविध औद्योगिक वसाहतीतील कार्यरत असलेल्या उद्योगांसाठी प्रक्रिया केलेल्या
पाण्याचा पुर्नवापर होऊ शकतो असे उद्योग शोधून त्यांची पुर्नप्रक्रिया केलेल्या पाण्याची नेमकी
किती MLD आवश्यकता आहे याची औद्योगिक वसाहतनिहाय माहिती संकलीत करुन त्यासाठी
नजीकच्या कोणत्या नागरी स्थानिक स्वराज्य संस्थेकडून प्रक्रिया केलेल्या पाण्याची आवश्यकता
आहे तसेच, पुर्नप्रक्रिया केलेल्या पाण्याचा दर्जा / गुणवत्तेचे निकष इ. बाबतची माहिती उद्योग
विभागाकडून / महाराष्ट्र औद्योगिक विकास महामंडळाकडून नगर विकास विभागास प्राप्त होणे
आवश्यक राहील.
सांडपाण्यावर प्रक्रिया करण्याचा प्रकल्प उभारण्यात येईल तसेच त्याचे दैनंदिन संचालन व
देखभाल दुरुस्ती संबंधित नागरी स्थानिक स्वराज्य संस्थेकडून करण्यात येईल परंतु, या
प्रकल्पाद्वारे उपलब्ध होणारे प्रक्रिया केलेले पाणी औद्योगिक वसाहतीपयंत वाहून नेण्यासाठी
पृष्ट्ठ१४पैकी७
# Page 8
शासन निर्णय क्रमांक संकीर्ण-२०२५/प्र.क्र.९७/नवि-३३
आवश्यक पायाभूत सुविधा महाराष्ट्र औद्योगिक विकास महामंडळाने उभारावी. अशा प्रकरणी,
नागरी स्थानिक स्वराज्य संस्थांना द्यावयाचे पाणी शुल्क समन्वयाने निश्चित करावे.
औद्योगिक महामंडळ क्षेत्रामध्ये ज्या उद्योगांच्या उत्पादनांवर प्रक्रिया केलेल्या पाण्याच्या
पुनर्वापरामुळे हानिकारक परिणाम पडत नसेल अशा उद्योगांसाठी ठराविक प्रमाणात प्रक्रिया
केलेल्या पाण्याचा पुनर्वापर करणे बंधनकारक करण्यात यावे, जेणेकरुन प्रक्रिया केलेल्या
पाण्याचा पुनर्वापर वाढेल तसेच गोड्या पाण्यावरील (Fresh Water) ताण कमी होईल.
राज्यात स्थापन होणाऱ्या नवीन औद्योगिक वसाहतींमध्ये नागरी भागातील प्रक्रिया केलेल्या
पाण्याचा पुर्नवापर सुनिश्चित करण्यासाठी नजीकच्या नागरी स्थानिक स्वराज्य संस्था व तेथून
उपलब्ध होणारे पाणी निश्चित करून सदर प्रक्रिया केलेले पाणी वाहून नेण्यासाठी आवश्यक
पायाभूत सुविधा महाराष्ट्र औद्योगिक विकास महामंडळाने निर्माण कराव्यात. अशा नवीन
औद्योगिक वसाहती निर्मितीची तसेच त्याकरिता आवश्यक प्रक्रिया केलेल्या पाण्याची माहिती
नगर विकास विभागास उपलब्ध करून दिल्यास त्याप्रमाणे प्रकल्प हाती घेण्याचे नियोजन करणे
शक्य होईल.
iii.जलसंपदा विभाग :
जलसंपदा विभागाने यापुढे पिण्याच्या पाण्याव्यतिरीक्त अन्य प्रयोजनांसाठी पाणी आरक्षण
मागणाऱ्या विभाग / यंत्रणेकडे नजीकच्या शहरातील प्रक्रिया केलेल्या सांडपाण्याच्या
पुनर्वापराची शक्यता तपासून घ्यावी असे प्रस्तावित करण्यात येत आहे. या करिता जलसंपदा
विभागाने वापरकत्र्या आस्थापनेपासून ५० किमीच्या परिसरातील नागरी स्थानिक स्वराज्य
संस्थांकडे सांडपाणी उपलब्ध नसल्याबाबत नगर विकास विभागाकडून प्रमाणीत करुन घ्यावे.
जलसंपदा विभागाकडून शहरांना पाणी आरक्षण देतेवेळी ३०% पाणी पुनर्वापराद्वारे उपलब्ध
करून घेण्याच्या अटींस अधीन राहून दिले जाते. जलसंपदा विभागाने काही नागरी स्थानिक
स्वराज्य संस्थांना (उदा. पुणे) पाणी आरक्षण उपलब्ध करुन देतांना सांडपाण्यावर प्रक्रिया करुन
ते नदी पात्रात / सिंचन प्रणालीत सोडावे या अटींच्या अधिन उपलब्ध करुन दिले आहे. सबब,
अशा प्रकरणी शहरातील पाण्याचा अन्य प्रयोजनांसाठी उपयोग करता येणार नाही परिणामी,
शहरातील अन्य प्रयोजनासाठी सदर पाणी वापरून गोड्या पाण्यावरील ताण कमी करणे शक्य
होणार नाही. त्याचप्रमाणे लहान नगर परिषद / नगर पंचायतीमधून कमी सांडपाणी निर्माण होत
असल्यामुळे त्याचा वापर नागरी प्रयोजनासाठी (अत्यल्प) केल्यानंतर उर्वरित पाणी कृषि
प्रयोजनासाठी नदीत / ओढ्यात सोडण्याचाच पर्याय आहे. सबब, अशा प्रकरणी पाण्याचा कृषि
प्रयोजनांसाठी पुनर्वापर करण्यात येत असल्याचे गृहीत धरून व सदर पाणी पुन्हा शहराच्या
वितरण प्रणालीत येत नसल्याची वस्तुस्थिती विचारात घेऊन शहरांना पुरेसे पाणी आरक्षण
उपलब्ध करून द्यावे.
पृष्ट्ठ१४पैकी८
# Page 9
शासन निर्णय क्रमांक संकीर्ण-२०२५/प्र.क्र.९७/नवि-३३
iv.कृषि विभाग :
नागरी स्थानिक स्वराज्य संस्थांकडून सांडपाण्यावर द्विस्तरीय प्रक्रिया केल्यानंतर ते नदी
नाल्यामध्ये सुरक्षितरित्या सोडल्यानंतर त्याचा शेतकरी कृषि सिंचन प्रयोजनासाठी उपयोग
करतात. त्याचप्रमाणे, नागरी स्थानिक स्वराज्य संस्थेकडील पाणी शेतकऱ्यांच्या उत्पादक
कंपन्यांना ठोक स्वरुपात (Bulk Buyer) सवलतीच्या दराने उपलब्ध करून देण्याची व्यवस्था
करण्यात येईल.
v.नगर विकास विभाग :
नागरी भागामध्ये नागरी स्थानिक स्वराज्य संस्थांकडून पाणी पुरवठा करण्यात येतो.
साधारणतः एकूण पाणी पुरवठ्याच्या ८० टक्के सांडपाणी तयार होते. शहरातील सांडपाण्यावर
प्रक्रिया करुन त्याचा पुनर्वापर करण्यासाठी नगर विकास विभाग शासनाच्या अन्य विभागांशी /
यंत्रणांशी समन्वय साधेल, या करिता नगरपरिषद प्रशासन संचालनालय नोडल एजंन्सी
म्हणून घोषित करण्याचे प्रस्तावित करण्यात येत आहे. त्याचप्रमाणे वार्षिक कार्य नियोजनाचा
भाग म्हणून राज्यातील सर्व अमृत शहरांना प्रति वर्ष सांडपाण्याच्या पुनर्वापराचा कृती आराखडा
तयार करणे बंधनकारक करण्यात येईल व त्याचा नियमित आढावा घेण्यात येईल.
त्याचप्रमाणे, लहान नागरी स्थानिक स्वराज्य संस्थांकडील प्रक्रिया केलेल्या पाण्याचा स्थानिक
गरजेनुसार बांधकाम, गॅरेज, बगीचा इ. नागरी प्रयोजनासाठी पुनर्वापर करण्यास प्रोत्साहन
देण्यात येईल.
उद्योगांना अथवा अन्य संबंधीतांना नजीकच्या नागरी स्थानिक स्वराज्य संस्थेकडून प्रक्रिया
केलेल्या पाण्याची पुनर्वापरासाठी मागणी ऑनलाईन पद्धतीने शासनाकडे व संबंधीत नागरी
स्थानिक स्वराज्य संस्थेकडे नोंदविता यावी म्हणून नगर विकास विभागाच्या वेब पोर्टलवर
सुविधा उपलब्ध करून देण्यात येईल, या प्रणालीवरून प्राप्त होणाऱ्या प्रस्तावांचा शासन
स्तरावरून पाठपुरावा करण्यात येईल. पोर्टल तयार होईपयंत Offline प्रणालीद्वारे नगरपरिषद
प्रशासन संचालनालयामार्फत सादर करावेत.
९. सांडपाण्यावर प्रक्रिया केलेल्या पाण्याच्या पुनर्वापरासाठीची संस्थात्मक संरचना :
नागरी भागातील सांडपाण्यावर प्रक्रिया केलेल्या पाण्याच्या पुनर्वापरासाठीची केंद्र शासन, राज्य
शासनाचे विविध विभाग व त्यांच्या अधिनस्त विविध यंत्रणा तसेच नागरी स्थानिक स्वराज्य संस्थांमध्ये
समन्वय साधल्यास पुनर्वापराच्या प्रकल्पांना चालना देणे शक्य होणार आहे. या पार्श्वभूमीवर
सांडपाण्यावर प्रक्रिया केलेल्या पाण्याच्या पुनर्वापरासाठी व आंतर विभागीय समन्वयासाठी
पुढीलप्रमाणे संस्थात्मक संरचना आहे.
i.नोडल एजन्सी :
नागरी भागातील सांडपाण्यावर प्रक्रिया करुन त्याचा पुनर्वापर राज्यातील केंद्र व राज्य
शासनाच्या विविध आस्थापनांमध्ये करणे शक्य आहे (उदा. NTPC, MahaGenCO, रेल्वे,
औद्योगिक वसाहती इ.). त्याकरिता प्रभावी आंतर विभागीय समन्वय साधने अत्यंत महत्वाची
बाब आहे सबब, या करिता नगर विकास विभाग नोडल विभाग म्हणून काम पाहिल व
पृष्ट्ठ१४पैकी९
# Page 10
शासन निर्णय क्रमांक संकीर्ण-२०२५/प्र.क्र.९७/नवि-३३
पुनर्वापराच्या प्रकल्पांना चालना देण्याकामी नगरपरिषद प्रशासन संचालनालयास नोडल
एजंन्सी म्हणून घोषित करण्यात येत आहे.
ii.जल संपदा पुनर्प्राप्ती कक्ष (WRRC) :
केंद्र पुरस्कृत अमृत २.० अभियानंतर्गत अपर मुख्य सचिव / प्रधान सचिव / सचिव, नगर
विकास विभाग (नवि-२) यांच्या अध्यक्षतेखाली जल संपदा पुनर्प्राप्ती कक्ष (WRRC) स्थापन
दिनांक १८ मार्च, २०२५ रोजीच्या शासन निर्णयान्वये करण्यात आली आहे.
जल संपदा पुनर्प्राप्ती कक्ष (WRRC) ची रचना : WRRC मध्ये खालील सदस्यांचा समावेश आहे
:
----------------------------------------------------------------------------------------------------------------------------------------
| अ.क्र. | समिती सदस्य | पद |
| १. | अपर मुख्य सचिव / प्रधान सचिव / सचिव, नगर विकास विभाग-२ | अध्यक्ष |
| २. | अपर मुख्य सचिव / प्रधान सचिव / सचिव, जलसंपदा विभाग | सदस्य |
| ३. | अपर मुख्य सचिव / प्रधान सचिव / सचिव, सार्वजनिक बांधकाम विभाग | सदस्य |
| ४. | अपर मुख्य सचिव / प्रधान सचिव / सचिव, ऊर्जा विभाग | सदस्य |
| ५. | अपर मुख्य सचिव / प्रधान सचिव / सचिव, कृषि विभाग | सदस्य |
| ६. | अपर मुख्य सचिव / प्रधान सचिव / सचिव, उद्योग विभाग | सदस्य |
| ७. | अपर मुख्य सचिव / प्रधान सचिव / सचिव, सार्वजनिक आरोग्य विभाग | सदस्य |
| ८. | आयुक्त तथा संचालक, नगरपरिषद प्रशासन संचालनालय | सदस्य सचिव |
| ९. | सदस्य सचिव, महाराष्ट्र जीवन प्राधिकरण, मुंबई | सदस्य |
|  | १०.सदस्य सचिव, महाराष्ट्र प्रदूषण नियंत्रण मंडळ: MPCB | सदस्य |
|  | ११.संबंधित नागरी स्थानिक स्वराज्य संस्था आणि महानगर प्रादेशिक विकास प्राधिकरणा अधिकारी (Parastatals) | सदस्य |
|  | १२.शैक्षणिक संस्थांमधील तज्ञ: थिंक टँक, खाजगी क्षेत्र (सहयोगी सदस्य म्हणून) NEERI, IIT बॉम्बे. व उद्योगांचे प्रतिनिधी | निमंत्रित सदस्य |
----------------------------------------------------------------------------------------------------------------------------------------
WRRC च्या कर्तव्य व जबाबदाऱ्या :  त्रैमासिक आढावा बैठकांमध्ये सक्रिय सहभाग.
 प्रस्तावाचा आढावा / पुनरावलोकन: प्रोत्साहन अनुदानाच्या वापरासाठी नागरी स्थानिक
स्वराज्य संस्थांना / निमशासकीय संस्था (ULBs/Parastatals) कडील प्रस्तावांचे
पुनरावलोकन करणे आणि त्यांना मंजूरी देणे.
 प्रोत्साहन अनुदान दिलेल्या UWTP (Used Water Treatment Plant) च्या वापराचे व
कामगिरीचे संनियंत्रण करणे आणि पर्यावरणीय मानकांचे पालन सुनिश्चित करणे.
 क्षेत्र भेटी (Field Visit): प्रक्रिया केलेले पाणी आणि जैव घनपदाथांच्या (बायोसॉलिड्सच्या)
गुणवत्तेचे मूल्यांकन करण्यासाठी वेळोवेळी क्षेत्रीय भेटी आयोजित करणे.
 क्षमता बांधणी : तांत्रिक भागीदारांच्या सहकार्याने UWTP संबंधीचे कर्मचारी (ऑपरेटर) आणि
अधिकाऱ्यांसाठी क्षमता-निर्माण कार्यक्रम आयोजित करणे.
पृष्ट्ठ१४पैकी१०
# Page 11
शासन निर्णय क्रमांक संकीर्ण-२०२५/प्र.क्र.९७/नवि-३३
 जनजागृती : प्रक्रिया केलेल्या वापरलेल्या पाण्याच्या पुनर्वापराबाबत आणि जैव घनपदार्थ
(बायोसॉलिड्स) व्यवस्थापनाबद्दल जनजागृती करणे.
 त्रैमासिक अहवाल : गृहनिर्माण आणि नागरी व्यवहार मंत्रालयाला (केंद्र शासनाला) त्रैमासिक
अहवाल सादर करणे.
सदर WRRC प्रक्रिया केलेल्या पाण्याच्या पुनर्वापरासाठीच्या प्रस्तावांची छाननी करेल व
समितीच्या शिफारशीनुसार पुढील आवश्यक कार्यवाही करण्यात यावी.
iii.सुकाणू समिती :
नागरी भागातील सांडपाण्यावर प्रक्रिया केलेल्या पाण्याच्या पुनर्वापरास चालना देण्यासाठी
तसेच, आवश्यकतेनुसार केंद्र शासन, राज्य शासनाचे विविध विभाग व त्यांच्या अधिनस्त
विविध यंत्रणा तसेच नागरी स्थानिक स्वराज्य संस्थांमध्ये समन्वय साधून हाती घ्यावयाचा
प्रकल्पांवर संनियंत्रण करण्यासाठी मुख्य सचिव महोदयांच्या अध्यक्षतेखाली सर्व संबंधित
सहभागीदारांसह (Stakeholders) खालीलप्रमाणे सुकाणू समिती गठीत करण्यात येत आहे.
-------------------------------------------------------------------------
| अ.क्र. | समिती सदस्य | पदनाम |
| १ | मुख्य सचिव | अध्यक्ष |
| २ | अपर मुख्य सचिव /प्रधान सचिव /सचिव (वित्त) | सदस्य |
| ३ | अपर मुख्य सचिव /प्रधान सचिव /सचिव (नियोजन) | सदस्य |
| ४ | अपर मुख्य सचिव /प्रधान सचिव /सचिव (जलसंपदा) | सदस्य |
| ५ | अपर मुख्य सचिव /प्रधान सचिव /सचिव (ऊर्जा) | सदस्य |
| ६ | अपर मुख्य सचिव /प्रधान सचिव /सचिव (नगर विकास विभाग-२) | सदस्य |
| ७ | अपर मुख्य सचिव /प्रधान सचिव /सचिव (कृषि) | सदस्य |
| ८ | अपर मुख्य सचिव /प्रधान सचिव /सचिव (पाणीपुरवठा व स्वच्छता) | सदस्य |
| ९ | अपर मुख्य सचिव /प्रधान सचिव /सचिव (उद्योग) | सदस्य |
| १० | अपर मुख्य सचिव /प्रधान सचिव /सचिव (पर्यावरण व वातावरणीय बदल) | सदस्य |
| ११ | मुख्य कार्यकारी अधिकारी, महाराष्ट्र औद्योगिक विकास महामंडळ | सदस्य |
| १२ | आयुक्त तथा संचालक, नगरपरिषद प्रशासन संचालनालय | सदस्य |
| १३ | सदस्य सचिव, महाराष्ट्र जीवन प्राधिकरण | सदस्य |
| १४ | सदस्य सचिव, महाराष्ट्र प्रदूषण नियंत्रण मंडळ: MPCB | सदस्य |
| १५ | उद्योग क्षेत्रातील असोसिएशनचे प्रतिनिधी | सदस्य |
| १६ | सांडपाणी प्रक्रिया व पुनर्वापर क्षेत्रातील विषय तज्ञ | निमंत्रित सदस्य |
-------------------------------------------------------------------------
अ.प्रक्रिया केलेल्या पाण्याच्या पुनर्वापराचे प्रकल्प हाती घेण्याकामी अमृत शहरांशिवाय एखादे
शहर विशेष निकषासह (High Footfall असलेले तीर्थक्षेत्र, प्रसिध्द पर्यटन स्थळ इ.) समाविष्ट्ट
करण्यास मान्यता देणे.
पृष्ट्ठ१४पैकी११
# Page 12
शासन निर्णय क्रमांक संकीर्ण-२०२५/प्र.क्र.९७/नवि-३३
आ.अमृत शहरातील सांडपाण्याची उपलब्धता लक्षात घेऊन सर्व विभागांना व त्यांच्या अधिनस्त
विविध यंत्रणांना पिण्याव्यतिरिक्त अन्य प्रयोजनासाठी प्रक्रिया केलेल्या पाण्याचा वापर
करण्याचा आराखडा तयार करणे.
इ.पिण्याव्यतिरिक्त अन्य प्रयोजनासाठी अमृत शहरातील प्रक्रिया केलेल्या पाण्याचा वापर
करण्याचे विविध क्षेत्र निश्चित करून विभाग निहाय लक्ष्यांक ठरवून देणे.
ई.राज्यात स्थापन होणाऱ्या नवीन औद्योगिक वसाहतींमध्ये नागरी भागातील प्रक्रिया केलेल्या
पाण्याचा पुर्नवापर करणे बंधनकारक करणे व त्याकरिता आवश्यक पायाभूत सुविधा निर्माण
करणे.
उ.उद्योग व ऊर्जा विभागामार्फत, केंद्र शासनाच्या यंत्रणेकडून अथवा खाजगी उद्योजकाकडून
प्रक्रिया केलेल्या पाण्याची केलेली मागणी विचारात घेऊन त्यांच्या गरजेनुरूप पाण्यावर प्रक्रिया
करण्याच्या प्रकल्प हाती घेण्याबाबत संबंधितांना निदेशित करणे.
ऊ.केंद्र शासनाच्या अधिनस्थ नॅशनल थर्मल पॉवर कॉपोरेशन (NTPC), भारत हेवी इलेक्रिकल्स
लिमिटेड (BHEL), रेल्वे इ. राज्यातील आस्थापनांना शक्य तेथे प्रक्रिया केलेल्या पाण्याचा
पुनर्वापर करण्याकामी समन्वय साधने.
ऋ.सुकाणू समितीच्या निदेशानुसार तयार केलेल्या प्रकल्पांचा आढावा घेणे तसेच, त्यांच्या प्रगतीचा
आढावा घेणे.
Ud - “TES ENI स्थानिक स्वराज्य संस्थांच्या पाणीपुरवठा प्रकल्प / मलजल व्यवस्थापन व प्रक्रिया
प्रकल्पांशी निगडीत प्रकल्पांसाठी आवश्यक जागा उपलब्ध करण्याच्या व विविध परवानग्यांसाठी
समन्वय साधून प्रकल्पांना चालना देणे.
१०. सदर धोरणाच्या प्रभावी अंमलबजावणीसाठी आवश्यक अशा इतर बाबींना मुख्य सचिवांच्या
अध्यक्षतेखालील सुकाणू समितीच्या मान्यतेने राबविण्यात येतील.
११. इतर बाबी :
i.सदर योजनेंतर्गत घेण्यात येणाऱ्या कामांची या विभागाच्या अन्य योजनेमधून घेण्यात येणाऱ्या कामांशी
द्विरुक्ती होणार नाही. तसेच, या योजनेसाठी यापूर्वीच्या नागरी भागातील सांडपाणी प्रक्रिया
पुनर्चक्रीकरण व पुनर्वापर धोरणाचा आढावा घेऊन त्याचे मूल्यमापन करून त्यानुसार उत्तम
अंमलबजावणी केलेल्या निवडक शहरांना सदर योजनेसाठी पथदर्शी प्रकल्प म्हणून घोषित
करण्याची शक्यता तपासण्यात येईल.
ii.या अभियानाची अंमलबजावणी करताना सर्व नागरी स्थानिक स्वराज्य संस्थांचे प्रकल्प एकाच वेळी
मंजूर करून मोठा आर्थिक भर येणार नाही व केंद्र व राज्य शासनाकडून उपलब्ध होणारा निधी
(Convergence) प्रकारे वापरण्यात येईल.
iii.औद्योगिक महामंडळ क्षेत्रामध्ये ज्या उद्योगांच्या उत्पादनावर प्रक्रिया केलेल्या पाण्याच्या पुनर्वापरामुळे
हानिकारक परिणाम पडत असेल अशा उद्योगांसाठी ठराविक प्रमाणात प्रक्रिया केलेल्या पाण्याचा
पुनर्वापर करणे बंधनकारक राहील व हे प्रमाण वेळोवेळी व उद्योगनिहाय निश्चित करण्यात येईल.
पृष्ट्ठ१४पैकी१२
# Page 13
शासन निर्णय क्रमांक संकीर्ण-२०२५/प्र.क्र.९७/नवि-३३
तसेच, उपभोक्त्यास उपलब्ध करून देण्यात येणाऱ्या प्रक्रियायुक्त पाण्याचे शुल्क त्या त्या वेळी
निश्चित करण्यात येईल.
iv.विविध नागरी स्थानिक स्वराज्य संस्थांमधील प्रक्रिया केलेल्या सांडपाण्याचा औद्योगिक संस्था /
ऊर्जा निर्मिती संस्थांमध्ये पुनर्वापर करण्यासाठी ते शुद्धीकरण प्रक्रियेच्या विमोचका (outlet) मधून
थेट जाण्याच्या अनुषंगाने आवश्यक कार्यवाही करावी. तसेच, पुनर्वापर पाण्याचे दर ठरविण्यासाठी
जलसंपत्ती नियमन प्राधिकरण यांच्या सहमतीने ठरविण्याची कार्यवाही करावी.
v.नागरी स्थानिक स्वराज्य संस्थानी पाण्याची गळती कमी करणे, घरगुती पाण्याचा वापर निर्धारित
मापदंडामध्ये करण्याच्या अनुषंगाने, वॉटर मीटर वापरण्याच्या अनुषंगाने,पाण्याच्या साठवणुकीसाठी
Rain Water Harvesting यंत्रणा उभारण्याची, जलप्रदूषण कमी करण्याच्या अनुषंगाने, जलसंपदा
विभागामार्फत वापरण्यात येणाऱ्या पाण्याच्या अनुषंगाने पाणीपट्टी थकबाकी विहित कालावधीत अदा
करण्यात येईल याची दक्षता घेऊन याबाबत प्राथम्याने कार्यवाही करावी.
vi.विविध क्षेत्रातील उद्योगांनी वापरण्यात येणाऱ्या पाण्याचा पुनर्प्रक्रिया व पुनर्वापर करण्यास चालना
देण्याच्या अनुषंगाने अंतिम टप्प्यात शून्य सांडपाण्याचे Zero Effluent चे ध्येय ठेवावे.
vii.सांडपाण्याचा दर हा गोड्या पाण्यापेक्षा कमी ठेवण्याच्या अनुषंगाने शासनाच्या प्रचलित धोरणानुसार
आवश्यक कार्यवाही करावी. तसेच, गोड्या पाण्याचा वापर सांडपाण्यावर प्रक्रिया व त्याचा वापर
याबाबतच्या आकडेवारीच्या अनुषंगाने Water Audit करण्याच्या अनुषंगाने नागरी स्थानिक स्वराज्य
संस्थानी नियमोचीत कार्यवाही करावी.
viii.नागरी भागातील सांडपाण्यावर प्रक्रिया करून त्याच्या पुनर्वापरास चालना देण्याच्या उद्देशाने
PPP/HAM तत्वावर उभारण्यात येणाऱ्या प्रकल्पांसाठी देण्यात येणाऱ्या राज्य हिश्यासाठी आवश्यक
त्या निधीच्या उपलब्धतेसाठी जलसंपदा विभाग, पर्यावरण व वातावरणीय बदल विभाग, उर्जा विभाग,
कृषी विभाग, संलग्न संथा व मंडळांनी पुढाकार घेणे अपेक्षित आहे
ix.प्रक्रिया केलेले सांडपाणी वापरास योग्य असलेल्या पिकांची माहिती कृषी विभागाकडून नगर विकास
विभागास सादर करणे आवश्यक आहे.
x.नागरी भागातील सांडपाण्यावर प्रक्रिया करून त्याच्या पुनर्वापरास चालना देण्याबाबतच्या धोरणाची
मराठी प्रत “परिशिष्ट्ठ-अ” व इंग्रजी प्रत “परिशिष्ट्ठ-ब” सोबत जोडण्यात आलेले आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25