# Page 1
नागपूर मेट्रो रेल प्रकल्प टप्पा-१ प्रकल्पाच्या सुधारित पूर्णत्व खर्चास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : एनआरडी-३३२१/प्र.क्र.८९/नवि-७,
मंत्रालय, मुंबई ४०० ०३२.
दिनांक : १४ नोव्हेंबर, २०२२
संदर्भ: १. नगर विकास विभाग, शासन निर्णय क्र. नासुप्र.३३१३/प्र.क्र.४१/नवि-७, दिनांक ३०.०१.२०१४ २. नगर विकास मंत्रालय, भारत सरकार यांचे क्र. K-१४०११/१(N-१)/२०१४-MRTS-III, दिनांक २१.०८.२०१४.
३. नगर विकास विभाग, शासन निर्णय क्र. पीआरडी-३३१७/प्र.क्र.३२/नवि-७ दिनांक ३१.०७.२०१७.
प्रस्तावना :
नागपूर शहराची वाढती लोकसंख्या आणि वाहनांची संख्या या अनुषंगाने निर्माण झालेल्या वाहतूक समस्या लक्षात घेता, नजीकच्या काळामध्ये अस्तित्वात असलेले रस्ते अपुरे पडून गर्दी होईल हे लक्षात घेवून शासनाने संदर्भाधीन शासन निर्णय दिनांक ३०.०१.२०१४ अन्वये नागपूर मेट्रो रेल प्रकल्पांतर्गत मार्गिका क्र.१ "ऑटोमोटीव्ह चौक ते मिहान" व मार्गिका क्र.२ "प्रजापतीनगर ते लोकमान्यनगर" अशा दोन मेट्रो रेल मार्गिकांच्या प्रकल्पास मान्यता दिली आहे. सदर प्रकल्पास केंद्र शासनाने संदर्भाधीन दिनांक २१.०८.२०१४ रोजीच्या पत्रान्वये
प्रकल्पास मंजूरी प्रदान केली आहे. सदर प्रकल्पाची उभारणी महाराष्ट्र मेट्रो रेल कॉर्पोरेशन लि. या विशेष उद्देश वाहन कंपनीमार्फत करण्यात येत आहे. नागपूर मेट्रो प्रकल्पाच्या अंमलबजावणीच्या अनुषंगाने केंद्र शासन, राज्य शासन व नागपूर मेट्रो रेल्वे कॉर्पोरेशन लि. यांच्या दरम्यान माहे जुलै, २०१५ मध्ये त्रिपक्षीय सामंजस्य करारनामा करण्यात आलेला आहे. उक्त त्रिपक्षीय सामंजस्य करारनाम्यास संदर्भाधीन शासन निर्णय दि. ३१.७.२०१७ अन्वये कार्योत्तर मंजूरी दिली आहे.
सदर प्रकल्पाच्या एकूण ३८.२१५ कि.मी. लांबीपैकी दिनांक ०८.०३.२०१९ रोजी १३.७० कि.मी., दिनांक २९.०१.२०२० रोजी ११.०० कि.मी आणि दिनांक २१.०८.२०२१ रोजी आणखी १.५० कि.मी. असे एकूण २६.२० कि.मी लांबीच्या मेट्रो मार्गिकेचे कार्यान्वयन सुरू केले आहे. प्रकल्पाची उर्वरित १२.०१५कि.मी. मार्गिका लवकरच कार्यान्वित होणे अपेक्षित आहे.
नागपूर मेट्रो रेल प्रकल्पाच्या खर्चामध्ये वाढ होत असल्याने महाराष्ट्र मेट्रो रेल कॉर्पोरेशन लि., नागपूर
यांनी सुधारित खर्चाचा प्रस्ताव शासनास सादर केला आहे. त्यानुषंगाने सुधारित खर्चाच्या प्रस्तावास राज्य शासनाकडून मान्यता देण्याची बाब शासनाच्या विचाराधीन होती. त्यानुषंगाने शासनाने पुढीलप्रमाणे निर्णय घेतला आहे.
# Page 2
शासन निर्णय क्रमांकः एनआरडी-३३२१/प्र.क्र.८९/नवि-७
शासन निर्णय :
महाराष्ट्र मेट्रो रेल कॉर्पोरेशन लि., नागपूर यांनी केलेल्या विनंतीच्या अनुषंगाने नागपूर मेट्रो टप्पा-१ प्रकल्पाच्या सुधारित प्रकल्प पुर्णत्व खर्चास पुढीलप्रमाणे मान्यता देण्यात येत आहे:
(१) नागपूर मेट्रो टप्पा १-प्रकल्पाचा मूळ प्रकल्प पुर्णत्व खर्च रु.८६८० कोटी यामध्ये वाढ झाल्याने महामेट्रोने सादर केलेल्या प्रस्तावाच्या अनुषंगाने रु.९२७९.०६ कोटी या सुधारित प्रकल्प खर्चास सुधारित प्रशासकीय मान्यता देण्यात येत आहे.
(२) सोबतच्या परिशिष्ट-अ येथे नमूद केलेल्या रु.९२७९.०६ कोटी सुधारित खर्चाच्या वित्तीय सहभाग आराखड्यास मान्यता देण्यात येत आहे.
(३) सदर प्रकल्पासाठी केंद्रीय करांच्या ५० टक्के रु. ४४१ कोटी व राज्य करांकरिता रु. १८१ कोटी अशी एकूण रु. ६२२ कोटी रक्कम महाराष्ट्र मेट्रो रेल कॉर्पोरेशन लि. यांना राज्यशासनाकडून बिनव्याजी दुय्यम कर्ज देण्यास मान्यता देण्यात येत आहे.
(४) सदर प्रकल्पासाठी आवश्यक असलेल्या राज्य शासन/राज्य शासनाच्या संस्था यांच्या ताब्यातील/ मालकीची सोबतच्या परिशिष्ट-ब येथील एकूण ३२८२८४.३७४१ चौ.मी. जमीन नागपूर मेट्रो रेल्वे प्रकल्प राबविणाऱ्या महाराष्ट्र मेट्रो रेल कॉर्पोरेशन लि., नागपूर या एस.पी.व्ही. कंपनीकडे विनामोबदला स्वरूपात हस्तांतरीत करण्यास मान्यता देण्यात येत आहे. त्यानुषंगाने सदरच्या जमिनी विना मोबदला तत्वावर महामेट्रोच्या नावे करण्यासाठी जिल्हाधिकारी, नागपूर यांनी आवश्यक ती प्रक्रिया पूर्ण करावी.
(५) महाराष्ट्र विमानतळ विकास कंपनी लि. यांचे ताब्यातील/मालकीची सोबतच्या परिशिष्ट-क येथील एकूण ४२१३९८.६७ चौ.मी. जमीन नागपूर मेट्रो रेल्वे प्रकल्प राबविणाऱ्या महाराष्ट्र मेट्रो रेल कॉर्पोरेशन लि.,नागपूर या एस.पी.व्ही. कंपनीकडे विनामोबदला स्वरूपात हस्तांतरीत करण्यास मान्यता देण्यात येत आहे.
(६) उपरोक्त अनुक्रमांक ४ व ५ मध्ये नमूद केल्यानुसार नागपूर मेट्रो रेल्वे प्रकल्पाकरिता ज्या विभागांची जमीन संपादित केली आहे, अशा संपादित केलेल्या जमिनींच्या बदल्यात संबंधित प्रशासकीय विभागांनी
केलेल्या मागणींची पूर्तता करण्यास्तव संबंधित प्रशासकीय विभागाने आवश्यक तो निधी अर्थसंकल्पात उपलब्ध करून घ्यावा.
(७) सदर प्रकल्पाची उभारणी तसेच संचालन व देखभाल महामेट्रोकडून करण्यात येत असल्याने मूळ दिनांक ३०.०१.२०१४ रोजीच्या शासन निर्णयामधील निर्णय क्रमांक ६ मध्ये "परिशिष्ट -३" येथे नमूद केलेल्या वित्तीय स्रोतांतून प्राप्त होणारा निधी महामेट्रोच्या स्तरावर "नागरी परिवहन निधी" मध्ये ठेवून त्याचा प्रकल्पाच्या कर्जाची परतफेड, संचालन व देखभाल खर्च व भविष्यातील पायाभूत प्रकल्पांच्या अर्थ सहाय्यासाठी विनियोग करण्यात यावा", अशी सुधारणा करण्यास मान्यता देण्यात येत आहे.
पृष्ठ ८ पैकी २
# Page 3
शासन निर्णय क्रमांकः एनआरडी-३३२१/प्र.क्र.८९/नवि-७
(८) सदर प्रकल्पासाठी घेण्यात आलेल्या बाह्य कर्जाची व्याजासह परतफेडीची जबाबदारी महाराष्ट्र मेट्रो रेल कॉर्पोरेशन लिमिटेडची राहील.
(९) संदर्भाधीन शासन निर्णय दिनांक ३०.०१.२०१४ मधील निर्णय क्र. (३) व (४) वगळण्यात येत आहेत.
(१०) सदर प्रकल्पाच्या सुधारित सविस्तर प्रकल्प अहवालास मंजुरी देण्याच्या अनुषंगाने केंद्र शासनाशी आवश्यक तो पत्रव्यवहार करण्यास नगर विकास विभागास प्राधिकृत करण्यास मान्यता देण्यात येत आहे.
सदर शासन निर्णय नियोजन विभाग अनौपचारीक संदर्भ क्र.१३३/कार्यासन-१४४४, दिनांक ११.०४.२०२२
व वित्त विभाग अनौपचारीक संदर्भ क्र.२९९/व्यय-३, दिनांक ०४.११.२०२२ अन्वये प्राप्त अभिप्राय व
मा.मंत्रीमंडळाच्या दि. ०४.१०.२०२२ रोजी पार पडलेल्या बैठकीतील निर्णयानुसार निर्गमित करण्यात येत आहे.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16