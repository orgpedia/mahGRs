# Page 1
स्वच्छ महाराष्ट्र अभियान (नागरी)
शहरातील प्रक्रिया न करता साठविलेल्या घनकचऱ्यावर बायो मायनिंग (Bio-Mining) या शास्त्रोक्त पद्धतीने प्रक्रिया करण्यास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : स्वमअ-२०१८/प्र.क्र.३२९/नवि-३४
हुतात्मा राजगुरू चौक, मादाम कामा मार्ग
४ था मजला, मंत्रालय, मुंबई
दिनांक: १३ नोव्हेंबर, २०१८.
पहा : (१) शासन निर्णय, नगर विकास विभाग क्रमांक स्वभाअ २०१५/प्र.क्र.२३/नवि-३४, दिनांक १५ मे, २०१५.
(२) राज्य अभियान संचालनालय, स्वच्छ महाराष्ट्र अभियान यांचे पत्र क्रमांक SMD/SMMU/९६६/१८-१९, दिनांक १९.९.२०१८ प्रस्तावना :
केंद्र शासनाच्या “स्वच्छ भारत अभियान (नागरी)” च्या धर्तीवर संदर्भीय क्रमांक १ येथील शासन निर्णयान्वये राज्यामध्ये “स्वच्छ महाराष्ट्र अभियान (नागरी)” ची अंमलबजावणी मिशन मोड मध्ये सुरू आहे. या अभियांनांतर्गत शहरे “हागणदारी मुक्त” करणे व घनकचरा व्यवस्थापनांतर्गत “स्वच्छ” करणे या दोन प्रमुख बाबींचा समावेश आहे.
२. स्वच्छ महाराष्ट्र अभियान (नागरी) अंतर्गत आता पर्यंत राज्यातील २४५ शहरांचे घनकचरा व्यवस्थापनांतर्गत सविस्तर प्रकल्प अहवालास प्रशासकीय मान्यता देण्यात आली आहे. सदर सविस्तर प्रकल्प
अहवालामध्ये, शहरांमध्ये अनेक वर्षापासून साठविलेल्या कचऱ्यावर बायो मायनिंग (Bio-Mining) या शास्त्रोक्त पद्धतीने प्रक्रिया करण्याचा समावेश करण्यात आलेला आहे.
३. या शहरांचे सविस्तर प्रकल्प अहवालास प्रशासकीय मंजूरी देताना त्यामध्ये, स्वच्छ महाराष्ट्र अभियान (नागरी) अंतर्गत बायो-मायनिंग (Bio-Mining) प्रक्रिया राबविण्यासाठी राज्यस्तरीय धोरण निश्चित होईपर्यंत घनकचरा व्यवस्थापन प्रकल्पांतर्गत बायो-मायनिंग (Bio-Mining) साठी मंजूर करण्यात आलेला निधी खर्च न करण्याच्या सूचना देण्यात आल्या होत्या.
४. राज्यातील शहरांमध्ये प्रक्रिया न करता साठविलेल्या घनकचऱ्यावर शास्त्रोक्त पद्धतीने प्रक्रिया करून त्याची विल्हेवाट लावण्याच्या अनुषंगाने राबविण्यात येणारी बायो-मायनिंग (Bio-Mining) ही नाविण्यपूर्ण प्रक्रिया असल्याने या प्रक्रियेचा अभ्यास करून त्याबाबतची कार्यपध्दती निश्चित करण्यासाठी शासन निर्णय दिनांक २७.१०.२०१७ व दिनांक १७.११.२०१७ अन्वये आयुक्त तथा संचालक, नगरपरिषद प्रशासन यांच्या अध्यक्षतेखाली समिती गठित करण्यात आली होती. या समितीच्या शिफारसीनुसार काही निवडक शहरांमध्ये बायो-मायनिंग
# Page 2
शासन निर्णय क्रमांकः स्वमअ-२०१८/प्र.क्र.३२९/नवि-३४ (Bio-Mining) प्रकल्प पथदर्शी स्वरूपात राबविण्यास परवानगी देण्यात आली होती. या पथदर्शी प्रकल्पात आलेले
अनुभव विचारात घेवून आता राज्यातील इतर शहरांना (घनकचरा व्यवस्थापनाच्या सविस्तर प्रकल्प अहवालात बायोमानिंग प्रक्रियेचा समावेश केलेला आहे परंतु, प्रशासकीय मान्यता देताना बायोमानिंगचे काम करण्यास परवानगी देण्यात आली नाही अशा सर्व शहरांना) बायो-मायनिंग (Bio-Mining) प्रक्रियेसाठी परवानगी देण्याची बाब शासनाच्या विचाराधिन होती.
शासन निर्णय
प्रस्तावनेत नमूद केलेल्या बाबींचा विचारकरून घनकचरा व्यवस्थापन नियम, २०१६ अंतर्गत या शासन निर्णयासोबतच्या विवरणपत्र अ मध्ये दर्शविलेल्या शहरांच्या सविस्तर प्रकल्प अहवालात नमूद केल्यानुसार बायोमायनिंगची कामे करण्यास पुढील अटी व शर्तींच्या अधीन राहून शासन परवानगी देत आहे:
१. संबंधित शहरांचे घनकचरा व्यवस्थापनाचे सविस्तर प्रकल्प अहवालात बायोमायनिंग कामासाठीचे
दर नमूद केले आहेत. सदर दर सुधारित करण्यात आले असून, त्यानुसार महाराष्ट्र जिवन प्राधिकरणाकडून सुधारित तांत्रिक मान्यता घेण्याबाबत संबंधितास संदर्भिय क्रमांक २ येथील पत्रान्वये कळविण्यात आले आहे. त्यानुसार प्रथमत: शहराच्या घनकचरा व्यवस्थापनाच्या सविस्तर प्रकल्प अहवालीतील बायोमानिंगच्या कामास सुधारित तांत्रिक मान्यता घेण्यात यावी.
२. बायोमायनिंग कामासाठीची प्रारूप निविदा राज्य अभियान संचालनालयाने तयार केली असून संबंधित शहरांनी या प्रारूप निविदेचा मसुदा राज्य अभियान संचालनालयाकडून उपलब्ध करून घेवून त्यामध्ये आवश्यक दुरूस्ती करून ती प्रसिध्द करण्यात यावी. प्रारूप निवेदेमध्ये बायोमायनिंग कामाचे देयक कंत्राटदाराला आदा करण्यासाठीचे टप्पे बायोमायनिंग नंतर पुर्नप्राप्त होणाऱ्या जागेशी निगडित ठेवण्यात आले आहेत यामध्ये संबंधित शहरांनी कोणताही बदल करू नये.
३. सविस्तर प्रकल्प अहवालामध्ये अंर्तभूत करण्यात आलेल्या बायो- मायनिंगची कामाची व्याप्ती
विचारात घेवून जूना कचरा साठविलेल्या जागेपैकी किमान ९०% जागा पुनर्प्राप्त करून घेण्याची जबाबदारी संबंधित नागरी स्थानिक स्वराज्य संस्थेची राहील.
४. बायोमायनिंग प्रक्रियेनंतर तेथे निर्माण होणाऱ्या उत्पादनाची व उर्वरित कचऱ्याची योग्य प्रकारे विल्हेवाट लावण्याची जाबाबदारी संबंधित नागरी स्थानिक स्वराज्य संस्थेची/नियुक्त एजन्सीची राहील.
५. बायोमायनिंग नंतर नागरी स्थानिक स्वराज्य संस्थ जर जुन्या भरावभूमीपैकी अंदाजित जमीन पुनर्प्राप्त करण्याबाबत अपयशी ठरल्यास संबंधित नागरी स्वराज्य संस्था व संबंधित अधिकारी /पदाधिकारी/कर्मचारी यांच्यावर जबाबदारी निश्चित करण्यात येईल.
# Page 3
शासन निर्णय क्रमांकः स्वमअ-२०१८/प्र.क्र.३२९/नवि-३४
# Page 4
# Page 5
# Page 6
# Page 7
# Page 8