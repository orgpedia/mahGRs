# Page 1
रामटेक तिर्थक्षेत्र विकास आराखडा पहिल्या टप्प्यातील कामांना प्रशासकीय मान्यता देण्याबाबत...
महाराष्ट्र शासन
नगर विकास विभाग
शासन निर्णय क्रमांकः एमयुएन-२०१८/प्र.क्र.२९९/नवि-१८
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक - २१.०५.२०१८
प्रस्तावना - नागपूर जिल्हयातील ऐतिहासिक परिसर असलेल्या रामटेक तिर्थक्षेत्र येथे भेट देणाऱ्या पर्यंटकांना/भक्तांना तिर्थक्षेत्र परिसरात मूलभूत सोयी सुविधा उपलब्ध करुन देण्यासाठी आणि सदर परिसराचा विकास करण्यासाठी येथील यात्री निवास, प्राचीन मंदिरे, स्मारके, तलाव, विहिरी इ. क्षेत्राचा विकास करणे आवश्यक आहे. रामटेक तिर्थक्षेत्राचे पुरातन महत्व आणि प्राचीन संस्कृती इत्यादी जतन करण्यासाठी रामटेक तिर्थक्षेत्र विकास आराखडा तयार करुन त्याद्वारे सदर परिसराचा विकास करण्याची बाब शासनाने हाती घेतली आहे. मा. मुख्य सचिव यांच्या अध्यक्षतेखाली दि.०९.०६.२०१७ रोजी झालेल्या उच्चधिकार समितीच्या बैठकीमध्ये रु.१५० कोटी (अधिकतम मर्यादेत) रामटेक तिर्थक्षेत्र विकास आराखड्यास तत्वत: मान्यता देण्याची शिफारस करण्यात आली. मा. मुख्यमंत्री महोदयांच्या अध्यक्षतेखालील शिखर समितीने दि.१४.०७.२०१७ रोजीच्या बैठकीमध्ये, मा. मुख्य सचिव यांच्या अध्यक्षतेखालील उच्चाधिकार समितीने केलेली शिफारस विचारात घेऊन रामटेक तिर्थक्षेत्र विकास आराखड्यास तत्वत: मान्यता दिली
व सदर आराखड्याच्या अंमलबजावणीचा कालावधी तीन वर्षाचा निश्चित केला. या आराखड्यातील एकूण कामांपैकी पहिल्या टप्प्यात स्थायी विकासार्थ आवश्यकता असलेल्या कामांची निवड जिल्हाधिकारी, नागपूर प्रधान सचिव (नवि-२ ) यांच्याकडे सादरीकरण करुन निश्चित करावी, पहिल्या टप्प्यात रु.५० कोटीच्या कमाल मर्यादेपर्यंत खर्चासाठी निधी
निश्चित करावा, असे निदेश शिखर समितीने दिले होते. शिखर समितीच्या निदेशानुसार रु.५० कोटीच्या कमाल मर्यादेत पहिल्या टप्पयात करावयाच्या रु. ४९.२८ कोटी एवढ्या कामांची निश्चिती प्रधान सचिव (नवि-२) यांच्याकडे झालेल्या सादरकीरणानंतर निश्चित करण्यात आली आहे. या पहिल्या टप्प्यातील कामांना प्रशासकीय मान्यता देण्याची बाब शासनाच्या विचाराधीन होती.
शासन निर्णय
नागपूर जिल्ह्यातील रामटेक या तिर्थक्षेत्राचा विकास करण्यासाठी, येथील ऐतिहासिक स्मारकांचा आणि परिसराचा विकास करण्यासाठी रु.१५० कोटीच्या रामटेक तिर्थक्षेत्र विकास आराखडयास शासनाने तत्वत: सहमती दिली आहे. या आराखड्याच्या पहिल्या टप्प्यात करावयाच्या निश्चित केलेल्या रु. ४९.२८ कोटी रकमेच्या कामांना या शासन निर्णयाद्वारे प्रशासकीय मान्यता देण्यात येत आहे. त्याबाबतचा तपशील आणि अटी/शर्ती खालीलप्रमाणे राहतील :
# Page 2
शासन निर्णय क्रमांकः एमयुएन-२०१८/प्र.क्र.२९९/नवि-१८
१) रामटेक तिर्थक्षेत्र विकास आराखडयाच्या पहिल्या टप्प्यात करावयाच्या एकूण रु. ४९.२८ कोटीच्या कामाची यादी आणि त्याबाबतची अंमलबजावणी यंत्रणा सोबत जोडलेल्या परिशिष्ट-अ आणि ब प्रमाणे असतील.
२) प्रस्तुत प्रकल्प राबविण्यापूर्वी सदरहू आराखडयातील प्रत्येक कामाच्या सविस्तर अंदाजपत्रकांना सक्षम अधिकाऱ्यांची तांत्रिक मान्यता घेण्यात यावी.
३) प्रस्ततु प्रकल्प राबविण्यापूर्वी पर्यावरणीयदृष्टया आवश्यक त्या सक्षम प्राधिकरणाकडून आवश्यक ती मान्यता घेण्यात यावी.
४) आराखड्याची अंमलबजावणी करतांना शिखर समितीच्या मान्यतेशिवाय मंजूर आराखड्या व्यतिरिक्त कोणतेही नविन काम त्यात समाविष्ट करता येणार नाही.
५) या प्रकल्पासाठी उपलब्ध करुन देण्यात येणाऱ्या निधीच्या खर्चाबाबत या विभागाने तसेच वित्त विभाग व
नियोजन विभागाने वेळोवेळी शासन परिपत्रकान्वये/शासन निर्णयान्वये दिलेल्या सूचनांचे अंमलबजावणी यंत्रणांनी पालन करावे.
६) या प्रकल्पासाठी होणाऱ्या शासकीय खर्चाची उपयोगिता प्रमाणपत्रे विहित कालमर्यादेत शासनास सादर करण्यात यावे.
७) या शासन निर्णयाद्वारे निश्चित करण्यात आलेल्या अर्थसंकल्पीय तरतूदीच्या नियोजनानुसार आवश्यक कार्यवाही करण्यात यावी.
८) सदरहू खर्च हा खर्चाची नवीन बाब असल्याने, याबाबत नवीन लेखाशीर्ष उघडणे व त्यानुसार आवश्यक ती कार्यवाही करणे व या नवीन लेखाशीर्षा खालील उपलब्ध होणाऱ्या तरतूदीनुसार आवश्यक त्या खात्रीनंतर व विहित मान्यतेनंतर वेळोवेळी निधी वितरित करण्याची जबाबदारी नगर विकास विभागाकडील कार्यासन नवि-१६ ची राहील.
९) सदर विकास आराखडयाच्या कामाचे समन्वयन जिल्हाधिकारी, नागपूर यांच्याकडे राहील. त्यानुसार जिल्हाधिकारी, नागपूर यांनी शासनाने रामटेक तिर्थक्षेत्र विकास आराखडयासाठी उपलब्ध करुन दिलेले सहायक अनुदान रकमा संबंधित अंमलबजावणी यंत्रणांना वितरित करणे, त्यांच्यावर देखरेख ठेवणे आणि वेळोवेळी कामाचा आढावा घेणे याबाबतचे संनियंत्रण करतील.
१०) कार्यकारी अभियंता, सार्वजनिक बांधकाम विभाग (विशेष प्रकल्प), नागपूर हे या आराखडयातील कामांच्या तांत्रिक पर्यवेक्षणासाठी नोडल यंत्रणा म्हणून जिल्हाधिकारी, नागपूर यांच्या देखरेखी खाली काम पाहतील.
११) शासनाने ज्या प्रयोजनासाठी रक्कम मंजूर केली आहे त्याच प्रयोजनासाठी रक्कम खर्च होईल याची संबंधित अंमलबजावणी यंत्रणाने दक्षता घ्यावी.
१२) सदर आराखड्याच्या अंमलबजावणी संदर्भात प्रकल्प सल्लागाराच्या नियुक्तीस मान्यता देण्यात येत आहे.
नियोजन विभागाच्या दि.१९.०७.२०१६ रोजीच्या शासन निर्णयामध्ये नमूद केल्यानुसार प्रकल्प सल्लागारास शुल्क अदा करताना ते टक्केवारी स्वरुपात न देता ठोक व वाजवी देण्यात यावे. तथापि, सदरचे शुल्क
पृष्ठ ७ पैकी २
# Page 3
शासन निर्णय क्रमांकः एमयुएन-२०१८/प्र.क्र.२९९/नवि-१८ एकूण प्रकल्प किमंतीच्या ३ टक्केपेक्षा जास्त होणार नाही, याची जिल्हाधिकारी, नागपूर यांनी काळजी घ्यावी.
२. सदरचा शासन निर्णय नियोजन विभागाच्या सहमतीने व त्यांच्याकडील अनौपचारिक संदर्भ क्र.१५६/ए.सी.एस./का.१४४४, दि.०८.०५.२०१८ अन्वये निर्गमित करण्यात येत आहे.
# Page 4
# Page 5
# Page 6
# Page 7