# Page 1
स्वच्छ महाराष्ट्र अभियान (नागरी) अंतर्गत राज्यातील नागरी स्थानिक स्वराज्य संस्थांनी करावयाच्या मैला व्यवस्थापना बाबत.
महाराष्ट्र शासन
नगर विकास विभाग
शासन शुध्दिपत्रक क्रमांक: स्वमअ - २०१८/प्र.क्र.३५१/नवि-३४
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२
दिनांक: २१ मार्च २०२२
वाचा: – शासन निर्णय नगर विकास विभाग, क्रमांक स्वमअ २०१८/प्र.क्र.३५१/नवि-३४,दि. १५ डिसेंबर, २०१८
शासन शुध्दीपत्रक : स्वच्छ महाराष्ट्र अभियानांतर्गत राज्यातील नागरी स्थानिक स्वराज्य संस्थांनी करावयाच्या मैला व्यवस्थापना बाबत शहरातील ज्या भागात / ज्या शहरांमध्ये मलनिस:रण व्यवस्था उपलब्ध नसल्याने जी शौचालये सेफ्टीक टँकला जोडण्यात आली आहेत अशा भागातील / शहरांतील शौचालयांच्या सेफ्टीक टँक मधील मैलाचे सुरक्षित व नियमित व्यवस्थापन व प्रक्रीया करणे आवश्यक असल्याबाबत उपरोक्त वाचा मधील नमूद शासन निर्णय निर्गमित केलेला आहे.
२. सदर शासन निर्णयातील परिच्छेद क्र. २(२) मधील “ज्या शहरांमध्ये मलनिस:रण प्रक्रिया केंद्र (STP) अस्तित्वात नाही, परंतु ती शहरे मलनिस:रण प्रक्रिया केंद्र (STP) अस्तित्वात असलेल्या शहरांच्या २० कि.मि. च्या परिघात आहेत अशा शहरांची यादी या शासन निर्णया सोबत जोडण्यात आलेल्या जोडपत्र-२मधील रकाना ३ मध्ये दर्शविली आहे.”
या ऐवजी खालील प्रमाणे वाचण्यात यावे.
ज्या शहरांमध्ये मलनिस: रण प्रक्रिया केंद्र (STP) अस्तित्वात नाही, परंतु ती शहरे मलनिस:रण प्रक्रिया केंद्र (STP) अस्तित्वात असलेल्या शहरांच्या ५० कि.मि. च्या परिघात आहेत अशा शहरांची यादी या शासन निर्णया सोबत जोडण्यात आलेल्या जोडपत्र-२ मध्ये दर्शविली आहे. सदर जोडपत्र २ मधील रकाना ४ मध्ये दर्शविलेल्या शहरांना रकाना - २ मधील शहरांत मैला पाठविणे व त्या शहरांनी हा मैला स्वीकारणे बंधनकारक राहील.
३. मुळ शासन निर्णय, नगर विकास विभाग क्र. स्वअम-२०१८/प्र.क्र.३५१/नवि-३४ दि. १५ डिसेंबर, २०१८ मधील अटी व शर्ती कायम राहतील.
# Page 2
# Page 3