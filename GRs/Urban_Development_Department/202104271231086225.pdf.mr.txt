# Page 1
सोलापूर महानगरपालिकेच्या दिनांक २०.१.२०२१ रोजीच्या सर्वसाधारण सभेतील ठराव क्रमांक १०८ अंशतः निलंबित करणेबाबत...
महाराष्ट्र शासन
नगर विकास विभाग,
शासन निर्णय क्रमांक- सोमपा-२०२१/प्र.क्र.१५८/नवि-१८
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक :-२७/०४/२०२१
संदर्भ :- १) सोलापूर महानगरपालिकेने दिनांक २०.०१.२०२१ रोजी पारित केलेला ठराव क्रमांक १०८.
२) आयुक्त, सोलापूर महानगरपालिका यांचे पत्र क्र.सआस/कक्ष-१/आस्था-२/१७५८, दि.१०.०३.२०२१
प्रस्तावना :
सोलापूर महानगरपालिकेकडील कर्मचाऱ्यांचा वैद्यकीय प्रतिपूर्ती बिलासाठी होणारा खर्च कमी करण्याकरीता मेडीक्लेम पॉलीसी करण्याचा मनपाचा मानस असून मनपाच्या आर्थिक हिताच्या दृष्टिने कर्मचाऱ्याबरोबरच पदाधिकारी, नगरसेवक, मानधनावरील कर्मचारी, आस्थापनेवरील कर्मचारी, रोजंदारी कर्मचारी, बदली कर्मचारी यांचा विमा उतरविण्याकरीता दिनांक ०७.१२.२०२० रोजी जाहिरात देऊन विमा प्रतिनिधी यांच्याकडून दर मागविण्यात आले होते. प्राप्त दरातून ८१ ठरलेल्या निविदाकारास कामाचे आदेश देण्यासाठी महानगरपालिका अधिनियमाच्या कलम ३५ नुसार सर्वसाधारण सभेसमोर दिनांक २०.०१.२०२१ रोजी प्रस्ताव सादर करण्यात आला. त्यामध्ये सर्वसाधारण सभेने ठराव क्रमांक १०८ पारीत करतांना प्रशासनाने प्रस्तावित केल्यानुसार ठराव पारीत न करता ज्यांचा मेडीकल विमा उतरवायचा आहे, त्यामध्ये प्रशासनाने सादर केलेल्या यादी व्यतिरीक्त परिवहन सदस्य तसेच बिटवरील पत्रकार यांचाही समावेश करण्यात आला आहे. तथापि बिटवरील पत्रकार हे महानगरपालिकेशी निगडीत नाहीत. तसेच परिवहन उपक्रम स्वतंत्र असून परिवहन समितीच्या सदस्यांचा विमा उतरविल्यास परिवहन विभागाच्या कर्मचाऱ्यांचा देखील विमा उतरविण्याची मागणी पुढे येऊ शकेल. या बाबी विचारात घेता या उभयतांचा समावेश अधिनियमाच्या कलम ४५१ नुसार महानगरपालिकेच्या आर्थिक हिताच्या विरुध्द असल्याचे शासनाचे मत झाले आहे.
सबब महानगरपालिकेच्या ठराव क्र.१०८ मधील “परिवहन सदस्य व बिट वरील पत्रकार यांचा मेडीक्लेम पॉलिसी घेण्यामध्ये समावेश करावा” ही बाब वगळण्यासाठी सदरचा ठराव अंशत: निलंबित करण्याचा प्रस्ताव शासनाच्या विचाराधीन होता. त्यानुसार शासनाने पुढीलप्रमाणे निर्णय घेतला आहे: शासन निर्णय :
सोलापूर महानगरपालिकेच्या सर्वसाधारण सभेतील दिनांक २०.०१.२०२१ रोजी पारित केलेला ठराव क्रमांक १०८ मधील “परिवहन सदस्य व बिट वरील पत्रकार यांचा मेडीक्लेम पॉलिसी
# Page 2
शासन निर्णय क्रमांकः सोमपा-२०२१/प्र.क्र.१५८/नवि-१८
घेण्यामध्ये समावेश करावा” ही बाब महाराष्ट्र महानगरपालिका अधिनियम १९४९ च्या कलम ४५१ मधील तरतुदींशी आर्थिकदृष्ट्या विसंगत ठरत असल्याने केवळ ती बाब विखंडीत करण्याच्या हेतुने कलम ४५१ (१) अन्वये प्रथमतः सदरचा ठराव अंशतः निलंबित करण्यात येत असून याप्रकरणी संबंधितांना काही अभिवेदन करावयाचे असल्यास निलंबन आदेशाच्या दिनांकापासून ३० दिवसांच्या आत सदर अभिवेदन सादर करण्याची संधी देण्यात येत आहे.