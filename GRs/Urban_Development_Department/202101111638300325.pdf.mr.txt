# Page 1
मिरा-भाईंदर महानगरपालिकेच्या परिवहन समिती सभेने दि. १७.०८.२०२० रोजी पारित केलेला ठराव क्र.०८ व दि.१२.१०.२०२० रोजी पारीत केलेले ठराव क्र.१० अंतिमत: विखंडीत करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- मिभाम-११२०/प्र.क्र.५५/नवि-२८
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक:- ११ जानेवारी, २०२१
संदर्भ:- १) मिरा-भाईंदर महानगरपालिका परिवहन समिती सभा ठराव क्र.०८, दि.१७.०८.२०२० व ठराव क्र.१०, दि.१२.१०.२०२०.
२) आयुक्त, मिरा-भाईंदर महानगरपालिका यांचे पत्र क्र.मनपा/१६९/२०२०, दि.०६.११.२०२०.
३) नगर विकास विभाग, शासन निर्णय समक्रमांक दि.१८.११.२०२०.
४) आयुक्त, मिरा-भाईंदर महानगरपालिका यांचे पत्र क्र.मनपा/परिवहन/२५३/२०२०-२१, दि.१०.१२.२०२०.
५) सभापती, परिवहन समिती, मिरा-भाईंदर महानगरपालिका यांचे पत्र क्र. २१/२०२०-२१, दि.१५.१२.२०२०.
प्रस्तावना: मिरा-भाईंदर महानगरपालिका परिवहन उपक्रमाच्या लॉकडाऊन कालावधीमध्ये न चालविलेल्या बस व न चालविलेल्या कि.मी. करीता सरासरी कि.मी. विचारात घेऊन रक्कम अदा करणेस परिवहन समिती सभेने पारीत केलेले ठराव क्र. ०८, दि. १७.०८.२०२० व सदर ठरावाची अंमलबजावणी करण्यासाठी पारीत केलेला ठराव क्र.
१०, दि. १२.१०.२०२० हे महानगरपालिका अधिनियमाच्या कलम ४५१(१) नुसार शासनास असलेल्या अधिकाराचा वापर करून संदर्भीय दि. १८.११.२०२० च्या शासन निर्णयान्वये निलंबित करण्यात आले व संबंधितास ३० दिवसात निवेदन सादर करण्याचे कळविण्यात आले. त्यास अनुसरून आयुक्त, मिरा-भाईंदर महानगरपालिका यांनी दि. १०.१२.२०२० च्या पत्रान्वये तर सभापती, परिवहन समिती, मिरा-भाईंदर महानगरपालिका यांनी दि. १५.१२.२०२० च्या पत्रान्वये त्यांचे निवेदन सादर केले आहे.
२. प्रस्तुत प्रकरणी मे. भागीरथी ट्रान्स कॉर्पो प्रा. लि. यांनी निविदा समाप्त केल्याप्रकरणी मा. उच्च न्यायालयात रिट याचिका (स्टॅम्प) क्र. ९८२९८/२०२० दाखल केली. मा. उच्च न्यायालयाने दि.१८.१२.२०२० रोजी असे आदेश दिले की, राज्य शासनाने मिरा-भाईंदर महानगरपालिका परिवहन समितीचे ठराव क्र. ०८ व १० चे अनुषंगाने संबंधितांची सुनावणी घ्यावी व निर्णय घ्यावा.
३. त्यासअनुसरून प्रस्तुत प्रकरणी मा. मंत्री (नगर विकास) महोदयांकडे दि. २८.१२.२०२० रोजी सुनावणी घेण्यात आली. सदर सुनावणीस आयुक्त, मिरा-भाईंदर महानगरपालिका व संचालक मे. भागीरथी ट्रान्स कॉर्पो. प्रा.
लि. हे उपस्थित होते.
३.१) आयुक्त, मिरा-भाईंदर महानगरपालिका यांनी असे नमूद केले की,
→ मिरा-भाईंदर महानगरपालिकेच्या परिवहन समिती सभा ठराव क्र. ०८, दि. १७.०८.२०२० व ठराव क्र. १०, दि.१२.१०.२०२० अन्वये बस ऑपरेटर यांना लॉकडाऊन कालावधीमध्ये चालविलेल्या बस सेवेसाठी व चालविलेले कि.मी. करीता VGF व्यतिरिक्त अदा करावयाची रक्कम जास्तीचे दराने म्हणजेच रू. २९.२६ प्रती कि.मी. दराने देयक अदा करण्यास समितीने मंजूरी दिलेली आहे.
→ तथापि, उक्त ठरावाप्रमाणे रक्कम बस ऑपरेटर यांना अदा केल्यास महानगरपालिकेचे मोठ्या प्रमाणात आर्थिक नुकसान होणार असल्याने लॉकडाऊन कालावधीमध्ये प्रत्यक्ष चालविलेल्या बससाठी व प्रत्यक्ष चालविलेल्या कि.मी. करीता बस ऑपरेटर यांना करारातील दराने VGF ची रक्कम व VGF व्यतिरिक्त रू.२६.९८ प्रती कि.मी. दराने रक्कम अदा करणे योग्य आहे.
# Page 2
शासन निर्णय क्रमांकः मिभाम-११२०/प्र.क्र.५५/नवि-२८
→ परिवहन समिती सभेने पारीत केलेल्या ठरावानुसार न चालविलेले बस व न चालविलेले कि.मी. यासाठी कोणतीही रक्कम अदा करणे उचित होणार नाही.
३.२) मे. भागीरथी ट्रान्स कॉर्पो. प्रा. लि. यांनी असे नमूद केले की,
→ २३ मार्च, २०२० पासून कोव्हीडमुळे प्रवाश्यांसाठी परिवहन सेवा बंद करण्यात आली व अत्यावश्यक सेवा देण्यासाठी परिवहन सेवेचा वापर करण्यात येऊ लागला. हा वापर होत असताना बसेसची संख्या ही अनिश्चित होती. महापालिकेच्या सांगण्यानुसार दोन ते तीन तासाच्या अवधीत परगावातील मजूरांसाठी ४० ते ५० बस उपलब्ध करून देणे, तसेच कोव्हीड रूग्ण सापडल्यास त्यांच्या घरातील व इतर आजुबाजूच्या लोकांचे स्थलांतर करणे, चक्रीवादळ आले असता समुद्र किनाऱ्यावरील नागरिकांना स्थलांतर करण्यासासाठी बसेस ह्या २४ तास उपलब्ध करून देण्यात आल्या. अत्यावश्यक सेवा असल्या कारणाने सर्वच बसेस व कर्मचारी वर्ग उपलब्ध ठेवला जात होता. त्यावेळी महापालिकेने आम्हाला कधीही बसेसची संख्या निश्चित करण्याबाबत पत्र व्यवहार केला नाही. तसेच कोव्हीड कालावधीतील दर निश्चित करण्यासंदर्भात वारंवार पत्र व्यवहार करून देखील दर निश्चित करण्यात आले नाही, किंवा शासन नियमानुसार कोव्हीड काळात निश्चित केलेले दर देण्यात आले नाही.
→ महानगरपालिकेने दर निश्चित करण्यासाठी डिसेंबर, जानेवारी व फेब्रुवारी ह्या तीन महिन्याची सरासरी काढून येणारे उत्पन्न, चालविले जाणारे कि.मी. व होणारा खर्च हा काढण्यात आला व त्याकाळातील होणाऱ्या खर्चातून न चालविलेल्या बसेसचा डिझेल खर्च, प्रवासी कर, बालपोषण अधिभार व कंपनीचा नफा वगळून होणारा प्रत्यक्षीत खर्चा संदर्भात महापालिकेकडे मागणी केली असता, तो देण्यास नकार देण्यात आला व तो त्यांना योग्य वाटल्याने परिवहन समितीने तो प्रस्ताव आयुक्तांकडे पाठविला. आयुक्तांनी तो प्रस्ताव विखंडीत केला.
तरी ह्या कोव्हीडच्या कठीण परिस्थितीत अत्यावश्यक सेवा देत असताना होणारा आर्थिकभार सांभाळणे फारच कठीण झाले आहे. ह्यामध्ये योग्य तो निर्णय देऊन परिवहन सेवा सुरळीत व अखंडीत चालु ठेवण्याची विनंती.
४. सभापती, परिवहन समिती, मिरा-भाईंदर महानगरपालिका यांनी दि. १५.१२.२०२० च्या निवेदनात उपरोक्त नमूद ठराव विखंडीत न करता त्याची अंमलबजावणी करावी, असे नमूद केले आहे.
५. मा. मंत्री (नगर विकास) यांनी दि. २८.१२.२०२० रोजी झालेल्या सुनावणीत असे निष्कर्ष नोंदविले की, मिरा भाईंदर महानगरपालिका परिवहन समिती सभा ठराव क्र. ०८, दि. १७.०८.२०२० व ठराव क्र. १०, दि.१२.१०.२०२० ची अंमलबजावणी केल्यास महानगरपालिकेचे मोठ्या प्रमाणात आर्थिक नुकसान होणार आहे. प्रशासनाने शिफारस केल्याप्रमाणे चालविलेल्या बसचे व प्रत्यक्ष चालविलेल्या कि.मी. करीता बस ऑपरेटर यांना करारातील मंजूर दराने VGF ची रक्कम व VGF व्यतिरिक्त रू. २६.९८ प्रती कि.मी. दराने रक्कम अदा करणे योग्य आहे. परिवहन समिती सभेने पारीत केलेल्या ठरावानुसार न चालविलेले बस व न चालविलेले कि.मी. यासाठी कोणतीही रक्कम अदा करणे योग्य होणार नाही.
६. सदर प्रकरणाची वस्तुस्थिती, मा. मंत्री ( नगर विकास) यांचेकडे दि. २८.१२.२०२० रोजी झालेल्या सुनावणीतील दि. ३१.१२.२०२० रोजीचे आदेश विचारात घेता, मिरा-भाईंदर महानगरपालिकेच्या परिवहन समिती सभेने पारित केलेला ठराव क्र.०८, दि.१७.०८.२०२० व ठराव क्र.१०, दि.१२.१०.२०२० हे महानगरपालिकेच्या आर्थिक हिताच्या विरोधात असल्याने, महाराष्ट्र महानगरपालिका अधिनियमाच्या कलम-४५१(३) अनुसार अंतिमतः विखंडीत करण्याची बाब शासनाच्या विचाराधीन होती.
शासन निर्णय: मिरा-भाईंदर महानगरपालिकेच्या परिवहन समिती सभेने पारित केलेले ठराव क्र.०८, दि.१७.०८.२०२० व ठराव क्र.१०, दि.१२.१०.२०२० हे महानगरपालिकेच्या आर्थिक हिताच्या विरोधात असल्याने, महाराष्ट्र महानगरपालिका अधिनियमाच्या कलम-४५१ (३) नुसार शासनास असलेल्या अधिकारांचा वापर करून अंतिमत:
पृष्ठ ३ पैकी २
# Page 3
शासन निर्णय क्रमांकः मिभाम-११२०/प्र.क्र.५५/नवि-२८
विखंडीत करण्यात येत आहेत. तसेच सदर प्रकरणी प्रशासनाने शिफारस केल्याप्रमाणे चालविलेल्या बसचे प्रत्यक्ष चालविलेले कि.मी. करीता बस ऑपरेटर यांना करारातील मंजूर दराने VGF ची रक्कम व VGF व्यतिरिक्त रू.२६.९८ प्रती कि.मी. दराने रक्कम अदा करणेस शासन मंजूरी देण्यात येत आहे.