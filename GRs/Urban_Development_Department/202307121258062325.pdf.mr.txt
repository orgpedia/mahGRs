# Page 1
आटपाडी नगरपंचायत, जि. सांगली या नवनिर्मित नागरी स्थानिक संस्थेतील पदांच्या आकृतीबंधास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : एमसीओ-२०२३/प्र.क्र.१२५/नवि-१४
मुख्य इमारत, ४ था मजला,
हुतात्मा राजगुरु चौक, मादाम कामा मार्ग,
मंत्रालय, मुंबई - ०३२
दिनांक- १२ जुलै, २०२३.
संदर्भ:- १.नगर विकास विभाग शासन निर्णय क्र.एमसीओ-२०१५/प्र.क्र.१३९/नवि-१४, दि.०५.०७.२०१६.
२. नगर विकास विभाग शासन निर्णय क्र. एमसीओ-२०१६/प्र.क्र.३०१/भाग-१/नवि-१४, दि.२२.०९.२०१७.
३. नगर विकास विभाग शासन निर्णय क्र. एमसीओ-२०१८/प्र.क्र.१३९/नवि-१४, दि.१२.०२.२०१८.
४. नगर विकास विभाग शासन निर्णय क्र.एमसीओ-२०१९/प्र.क्र.७४/नवि-१४, दि.१७.०६.२०१९.
५. नगर विकास विभाग शासन निर्णय क्र. एमसीओ-२०१९/प्र.क्र.६९/नवि-१४, दि.११.०९.२०१९.
६. नगर विकास विभाग शासन निर्णय क्र. एमसीओ-२०२१/प्र.क्र.१५५/नवि-१४, दि.२८.१०.२०२१.
७. नगर विकास विभाग शासन निर्णय क्र. एमसीओ-२०२१/प्र.क्र.२०६/नवि-१४, दि.१०.०२.२०२२.
८. नगर विकास विभाग शासन निर्णय क्र.एमसीओ-२०२२/प्र.क्र.१०२/नवि-१४, दि.१४.११.२०२२.
९. नगर विकास विभाग शासन निर्णय क्र.एमसीओ-२०२२/प्र.क्र.३४३/नवि-१४, दि.०३.०५.२०२३
प्रस्तावना : राज्यातील तालुका मुख्यालयांच्या ठिकाणी व अन्य ठिकाणी नव्याने स्थापन करण्यात आलेल्या १०१ नगरपरिषदा/ नगरपंचायतींचा व आकृतीबंध/ पदनिर्मितीचा व त्यासाठीच्या वार्षिक आवर्ती सहायक अनुदानाचा प्रस्ताव शासन निर्णय दि.०५.०७.२०१६ अन्वये मंजुर करण्यात आला आहे. तसेच, सदर शासन निर्णयानुसार नव्याने निर्माण करण्यात आलेली पदे भरण्यासाठी निकष विहीत केले आहेत.
त्याचप्रमाणे, दि.०५.०७.२०१६ च्या शासन निर्णयामध्ये परिच्छेद क्र.७ मध्ये, यापुढे, नव्याने निर्माण होणाऱ्या नगरपरिषदा/ नगरपंचायती यांच्याकरीता उपरोक्त निकषानुसार आकृतीबंध निश्चित करण्यास व त्याअनुषंगाने पदे निर्माण करण्यास मंत्रीमंडळाने मान्यता दिली असून, आयुक्त तथा संचालक, नगरपरिषद प्रशासन संचालनालय, मुंबई यांनी उपरोक्त निकषानुसार यापुढे नव्याने निर्माण होणाऱ्या नगरपरिषदा/ नगरपंचायती यांच्याकरिताचा प्रस्ताव शासनास सादर करावा असे स्पष्ट करण्यात आले आहे.
महाराष्ट्र नगरपरिषद संवर्गातील पदांसाठी नगरपरिषद/ नगरपंचायतनिहाय प्रमाणनिश्चिती व सुधारित आकृतीबंध संदर्भीय क्र. ३ येथील दि.१२.०२.२०१८ च्या शासन निर्णयान्वये विहित करण्यात आला आहे.
तसेच, संदर्भ क्र.५ येथील दि.११.०९.२०१९ रोजीच्या शासन निर्णयानुसार स्वच्छता निरीक्षक संवर्गाचा समावेश राज्यस्तरीय संवर्ग पदांमध्ये करण्यात आला आहे. सदर शासन निर्णयानुसार महाराष्ट्र नगरपरिषद स्वच्छता निरीक्षक सेवा संवर्गाची पदसंख्या निश्चित करण्यात आलेली आहे.
# Page 2
शासन निर्णय क्रमांकः एमसीओ-२०२३/प्र.क्र.१२५/नवि-१४
उपरोक्त संदर्भ क्र. १, ३ व ५ येथील शासन निर्णयातील तरतूदींच्या अनुषंगाने, संदर्भीय क्र. २, ४, ७, ८ व ९ येथील शासन निर्णयान्वये अनुक्रमे २७, ७, १२, ४ व १ अशा एकूण ५१ नवनिर्मित नगरपरिषदा/ नगरपंचायतींसाठी व आकृतीबंध / पदनिर्मिती व त्यासाठीचे वार्षिक आवर्ती सहायक अनुदान मंजूर करण्यात आले आहे.
आता, नगरपरिषद प्रशासन संचालनालयाने उपरोक्त दि.०५.०७.२०१६, दि.१२.०२.२०१८ व दि.११.०९.२०१९ रोजीच्या शासन निर्णयातील तरतूदींच्या अनुषंगाने, आटपाडी नगरपंचायत, जि.सांगली मधील आकृतीबंध निश्चित करणे व अनुषंगाने पदनिर्मिती करण्याबाबतचा व सदर पदांच्या वार्षिक आवर्ती सहायक अनुदान मंजूरीबाबतचा प्रस्ताव नगरपरिषद प्रशासन संचालनालय यांनी शासनास सादर केला आहे.
प्रत्येक नगरपरिषद/नगरपंचायती यांच्याकरीता अधिनियमातील तरतूदीनुसार मुख्याधिकारी यांचे १ पद निर्माण करणे आवश्यक आहे. आटपाडी नगरपंचायत, जि. सांगली मधील मुख्याधिकारी हे पद संदर्भ क्र. १ येथील शासन निर्णयान्वये मंजूर आहे. सबब, आटपाडी नगरपंचायत, जि. सांगली साठी मुख्याधिका-याचे नविन पद निर्माण करणे आवश्यक नाही. तसेच, संदर्भ क्र.६ येथील दि. २८.१०.२०२१ रोजीच्या शासन निर्णयान्वये राज्यातील ब वर्ग दर्जाच्या नगरपरिषदांमधील मुख्याधिकारी पदावर मुख्याधिकारी गट-अ संवर्गातील अधिका-यांची नियुक्ती करण्याबाबतचा धोरणात्मक निर्णय घेण्यात आला आहे.
सबब, आटपाडी नगरपंचायत, जि. सांगली साठी दि.०५.०७.२०१६, दि.१२.०२.२०१८ व दि.११.०९.२०१९ च्या शासन निर्णयातील तरतूदीनुसार आवश्यक आकृतीबंध निश्चिती व वार्षिक आवर्ती सहायक अनुदान मंजूरी तसेच, सफाई कामगारांच्या पदांसाठी वार्षिक आवर्ती सहायक अनुदानास मंजूरी देण्याची बाब शासनाच्या विचाराधीन होती.
शासन निर्णय : नगर विकास विभागाच्या दि.०५.०७.२०१६, दि.१२.०२.२०१८ व दि.११.०९.२०१९ रोजीच्या शासन निर्णयातील तरतूदीनुसार आटपाडी नगरपंचायत, जि. सांगली साठी लोकसंख्येच्या प्रमाणानुसार (सन २०११ च्या जनगणनेनुसार लोकसंख्या २२७८९ ) सोबतच्या सहपत्र - अ व ब मधील एकुण २७ पदांचा आकृतीबंध निश्चित करण्यात येत असून, त्यासाठीचा रु.१,२२,४४,८०५/- एवढे वार्षिक आवर्ती सहायक अनुदान मंजूर करण्यात येत आहे.
२. तसेच, आटपाडी नगरपंचायत, जि. सांगलीची लोकसंख्या २२,७८९ इतकी असून, दर १००० लोकसंख्येमागे १ सफाई कामगाराचे पद निर्माण करणे आवश्यक आहे. यास्तव, सदर लोकसंख्येनुसार सफाई कामगारांच्या २२ काल्पनीक पदांच्या वेतनासाठी रू. ६२,७२,११२/- वार्षिक आवर्ती सहायक अनुदान अनुज्ञेय होईल. तथापि, प्रथम टप्प्यात २२ काल्पनीक पदांऐवजी ११ सफाई कामगारांच्या काल्पनीक पदांच्या वेतनाएवढेच म्हणजेच रू. ३१,३६,०५६/- एवढे वार्षिक आवर्ती सहायक अनुदान मंजूर करण्यात येत आहे.
पृष्ठ ४ पैकी २
# Page 3
शासन निर्णय क्रमांकः एमसीओ-२०२३/प्र.क्र.१२५/नवि-१४
३. उपरोक्तप्रमाणे, निर्माण करण्यात आलेली पदे दि.०५.०७.२०१६ च्या शासन निर्णयातील विहित कार्यपद्धती अवलंबून भरण्याबाबतची कार्यवाही करुन, त्याबाबतच्या करण्यात येत असलेल्या कार्यवाहीचा अहवाल यासंदर्भात दि.०५.०७.२०१६ च्या शासन निर्णयान्वये विहित केलेल्या समितीकडून दर पंधरवड्यास शासनास सादर करावा.
४. उपरोक्त पदावरील खर्च मागणी क्र. मुख्य लेखाशीर्ष एफ-२, “१९२, नगरपरिषदांना सहाय्य” (००)(६०) जकात कर व महागाई भत्ता रद्द केल्यामुळे नगरपरिषदांना सहायक अनुदान (२२१७८०६६) या खाली टाकून सन २०२३-२०२४ च्या मंजूर अनुदानातून भागविण्यात यावा.
# Page 4