# Page 1
सफाई कर्मचा-यांच्या वारसा हक्कांबाबत नगरपरिषद प्रशासन संचालनालयाने निर्गमित केलेली परिपत्रके/ स्थायी आदेश महानगरपालिकांमधील सफाई कर्मचा-यांच्या वारसा हक्क प्रकरणांमध्ये लागू करण्याबाबत.
महाराष्ट्र शासन
नगर विकास विभाग
शासन परिपत्रक क्रमांक : लापास-२०१९/प्र.क्र.६३/नवि-६
मंत्रालय, मुंबई ४०० ०३२,
दिनांक : १० फेब्रुवारी, २०२०.
प्रस्तावना : सफाई कर्मचा-यांना वारसा हक्काने नियुक्ती देण्याबाबत सामाजिक न्याय विभागाकडून दिनांक २१/१०/२०११ रोजीच्या शासन परिपत्रकान्वये धोरण निश्चित करण्यात आले असून, त्यात त्याच विभागाकडून वेळोवेळी बदल केले जातात. त्या विभागाच्या दिनांक २१/१०/२०११ च्या शासन परिपत्रकापूर्वी, या अनुषंगाने नगर विकास विभागामार्फत व नगरपरिषद प्रशासन संचालनालय यांचेकडून वेळोवेळी शासन निर्णय/परिपत्रक / स्थायी आदेश निर्गमित करण्यात आले आहेत. त्यातील नगरपरिषद प्रशासन संचालनालयाने निर्गमित केलेली परिपत्रके/स्थायी आदेश केवळ राज्यातील नगरपरिषदां/ नगरपंचायती यांना लागू आहेत. सामाजिक न्याय विभागाने वरील दिनांक २१/१०/२०११ रोजीचे परिपत्रक निर्गमित करताना नगर विकास विभागाने/ संचालनालयाने निर्गमित केलेल्या आधीच्या परिपत्रकातील तरतूदी बाधीत केलेल्या नाहीत. सदरची परिपत्रके/स्थायी आदेश महानगरपालिकांना लागू राहतील किंवा कसे याबाबत शासनाकडे विचारणा होत आहे.
राज्यातील सफाई कर्मचाऱ्यांच्या वारसा हक्कांबाबत राज्यातील सर्व विभागाच्या अधिपत्याखालील सफाई कर्मचाऱ्यांबाबत नियम व धोरणे सारखीच आहेत व एकवाक्यतेच्या दृष्टीने तशी असणे आवश्यकही आहे. सबब, नगरपरिषदा/नगरपंचायतीमधील सफाई कर्मचा यांचे व महानगरपालिकेमधील सफाई कर्मचा-यांचे वारसा हक्क नियुक्ती प्रकरणात एकवाक्यता राहण्याच्या दृष्टीने खालीलप्रमाणे निदेश देण्यात येत आहेत: शासन परिपत्रक : राज्यातील महानगरपालिकांमधील सफाई कर्मचा-यांच्या वारसा हक्क नियुक्ती प्रकरणांमध्ये नगरपरिषद प्रशासन संचालनालयाने निर्गमित केलेल्या दिनांक २३/०३/२००६ रोजीच्या परिपत्रकासह आतापर्यत वेळोवेळी निर्गमित केलेली परिपत्रके/स्थायी आदेश हे महानगरपालिकांमधील वारसा हक्क नियुक्ती प्रकरणात देखील लागू राहतील.
# Page 2
शासन परिपत्रक क्रमांकः लापास-२०१९/प्र.क्र.६३/नवि-६