# Page 1
“महाराष्ट्र वस्तु व सेवा कर (स्थानिक
प्राधिकरणांना भरपाई देण्याबाबत) अधिनियम-
२०१७” अंतर्गत राज्यातील महानगरपालिकांनी
वाढीव अनुदान मिळणेबाबत केलेल्या मागणीच्या
अनुषंगाने सर्वकंष अभ्यास करण्यासाठी
समितीची स्थापना करणेबाबत.
महाराष्ट्र शासन
नगर विकास विभाग
शासन निर्णय क्रमांक- जीएसटी-०१२५/प्र.क्र. १/नवि-३२
मंत्रालय, मुंबई-४०० ०३२.
दिनांक :- ०४ नोव्हेंबर, २०२५.
प्रस्तावना :-
केंद्र शासनाने दिनांक ०१ जुलै, २०१७ पासून देशभरात वस्तू व सेवा कराची अंमलबजावणी
सुरू केली आहे व महानगरपालिकांकडून वसूल केला जात असलेला पूर्वीचा स्थानिक संस्था कर (LBT)
रद्द करण्यात आलेला आहे. त्यामुळे, स्थानिक संस्था कर रूपात महानगरपालिकांना मिळणाऱ्या
उत्पन्नातील घट भरून काढण्यासाठी राज्य शासनाने महाराष्ट्र वस्तू व सेवा कर (स्थानिक प्राधिकरणांना
भरपाई देण्याबाबत) अधिनियम-२०१७ अंमलात आणला आहे. या कायद्यातील तरतूदीनुसार सन २०१६-
१७ आधारभूत वर्ष (Base year) म्हणून घोषित केले असून सदर आधारभूत वर्षातील संबंधित
महानगरपालिकांचे स्थानिक संस्था कराद्वारे (LBT) प्रत्यक्ष प्राप्त झालेले उत्पन्न विचारात घेऊन
संचालक, स्थानिक निधी लेखा (Local Fund Audit) यांनी प्रमाणित केलेल्या उत्पन्नाच्या आधारे संबंधित
महानगरपालिकांचे सन २०१७-१८ चे वस्तू व सेवा कर भरपाई अनुदानाची रक्कम वित्त विभागाच्या
मान्यतेने निश्चित करण्यात आली आहे व त्यावर दरवर्षी ८ टक्के वाढ देऊन पुढील प्रत्येक वर्षात वस्तू व
सेवा कर भरपाई अनुदान महानगरपालिकांना अदा करण्यात येत आहे.
२. याअनुषंगाने राज्यातील लातूर, परभणी, कल्याण डोंबिवली, धुळे, उल्हासनगर अकोला
महानगरपालिकांनी त्यांना मिळणारे वस्तू व सेवा कराचे अनुदान वाढवून मिळणेबाबत शासनास प्रस्ताव
सादर केले आहेत. सदर प्रस्तावाच्या अनुषंगाने वस्तू व सेवा कराचे नुकसान भरपाई अनुदानात सुधारणा
करण्याबाबत धोरणात्मक निर्णय घेण्यासाठी नगर विकास विभागाने प्रस्ताव वित्त विभागास सादर केला
असता, भविष्ट्यात इतर महानगरपालिकांकडूनही अशी मागणी येण्याची शक्यता नाकारता येत नाही
सबब, याबाबत सवंकष अभ्यास करुन नगर विकास विभागाने फेर प्रस्ताव सादर करावा असे वित्त
विभागाने अभिप्राय दिले. त्याअनुषंगाने वस्तू व सेवा कराचे नुकसान भरपाई अनुदानात सुधारणा
करण्याबाबत सवंकष अभ्यास करून शिफारशी सुचविण्यासाठी समिती गठित करण्याची बाब
शासनाच्या विचाराधीन होती.
शासन निर्णय :-
३. अत्यल्प उत्पन्न असणाऱ्या तसेच हद्दवाढ झालेल्या महानगपालिकांच्या जीएसटी अनुदानात वाढ
करण्यासाठी सदर प्रकरणी वित्तीयदृष्ट्टया संर्वकष अभ्यास करून शिफारशी सूचविण्याकरिता आयुक्त
# Page 2
तथा संचालक नगरपरिषद प्रशासन संचालनालय यांच्या अध्यक्षतेखाली खालीलप्रमाणे समिती गठीत
करण्यात येत आहे. सदर समिती आपला अहवाल ३० दिवसात शासनास सादर करेल
१) आयुक्त तथा संचालक, नगरपरिषद प्रशासन संचालनालय, - अध्यक्ष
२) सह आयुक्त, नगरपारिषद प्रशासन संचालनालय -सदस्य सचिव
३) वित्तीय नियंत्रक, नगरपारिषद प्रशासन संचालनालय - सदस्य
४) आयुक्त, नवी मुंबई महानगरपालिका,बेलापूर - सदस्य
५) आयुक्त, पनवेल महानगरपालिका,पनवेल - सदस्य
४. उपरोक्तप्रमाणे गठित समितीने अत्यल्प जीएसटी अनुदान असणा-या व जीएसटी अनुदानात
वाढीची मागणी करणा-या महानगरपालिका निश्चित करेल. सदर महानगरपालिकांकडून
आवश्यकतेनुसार प्रस्ताव मागवून घ्यावेत. जीएसटी अनुदानासंदर्भात वित्त विभागाचा अधिनियम, त्यात
वेळोवेळी करण्यात आलेल्या सुधारणा यांचा अभ्यास करून त्यानुसार महानगरपालिकांच्या प्राप्त
प्रस्तावांची सदर समिती छाननी करेल व त्यानंतर सदर समिती आपला अहवाल ३० दिवसात शासनास
सादर करेल.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर