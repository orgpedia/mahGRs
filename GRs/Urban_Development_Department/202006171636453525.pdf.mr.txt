# Page 1
केंद्र शासन पुरस्कृत “पंतप्रधान पथविक्रेता आत्मनिर्भर निधी (PM SVANidhi)” पथविक्रेत्यांसाठी विशेष सूक्ष्म-पतपुरवठा सुविधा योजनेची राज्यात अंमलबजावणी करण्याबाबत.
महाराष्ट्र शासन
नगर विकास विभाग
शासन निर्णय क्र. :- पीएमस्वनिधी-२०२०/प्र.क्र.७७/नवि-२०
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२
दिनांक : १७ जून २०२०
वाचा: १) केंद्र शासनाचे पत्र क्र. D.O.K-१२०१७ (३०)/२०२०-UPA-II dated ०२/०६/२०२०.
२) केंद्र शासनाच्या PM Street Vendorºs AtmaNirbhar Nidhi (PM SVANidhi) योजनेच्या मार्गदर्शक सूचना.
प्रस्तावना
नगरपथविक्रेते अनौपचारिक नागरी अर्थव्यवस्थेचा अत्यंत महत्वाचा घटक आहे.
नगरवासीयांच्या आर्थिक कुवतीप्रमाणे स्वस्त दरात वस्तू व सेवांची उपलब्धता सुनिश्चित करण्यात महत्त्वपूर्ण भूमिका बजावतात. त्याना पथविक्रेता, फेरीवाला, ठेलेवाला, रेहरीवाला, ठेलीफडवाला ई. नावाने विविध भागामध्ये ओळखले जाते. त्यांच्याद्वारे पुरवल्या जाणाऱ्या वस्तूंमध्ये उदा. भाज्या, फळे, तयार खाद्यपदार्थ, चहा, भजी, पाव, अंडी, कापड, वस्त्र, चप्पल, कारागीराद्वारे उत्पादित वस्तू, पुस्तके / स्टेशनरी इत्यादींचा समावेश होतो तर सेवेमध्ये उदा. केशकर्तन दुकाने, चर्मकार, पान दुकाने, कपडे धुण्याची दुकाने इत्यादींचा समावेश होतो. कोविड -१९ (साथीचा रोग) सर्वत्र पसरलेला असल्यामुळे आणि परिणामी टाळेबंदीमध्ये (Lockdown) पथविक्रेत्यांच्या उपजिविकेवर विपरित परिणाम केला आहे. बहुदा ते कमी भांडवलावर पथविक्री करतात आणि जे काही भांडवल त्यांच्याकडे होते तेही या टाळेबंदीमध्ये (Lockdown) शिल्लक राहण्याची शक्यता कमीच आहे. त्यामुळे पथविक्रेत्यांना त्यांचा व्यवसाय पुन्हा सुरू करण्यासाठी खेळते भांडवलाचा पतपुरवठा तातडीने प्रदान करण्याची आवश्यकता आहे.
शहरातील पथविक्रेत्याना त्यांचा व्यवसाय पुन्हा उभा करण्यासाठी योजना राबविण्याबाबत संदर्भाधीन पत्रान्वये केंद्र शासनाने सूचना दिलेल्या आहेत. त्यानुषंगाने सदर योजना राबविण्याचा प्रस्ताव शासनाच्या विचाराधीन होता, त्यानुसार सदर योजनेची अंमलबजावणीबाबत शासनाने पुढील प्रमाणे निर्णय घेतला आहे.
# Page 2
शासन निर्णय क्रमांकः पीएमस्वनिधी-२०२०/प्र.क्र.७७/नवि-२०
शासन निर्णय
केंद्र शासन पुरस्कृत पंतप्रधान पथविक्रेता आत्मनिर्भर निधी - पथविक्रेत्यांसाठी विशेष सुक्ष्म पतपुरवठा सुविधा योजनेची अंमलबजावणी राज्यात करण्यासाठी खालीलप्रमाणे मार्गदर्शक सूचना निर्गमित करण्यात येत आहेत.
१. योजनेची उद्दिष्टे
सदर योजना १००% केंद्र पुरुस्कृत असून, गृहनिर्माण व शहरी कार्य मंत्रालयाद्वारे संचलित असलेल्या योजनेची उद्दीष्टे खालीलप्रमाणे आहेत:
(i) रुपये १०,०००/- पर्यंतचे खेळते भांडवली कर्ज उपलब्धतेसाठी सुलभीकरण करणे.
(ii) नियमित परतफेड करण्यासाठी प्रोत्साहन देणे; आणि (ii) डिजिटल व्यवहारास प्रोत्साहन देणे.
उपरोक्त उद्दीष्टांच्या आधारे पथविक्रेत्यांना औपचारिकरित्या अर्थसहाय्य करण्यास सदर योजना मदत करेल आणि या घटकाला त्यांची आर्थिकघडी बसविण्यासाठी नवीन संधी उपलब्ध करणे.
२. लाभार्थी पात्रता निकष:
सदर योजना ही दि. २४ मार्च २०२० रोजी व त्यापुर्वी शहरामध्ये पथविक्री करीत असलेल्या सर्व पात्र पथविक्रेत्याना लागू असून खालील निकषाच्या आधारे पथविक्रेते पात्र ठरतील.
(i) महानगरपालिका / नगरपरीषदा / नगरपंचायती यांनी प्रदान केलेले विक्री प्रमाणपत्र / ओळखपत्र असलेले पथविक्रेते; (ii) महानगरपालिका / नगरपरिषदा / नगरपंचायती यांनी केलेल्या सर्वेक्षणात आढळलेले परंतु त्यांना विक्री प्रमाणपत्र / ओळखपत्र दिले गेले नाही.
महानगरपालिका / नगरपरिषदा / नगरपंचायत यांनी अशा विक्रेत्यांना आयटी आधारित प्लॅटफॉर्मद्वारे (IT based Platform) विक्रीचे तात्पुरते प्रमाणपत्र द्यावे व अशा विक्रेत्यांना एक महिन्याच्या कालावधीत त्वरित आणि सकारात्मकतेने कायमचे विक्री प्रमाणपत्र आणि ओळखपत्र प्रदान करणेबाबत कार्यवाही करावी.
(iii) नागरी स्थानिक स्वराज्य संस्थांनी केलेल्या सर्वेक्षणात जे पथविक्रेते वगळलेले आहेत किंवा ज्यांनी सर्वेक्षण पूर्ण झाल्यानंतर विक्री सुरू केली आहे आणि त्यास नागरी संस्थांनी किंवा
पृष्ठ ९ पैकी २
# Page 3
शासन निर्णय क्रमांकः पीएमस्वनिधी-२०२०/प्र.क्र.७७/नवि-२०
नगर पथविक्रेता समितीने शिफारसपत्र (Letter of Recommendation) जारी केले आहे; आणि (iv) आसपासच्या विकास / पेरी - शहरी/ ग्रामीण भागातील पथविक्रेते नागरी क्षेत्रामध्ये पथविक्री करतात आणि त्यास नागरी संस्था किंवा नगर पथविक्रेता समितीने शिफारसपत्र (Letter of Recommendation - LoR) जारी केले आहे.
३. सर्वेक्षणातून वगळलेले किंवा आसपासच्या ग्रामीण भागातील लाभार्थ्यांची ओळख पटविणे:
उपरोक्त (ii) आणि (iv) संबंधित पथविक्रेत्यांची ओळख पटविण्याकरीता महानगरपालिका/ नगरपरिषदा/ नगरपंचायती किंवा नगरपथविक्रेता समिती शिफारसपत्रे देण्यासाठी खालीलपैकी कोणत्याही कागदपत्रांचा आधार घेण्यात यावा:
(1) टाळेबंदीच्या (Lockdown ) कालावधीत एक वेळ मदत देण्यासाठी तयार केलेल्या पथविक्रेत्यांची यादी किंवा (ii) अर्जदाराची सर्व माहिती पडताळल्यानंतर कर्ज पुरविणाऱ्या संस्थेची व्यवस्थाप्रणालीद्वारे महानगरपालिका/ नगरपरिषदा/ नगरपंचायती किंवा नगरपथविक्रेता समितीकडे शिफारस पत्र मिळणेबाबत करण्यात आलेली शिफारस किंवा (iii) नॅशनल असोसिएशन ऑफ स्ट्रीट वेंडर्स ऑफ इंडिया (NASVI)/ नॅशनल हॉकर्स फेडरेशन (NHF)/सेल्फ–एम्प्लॉयड वुमन असोसिएशन (SEWA) इत्यादी पथविक्रेते संघटनेचा सदस्यत्व तपशील किंवा (iv) पथविक्रेत्याच्या ताब्यात असलेली कागदपत्रे ज्याच्या आधारे त्याने विक्री करीत असल्याचा दावा केला आहे किंवा (v) महानगरपालिका/ नगरपरिषदा/ नगरपंचायती किंवा नगरपथविक्रेता समितीने बचत गटांद्वारे किंवा वस्तीस्तर संघ इत्यादिंच्याद्वारे स्थानिक चौकशी करुन तयार केलेला अहवाल.
महानगरपालिका/ नगरपरिषदा / नगरपंचायतीने अर्ज प्राप्त झाल्यापासून १५ दिवसामध्ये पडताळणी करुन शिफारसपत्राबाबतची प्रक्रिया पूर्ण करावी.
महानगरपालिका / नगरपरिषदा / नगरपंचायती सर्व पात्र पथविक्रेत्यांचा समावेश होण्याच्या द्रुष्टीने अशा पथविक्रेत्यांची ओळख पटविण्यासाठी इतर वैकल्पिक मार्ग अवलंबू शकतात.
४. कोवीड- १९ मुळे त्यांच्या मूळगावी परत गेलेले पथविक्रेते
शहरी भागामध्ये सर्वेक्षणामध्ये आढळलेले किंवा पथविक्री करीत असलेले, कोवीड-१९ साथीच्या रोगामुळे त्यांच्या मूळगावी आधी किंवा टाळेबंदी (Lockdown) कालावधी दरम्यान गेलेले आहेत, असे पथविक्रेते परिस्थिती पुर्वपदावर आल्यानंतर परत येण्याची व त्यांचा व्यवसाय पुन्हा सुरु
पृष्ठ ९ पैकी ३
# Page 4
शासन निर्णय क्रमांकः पीएमस्वनिधी-२०२०/प्र.क्र.७७/नवि-२०
करण्याची शक्यता आहे, असे पथविक्रेते, ग्रामीण / पेरी- शहरी भागातील किंवा शहरी रहीवासी हे उक्त केलेल्या लाभार्थी पात्रता निकषांच्या आधारे कर्जासाठी पात्र असतील.
नमूद
५. सार्वजनिक डोमेनमधील डेटा
नागरी स्थानिक स्वराज्य संस्थास्तरावरुन पात्र पथ विक्रेत्यांची यादी व माहिती शासनाने विकसीत केलेल्या संकेतस्थळावर उपलब्ध करुन देण्यात यावी व ती वेळोवेळी अद्यावत करण्यात यावी.
६. लाभाचा तपशील:
नागरीपथविक्रेते १ वर्षाच्या परतफेड मुदतीसह रु.१०,०००/- पर्यंतचे खेळते भांडवल कर्ज घेण्यास आणि त्याची दरमहा हप्ताने परतफेड करण्यास पात्र असतील. सदर कर्जासाठी कर्ज पुरवठा करणारी संस्था/बँक कोणत्याही प्रकारचे तारण घेणार नाही.
विहीत कालावधीमध्ये किंवा तत्पूर्वी परतफेड करणारे पथविक्रेते वाढीव मर्यादेसह पुढील खेळते भांडवलाच्या कर्जासाठी पात्र असतील. पथविक्रेत्यांकडून ठरलेल्या तारखेपूर्वी कर्जाची परतफेड केल्यास कर्ज पुरवठा करणाऱ्या संस्थेकडून कोणत्याही प्रकारचा दंड आकारला जाणार नाही.
६.१. व्याज दर:
Scheduled Commercial Banks (SCBs), Regional Rural Banks ( RRBs), Small Finance Banks (SFBs,) Cooperative Banks आणि SHG Banks यांचे व्याजदर त्यांच्या प्रचलित व्याजदराप्रमाणे असतील.
Non-Banking finance Companies (NBFC), Micro finance Institutions (MFIS) इत्यादींच्या बाबतीत व्याजदर हे संबधित कर्ज पुरवठा करणाऱ्या संस्थेच्या प्रवर्गासाठी लागू असलेल्या रिझर्व्ह बँक ऑफ इंडियाच्या (RBI) मार्गदर्शक सूचनांनुसार असतील.
सदर योजनेमध्ये MFIs (non-NBFC) आणि इतर कर्ज पुरवठा करणाऱ्या संस्था प्रवर्ग जे RBI च्या मार्गदर्शक सूचनांमध्ये येत नाहीत, यांच्यासाठी व्याजदर हे NBFC-MFIs साठी RBI च्या विद्यमान मार्गदर्शक सूचनांनुसार लागू राहतील.
६.२. व्याज अनुदान (Interest Subsidy):
सदर योजनेंतर्गत कर्जाचा लाभ घेणारे पथविक्रेत्यांनी विहित कालावधीमध्ये कर्जाची परतफेड केल्यास ते ७% व्याज अनुदान मिळण्यास पात्र होतील. व्याज अनुदानाची रक्कम अर्जदाराच्या खात्यात तिमाहीप्रमाणे (तीन महिन्याच्या अंतराने म्हणजेच एका वर्षातून चार वेळा) जमा केली जाईल. प्रत्येक
पृष्ठ ९ पैकी ४
# Page 5
शासन निर्णय क्रमांकः पीएमस्वनिधी-२०२०/प्र.क्र.७७/नवि-२०
आर्थिक वर्षामध्ये ३० जून, ३० सप्टेंबर, ३१ डिसेंबर आणि ३१ मार्च रोजी संपणाऱ्या तिमाहीला कर्ज पुरवठा करणाऱ्या संस्था / बँका व्याज अनुदानासाठी मागणी/दावा सादर करतील. व्याज अनुदानाची रक्कम तिमाही कर्जदाराच्या खात्यात जमा केली जाईल. व्याज अनुदान दि. ३१ मार्च २०२२ पर्यंत उपलब्ध आहे. व्याज अनुदान हे पहिल्या आणि त्यानंतरच्या वाढीव कर्जावर सदर तारीखेपर्यंत उपलब्ध राहील. विहित वेळेपूर्वी कर्जाची परतफेड केल्यास स्वीकार्य व्याज अनुदानाची रक्कम एकाच वेळी जमा केली जाईल.
६.३. विक्रेत्यांद्वारे डिजिटल व्यवहारास प्रोत्साहनः
सदर योजनेमध्ये डिजीटल व्यवहारास प्रोत्साहन देण्यासाठी डिजीटल माध्यमातून व्यवहार करणाऱ्या विक्रेत्यांना कॅशबॅकची सुविधा देण्यात येत आहे. पथविक्रेत्याने डिजीटल माध्यमातून केलेल्या व्यवहाराचा क्रेडिट स्कोअर तयार होईल, ज्यामार्फत पथविक्रेत्यांना त्यांच्या भविष्यातील गरजा भागविण्यासाठी पतपुरवठा निर्माण होईल. कर्जपुरवठा करणाऱ्या संस्थाचे जाळे आणि डिजीटल पेमेंट करणाऱ्या संस्था जसे की, NPCI (BHIM साठी) Paytm, GooglePay, BharatPay, AmazonPay, PhonePay इत्यादींचा पथविक्रेत्यांना डिजीटल व्यवहाराकरीता On board करण्यासाठी वापर होईल. सदर On-board पथविक्रेता खालील निकषांनुसार प्रोत्साहनपर मासिक Cash-back रु. ५० ते रु. १०० साठी पात्र ठरेल:
]. एका महिन्यामध्ये प्रथम ५० पात्र डिजीटल व्यवहार केल्यास : ५० रुपये; II. एका महिन्यामध्ये पुढील ५० पात्र डिजीटल व्यवहार केल्यास : २५ रुपये; (म्हणजेच, १०० पात्र डिजीटल व्यवहार केल्यावर, पथविक्रेता ७५ रुपये प्राप्त करेल); आणि III. पुढील अतिरिक्त १०० किंवा त्यापेक्षा जास्त पात्र डिजीटल व्यवहार केल्यास : २५ रुपये; (म्हणजेच, २०० पात्र डिजीटल व्यवहार केल्यावर, पथविक्रेता १०० रुपये प्राप्त करेल).
उपरोक्तपणे Cash-back मिळवण्यासाठी एकावेळेस कमीत कमी २५ रुपयाचे डिजीटल व्यवहार करणे आवश्यक आहे.
७. कोण कर्ज देऊ शकते:
अनुसूचित वाणिज्य बँका, प्रादेशिक ग्रामीण बँका (RRB), लघु वित्त बँका (SFB), सहकारी बँका, नॉन-बँकिंग फायनान्स कंपन्या (NBFC), मायक्रो फायनान्स संस्था (MFI) आणि काही राज्ये / केंद्रशासीत प्रदेशात स्थापना झालेल्या बचत गट बँक (SHG Bank) उदा. स्त्री निधि इ. कर्ज देणाऱ्या संस्था त्यांचे क्षेत्रीय कार्यकारी जाळे जसे की, व्यवसाय प्रतिनिधी (Business Correspondents)/ घटक (Constituents)/ एजंट इत्यादींचा वापर योजनेची जास्तीत जास्त व्याप्ती सुनिश्चित करण्यासाठी करतील.
पृष्ठ ९ पैकी ५
# Page 6
शासन निर्णय क्रमांकः पीएमस्वनिधी-२०२०/प्र.क्र.७७/नवि-२०
पतहमी :- मंजूर झालेल्या कर्जासाठी या योजनंत ग्रेडेड कव्हरची तरतूद आहे. सदर कव्हर क्रेडिट गॅरंटी मायक्रो आणि स्मॉल एंटरप्रायजेस (GTMSE) द्वारा प्रशासित आहेत.
८. योजनेच्या सनियंत्रणासाठी राज्यस्तरीय समिती :
अ) राज्यस्तरीय समितीची रचना :
१) प्रधान सचिव (नवि-२) - अध्यक्ष
२) प्रधान सचिव वित्त - सदस्य
३) रिजर्व बँक ऑफ इंडिया यांचे राज्य प्रतिनिधी - सदस्य
४) एस.आय.डी.बी.आय चे प्रतिनिधी - सदस्य
५) समन्वयक एस.एल.बी.सी - सदस्य
६) संबंधित मनपा आयुक्त – सदस्य
७) दोन विशेष निमंत्रक एन.बी.एफ.सी/एम.एफ.आय
८) आयुक्त तथा संचालक, नगर परिषद संचालनालय मुंबई - सदस्य सचिव
ब) क्षेत्रीय स्तरावर योजनेच्या सर्वंकष अंमलबजावणीसाठी समितीची रचना :
१) संबंधित महापालिका आयुक्त / मुख्याधिकारी, नगर परिषद - अध्यक्ष
२) जिल्हा अग्रणी बँकेचे मॅनेजर - सदस्य
३) संबंधित महापालिका आयुक्त / मुख्याधिकारी यांनी नामनिर्देशित केलेले पथविक्रेता समितीचे तीन सदस्य
४) एन.बी.एफ.सी/एम.एफ.आय चे प्रतिनिधी - सदस्य
५) सी.एल. एफ / ए. एल. एफ चे प्रतिनिधी सदस्य
६) संबंधित महानगरपालिका उपायुक्त - सदस्य सचिव
७) नगर परिषद / नगर पंचायत बाबतीत संबंधित मार्केट / बाजार विभाग अधिकारी / कर्मचारी :- सदस्य सचिव
पृष्ठ ९ पैकी ६
# Page 7
शासन निर्णय क्रमांकः पीएमस्वनिधी-२०२०/प्र.क्र.७७/नवि-२०
९. नगर पथ विक्रेता समिती
नगर पथ विक्रेता समितीची लाभार्थी निवडीमध्ये महत्वाची भूमिका आहे. पथ विक्रेता कायदा २०१४ मध्ये नगर पथ विक्रेता समितीमध्ये जास्तीत जास्त खालील प्रमाणे १८ सदस्य असलेली आहे.
महानगरपालिका आयुक्त अथवा मुख्याधिकारी अध्यक्ष (ii) ५०% सदस्य हे स्थानिक प्राधिकरण (अध्यक्षासहीत), पोलिस, पथविक्रेता संघटना, व्यापारी संघटना इत्यादींचे प्रतिनिधी (iii) ४०% सदस्य हे पथविक्रेत्यांचे प्रतिनिधी (iv) १०% सदस्य हे नामांकन केलेले स्वयंसेवी संस्था / समुदाय आधारीत संघटनांचे प्रतिनिधी.
१०.विक्रेत्यांच्या गटांची / समुहांची स्थापना
प्रचलित प्रथेनुसार वैयक्तिक कर्ज देणारी संस्था पात्र विक्रेत्यांचे संयुक्त उत्तरदायित्व गट (Joint Liability Group) (JLG) तयार करू शकते. राज्यांनी याआधीच तयार केलेले पथ विक्रेत्यांचे कॉमन इंटरेस्ट ग्रुप्स (Common Interest Groups)(CIG) कर्ज देणाऱ्या संस्थांद्वारे JLG मध्ये रूपांतरित केले जाऊ शकतात. या योजनेची जास्तीत जास्त व्याप्ती वाढविण्यासाठी नागरी स्थानिक स्वराज्य संस्था द्वारा पथ विक्रेत्यांचे CIG तयार करण्यासाठी प्रोत्साहन देणे आवश्यक राहील.
नागरी स्थानिक स्वराज्य संस्था द्वारा याआधीच तयार केलेल्या पथ विक्रेत्यांच्या CIG ची यादी कर्ज देणाऱ्या संस्थांना उपलब्ध करून देण्यात येईल तसेच, कर्ज देणाऱ्या संस्थांनी पथ विक्रेत्यांच्या पात्र JLG ची यादी संबंधित नागरी स्थानिक स्वराज्य संस्थांना उपलब्ध करून देणे आवश्यक असेल. अशा गटांची / समुहांची स्थापना करण्यासाठी प्रोत्साहन देण्यात यावे. यामध्ये वैयक्तिक पथ विक्रेता असला तरी त्यास कर्ज उपलब्ध करून देण्यात यावे.
११.क्षमता बांधणी व आर्थिक साक्षरता
बीसी / बँक / एनबीएफसी / एमएफआय, बचत गट / फेडरेशन्स सारख्या कर्ज देणाऱ्या संस्थां, बँक एजंट, अंमलबजावणी करणाऱ्या युएलबी / टीव्हीसी सारख्या संस्था आणि योजनेची प्रभावी वितरण सुनिश्चित करण्यासाठी डिजिटल पेमेंट अॅग्रीग्रेटर म्हणून कार्यरत सर्व व्यक्तींची क्षमता वाढविण्यासाठी एक व्यापक क्षमता बांधणी कार्यक्रमाचे नियोजन करण्यात येईल. डिजिटल प्लॅटफॉर्मवर ऑन-बोर्डिंगला प्रोत्साहित करण्यासाठी एनपीसीआय सारख्या डिजिटल पेमेंट अॅग्रीग्रेटर द्वारे पथ विक्रेत्यांची आर्थिक साक्षरता विकसित केली जाईल.
पृष्ठ ९ पैकी ७
# Page 8
शासन निर्णय क्रमांकः पीएमस्वनिधी-२०२०/प्र.क्र.७७/नवि-२०
१२. योजना प्रशासनासाठी Integrated IT application
केंद्र शासन द्वारा योजनेच्या प्रभावी अंमलबाजवणीसाठी मोबाइल द्वारे वापर करता येईल असे Integrated IT application (Mobile App) विकसित करण्यात येईल. या App द्वारे योजनेचे सर्व व्यवहार एककेंद्री केले जातील जेणेकरून वापरकर्त्यास समाधान प्रदान होईल. या आयटी प्लॅटफॉर्मवर राज्यातील सर्व पथविक्रेत्यांची माहिती, BCs / कर्ज देणाऱ्या संस्था / कर्ज देणाऱ्या संस्थांचे एजंट, डिजिटल देयक संकलक आणि एजंट, तसेच MoHUA चे PAISA पोर्टल आणि स्मॉल इंडस्ट्रीज डेव्हलपमेंट बँक ऑफ इंडिया (SIDBI) चे उद्यमी मित्र पोर्टल यांची माहिती उपलब्ध असेल.
१३.अंमलबजावणी यंत्रणा नागरी स्थानिक स्वराज्य संस्था स्तरावर योजनेच्या प्रभावी अंमलबजावणीसाठी माहिती देण्याच्या दृष्टीने तत्काळ बैठक आयोजित करण्यात यावी. या बैठकीमध्ये टीव्हीसीचे सदस्य, बीसी / बँक एजंट / कर्ज देणाऱ्या संस्थांचे प्रतीनिधी, पथविक्रेता असोसिएशन प्रतीनिधी, बचत गटांचे फेडरेशन्स प्रतीनिधी इ. बोलविण्यात यावे. बैठकी दरम्यान, पथ विक्रेत्यांची माहिती तसेच कार्यक्षेत्रात काम करणारे संबंधित व्यक्ती, व कर्ज देणाऱ्या संस्थांची माहिती उपलब्ध करून देण्यात यावी.
१४. सदर योजनेची प्रभावीपणे अंमलबजावणी करण्याची जबाबदारी आयुक्त, सर्व महानगरपालिका व मुख्याधिकारी, नगर परिषद / नगरपंचायत यांची राहील.
१५. सर्व महानगरपालिका / नगरपरिषदा / नगरपंचायती यांचेकरिता समन्वय व सनियंत्रण आयुक्त तथा संचालक, नगरपरिषद प्रशासन संचालनालय मुंबई यांनी करावे.
१६. सदर योजनेच्या अंमलबजावणीबाबत सविस्तर मार्गदर्शक सूचना आयुक्त तथा संचालक, नगर परिषद प्रशासन संचालनालय मुंबई यांनी निर्गमित कराव्यात व या योजनेच्या अनुषंगाने केलेल्या कार्यवाहीचा दरमहा आढावा घेऊन त्याबाबतचा अहवाल केंद्र व राज्य शासनास सादर करावा.
# Page 9