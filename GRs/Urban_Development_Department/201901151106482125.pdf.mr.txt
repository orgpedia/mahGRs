# Page 1
बीड जिल्हयातील श्री. क्षेत्र परळी वैजनाथ ज्योर्तिलिंग विकास आराखडयास मंजूर देण्याबाबत.
महाराष्ट्र शासन
नगर विकास विभाग
शासन निर्णय क्रमांक : एमयुएम-२०१८/प्र.क्र.३४३/नवि-१७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : १५ जानेवारी, २०१९
वाचा :-१) शासन निर्णय, नियोजन विभाग, क्र. तीक्षेवि-२०१५/प्र.क्र.६/का.-१४४४, दि.०४ जून, २०१५.
२) शासन निर्णय, नियोजन विभाग, क्र. तीक्षेवि-२०१५/प्र.क्र.६/का.-१४४४, दि.१९ जुलै, २०१६.
३) जिल्हाधिकारी तथा सदस्य सचिव, जिल्हास्तरीय समिती, बीड यांचे पत्र क्र. जिनिस/पर्यटन तीर्थक्षेत्र/२०१८-१९/१०९७, दि.२३.०८.२०१८.
४) मा. मुख्यमंत्री यांच्या अध्यक्षतेखाली दि.२०.१२.२०१८ रोजी संपन्न झालेल्या शिखर समितीच्या बैठकीचे इतिवृत्त.
प्रस्तावना : नियोजन विभाग, शासन निर्णय, दि.०४.०६.२०१५ नुसार राज्यातील तीर्थक्षेत्र, पर्यटनस्थळ परिसर विकास आराखडा अंतिम करणे व अंमलबजावणीसाठी धोरण/मार्गदर्शक तत्त्वे निश्चित करण्यात आली आहेत. या शासन निर्णयानुसार जिल्हाधिकारी यांच्या अध्यक्षतेखाली जिल्हास्तरीय कार्यकारी समिती, मा. पालकमंत्री यांचे अध्यक्षतेखाली जिल्हास्तरीय समिती, मा. मुख्य सचिव महोदय यांच्या अध्यक्षतेखाली उच्चाधिकार समिती आणि मा. मुख्यमंत्री महोदय यांच्या अध्यक्षतेखाली राज्यस्तरीय शिखर समिती, अशा समित्या गठीत करण्यात आलेल्या आहेत.
तद्नुसार जिल्हाधिकारी, बीड यांनी उपरोक्त नमुद शासन निर्णयातील कार्यपध्दतीनुसार जिल्हाधिकारी, बीड यांच्या अध्यक्षतेखालील जिल्हास्तरीय कार्यकारी समितीच्या दि. २४.०७.२०१८ रोजीच्या बैठकीत, तर मा. पालकमंत्री यांच्या अध्यक्षतेखालील जिल्हास्तरीय समितीच्या दि.
१३.०८.२०१८ रोजीच्या बैठकीत मंजूरी घेवून, श्री. क्षेत्र वरळी वै. ज्योतिर्लिंग, जि.बीड या तीर्थक्षेत्र विकासाचा रु. १३३.५८ कोटी इतक्या रकमेचा आराखडयास मंजूरी देण्याचा प्रस्ताव प्रशासकीय मान्यतेसाठी सादर केला होता.
मा. मुख्यमंत्री महोदय यांच्या अध्यक्षतेखालील शिखर समितीच्या दि.२०.१२.२०१८ रोजी पार पडलेल्या बैठकीच्या इतिवृत्तानुसार श्री. क्षेत्र परळी वैजनाथ ज्योर्तिलिंग विकास आराखडयास प्रशासकीय मान्यता देण्याचा प्रस्ताव शासनाच्या विचाराधीन होता. त्यानुषंगाने खालीलप्रमाणे शासन निर्णय घेण्यात येत आहे.
# Page 2
शासन निर्णय क्रमांकः एमयुएम-२०१८/प्र.क्र.३४३/नवि-१७
शासन निर्णय : बीड जिल्हयातील श्री. क्षेत्र परळी वै. ज्योतिर्लिंग या तीर्थक्षेत्र विकासाच्या रु. १३३.५८ कोटी इतक्या रकमेच्या यासोबत जोडलेल्या विवरणपत्र - अ मध्ये दर्शविलेल्या कामांस / आराखड्यास खाली नमुद अटी व शर्तीच्या अधीन राहुन प्रशासकीय मान्यता देण्यात येत आहे.
अटी व शर्ती : १. सदर निर्णयाव्दारे देण्यात आलेल्या प्रशासकीय मान्यतेच्या रकमेमध्ये वस्तु व सेवा कर (जी.एस.टी.) अंतर्भूत आहे.
२. सदर आराखडयातील विवरणपत्र - अ मध्ये दर्शविलेल्या कामांपैकी सोबत जोडलेल्या विवरणपत्र-ब मध्ये दर्शविलेल्या कामांसाठी चालु आर्थिक वर्षात “४२१७ वैशिष्टयपूर्ण योजना” या लेखाशिर्षाखाली रु.२० कोटी इतका निधी अर्थसंकल्पित करण्यात आला आहे.
३. विवरणपत्र - ब मधील कामांसाठी कार्यान्वयीन यंत्रणा म्हणून कार्यकारी अभियंता, सार्वजनिक बांधकाम विभाग, बीड यांना मान्यता देण्यात येत आहे.
४. सदर आराखडयाच्या अंमलबजावणीसाठी जिल्हाधिकारी, बीड हे संनियंत्रण अधिकारी असतील.
५. सदर आराखडयातील प्रत्येक कामाच्या सविस्तर अंदाजपत्रकांना जिल्हाधिकारी, बीड यांनी सक्षम अधिकाऱ्याची तांत्रिक मान्यता घेण्यात आल्याची खात्री करावी.
६. जिल्हाधिकारी, बीड यांनी प्राधान्याने करावयाच्या कामांसाठी निधी उपलब्ध करुन देण्याबाबतचा प्रस्ताव भागनिहाय सादर करावा.
७. सदर आराखडयातील कामे करतांना ज्या जमिनीवर कामे करण्यात येणार आहे, त्या जागेसंदर्भात आवश्यकतेनुसार आवश्यक ते ना-हरकत घेणे आवश्यक आहे.
८. आराखडयाची अंमलबजावणी करतांना शिखर समितीच्या मान्यतेशिवाय मंजूर आराखडयातील कामांव्यतिरिक्त कोणतेही काम समाविष्ट करता येणार नाही.
९. सदर आराखडयातील कामांसाठी उपलब्ध करुन देण्यात येणाऱ्या शासकीय निधीच्या खर्चाबाबत वित्त विभाग व नियोजन विभागाने वेळोवेळी शासन निर्णय / परिपत्रकान्वये दिलेल्या सूचना/ निर्देशांची जिल्हाधिकारी, बीड यांनी काटेकोर अंमलबजावणी करावी.
१०. सदर आराखडयातील कामांसाठी होणाऱ्या शासकीय खर्चाची उपयोगिता प्रमाणपत्रे विहित कालमर्यादेत शासनास सादर करण्यात यावीत.
पृष्ठ ३ पैकी २
# Page 3
शासन निर्णय क्रमांकः एमयुएम-२०१८/प्र.क्र.३४३/नवि-१७
२. या आराखडयाच्या प्रयोजनार्थ नियोजन विभागाने अतिरिक्त नियतव्यय टप्प्याटप्प्याने उपलब्ध करुन द्यावा. अतिरिक्त नियतव्ययातून निधी वितरीत करतांना निधी वितरणाच्या आदेशामध्ये सदर आराखडयातील उर्वरीत भागनिहाय कामांसाठी कार्यन्वयीन यंत्रणा घोषित करण्यात येईल.
# Page 4
# Page 5
# Page 6
# Page 7
# Page 8
# Page 9