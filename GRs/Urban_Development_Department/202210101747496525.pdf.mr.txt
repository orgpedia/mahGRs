# Page 1
शेगांव नगरपरिषदेंतर्गत मलनि:स्सारण प्रकल्पाच्या अनुषंगाने मा. राष्ट्रीय हरित लवादामध्ये दाखल मुळ अर्ज क्र. ९/२०१७ व ५/२०१८ बाबत
महाराष्ट्र शासन
नगर विकास विभाग
शासन निर्णय क्रमांक :- नगरो-२०१९/प्र.क्र.२८१/नवि-३३
मंत्रालय, मुंबई - ४०० ०३२.
दिनांक :- १० ऑक्टोबर, २०२२
संदर्भ : १. शासन निर्णय क्र. तीक्षेवि-२००९/प्र.क्र.८०/का-१४४४, दिनांक ८ मार्च, २०१० २. शासन निर्णय क्र. तीक्षेवि-२०१२/प्र.क्र.२४/का-१४४४, दिनांक १८ जानेवारी, २०१६ ३. मा. मुख्य सचिव यांच्या अध्यक्षतेखाली दिनांक ०६ ऑक्टोबर, २०२२ रोजी शेगांव नगरपरिषदेच्या मलनि:स्सारण प्रकल्पाच्या अनुषंगाने झालेल्या बैठकीचे दिनांक १० ऑक्टोबर, २०२२ रोजीचे इतिवृत्त.
प्रस्तावना : गजानन महाराज समाधी शताब्दी महोत्सवानिमित्त शेगांव क्षेत्रात मूलभूत सुविधा निर्माण करण्याचा विकास आराखडा नियोजन विभागाच्या दिनांक ०८ मार्च, २०१० व दिनांक १८ जानेवारी, २०१६ अन्वये मंजुर करण्यात आला आहे. त्यानुसार शेगांव नगरपरिषद क्षेत्रामध्ये मलनि:स्सारणाची व भुयारी गटार योजनेची कामे हाती घेण्यात आली होती. सदर कामांच्या अनुषंगाने मा. राष्ट्रीय हरित लवादामध्ये मुळ अर्ज क्र.९/२०१७ व ५/२०१८ दाखल करण्यात आले आहेत. सदर याचिकांच्या अनुषंगाने मा. राष्ट्रीय हरित लवादामध्ये झालेल्या सुनावणीमध्ये वेळोवेळी दिलेल्या निर्देशास अनुसरुन मा. मुख्य सचिव यांच्या अध्यक्षतेखाली झालेल्या बैठकीचे इतिवृत्त संदर्भाधिन क्रमांक ३ अन्वये निर्गमित करण्यात आले आहे. त्यानुसार शेगांव नगरपरिषदेंतर्गत मलनि:स्सारण प्रकल्पाचे काम मा. राष्ट्रीय हरित लवादाच्या निर्देशानुसार विहित कालमर्यादेत पुर्ण करण्यासाठी उपाययोजना राबविण्याची बाब शासनाच्या विचाराधीन होती. त्यानुषंगाने शासन पुढील प्रमाणे निर्णय घेत आहे.
शासन निर्णय :
मा. राष्ट्रीय हरित लवादामध्ये दाखल मुळ अर्ज क्र.९/२०१७ व मुळ अर्ज क्र.५/२०१८ (सुरेश बनारसिलाल जयपुरीया विरुध्द मे. एसएमएस पर्यावरण लि. व इतर, गोपाल राधेशाम चौधरी विरुध्द मे.
एसएमएस पर्यावरण लि. व इतर) या प्रकरणी मा. राष्ट्रीय हरित लवादाने दिनांक २३ ऑगस्ट, २०२२ रोजीच्या सुनावणी आदेशामध्ये दिलेल्या निर्देशास अनुसरुन मा. मुख्य सचिव यांच्या अध्यक्षतेखाली दिनांक ०६ ऑक्टोबर, २०२२ रोजी झालेल्या बैठकीतील निर्णयानुसार शेगांव नगरपरिषदंतर्गत मलनि:स्सारण सुविधा पुरविण्यासाठी व सदर प्रकल्पामध्ये अंतर्भुत विविध विभागांमध्ये समन्वय साधुन सदर प्रकल्पाचे काम विहित कालमर्यादेत पुर्ण करण्यासाठी प्रधान सचिव, नगर विकास विभाग (नवि-२) यांच्या अध्यक्षतेखाली त्रिसदस्यीय
# Page 2
शासन निर्णय क्रमांकःनगरो-२०१९/प्र.क्र.२८१/नवि-३३
समिती नेमण्यात येत आहे. प्रधान सचिव, पाणी पुरवठा व स्वच्छता विभाग व प्रधान सचिव, पर्यावरण व वातारणीय बदल विभाग हे या समितीचे इतर दोन सदस्य असतील.
२. सदर समितीने शेगांव नगरपरिषदेंतर्गत भुयारी गटार प्रकल्पाचे काम विहित कालमर्यादेत पुर्ण करण्यासाठी व यामध्ये अंतर्भूत विविध विभागांमध्ये समन्वय साधुन प्रकल्पाचा आढावा घेण्यासाठी किमान पंधरा दिवसांमध्ये एक किंवा आवश्यकते प्रमाणे त्यापेक्षा अधिक वेळा बैठक आयोजित करावी. सदर बैठकीसाठी समितीच्या आवश्यकते प्रमाणे क्षेत्रिय अधिकाऱ्यांना निमंत्रीत करण्यात यावे.