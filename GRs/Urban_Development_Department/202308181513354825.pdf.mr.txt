# Page 1
नांदेड-वाघाळा शहर महानगरपालिका स्थायी समितीने संमत केलेला ठराव क्र. ११६ दि.१.१२.२०१८ हा महाराष्ट्र महानगरपालिका अधिनियम, १९४९ मधील कलम ४५१ (३) अन्वये विखंडीत करण्यासाठी प्रथमतः निलंबित करणेबाबत.
महाराष्ट्र शासन
नगर विकास विभाग
शासन निर्णय क्रमांक:-नांमपा-२०२३/प्र.क्र.१८७/नवि-२४
४ था मजला (मुख्य इमारत), मंत्रालय, मादाम कामा मार्ग,
राजगुरू हुतात्मा चौक, मुंबई - ४०० ०३२.
दिनांक :- १८ ऑगस्ट, २०२३
वाचा-: १) आयुक्त, नांदेड-वाघाळा शहर महानगरपालिका, नांदेड यांचे दि.१५.३.२०२३ रोजीचे पत्र.
२) नांदेड-वाघाळा शहर महानगरपालिका स्थायी समिती ठराव क्र.११६, दि.१.१२.२०१८
प्रस्तावना -:
नांदेड-वाघाळा शहर महानगरपालिका, स्थायी समितीने दि.१.१२.२०१८ रोजी सर्वानुमते पारीत केलेला ठराव क्र.११६ हा महानगरपालिका प्रशासनाचे मत विचारात न घेता अशासकीय स्वरुपाचा तसेच महानगरपालिकेच्या आर्थिक हिताच्या विरुध्द असल्यामुळे आयुक्त, नांदेड-वाघाळा शहर महानगरपालिका यांनी संदर्भ क्र. १, वरील दि. १५.३.२०२३ रोजीच्या पत्रान्वये सदर ठराव महाराष्ट्र महानगरपालिका अधिनियम, १९४९ मधील कलम ४५१(३) अन्वये विखंडीत करण्यासाठी प्रस्ताव शासनास सादर केला आहे.
२. मा.औद्योगिक न्यायालय, जालना यांनी दि.२९.७.१९९८ रोजी पारीत केलेले आदेश हे महानगरपालिकेच्या हिताचे व श्री. प्रकाश माधवराव येवले व इतर १८ कर्मचारी यांना देण्यात आलेल्या पदोन्नती प्रकरणातील अनियमितेच्या विरुध्द असल्याने नांदेड- वाघाळा शहर महानगरपालिकेने मा. उच्च न्यायालय, औरंगाबाद खंडपीठ येथे रिट याचिका क्र.४०६९/१९९८ दाखल केली. सदर याचिका ही अद्यापही मा. उच्च न्यायालय, औरंगाबाद खंडपीठ येथे न्यायप्रविष्ठ आहे.
३. नांदेड-वाघाळा शहर महानगरपालिका, स्थायी समितीने रिट याचिका क्र.४०६९/१९९८ या प्रकरणात कोणतीही सुनावणी झाली नसल्यामुळे सदर याचिका मागे घेण्याबाबत क्र.११६, दि.१.१२.२०१८ पारीत केला आहे. सदर याचिका ही मा. उच्च न्यायालय, औरंगाबाद खंडपीठ येथे प्रलंबित असताना देखील स्थायी समितीने महानगरपालिका प्रशासनाचे मत विचारात न घेता हा
# Page 2
शासन निर्णय क्रमांकः नांमपा-२०२३/प्र.क्र.१८७/नवि-२४
अशासकीय स्वरुपाचा ठराव पारीत केला आहे. सदर ठरावाची अंमलबजावणी झाल्यास मा.उच्च न्यायालयात सदर प्रकरणी विपरीत परिणाम होण्याची दाट शक्यता आहे. सदर याचिका ही नांदेड वाघाळा शहर महानगरपालिकेने श्री. प्रकाश माधवराव येवले व इतर १८ कर्मचारी यांना देण्यात आलेल्या पदोन्नती प्रकरणातील अनियमिततेप्रकरणी दाखल केली असल्यामुळे परत घेतल्यास महानगरपालिकेचे आर्थिक नुकसान तसेच न्यायालयीन प्रकरणावर विपरीत परिणाम होण्याची शक्यता नाकारता येत नाही.
४. नांदेड वाघाळा शहर महानगरपालिका स्थायी समिती ठराव क्र. ११६ दि.१.१२.२०१८ हा महानगरपालिकेच्या आर्थिकदृष्ट्या हिताचे तसेच न्यायालयीन प्रकरणाशी अहितकारक असल्याने आयुक्त नांदेड वाघाळा शहर महानगरपालिका यांच्या संदर्भ क्र.१ अन्वये प्राप्त प्रस्तावानुसार सदर ठराव महाराष्ट्र महानगरपालिका अधिनियम, १९४९ मधील कलम ४५१(३) अन्वये विखंडीत करण्यासाठी प्रथमत: ४५१ (१) मधील तरतूदीनुसार निलंबित करण्याची बाब शासनाच्या विचाराधीन होती.
शासन निर्णय -:
नांदेड-वाघाळा शहर महानगरपालिका, स्थायी समितीने दि.१.१२.२०१८ रोजी सर्वानुमते पारीत केलेला ठराव क्र.११६ हा महानगरपालिका प्रशासनाचे मत विचारात न घेता अशासकीय स्वरुपाचा तसेच महानगरपालिकेच्या आर्थिक हिताच्या विरुध्द असल्यामुळे आयुक्त, नांदेड-वाघाळा शहर महानगरपालिका यांनी दि.१५.३.२०२३ रोजीच्या पत्रान्वये केलेल्या विनंतीस अनुसरुन सदर ठराव महाराष्ट्र महानगरपालिका अधिनियम, १९४९ मधील कलम ४५१(३) अन्वये विखंडीत करण्यासाठी प्रथमत: ४५१(१) च्या तरतूदीनुसार निलंबित करण्यात येत आहे.
# Page 3