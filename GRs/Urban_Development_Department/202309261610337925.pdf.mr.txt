# Page 1
मिरा-भाईंदर महानगरपालिका सुधारित सेवा (सेवा प्रवेश व सेवांचे वर्गीकरण) नियम, २०१९ मध्ये, मुख्य औषध निर्माण अधिकारी (वर्ग-२) व वरिष्ठ औषध निर्माण अधिकारी (वर्ग-३) पदांच्या सेवाप्रवेशासाठी विहित केलेल्या अर्हता व नेमणूकीच्या पध्दतीस मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- मिभाम-११२३/सं.क्र.१७४/प्र.क्र.५३/नवि-२८
४ था मजला, मंत्रालय (मुख्य इमारत),
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक :- २६ सप्टेंबर, २०२३.
संदर्भ: १) नगर विकास विभाग, शासन निर्णय क्र.मिभाम-१११६/प्र.क्र.३५/१६/नवि-२८, दि.२८.०५.२०१९.
२) नगर विकास विभाग, शासन निर्णय क्र. मिभाम-१११६/प्र.क्र.३५/नवि-२८,दि.२५.११.२०२१.
३) नगर विकास विभाग, शासन निर्णय क्र.मिभाम-११२२/सं.क्र. २५३/प्र.क्र.७०/नवि-२८, दि. ०२.०२.२०२३
४) नगर विकास विभाग, शासन निर्णय क्र.मिभाम-११२२/सं.क्र.४०१/प्र.क्र.२८/नवि-२८, दि.२८.०४.२०२३.
५) आयुक्त, मिरा-भाईंदर महानगरपालिका यांचे पत्र क्र.मनपा/आस्था/९०५/२०२३-२४, दि.१७.०४.२०२३.
६) मिरा-भाईंदर महानगरपालिका प्रशासकीय ठराव क्र. ३०८, दि.१७.०३.२०२३.
प्रस्तावना:
मिरा-भाईंदर महानगरपालिका सुधारित सेवा (सेवा प्रवेश व सेवांचे वर्गीकरण) नियम, २०१९ ला दि.२८.०५.२०१९ च्या शासन निर्णयान्वये मान्यता देण्यात आलेली आहे. महानगरपालिकेच्या सदर आकृतीबंधात सार्वजनिक आरोग्य विभागासाठी ‘मुख्य औषध निर्माण अधिकारी’ (वर्ग-२) व ‘वरिष्ठ औषध निर्माण अधिकारी’ (वर्ग ३) ही पदे मंजूर करण्यात आली नव्हती. तसेच, ‘मुख्य औषध निर्माण अधिकारी’ (वर्ग-२) या पदासाठी सेवा प्रवेश नियमात नेमणूकीकरीता अर्हता व नेमणूकीच्या पध्दती नमूद करण्यात आलेली आहे. तथापि, वरिष्ठ औषध निर्माण अधिकारी (वर्ग-३) या पदासाठी सेवा प्रवेश नियमात नेमणूकीकरिता अर्हता व नेमणूकीच्या पध्दती नमूद करण्यात आलेल्या नाहीत.
२. मिरा-भाईंदर महानगरपालिकेमधील वाढत्या आरोग्य विषयक कामाची व्याप्ती पाहता, मिरा-भाईंदर महानगरपालिकेच्या आस्थापनेवर सार्वजनिक आरोग्य विभागासाठी, आता, ‘मुख्य औषध निर्माण अधिकारी’ (वर्ग २) १ पद व ‘वरिष्ठ औषध निर्माण अधिकारी’ (वर्ग-३), ४ पदे अशी एकूण ५ पदे नव्याने निर्माण करण्यास’ दि.
२५.०९.२०२३ च्या शासन निर्णयान्वये शासन मान्यता देण्यात आलेली आहे. त्यासाठी आयुक्त, मिरा-भाईंदर महानगरपालिका यांनी संदर्भीय दि. १७.०४.२०२३ च्या पत्रान्वये, मिरा-भाईंदर महानगरपालिका सुधारित सेवा (सेवा प्रवेश व सेवांचे वर्गीकरण) नियम, २०१९ मध्ये, ‘मुख्य औषध निर्माण अधिकारी’ (वर्ग-२) व ‘वरिष्ठ औषध निर्माण अधिकारी’ (वर्ग-३) या पदांसाठी सेवाप्रवेश पध्दती व अर्हतांचे समावेशन करण्याबाबतचा प्रस्ताव शासन
# Page 2
शासन निर्णय क्रमांक: मिभाम-११२३/सं.क्र.१७४/प्र.क्र.५३/नवि-२८
मान्यतेसाठी सादर केला आहे. त्यानुसार सदर पदांसाठी नेमणूकीच्या अर्हता व पध्दती विहीत करून, त्यास मान्यता देण्याची बाब शासनाच्या विचाराधीन होती.
शासन निर्णयः आयुक्त, मिरा-भाईंदर महानगरपालिका यांनी संदर्भीय दि.१७.०४.२०२३ च्या पत्रान्वये, मिरा-भाईंदर महानगरपालिका सुधारित सेवा (सेवा प्रवेश व सेवांचे वर्गीकरण) नियम, २०१९ या सेवा प्रवेश नियमात, ‘मुख्य औषध निर्माण अधिकारी’ (वर्ग-२) व 'वरिष्ठ औषध निर्माण अधिकारी' (वर्ग-३) या पदांसाठी सेवाप्रवेश पध्दती व अर्हतांचे समावेशन करण्याबाबत सादर केलेल्या प्रस्तावास, परिशिष्ट-२, अनुसूची- 'इ' नुसार महाराष्ट्र महानगरपालिका अधिनियम-१९४९ च्या, कलम-४५४, ४५५, ४५६, ४५७(अ) व ४६५ अन्वये, शासन मान्यता देण्यात येत आहे.
२. सदर नियमांस “मिरा-भाईंदर महानगरपालिका सुधारित सेवा (सेवा प्रवेश व सेवांचे वर्गीकरण) नियम, २०१९ चा सुधारित भाग संबोधण्यात यावे.
३. सदर सुधारित नियम आयुक्त, मिरा-भाईंदर महानगरपालिका यांनी तात्काळ शासन राजपत्रात प्रसिध्द करावेत. हे नियम शासन राजपत्रात प्रसिध्द झाल्याच्या दिनांकापासून अंमलात येतील.
४. या अनुषंगीक सर्व सांविधानिक बाबींची पूर्तता आयुक्त, मिरा-भाईंदर महानगरपालिका यांनी करावयाची आहे.
# Page 3