# Page 1
नांदेड वाघाळा शहर महानगरपालिकेच्या सर्वसाधारण सभेने संमत केलेला ठराव क्र. १३२ दि. ३०.११.२०१८ विखंडीत करण्यासाठी निलंबित करण्याबाबत.
महाराष्ट्र शासन
नगर विकास विभाग
शासन निर्णय क्रमांक:नामपा-२०१९/प्र.क्र.२४१/नवि-२४,
मंत्रालय, मुंबई-४०० ०३२.
दिनांक :- ०२ डिसेंबर, २०२०
संदर्भ :- १) आयुक्त, नांदेड वाघाळा शहर महानगरपालिका यांचे पत्र क्र.नावाशमनपा/नरवि/ ३६०८ दिनांक २२.१.२०१९
२) आयुक्त, नांदेड वाघाळा शहर महानगरपालिका यांचे पत्र क्र.नावाशमनपा/नरवि/ २३०८ दिनांक २९.६.२०२०
प्रस्तावना : नांदेड वाघाळा शहर महानगरपालिकेच्या मंजूर सुधारीत विकास योजनेप्रमाणे सेक्टर डी मधील प्रस्तावित आरक्षण क्र.५,११,,१२,१३,१४,१५,१६,१९,२०,२१,२२,२३,२४,२५ या ठिकाणच्या आरक्षणामध्ये कच्ची व पक्की बांधकामे झालेली आहेत. त्यामुळे सदर ठिकाणच्या आरक्षणानुसार अंमलबजावणी करणे शक्य नसल्यामुळे सदरची आरक्षणे ही सर्व्हे नं. १५८,१६२ चा भाग व मौजे ब्रम्हपुरी भागात आरक्षण ठेवणे. तसेच महानगरपालिका हद्दीतील सेक्टर G मधील सर्व्हे नं. ३२,३४,३५ व ३७ मध्ये असलेल्या आरक्षणाऐवजी सर्व्हे नं. ३१ व ३३ मधील मोकळ्या जागेत व सर्व्हे नं ३२ व ४२ मधील शिल्लक मोकळया जागेत आरक्षण स्थलांतरीत करण्याचा ठराव क्र. १३२ दि.३०.११.२०१८ नांदेड वाघाळा शहर महानगरपालिकेच्या सर्वसाधारण सभेने संमत केला आहे.
२. उपरोक्त नमूद सर्व आरक्षणे मौ. ब्रम्हपुरी या गावात व मौ. नांदेड येथील सर्व्हे नं.१५८,१६२, मध्ये स्थलांतरीत करण्याबाबत तसेच आरक्षण क्र. G-१४ हे दुस-या जागेत स्थलांतरीत करण्याबाबत सर्वसाधारण सभेने ठराव क्र. १३२ दि.३०.११.२०१८ संमत केलेला आहे. सर्वसाधारण सभेने प्रस्तावित केलेले क्षेत्र हे न्युनतम पुर रेषेमध्ये येत असुन,सदरहु आरक्षणे वगळल्यास त्या भागातील नागरीकांना सार्वजनिक सुविधांची कमतरता निर्माण होईल. मौजे ब्रम्हपुरी या गावाची प्रारुप विकास योजना मा.
उपसंचालक, नगर रचना, विकास योजना विशेष घटक, नांदेड वाघाळा शहर महानगरपालिका यांनी महाराष्ट्र प्रादेशिक नियोजन व नगर रचना, अधिनियम १९६६ चे कलम २६ अन्वये दि. ३.९.२०१९ रोजी प्रसिध्द केली असून त्यामधे मौजे ब्रम्हपुरी गावाच्या लोकसंख्येसाठी नियोजनाच्या दृष्टीने आवश्यक असणारी आरक्षणे प्रस्तावित करण्यात आलेली आहेत. त्यामुळे महानगरपालिकेच्या सर्वसाधारण सभेने संमत केलेल्या ठराव क्र. १३२ नुसार मौजे ब्रम्हपुरी गावात सेक्टर डी मधील १६ आरक्षणे स्थलांतरीत करणे शक्य होणार नसल्याचे तसेच सेक्टर डी मधील लोकसंख्येसाठी आवश्यक असणारी आरक्षणे वगळल्यास नियोजनाच्या दृष्टीकोनातुन सार्वजनिक सुविधांचा अभाव निर्माण होणार असल्यामुळे सदर ठराव विखंडीत करण्याची विनंती आयुक्त, नांदेड वाघाळा शहर महानगरपालिका यांनी दिनांक २२.१.२०१९ च्या पत्रान्वये शासनास केली आहे.
# Page 2
शासन निर्णय क्रमांकः नामपा-२०१९/प्र.क्र.२४१/नवि-२४
३. नांदेड वाघाळा शहर महानगरपालिकेच्या सर्वसाधारण सभेचा सदर ठराव क्र. १३२ नुसार सदर आरक्षणे मौजे ब्रम्हपुरी येथे स्थलांतरीत करणे शक्य नाही. सेक्टर डी मधील आरक्षणे वगळणे हे नियोजनाच्या दृष्टीकोनातून सार्वजनिक सुविधांचा अभाव निर्माण करणारे ठरणार आहे, असे आयुक्त,नांदेड वाघाळा शहर महानगरपालिका यांनी त्यांच्या प्रस्तावात नमूद केले आहे. त्यामुळे महानगरपालिकेच्या सर्वसाधारण सभेने संमत केलेला उक्त ठराव क्र. १३२ दिनांक ३०.११.२०१८ हा
महाराष्ट्र महानगरपालिका अधिनियमातील तरतुदीनुसार विसंगत तसेच व्यापक लोकहिताविरुध्द असल्यामुळे सदर ठराव महाराष्ट्र महानगरपालिका अधिनियम, कलम ४५१ (१) मध्ये नमूद केल्याप्रमाणे विखंडित करण्यासाठी प्रथमतः निलंबित करणे आवश्यक आहे.
४. उपरोक्त नमूद बाबीं विचारात घेऊन सदरचा ठराव क्र. १३२ दिनांक ३०.११.२०१८ निलंबित करण्याची बाब शासनाच्या विचाराधीन होती.
शासन निर्णय :
उपरोक्त प्रस्तावनेत नमूद केलेल्या वस्तुस्थितीनुसार नांदेड वाघाळा शहर महानगरपालिकेच्या सर्वसाधारण सभेने संमत केलेला ठराव क्र.१३२ दि. ३०.११.२०१८ हा महाराष्ट्र महानगरपालिका अधिनियमातील तरतुदीनुसार विसंगत तसेच व्यापक लोकहिताच्या विरुध्द असल्यामुळे, सदर ठराव महाराष्ट्र महानगरपालिका अधिनियम, १९४९ चे कलम ४५१ (१) नुसार विखंडित करण्यासाठी प्रथमतः निलंबित करण्यात येत आहे.
सदर ठराव निलंबनाप्रकरणी संबंधितांना अभिवेदन करावयाचे असल्यास त्यांना निलंबन
आदेशाच्या दिनांकापासून ३० दिवसांच्या आत शासनास अभिवेदन करणे आवश्यक आहे.