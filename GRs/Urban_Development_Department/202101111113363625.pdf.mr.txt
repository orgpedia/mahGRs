# Page 1
अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर करु न शकलेल्या अथवा अन्य जात वैधता प्रमाणपत्र सादर केलेल्या नगर विकास विभागतील (नगर रचना आणि मूल्यनिर्धारण विभाग) अधिकारी/ कर्मचाऱ्यांची १० अधिसंख्य पदे निर्माण करण्याबाबत.
महाराष्ट्र शासन
नगर विकास विभाग
शासन निर्णय क्रमांक :- जापप्र-४५१९/प्र.क्र.१९०/नवि-२७
हुतात्मा राजगुरु चौक, मादाम कामा मार्ग,
चौथा मजला, मुख्य इमारत, मंत्रालय, मुंबई-४०००३२.
दिनांक :- ११ जानेवारी, २०२१.
वाचा: १) शासन निर्णय, सामान्य प्रशासन विभाग क्र. बीसीसी-२०१८/प्र.क्र.३०८/१६-ब, दिनांक २१.१२.२०१९.
२) संचालक, नगर रचना, पुणे यांचे पत्र क्र.आस्था/अनु.जमाती/प्रशा-१/७२८, दिनांक १३.०२.२०२०.
प्रस्तावना: सामान्य प्रशासन विभागाच्या दिनांक २१.१२.२०१९ रोजीच्या शासन निर्णयान्वये, अनुसूचित जमाती प्रवर्गातून नियुक्त झालेल्या तथापि, जात वैधता प्रमाणपत्र सादर करु न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या अधिकारी/ कर्मचाऱ्यांसाठी अधिसंख्य पदे निर्माण
करुन त्यांच्या सेवा अधिसंख्य पदावर वर्ग करण्याच्या सूचना दिलेल्या आहेत. त्यानुसार, नगर विकास विभागाच्या अधिनस्त असणाऱ्या नगर रचना आणि मूल्यनिर्धारण विभागातील अधिकारी / कर्मचारी यांची सहायक संचालक, नगररचना (३ पदे), नगर रचनाकार (२ पदे), वरिष्ठ लिपीक (३ पदे), प्रमुख आरेखक (१ पद), सहायक आरेखक (१ पद) अशी एकूण १० अधिसंख्य पदे निर्माण करण्याची बाब शासनाच्या विचाराधीन होती. या संदर्भात पुढील निर्णय घेत आहे.
शासन निर्णय :
अनुसूचित जमाती प्रवर्गातून नियुक्त झालेल्या तथापि, जात वैधता प्रमाणपत्र सादर करु न शकलेल्या अथवा अन्य मागास प्रवर्गाचे जात वैधता प्रमाणपत्र सादर केलेल्या अधिकारी / कर्मचाऱ्यांसाठी
तसेच, जात प्रमाणपत्र पडताळणीच्या निर्णयाविरुध्द न्यायालयात दावा दाखल केलेल्या परंतू मा.न्यायालयाने जात पडताळणीच्या निर्णयास स्थगिती दिलेली नाही अशा प्रकरणातील अधिकारी / कर्मचाऱ्यांसाठी संबंधित कार्यालयाच्या आस्थापनेवर या शासन निर्णयान्वये विवरणपत्र “१” मध्ये दर्शविल्याप्रमाणे १० अधिसंख्य पदे निर्माण करण्यात येत आहेत.
२. अधिसंख्य पदावर सेवा वर्ग करण्यात येणारे अधिकारी / कर्मचारी सध्या ज्या पदावर कार्यरत आहेत त्या पदाचे अधिसंख्य पद निर्माण करण्यात येत असून, संबंधित नियुक्ती अधिकाऱ्याने करावयाच्या नियुक्त्या तात्पुरत्या स्वरुपात ११ महिन्याच्या कालावधीसाठी किंवा संबंधित अधिकारी / कर्मचाऱ्यांच्या
# Page 2
शासन निर्णय क्रमांकः जापप्र-४५१९/प्र.क्र.१९०/नवि-२७
सेवानिवृत्तीच्या दिनांकापर्यंत किंवा अभ्यास गटाच्या शिफाशी शासनास प्राप्त होऊन त्यावर शासनाचा अंतिम निर्णय होईपर्यंत यापैकी जे आधी घडेल तोपर्यंत यापैकी जे अगोदर घडेल तोपर्यंत अस्तित्वात राहतील.
३. ज्या संवर्गाचे नियुक्ती प्राधिकारी हे प्रादेशिक विभाग प्रमुख आहे. त्या संबंधित कर्मचाऱ्यांच्या सेवा अधिसंख्य पदावर वर्ग करण्याचे आदेश नगर रचना आणि मूल्यनिर्धारण विभाग कार्यालयाने सामान्य प्रशासन विभागाच्या (सामान्य प्रशासन विभाग / कार्यासन १६-ब) दि.२१.१२.२०१९ च्या शासन निर्णयानुसार तात्काळ निर्गमित करावेत व त्याची प्रत शासनास उपलब्ध करुन द्यावी.
४. अधिसंख्य पदाच्या वेतनावर येणारा खर्च हा संबंधित अधिकारी / कर्मचारी सध्या ज्या कार्यालयात कार्यरत आहेत त्या कार्यालयाच्या वेतनासंबंधीच्या लेखाशिर्षाखाली खर्ची टाकण्यात यावा आणि संबंधित
वित्तीय वर्षाच्या अनुदानातून भागविण्यात यावा.
५. हा शासन निर्णय सामान्य प्रशासन विभागाच्या बीसीसी-२०१८/प्र.क्र.३०८/१६-ब, दि.२१.१२.२०१९ च्या शासन निर्णयामधील तरतुदीनुसार निर्गमित करण्यात येत आहे.
# Page 3