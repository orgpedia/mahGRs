# Page 1
नागपूर महानगरपालिका अग्निशमन व आणिबाणी सेवा विभागातील अधिकारी / कर्मचारी (वर्गीकरण, सेवाभरती व पदोन्नती) नियमांना शासन मान्यता देण्याबाबत..
महाराष्ट्र शासन,
नगरविकास विभाग,
शासन निर्णय क्र.नामपा-२०१५/१६५२/प्र.क्र.१६६/नवि-२६
मंत्रालय, मुंबई - ४०० ०३२.
दिनांक : १८ मार्च, २०२१
वाचा :- १) शासन परिपत्रक क्र.ठामपा-२००२/८२१/प्र.क्र.८६/नवि-२३, दि.०२/०७/२००८ व त्यासोबतचे महानगरपालिकेमधील अधिकारी / कर्मचारी यांचे मॉडेल सेवा (सेवाभरती व सेवांचे वर्गीकरण ) नियम, २००८
२) शासन निर्णय क्र.नामपा-२०१६/प्र.क्र.१८/नवि-२६, दिनांक ०३/०५/२०१६
३) आयुक्त, नागपूर महानगरपालिका यांचे पत्र क्र. १५९ / आस्थापना दि.२८/०९/२०१५, पत्र क्र.३४६/एम.सी. दिनांक २८/३/२०१६ चे पत्र व पत्र क्र.२५/४/२०१६ व त्यासोबतचा ठराव क्र.२५३ दिनांक १८/०४/२०१६ आणि सेवाप्रवेश नियमावली.
४) शासन निर्णय, समक्रमांक दिनांक १२/०५/२०१७
५) आयुक्त, नागपूर महानगरपालिका यांचे पत्र क्र.२९६/एम.सी./२०१८ दिनांक २४/०४/२०१८ प्रस्तावना : नागपूर महानगरपालिकेच्या अग्निशमन व सेवा विभागाच्या आकृतीबंधास उक्त संदर्भाधीन क्र. ०२ येथील शासन निर्णयान्वये मान्यता देण्यात आलेली आहे. तद्नंतर नागपूर महानगरपालिकेने ठराव क्र.२५३ दिनांक १८/०४/२०१६ अन्वये प्राप्त मंजुरीस अनुलक्षून, आयुक्त, नागपूर महानगरपालिका यांनी, नागपूर महानगरपालिकेच्या अग्निशमन व सेवा विभागाचे सेवाप्रवेश नियम, उक्त संदर्भ क्र.०३ येथील पत्रान्वये शासनाच्या मान्यतेसाठी सादर केले होते. त्यानुसार नागपूर महानगरपालिकेच्या अग्निशमन व आणिबाणी सेवा विभागाच्या सेवाप्रवेश नियमास संदर्भाधीन क्र.०४ येथील शासन निर्णयान्वये मंजुरी देण्यात आलेली होती. तद्नंतर, या मंजूर सेवाप्रवेश नियमामध्ये कांही पदांच्या शैक्षणिक अर्हतेत व अनुभव यामध्ये त्रुट्या असल्याने, महापालिकेच्या सर्वसाधारण सभा ठराव क्र. १५५ दिनांक ०८/१२/२०१७ अन्वये दिलेल्या मंजुरीच्या आधारे, आयुक्त, नागपूर महानगरपालिका यांनी उक्त संदर्भाधीन क्र.०५ येथील पत्रान्वये शासनाकडे सुधारित प्रस्ताव मान्यतेसाठी सादर केलेला होता. त्यानुसार, या प्रस्तावाच्या अनुषंगाने, संदर्भाधीन क्र.०४ येथील शासन निर्णयासोबतच्या, “जोडपत्र - २, अनुसूची - अ” मधील कांही पदांच्या अर्हतेसंदर्भात निर्णय घेण्याची बाब शासनाच्या विचाराधीन होती. या अनुषंगाने शासनाने खालीलप्रमाणे निर्णय घेतला आहे.
शासन निर्णय : संदर्भाधीन क्र.०४ येथील शासन निर्णयासोबतच्या, “जोडपत्र - २, अनुसूची- अ" मध्ये महाराष्ट्र महानगरपालिका अधिनियम, १९४९ च्या कलम ४५४, ४५५ व ४६५ (१) (ल) अन्वये प्राप्त अधिकारात, सोबत
# Page 2
शासन निर्णय क्रमांकः नामपा-२०१५/१६५२/प्र.क्र.१६६/नवि-२६
जोडलेल्या “जोडपत्र-२, अनुसूची - अ - १” नुसार, प्रमुख अग्निशामक विमोचक, अग्निशामक विमोचक आणि मुख्य मेक्यानिक कम ड्रायव्हर या तीन पदांच्या शैक्षणिक अर्हतेमधील सुधारणेस मंजुरी देण्यात येत आहे. या व्यतिरिक्त प्रस्तावित केलेले बदल मान्य करण्यायोग्य नसल्याने, अमान्य करण्यात येत आहेत.
०२. या नियमावलीस “ नागपूर महानगरपालिका, अग्निशमन व आणिबाणी सेवा विभाग (सेवा भरती व सेवांचे वर्गीकरण) नियम, २०१७” चा सुधारित भाग असे संबोधण्यात यावे.
०३. सदर सुधारित नियमावली आयुक्त, नागपूर महानगरपालिका यांनी तात्काळ शासन राजपत्रात प्रसिध्द करावी. हे नियम शासन राजपत्रात प्रसिध्द झाल्याच्या दिनांकापासून अंमलात येतील.
०४. या आदेशानुषंगीक सर्व सांविधानिक बाबींची पूर्तता आयुक्त, नागपूर महानगरपालिका यांनी करावयाची आहे.
# Page 3