# Page 1
विभागीय आयुक्त यांच्या आस्थापनेवरील व नगरपरिषद प्रशासन संचालनालय यांच्या आस्थापनेवरील (विभागस्तर) येथील २० अस्थायी पदांना मुदतवाढ देण्याबाबत.
महाराष्ट्र शासन
नगर विकास विभाग
शासन निर्णय क्रमांकः एमसीओ-२०२२/प्र.क्र.४७/नवि-१४
मंत्रालय, मुख्य इमारत, ४ था मजला,
हुतात्मा राजगुरु चौक,
मादाम कामा मार्ग, मुंबई ४०० ०३२,
दिनांक: १९ सप्टेंबर, २०२२.
वाचा : १) महसूल व वन विभाग, शासन निर्णय क्र.ईएसटी-२२०३/प्र.क्र.४३/ई-८,दि.०१.१०.२००५
व शुध्दीपत्रक समक्रमांक दि. १५.०२.२००६.
२) नगर विकास विभाग, शासन निर्णय क्र. नपाप्र १०२००३/१०१५/प्र.क्र.३७/२००३/नवि-१६, दि.०१.१०.२००३.
३) नगर विकास विभाग, शासन निर्णय क्र. एमसीओ २०२१/प्र.क्र.८४/नवि-१४, दि.१४.०९.२०२१.
४) वित्त विभाग, शासन निर्णय क्र.पदनि २०१६/प्र.क्र.८/१६/आ.पु.क.,दि.२२.०२.२०२२.
५) नगर विकास विभाग, शासन निर्णय क्र. एमसीओ २०२२/प्र.क्र.४७/नवि-१४, दि.१४.०३.२०२२.
६) आयुक्त तथा संचालक, नगरपरिषद प्रशासन संचालनालय यांचे पत्र क्र.नपप्रसं/आस्था-३७-पदे-नस्ती/ मुदतवाढ/२०२२/कक्ष-१/३४५१, दि.०४.०८.२०२२.
७) वित्त विभाग, शासन निर्णय क्र. पदनि २०१६/प्र.क्र.८/१६/आ.पु.क., दि.१८.०८.२०२२.
प्रस्तावना: महसूल व वन विभागाच्या संदर्भ क्र.१ येथील आदेशान्वये विभागीय आयुक्त कोकण, पुणे, नागपूर, नाशिक, औरंगाबाद व अमरावती यांच्या आस्थापनेवरील नगरपालिका प्रशासन कामकाज करण्यासाठी निर्माण केलेली ३६ पदे या विभागाकडे वर्ग करण्यात आलेली आहेत. तसेच, नगरपालिका प्रशासन संचालनालय, मुंबई यांच्या आस्थापनेवरील (मुख्यालय–१५ व विभागस्तर-१३) २८ अस्थायी पदांना संदर्भ क्र.५ च्या शासन निर्णयान्वये दि.०१.०३.२०२२ ते दि.३१.०८.२०२२ पर्यंत मुदतवाढ देण्यात आली होती. आता संदर्भ क्र.७ येथील वित्त विभागाच्या दि.१८.०८.२०२२ रोजीच्या शासन निर्णयान्वये वित्त विभागाने प्रशासकीय विभागास दिलेल्या अधिकारात व सदर शासन निर्णयातील अटीच्या अधीन राहून संचालक, नगरपरिषद प्रशासन संचालनालय यांनी संदर्भ क्र.६ अन्वये प्रस्तावित केल्यानुसार विभागीय आयुक्त यांच्या आस्थापनेतील कार्यरत १७ अस्थायी पदांना व नगरपालिका प्रशासन संचालनालय यांच्या आस्थापनेवरील (विभागस्तर) येथे कार्यरत ३ अस्थायी पदांना मुदतवाढ देण्याचा प्रस्ताव शासनाच्या विचाराधीन होता.
शासन निर्णय: नगरपरिषद प्रशासन संचालनालयाने सादर केलेल्या प्रस्तावानुसार, वित्त विभागाच्या दि.१८.०८.२०२२ रोजीच्या शासन निर्णयानुसार तसेच, नगर विकास विभागाच्या शासन निर्णय दि.०५.०८.२०२० अन्वये मान्यता देण्यात आलेल्या नगरपरिषद प्रशासन संचालनालयाच्या सुधारीत आकृतीबंधानुसार संबंधीत पदांवर पदोन्नती / प्रतिनियुक्ती प्रक्रीया पुर्ण होऊन संबंधित पदनिहाय पदस्थापना होईपर्यंत अथवा दि.२८.०२.२०२३ यापैकी आधी येणारा दिनांक या कालावधीसाठी विभागीय आयुक्त यांच्या आस्थापनेवरील १७ अस्थायी पदांना (विवरणपत्र - १ ) व नगरपालिका प्रशासन संचालनालय यांच्या आस्थापनेवरील (विभागस्तर) कार्यरत ३ अस्थायी पदांना (विवरणपत्र - २) मुदतवाढ देण्यात येत आहे.
# Page 2
शासन निर्णय क्रमांकः एमसीओ-२०२२/प्र.क्र.४७/नवि-१४
२. सर्व विभागीय आयुक्त तथा प्रादेशिक संचालक, नगरपरिषद प्रशासन संचालनालय यांनी उपरोक्त २० पदांचे वेतन भत्ते यावर होणारा खर्च सन २०२२-२०२३ साठी मागणी क्र. एफ-२, मुख्य लेखाशिर्ष २२१७-नगर विकास ८० सर्वसाधारण ००१, संचालनालय प्रशासन (००) (०१) संचालक नगरपरिषद प्रशासन (२२१७००४७) ०१ वेतन या लेखाशिर्षाखालील मंजुर तरतूदीतुन भागविण्यात यावा.
३. शासन निर्णय वित्त विभाग क्र.पदनि२०१६/प्र.क्र.८/१६/आ.पु.क., दि.१८.०८.२०२२ अन्वये प्रशासकीय विभागांना देण्यात आलेल्या प्राधिकारानुसार हा शासन निर्णय निर्गमित करण्यात येत आहे.
# Page 3