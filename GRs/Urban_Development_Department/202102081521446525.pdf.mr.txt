# Page 1
नागपूर स्मार्ट सिटी डेव्हलपमेंट कॉर्पोरेशन लि. यांच्या संचालक मंडळाच्या राज्य शासन नामनिर्देशित संचालक व अध्यक्ष पदावरील बदलासंदर्भात...
महाराष्ट्र शासन
नगर विकास विभाग
शासन निर्णय क्रमांकः स्मार्टसि-२०२०/प्र.क्र.२०७/नवि-३३
मंत्रालय, मुंबई-४०० ०३२
दिनांक :- ०८ फेब्रुवारी, २०२१
संदर्भ : १. शासन निर्णय क्र. स्मार्टसि-२०१५/प्र.क्र.२२१/नवि-३३, दिनांक २१ ऑगस्ट, २०१५.
२. शासन निर्णय क्र. स्मार्टसि-२०१६/अनौस-५८/प्र.क्र.२६१/नवि-२३, दिनांक १८ जून, २०१६.
प्रस्तावना :
संदर्भ क्र.१ नुसार केंद्र शासनाच्या स्मार्ट सिटी अभियानांतर्गत स्मार्ट सिटी चॅलेंज करीता निवडण्यात आलेल्या १० संभाव्य स्मार्ट शहरांकरीता शासन स्तरावरील वरिष्ठ प्रशासकीय अधिकाऱ्यांची नियुक्ती संबंधित शहरांचे मार्गदर्शक (Mentor) म्हणून करण्यात आली आहे. संदर्भ क्र. २ येथील शासन निर्णयान्वये कल्याण डोंबिवली स्मार्ट सिटी डेव्हलपमेंट कॉर्पोरेशन लि. यांच्या रचनेस मान्यता देण्यात आली आहे. नागपूर स्मार्ट सिटी डेव्हलपमेंट कॉर्पोरेशन लि. संचालक मंडळाचे अध्यक्ष श्री. प्रवीण परदेशी हे विदेशी प्रतिनियुक्तीवर गेल्यामुळे त्यांनी दिनांक ०४ ऑगस्ट, २०२० रोजीच्या पत्रान्वये अध्यक्ष तथा संचालक, नागपूर स्मार्ट सिटी डेव्हलपमेंट कॉर्पोरेशन या पदाचा राजीनामा दिला आहे, त्यामुळे त्यांच्याऐवजी इतर वरिष्ठ प्रशासकीय अधिकाऱ्याचे नामनिर्देशन नागपूर स्मार्ट सिटी डेव्हलपमेंट कॉर्पोरेशन लिमिटेडच्या संचालक मंडळावर करणे व त्यांची नियुक्ती अध्यक्ष, नागपूर स्मार्ट सिटी डेव्हलपमेंट कॉर्पोरेशन लिमिटेडच्या या पदावर करण्याचा प्रस्ताव शासनाच्या विचाराधीन होता.
शासन निर्णय : नागपूर स्मार्ट सिटी डेव्हलपमेंट कॉर्पोरेशन लिमिटेडच्या संचालक मंडळावर राज्य शासन नामनिर्देशित संचालक श्री. प्रवीण परदेशी, भाप्रसे यांच्याऐवजी श्री. संजय मुखर्जी, भाप्रसे, व्यवस्थापकीय संचालक, सिडको, मुंबई यांचे नामनिर्देशन करण्यात येत आहे.
०२. तसेच, नागपूर स्मार्ट सिटी डेव्हलपमेंट कॉर्पोरेशन लिमिटेडच्या अध्यक्षपदी श्री. प्रवीण परदेशी, भाप्रसे, यांच्याऐवजी श्री. संजय मुखर्जी, भाप्रसे, व्यवस्थापकीय संचालक, सिडको, मुंबई यांची नियुक्ती करण्यात येत आहे.
# Page 2
शासन निर्णय क्रमांकः स्मार्टसि-२०२०/प्र.क्र.२०७/नवि-३३
०३. मुख्य कार्यकारी अधिकारी, नागपूर स्मार्ट सिटी डेव्हलपमेंट कॉर्पोरेशन लिमिटेड यांनी उक्त बदल सर्व अभिलेखामध्ये तातडीने करावे.