# Page 1
राज्यातील नगरपरिषदा / नगरपंचायतींमधील कर्मचाऱ्यांना ७ व्या वेतन आयोगाच्या शिफारशींनुसार वेतनश्रेणी लागू करण्यास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्र. एमसीओ-२०१९/प्र.क्र.१०२/नवि-१४,
मंत्रालय, मुख्य इमारत (४ था मजला),
हुतात्मा राजगुरू चौक, मादाम कामा रोड,
मुंबई ४०० ०३२.
दिनांक : ०२ ऑगस्ट, २०१९
संदर्भ :- शासन अधिसूचना वित्त विभाग क्र. वेपुर २०१९/प्र.क्र.१/सेवा-९, दि.३०.०१.२०१९.
प्रस्तावना: -
वित्त विभागाच्या दि.३०.०१.२०१९ च्या अधिसूचनेन्वये राज्य शासकीय कर्मचाऱ्यांना दि.०१.०१.२०१६
पासून ७ व्या वेतन आयोगानुसार सुधारित वेतनश्रेणी लागू करण्यात आल्या आहेत.
७ व्या वेतन आयोगानुसार सुधारित वेतनश्रेणी राज्य शासकीय कर्मचाऱ्यांप्रमाणे महाराष्ट्र विधानमंडळ
सचिवालय, न्यायालयातील अन्यायिक कर्मचारी, अनुदानीत शाळेतील कर्मचारी, कृषी व अकृषी विद्यापीठे आणि
त्यांना संलग्न अनुदान प्राप्त अशासकीय महाविद्यालयातील कर्मचारी तसेच इतर अनुदान प्राप्त संस्थांतील
कर्मचाऱ्यांना लागू करण्यात आल्या आहेत.
त्यानुसार, राज्यातील नगरपरिषदा व नगरपंचायतींमधील कर्मचाऱ्यांना, ७ व्या वेतन आयोगानुसार
सुधारित वेतनश्रेणी लागू करण्याची बाब शासनाच्या विचाराधीन होती. याबाबत, मा.मंत्रिमंडळाच्या मान्यतेनुसार
खालीलप्रमाणे निर्णय घेण्यात येत आहे.
शासन निर्णय:
राज्यातील नगरपरिषदा / नगरपंचायती मधील कर्मचाऱ्यांना, ७ व्या वेतन आयोगानुसार सुधारित
वेतनश्रेणी लागू करण्यास खालीलप्रमाणे मान्यता देण्यात येत आहे :
(9) राज्यातील नगरपरिषदा/ नगरपंचायतींमधील कर्मचाऱ्यांना राज्य शासकीय कर्मचाऱ्यांप्रमाणे ७ व्या
वेतन आयोगानुसार सुधारित वेतनश्रेणी दि. ०१.०१.२०१६ पासून लागू करण्यास व त्यानुसार प्रत्यक्ष
वेतन दि.०१.०९.२०१९ पासून देण्यास मान्यता देण्यात येत आहे.
(२) दि.०१.०१.२०१६ ते दि.३१.०८.२०१९ या कालावधीतील थकबाकी सन २०१९-२० पासून ५ वार्षिक
हप्त्यात देण्यास मान्यता देण्यात येत आहे.
# Page 2
शासन निर्णय क्रमांकः एमसीओ-२०१९/प्र.क्र.१०२/नवि-१४
(३) ७ व्या वेतन आयोगानुसारच्या सुधारित वेतनश्रेणी लागू करताना नगरपरिषदा/ नगरपंचायतींना
खालील अटी लागू राहतील:
१) ७ व्या वेतन आयोगानुसारच्या वेतनश्रेणी लागू करताना, नगरपरिषदा/ नगरपंचायतींच्या स्वतंत्र
ठरावाची आवश्यकता असणार नाही.
२) नगरपरिषदा/ नगरपंचायतींनी शासन निश्चित करेल असा सुधारणा कार्यक्रम राबविणे
बंधनकारक असेल.
३) ७ व्या वेतन आयोगानुसार सुधारीत वेतनश्रेणी लागू करण्याच्या प्रयोजनार्थ आस्थापना खर्चाची
मर्यादा लागू राहणार नाही.
४) नगरपरिषद / नगरपंचायतींतील पदांना ७ व्या वेतन आयोगातील कोणती वेतनश्रेणी समकक्ष
असेल याबाबत आयुक्त तथा संचालक, नगरपरिषद प्रशासन संचालनालय यांच्याकडून आदेश
काढण्यात येतील. वेतश्रेणींची समकक्षता ठरविताना संदर्भ क्र.१ येथील अधिसूचना व वित्त
विभाग, शासन परिपत्रक क्र. वेपूर-२०१९/प्र.क्र.८/सेवा-९, दि.२०.०२.२०१९ मधील तरतूदी
विचारात घेण्यात येतील. तद्नंतर, संबंधित कर्मचाऱ्यांची वेतननिश्चिती करण्याबाबतची
कार्यवाही मुख्याधिकारी यांच्याकडून करण्यात येईल.
५) ७ व्या वेतन आयोगाचा लाभ केवळ मंजूर/ नियमित कर्मचाऱ्यांना देण्यात यावा.
(४) दि.०१.०९.२०१९ पासून नगरपरिषदा/ नगरपंचायतींना ७ व्या वेतन आयोगानुसार सुधारित वेतनश्रेणी
लागू केल्यामुळे, सुधारित वेतनश्रेणीनुसार परिगणीत होणाऱ्या वेतन व निवृत्तीवेतनासाठी देण्यात येणारे
सुधारित सहायक अनुदान म्हणून देण्यात येईल.
# Page 3