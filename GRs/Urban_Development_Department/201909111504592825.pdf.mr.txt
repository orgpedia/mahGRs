# Page 1
महाराष्ट्र नगरपरिषद स्वच्छता निरीक्षक सेवा संवर्गातील अधिसूचीत पदांची नगरपरिषद/ नगरपंचायत निहाय पदसंख्या निश्चित करण्याबाबत.
महाराष्ट्र शासन
नगर विकास विभाग
शासन निर्णय क्र. एमसीओ-२०१७/प्र.क्र.६९/नवि-१४,
मंत्रालय, मुख्य इमारत (४ था मजला),
हुतात्मा राजगुरू चौक, मादाम कामा रोड,
मुंबई ४०० ०३२.
दिनांक ११ सप्टेंबर, २०१९
संदर्भ :- १. नगर विकास विभाग, शासन निर्णय क्र.एमसीओ-२०१७/प्र.क्र.६९/नवि-१४, दि.०७.०३.२०१७.
२. नगर विकास विभाग, शासन अधिसूचना क्र. एमसीओ-२०१७/प्र.क्र.६९/नवि-१४, दि.०७.०१.२०१९.
३. नगर विकास विभाग, शासन अधिसूचना क्र. एमसीओ-२०१७/प्र.क्र.६९/नवि-१४, दि.०८.०८.२०१९.
४. नगरपरिषद प्रशासन संचालनालयाचा दि.०९.०५.२०१८ व दि.१२.०७.२०१९ चे प्रस्ताव.
प्रस्तावना:
राज्यातील विविध नगरपरिषदा/ नगरपंचायतींमधील स्वच्छता निरीक्षक या पदाचा समावेश राज्य संवर्गात करण्यास संदर्भ क्र.१ येथील शासन निर्णयान्वये मान्यता देण्यात आली होती. संदर्भ क्र.२ येथील
अधिसूचनेन्वये महाराष्ट्र नगरपरिषद स्वच्छता निरीक्षकांची नगरपरिषद सेवा गठीत करण्यात आली व या संवर्गांची ६१९ पदे इतकी एकुण प्राथमिक पदसंख्या निश्चित करण्यात आली. संदर्भ क्र.३ येथील अधिसूचनेन्वये स्वच्छता निरीक्षक संवर्गाचे सेवा नियम करण्यात आले आहेत.
स्वच्छता निरीक्षक संवर्गातील अधिसूचीत करण्यात आलेल्या ६१९ इतक्या प्रारंभिक पदसंख्येनुसार, या पदांचे राज्यातील नगरपरिषद व नगरपंचायत निहाय पदसंख्या निश्चित करुन आकृतीबंध करण्याची बाब शासनाच्या विचाराधीन होती. याबाबत नगरपरिषद प्रशासन संचालनालयाने शासनाकडे प्रस्ताव सादर केला होता. याबाबी विचारात घेऊन, खालीलप्रमाणे निर्णय घेण्यात येत आहे.
शासन निर्णय:
महाराष्ट्र नगरपरिषद स्वच्छता निरीक्षक सेवेत ३ श्रेणीमध्ये निश्चित करण्यात आलेली ६१९ पदे राज्यातील ३६३ नगरपरिषदा / नगरपंचायतींचा वर्ग व लोकसंख्या विचारात घेऊन, सोबतच्या
परिशिष्टामध्ये नमुद केल्यानुसार निश्चित करण्यास मान्यता देण्यात येत आहे.
२. स्वच्छता निरीक्षक संवर्ग सेवा गठीत झाली असल्याने, यापूर्वी शासन अथवा नगरपरिषद प्रशासन संचालनालयाच्या स्तरावरुन निश्चित करण्यात आलेल्या नगरपरिषद / नगरपंचायत आकृतीबंधात मंजूर
# Page 2
शासन निर्णय क्रमांकः एमसीओ-२०१७/प्र.क्र.६९/नवि-१४
करण्यात आलेली स्वच्छता निरीक्षक / वरिष्ठ स्वच्छता निरीक्षक / मुख्य स्वच्छता निरीक्षक ही पदे सेवानियमानुसार समावेशन कार्यवाही पूर्ण झाल्यावर निरसित करण्यात मान्यता देण्यात येत आहे.
३. स्वच्छता निरीक्षक संवर्ग सेवेसाठी नियुक्ती प्राधिकारी म्हणून आयुक्त तथा संचालक, नगरपरिषद प्रशासन संचालनालय यांना घोषित करण्यात आले आहे. त्यांनी कार्यरत कर्मचाऱ्यांचे समावेशन, पदनाम व जबाबदारी निश्चिती, तद्नंतर रिक्त राहणाऱ्या पदांवर सरळसेवेने नियुक्ती याबाबत सेवा नियमातील तरतूदीनुसार कार्यवाही करावी.
४. नव्याने स्थापन करण्यात येणाऱ्या नगरपरिषदा / नगरपंचायतींसाठी संवर्ग पदांचा आकृतीबंध प्रस्तावित करताना या शासन निर्णयातील परिशिष्टानुसार नगरपरिषद / नगरपंचायतींचा वर्ग व लोकसंख्या विचारात घेऊन शासनाकडे मान्यतेसाठी सादर करण्यात यावा.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12