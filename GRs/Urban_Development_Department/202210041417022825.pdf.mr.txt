# Page 1
वर्धा नगरपरिषदेच्या क्षेत्रातील रामनगर भागातील नगरपरिषदेच्या मालकीच्या सर्व्हे क्र.१०४, ११० व ११४ या मधील भूखंडधारकांच्या भाडेपट्ट्यास ३० वर्षाकरीता मुदतवाढ देण्याबाबत.
महाराष्ट्र शासन
नगर विकास विभाग
शासन निर्णय क्रमांक :- संकीर्ण-२०१४/प्र.क्र.१/शिकाना/नवि-१८
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई-४०० ०३२.
दिनांक:- ०४ ऑक्टोबर, २०२२
वाचा:
शासन पत्र क्र. नगर विकास विभाग क्र. संकीर्ण-२०१४/प्र.क्र.१/नवि-१८, दि.२६.०३.२०१५ २) उप विभागीय अधिकारी वर्धा तथा अध्यक्ष मूल्य निर्धारण अधिकारी यांच्या अध्यक्षतेखाली भाडेनिर्धारण समितीने दि.२२.०१.२०१६ रोजी निश्चित केलेला भाडेनिर्धारण अहवाल ३) मा. मुख्यमंत्री महोदयांचे प्रधान सचिव यांच्या अध्यक्षतेखाली दि.२०.०८.२०१९ रोजी झालेल्या बैठकीचे इतिवृत्त ४) शासन अधिसूचना नगर विकास विभाग क्र. एमसीओ, २०१९/प्र.क्र.४२/नवि-१४, दि.२०.०९.२०१९ ५) नगरपरिषद वर्धा सर्वसाधारण सभा विषय क्र. १७ नुसार दि.२६.०२.२०२१ रोजी पारीत केलेला ठराव जिल्हाधिकारी वर्धा यांचे पत्र क्र. अका/नपाप्र/नझुल जमिन/कावि-७८४/२०२२, दि.११.०५.२०२२ ७) मुख्याधिकारी नगरपरिषद वर्धा यांचे पत्र क्र. मि.वि.२२९६, दि.२२.०७.२०२२
प्रस्तावना: वर्धा नगरपरिषदेच्या मालकीचे सर्व्हे क्र. १०४, ११० व ११४ यामधील जागेचे सन १९३१ मध्ये ७०७ भूखंड पाडून ३० वर्षाच्या भाडेपट्टयाने नागरिकांना देण्यात आले होते. सदर भुखंडाना मुदतवाढ देऊन अंतिमत: संदर्भ क्र. १ येथील दि. २६.०३.२०१५ रोजीच्या शासन पत्रान्वये सन २०२१ पर्यंत मुदतवाढ देण्यात आली. सदर मुदत दि. ३१.०३.२०२१ रोजी संपुष्टात आली असल्याने महाराष्ट्र नगरपरिषदा, नगरपंचायती व औद्योगिक नगरी अधिनियम, १९६५ च्या कलम ९२ नुसार ३० वर्षाच्या कालावधीकरीता, म्हणजेच सन २०२१ ते सन २०५१ या कालावधीसाठी, मुदतवाढ देण्याची बाब शासनाच्या विचाराधीन होती. याबाबत उप विभागीय अधिकारी वर्धा तथा अध्यक्ष, मूल्य निर्धारण अधिकारी यांच्या अध्यक्षतेखालील समितीने दि.२२.०१.२०१६ रोजी केलेली भाडे निश्चिती, शासन अधिसूचना दि.२०.०९.२०१९ मधील तरतुदी, नगरपरिषदेने दि.२६.०२.२०२१ रोजी पारीत केलेला ठराव तसेच जिल्हाधिकारी वर्धा यांनी संदर्भ क्र. ६ दि.११.०५.२०२२ नुसार शासनास सादर केलेला प्रस्ताव व शिफारस विचारात घेऊन या प्रकरणी शासनाने पुढीलप्रमाणे निर्णय घेतला आहे:
शासन निर्णय: वर्धा नगरपरिषदेच्या मालकीचे सर्व्हे क्र. १०४, ११० व ११४ यामधील जागेमध्ये मूळचे ७०७ भूखंड असताना सद्यस्थितीत १०५६ भुखंडधारक असल्याचे आढळुन आले असून त्यापैकी ५४०
# Page 2
शासन निर्णय क्रमांक: संकीर्ण-२०१४/प्र.क्र.१/शिकाना/नवि-१८
भुखंडधारकांकडे नोंदणीकृत दस्ताऐवज उपलब्ध असल्याचे दिसून आले आहे. शासनाने संदर्भ - १ अन्वये त्यांचा भाडेपट्टा कालावधी सन १९९१ ते २०२१ या ३० वर्षाच्या कालावधीसाठी वाढवून दिला आहे. सदरच्या ५४० भुखंडधारकाचा भाडेपट्टा पुढील ३० वर्षासाठी म्हणजेच दि.०१.०४.२०२१ ते दि.३१.०३.२०५१ या कालावधीसाठी वाढवून देण्यास शासन मान्यता देण्यात येत आहे.
२. उर्वरित ५१६ भुखंडधारकांपैकी ज्यांच्याकडे खरेदी विक्री व्यवहाराव्यतिरिक्त हस्तांतरणाबाबतचे इतर कोणतेही अभिलेख उपलब्ध असल्यास त्यांच्याकडून त्रिसदस्यीय समिती ठरवेल अशा जमिनीच्या बाजारमूल्याच्या १० टक्के अनर्जित रक्कम आकारुन त्यांच्या नावे सन २०२१ ते सन २०५१ या ३० वर्षाच्या कालावधीसाठी भाडेपट्टा करण्यात यावा व त्यांच्याकडून वार्षिक भाडेपट्ट्याची रक्कम घेण्यात यावी.
३. याव्यतिरिक्त ज्या भूखंडधारकांकडे कोणतेही हस्तांतरणाबाबत कागदपत्रे/ अभिलेख उपलब्ध नसतील अशा भाडेपट्टाधारकांना नोटीस देऊन कागदपत्र सादर करण्याचे आवाहन करण्यात यावे, तसेच जाहीर नोटीस प्रसिध्द करुन सदर जागेच्या मूळ भाडेपट्ट्यासंबंधीची कागदपत्रे सादर करण्याचे आवाहन करण्यात यावे. अशा आवाहनानंतर कोणीही कागदपत्रे सादर करु न शकल्यास सद्य:स्थितीत
त्या जागेचा वापर करणाऱ्या भुखंडधारकाकडून जमिनीच्या बाजारमूल्याच्या १० टक्के अनर्जित रक्कम आकारुन त्यांच्या नावे सन २०२१ ते सन २०५१ या ३० वर्षाच्या कालावधीसाठी भाडेपट्टा करण्यात यावा व त्यांच्याकडून वार्षिक भाडेपट्ट्याची रक्कम घेण्यात यावी.
४. शासन अधिसूचना नगर विकास विभाग क्र. एमसीओ-२०१९/प्र.क्र.४२/नवि-१४ दि.२०.०९.२०१९ मध्ये दिलेल्या तरतुदींनुसार भाडेपट्टा निश्चिती करण्यात यावी. तसेच सदर अधिसूचनेतील सर्व अटी शर्ती भाडेपट्ट्यास लागु राहतील. भाडेपट्टा धारकासमवेत यापूर्वी सन १९३१, १९६१ व १९९१ या कालावधीत मुदतवाढ देताना करण्यात आलेल्या करारनाम्यातील इतर अटी शर्ती कायम राहतील.
५. वरील अटी शर्तीसह व नगरपरिषदेस आवश्यक वाटतील अशा इतर अटी शर्तीसह नगरपरिषदेने भाडेपट्टाधारकासमवेत करारनामा करावा.