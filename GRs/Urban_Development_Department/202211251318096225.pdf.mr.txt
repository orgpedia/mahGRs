# Page 1
कल्याण येथे झालेल्या दुर्घटनेमध्ये अग्निशमन बचावकार्य करत असताना वीरमरण आलेले कल्याण-डोंबिवली महानगरपालिकेच्या अग्निशमन विभागातील कै. मधुकर शंकर कांबळे यांना - 'शहीद' दर्जा व शहीदांना अनुज्ञेय असणाऱ्या सवलती व फायदे देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- कडोंम-१०२१/ प्र. क्र. ३०/नवि-२८ मंत्रालय (मुख्य इमारत), ४ था मजला, मादाम कामा मार्ग, हुतात्मा राजगुरू चौक, मुंबई - ४०० ०३२.
दिनांक :- २४ नोव्हेंबर, २०२२
संदर्भ:- १) कल्याण-डोंबिवली महानगरपालिका सर्वसाधारण सभा ठराव क्र. १०४, दि.०९.११.२०२०.
२) आयुक्त, कल्याण-डोंबिवली महानगरपालिका यांचे पत्र क्र.
कडोंमपा/अग्नि/मुका/११२१/२०२०-२१, दि.११.०१.२०२१.
३) शासन निर्णय गृह विभाग, क्र. पीडब्ल्यूएफ-०२०९/प्र.क्र.१०७/पोल-७, दि.०६.०२.२००९.
४) शासन निर्णय गृह विभाग, क्र. पीडब्ल्यूएफ-१११०/प्र.क्र.६९६/पोल-७, दि.०१.०६.२०११.
प्रस्तावना कल्याण-डोंबिवली महानगरपालिका क्षेत्रातील हेदुटणे गाव हद्दीत हिरानगर आंदर्ली रोड,
कल्याण येथील कंपनीमध्ये लागलेल्या आगीवर अग्निशमन कार्य करीत असताना ड्रमचा स्फोट झाल्याने,
कै. मधुकर शंकर कांबळे, लिडींग फायरमन हे ड्रममधील गरम वाफेने संपूर्ण जळाल्याने जखमी झाल्याने,
त्यांना उपचारादरम्यान दि. ०८.०६.२०१० रोजी वीरमरण आले आहे. कै. मधुकर शंकर कांबळे, लिडींग
फायरमन, यांना त्यांच्या मृत्युपश्चात - · शहीद॰ असा दर्जा देण्याचा कल्याण-डोंबिवली महानगरपालिकेच्या
सर्वसाधारण सभेने संदर्भाधीन, दि.०९.११.२०२० रोजी ठराव पारीत केला आहे. तसेच, कै. मधुकर शंकर
कांबळे, लिडींग फायरमन, यांना वीरमरण आल्याने, त्यांना 'शहीद' दर्जा तसेच, शहीदांना अनुज्ञेय
असलेल्या सवलती व फायदे मिळण्याची विनंती आयुक्त, कल्याण-डोंबिवली महानगरपालिका यांनी
संदर्भाधीन दि.११.०१.२०२१ च्या पत्रान्वये केली. उक्त वस्तुस्थितीच्या अनुषंगाने शासनाने खालीलप्रमाणे
निर्णय घेतला आहे.
शासन निर्णय: कल्याण येथे झालेल्या दुर्घटनेमध्ये अग्निशमन व बचावकार्य करत असताना कै. मधुकर शंकर
कांबळे, लिडींग फायरमन यांना वीरमरण आल्याने, त्यांना मृत्युपश्चात - 'शहीद' दर्जा बहाल करण्यात
येत आहे.
# Page 2
शासन निर्णय क्रमांकः कडोंम-१०२१/ प्र. क्र. ३०/नवि-२८
२. वीरमरण आलेल्या कल्याण-डोंबिवली महानगरपालिकेच्या अग्निशमन सेवतील कै. मधुकर
शंकर कांबळे यांना संदर्भ क्र. ३ व ४ येथील शासन निर्णयानुसार नक्षलवाद विरोधात कारवाई करताना
नक्षलवादी हल्ल्यात मृत व जखमी झालेल्या अधिकारी/कर्मचाऱ्यांना देण्यात येणाऱ्या सवलतींच्या
धर्तीवर पुढीलप्रमाणे अनुज्ञेय असलेल्या सवलती व फायदे कल्याण-डोंबिवली महानगरपालिकेच्या
निधीतून देण्यास मंजूरी देण्यात येत आहे.
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | सवलत | तपशील |
| १. | सदनिका | १) अग्निशमन दलातील अधिकारी / कर्मचाऱ्यांच्या कुटुंबियांना निवासी जिल्ह्यात किंवा निवासी जिल्ह्याचा ज्या महसूल विभागात समावेश होतो त्या महसूल विभागातील त्यांच्या पसंतीच्या ठिकाणी एक सदनिका विनामुल्य, ज्या ठिकाणी म्हाडाची योजना असेल तेथे त्या योजनेंतर्गत एक सदनिका देण्यात यावी. २) सदनिका उपलब्ध नसेल तर अनुज्ञेय असलेल्या क्षेत्रफळानुसार रू. ३, ०००/- प्रती चौ. फुट या दराने रोख रक्कम. ३) अनुज्ञेय क्षेत्रफळ : वर्ग अ- १,००० चौ. फुट वर्ग ब- ८०० चौ. फुट वर्ग क- ७५० चौ. फुट वर्ग ड- ६०० चौ. फुट |
| २. | अनुकंपा तत्वावर शासकीय सेवेत नियुक्ती. | शैक्षणिक अर्हता व पात्रतेनुसार कुटुंबियांपैकी एकास अनुकंपा तत्वावर नियुक्ती. |
| ३. | सानुग्रह अनुदान | रूपये २५ लाख सानुग्रह अनुदान कायदेशीर वारसदाराच्या संयुक्त नावाने मुदत ठेव म्हणून देण्यात येईल. सदर निधी १० वर्षापर्यंत काढता येणार नाही. व्याज रक्कम दर महिन्याला देता येईल. |
| ४. | मोफत शिक्षण | दोन अपत्त्यांचा देशांतर्गत शाळा / महाविद्यालयीन शिक्षणाचा खर्च. |
| ५. | वेतन | असा अधिकारी / कर्मचारी जणू काही मृत नव्हती असे मानून सदर व्यक्तीला सेवेत असताना जे वेतन मिळाले असते ते वेतन त्याच्या कुटुंबियांना देय होईल. सदर व्यक्ती मृत्यूच्या वेळी जे पद धारण करत होती त्या पदावरून वरिष्ठ पदावर पदोन्नतीसाठी ज्या ज्या वेळी पात्र असेल त्या त्या वेळी सदर व्यक्ती पदोन्नत झाली असे गृहीत धरून त्या व्यक्तीची वेतन निश्चिती करण्यात यावी आणि त्यानुसार सेवा निवृत्तीच्या दिनांकापर्यंत वेतन देय राहील. या कालावधीत नियमानुसार वार्षिक वेतनवाढी सुध्दा अनुज्ञेय राहतील. |
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांकः कडोंम-१०२१/ प्र. क्र. ३०/नवि-२८