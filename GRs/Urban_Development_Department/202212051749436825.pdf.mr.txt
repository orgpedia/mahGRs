# Page 1
सोलापूर शहरातील मंजूर विकास आराखडयातील जुना पुणे नाका ते राजस्व नगरपर्यंत ५४ मीटर रुंदीचा डी. पी. रस्ता विकसित करण्यासाठी बाधीत मिळकतदारांना जागेचा मोबदला अदा करण्याकरीता रु.५४ कोटी इतके कर्ज वित्तीय संस्थेकडून घेण्यास शासनाची मान्यता देणेबाबत.
महाराष्ट्र शासन
नगर विकास विभाग
शासन निर्णय क्रमांक:- सोमपा-२०२२/प्र.क्र.५६३/नवि-१८
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई-४०० ०३२.
दिनांक:- ०५ डिसेंबर, २०२२
संदर्भ :- १) सोलापूर महानगरपालिका सर्वसाधारण सभा ठराव क्र.५०७, दि.१७.०२.२०२२ २) आयुक्त सोलापूर महानगरपालिका यांचे जा.क्र.ससंनर/नर/२२/३१४, दि.०९.०६.२०२२
प्रस्तावना:
सोलापूर शहराच्या मंजूर विकास आराखडयामध्ये जुना पुणे नाका ते राजस्वनगर पर्यंत ५४
मीटर रस्ता आरक्षित असून तेथील बाधीत मिळकतदारांना भुसंपादनापोटी द्यावयाचा मोबदला अदा
करण्याकरीता रु. ५४,००,००,०००/- (रुपये चौपन्न कोटी फक्त) अथवा प्रत्यक्ष भुसंपादनाची जी
नेमकी रक्कम होईल इतकी रक्कम कर्ज स्वरुपात बँक किंवा वित्तीय संस्थेकडून घेण्यासाठी
महानगरपालिकेने सर्वसाधारण सभा ठराव क्र. ५०७ दि.१७.०२.२०२२ अन्वये ठराव पारीत केला आहे.
त्यानुसार आयुक्त, सोलापूर महानगरपालिका यांनी शासनास संदर्भ क्र. १ दि. ०९.०६.२०२२ अन्वये
प्रस्ताव सादर केला असून महाराष्ट्र महानगरपालिका अधिनियम १९४९ च्या कलम १०९ अन्वये
शासनास असलेल्या अधिकाराचा वापर करुन मान्यता देण्याची बाब शासनाच्या विचाराधीन होती.
शासन निर्णय:
सोलापूर शहरातील मंजूर विकास आराखडयातील जुना पुणे नाका ते राजस्व नगरपर्यंत ५४
मीटर रुंदीचा डी पी रस्ता विकसित करण्यासाठी बाधीत मिळकतदारांना जागेचा मोबदला अदा
करण्याकरीता रु. ५४,००,००,०००/- (रुपये चौपन्न कोटी फक्त) किंवा प्रत्यक्ष भूसंपादनाची जी नेमकी
रक्कम होईल इतकी रक्कम, महाराष्ट्र महानगरपालिका अधिनियम, १९४९ च्या कलम १०९ अन्वये
वित्तीय संस्थेकडून कर्ज घेण्यास पुढील अटी शर्तीच्या अधिन राहुन शासन मान्यता देण्यात येत
आहे:
# Page 2
शासन निर्णय क्रमांकः सोमपा-२०२२/प्र.क्र.५६३/नवि-१८
अटी व शर्ती
१) महानगरपालिकेने उक्त प्रयोजनासाठी आवश्यक असलेली रक्कम योग्यरित्या परिगणित करुन तितक्याच रक्कमेचे कर्ज घेण्याची जबाबदारी आयुक्त / प्रशासक यांची राहील.
२) महाराष्ट्र महानगरपालिका अधिनियम १९४९ च्या कलम १०९ अन्वये कर्ज उभारण्याकरीता राज्य शासनाची मान्यता असुन कर्जाच्या परत फेडीसाठी हमी म्हणुन गृहित धरता येणार नाही.
३) कर्जाची परतफेड करण्यासाठी आवश्यक ते वित्तीय नियोजन आयुक्त सोलापूर महानगरपालिका यांनी करावे.
४) कर्जाची परतफेड करण्याची क्षमता प्रथमतः आयुक्त यांनी तपासावी व त्यानंतरच वित्तीय संस्थेसोबत करार करण्यात यावा.
५) सदर रक्कमेच्या परतफेडीचे हप्ते विहीत कालावधीत संबंधित वित्तीय संस्थेकडे जमा करण्याची जबाबदारी आयुक्त / प्रशासक, सोलापूर महानगरपालिका यांची राहील.
६) कर्जाची रक्कम ज्या प्रयोजनासाठी उभारण्यात आली त्याच प्रयोजनासाठी त्याचा वापर करावा.
७) महाराष्ट्र महानगरपालिका अधिनियम, १९४९ च्या कलम १०९ मध्ये तरतुद केल्यानुसार अटी शर्तींची पुर्तता होत असल्याची खात्री करण्याची जबाबदारी आयुक्त / प्रशासक, सोलापूर महानगरपालिका यांची राहिल.