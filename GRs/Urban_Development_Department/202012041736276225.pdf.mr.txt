# Page 1
अमरावती महानगरपालिका सर्वसाधारण सभेने पारित केलेले ठराव क्र. २८ दिनांक १८/०९/२०२० महाराष्ट्र महानगरपालिका अधिनियम कलम ४५१ अन्वये निलंबीत करणेबाबत...
महाराष्ट्र शासन
नगर विकास विभाग
शासन निर्णय क्रमांक- अमपा-२०२०/प्र.क्र.४७/नवि-२६
मंत्रालय, मुंबई-४०० ०३२.
दिनांक :- ०४/१२/२०२०
वाचा:- आयुक्त, अमरावती महानगरपालिका यांचे पत्र क्र. अमनपा/साप्रवि/आयु / ६९२८/२०, दिनांक २९/०९/२०२०
प्रस्तावना : महाराष्ट्र महानगरपालिका अधिनियमातील कलम ४५,५३ आणि ५४ मधील तरतुदी स्वयंस्पष्ट आहेत.
शिवाय शासन निर्णय दिनांक ०४ मे, २००६ मधील तरतूद स्पष्ट आहे. असे असताना, अमरावती महानगरपालिकेच्या सर्वसाधारण सभेने, महापालिकेच्या आस्थापनेवरील पदोन्नतीने भरावयाचे उपायुक्ताचे प्रशासकीय पद, प्रशासनाकडून पदोन्नतीची कोणतीही प्रक्रिया राबविलेली नसताना, महापालिकेच्या आस्थापनेवर तांत्रिक संवर्गात असलेल्या अधिकाऱ्यातून तात्पुरत्या स्वरुपात भरती करण्यासंदर्भात पारित केलेला ठराव क्र.२८ दिनांक १८/०९/२०२० हा पूर्णपणे अधिनियमातील कलम ५३ आणि ५४ मधील तरतुदीशी आणि शासन निर्णय दिनांक ०४ मे, २००६ मधील तरतुदीशी विसंगत असल्यामुळे महाराष्ट्र महानगरपालिका अधिनियमातील तरतुदीनुसार विखंडीत करण्याच्या अनुषंगाने, आयुक्त, अमरावती महानगरपालिका, अमरावती यांनी उपरोक्त संदर्भाधीन पत्रान्वये प्रस्ताव शासनाच्या मंजुरीसाठी सादर केलेला आहे.
त्याअनुषंगाने, आयुक्त, अमरावती महानगरपालिका यांनी शासनाकडे पाठविलेल्या प्रस्तावावर निर्णय घेण्याचा प्रस्ताव शासनस्तरावर विचाराधीन होता, त्यानुसार शासनाने खालीलप्रमाणे निर्णय घेतला आहे:
शासन निर्णय : अमरावती महानगरपालिका सर्वसाधारण सभेने पारित केलेले ठराव क्र.२८ दिनांक १८/०९/२०२० हा महाराष्ट्र महानगरपालिका अधिनियमाचे कलम ४५१ (१) नुसार तात्पुरता निलंबित झाल्याचे मानण्यात येत आहे.
तथापि, यावर महाराष्ट्र महानगरपालिका अधिनियमाचे कलम ४५१(२) नुसार आदेशाच्या दिनांकापासून एक महिन्यात आयुक्त, अमरावती महापालिका तसेच महापालिका यांना अभिवेदन करण्यास संधी देण्यात येत आहे. विहीत मुदतीत अभिवेदन प्राप्त न झाल्यास, या अधिनियमातील कलम ४५१(३) नुसार पुढील कार्यवाही करण्यात येईल.
# Page 2