# Page 1
केंद्र शासन पुरस्कृत अमृत-२.० योजनेअंतर्गत
"पोहरा नदी प्रदुषण निर्मुलन" प्रकल्पाकरीता
रु.४०० कोटी इतक्या मर्यादेत कर्ज उभारणीस
नागपूर महानगरपालिकेस मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : नामपा-११२५/प्र.क्र.२४४/नवि-२६
मंत्रालय, मुंबई-४०० ०३२.
दिनांक:- १४ डिसेंबर २०२५
वाचा :-१. आयुक्त, नागपुर महानगरपालिका यांचे पत्र क्र. ३३३/प्रलेविअ, दि. २३ जून, २०२५
२. नागपूर महानगरपालिका प्रशासकीय ठराव क्र. १८/मनपा/प्रशासक दिनांक १३/०६/२०२५
३. नगर विकास विभाग, शासन निर्णय दिनांक ९ नोव्हेंबर, २०२३
प्रस्तावना:-
केंद्र शासन पुरस्कृत अमृत २.० अभियानाची राज्यात अंमलबजावणी करण्याकरिता केंद्र शासनाच्या
दि.१० ऑक्टोबर, २०१५ च्या मार्गदर्शक सूचनांनुसार राज्य शासनाद्वारे शासन निर्णय दि. १४ जुलै, २०१५
अन्वये सूचना निर्गमित करण्यात आल्या आहेत. संदर्भ क्र. ३ येथील शासन निर्णयान्वये अमृत-२.०
योजनेअंतर्गत नागपूर मनपाच्या मलनिःस्सारण प्रकल्पास प्रशासकीय मान्यता देण्यात आली असून एकूण
प्रकल्प किंमत रू. ९५७.०१ कोटी आहे. या शासन निर्णयातील मुद्दा क्र. (७) मलनि:सारण “पोहरा नदी प्रदुषण
निर्मुलन प्रकल्पा”साठी खालीलप्रमाणे वित्तीय आकृतीबंध निश्चित करण्यात आला आहे:
---------------------------------------------
|  |  | केंद्र शासनामार्फत | राज्य |  |
| नागरी | नागरी स्थानिक स्वराज्य |
| प्रकल्प | अनुज्ञेय अनुदान | शासनामार्फतअनुज्ञेय |
| स्थानिक स्वराज्य | संस्थेचा हिस्सा (प्रकल्प |
|  | किंमतीच्या | अनुदान (प्रकल्प |
| संस्थेचे | ५०%) |
|  | २५%) |
|  |
|  |  |
|  |  |  |  |  |
| नागपूर |  |  |  |  |
|  |  |  |  |
| महानगरपालिका |
|  |  |  |  |
---------------------------------------------
०२. त्याअनुषंगाने केंद्र शासन पुरस्कृत अमृत-२.० योजनेअंतर्गत "पोहरा नदी प्रदुषण निर्मुलन प्रकल्प "
अंतर्गत नागपूर शहरातील साऊथ सिवरेज झोन व हुडकेश्वर आणि नरसाळा करीता सांडपाणी संकलन
# Page 2
प्रणालीचा विकास करणे व प्रक्रिया बाबतच्या प्रकल्पा करीता महानगरपालिका हिस्याचा निधी उपलब्ध
होण्याकरीता रु.४०० कोटी इतक्या मर्यादेत कर्ज उभारणीकरिता बँकांकडून कर्ज घेण्याबाबत मान्यता
देण्याची संदर्भ क्र. १ येथील पत्रान्वये विनंती करण्यात आली आहे. संदर्भ क्र. २ येथील ठरावानुसार शासन
मान्यतेस्तव प्रस्ताव सादर करण्यास मंजूरी देण्यात आली आहे. सदर प्रस्तावास मान्यता देण्याची बाब
शासनाच्या विचाराधीन होती.
शासन निर्णय :-
केंद्र शासन पुरस्कृत अमृत २.० योजनेअंतर्गत नागपूर महानगरपालिकेच्या रू.९५७.०१ कोटी
रकमेच्या मलनिःस्सारण प्रकल्पाकरीता नागरी स्थानिक स्वराज्य संस्थेच्या हिश्शापोटी रु.४०० कोटी
इतक्या मर्यादेत कर्ज उभारणीकरीता महाराष्ट्र महानगरपालिका अधिनियम, १९४९ चे कलम १०९ अन्वये
खालील अटी व शर्तीच्या अधीन राहून शासनाची मान्यता देण्यात येत आहे.
अटी व शर्ती
१) केंद्र शासन पुरस्कृत अमृत-२.० योजनेअंतर्गत "पोहरा नदी प्रदुषण निर्मुलन" प्रकल्पा करीता
महानगरपालिका बँकांकडून रु. ४०० कोटी किंमतीचे कर्ज घेण्याबाबत आयुक्त, नागपूर महानगरपालिका
यांनी सादर केलेल्या प्रस्तावाच्या अनुषंगाने मान्यता देण्यात येत आहे. यामधील तर्थ्य व परिगणनेबाबत
संपूर्णतः आयुक्त, नागपूर महानगरपालिका यांची जबाबदारी असेल.
२) सदर कर्जाच्या परतफेडीसाठी महाराष्ट्र महानगरपालिका अधिनियम, १९४९ कलम १०९ अन्यये
कर्ज उभारणीकरिता राज्य शासनाची दिलेली मान्यता हमी म्हणून गृहीत धरता येणार नाही.
३) कर्जाच्या अटी व शर्ती संबंधित वित्तीय संस्था व नागपूर महानगरपालिका यांनी परस्पर संमतीने
मान्य कराव्यात व याबाबत शासनास अवगत करावे.
४) उभारण्यात येणाऱ्या कर्जाची तसेच यापूर्वी महानगरपालिकेने घेतलेल्या कर्जाची परतफेड
करण्यासाठी आवश्यक ते वित्तीय नियोजन आयुक्त, नागपूर महानगरपालिका यांनी करावे.
५) सदर कर्जाची परतफेड विहित वेळेत करणे महानगरपालिकेस शक्य आहे, याची आयुक्त, नागपूर
महानगरपालिका यांनी करार करण्यापूर्वी खात्री करावी.
६) कर्जाची रक्कम ज्या प्रयोजनासाठी उभारण्यात आली आहे, त्याच प्रयोजनासाठी त्याच वापर
करावा.
७) रु.४०० कोटीच्या मर्यादेत राष्ट्रीयकृत बँकेकडून कर्ज उभारणीस ना-हरकत देण्यात येत असली
तरी कर्जाची प्रत्यक्ष उचल आवश्यकतेप्रमाणे करण्यात यावी.
८) सदर रकमेच्या परतफेडीचे हप्ते विहित कालावधीत संबंधीत वित्तीय संस्थेकडे जमा करण्याची
जबाबदारी आयुक्त, नागपूर महानगरपालिका यांची राहील.
९) महाराष्ट्र महानगरपालिका अधिनियमाचे कलम ११२ नुसार कर्ज निवारण निधी (Sinking fund)
चे प्रावधान महानगरपालिकेच्या अर्थसंकल्पात करण्यात करावे.
# Page 3
१०)भारतीय रिजव्र्ह बँकेने राष्ट्रीयकृत बँकासाठी वेळोवेळी कर्ज वसुली प्रकरणी जे निदेश दिलेले
आहेत. त्या निदेशानुसार कर्जाची परतफेड करण्यात येईल, याची खातरजमा करावी.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध