# Page 1
केंद्र शासनाकडून "राज्यांना भांडवली गुंतवणुकीसाठी विशेष सहाय्य" या योजनेसाठी Single Nodal Agency (SNA) चे स्वतंत्र खाते व अंमलबजावणी यंत्रणांचे शून्य शिल्ल्क उपखाती उघडणेबाबत..
महाराष्ट्र शासन
नगर विकास विभाग
शासन निर्णय क्रमांक: सिआयडी-३३२२/प्र.क्र.९३/नवि-१०
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १७ ऑक्टोबर, २०२२
वाचा- १) भारत सरकार, वित्त मंत्रालय यांचे कार्यालयीन ज्ञापन क्र.F.No.१ (१२/PFMS/FCD/२०२०, दि.२३.०३.२०२१ २) वित्त विभाग शासन निर्णय क्र. संकीर्ण-२०२०/प्र.क्र.५१/२०/कोषा प्रशा-५, दि.१३.३.२०२० व ३.३.२०२१ ३) वित्त विभागाने शासन परिपत्रक क्र. संकीर्ण-२०२१/प्र.क्र.३५/कोषा प्रशा-४, दि. १.७.२०२१ ४) शासन निर्णय क्र.सिआयडी-३३२२/प्र.क्र.९३/नवि-१०, दि.७.१०.२०२२.
प्रस्तावना : केंद्र शासनाच्या सन २०२२-२३ साठी " भांडवली गुंतवणुकीसाठी राज्यांना विशेष सहाय्य २०२२-२३" या योजनेंतर्गत राज्य सरकारांना भांडवली गुंतवणूक प्रकल्पांसाठी ५० वर्षांच्या बिनव्याजी कर्जाच्या स्वरूपात आर्थिक सहाय्य प्रदान करण्यात येणार आहे. यासंदर्भात केंद्र शासनाच्या व्यय विभागाने दिनांक ०६.०४.२०२२ रोजीच्या पत्रान्वये सदर योजनेची मार्गदर्शक तत्वे निर्गमित केली आहेत. या योजनेंतर्गत राज्यांना प्रदान करण्यात येणारा निधी राज्याच्या दीर्घकालीन फायद्यासाठी नवीन आणि चालू असलेल्या भांडवली प्रकल्पांसाठी वापरायचा आहे.
राज्य शासनाने सादर केलेल्या प्रकल्प प्रस्तावांची केंद्र शासनाकडून छाननी करण्यात येणार असून त्याअंती मंजुर प्रकल्पांना दोन टप्प्यात कर्ज निधी प्राप्त होणार आहे. सदर योजनेंतर्गत केंद्र शासनाकडून ७ भागामध्ये निधी उपलब्ध होणार असुन त्यापैकी खालील ३ भागांसाठी नगर विकास विभागास निधी अपेक्षित आहे.
भाग-१- भांडवली खर्चासाठी विशेष निधी भाग-२- पंतप्रधान गतीशक्ती योजनेंतर्गत भाग-६- नागरी सुधारणा (Urban Reforms)
उपरोक्त योजनेंतर्गत बिनव्याजी कर्ज उपलब्ध होणार असुन त्या अंतर्गत करावयाच्या कामांवरील खर्चासाठी संबंधित विभागांनी खर्चाचे स्वतंत्र लेखाशीर्ष घेवून अर्थसंकल्पीय तरतूद करुन केंद्र शासनाच्या दि.२३.०३.२०२१ च्या पत्रान्वये केंद्र पुरस्कृत योजनांच्या निधी वाटपासंदर्भात विहीत केलेल्या नवीन कार्यप्रणालीचे व वित्त विभागाच्या संदर्भीत क्र.३, दि.१.७.२०२१ अन्वये निश्चित केलेल्या कार्यप्रणालीचे पालन करणे आवश्यक आहे. केंद्र शासनाच्या Special Assistance to States for Capital Investment या योजनेंतर्गत प्राप्त होणारा निधी संबंधित विभागास अर्थसंकल्पीत करुन तो कार्यान्वयीन यंत्रणांना वितरित करावा लागणार आहे. नगर विकास विभागास प्राप्त होणारा निधी अर्थसंकल्पीत करुन वितरित करणेसाठी संदर्भीत क्र. ३ च्या शासन निर्णयान्वये नोडल अधिकारी यांची नेमणुक करण्यात आली आहे.
केंद्र शासनाकडून राज्यांना "भांडवली गुंतवणुकीसाठी विशेष सहाय्य " योजनेसाठी SNA चे स्वतंत्र खाते व अंतर्गत बजावणी यंत्रणांसाठी शुन्य शिल्लक खाते उघडण्याचा प्रस्ताव शासनाच्या विचाराधीन होता. त्याप्रमाणे शासन पुढीलप्रमाणे निर्णय घेत आहे :
# Page 2
शासन निर्णय क्रमांक: सिआयडी-३३२२/प्र.क्र.९३/नवि-१०
शासन निर्णय : १. वित्त विभागाचे शासन आदेश व केंद्र शासनाचे दि. २३.०३.२०२१ च्या मार्गदर्शक सूचना विचारात घेऊन, "राज्यांना भांडवली गुंतवणुकीसाठी विशेष सहाय्य" या केंद्र पुरस्कृत योजनेसाठी PFMS प्रणालीच्या अंमलबजावणीसाठी राज्य शासन व अंमलबजावणी यंत्रणा यांमध्ये समन्वय व संनियंत्रणासाठी उपसचिव/ सह सचिव (नवि-१०) यांना Single Nodal Agency (SNA) म्हणून घोषित करण्यात येत आहे.
२. सदर योजनेंतर्गत केंद्र शासनाकडून प्राप्त होणा-या निधीसाठी Single Nodal Agency (SNA) चे स्वतंत्र बँक खाते (Single Nodal Bank Account) व अंमलबजावणी यंत्रणासाठी शून्य शिल्लक उपखाती (Zero Balance Subsidiary account) बँक ऑफ महाराष्ट्र, मंत्रालय शाखा या बँकेत उघडण्यास मान्यता देण्यात येत आहे.
३. सदर खात्यांचा वापर केवळ उक्त योजनेच्या प्रयोजनासाठीच करावा.
४. संदर्भाधीन शासन निर्णय दि.१३.३.२०२० व दि.३.३.२०२१ अन्वये राष्ट्रीयकृत तसेच खाजगी बँकांमध्ये खाती उघडण्याबाबत शासनाने सूचना निर्गमित केल्या असून SNA व शुन्य शिल्ल्क उपखाती (Zero Balance Subsidiary account) उघडताना सदर सूचनांचा अवलंब करावा ५. सदर SNA खाते व शुन्य शिल्ल्क उपखाती (Zero Balance Subsidiary account) हे PFMS प्रणालीशी संलग्नीत करावे.
६. सदर योजनेचा निधी केंद्रीय पध्दतीने संबंधित यंत्रणांना वितरीत करण्याकरीता कोषागारातून प्रत्येक योजनेसाठी प्राप्त होणारा निधी प्रथमत: संबंधित योजनेच्या PFMS प्रणालीशी संलग्नीत SNA च्या बँक खात्यात जमा करावा आणि तद्नंतर संबंधित यंत्रणांनी त्यांच्या स्तरावरुन निवडलेल्या लाभार्थ्यांना केंद्रिय पध्दतीने वितरीत करावा.
७. संबंधित यंत्रणांनी सदर खात्यातील व्यवहारांचे मासिक / तिमाही ताळमेळ तसेच लेखापरिक्षण करावे.
८. सदर SNA खाते भविष्यात बंद करण्यात आल्यास, त्यामधील शिल्लक रकमेचा ताळमेळ घेऊन शिल्लक अखर्चीत रक्कम योग्य त्या शासन लेखाशीर्षाखाली तात्काळ जमा करावी.
# Page 3