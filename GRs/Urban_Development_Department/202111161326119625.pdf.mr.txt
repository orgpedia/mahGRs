# Page 1
महाराष्ट्र रोजगार हमी कायदा १९७७ नुसार “क” नगरपरिषद/ नगरपंचायत क्षेत्रात राज्य रोजगार हमी योजनेची राज्यात अंमलबजावणी करणेबाबत.
महाराष्ट्र शासन
नगर विकास विभाग
शासन परिपत्रक क्रमांक - संकीर्ण-२०२१/प्र.क्र.१७४/नवि-१६
मंत्रालय, मुंबई-४०० ०३२.
दिनांक - १८ नोव्हेंबर, २०२१.
संदर्भ : १) महाराष्ट्र रोजगार हीमी अधिनियम, १९७७(सुधारणा २००६) २) नियोजन विभाग / रोहयो प्रभाग, शासन निर्णय क्र. मग्रारोहयो २००५/ प्र.क्र.१०४/रोहयो-१०, दिनांक २३ डिसेंबर, २००५.
३) नियोजन विभाग / रोहयो प्रभाग, शासन निर्णय क्र. मग्रारोहयो २०१२ / प्र.क्र.५५/रोहयो-१०, दिनांक ०३ मार्च, २०१४.
प्रस्तावना :
महाराष्ट्र रोजगार हमी कायदा १९७७ मधील कलम २ (i) नुसार ग्रामीण क्षेत्राच्या व्याख्येत “क” वर्ग नगर परिषद क्षेत्राचा समावेश होतो. दि. २३ डिसेंबर, २००५ च्या शासन निर्णयानुसार राज्य निधीतून “क” वर्ग नगरपरिषदेच्या क्षेत्रात महाराष्ट्र रोजगार हमी अधिनियम १९७७ ची अंमलबजावणी करणेबाबत आदेश देण्यात आले होते. तसेच राज्यातील टंचाईची परिस्थिती विचारात घेऊन व मा. मंत्रिमंडळाने दिनांक ०९ एप्रिल, २०१३ च्या बैठकीत दिलेले आदेश विचारात घेऊन ज्या “क” वर्ग नगरपरिषद क्षेत्रात कामाची मागणी आहे, त्या “क” वर्ग नगरपरिषद क्षेत्रात दि. ३१ जुलै, २०१३ पर्यंत तदर्थ व्यवस्था म्हणून रोजगार हमी योजना राबविण्याबाबतचा शासन निर्णय दि.१६ एप्रिल, २०१३ रोजी निर्गमित करण्यात आला होता.
तसेच संदर्भ क्र. ३ अन्वये संपूर्ण राज्यात “क” वर्ग नगरपरिषद क्षेत्रात सदर योजनेच्या अंमलबजावणीकरिता स्वतंत्र कार्यपध्दती विहित करण्यात आली आहे. त्यामध्ये परिच्छेद क्र. १० नुसार “क” वर्ग नगरपरिषद / नगरपंचायत क्षेत्रात रोजगार हमी योजनेंतर्गत अकुशल-कुशल कामाच्या खर्चाचे ६०:४० चे प्रमाण राखणे, परिच्छेद क्र.१२ नुसार कुशल भागावरील खर्चाच्या २५% रक्कम नगरपरिषद / नगरपंचायत निधीतून उपलब्ध करणे आवश्यक आहे. तथापि, सदर तरतूदींची अंमलबजावणी होत नसल्याची बाब शासनाच्या निदर्शनास आली आहे. शासन निर्णयातील विहित तरतूदींच्या अंमलबजावणीबाबत सूचना देण्याची बाब शासनाच्या विचाराधीन होती.
शासन परिपत्रक :
महाराष्ट्र रोजगार हमी कायदा १९७७ नुसार शासन निर्णय दिनांक ०३ मार्च, २०१४ अन्वये राज्यातील “क” वर्ग नगरपरिषदा / नगरपंचायत क्षेत्रात राज्य रोजगार हमी योजनेची अंमलबजावणी करण्यात येत आहे. सदर योजनेच्या परिणामकारक अंमलबजावणीच्या अनुषंगाने पुढीलप्रमाणे कार्यवाही करण्यात यावी :
# Page 2
शासन परिपत्रक क्रमांकः संकीर्ण-२०२१/प्र.क्र.१७४/नवि-१६
राज्यातील सर्व “क” वर्ग नगरपरिषदा व नगरपंचायत क्षेत्रात रोहयो अंतर्गत कामे करताना कुशल कामावर करावयाच्या ४० टक्के खर्चापैकी २५ टक्के रक्कम संबंधित “क” वर्ग नगरपरिषद/नगरपंचायत यांनी त्यांच्या स्वनिधीतून उपलब्ध करावा.
याबाबतच्या कार्यवाहीवर आयुक्त तथा संचालक नगरपरिषद प्रशासन संचालनालय यांनी त्यांच्या यंत्रणेमार्फत सनियंत्रण करावे.