# Page 1
श्रीमती फरीदा नुरमहंमद मुजावर, प्रभाग क्र. १०, सदस्य नगरपंचायत, हातकणंगले यांनी निवडून आल्याचे घोषित झाल्याच्या दिनांकापासून १२ महिन्याच्या मुदतीत जात वैधता प्रमाणपत्र सादर न केल्याने त्यांची निवड भूतलक्षी प्रभावाने रद्दबातल करण्याबाबत.
महाराष्ट्र शासन
नगर विकास विभाग,
शासन आदेश क्रमांक - जावैप्र-२०२१/प्र.क्र.१५५/नवि-१८
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : २७ एप्रिल, २०२१
संदर्भ :- १) जिल्हाधिकारी, कोल्हापूर यांचे पत्र क्र. कार्या-११/नपा/आर आर/क/११/२०२१, दि.२५.०२.२०२१
२) शासन परिपत्रक नगर विकास विभाग क्र. एमसीओ-२०१६/प्र.क्र.४६/नवि-१४, दि.२८.०३.२०१६ ३) शासन परिपत्रक, नगर विकास विभाग क्र.एमसीओ-२०१६/प्र.क्र.३१३/नवि-१४, दि.१०.०१.२०१७ ४) सन २०१८ चा महाराष्ट्र अध्यादेश क्रमांक २० दिनांक २७/०९/२०१८ ५) मुंबई महानगरपालिका, महाराष्ट्र महानगरपालिका आणि महाराष्ट्र नगरपरिषदा, नगरपंचायती व औद्योगिक नगरी (तिसरी सुधारणा) अधिनियम, २०१८ दि. १४.१२.२०१८.
प्रस्तावना : नगरपंचायत हातकणंगले (जि. कोल्हापूर) येथील प्रभाग १०- नागरिकांचा मागासप्रवर्ग (महिला) यामधून श्रीमती फरीदा नुरमहंमद मुजावर ह्या दि. २९.१२.२०१९ रोजी नगरपंचायत सार्वत्रिक निवडणूकीमध्ये सदस्य म्हणून निवडून आल्या.
२. सन २०१८ चा महाराष्ट्र अध्यादेश क्र.२०, दिनांक २७/०९/२०१८ रोजी असाधारण राजपत्रात प्रख्यापित झाला आहे. तसेच मुंबई महानगरपालिका, महाराष्ट्र महानगरपालिका आणि महाराष्ट्र नगरपरिषदा, नगरपंचायती व औद्योगिक नगरी (तिसरी सुधारणा) अधिनियम, २०१८ दि.१४.१२.२०१८ लागू करण्यात आला आहे. उक्त अधिनियमात महाराष्ट्र नगरपरिषदा, नगरपंचायती व औद्योगिक नगरी अधिनियम, १९६५ च्या कलम ९ अ मध्ये सुधारणा करण्यात आली असून, याद्वारे मागासवर्गीयांसाठी राखीव असलेल्या प्रभागातून निवडून आलेल्या सदस्यास जात वैधता प्रमाणपत्र सादर करण्याबाबत असलेली मुदत "सहा महिन्यां" वरुन "बारा महिने" इतकी वाढविण्यात आलेली आहे. तसेच सदर तरतूदी पूर्वलक्षी प्रभावाने दिनांक ०७/०४/२०१५ पासून लागू करण्यात आल्या आहेत.
३. वरील तरतुदींनुसार श्रीमती मुजावर यांनी १२ महिन्याच्या कालवधीत म्हणजेच दि. २९.१२.२०२० पर्यंत जात वैधता प्रमाणपत्र सादर करणे आवश्यक होते. तथापि, त्यांनी दि.१८.०१.२०२१ रोजी जात वैधता प्रमाणपत्र जिल्हाधिकारी, कोल्हापूर यांच्याकडे सादर केले. अधिनियमातील तरतुदीनुसार त्यांनी जात वैधता प्रमाणपत्र १२ महिन्याच्या कालावधीनंतर दाखल केले असल्याने त्या पालिका सदस्य म्हणून अनर्ह ठरत आहेत. अनुषंगाने त्यांची सदस्यपदी झालेली निवड भूतलक्षी प्रभावाने रद्दबातल झाली असल्याचे आदेश निर्गमित करण्याची बाब शासनाच्या विचाराधीन होती. त्यानुसार शासनाने पुढीलप्रमाणे निर्णय घेतला आहे :
# Page 2
शासन आदेश क्रमांकः जावैप्र-२०२१/प्र.क्र.१५५/नवि-१८
शासन आदेश: श्रीमती फरीदा नुरमहंमद मुजावर, प्रभाग क्र. १० नागरिकांचा मागासप्रवर्ग (महिला) सदस्य नगरपंचायत कातकणंगले (जि. कोल्हापूर), यांनी महाराष्ट्र नगरपरिषदा, नगरपंचायती व औद्योगिक नगरी अधिनियम, १९६५ च्या कलम ९ अ तसेच सन २०१८ चा महाराष्ट्र अध्यादेश क्र.२०, दिनांक २७/०९/२०१८ (मुंबई महानगरपालिका, महाराष्ट्र महानगरपालिका आणि महाराष्ट्र नगरपरिषदा, नगरपंचायती व औद्योगिक नगरी (तिसरी सुधारणा) अधिनियम, २०१८ दि.१४.१२.२०१८) मधील सुधारणा कलम ९ अ नुसार निवडून आल्याच्या दिनांकापासून १२ महिन्याच्या मुदतीत जात वैधता प्रमाणपत्र सादर केले नसल्याने त्यांची सदस्यपदी झालेली निवड भूतलक्षी प्रभावाने रद्दबातल ठरविण्यात येत असून, ते पालिका सदस्य म्हणून राहण्यास निरर्ह ठरत आहेत.