# Page 1
सिंधुदुर्गनगरी नवनगर विकास प्राधिकरणाच्या अखत्यारीतील भूखंड क्र.८३ मधील एकूण १३.३७ हे.
आर. क्षेत्रापैकी ८.०० हेक्टर संचालक, एम. एस. एम. ई विकास व सुविधा कार्यालय, मुंबई, सूक्ष्म, लघु व मध्यम उद्यम मंत्रालय, भारत सरकार (एमएसएमई) यांना “तंत्रज्ञान केंद्र”उभारणीकरीता विनामोबदला हस्तांतरित करण्यास मान्यता देणेबाबत.
महाराष्ट्र शासन
नगर विकास विभाग
शासन निर्णय क्रमांक:- एमआरडी-३३२३/प्र.क्र.७०/नवि-७
मादाम कामा मार्ग, हुतात्मा राजगुरू चौक,
मंत्रालय, मुंबई - ३२.
दिनांक:- ०७ ऑगस्ट, २०२३.
प्रस्तावना:
सिंधुदुर्ग जिल्हा मुख्यालयासाठी अधिसूचित करण्यात आलेल्या ४३०.३३ हेक्टर आर. क्षेत्राच्या विकासासाठी दि. ०२/०४/१९९८ रोजी सिंधुदुर्गनगरी नवनगर विकास प्राधिकरणाची स्थापना करण्यात आलेली आहे.
संचालक, सूक्ष्म, लघु व मध्यम उद्यम मंत्रालय (एमएसएमई), भारत सरकार, कुर्ला, मुंबई यांनी दि. १९ जुलै, २०२२ व दि. २० सप्टेंबर, २०२२ रोजीच्या सिंधुदुर्गनगरी नवनगर विकास प्राधिकरणाच्या अखत्यारीतील ८.०० हे. क्षेत्र “तंत्रज्ञान केंद्र” उभारणीसाठी जमीन विनामोबदला उपलब्ध करून देण्याची मागणी प्राधिकरणाकडे केली आहे.
त्यानुसार अध्यक्ष, सिंधुदुर्गनगरी नवनगर विकास प्राधिकरण तथा जिल्हाधिकारी, सिंधुदुर्ग यांनी दि.
२२/११/२०२२ रोजीच्या पत्रान्वये सिंधुदुर्गनगरी नवनगर विकास प्राधिकरणाच्या मंजूर नियोजन प्रस्तावामधील भूखंड क्र.८३ "Orchard" क्षेत्र १३.३७ हे. आर. पैकी ८.०० हेक्टर संचालक, सूक्ष्म, लघु व मध्यम उद्यम मंत्रालय (एमएसएमई), भारत सरकार यांना “तंत्रज्ञान केंद्र" करिता आरक्षित करून देणेकामी व सदरचा भुखंड संचालक, सूक्ष्म, लघु व मध्यम उद्यम मंत्रालय (एमएसएमई), भारत सरकार यांना विनामोबदला हस्तांतरित करणेसाठीचा प्रस्ताव शासनास मंजुरीसाठी सादर केला आहे. त्यानुसार या विभागाकडून सदर भूखंड क्र.८३ "Orchard" क्षेत्र १३.३७ हे. आर. पैकी ८.०० हेक्टर क्षेत्र “तंत्रज्ञान केंद्र” करिता आरक्षित करण्याबाबतची महाराष्ट्र प्रादेशिक नियोजन व नगररचना अधिनियम, १९६६ चे कलम ३७ अन्वयेची फेरबदलाची अधिसूचना दि. ०२/०२/२०२३ रोजी निर्गमित केलेली आहे.
मा. मंत्रीमंडळाच्या दि. २७ जुलै, २०२३ रोजीच्या बैठकीमध्ये सिंधुदुर्गनगरी नवनगर विकास प्राधिकरणाच्या अखत्यारीतील भूखंड क्र.८३ मधील एकूण १३.३७ हे. आर. क्षेत्रापैकी ८.०० हेक्टर संचालक, सूक्ष्म, लघु व मध्यम उद्यम मंत्रालय (एमएसएमई), भारत सरकार यांना “तंत्रज्ञान केंद्र उभारणीकरीता विनामोबदला हस्तांतरित करण्यास मान्यता देण्यात आली आहे. त्यानुसार पुढीलप्रमाणे निर्णय घेण्यात येत आहे.
शासन निर्णय :
१. केंद्र शासनामार्फत सिंधुदुर्ग येथे नियोजित असलेल्या तंत्रज्ञान केंद्राचा राज्यातील तरूणांची तांत्रिक कौशल्ये वाढवून कुशल मनुष्यबळ निर्माण होण्यास फायदा होणार आहे व त्याचा राज्याच्या विकासावर दुरगामी परिणाम होणार आहे. त्याकरिता सिंधुदुर्गनगरी नवनगर विकास प्राधिकरणाच्या (जमिनीची विल्हेवाट ) विनियम, १९९८ मधील प्रकरण सहा (संकीर्ण) अनुच्छेद १५ मधील तरतूद विचारात घेऊन सिंधुदुर्गनगरी
# Page 2
शासन निर्णय क्रमांकः एमआरडी-३३२३/प्र.क्र.७०/नवि-७
नवनगर विकास प्राधिकरणाच्या अखत्यारीतील भूखंड क्र.८३ मधील एकूण १३.३७ हे. आर. क्षेत्रापैकी ८.०० हेक्टर आर. क्षेत्र सिंधुदुर्गनगरी नवनगर विकास प्राधिकरणाने संचालक, सूक्ष्म, लघु व मध्यम उद्यम मंत्रालय (एमएसएमई), भारत सरकार, कुर्ला, मुंबई यांना “तंत्रज्ञान केंद्र" उभारणीकरीता विनामोबदला हस्तांतरित करण्यास या शासन निर्णयाद्वारे मान्यता प्रदान करण्यात येत आहे.
२. सदर भुखंड क्र. ८३ मधील ८.०० हे.आर. क्षेत्राचे हस्तांतरण करण्याबाबतची पुढील कार्यवाही अध्यक्ष, सिंधुदुर्गनगरी नवनगर विकास प्राधिकरण यांनी करावी.
३. प्रस्तावित भूखंड क्र. ८३ मधील ८.०० हेक्टर क्षेत्राचे संचालक, सूक्ष्म, लघु व मध्यम उद्यम मंत्रालय (एमएसएमई), भारत सरकार, कुर्ला, मुंबई यांना विनामोबदला हस्तांतरण करण्याच्या संदर्भात सिंधुदूर्गनगरी नवनगर विकास प्राधिकरणास राज्य शासनाकडून कोणतेही आर्थिक सहाय्य अथवा नुकसान भरपाईची मागणी करता येणार नाही.
सदरचा शासन निर्णय वित्त विभाग अनौपचारीक संदर्भ क्र.२३१/व्यय-३ दिनांक २७/०६/२०२३ अन्वये प्राप्त अभिप्रायांचा विचार करुन व मा. मंत्रिमंडळाने दि.२७/०७/२०२३ रोजी दिलेल्या मान्यतेनुसार निर्गमित करण्यात येत आहे.