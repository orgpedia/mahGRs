# Page 1
“हाताने मैला उचलणाऱ्या सफाई कर्मचाऱ्यांच्या
(मॅन्युअल स्कॅव्हेंजर्स) कल्याणासाठी मॅनहोलकडून
मशिनहोलकडे” ही राज्यस्तरीय योजना नगर
विकास विभागामार्फत राबविण्यास मान्यता
देणेबाबत.
महाराष्ट्र शासन
नगर विकास विभाग
शासन निर्णय क्र. स्वमअ-२०२४/CN८४८४०९/नवि-३४
मंत्रालय, मुंबई - ४०० ०३२.
दिनांक : ०४ ऑक्टोबर, २०२४.
वाचा :
१.हाताने मैला उचलणा-या सफाई कामगारांच्या नियुक्तीस प्रतिबंध करणे व त्यांचे पुनर्वसन करणे
अधिनियम २०१३,
२.रिट याचिका (सिव्हील) क्रमांक- ५८३/२००३ मध्ये मा.सवोच्च न्यायालयाने दिनांक २७/३/२०१४
रोजी दिलेले आदेश.
३.मा. मुख्यसचिव यांच्याकडील दिनांक ०४ जुलै, २०२३ रोजी झालेल्या बैठकीचे इतिवृत.
४.शासन निर्णय, सामाजिक न्याय व विशेष सहाय्य विभाग, क्रमांक हामैऊ-२०२३/प्र.क्र.७९/सआक,
दिनांक १६ मार्च, २०२४.
५.शासन निर्णय, सामाजिक न्याय व विशेष सहाय्य विभाग, क्रमांक हामैऊ-२०२३/प्र.क्र.७९/सआक,
दिनांक २५ जुलै, २०२४.
प्रस्तावना :
केंद्र शासनाने हाताने मैला उचलणे या कुप्रथेचे उच्चाटन करण्यासाठी, त्याचप्रमाणे सदर काम
करणाऱ्या सफाई कामगारांवर वारंवार होणारे अन्याय दूर करणे, त्यांचे जीवनमान उंचावणे व त्यांना
सन्मानाने जगता येण्यासाठी तसेच त्यांचे पुनर्वसन करणे याकरीता केंद्र शासनाने हाताने मैला
उचलणाऱ्या सफाई कर्मचाऱ्यांच्या सेवायोजनेस प्रतिबंध आणि त्यांचे पुनर्वसन अधिनियम, २०१३ पारीत
केला आहे. सदर कायद्यात सर्व स्थानिक स्वराज्य संस्था यांनी मलजलवाहिन्या, सेप्टीक टाक्या व इतर
ठिकाणी हाताने मैला उचलणे ही पध्दत बंद करण्याकरिता सुयोग्य तंत्रज्ञान असलेली तांत्रिक उपकरणे
वापरणेबाबत तरतूदी करण्यात आल्या आहेत. तसेच, याकरिता शासनाने आधुनिक तंत्रज्ञान
वापरण्याकरिता वित्तीय सहाय्य करण्याबाबत देखील तरतूद आहे.
तसेच, मा. सवोच्च न्यायालयाने रिट याचिका क्र.५८३/२००३ प्रकरणी दाखल अवमान याचिका
(सिव्हील) क्र.१३२/२०१२ मध्ये दिनांक २७ मार्च, २०१४ रोजी दिलेल्या आदेशानुसार या कायद्याच्या
अंमलबजावणी संदर्भात हाताने मैला साफ करण्याची पध्दत बंद करणे आणि पुढील पिढीला या अमानवीय
कुप्रथेपासून दूर ठेवण्यासाठी या अस्वच्छ व्यवसायामध्ये असणाऱ्या व्यक्तींचे पुनर्वसन करणे आवश्यक
असून त्यासाठी सेफ्टी ड्रेनेज सिस्टीम मध्ये पुरेशी सुरक्षा साधने न वापरता कोणालाही उतरू देणे योग्य
# Page 2
नाही. तसेच, अशा प्रकरणात मृत पावलेल्या व्यक्तींच्या कुटुंबियांना रू.१० लाख नुकसान भरपाई देण्याचे
आदेश आहेत. यावरून मा. सवोच्च न्यायालयदेखील या कायद्याच्या अंमलबजावणीसाठी व या कुप्रथेच्या
उच्चाटनासाठी गंभीर असल्याचे स्पष्ट्ट होते. तसेच, कायद्यात नमूद केल्याप्रमाणे ही संबंधित शासनाची
देखील जबाबदारी आहे.
वरील वस्तुस्थितीस अनुसरून हाताने मैला उचलणे या कुप्रथेचे उच्चाटन होण्यासाठी तसेच
सफाई कर्मचारी (मॅन्युअलस्कॅव्हेंजर्स) यांचे मॅनहोल, भूमिगत गटारे/मल जलवाहिन्या, सेप्टीक टाकी/
मलकुंड टाकी साफ करताना गुदमरुन होणारे मृत्यु टाळण्याच्या अनुषंगाने मॅनहोल, भूमिगत गटारे/मल
जलवाहिन्या,सेप्टीक टाकी/मलकुंड टाकी तसेच सिवेज टाकी, सार्वजनिक / सामुदायिक शौचालये इ.
स्वच्छता करणारी वाहनयुक्त यांत्रिकीकृत उपकरणे/रोबोटीक स्वच्छता यंत्रे त्याचबरोबर आपात्कालीन
प्रतिसाद स्वच्छता युनिट वाहने खरेदी करण्यासाठी “सफाई कामगारांच्या (मॅन्युअलस्कॅव्हेंजर्स) कल्याणासाठीमॅनहोलकडूनमशिनहोलकडेही ” राज्यस्तरीय योजना सामाजिक न्याय व विशेष सहाय्य
विभागामार्फत राबविण्यास संदर्भाधिन क्रमांक ४ येथील शासन निर्णयान्वये मान्यता देण्यात आलेली आहे.
तसेच, सदर योजनेच्या अंमलबजावणीकरिता संदर्भ क्रमांक ५ अन्वये सामाजिक न्याय व विशेष सहाय्य
विभागाने प्रशासकीय विभाग खरेदी समिती व तांत्रिक समिती स्थापन केली आहे. आता सदर योजना
सामाजिक न्याय व विशेष सहाय्य विभागाच्या ऐवजी नगर विकास विभागामार्फत राबविण्यास मान्यता
देण्याची बाब शासनाच्या विचाराधीन होती.
शासन निर्णय :-
प्रस्तावनेतील बाबींचा विचार करुन शासन सदर शासन निर्णयाद्वारे संदर्भ क्रमांक ३ येथील
शासन निर्णयाद्वारे मान्यता देण्यात आलेली “हाताने मैला उचलणाऱ्या कर्मचाऱ्यांच्या कल्याणासाठी
“मॅनहोलकडून मशिनहोलकडे”ही राज्यस्तरीय योजना सामाजिक न्याय व विशेष सहाय्य विभागाच्या
ऐवजी नगर विकास विभागामार्फत राबविण्यास मान्यता देत असून सदर योजना राबविण्यासाठी खालील
बाबींना देखील मान्यता देण्यात येत आहे.
२. केंद्र शासनाच्या हाताने मैला उचलणाऱ्या सफाई कर्मचाऱ्यांच्या (मॅन्युअल स्कॅव्हेंजर्स) नियुक्तीस
प्रतिबंध करणे व त्यांचे पुनर्वसन अधिनियम, २०१३ व मा. सवोच्च न्यायालयाच्या दि.२७ मार्च, २०१४ च्या
आदेशाची अंमलबजावणी करण्यासाठी हाताने मैला उचलणे या कुप्रथेचे उच्चाटन होण्यासाठी व मॅन्युअल
स्कॅव्हेंजर्स यांचे होणारे मृत्यु टाळण्यासाठी वाहनयुक्तयांत्रिकीकृत उपकरणे/ रोबोटीक स्वच्छता यंत्रांद्वारे
मॅनहोल, भूमिगत गटारे/ मल जलवाहिन्या, सेप्टीक टाकी/ मलकुंड टाकी तसेच सिवेज टाकी,
सार्वजनिक/ सामुदायिक शौचालये इ.ची स्वच्छता करणारीतसेचआपात्कालीन प्रतिसाद स्वच्छता युनिट
वाहनांव्दारे साफसफाई करण्याची “हाताने मैला उचलणाऱ्या कर्मचाऱ्यांच्या कल्याणासाठी
“मॅनहोलकडून मशिनहोलकडे”ही राज्यस्तरीय योजना राबविण्यास व त्याकरीता लागणाऱ्या अंदाजित
रुपये ५०२.४० कोटी (अक्षरी पाचशे दोन कोटी चाळीस लाख फक्त) इतक्या खर्चास या शासन निर्णयाद्वारे
खालीलप्रमाणे मान्यता देण्यात येत आहे :-
# Page 3
------------------------------------------------------------------------------------------------------------------------------------------------------------------------------
| अ. |  |  | आर्थिक भार | अर्थसहाय्य |
|  | रोबोटीक स्वच्छता | २९ नग (२९ महानगरपालिका साठी प्रत्येकी १ नग याप्रमाणे | रु.२९ कोटी (प्रति )नग रु.१ कोटी | १००% |
|  | सक्शन व जेटींग यांत्रिकीकृत उपकरणे | ४१४ नग (२९ महानगरपालिका, २४३ नगरपरिषदा व १४२ नगरपंचायती यांना प्रत्येकी १ नग याप्रमाणे)* | रु.४१४ कोटी (प्रति नग रु.१ कोटी याप्रमाणे) | १००% |
|  | प्रतिसाद स्वच्छता युनिट वाहने | ३६ नग (३६ जिल्हयांसाठी प्रत्येकी १ नग याप्रमाणे)(प्रति | रु.५९.४० कोटी नग रु.१.६५ कोटी याप्रमाणे) | १००% |
| एकूण अपेक्षित | खर्चरु.५०२.४० कोटी (अक्षरी पाचशे दोन कोटी चाळीस लाख फक्त |
------------------------------------------------------------------------------------------------------------------------------------------------------------------------------
* भविष्ट्यात महानगरपालिका/नगरपरिषदा/नगरपंचायतीमध्ये वाढ झाल्यास त्याप्रमाणे त्या संस्थांकरिता
तरतूद करण्यात येईल.
योजनेचा उद्देश :-
१.हाताने मैला उचलणाऱ्या सफाई कर्मचाऱ्यांना (मॅन्युअल स्कॅव्हेंजर्स) मॅनहोल, भूमिगत गटारे, मल
जलवाहिन्या, सेप्टीक टाकी व सिवेज टाकी यामध्ये प्रत्यक्ष उतरुन करण्यात येणाऱ्या मैला
उचलण्याच्या जोखमीच्या व धोकादायक कामातून मुक्त करुन मृत्यु दर शुन्यावर आणणे.
२.नागरी स्थानिक स्वराज्य संस्थांची क्षमता वाढविणे.
३.हाताने मानवी मलमुत्र व मैला साफ करण्याचे काम संपूर्ण बंद करुन यांत्रिकीकरणाद्वारे हाताने मैला
उचलणाऱ्या सफाई कर्मचाऱ्यांचा मानवी मलमुत्राशी व मैला यांच्याशी येणारा प्रत्यक्ष संपर्क टाळणे व
आरोग्यमानात सुधारणा करणे.
४.यांत्रिकीकरणाद्वारे सुरक्षित स्वच्छतेच्या कामास प्रोत्साहन देणे.
५.सफाई कर्मचाऱ्यांचा (मॅन्युअल स्कॅव्हेंजर्स) मलजलवाहिनी आणि सेप्टीक टाक्यांमध्ये धोकादायक
प्रवेश संपुर्णपणे प्रतिबंधित करुन त्यांची संपूर्ण यांत्रिकीकृत यंत्रणेद्वारे स्वच्छता करणे व हाताने मैला हाताळण्याच्या पध्दतीची शाश्वत समाप्ती करणे.
योजनेचे स्वरुप :-
१.मॅन्युअल स्कॅव्हेंजर्स ॲक्ट २०१३ व मा. सवोच्च न्यायालयाच्या २०१४ च्या आदेशानुसार महाराष्ट्र
राज्यात अस्तित्वात असलेल्या महानगरपालिका, नगरपालिका/नगरपरिषदा, नगर पंचायती,
शासकीय/निम-शासकीय रुग्णालये, बाजारपेठा, बस स्थानके, रेल्वे स्थानके, विद्यालय/ महाविद्यालय
अशा सर्व ठिकाणी सफाईचे काम यंत्राद्वारे होणे बंधनकारक आहे. त्यानुषंगाने हाताने मैला उचलणाऱ्या
सफाई कर्मचाऱ्यांच्या (मॅन्युअल स्कॅव्हेंजर्स) नियुक्तीस प्रतिबंध करणे या कायद्याच्या प्रभावी
# Page 4
अंमलबजावणीसाठी व हाताने मैला उचलणे या कुप्रथेचे उच्चाटन करण्याच्या अनुषंगाने मॅनहोलची
स्वच्छता करण्याकरीता राज्यातील २९ महानगरपालिकांना प्रत्येकी १ नग याप्रमाणे २९ नग वाहनयुक्त
रोबोटीक स्वच्छता यंत्रे तसेच राज्यातील २९ महानगरपालिका, २४३ नगरपरिषदा,१४२ नगरपंचायतींना
मॅनहोल, भूमिगत गटारे/ मल जलवाहिन्या, सेप्टीक टाकी/ मलकुंड टाकी तसेच सिवेज टाकी,
सार्वजनिक / सामुदायिक शौचालये इ. स्वच्छता करणारी किमान प्रत्येकी एक नग याप्रमाणे ४१४ नग
वाहनयुक्त सक्शन व जेटींग यांत्रिकीकृत उपकरणे तसेच केंद्रीय गृहनिर्माण व नगर विकास
मंत्रालयाच्या मार्गदर्शक सूचनांनुसार अगदी अनिवार्य परिस्थितीमध्ये ड्रेनेज आणि सेप्टीक
टँकची आकस्मिकरित्या उद्भवलेल्या परिस्थितीमध्ये किंवा नियोजनबद्ध मनुष्ट्याद्वारे सफाई करावी
लागल्यास ती सर्व सुरक्षा उपकरणे व कुशल मनुष्ट्यबळाचा वापर करुन सदर कामगारांच्या जिविताची
सुरक्षा सुनिश्चित करण्यासाठी राज्यातील ३६ जिल्हयांमधील RSA (Responsible Sanitation
Authority) साठी प्रत्येकी १ नग याप्रमाणे ३६ नग आपत्कालीन प्रतिसाद स्वच्छता युनिट वाहने (ERSU -
Emergency Response Sanitation Unit) नगर विकास विभाग अंतर्गत राज्य अभियान संचालक,
स्वच्छ महाराष्ट्र अभियान (नागरी), महाराष्ट्र यांच्यामार्फत उपलब्ध निधीच्या मर्यादेत खरेदी करून ती
नागरी स्थानिक स्वराज्य संस्था व RSA (Responsible Sanitation Authority) यांना वितरित करण्यात
येतील.
२.वरीलप्रमाणे खरेदी करण्यासाठी उद्योग, ऊर्जा व कामगार विभागाच्या शासन निर्णय क्र. भांखस-
२०१४/प्र.क्र.८२ (भाग-३)/उद्योग-४, दिनांक ०१.डिसेंबर, २०१६ अन्वये खरेदीसाठीच्या कार्यपद्धतीच्या
सुधारीत नियमपुस्तिकेतील तरतुदीनुसार खरेदी प्रक्रिया राबवावी. तसेच, सदर खरेदी प्रक्रियेकरिता
प्रधान सचिव (नवि-२), नगर विकास विभाग यांच्या अध्यक्षतेखाली राज्यस्तरीय प्रशासकीय विभाग खरेदी
समिती तसेच प्रस्तुत प्रकरणी तांत्रिक विनिदेश व पात्रता निकष ठरविण्यासाठी राज्य अभियान
संचालक, स्वच्छ महाराष्ट्र अभियान (नागरी) अध्यक्षतेखाली तांत्रिक समिती गठीत करण्यास मान्यता देण्यात येत आहे.
अ)राज्यस्तरीय प्रशासकीय विभाग खरेदी समिती
प्रधान सचिव (नवि-२), नगर विकास विभाग - अध्यक्ष
संचालक तथा आयुक्त, नगरपरिषद प्रशासन संचालनालय - सदस्य
उप सचिव, सामाजिक न्याय व विशेष सहाय्य विभाग - सदस्य
उप सचिव, वित्त विभाग - सदस्य
राज्य अभियान संचालक, स्वच्छ महाराष्ट्र अभियान (नागरी) - सदस्य
उप सचिव (नवि-३४) , नगर विकास विभाग - सदस्य सचिव
ब) तांत्रिक समिती
राज्य अभियान संचालक, स्वच्छ महाराष्ट्र अभियान (नागरी) - अध्यक्ष
अवर सचिव (नवि-३४), नगर विकास विभाग - सदस्य
कार्यकारी अभियंता, नगरपरिषद प्रशासन संचालनालय - सदस्य
लेखाधिकारी, स्वच्छ महाराष्ट्र अभियान (नागरी) संचालनालय - सदस्य
उपायुक्त, स्वच्छ महाराष्ट्र अभियान (नागरी) संचालनालय - सदस्य सचिव
# Page 5
३.खरेदी करण्यात येणारी वाहनयुक्त यांत्रिकीकृत उपकरणे/ रोबोटीक स्वच्छता यंत्रे पुढीलप्रमाणे
३ टप्प्यात स्थानिक स्वराज्य संस्थांना पुरविण्यात येतील :-
पहिला टप्पा :- सर्व महानगरपालिका, सर्व अ आणि ब वर्ग नगर परिषदा आणि उपलब्ध
निधीच्या मर्यादेत क वर्ग नगरपरिषदा
दुसरा टप्पा :- उर्वरित क वर्ग नगरपरिषदा
तिसरा टप्पा :- सर्व नगरपंचायती, RSA (सर्व जिल्हे)
४.प्रस्तुत प्रयोजनार्थ अंदाजे रु.५०२.४० कोटी (अक्षरी पाचशे दोन कोटी चाळीस लाख फक्त ) खर्च
अपेक्षित आहे. त्यापैकी “मॅनहोलकडून मशिनहोलकडे” या राज्यस्तरीय योजनेअंतर्गत वाहनयुक्त
यांत्रिकीकृत उपकरणे /रोबोटिक स्वच्छता यंत्रे व आपत्कालीन प्रतिसाद स्वच्छता युनिट वाहने खरेदी
करण्यासाठी “२२२५, अनुसुचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण
०१, अनुसूचित जातींचे कल्याण, १०२, आर्थिक विकास (०३) (०३) महाराष्ट्र राज्य सफाई कर्मचारी
आयोगास अनुदान (अ.जा.उ.यो.) (कार्यक्रम) ३१, सहायक अनुदाने (वेतनेतर) या लेखाशिर्षाखाली चालू
सन २०२४-२५ या वर्षात पूरक मागणीद्वारे वित्त विभागाने मंजूर केलेला रु. १०० कोटी इतका निधी
सामाजिक न्याय विभागाने राज्य अभियान संचालक, स्वच्छ महाराष्ट्र अभियान (नागरी) संचालनालय,
मुंबई यांच्याकडे वर्ग करावा व उर्वरित रु.४०२.४० कोटी इतका निधी विहीत कार्यपध्दतीचा व नियमांचा
अवलंब करुन आवश्यक आर्थिक तरतूद सन २०२४-२५ आणि सन २०२५-२६ या वर्षाकरिता सामाजिक
न्याय व विशेष सहाय्य विभागाने उपलब्ध करुन द्यावा.
५.सदर वाहनांच्या परिचलनासाठी प्रथम प्राधान्याने महाराष्ट्रातील सध्या कार्यरत मॅन्युअल
स्कॅव्हेंजर्सना प्रशिक्षित करुन त्यांची नियुक्ती करणे संबंधित स्थानिक स्वराज्य संस्थांना बंधनकारक
राहील.
६.संबंधित नागरी स्थानिक स्वराज्य संस्था आणि जिल्हे यांची आवश्यकता लक्षात घेऊन
त्याप्रमाणे वाहनयुक्त यांत्रिकीकृत उपकरणे / रोबोटीक स्वच्छता यंत्रे व आपात्कालीन प्रतिसाद स्वच्छता
युनिट वाहने यामध्ये बदल करुन खरेदी करण्याचे अधिकार प्रधान सचिव (नवि-२), नगर विकास विभाग
यांना राहतील.
७.सदर वाहनांचे व उपकरणांचे पात्र पुरवठादाराकडून पुढील पाच वषांसाठी परिचालन व
परिरक्षण करुन घेण्यासाठी संबंधित नागरी स्थानिक स्वराज्य संस्थेमार्फत तसेच RSA मार्फत विहीत
कार्यपध्दतीचे अवलंब करुन दरनिश्चिती करण्यास व सदरचा खर्च संबंधित नागरी स्थानिक स्वराज्य
संस्थेकडून व RSA कडून भागविण्याची मुभा असेल.
८.मॅनहोल, भूमिेगत गटारे, मल जलवाहिन्या, सेप्टीक टाकी, मलकुंड टाकी, सिवेज टाकी,
सार्वजनिक/ सामुदायिक शौचालये इ.ची स्वच्छता करणारी किमान प्रत्येकी एक याप्रमाणे वाहनयुक्त
यांत्रिकीकृत उपकरणे/ रोबोटीक स्वच्छता यंत्रे व आपात्कालीन प्रतिसाद स्वच्छता युनिट वाहने यांची
# Page 6
वरीलप्रमाणे रु.५०२.४० कोटी (अक्षरी पाचशे दोन कोटी चाळीस लाख फक्त ) कोटीच्या मर्यादेत राहून
प्रत्येक उपकरणाची एकच निविदा प्रक्रिया राबवून खरेदी व खर्च करण्यात येईल.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 7