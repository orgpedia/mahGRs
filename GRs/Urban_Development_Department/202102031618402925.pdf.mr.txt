# Page 1
रामटेक तिर्थक्षेत्र विकास आराखडा
पूरक मागणी - हिवाळी अधिवेशन - २०२० पहिल्या टप्प्यातील कामांसाठी रुपये ७ कोटी इतका निधी जिल्हाधिकारी, नागपूर यांच्याकडे सुपूर्द करणेबाबत...
महाराष्ट्र शासन
नगर विकास विभाग
शासन निर्णय क्रमांक : एमयुएन-२०१९/प्र.क्र.१७८/नवि-१८
मादाम कामा मार्ग, हुतात्मा राजगुरु चौक
मंत्रालय, मुंबई-४०००३२.
दिनांक : ०३ फेब्रुवारी, २०२१
वाचा : १. नगर विकास विभाग, शासन निर्णय क्रमांक एमयुएन-२०१८/प्र.क्र.२९९/नवि-१८, दिनांक २१/५/२०१८.
२. नगर विकास विभाग, शासन परिपत्रक क्रमांक पुरक-२०१८/प्र.क्र.१३८/नवि-४, दिनांक १८/८/२०१८.
३. नगर विकास विभाग, शासन निर्णय क्रमांक एमयुएन-२०१८/प्र.क्र.२९९/नवि-१८, दिनांक २७/९/२०१८.
४. जिल्हाधिकारी, नागपूर यांचे पत्र क्रमांक कक्ष १२/एमयुएन-३/कावि/६२०/२०२०, दिनांक १८/११/२०२० ५. वित्त विभाग, शासन परिपत्रक क्रमांक पूरक-२०२०/प्र.क्र.१५२/अर्थ-३, दिनांक २२/१२/२०२०.
प्रस्तावना :
नागपूर जिल्ह्यातील रामटेक या तिर्थक्षेत्राचा विकास करण्यासाठी, येथील ऐतिहासिक स्मारकांचा आणि परिसराचा विकास करण्यासाठी रुपये १५० कोटीच्या रामटेक तिर्थक्षेत्र विकास आराखड्यास शासनाने तत्वत: सहमती दिली आहे. त्यानुसार या आराखड्याच्या पहिल्या टप्प्यात करावयाच्या निश्चित केलेल्या रुपये ४९.२८ कोटी रक्कमेच्या कामांना शासन निर्णय दिनांक २१/५/२०१८ अन्वये प्रशासकीय मान्यता देण्यात आली आहे. सदर प्रयोजनासाठी डिसेंबर, २०२० च्या हिवाळी अधिवेशनात रुपये १४ कोटी रक्कमेची पुरवणी मागणी मंजूर करण्यात आली असून संदर्भाकित अनुक्रमांक - ५ येथील वित्त विभागाचे शासन परिपत्रक दिनांक २२/१२/२०२० अन्वये सदर रक्कमा वितरीत करावयाच्या आहेत. सदरच्या रुपये १४ कोटीपैकी रुपये ७ कोटी रक्कम (५०% च्या मर्यादेत) वितरीत करण्यास वित्त विभागाने सहमती दर्शविली आहे. सदर रक्कम जिल्हाधिकारी, नागपूर यांच्याकडे सुपुर्द करण्याची बाब विचाराधीन होती. त्यानुसार जिल्हाधिकारी, नागपूर यांच्याकडे निधी सुपूर्द करण्यास शासनाची मान्यता देण्यात येत आहे :
पृष्ठ ३ पैकी १
# Page 2
शासन निर्णय क्रमांकः एमयुएन-२०१९/प्र.क्र.१७८/नवि-१८ शासन निर्णय रामटेक तिर्थक्षेत्र विकास आराखड्याच्या कामाचे समन्वयन तसेच संनियंत्रण करण्याची जबाबदारी
तसेच सदर आराखड्यासाठी उपलब्ध करुन देण्यात येणारे सहाय्यक अनुदान संबंधीत अंमलबजावणी यंत्रणांना वितरीत करण्याची जबाबदारी शासन निर्णय दिनांक २१/५/२०१८ अन्वये जिल्हाधिकारी, नागपूर यांच्यावर सोपविण्यात आली आहे. रामटेक तिर्थक्षेत्र विकास आराखड्याच्या पहिल्या टप्प्यातील रुपये एकूण ४९.५८ कोटींच्या कामांना शासनाने प्रशासकीय मान्यता दिली आहे. सदर कामांपैकी सार्वजनिक बांधकाम
विभागाकडील तसेच पुरातत्व विभागाकडील प्रगतीपथावर असलेल्या कामांची प्रलंबित देयके तसेच कामाची निकड लक्षात घेऊन, जिल्हाधिकारी, नागपूर यांनी दिनांक १८/११/२०२० रोजीच्या पत्रान्वये शासनास निधी मागणीचा प्रस्ताव सादर केला होता. सदर बाब विचारात घेऊन, वरीलप्रमाणे सन २०२० च्या हिवाळी
अधिवेशात पुरवणी मागणीद्वारे मंजूर झालेल्या रुपये १४ कोटीच्या ५०% च्या मर्यादेत म्हणजेच रुपये ७ कोटी
(रुपये सात कोटी फक्त) इतका निधी जिल्हाधिकारी, नागपूर यांना वितरीत करण्यात येत आहे. त्यानुसार जिल्हाधिकारी यांनी कामांची प्रगती व निकड विचारात घेऊन, रुपये ७ कोटी इतक्या निधीचे वितरण संबंधीत यंत्रणांना करावे.
०२. सदरचा खर्च मुख्य लेखाशिर्ष मागणी क्रमांक एफ-२, २२१७ नगर विकास, ०५ - इतर शहरी विकास योजना, १९२ - नगर परिषदांना सहाय्य, ( ००) (०१) रामटेक तिर्थक्षेत्र विकास योजनेतंर्गत तिर्थक्षेत्र विकास
(कार्यक्रम) (२२१७ A२२५) ३१-सहाय्यक अनुदाने (वेतनेतर) या लेखाशिर्षाखाली करण्यात यावा.
०३. शासन निर्णय दिनांक २१/५/२०१८ मधील अटी शर्तीनुसार प्रथमत: रुपये ७ कोटीमधून करावयाच्या कामांच्या सविस्तर अंदाजपत्रकांना सक्षम अधिकाऱ्यांची तांत्रिक मान्यता घेण्यात आली आहे, याची तसेच
यासाठीच्या निविदा प्रक्रिया नियमानुसार व योग्यरित्या राबविल्या आहेत याची खातरजमा करुन त्यानंतरच संबंधीत अंमलबजावणी यंत्रणांना निधी वितरणाची कार्यवाही जिल्हाधिकारी, नागपूर यांनी करावी.
०४. सदरचा निधी खर्च झाल्यानंतर जिल्हाधिकारी, नागपूर यांनी तात्काळ शासनास उपयोगिता प्रमाणपत्र (Utilization Certificate) सादर करावे.
०५. शासन निर्णय दिनांक २१/०५/२०१८ मधील इतर अटी व शर्ती कायम राहतील.
०६. जिल्हाधिकारी, नागपूर यांनी शासन परिपत्रक वित्त विभाग क्रमांक अर्थसं-२०१८/ प्र.क्र.६९/ अर्थ-३, दिनांक २/४/२०१८ मधील विहित अटी व शर्तीची पूर्तता होत असल्याबाबत खातरजमा करावी.
०७. सदर निधी आहंरित करुन वितरित करण्यासाठी जिल्हाधिकारी, नागपूर यांना “नियंत्रक अधिकारी” म्हणून घोषित करण्यात येत आहे.
०८. सदरचा शासन निर्णय, नियोजन विभागाच्या सहमतीने व त्यांच्याकडील अनौपचारिक संदर्भ क्र.३४९/का.१४४४, दिनांक १५/१/२०२१ तसेच वित्त विभागाच्या सहमतीने त्यांच्याकडील अनौपचारिक संदर्भ
क्रमांक ३१/व्यय-३, दिनांक २१/१/२०२१ ला अनुसरुन निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः एमयुएन-२०१९/प्र.क्र.१७८/नवि-१८