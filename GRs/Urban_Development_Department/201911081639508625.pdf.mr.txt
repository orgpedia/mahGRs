# Page 1
स्वच्छ महाराष्ट्र अभियान (नागरी) अंतर्गत राज्यातील नागरी स्थानिक स्वराज्य संस्थांकडील शौचालयांच्या सेप्टीक टँक मधील मैल्याचे सुरक्षित, नियमित व्यवस्थापन करून व त्यावर प्रकीया करण्यासाठी मैला प्रक्रीया केंद्र (FSTP) बांधण्यास प्रशासकीय मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : स्वमअ-२०१९/प्र.क्र.१२४/नवि ३४
हुतात्मा राजगुरु चौक, मादाम कामा मार्ग,
४ था मजला, मंत्रालय, मुंबई ४०००३२
दिनांक : ८ नोव्हेंबर, २०१९
पहा : १. शासन निर्णय, नगर विकास विभाग, क्रमांक स्वभाअ २०१५/प्र.क्र.२३/नवि ३४ दि. १५.०५.२०१५ २. शासन परिपत्रक, नगर विकास विभाग, क्रमांक स्वमअ २०१७/प्र.क्र.३१/नवि-३४, दिनांक १७ मार्च, २०१७ ३. शासन परिपत्रक, नगर विकास विभाग, क्रमांक स्वमअ २०१७/प्र.क्र.२६३/नवि-३४, दि. ३० डिसेंबर, २०१७ ४. शासन निर्णय, नगर विकास विभाग, क्रमांक स्वमअ २०१७/प्र.क्र.२६३/नवि-३४, दि. १५ डिसेंबर, २०१८ ५. शासन निर्णय, नगर विकास विभाग, क्रमांक क्र-स्वमअ-२०१९/प्र.क्र.८२/नवि ३४, दि. २४.०५.२०१९ ६. शासन निर्णय, नगर विकास विभाग, क्रमांक क्र-स्वमअ-२०१९/प्र.क्र.१०५/नवि ३४, दि. ११.०९.२०१९
प्रस्तावना :
केंद्र शासनाच्या स्वच्छ भारत अभियानाच्या धर्तीवर संदर्भीय क्रमांक १ येथील शासन निर्णयान्वये
राज्यामध्ये स्वच्छ महाराष्ट्र अभियानाची अंमलबजावणी सुरु आहे. या अभियानांतर्गत शहरांमधील ज्या कुटुंबांकड़े शौचालयाची सुविधा नाही अशा कुटुंबियांना वैयक्तिक अथवा सामुदायीक शौचालयाची सुविधा उपलब्ध करून देवून शहरे “हागणदारी मुक्त” करणे, तसेच, घनकचरा व्यवस्थापन नियम, २०१६ नुसार शहरातील घनकचरा व्यवस्थापन करून शहरे “स्वच्छ” करणे या दोन प्रमुख बाबींचा समावेश आहे.
२. त्यानुसार, या अभियानांतर्गत राज्यातील ज्या कुटुंबाकड़े शौचालयाची सुविधा उपलब्ध नाही अशा कुटुंबांना शौचालयाची सुविधा उपलब्ध करून देवून राज्याचा संपूर्ण नागरी भाग हा दिनांक १ ऑक्टोबर, २०१७ रोजी हागणदारी मुक्त घोषीत करण्यात आला आहे.
३. राज्यातील सर्व शहरे हागणदारी मुक्त झाल्यानंतर, या शहरांमधील हागणदारी मुक्तीचे सातत्य राखण्यासाठी व शहरातील नागरीकांना शौचालयांच्या चांगल्या सुविधा उपलब्ध होण्याच्या दृष्टिने ही शहरे “ओडीएफ+” करण्यात येत आहेत. यापुढे, राज्यातील नागरीकांना शौचालयांच्या चांगल्या सुविधांसह शहरांमधील शौचालयांच्या सेप्टीक टँक मधील मैल्याचे सुरक्षित व नियमित व्यवस्थापन करून त्यावर प्रक्रीया करून या शहरांना “ओडीएफ++” दर्जा प्राप्त करणे आवश्यक आहे.
४. स्वच्छ महाराष्ट्र अभियानांतर्गत शहरे हागणदारी मुक्त करताना शहरांमधील ज्या भागात मलनिस:रण व्यवस्था अस्तित्वात आहे अशा भागातील शौचालये मैला व्यवस्थापनाच्या दृष्टिने मलनिस: रण
व्यवस्थेस जोडण्यात आली आहेत. तर, जेथे मलनिस: रण व्यवस्था अस्तित्वात नाही अशा भागातील / शहरांमधील शौचालये सेफ्टीक टँकला जोडण्यात आली आहेत. जी शौचालये मलनिस:रण व्यवस्थेस
# Page 2
शासन निर्णय क्रमांकः स्वमअ-२०१९/प्र.क्र.१२४/नवि ३४
जोडण्यात आली आहेत त्या शौचलयांमधील मैल्यावर संबंधित शहरांतील मलनिस: रण प्रक्रिया केंद्रामध्ये (STP) प्रक्रीया होत आहे. परंतु, शहरातील ज्या भागात / ज्या शहरांमध्ये मलनिस:रण व्यवस्था उपलब्ध नसल्याने जी शौचालये सेफ्टीक टँकला जोडण्यात आली आहेत अशा भागातील / शहरांतील
शौचालयांच्या सेफ्टीक टँक मधील मैला सुरक्षित व नियमित व्यवस्थापन करून त्यावर प्रक्रीया करणे आवश्यक आहे.
५. सध्यस्थितित राज्यात एकूण ३६ शहरांमध्ये पूर्णत: अथवा अंशत: प्रमाणात मलनि:सारण व्यवस्था व मलनिस:रण प्रक्रिया केंद्र (STP) अस्तित्वात व कार्यान्वित आहे. त्या शहरांमधील शौचालयाच्या सेप्टीक टँक मधील मैल्याचे सुरक्षित व नियमित व्यवस्थापन व प्रक्रीया त्याच शहरातील मलनिस:रण प्रक्रीया केंद्रा मध्ये करण्यात येत आहे. तर, ज्या शहरांमध्ये मलनि:सारण प्रक्रिया केंद्र (STP) अस्तित्वात नाही, परंतु ती शहरे मलनि:सारण प्रक्रिया केंद्र (STP) अस्तित्वात असलेल्या शहरांच्या २० कि.मि. च्या परिघात आहेत अशा ३२ शहरांमधील शौचालयांच्या सेप्टीक टँक मधील मैला सुरक्षित व नियमित व्यवस्थापन करून त्यावर प्रक्रीया करण्याच्या दृष्टिने ज्या शहरात मलनि:सारण प्रक्रिया केंद्र (STP) आहे अशा नजिकच्या शहरांकडे सह प्रक्रिया करण्यासाठी पाठविण्याच्या सूचना संदर्भीय क्रमांक ४ येथील शासन निर्णय दिनांक १५ डिसेंबर २०१८ अन्वये देण्यात आल्या आहेत. तर, ५ शहरांकडे स्वतंत्र सेप्टीक टँक मधील मैला प्रक्रिया केंद्र (FSTP) अस्तित्वात आहे. अशा प्रकारे राज्यातील ३८४ शहरांपैकी ७३ शहरांमधील शौचालयांच्या सेप्टीक टँक मधील मैला सुरक्षित व नियमित व्यवस्थापन करून त्यावर प्रक्रीया होत आहे. उर्वरीत ३११ शहरांमधील सेप्टीक टँक मधील मैला सुरक्षित व नियमित व्यवस्थापन करून प्रक्रीया करणे आवश्यक असल्याने त्यासाठी योग्य तांत्रज्ञान निवडून त्या तंत्रज्ञानाची अंमलबजावणी करणे आवश्यक आहे.
६. स्वच्छ महाराष्ट्र अभियान अंतर्गत पर्यावरण नियोजन व तंत्रज्ञान केंद्र, अहमदाबाद (Centre for Environmental Planning and Technology (CEPT)) ह्या संस्थेबरोबर झालेल्या सामंजस्य करारा (MoU) अंतर्गत या संस्थेने सेप्टीक टँक मधील मैल्यावर प्रक्रीया करण्यासाठी पुढील प्रमाणे ४ तांत्रिक पर्याय सूचविले असून या ४ ही तांत्रिक पर्यायांना निरी (NEERI) या संस्थेची मान्यता घेण्यात आली आहे.
१) स्लज ड्राईंग बेड (एस.डी.बी) २) प्लांटेड स्लजड्राईंग बेड (पी.एस.डी.ब),
३) मुव्हींग बेड बायोफिल्म रिएक्टर (एम.बी.बी.आर) ४) अपफ्लो अॅनोरोबिक स्लज ब्लँकेट (यू.ए.एस.बी).
७. उपरोक्त विवेचनाच्या अनुषंगाने राज्यातील ३११ शहरांमधील सेप्टीक टँक मधील मैला सुरक्षित व नियमित व्यवस्थापन करून त्यावर प्रक्रीया करण्यासाठी सुयोग्य तंत्रज्ञान निवडून त्याची अंमलबजावणी करण्यास मान्यता देण्याची बाब शासनाच्या विचाराधीन होती.
शासन निर्णय : प्रस्तावनेत नमूद केलेल्या बाबींचा विचार करून, पर्यावरण नियोजन व तंत्रज्ञान केंद्र, अहमदाबाद (Centre for Environmental Planning and Technology (CEPT)) ह्या संस्थेने सूचविलेल्या व निरी या
# Page 3
शासन निर्णय क्रमांकः स्वमअ-२०१९/प्र.क्र.१२४/नवि ३४
संस्थेने मान्यता दिलेल्या तंत्रज्ञाना पैकी स्लज ड्राईंग बेड (एस.डी.बी) (Sludge Drying Bed (SDB)) हे
तंत्रज्ञान कार्यान्वयनास सोपे आहे, प्रकल्पाच्या बांधकाम व उभारणीस आवश्यक सामुग्री स्थानिक
कंत्राटदारांस सहज उपलब्ध होऊ शकते, प्रकल्प कार्यान्वित ठेवण्यासाठी विद्युतीपुरवठा किमान लागतो व
विखंडित विद्युतपुरवठ्याचा यावर परिणाम होत नाही तसेच, प्रकल्प देखभालीसाठी सोपा आहे. यास्तव
राज्यातील मलनि:सारण प्रक्रिया केंद्र (STP) अस्तित्वात नसलेल्या शहरांमधील सेप्टीक टँक मधील मैला
सुरक्षित व नियमित व्यवस्थापन करून त्यावर प्रक्रीया करण्यासाठी स्लज ड्राईंग बेड (एस.डी.बी) हे
तंत्रज्ञान निवडून त्यावर आधारित सेप्टीक टँक मधील मैल्यावर प्रक्रिया केंद्र (FSTP) उभारण्यास शासन
मान्यता देत आहे.
२. राज्यातील नागरी स्थानिक स्वराज्य संस्थांची लोकसंख्या विचरात घेवून, त्या शहरातील सेप्टीक
टँक मधील मैला व्हॅक्युम एमटीअर व्दारे काढून त्यावर प्रक्रीया करण्यासाठी पुरेशा क्षमतेचे; त्या समोर
दर्शविलेल्या विभागनिहाय किंमतीचे (महाराष्ट्र जीवन प्राधिकरणाच्या विभागीय निहाय दरसूचीनुसार) स्लज
ड्राईंग बेड (एस.डी.बी) उभारण्यास खालील परिच्छेद ३ मध्ये नमूद केलेल्या अटी व शर्तींच्या अधीन राहून शासन प्रशासकीय मान्यता देत आहे.
---------------------------------------------------------------------------------------------------------------------------------------------
| अ. क्र. | नागरी स्थानिक स्वराज्य संस्थेची लोकसंख्या | स्लज ड्राईंग बेड (एस.डी.बी) ची क्षमता किलो लिटर प्रति दिवस (KLD) | प्रकल्पाची किंमत (रूपये) |
| अमरावती विभाग | नागपूर विभाग | कोंकण विभाग | नाशिक विभाग | पुणे विभाग | औरंगाबाद विभाग |
| १ |  | ३ | ४ | ५ | ६ | ७ | ८ | ९ |
| १ | १५००० पर्यंत | ३ | ९,०९,२७५ | ९,०९,२७५ | ९,५२,०८७ | ९,२०,७६७ | ९,४५,३७९ | ९,१८,५६० |
| २ | १५,००१ - २५,००० | ५ | ११,१३,३२५ | ११,१३,३२५ | ११,७०,९०४ | ११,२८,९४० | ११,६१,०९१ | ११,२५,७०१ |
|  | २५,००१ - ५०,००० | १० | १७,०६,९१८ | १७,०६,९१८ | १८,०७,४१५ | १७,३४,१९४ | १७,८९,२०७ | १७,२८,४०४ |
| 8 | ५०,००१ - ७५,००० | १५ | २१,६१,९६४ | २१,६१,९६४ | २२,९५,५७१ | २१,९९,०२१ | २२,६९,५३३ | २१,९०,२५३ |
| ५ | ७५,००० पेक्षा अधिक | २० | २५,३९,१५६ | २५,३९,१५६ | २७,००,१३६ | २५,८४,५२० | २६,६७,२५३ | २५,७२,९६२ |
---------------------------------------------------------------------------------------------------------------------------------------------
(अ) स्लज ड्राईंग बेड (एस.डी.बी) ची उभारणी करण्यास मंजूरी दिलेल्या नागरी स्थानिक शहरांची
विभागनिहाय यादी जोडपत्र-१ म्हणून या शासन निर्णया सोबत जोडली आहे. यामध्ये संबंधित
नागरी स्थानिक स्वराज्य संस्थेस त्यांच्या लोकसंखेनुसार मंजूर केलेल्या स्लज ड्राईंग बेड (एस.डी.बी) क्षमता व अंदाजित प्रकल्पीय किंमत नमूद केली आहे.
उपरोक्त विवरणपत्रातील रकाना ३ मध्ये दर्शविलेल्या क्षमतेच्या स्लज ड्राईंग बेड (एस.डी.बी) च्या टाईप प्लान (Type Plan) व नमुना प्राकलनास (Type Estimate) महाराष्ट्र जीवन प्राधिकरणाने त्यांचे पत्र क्रमांक मनिसंस/ मजीप्रा. कक्ष / नगरोत्थान / सीआर ५२७/२०१९ दिनांक ४/६.११.२०१९
अन्वये मान्यता प्रदान केली आहे.
# Page 4
शासन निर्णय क्रमांकः स्वमअ-२०१९/प्र.क्र.१२४/नवि ३४
४. अटी व शर्ती:
४.१ सदर प्रकल्पासाठी कार्यान्वयन यंत्रणा संबंधित महानगरपालिका/नगरपरिषद/ नगरपंचायत राहील.
४.२ नागरी स्थानिक स्वराज्य संस्थेकडे असलेल्या जागेवर परंतु प्रामुख्याने घनकचरा व्यवस्थापनासाठी उपलब्ध असलेल्या जागेमध्येच या स्लज ड्राईंग बेड (एस.डी.बी) ची उभारणी करण्यात यावी.
४.३ स्लज ड्राईंग बेड (एस.डी.बी) च्या क्षमतेनुसार त्याचा बांधकामाचा विभाग निहाय अपेक्षित खर्चाचा सविस्तर तपशील जोडपत्र-२ म्हणून या शासन निर्णया सोबत जोडला आहे.
__४.४ स्लज ड्राईंग बेड (एस.डी.बी) ची उभारणी / बांधणी करताना संबंधित नागरी स्थानिक स्वराज्य संस्थेस या अनुषंगाने राज्य अभियान संचालनालयाने पाठविलेल्या टाईप प्लान (Type plan) चा वापर करणे बंधनकारक आहे. सदर कामामध्ये किंवा कामाच्या उपांगामध्ये संबंधित कार्यान्वयन यंत्रणेने कोणताही (Size किंवा परिमाणा मध्ये) बदल करू नये.
४.५ महाराष्ट्र जीवन प्राधिकरण दरसूचीमध्ये मटेरीअल करीता लीड चार्जेस देण्याची तरतूद आहे.
मात्र, सदर प्राकलन हे टाईप प्लान (Type Plan)च्या आधारे तयार केलेले नमुना प्रकलन असल्याने त्यामध्ये मटेरीअल लीडचा समावेश करण्यात आलेला नाही. यास्तव, प्रत्यक्षात स्थानिक परिस्थिती विचारात घेवून मटेरीअलचा लीड चार्जेसचा दर परिगणित करून त्याचा समावेश करण्यात यावा. तथापी, हे लीड चार्जेस नमुना प्राकलन (Estimate) किंमतीच्या ५ टक्के पेक्षा अधिक नसावेत.
४.६ नमूना प्राकलनात सर्वसाधारण सर्व खोदाई बाबींची तरतूद गृहीत धरण्यात आली आहे. तथापी, कार्यक्षेत्रावर प्रत्यक्ष जो भूस्तर लागेल त्यानुसार कार्यवाही करण्यात यावी.
४.७ नमूना प्राकलनात रॉयल्टी चार्जेस व जी.एस.टी. चे दर समाविष्ट नाहीत. त्यामुळे, रॉयल्टी चार्जेस व जी.एस.टी. बाबत ठेकेदाराने आदा केलेल्या रकमेच्या आधारे अदायगी करण्यात यावी.
४.८ सदर प्राकलन हे Type estimate असून trial pit result प्रमाणे excavatation strata असेल त्याप्रामणे अंमलबजावणी करण्यात यावी.
४.९ सर्वसाधारणपणे स्लज ड्राईंग बेड (एस. डी. बी) व Anaerobic Baffled Reactor (ABR) ची बांधणी करताना स्लज ड्राईंग बेड (एस.डी.बी) मधून Anaerobic Baffled Reactor (ABR) मध्ये गुरूत्वाव्दारे पाणी जाईल अशा पध्दतीने बांधणे बंधनकारक राहील.
४.१० नमूना प्राकलनात चार पंपाची तरतूद केली आहे. परंतु, सदर चारही पंप एकाच वेळी खरेदी करण्याची आवश्यकता नाही. प्रत्यक्ष क्षेत्रिय परिस्थितीचा विचार करून कार्यान्वयीन यंत्रणेने याबाबत निर्णय घ्यावा.
४.११ सदर प्रकल्पाची कार्यान्वयीन यंत्रणा संबंधित नागरी स्थानिक स्वराज्य संस्था असल्याने, प्रकल्प तात्रिक दृष्ट्या योग्यरितीने राबविणे आवश्यक असल्याने संबंधित आयुक्त,
# Page 5
शासन निर्णय क्रमांकः स्वमअ-२०१९/प्र.क्र.१२४/नवि ३४
महानगरपालिका / मुख्याधिकारी, नगरपरिषद / नगरपंचायत यांनी या शासन निर्णया सोबत जोडलेल्या जोडपत्र - ३ मधील हमीपत्र ( Undertaking ) भरून राज्य अभियान संचालनालयाकडे पाठविण्यात यावे.
४.१२ प्रकल्पाचे काम सुरु झाल्यानंतर सक्षम प्राधिकाऱ्याने कामाची गुणवत्ता व देयके प्रमाणित केल्यानंतर उपलब्ध निधीच्या मर्यादेत कामाची देयके १५ दिवसांत संबंधित कंत्राटदारास देण्याची जबाबदारी संबंधित स्थानिक स्वराज्य संस्था/कार्यान्वयीन यंत्रणेची राहील.
४.१३ प्रकल्पाच्या भविष्यातील देखभाल दुरुस्ती खर्चासाठी आवश्यक ती यंत्रणा संबंधित स्थानिक स्वराज्य संस्थेने विकसित करावी व त्याद्वारे सदर प्रकल्पासाठीचा देखभाल व दुरुस्तीचा खर्च भागविण्यात यावा.
५. सदर स्लज ड्राईंग बेड (एस.डी.बी) च्या उभारणीचा खर्च नागरी स्थानिक स्वराज्य संस्थांना उपलब्ध करून दिलेल्या १४ व्या वित्त आयोगाच्या स्वच्छ भारत अभियानासाठी राखीव ठेवलेल्या ५० टक्के निधी मधून करण्यास मान्यता देण्यात येत आहे.
६. सदर प्रकल्पाची अंमलबजावणी करण्यासाठी सर्व संबंधित नागरी स्थानिक स्वराज्य संस्थांना संबंधित नियमांच्या अधिन राहून अल्पमुदतीची निविदा ( ७ दिवसांची) प्रसिध्द करण्यास शासन मान्यता देत आहे.
७. सर्व संबंधित नागरी स्थानिक स्वराज्य संस्थांनी उपरोक्त मान्यतेनुसार अल्पमुदतीची निविदा सूचना प्रसिध्द करून ती दिंनाक २० नोव्हेंबर, २०१९ पर्यंत अंतीम करून नियमानुसार करारनामा करून व कार्यन्वयन आदेश देवून संबंधित कंत्राटदारास काम सुरू करण्यास सांगण्यात यावे ही कामे दिनांक ३० नोव्हेंबर, २०१९ पर्यत पूर्ण करून घेण्याचा प्रयत्न करण्यात यावा.
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53
# Page 54
# Page 55
# Page 56
# Page 57
# Page 58
# Page 59
# Page 60
# Page 61
# Page 62
# Page 63
# Page 64
# Page 65