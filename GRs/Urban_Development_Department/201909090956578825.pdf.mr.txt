# Page 1
नाशिक महानगर प्रदेश क्षेत्रात सार्वजनिक जलद परिवहन व्यवस्था प्रकल्प (MRTS) अंतर्गत मेट्रो प्रकल्प राबविण्यास मान्यता देण्याबाबत.
महाराष्ट्र शासन
नगर विकास विभाग
शासन निर्णय क्रमांक : एमआरडी-३३१९/प्र.क्र.६८/नवि-७,
मंत्रालय, मुंबई ४०० ०३२.
दिनांक : ९ सप्टेंबर, २०१९.
प्रस्तावना :
नाशिक हे पुरातन शहर असुन येथे बरेच उद्योग भरभराटीला येत आहेत तसेच येथे कृषी उद्यान विषयक
केंद्र आणि देशातील महाराष्ट्राच्या वायव्य भागातील या प्रदेशामध्ये विपूल प्रमाणात मद्यनिर्मीतीचे कारखाने देखील आहेत. गोदावरी नदीच्या काठावरील नाशिक हे शहर महाराष्ट्र राज्यातील पाचव्या क्रमांकाचे मोठे शहर आहे.
नाशिक महानगरपालिकेमध्ये २५ गावांचा समावेश आहे. नाशिक शहर आणि आसपासच्या भागाचा एकत्रीतपणे
विकास करण्याच्या हेतुने महाराष्ट्र शासनाने अत्याधुनीक सार्वजनिक परिवहन प्रणाली (MRTS)च्या स्वरुपात
परवडण्यायोग्य, हरीत, उर्जा प्रेरक, प्रदुषणमुक्त आणि विश्वसनीय सार्वजनिक परिवहन यंत्रणेची तरतुद करण्याचे
नियोजीत केले आहे. या अनुषंगाने आरआयटीईएस या केंद्रशासनाच्या संस्थेकडून नाशिक शहरासाठी सार्वजनिक परिवहन प्रणालीचा सविस्तर प्रकल्प अहवाल तयार करुन घेण्यात आला आहे. सदर सविस्तर प्रकल्पाच्या
अहवालाच्या अनुषंगाने नाशिक शहरात सार्वजनिक परिवहन प्रणाली अंतर्गत मेट्रो प्रकल्पाचा अहवाल शासनास सादर केला आहे. सदर प्रकल्पाच्या प्रस्तावास राज्य शासनाकडून मान्यता देण्याची बाब शासनाच्या विचाराधीन होती. त्यानुषंगाने शासन पुढील प्रमाणे निर्णय घेत आहे :
०२. शासन निर्णय :
नाशिक महानगर प्रदेश क्षेत्रात सार्वजनिक जलद परिवहन व्यवस्था प्रकल्प (MRTS) अंतर्गत मेट्रो
प्रकल्पाचे महत्व लक्षात घेता शहर व औद्योगिक विकास महामंडळाने यांनी सादर केलेल्या सदर प्रकल्पाची
अंमलबजावणी करण्यास पुढीलप्रमाणे मान्यता देण्यात येत आहे.
१) सोबतच्या परिशिष्ठ-१ मध्ये तपशिल नमूद केलेल्या ३३ कि.मी. लांबीची मुख्य उन्नत मार्गिका व २६ कि.मी.
लांबीचा पूरक मार्गिका असलेल्या मेट्रो (Metro) प्रकल्पाची नाशिक महानगर प्रदेश क्षेत्रात अंमलबजावणी करण्यास मान्यता देण्यात येत आहे.
२) सोबतच्या परिशिष्ठ-२ मध्ये तपशिल नमूद केल्याप्रमाणे रु.२१००.६० कोटी अंदाजित खर्च अपेक्षित असलेल्या नाशिक मेट्रो प्रकल्पात सोबतच्या परिशिष्ठ-३ मध्ये तपशिल नमूद केल्यानुसार विविध संस्थांचा आर्थिक सहभाग घेण्यास मान्यता देण्यात येत आहे.
३) सदर प्रकल्पांतर्गत नाशिक शहरात मुख्य उन्नत मार्गिका क्र.१ गंगापूर ते नाशिक रोड रेल्वे स्थानक - (लांबी २२.५ कि.मी. उन्नत मार्ग व २० स्थानके) व मुख्य उन्नत मार्गिका क्र.२ गंगापूर ते मुंबई नाका - (लांबी १०.५ कि.मी. उन्नत मार्ग व १० स्थानके) या दरम्यान अंमलबजावणी करण्यास मान्यता देण्यात येत आहे.
# Page 2
शासन निर्णय क्रमांकः एमआरडी-३३१९/प्र.क्र.६८ /नवि-७,
४) सदर प्रकल्पांतर्गत नाशिक शहरात मुख्य मार्गिका व्यतिरिक्त दोन पुरक मार्ग एक पुरक मार्ग मुंबई नाका ते
सातपूर कॉलनी (११.५ कि.मी.) आणि दुसरा नाशिक स्थानकापासून नांदूर नाका मार्गे शिवाजीनगर (१४.५
कि.मी.) या दरम्यान अंमलबजावणी करण्यास मान्यता देण्यात येत आहे.
५) सदर प्रकल्पांतर्गत ३३ कि.मी. लांबीच्या मुख्य उन्नत मार्गावर विद्युत यान उपरीकर्षण सह (Overhead
Traction) आणि २६ कि.मी. लांबीच्या पूरक मार्गावर बॅटरीवरील यान चालविण्याच्या प्रकल्पाच्या (Metro)
यंत्रणेच्या अंमलबजावणीस मान्यता देण्यात येत आहे.
६) सदर प्रकल्पाची अंमलबजावणी भारत सरकार आणि महाराष्ट्र शासन यांचा संयुक्त उपक्रम असलेल्या
महाराष्ट्र मेट्रो रेल कॉर्पोरेशन लिमीटेड (महा-मेट्रो) या विशेष उद्देश वाहन कंपनीव्दारे करण्यास मान्यता
देण्यात येत आहे.
७) सदर प्रकल्पासाठी शासकीय/निमशासकीय / स्थानिक शासकीय प्राधिकरणे यांच्याकडुन प्रकल्पासाठी
आगार, कषर्ण उप-केन्द्र (टीएसएस), अस्थायी कार्यस्थळे, स्थानक इमारत, मार्ग संरेखन, प्लॅटफॉर्म, प्रवेश
मार्ग/निर्गमन मार्गाचे बांधकामे, वाहतुक एकभिकरण सुविधा इत्यादिसाठी आवश्यक असणारी जमिन व
जमिनी नाममात्र १ रुपया दराने हस्तांतरीत करण्यास मान्यता देण्यात येत आहे.
८) खालील तक्त्यात नमुद केल्याप्रमाणे प्रस्तावित सुरुवातीच्या प्रवासी भाडेदरास मान्यता देण्यात येत आहे.
तसेच उल्लेखित केलेले भाडे, प्रकल्प सुरु करण्यापूर्वी वित्तीय व्यवहार्यता तपासुन गरज भासल्यास त्यामध्ये
आवश्यक बदल करण्याचे अधिकार वापरण्यास विशेष उद्देश वाहन (SPV) यांस मान्यता देण्यात येत आहे.
--------------------------------------
| अंतर टप्पा (कि.मी.) | भाडे (रु. मध्ये) |
| ०-२ | १५ |
| २-४ | १९ |
| ४-६ | २३ |
| ६-९ | २८ |
| ९-१२ | ३० |
| १२-१५ | ३५ |
| १५-१८ | ३६ |
| १८-२१ | ३९ |
| >२१ | ४१ |
--------------------------------------
प्रत्येकी दोन वर्षांनी १२.५ टक्के सुधारित भाडे शुल्कासह सारणीमध्ये प्रस्तावित केलेले किंवा प्रवासी भाडे
सुधार समितीने मान्यता दिल्याप्रमाणे भाडे दराच्या संरचनेस मंजुरी देण्यात येत आहे.
९) सदर प्रकल्पासाठी राखीव ठेवलेल्या जागेचा वापर, अतिरिक्त एफ.एस.आय. आणि जागेचा विकास
करण्यास तत्वत: मान्यता देण्यात येत आहे.
१०) महाराष्ट्र विद्युत नियामक मंडळाकडून या प्रकल्पांकरीता सवलतीच्या दरात ना नफा ना तोटा या तत्वावर
वीज उपलब्ध करुन देण्याकरीता शिफारस करण्यास मान्यता देण्यात येत आहे.
पृष्ठ ८ पैकी २
# Page 3
शासन निर्णय क्रमांकः एमआरडी-३३१९/प्र.क्र.६८ /नवि-७,
११) सदर प्रकल्पाकरीता द्विपक्षीय / बहुपक्षीय/आंतरराष्ट्रीय अशा विविध वित्तीय संस्थांकडून कर्ज घेणेसाठी केंद्र सरकार आणि आंतरराष्ट्रीय वित्तीय संस्था यांच्याबरोबर समन्वय साधणे आणि प्रकल्प अंमलबजावणीच्या
पुढील सर्व कार्यवाहीकरीता महाराष्ट्र मेट्रो रेल कॉर्पोरेशन लि. यांना प्राधिकृत करण्यास मान्यता देण्यात येत आहे.
१२) सदर प्रकल्पाकरीता द्विपक्षीय / बहुपक्षीय / आंतरराष्ट्रीय वित्तीय संस्थांकडून थेट कर्ज, त्याचे कोणतेही दायित्व / जबाबदारी राज्यशासनावर येणार नाही या अटीवर घेण्यास संबंधित प्राधिकरणास/संस्थेस प्राधिकृत करण्यास मान्यता देण्यात येत आहे.
१३) प्रकल्प बांधकामाच्या कालावधी दरम्यान जर एखादी अतिरिक्त तात्पुरत्या जागेची आवश्यकता असल्यास ती शासकीय/निमशासकीय / स्थानिक शासकिय प्राधिकरणामार्फत नाममात्र शुल्कावर उपलब्ध करुन देण्याचे संबंधित संस्थाना निदेश देण्यास मान्यता देण्यात येत आहे.
१४) सदर प्रकल्पाखालील प्रकल्पग्रस्तांचे पुनर्वसन आणि पुनर्वसाहत एम.यु.टी.पी. (R&R) धोरणानुसार करण्यास मान्यता देण्यात येत आहे.
१५) महाराष्ट्र शासनाच्या समभागाचा सहभाग सिडको, एमआयडीसी व नाशिक महानगरपालिका यांनी प्रत्येकी १/३ प्रमाणे अनुक्रमे रु.१०२.३६ कोटी, रु.१०२.३५ कोटी व रु. १०२.३५ कोटी असा वहन करावा असे निर्देश त्यांना देण्यात येत आहेत.
१६) नाशिक मेट्रो हा प्रकल्प "महत्वपूर्ण आणि महत्वाकांक्षी नागरी वाहतूक प्रकल्प" म्हणून घोषित करण्यास मान्यता देण्यात येत आहे.
१७) सदर प्रकल्पाकरिता दुरुस्ती व देखभाल आगारासाठी गंगापूर येथील जमीन व उपलब्धतेनुसार किंवा आवश्यकतेनुसार इतर जागा वापरण्यास मान्यता देण्यात येत आहे. तसेच महाराष्ट्र प्रादेशिक व नगररचना अधिनियम, १९६६ कायद्यानुसार आवश्यक ते बदल करण्यास मान्यता देण्यात येत आहे.
१८) सदर प्रकल्पाची अंमलबजावणी केंद्रीय मेट्रो अधिनियमाखाली करण्यास मान्यता देण्यात येत आहे.
१९) केंद्रीय मेट्रो रेल्वे अधिनियम, नाशिक महानगर प्रदेशास केंद्र शासनाकडून लागू करून सदर प्रकल्प केंद्रीय मेट्रो अधिनियमामध्ये समाविष्ट करण्यासाठी अधिसूचना जारी करण्यासाठी केंद्रशासनास शिफारस करण्यास मान्यता देण्यात येत आहे.
२०) सदर प्रकल्पाच्या अंमलबजावणीकरिता भूसंपादन, प्रकल्प संरेखनातील अन्य संरचना आणि युटीलीटी स्थलांतर करणे, प्रकल्पग्रस्तांचे पुनर्वसन, बहुविध एकत्रीकरण इत्यादींशी संबंधीत बाबींवर तसेच त्वरीत कार्यवाही करण्याची आवश्यकता असेल अशा अन्य बाबींवर त्वरीत निर्णय घेण्यासाठी विभागीय आयुक्त नाशिक यांच्या अध्यक्षते खालील आणि सभासद म्हणून अन्य संबंधीत क्षेत्रीय अधिकारी यांचा समावेश असलेली उच्चाधिकारी समितीचे गठण करण्यास मान्यता देण्यात येत आहे.
२१) सदर प्रकल्पाच्या अनुषंगाने संबंधीत यंत्रणांच्या आवश्यक परवानग्या विभागाने / अंमलबजावणी यंत्रणेने प्राप्त करून घेतल्यानंतरच प्रकल्पाचे काम सुरू करण्यात यावे.
२२) सदर प्रकल्पाच्या वित्तीय परताव्याच्या अनुषंगाने दुसरे मत संबंधित संस्थेने घ्यावे.
पृष्ठ ८ पैकी ३
# Page 4
शासन निर्णय क्रमांकः एमआरडी-३३१९/प्र.क्र.६८ /नवि-७,
०३. हा शासन निर्णय नियोजन विभाग अनौपचारीक संदर्भ क्र. १४७/कार्या.१४४४, दिनांक २७.०८.२०१९ व वित्त विभाग अनौपचारीक संदर्भ क्र.२२०/व्यय-३, दिनांक ०९.०९.२०१९ अन्वये प्राप्त अभिप्राय व मंत्रिमंडळाने
दिनांक २८.०८.२०१९ रोजी मान्यता दिल्यानुसार निर्गमित करण्यात येत आहे.
# Page 5
# Page 6
# Page 7
# Page 8