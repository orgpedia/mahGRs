# Page 1
ठाणे ते बोरीवली दरम्यान वाहतुकीच्या
दळणवळणासाठी भुयारी मार्गाचे बांधकाम
या प्रकल्पासाठी राज्य शासनाचे
बिनव्याजी दुय्यम कर्ज सहाय्य देण्यास व
इतर प्रकल्प अनुषंगिक मान्यता देणेबाबत
महाराष्ट्र शासन
नगर विकास विभाग
शासन निर्णय क्रमांक : एमआरडी-३३२४/प्र.क्र.१०१/नवि-७,
मंत्रालय, मुंबई ४०० ०३२.
दिनांक : १४ ऑक्टोबर, २०२४.
प्रस्तावना :-
ठाणे ते बोरीवली हे अंतर पार करण्यासाठी ठाणे ते बोरीवली अशा सहापदरी (३+३ मार्गिकेचे २
बोगदे) भुयारी मार्गाचे बांधकाम मुंबई महानगर प्रदेश विकास प्राधिकरणामार्फत करण्यात येत आहे.
त्यानुसार सदर प्रकल्पाच्या सुसाध्यता अहवालानुसार सदर प्रकल्पाचा भूसंपादनासह अंदाजित एकूण
बांधकाम खर्च रू. १६६००.४० कोटी अधिक बांधकाम कालावधीतील व्याज रू. २२३८.०० कोटी असा एकूण
खर्च रू. १८८३८.४० कोटी इतका अपेक्षित आहे. या प्रकल्पाकरीता कर्ज उभारणीची आवश्यकता असल्याने
प्राधिकरणाच्या दि. १२ डिसेंबर, २०२३ रोजी झालेल्या १५५ व्या बैठकीत प्रकल्पासाठी एकूण प्रकल्प खर्च
रू. कोटी इतक्या रक्कमेच्या २०% अंशदान व ८०% कर्ज या वित्तीय प्रतिमानात, - मुंबई महानगर प्रदेश
विकास प्राधिकरणाचा सहभाग व राज्य शासनाचा सहभाग (दुय्यम कर्ज) याद्वारे रू. ३७६७.४० कोटी आणि
बाय कर्ज सहाय्य/इतर वित्तीय संस्थांचे कर्ज रू. १५०७१.०० कोटी उभारण्याकरीता कायोत्तर मंजूरी
देण्यात आली असून त्यामधील राज्य शासनाच्या सहभागाकरीता प्रस्ताव राज्य शासनास सादर करण्यास
कायोत्तर मंजूरी देण्यात आली आहे.
त्यानुसार एमएमआरडीएने दि. २०.०३.२०२४ रोजीच्या पत्रान्वये ठाणे ते बोरीवली दरम्यान
वाहतुकीच्या दळणवळणासाठी भुयारी मार्गाचे बांधकाम या प्रकल्पामध्ये राज्य शासनाचा सहभाग देण्याची
तसेच इतर प्रकल्प अनुषंगिक मान्यता देण्याची शासनास विनंती केली आहे. त्यानुषंगाने सदर प्रकल्पामध्ये
राज्य शासनाचा दुय्यम कर्ज स्वरूपातील सहभाग व इतर प्रकल्प अनुषंगिक मान्यता देण्याची बाब
शासनाच्या विचाराधीन होती. त्यानुषंगाने शासनाने पुढीलप्रमाणे निर्णय घेतला आहेः
०२. शासन निर्णय :-
ठाणे ते बोरीवली दरम्यान (३+३ पदरी मार्गाचे दोन बोगदे) वाहतुकीच्या दळणवळणासाठी
भुयारी मार्गाचे बांधकाम करण्यासाठी प्राधिकरणाने केलेली विनंती विचारात घेऊन प्रकल्प राबविण्याकरीता
या शासन निर्णयाद्वारे पुढीलप्रमाणे शासन मान्यता देण्यात येत आहे:
१.ठाणे ते बोरीवली दरम्यान (३+३ पदरी मार्गाचे दोन बोगदे) वाहतुकीच्या दळणवळणासाठी भुयारी
मार्गाचे बांधकामाची एकूण लांबी ११.८५ कि.मी. (बोगद्याची एकूण लांबी १०.२५ किमी. व
जोडरस्त्याची लांबी १.६० कि.मी.) रु. १८८३८.४० कोटी किंमतीचा प्रकल्प पूर्ण करण्यासाठी
# Page 2
राज्य शासनार्माफ़त राज्य शासनाचे कर यासाठी रू. ११४४.६० कोटी; केंद्र शासनाच्या कराच्या
५०% रकमेसाठी रू. ५७२.३० कोटी व जमीन/भूसंपादन यासाठी रू. ७००.०० कोटी असे एकूण
रू.२४१७.०० कोटी बिनव्याजी दुय्यम कर्ज मुंबई महानगर प्रदेश विकास प्राधिकरणाला उपलब्ध
करुन देण्यास मान्यता देण्यात येत आहे.
२.सदर प्रकल्पासाठी तसेच “मुंबई शहरातील पूर्व मुक्तमार्गाजवळील ऑरेंज गेट ते मरीन ड्राईव्ह
येथील भुयारी मार्ग यांच्या दरम्यान वाहतुकीच्या दळणवळणासाठी भुयारी मार्गाचे बांधकाम करणे”
या प्रकल्पासाठी राज्य शासनाद्वारे देण्यात येणाऱ्या बिनव्याजी दुय्यम कर्जाच्या अटी व शर्ती,
मुद्दलाची परतफेड इ. मुद्यांबाबत अपर मुख्य सचिव, वित्त विभाग, प्रधान सचिव (नवि-१), नगर
विकास विभाग व महानगर आयुक्त, मुंबई महानगर प्रदेश विकास प्राधिकरण यांच्यामध्ये दुय्यम
कर्ज सहाय्य करारनामा (subsidiary Loan Agreement) करण्यात यावा.
३.सदर प्रकल्पामध्ये मुंबई महानगर प्रदेश विकास प्राधिकरणाचा सहभाग रू. १३५०.४० कोटी इतका
राहील.
४.सदर प्रकल्प २०% अंशदान व ८०% कर्ज या प्रमाणात वित्तीय प्रतिमानासह मुंबई महानगर प्रदेश
विकास प्राधिकरणामार्फत राबविण्यास मान्यता देण्यात येत आहे.
५.सदर प्रकल्पाकरिता रू.१५०७१.०० कोटी रकमेच्या मर्यादेत द्विपक्षीय/बहुपक्षीय वित्तीय
संस्था/अन्य वित्तीय संस्थामार्फत अल्प व्याज दराचे कर्ज घेण्यास मान्यता देण्यात येत आहे. तसेच
सदर कर्जाची मुद्दल, व्याज व इतर शुल्क यांचा कोणताही भार राज्य शासनावर येणार नाही या
अटीवर, महानगर आयुक्त, मुंबई महानगर प्रदेश विकास प्राधिकरण यांना प्राधिकृत करण्यात येत
आहे.
६.सदर शासन निर्णयाच्या परिशिष्ट्ट-अ मध्ये नमूद वित्तीय आराखड्यानुसार राज्य शासनाने
सोसावयाच्या निधीपेक्षा अधिकचा निधी सदर प्रकल्पास उपलब्ध करुन देण्यात येणार नाही, याची
नोंद मुंबई महानगर प्रदेश विकास प्राधिकरण यांनी घ्यावी.
७.सदर प्रकल्पाकरिता द्विपक्षीय/बहुपक्षीय वित्तीय संस्थेमार्फत घेतल्या जाणाऱ्या कर्जाच्या मुद्दलाची
परतफेड तसेच व्याजाची परतफेड याची जबाबदारी मुंबई महानगर प्रदेश विकास प्राधिकरणाची
राहील. त्यामुळे शासनावर कोणताही आर्थिक भार येणार नाही याची खबरदारी मुंबई महानगर
प्रदेश विकास प्राधिकरणाने घ्यावी.
८.सदर प्रकल्प वेळेवर पूर्ण करण्यासाठी आवश्यक असलेल्या खाजगी जमिनीचे अधिग्रहण महाराष्ट्र
प्रादेशिक व नगररचना अधिनियम, १९६६/नविन केंद्रीय भूसंपादन व पूनर्वसन व पूनर्वसाहत
अधिनियम, २०१३ अंतर्गत अथवा विकास हक्क/विकास हक्क हस्तांतरण यांचे माध्यमातून
करण्यास मान्यता देण्यात येत आहे.
९.सदर प्रकल्पाची अंदाजित किंमत, प्रकल्पामधून मिळणारा परतावा याकरिता प्रकल्प अहवालात
घेण्यात आलेल्या गृहीतकांची कसोशीने तपासणी करणे आवश्यक असल्यास स्वतंत्र अभिप्राय
(Second opinion) घेण्याची कार्यवाही करण्यास मुंबई महानगर प्रदेश विकास प्राधिकरणाने
करावी.
# Page 3
१०.सदर प्रकल्पाच्या खर्चात कोणत्याही कारणाने वाढ झाल्यास, सदर वाढीचा संपूर्ण भार/दायित्व
मुंबई महानगर प्रदेश विकास प्राधिकरणाचे राहील.
११.सदर प्रकल्प अंमलबजावणी दरम्यान मार्गिकांमध्ये (Alignment) गरज भासल्यास प्राधिकरणाच्या
स्तरावर किरकोळ बदल करण्यास मान्यता देण्यात येत आहे.
१२.सदर प्रकल्पास विविध अधिनियम/नियम (उदा. महाराष्ट्र प्रादेशिक नगर रचना अधिनियम-१९६६
मधील अनुच्छेद १२४ब इ.) यांच्या प्रयोजनासाठी सदर प्रकल्प “महत्वपुर्ण नागरी वाहतुक प्रकल्प”
व “निकडीचा सार्वजनिक प्रकल्प” म्हणून घोषित करण्यास मान्यता देण्यात येत आहे.
१३.भविष्ट्यात आवश्यकता भासल्यास सदर प्रकल्पाकरीता “विशेष उद्देश वाहन”( Special Purpose
Vehicle ) स्थापन करण्याबाबत नगर विकास विभागाच्या स्तरावर धोरणात्मक निर्णय घेण्यास
मान्यता देण्यात येत आहे.
१४.सदर प्रकल्पासाठी कायमस्वरुपी आवश्यक असलेल्या राज्य शासनाच्या अखत्यारीतील
शासकीय/निमशासकीय/स्थानिक स्वराज्य संस्था यांच्या जमिनी मुंबई महानगर प्रदेश विकास
प्राधिकरणाकडे नाममात्र रू.१/- दराने हस्तांतरित करण्याकरीता मान्यता देण्यात येत आहे. तसेच
अतिरिक्त जमीन उपलब्धतेनुसार प्रकल्पासाठी निधी उभारण्याच्या दृष्ट्टीने रहिवाशी/वाणिज्यिक
विकास करण्यासाठी मुंबई महानगर प्रदेश विकास प्राधिकरणाकडे प्रचलित दराने हस्तांतरीत
करण्यास मान्यता देण्यात येत आहे.
१५.सदर मार्गालगतच्या राज्य शासनाच्या अखत्यारीतील शासकीय व निमशासकीय संस्थांच्या
मोकळया जागांचा बांधकाम कालावधी दरम्यान तात्पुरता वापर करण्यासाठी तसेच संबंधित
विभागांनी सदर मोकळ्या जागा मुंबई महानगर प्रदेश विकास प्राधिकरणाला नाममात्र रू.१/- दराने
सुपूर्द करण्याबाबत संबंधित विभागांस निदेश देण्यात येत आहेत.
१६.या प्रकल्पांतर्गत प्रकल्पग्रस्तांचे पुर्नवसन करण्याकरीता एमयुटीपी प्रकल्पासाठी प्रकल्पग्रस्तांचे
पुर्नवसनासाठी गृहनिर्माण व विशेष सहाय्य विभाग, शासन निर्णय क्रमांक प्रकल्प-१७००/सीआर-
३१/स्लम-२, दिनांक १२.१२.२००० अन्वये लागू केलेले पुर्नवसन धोरण सदर प्रकल्पासही लागू
करण्यास मान्यता देण्यात येत आहे. सदर प्रकल्पग्रस्तांचे पुर्नवसन एमएमआरडीए मार्फत करण्यास
महानगर आयुक्त, मुंबई महानगर प्रदेश विकास प्राधिकरण यांना निदेश देण्यास मान्यता देण्यात
यावी. या प्रकल्पांमधील प्रकल्पग्रस्तांच्या पुनर्वसनासाठी नागरी क्षेत्रात ज्या ठिकाणी
एमएमआरडीएकडे सदनिका उपलब्ध होत नसतील त्या ठिकाणी नगर विकास विभाग शा.नि. क्र
चंमपा-२०१७/प्र.क्र.२३/नवि-२६, दिनांक १३.०६.२०१८ मधील मार्गदर्शक सूचनाप्रमाणे
अतिक्रमणधारकांना एकरकमी मोबदला देण्यास मान्यता देण्यात येत आहे.
१७.मुंबई महानगर प्रदेश विकास प्राधिकरण अधिनियम, १९७४ च्या कलम १७ (४) अन्वये प्राधिकरणास
प्रकल्प कार्यान्वयन व देखभालीच्या खर्चाकरीता पथकर वसुलीचे अधिकार आहेत. सबब, सदर
प्रकल्पास Dedicated Access Control तत्वावर पथकर लागू करण्यास तत्वत: मान्यता देण्यात
येत आहे.
१८.सदर प्रकल्पाच्या आर्थिक सुसाध्यतेकरीता उत्पन्नाचे अतिरिक्त स्त्रोत जसे की, जाहिरातीद्वारे व
भुयारी विविध सेवा वाहिन्यांसाठी सेवा पुरवठादारांकडून शुल्क आकारण्यास मान्यता देण्यात यावी
# Page 4
आणि यातून प्राप्त होणारा निधी राज्य शासनाच्या “नागरी परिवहन निधी”मध्ये जमा करण्यास व
त्याचा विनियोग करण्यास मान्यता प्रदान करण्यात येत आहे.
१९.सदर प्रकल्पाच्या बांधकाम खर्चात अवाजवी वाढ होणार नाही याची दक्षता घेऊन प्रकल्पाची
उभारणी विहित मुदतीत करण्याची दक्षता मुंबई महानगर प्रदेश विकास प्राधिकरणाने घ्यावी.
०३. हा शासन निर्णय महसूल विभाग अनौपचारीक संदर्भ क्र.०९/ज-२ दिनांक २३/०९/२०२४, नियोजन
विभाग अनौपचारीक संदर्भ क्र.२७०/१४४४ दिनांक २४/०७/२०२४ व वित्त विभाग अनौपचारीक संदर्भ
क्र.४७७/व्यय-३ दिनांक ०६/०८/२०२४ अन्वये प्राप्त अभिप्राय तसेच दिनांक ३०/०९/२०२४ रोजी पार
पडलेल्या मा. मंत्रीमंडळ बैठकीतील निर्णयास अनुसरून निर्गमित करण्यात येत आहे.
०४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 5
# Page 6