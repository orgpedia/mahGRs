# Page 1
स्वच्छ महाराष्ट्र अभियान (नागरी) अंतर्गत राज्यातील सर्व नागरी स्थानिक स्वराज्य संस्थांनी किमान “ओडीएफ+” दर्जा प्राप्त करून घेण्यासाठी करावयाच्या उपाययोजना महाराष्ट्र शासन
नगर विकास विभाग
शासन परिपत्रक क्रमांक : स्वमअ-२०१९/प्र.क्र.८१/नवि ३४
हुतात्मा राजगुरु चौक, मादाम कामा मार्ग,
४ था मजला, मंत्रालय, मुंबई ४०००३२
दिनांक : १७ जून, २०१९
वाचा : १. शासन निर्णय, नगर विकास विभाग, क्रमांक स्वभाअ २०१५/प्र.क्र.२३/नवि ३४ दिनांक १५.०५.२०१५ २. शासन निर्णय, नगर विकास विभाग, क्रमांक स्वमअ-२०१९/प्र.क्र.८२/नवि-३४, दिनांक २४.०५.२०१९
शासन परिपत्रक :
देशातील सर्व शहरांमधील नागरीकांना स्वच्छ पर्यावरण व चांगले आरोग्य मिळावे या करिता या शहरांना स्वच्छतेची आणि या शहरांमधील सर्व नागरीकानां शौचालयाची सुविधा उपलब्ध करून देवून हे ध्येय गाठण्यासाठी केंद्र शासन, दिनांक २ ऑक्टोबर, २०१४ पासून राष्ट्रपिता महात्मा गांधी यांच्या १५० व्या जन्मदिनापर्यंत म्हणजे दिनांक २ ऑक्टोबर, २०१९ पर्यंत “स्वच्छ भारत अभियान (नागरी)” संपूर्ण देशामध्ये राबवित आहे. केंद्र शासनाच्या “स्वच्छ भारत अभियान (नागरी)” च्या धर्तीवर संदर्भीय क्रमांक (१) येथील दिनांक १५ मे, २०१५ च्या शासन निर्णयान्वये राज्यामध्ये “स्वच्छ महाराष्ट्र अभियान (नागरी)”ची अंमलबजावणी सुरु झाली आहे.
२. नागरी स्थानिक स्वराज्य संस्थांमधील ज्या कुटुंबांकडे शौचालयाची सुविधा उपलब्ध नाही आशा कुटुंबांना वैयक्तिक अथवा सामुदायीक शौचालयाची सुविधा उपलब्ध करून देवून शहरे “हागणदारी मुक्त” (ओडीएफ) करणे व घनकचरा व्यवस्थापन नियम, २०१६ अंतर्गत शहरांमधील घनकचऱ्याचे व्यवस्थापन करून शहरे “स्वच्छ” करणे या दोन प्रमुख बाबीचा स्वच्छ भारत अभियानामध्ये समावेश आहे.
३. स्वच्छ भारत अभियानाची अंमलबजावणी करून राज्याचा नागरी भाग दिनांक १ ऑक्टोबर, २०१७ रोजी हागणदारी मुक्त घोषित करण्यात आला असून, या शहरांच्या हागणदारी मुक्त दर्जामध्ये सातत्य राहावे व शहरांतील कुटुंबांना शौचालयाच्या चांगल्या सुविधा उपलब्ध व्हाव्यात या उद्देशाने आता संदर्भिय क्रमांक २ येथील दिनांक २४.५.२०१९ च्या शासन निर्णयान्वये राज्यातील सर्व शहरांना दिनांक २ ऑक्टोबर, २०१९ पर्यंत किमान “ओडीएफ+” हा दर्जा प्राप्त करण्याचे उद्दिष्ठ देण्यात आले आहे.
४. राज्य शासनाने ठरवून दिलेले उद्दिष्ठ पूर्ण करणे ही सर्व नागरी स्थानिक स्वराज्य संस्थांची जबाबदारी आहे. नागरी स्थानिक स्वराज्य संस्थांना हे उद्दिष्ठ पूर्ण करता यावे यासाठी शासन खालील प्रमाणे मार्गदर्शक सूचना देत आहे:
# Page 2
शासन परिपत्रक क्रमांकः स्वमअ-२०१९/प्र.क्र.८१/नवि ३४
(१) प्रत्येक शहराने केंद्र शासनाच्या IHHL पोर्टलवर मंजूर केलेल्या सर्वच्या सर्व म्हणजे १००% वैयक्तीक शौचालयांचे बांधकाम पूर्ण करून घेवून त्या वैयक्तीक शौचालयांचे पूर्णत्वाचे फोटो IHHL पोर्टलवर अपलोड करणे आवश्यक आहे. त्यानुसार, राज्यातील प्रत्येक शहरांनी कार्यवाही करून मंजूर व बांधकाम पूर्ण झालेली शौचालये यामधील फरक (Gap) ३० जून, २०१९ पर्यत पूर्ण करण्यासाठी कृती आराखडा तयार करून या कृती आराखडयानुसार त्याची अंमलबजावणी करावी.
(२) शहरे ODF, ODF+ व ODF++ करण्यासाठीच्या सुधारित मार्गदर्शक सूचना केंद्र शासनाच्या गृहनिर्माण व शहरी व्यवहार मंत्रालयाच्या दिनांक २० मे, २०१९ चे पत्र क्रमांक १५/५४/२०१७/SBM-१ अन्वये निर्गमित केल्या आहेत. (या मार्गदर्शक सूचनांची प्रत सुलभ संदर्भासाठी जोडपत्र-१ म्हणून सोबत जोडली आहे). या मार्गदर्शक सूचनांनुसार
(अ) अनिवार्य (Mandatory) निर्देशकांनुसार शहरामधील सर्वच्या सर्व सार्वजनिक / सामुदायीक शौचालयांमध्ये ठेवण्याच्या दृष्टिने आवश्यक कार्यवाही सर्व नागरी स्थानिक स्वराज्य संस्थांनी करावी.
(ब) शहर ODF+ अथवा ODF++ करण्यासाठी संबंधित शहरात उपलब्ध असलेल्या एकूण सार्वजनिक / सामुदायिक शौचालयांपैकी अनुक्रमे १०% अथवा २५% शौचालये सर्वोत्तम (Best) असणे आवश्यक आहे. यासाठी शहरांनी अशी सर्वोत्तम शौचालये निवडताना शक्यतो पैसे द्या व वापरा (Pay & Use) तत्वावरील किंवा ज्या सार्वजनिक / सामुदायीक शौचालयांसाठी काळजी घेणारी व्यक्ती (Care Taker) नियुक्त केलेली असेल अशा शौचालयांची निवड करावी. ज्या शहरांमध्ये अशी शौचालये नाहीत तेथे शहरातील सर्वात चांगली सार्वजनिक शौचालये निवडावीत. अशा प्रकारे निवड केलेल्या सर्वोत्तम शौचालयांमध्ये केंद्र शासनाच्या मार्गदर्शक सूचनांनुसार आवश्यक (Essential) निर्देशक, इष्ट (Desirable) निर्देशक व महत्वाकांक्षी (Aspirational) निर्देशक या घटकांतर्गत नमूद केलेल्या बाबी उपलब्ध करून देण्यात याव्यात.
(क) अशा प्रकारे शहरातील सर्व सार्वजनिक / सामुदायीक शौचालयांमध्ये केंद्र शासनाच्या मार्गदर्शक सूचनांनुसार उपलब्ध करून द्यावयाच्या बाबी उपलब्ध करून दिल्यानंतर ही सर्व सार्वजनिक / सामुदायीक शौचालये चांगल्या स्थितीत राहातील याची दक्षता घेण्यात यावी व या शौचालयांची नियमित तपासणी करण्याची जबाबदारी शहरातील सार्वजनिक / सामुदायीक शौचालयांच्या संखेनुसार एक अथवा अधिक कर्मचाऱ्यांवर सोपविण्यात यावी. या कर्मचाऱ्यांनी शहरातील त्यांना नेमून दिलेल्या सर्व सार्वजनिक / सामुदायिक शौचालयांना भेट देवून या शौचालयांची तपासणी करावी व सोबत जोडलेल्या जोडपत्र-२ ते ५ मधील नमून्यातील आपला तपासणी अहवाल संबंधित आयुक्त, महानगरपालिका तसेच मुख्याधिकारी, नगरपरिषद / नगरपंचायत यांना सादर करावा. सदर अहवालात, एकाद्या शौचालयामध्ये काही त्रुटी
पृष्ठ ४ पैकी २
# Page 3
शासन परिपत्रक क्रमांकः स्वमअ-२०१९/प्र.क्र.८१/नवि ३४
दर्शविल्या असतील तर त्या त्रुटींची पूर्तता लगेच करून घेण्यात यावी. त्यानंतर या सर्व सार्वजनिक / सामुदायीक शौचालयांमध्ये केंद्र शासनाच्या ODF+/++ च्या मार्गदर्शक सूचनांनुसार आवश्यक सुविधा उपलब्ध राहतील याची दक्षता घेण्याबाबत संबंधितांना सूचना देण्यात याव्यात.
(ड) यानंतर, महानगरपालिका क्षेत्रामधील व नगरपरिषद / नगरपंचायत क्षेत्रामधील सर्व सार्वजनिक / सामुदायीक शौचालयांची तपासणी संबंधित महानगरपालिकेच्या संबंधित उपायुक्त यांनी तर नगरपरिषद / नगरपंचायत क्षेत्रामध्ये संबंधित मुख्याधिकारी यांनी करून या सर्व सामुदायीक / सार्वजनिक शौचालयांमध्ये केंद्र शासनाच्या ODF+/++ च्या मार्गदर्शक सूचनांनुसार आवश्यक सुविधा संबंधित निर्देशकानुसार उपलब्ध करून दिल्या आहेत याची स्वतः खात्री करून त्याबाबतचे प्रमाणपत्र दिनांक ३० जुलै, २०१९ पर्यंत संबंधित विभागीय प्रादेशिक उप संचालक, नगरपरिषद प्रशासन शाखा व राज्य अभियान संचालनालय यांच्याकडे पाठविण्यात यावे.
(इ) आयुक्त, महानगरपालिका तसेच मुख्याधिकारी, नगरपरिषद / नगरपंचायत यांच्याकडून प्रमाणपत्र प्राप्त झाल्यावर संबंधित विभागातील उपसंचालक / सहायक संचालक, विभागीय तांत्रिक तज्ञ यांनी संबंधित शहरांना भेट देवून तपासणी करावी व त्याबाबतचा अहवाल राज्य अभियान संचालनालयास सादर करण्यात यावा.
(ई) राज्यातील सर्व शहरांनी वरील प्रमाणे कार्यवाही करून आपले शहर दिनांक ३० जुलै, २०१९ पर्यंत ODF+ च्या तपासणीसाठी तयार राहील याची दक्षता घेण्यात यावी.
(३) शहर ODF+ अथवा ODF++ करण्यासाठी शहरातील सार्वजनिक / सामुदायीक शौचालयांची स्थिती चांगली नसल्यास व ही सार्वजनिक / सामुदायीक शौचालये दुरूस्त करून घेण्याची आवश्यकता असल्यास अशी सार्वजनिक / सामुदायीक शौचालये दुरूस्त करून घेण्यास व त्यासाठी येणारा खर्च १४ व्या वित्त आयोगामधील स्वच्छ भारत अभियानासाठी राखून ठेवलेल्या ५०% निधी मधून करण्यास एक विशेष बाब म्हणून मंजूरी देण्यात येत आहे.
५. संबंधित शहरास किमान ODF+ हा दर्जा मिळविण्यासाठी आयुक्त, महानगरपालिका तसेच मुख्याधिकारी, नगरपरिषद/ नगरपंचायत यांची राहील. दिनांक २ ऑक्टोबर, २०१९ पर्यत जी शहरे किमान “ओडीएफ+” दर्जा प्राप्त करू शकणार नाहीत, त्या शहराचे आयुक्त, महानगरपालिका तसेच मुख्याधिकारी, नगरपरिषद / नगरपंचायत यांच्या वार्षिक गोपनीय अहवालात तसे प्रतिकुल शेरे नोंदविण्यात येतील.
पृष्ठ ४ पैकी ३
# Page 4
शासन परिपत्रक क्रमांकः स्वमअ-२०१९/प्र.क्र.८१/नवि ३४
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19