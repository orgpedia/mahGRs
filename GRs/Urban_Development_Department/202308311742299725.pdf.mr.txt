# Page 1
बारामती नगरपरिषद हद्दीमधील गट क्रमांक २३/२९०/१/२ मधील ८९९७.९५ चौ.मी. जागा "बारामती जिल्हा कारागृह वर्ग-२” या प्रयोजनासाठी कारागृह विभाग यांना कायमस्वरुपी रुपये १/- प्रतिमहा नाममात्र भाडेतत्वावर देण्याबाबत.
महाराष्ट्र शासन
नगर विकास विभाग
शासन निर्णय क्रमांक:- एमयुएन-२०२२/प्र.क्र.२०४/नवि-१८
मादाम कामा मार्ग, हुतात्मा राजगुरू चौक,
४ था मजला, मंत्रालय, मुंबई-४०० ०३२.
दिनांक:- ३१ ऑगष्ट, २०२३
संदर्भ:- १) शासन निर्णय, गृह विभाग, क्र. जेएलएम-०२२१/प्र.क्र.३५/तुरुंग-२, दिनांक २६/०२/२०२१.
२) शासन सूचना, नगर विकास विभाग क्र. टिपीएस-१८१६/१४७७/प्र.क्र.११३/१७(भाग-१)/कलम ३७ (१कक)/नवि-१३, दिनांक २४/११/२०२१.
३) नगरपरिषद बारामती यांच्याकडील ठराव क्र. १००, दिनांक २७/०१/२०२२.
४) नगरपरिषद प्रशासन संचालनालय, वरळी, मुंबई यांचे पत्र क्र. नपप्रसं/बारामती भाडेपट्टा / प्र.क्र.-/का ७/२२/१७१९, दिनांक २२/०४/२०२२.
५) शासन शुद्धीपत्रक, गृह विभाग, क्र.जेएलएम-०२२१/प्र.क्र.३५/तुरुंग-२, दिनांक २६/०४/२०२३.
प्रस्तावना:
उपरोक्त संदर्भ क्रमांक १ अन्वये गृह विभागाने बारामती शहर सबजेलच्या बांधकामासाठी खर्चाच्या अंदाजपत्रकास प्रशासकीय मंजूरी दिली आहे. तसेच संदर्भ क्रमांक २ अन्वये नगर विकास विभागाने बारामती विकास आराखड्यामध्ये मौजे बारामती (ग्रामीण) गट नंबर २३/२९०/१/२ मधील ८९९७.९५ चौ.मी. क्षेत्र रहिवास विभागातून वगळून “उप कारागृह" या प्रयोजनाकरीता आरक्षित करण्यासाठी प्रस्तावित फेरबदल करण्यासंदर्भात सूचना प्रसिद्ध केली आहे. दरम्यान गृह विभागाने संदर्भ क्रमांक ५ येथील शुद्धीपत्रकान्वये संदर्भ क्रमांक २ येथील शासन निर्णयात बदल करुन “बारामती जिल्हा कारागृह वर्ग-२” अशी सुधारणा केली आहे.
सदर जागा बारामती नगरपरिषदेच्या मालकीची असुन बारामती नगरपरिषदेने संदर्भ क्रमांक ३ येथील ठरावान्वये प्रस्तावित जागा प्रतिमहा रुपये १/- दराने ९९ वर्षाच्या दीर्घ मुदतीकरीता उक्त प्रयोजनासाठी भाडेपट्ट्याने देण्यास दोन तृतियांश मताधिक्याने मान्यता दिली आहे.
उपरोक्त बाबी विचारात घेऊन सदर जागा रु.१/- प्रतिमाह नाममात्र भाडेपट्याने बारामती जिल्हा
कारागृह वर्ग-२ या प्रयोजनासाठी देण्याच्या प्रस्तावास मान्यता देण्याची बाब शासनाच्या विचाराधीन होती.
शासन निर्णय:
बारामती नगरपरिषद हद्दीमधील मौजे बारामती (ग्रामीण) गट क्रमांक २३/२९०/१/२ मधील ८९९७.९५ चौ.मी. जागा “बारामती जिल्हा कारागृह वर्ग-२” बांधकाम करण्यासाठी कारागृह विभाग यांना महाराष्ट्र नगरपरिषदा, नगरपंचायती व औद्योगिक नगरी अधिनियम, १९६५ चे कलम-९२ (१) व महाराष्ट्र नगरपरिषदा (स्थावर मालमत्तेचे हस्तांतरण) नियम, १९८३ च्या नियम-६ (२) (क) (एक) व नियम-२१ मधील तरतूदीनुसार कायमस्वरुपी रुपये १/- प्रतिमहा नाममात्र भाडेतत्वावर खालील अटी व शर्तीनुसार देण्यास शासन मान्यता देण्यात येत आहे.
# Page 2
शासन निर्णय क्रमांकः एमयुएन-२०२२/प्र.क्र.२०४/नवि-१८
अटी/शर्ती:
१) प्रस्तावित जागेसंदर्भात आरक्षण “उप कारागृह” या ऐवजी “जिल्हा कारागृह वर्ग-२” तसेच समुचित प्राधिकरण “ कारागृह विभाग” अशी सुधारणा अस्तित्वात आल्यानंतर त्या प्रयोजनासाठी नगरपरिषदेने कारागृह विभागाच्या सक्षम प्राधिकाऱ्यासमवेत जागेचा करार करुन प्रत्यक्ष जागा त्यांच्या नावे हस्तांतरण करण्याची कार्यवाही करावी.
२) सदर जागा जिल्हा कारागृह वर्ग-२ या प्रयोजनासाठी हस्तांतरीत करण्यात येत असुन जागेचा इतर कोणत्याही प्रयोजनासाठी वापर करता येणार नाही. जागेचा वापर प्रस्तावित प्रयोजनासाठी होत नसल्यास जागा आहे त्या स्थितीत नगरपरिषद बारामती यांच्याकडे हस्तांतरीत करावी लागेल.
३) वरील अटी/शर्तीनुसार नगरपरिषदेने कारागृह विभागासमवेत करारनामा करावा.