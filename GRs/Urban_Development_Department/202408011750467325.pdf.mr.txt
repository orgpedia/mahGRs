# Page 1
महाराष्ट्र शहरी प्रशासकीय सेवेतील अधिकाऱ्यांकडे नगरपरिषद/ नगरपंचायती
मधील रिक्त मुख्याधिकारी या पदाचा
अतिरीक्त कार्यभार सोपविण्याबाबत.
महाराष्ट्र शासन
नगर विकास विभाग
शासन परिपत्रक क्रमांक : एमसीओ २०२४/प्र.क्र.२१९/नवि १४
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : ०१ ऑगस्ट, २०२४.
वाचा:- १) नगर विकास विभाग, शासन परिपत्रक क्रमांक:एमसीओ-२०१६/प्र.क्र.२२५/नवि-१४, दि.०१.०९.२०१६.
२)नगर विकास विभाग, शासन निर्णय क्रमांक:एमसीओ-२०२४/प्र.क्र.१०९/नवि-१४, दि.१५.०३.२०२४.
शासन परिपत्रक
राज्यातील नगरपरिषदांमधील मुख्याधिकारी हे पद रिक्त असल्यास अथवा कार्यरत मुख्याधिकारी मोठ्या कालावधीकरीता अनुपस्थित/ रजेवर असल्यास, संबंधित नगरपरिषदेचा कार्यभार नायब तहसिलदार या
पदापेक्षा कमी नाही, अशा अन्य महसूली अधिकाऱ्यांकडे किंवा नजिकच्या मुख्याधिकारी यांचेकडे सोपविण्याची
तरतूद संदर्भ क्र.१ येथील दि.०१.०९.२०१६ रोजीच्या शासन परिपत्रकामध्ये करण्यात आली होती.
२. तद्नंतर, राज्यातील "क" वर्ग नगरपरिषदांमधील मुख्याधिकारी पदावर महाराष्ट्र शहरी प्रशासकीय
सेवेतील मुख्याधिकारी, गट-अ/ सहायक आयुक्त, गट-अ अधिका-यांची नियुक्ती करण्याबाबत संदर्भ क्र.२
येथील दि.१५.०३.२०२४ रोजीच्या शासन निर्णयानुसार मान्यता देण्यात आली आहे. सबब,
नगरपरिषदा/नगरपंचायतीमधील रिक्त मुख्याधिकारी या पदाचा अतिरिक्त कार्यभार नजीकच्या महाराष्ट्र शहरी प्रशासकीय सेवेतील अधिका-यांकडे सोपविणे आवश्यक आहे.
३. आता, नगरपरिषदा/ नगरपंचायींमधील मुख्याधिकारी हे पद रिक्त असल्यास अथवा कार्यरत
मुख्याधिकारी मोठ्या कालावधीकरीता अनुपस्थित/ रजेवर असल्यास, संबंधित जिल्हाधिकारी यांनी नगरपरिषदा/ नगरपंचायतीमधील रिक्त मुख्याधिकारी या पदाचा अतिरिक्त कार्यभार नजीकच्या महाराष्ट्र
शहरी प्रशासकीय सेवेतील अधिका-यांकडे सोपविण्याची कार्यवाही करावी.
४. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर उपलब्ध