# Page 1
ठाणे महानगरपालिकेच्या स्थायी सभेने पारीत केलेला ठराव क्र. ५५४, दिनांक २३.१०.२०१५ अंतिमत: विखंडीत करण्याबाबत.
महाराष्ट्र शासन
नगर विकास विभाग
शासन निर्णय क्रमांक:- ठामपा-२११६/प्र.क्र.३६९/नवि-२३
मादाम कामा रोड, हुतात्मा राजगुरू चौक,
मंत्रालय, मुंबई -४०० ०३२,
दिनांक :- ०७ मे, २०१८
संदर्भ : (१) आयुक्त, ठाणे महानगरपालिका यांचे पत्र क्र. ठामपा/कार्मिक /आयुक्त-९७/ ३८७, दिनांक २५.०४.२०१६ (२) शासन निर्णय सम क्रमांक दिनांक २५.०४.२०१७
प्रस्तावना: ठाणे महानगरपालिकेच्या आस्थापनेवर श्री. विजय भोई, कनिष्ठ अभियंता, यांच्या संदर्भात स्थायी समितीने ठराव क्र. ५५४, दिनांक २३.१०.२०१५ रोजी पारीत केलेला ठराव महाराष्ट्र महानगरपालिका अधिनियमातील ४५१ मधील तरतुदीनुसार विखंडीत करण्याबाबत आयुक्त, ठाणे महानगरपालिका यांनी संदर्भाधीन क्र. १ च्या पत्रान्वये विनंती केली होती.
श्री. विजय भोई, कनिष्ठ अभियंता हे मुंब्रा प्रभाग समिती येथे सार्वजनिक बांधकाम विभागात कार्यरत असताना अचानक नगर येथील गणेश अपार्टमेंटमधील संजय भगत चाळीलगत गटार व पायवाटा करण्याच्या कामाचे देयक M.B.NO.३१८० तयार करुन श्री. धनंजय गोसावी, कार्यकारी अभियंता, मुंब्रा प्रभाग समिती यांचेकडे सादर केले.
श्री. धनंजय गोसावी, कार्यकारी अभियंता, मुंब्रा प्रभाग समिती यांनी या कामाची प्रत्यक्ष जागी तपासणी केली असता सदर ठिकाणी कोणतेही काम सुरु केले नसताना देयके सादर केल्याचे त्यांच्या निदर्शनास आले व तसा अहवाल कार्यकारी अभियंता, मुंब्रा प्रभाग समिती यांनी दिनांक ४.०४.२०१३ रोजी सादर केला.
कार्यकारी अभियंता, मुंब्रा प्रभाग समिती यांचा अहवाल विचारात घेऊन श्री. विजय भोई, कनिष्ठ अभियंता यांना दिनांक २५.०४.२०१३ अन्वये सेवेतून निलंबित करण्यात आले व त्यांचेविरुध्द महाराष्ट्र नागरी सेवा (शिस्त व अपील) नियम १९७९ चे नियम ८ अन्वये विभागीय चौकशी आदेशित करण्यात आली होती.
उक्त प्रकरणी श्री. धनंजय गोसावी, कार्यकारी अभियंता यांनी दिनांक ४.०४.२०१३ रोजीच्या अहवालाच्या तपशीलाच्या विरुध्द (एकमेकांशी विसंगत) साक्ष दिली व परीणामी श्री. विजय भोई, कनिष्ठ अभियंता यांचेवर ठेवण्यात आलेला दोषारोप त्यांचेवर सिध्द झाला नसल्याचे निष्कर्ष चौकशी अधिकारी यांनी काढले होते.
त्यानुषंगाने ठाणे महानगरपालिका प्रशासनाने श्री. विजय भोई, कनिष्ठ अभियंता यांचेविरुध्दच्या विभागीय चौकशीतील निष्कर्ष अमान्य करुन श्री. भोई यांना जबाबदार धरले व त्यांच्या दोन वार्षिक वेतनवाढी कायम स्वरुपी रोखण्यासंदर्भात निर्णय घेतला.
# Page 2
शासन निर्णय क्रमांकः ठामपा-२११६/प्र.क्र.३६९/नवि-२३
श्री. विजय भोई, कनिष्ठ अभियंता यांनी त्यांना बजावण्यात आलेल्या शिक्षेविरुध्द सभापती, स्थायी समिती यांचेकडे अपील दाखल केले. स्थायी समितीने सदरचे अपील स्विकारुन ठराव क्र.५५४, दिनांक २३.१०.२०१५ पारीत केलेला आहे.
ठाणे महानगरपालिकेच्या स्थायी समितीने केलेला ठराव क्र. ५५४, दिनांक २३.१०.२०१५ खालीलप्रमाणे आहे :
(i) श्री. विजय भोई यांचेवर करण्यात आलेली कारवाई तदनंतरची चौकशी, चौकशी अहवालातील निष्कर्ष, त्यानुसार वेतनवाढ रोखण्याचा झालेला निर्णय, त्यावर अपचारी यांनी अपील दाखल केले.
(ii) श्री. भोई यांनी प्रस्तुत प्रकरणात ठाणे महानगरपालिकेच्या हितसंबंधास बाधा येईल असे कोणतेही कृत्य केलेले नसून ठाणे महानगरपालिकेचे कोणतेही आर्थिक नुकसान केलेले नाही असे आढळून येत आहे. तसेच अहवालातील पार्श्वभूमी पाहता सदर प्रकरण निव्वळ गैरसमजुतीमुळे व झोपडपट्टी भागात एक सारख्या दिसणाऱ्या परिसरामुळे कार्यस्थळाच्या जागेबाबत उद्भवलेल्या गोंधळामुळे निर्माण झालेले दिसून येते. कार्यकारी अभियंता, मुंब्रा प्रभाग समिती यांनी दिनांक ३१.०३.२०१३ रोजीचे पाहणी अहवालासमवेतचे छायाचित्रामध्ये हस्ताक्षरात दिनांक व वेळ नमुद केलेली आहे ही बाब विचारात घेणे आवश्यक ठरते.
(ii) उपरोक्त बाबी व वस्तुस्थिती विचारात घेऊन अपचारी श्री. विजय भोई यांनी वरील न्याय मिळणेसंबंधी केलेली मागणी मान्य करण्याचा निर्णय ही स्थायी समिती देत आहे. प्रकरणी उपरोक्त निर्णयाचे अंमलबजावणी करीता पुढील कार्यवाही इतीवृत्त मंजुरीची वाट न पाहता प्रशासनाने करावी अशी मंजुरी ही स्थायी समिती देत आहे.
ठाणे महानगरपालिकेच्या स्थायी समितीने पारीत केलेला ठराव क्र. ५५४ दिनांक २३.१०.२०१५ अन्वये दिलेली सुट ही स्थायी समितीच्या अधिकाराबाहेरची बाब असल्याने महाराष्ट्र महानगरपालिका अधिनियमाचे कलम ४५१ अन्वये सदरचा ठराव क्र. ५५४, दिनांक २३.१०.२०१५ अन्वये ठाणे महानगरपालिकेने शासनाकडे विखंडीत करण्याकरीता सादर केलेला आहे.
सदर ठराव महाराष्ट्र महानगरपालिका अधिनियमातील तरतुदीच्या अनुषंगाने दिनांक २५.०४.२०१७ च्या शासन निर्णयान्वये निलंबित करण्यात आला होता. तसेच सदरच्या शासन निर्णयात सदर प्रकरणी संबंधितांना शासनास काही अभिवेदन करावयाचे असल्यास निलंबन आदेशाच्या दिनांकापासून ३० दिवसाच्या आत करणे आवश्यक राहील असे नमुद करण्यात आले होते. तसेच आयुक्त, ठाणे महानगरपालिका यांना दिनांक १४.०६.२०१७ व दिनांक २६.०९.२०१७ च्या पत्रान्वये ठाणे महानगरपालिकेचे अभिप्राय / अभिवेदन सादर करण्याबाबत कळविण्यात आले होते.
तथापि, उपरोक्त प्रकरणी संबंधिताकडून अभिवेदन / अहवाल प्राप्त न झाल्याने सदर प्रकरणी शासन खालील प्रमाणे निर्णय घेत आहे.
पृष्ठ ३ पैकी २
# Page 3
शासन निर्णय क्रमांकः ठामपा-२११६/प्र.क्र.३६९/नवि-२३
शासन निर्णय-: ठाणे महानगरपालिकेच्या स्थायी समितीने पारित केलेला ठराव क्र. ५५४, दिनांक २३.१०.२०१५ महाराष्ट्र महानगरपालिका अधिनियमाद्वारे प्राप्त अधिकारांच्या मर्यादेबाहेर असल्याने, तसेच महाराष्ट्र महानगरपालिका अधिनियम कलम ४५१ (१) नुसार निलंबित केलेल्या ठरावासंदर्भात महाराष्ट्र महानगरपालिका अधिनियमाचे कलम ४५१ (२) नुसार विहीत कालावधीत संबंधितांकडून अभिवेदन / प्रतिवेदन प्राप्त झाले नाही. यास्तव, महाराष्ट्र महानगरपालिका अधिनियमाच्या कलम ४५१ (३) नुसार ठाणे महानगरपालिकेने पारीत केलेला स्थायी समिती ठराव क्र. ५५४, दिनांक २३.१०.२०१५ अंतिमत: विखंडीत करण्यात येत आहे.