# Page 1
महाराष्ट्र औद्योगिक विकास महामंडळाच्या
कार्यक्षेत्रातील नाजकधा कलम २० खाली
औद्योगिक प्रयोजनार्थ सूट देण्यात आलेल्या
जमिनीच्या हस्तांतरणाबाबत अभय योजना महाराष्ट्र शासन
नगर विकास विभाग
शासन निर्णय क्रमांकः नाजक २०२३/प्र.क्र.११९/नाजकधा
नवीन प्रशासकीय भवन, १६ वा माळा,
हुतात्मा राजगुरू चौक, मंत्रालय, मुंबई -३२.
तारीख: २६ जुलै, २०२४
वाचा :-
१)शासन निर्णय क्रमांकः नाजक १०९६/[६४८६]/नाजकधा-१, दि.१०.०४.१९९७
२)शासन निर्णय क्रमांकः नाजक १००७/प्र.क्र.२२२/नाजकधा-२, दि.२३.११.२००७.
३)शासन निर्णय क्रमांकः नाजक २०१८/प्र.क्र.५/नाजकधा-२, दि.०३.०२.२०१८
४) शासन निर्णय क्रमांकः नाजक २०१८/प्र.क्र.५१/भाग-II/नाजकधा-१, दि.२३.०६.२०२१ ५) शासन निर्णय क्रमांकः नाजक २०२३/प्र.क्र.११९/नाजकधा, दि.१५.०३.२०२४
प्रस्तावना :-
केंद्र शासनाने नागरी जमीन (कमाल धारणा व विनियमन) अधिनियम, १९७६ हा नाजकधा निरसन अधिनियम,
१९९९ अन्वये निरसित केला असून, उक्त निरसन अधिनियम राज्य शासनाने दि.२९.११.२००७ रोजी स्विकारला आहे.
निरसन अधिनियमान्वये विविध प्रयोजनासाठीचे कलम २० खालील सुटीचे आदेश (Exemption orders), त्याखालील
कार्यवाही आणि कलम १०(३) व १०(५) अन्वये संपादित केलेल्या जमिनींवरील कार्यवाही संरक्षित आहे.
नाजकधा कलम २० च्या आदेशातील अटी व शर्तीनुसार औद्योगिक प्रयोजनार्थ सूट देण्यात आलेल्या जमिनींच्या
हस्तांतरणासाठी सुटीखालील क्षेत्राची बाजारभावाने परिगणीत होणारी १००% किंमत व अशा जमिनीच्या अधिग्रहणासाठी नाजकधा अधिनियमानुसार परिगणीत होणारी मोबदल्याची किंमत यामधील फरकाची रक्कम
आकारण्याची तरतूद आहे. तद्नंतर, नाजकधा कलम २० खाली औद्योगिक प्रयोजनार्थ सूट देण्यात आलेल्या जमिनीच्या
हस्तांतरणासाठी नाजकधा अंतर्गत (ULC) हस्तांतरण शुल्क आकारण्याबाबत शासनाने वेळोवेळी शासन निर्णय दि.१०.०४.१९९७, दि.२३.११.२००७ व दि.०३.०२.२०१८ अन्वये धोरणात्मक निर्णय घेतलेले आहेत. तद्नंतर महाराष्ट्र
औद्योगिक विकास महामंडळाच्या कार्यक्षेत्रातील कलम २० खाली औद्योगिक प्रयोजनार्थ सूट देण्यात आलेल्या जमिनींचे
त्याच प्रयोजनार्थ हस्तांतरण झाल्यास हस्तांतरण शुल्क न आकारण्याचा धोरणात्मक निर्णय शासन निर्णय
दि.२३.०६.२०२१ अन्वये घेण्यात आला आहे. तथापि, शासन निर्णय दि.२३.०६.२०२१ निर्गमित होण्यापूर्वी नाजकधा
अंतर्गत आकारावयाची हस्तांतरण शुल्काची रक्कम संबंधित कंपन्यांकडून तत्कालीन शासनाच्या धोरणानुसार वसुल
करण्यात आलेली नसल्याने, अशा प्रकरणांमध्ये हस्तांतरण शुल्काची रक्कम व त्यावरील व्याज यामध्ये सूट / माफी
मिळण्यासाठी शासन स्तरावर विविध विनंती अर्ज प्राप्त होत असल्याने व शासन निर्णय दि.२३.०६.२०२१ च्या पार्श्वभूमीवर प्रस्तुत प्रकरणी मंत्रीमंडळाच्या मान्यतेने "अभय योजना" (Amnesty Scheme) लागू करण्याचा निर्णय शासनाने शासन
निर्णय दिनांक १५ मार्च, २०२४ रोजी घेतला आहे. अभय योजनेनुसार नाजकधा अंतर्गत हस्तांतरण शुल्क वसूल
करणेबाबतची काही प्रकरणे महाराष्ट्र औद्योगिक विकास महामंडळाच्या स्तरावर विचाराधीन असल्याने व TSSIA (Thane Small Scale Industries Association) यांनी केलेल्या विनंतीच्या अनुषंगाने सदर योजनेस मुदतवाढ देण्याची
बाब शासनाच्या विचाराधीन होती :-
# Page 2
शासन निर्णय क्रमांकः नाजक २०२३/प्र.क्र.११९/नाजकधा
शासन निर्णय :-
महाराष्ट्र औद्योगिक विकास महामंडळाच्या कार्यक्षेत्रातील नाजकधा कलम २० खाली औद्योगिक प्रयोजनार्थ सूट
देण्यात आलेल्या जमिनीच्या हस्तांतरणासाठी नागरी जमीन कमाल धारणा अधिनियमांतर्गत आकारण्यात येणारे
हस्तांतरण शुल्क व त्यावरील व्याज आकारण्याच्या अनुषंगाने शासनाने संदर्भाधीन क्र. ५ येथील शासन निर्णयान्वये
महाराष्ट्र औद्योगिक विकास महामंडळाच्या कार्यक्षेत्रातील नाजकधा कलम २० खाली औद्योगिक प्रयोजनार्थ सूट देण्यात
आलेल्या जमिनींचे दिनांक २३.०६.२०२१ पूर्वी एका पेक्षा अधिक वेळा हस्तांतरण झाले असेल व अशा हस्तांतरणासाठी
नागरी जमीन कमाल धारणा अंतर्गत हस्तांतरण शुल्काची रक्कम महामंडळाकडून वसूल करण्यात आली नसेल अशा
प्रकरणी केवळ शेवटच्या हस्तांतरणासाठीची हस्तांतरण शुल्काची रक्कम व्याजासह वसूल केल्यानंतर अशा क्षेत्राच्या
इतर हक्कातील “नाजकधा कलम २० अन्वये औद्योगिक सूटीखालील क्षेत्र” ही नोंद कमी करण्याचा निर्णय घेण्यात
आला आहे. तसेच सदर तरतूदींचा लाभ हा शासन निर्णयाच्या दिनांकापासून ३ महिन्यात घेतल्यास व्याजासह परिगणीत
होणा-या हस्तांतरण शुल्काच्या रकमेच्या ५०% रक्कम व तद्नंतरच्या ३ महिन्यात व्याजासह परिगणीत होणा-या
हस्तांतरण शुल्काच्या रकमेच्या ७५% रक्कम भरण्याची मुभा आहे.
०२. आता संदर्भाधीन क्र. ५ येथील शासन निर्णयानुसार लागू करण्यात आलेल्या अभय योजनेस मुदतवाढ देण्यात
येत असून सदर योजनेचा दिनांक १५ सप्टेंबर, २०२४ पयंत लाभ घेतल्यास व्याजासह परिगणीत होणा-या हस्तांतरण
शुल्काच्या रकमेच्या ५०% रक्कम व तद्नंतरच्या तीन महिन्यात म्हणजेच दि. १५ डिसेंबर, २०२४ पयंत लाभ घेतल्यास
७५% रक्कम भरण्यास संबंधित भूखंडधारक कंपनीस मुभा देण्यात येत आहे.
०३. संदर्भाधीन क्र. ५ येथील शासन निर्णयान्वये विहित केलेल्या इतर अटी व शर्ती तशाच राहतील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात
# Page 3