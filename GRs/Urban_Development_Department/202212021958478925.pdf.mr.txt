# Page 1
प्रधानमंत्री आवास योजनेअंतर्गत भिवंडी निजामपूर महानगरपालिकेचा आर्थिकदृष्ट्या दुर्बल घटकांकरीता (EWS) घरांच्या प्रकल्प महाराष्ट्र गृहनिर्माण व क्षेत्रविकास प्राधिकरणा ba (म्हाडा) ने हाती घेण्याबाबत.
महाराष्ट्र शासन
नगर विकास विभाग
शासन आदेश क्रमांक - एमयुएम-२०२२/प्र.क्र.३१७/नवि-१७
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक:०२ डिसेंबर, २०२२.
वाचा:- १) आयुक्त, भिवंडी-निजामपूर शहर महानगरपालिका, भिवंडी यांचे पत्र क्र.भिनिशमनपा/बांध/ ४०३६/२०२२, दि. २७.१०.२०२२.
२) भिवंडी-निजामपूर शहर महानगरपालिका महासभा ठराव क्र. ५२३, दि. २७.०४.२०२२.
शासन आदेश: आयुक्त, भिवंडी-निजामपूर शहर महानगरपालिका अंतर्गत मौजे चाविंद्रा/पोगांव येथील आरक्षण क्र. १२४ अ या जागेतील प्रधानमंत्री आवास योजने अंतर्गत आर्थिकदृष्ट्या दुर्बल घटकांकरीता (EWS) घरांच्या प्रकल्पाबाबत पुढीलप्रमाणे आदेश देण्यात येत आहे: १) महाराष्ट्र गृहनिर्माण व क्षेत्रविकास प्राधिकरणा (म्हाडा) चा प्रधानमंत्री आवास योजनेसंदर्भात असलेला अनुभव लक्षात घेता, भिवंडी-निजामपूर शहर महानगरपालिकेमार्फत प्रधानमंत्री आवास योजने अंतर्गत हाती घेण्यात आलेला ६,३४८ घरांचा बांधकाम प्रकल्प म्हाडाने हाती घ्यावा.
२) या बांधकाम प्रकल्पातील ३० टक्के LIG घटकासाठीचे बांधकाम व १० टक्के वाणिज्यिक बांधकाम मोबदला असा लाभ म्हाडाने भिवंडी-निजामपूर शहर महानगरपालिकेस द्यावा.
३) सदर प्रकल्प म्हाडाने विहित कालावधीत पुर्ण करावा.
४) या आदेशाच्या अनुषंगाने, आयुक्त, भिवंडी-निजामपूर शहर महानगरपालिका, भिवंडी व उपाध्यक्ष व मुख्य कार्यकारी अधिकारी, महाराष्ट्र गृहनिर्माण व क्षेत्रविकास प्राधिकरण, मुंबई यांनी तातडीने आवश्यक कार्यवाही करावी.
# Page 2