# Page 1
ठाणे ते नवी मुंबई आंतरराष्ट्रीय विमानतळ (NMIA) दरम्यान
उन्नत मार्ग प्रकल्प सार्वजनिक-खाजगी-भागीदारी(PPP)
अंतर्गत BOT (Build - Operate -Transfer) तत्तवावर
राबविण्यास मान्यता देणेबाबत...
महाराष्ट्र शासन
नगर विकास विभाग
शासन निर्णय क्रमांकः सीआयडी-३३२५/६/प्र.क्र.०२/नवि-१०
मादाम कामा रोड, हुतात्मा राजगुरु चौक,
मंत्रालय, मुंबई-४०००३२.
दिनांक : १२ सप्टेंबर, २०२५
प्रस्तावना :-
नवी मुंबई आंतरराष्ट्रीय विमानतळ प्रकल्पाचा पहिला टप्पा २०२५ अखेर पयंत कार्यान्वित होणे
अपेक्षित असून त्याद्वारे दरवर्षी सुमारे २० दशलक्ष प्रवाशांना सेवा देण्यात येणार आहे .तसेच सदर प्रकल्प
सन २०३८ मध्ये पूर्णपणे कार्यान्वित झाल्यानंतर दरवर्षी सुमारे ९० दशलक्ष प्रवाशांना सेवा देण्याचे
नियोजीत आहे. विमानतळ प्रकल्पाचे महत्व विचारात घेता विमानतळाच्या आजूबाजूच्या क्षेत्रातील
स्थानिक क्षेत्रातील विकासाचे आणि पायाभूत सुविधांचे धोरणात्मक नियोजन करणे अत्यावश्यक आहे.
नवी मुंबई आंतरराष्ट्रीय विमानतळाच्या प्रवाशांचा व अन्य लाभार्थ्यांचा ओघ महानगर प्रदेश क्षेत्र आणि
त्यापलीकडे विविध प्रदेशांमध्ये सुलभतेने नेणे आवश्यक आहे. नवी मुंबई आंतरराष्ट्रीय विमानतळ
कार्यान्वित झाल्यास ठाणे, कल्याण, भिवंडी, डोंबिवली इत्यादी भागातील प्रवाशांना आकर्षित केले
जाईल. त्यासाठी महानगर प्रदेश क्षेत्रातील विविध भागांना नवी मुंबई आंतरराष्ट्रीय विमानतळाशी
जोडण्याची अत्यंत गरजेचे आहे.
सिडकोने “ठाणे ते नवी मुंबई आंतरराष्ट्रीय विमानतळ” या दरम्यान उन्नत मार्गासाठी (Thane -
NMIA Seamless Elevated Road Corridor) सल्लागार म्हणून मे.अर्बन मास रान्झिट कंपनी लिमिटेड
(UMTC) या संस्थेव्दारे सविस्तर प्रकल्प अहवाल (DPR) तयार केला आहे. सदर प्रकल्प सुमारे २५.२
किमी लांबीचा असून सहा-लेनचा एलिव्हेटेड कॉरिडॉर ठाणे आणि वायव्य उपनगरातील प्रवाशांना
प्रस्तावित ठाणे कोस्टल रोड भाग २ आणि कोपरी पटणी पुलाद्वारे जोडणाऱ्या एनएमआयएपयंत थेट
आणि अखंड प्रवेश प्रदान करण्यासाठी डिझाइन केला आहे. ठाणे आणि एनएमआयए दरम्यानचा प्रवास
वेळ अंदाजे ४० मिनिटांनी कमी होण्याची अपेक्षा आहे, ज्यामुळे आधीच गर्दी असलेल्या ठाणे बेलापूर
रोडवर सध्याचा १.५ तासांचा प्रवास कमी होण्यास मदत होईल. या कॉरिडॉरमध्ये सहा प्रमुख इंटरचेंज
असतील- जे कोपरी पटणी पूल, घणसोली ऐरोली क्रीक ब्रिज, कांजूर मार्ग-कोपर खैरणे लिंक रोड, वाशी
येथील सायन पनवेल हायवे, पाम बीच मार्ग आणि उलवे कोस्टल रोड या प्रमुख लिंक्सना जोडतील. हे
रस्ते मुंबई आणि नवी मुंबई प्रदेशादरम्यान (पूर्व-पश्चिम) आणि (उत्तर-पश्चिम) कनेक्टिव्हिटी सुनिश्चित
करतात जे या प्रदेशासाठी एक महत्तवाचा गतिशीलता दुवा म्हणून काम करतात. हा उन्नत मार्ग उलवे
कोस्टल रोडशी विलीन होतो जो पुढे थेट एनएमआयए टर्मिनल्सला एका उन्नत लिंकद्वारे जोडतो.वेग
१०० किमी/ताशी वाहनांच्या वेगासाठी डिझाइन केलेले आहे.
# Page 2
शासन निर्णय क्रमांकः सीआयडी-३३२५/६/प्र.क्र.०२/नवि-१०
सिडको संचालक मंडळाने ठराव क्र.१३०१२, दि.४.१२.२०२४ अन्वये ठाणे ते नवी मुंबई
आंतरराष्ट्रीय विमानतळ (NMIA) दरम्यान उन्नत मार्ग प्रकल्पाच्या सविस्तर प्रकल्प अहवालास (DPR)
मान्यता दिली आहे. त्यानुषंगाने शासनाने सदर प्रकल्प Public Private Partnership (PPP) अंतर्गत
VGF (Viability Gap Funding) च्या माध्यमातून सिडको महामंडळामार्फत राबविण्यास दि.२२.१.२०२५
रोजी तत्तवत: मंजूरी दिली आहे. दरम्यान, मंत्रीमंडळ पायाभूत सुविधा समितीच्या दि.१९.८.२०२५ रोजी
बैठकीमध्ये सदर प्रकल्प हायब्रीड ॲन्युइटी मॉडेल (HAM) ऐवजी बांधा - वापरा - हस्तांतरीत करा (BOT
: Build - Operate - Transfer) या तत्तवावर राबविण्याबाबत तसेच या प्रकल्पासाठी केंद्र शासनाकडून
व्यवहार्यता तफावत निधी (VGF) उपलब्ध होईल यासाठी प्रयत्न करुन प्रस्ताव मंत्रीमंडळासमोर सादर
करण्याची शिफारस करण्यात आली. त्यानुषंगाने मंत्रीमंडळाच्या दि.०३.०९.२०२५ रोजीच्या बैठकीतील
मान्यतेस अनुसरुन खालीलप्रमाणे निर्णय घेण्यात येत आहे.
शासन निर्णय :-
१) “ठाणे ते नवी मुंबई आंतरराष्ट्रीय विमानतळ उन्नत मार्ग" या अंदाजित रु.६३६३/- कोटी
खर्चाच्या प्रकल्पाची अंमलबजावणी Public Private Partnership (PPP) अंतर्गत BOT (Build
- Operate - Transfer) टोल मॉडेल सिडको महामंडळामार्फत करण्यास मान्यता देण्यात येत
आहे.
२) BOT टोल मॉडेल अंतर्गत सदर प्रकल्पास सहाय्य म्हणून ६०% हिस्सा करारधारकर
(concessioner) आणि उर्वरित ४०% प्रकल्प बांधकाम खर्चापैकी २०% खर्च राज्य शासनाचा व
उर्वरित २०% खर्च Viability Gap Funding (VGF) अंतर्गत केंद्र शासनाकडून घेण्यास मान्यता
देण्यात येत आहे.
३) रस्ता मागांलगतची अतिरिक्त जमीन व्यावसायिक वापरांसाठी एकत्र जमीन अधिग्रहणाद्वारे
किंवा नगर रचना योजनेद्वारे संपादित करण्यास तसेच मार्गीकेखालील शासकीय मालकीची
जमीन नाममात्र दराने सिडको महामंडळास देण्यास मान्यता देण्यात येत आहे.
४) सदर प्रकल्प “महत्वकांक्षी नागरी परिवहन प्रकल्प" (Vital Urban Transport Project-
VUTP) म्हणून घोषित करण्यास मान्यता देण्यात येत आहे.
५) BOT टोल मॉडेल अंतर्गत CIDCO/ PPP Concessionaire यांना प्रचलित नियम / NHAI
धोरणाप्रमाणे योग्यती टोल आकारणी आणि शुल्क वसूल करण्याची मान्यता देण्यात येत आहे.
०२. सदरचा शासन निर्णय वित्त विभाग अनौ. संदर्भ क्र.११६/२०२५/व्यय-३, दि.११.०३.२०२५ अन्वये
निर्गमित करण्यात येत आहे.
पृष्ट्ठ ३ पैकी २
# Page 3
शासन निर्णय क्रमांकः सीआयडी-३३२५/६/प्र.क्र.०२/नवि-१०
०३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर