# Page 1
नगर रचना आणि मूल्यनिर्धारण संचालनालयाच्या आस्थापनेवरील श्री. अभिजीत सिताराम डोळस, सहायक नगर रचनाकार, श्रेणी - १ (गट-ब / राजपत्रित) यांची सेवा समाप्त करणेबाबत.
महाराष्ट्र शासन
नगर विकास विभाग
शासन आदेश क्रमांक : पकानि-१५२२/५७४/प्र.क्र.८८/नवि-२७
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : ०३ ऑक्टोबर, २०२२.
वाचा : १) नगर विकास विभाग, शासन निर्णय क्रमांक : टिपीव्ही-१२१४/७१/प्र.क्र.९/नवि-२७, दि.२८.०१.२०१५.
२) संचालक, नगर रचना, पुणे यांचे पत्र जा.क्र.आस्था/असिडो-सनर/प्रशा-१ब/१८०२, दि.३०.०३.२०१९.
३) संचालक, नगर रचना, पुणे यांचे पत्र जा.क्र.आस्था/असिडो-सनर/प्रशा-१ब/१७२९, दि.३०.०३.२०२२.
४) सामान्य प्रशासन विभाग, शासन निर्णय क्रमांक : परिवी-२७१५/प्र.क्र.३०२/आठ, दि.२९.०२.२०१६.
प्रस्तावना :
नगर रचना आणि मूल्यनिर्धारण संचालनालयाच्या आस्थापनेवरील सहायक नगर रचनाकार, श्रेणी १ (गट-ब/राजपत्रित) या संवर्गातील रिक्त पदे नामनिर्देशनाने भरण्याकरिता महाराष्ट्र लोकसेवा आयोगाने पत्र दि.२१.०१.२०१४ अन्वये केलेल्या शिफारशीच्या अनुषंगाने, उपरोक्त वाचा क्र. १ येथील दि.२८.०१.२०१५ च्या शासन निर्णयान्वये श्री. अभिजीत सिताराम डोळस यांची दोन वर्षाचा परिविक्षा कालावधी समाधानकारक पूर्ण करण्याच्या अटींच्या अधिन राहून, सहजिल्हा निबंधक वर्ग-१, पुणे ग्रामीण कार्यालयातील रिक्त पदावर नियुक्ती देण्यात आली. सदर पदावर श्री. अ. सि.डोळस हे दि. ३१.०१.२०१५ रोजी रुजू झाले.
०२. सहजिल्हा निबंधक वर्ग–१, पुणे ग्रामीण कार्यालयाने दि.१२.०१.२०१७ रोजीच्या पत्रान्वये श्री.अ.सि.डोळस, सहायक नगर रचनाकार हे दि.२९.१०.२०१५ पासून त्यांना हर्निया या आजाराचा त्रास असल्याने वैद्यकीय रजेवर गेले असून ते अद्याप या कार्यालयात हजर झाले नसल्याचे कळविले.
०३. श्री.अ.सि.डोळस, सहायक नगर रचनाकार यांना आतापर्यंत संचालनालयाने दि.१८.०५.२०१७ व दि.१०.०४.२०१८ रोजीच्या ज्ञापनांन्वये व दि.२८.०८.२०१८ रोजीच्या कारणे दाखवा नोटीस अन्वये कार्यालयात हजर होण्याबाबत कळवून देखील ते अद्यापपर्यंत हजर झालेले नाहीत. श्री. अ. सि. डोळस हे दि.२९.१०.२०१५ रोजीपासून प्रकृतीच्या कारणास्तव अनधिकृतरित्या वैद्यकीय रजेवर आहेत. सदरहू अनधिकृत गैरहजेरीचा कालावधी ६ वर्षे पेक्षा अधिक कालावधी झालेला आहे.
०४. श्री.अ.सि.डोळस यांचा सहायक नगर रचनाकार या पदावरील दि. ३१.०१.२०१५ पासून परिवीक्षा कालावधी सुरु होऊन, दि.३०.०१.२०१७ रोजी संपुष्टात आला असता. परंतु, श्री.अ.सि.डोळस हे दि.२९.१०.२०१५ पासून आजअखेर विनाअनुमती अनधिकृत गैरहजर राहीले आहे. सदरचा कालावधी हा परिवीक्षा कालावधीतील असून, या कालावधीत त्यांनी गैरवर्तन केले आहे. यास्तव, सामान्य प्रशासन विभागाच्या दि.२९.०२.२०१६ च्या शासन निर्णयातील परिच्छेद- १ मधील (७) मधील तरतुदीनुसार, श्री. अ. सि. डोळस, सहायक नगर रचनाकार यांची विनाअनुमती अनधिकृत गैरहजेरीची वर्तणूक अयोग्य
# Page 2
शासन आदेश क्रमांकः पकानि-१५२२/५७४/प्र.क्र.८८/नवि-२७
अथवा अननुरुप आढळून येते आहे. यास, श्री. डोळस हे स्वत: जबाबदार असून, त्यांनी नियुक्ती आदेशातील अटींचा तसेच शासन निर्णयाचा भंग केला आहे.
०५. उपरोक्त वाचा येथील अ.क्र.२ व ३ येथील पत्रान्वये संचालक, नगर रचना, पुणे यांनी श्री.अ.सि.डोळस, सहायक नगर रचनाकार यांना सेवेतून कार्यमुक्त करण्याचा प्रस्ताव शासनास सादर केला आहे. त्यानुसार आता, पुढीलप्रमाणे आदेश पारित करीत आहे.
शासन आदेश :
परिवीक्षा कालावधीत दि.२९.१०.२०१५ पासून आजतागायत विनापरवानगी अनधिकृतरित्या गैरहजर राहिल्याच्या कारणास्तव श्री. अभिजीत सिताराम डोळस, सहायक नगर रचनाकार यांच्या सेवा दि.२८.०१.२०१५ रोजीच्या नियुक्ती आदेशातील परिच्छेद क्र. ३ मधील (अ) येथे नमूद केलेली अटीनुसार समाप्त करण्यात येत आहे. श्री.अ.सि.डोळस यांना यापुढे त्यांच्या सहायक नगर रचनाकार, श्रेणी-१ (गट ब/राजपत्रित) पदावरील सेवेचा कोणताही हक्क राहणार नाही तसेच त्यांनी यापुढे नियुक्तीसंदर्भात केलेल्या कोणत्याही दाव्याची दखल घेतली जाणार नाही.
०२. संचालक, नगर रचना, पुणे यांनी सदर आदेशाची तात्काळ अंमलबजावणी करुन शासनास अहवाल सादर करावा.
०३. सदर आदेश सामान्य प्रशासन विभागाच्या अनौपचारिक संदर्भ क्रमांक : १११/का.८, दि.०५.०५.२०२२ अन्वये दिलेल्या अभिप्रायाच्या अनुषंगाने निर्गमित करण्यात येत आहेत.