# Page 1
मौजा-शिवणगाव येथील नाजकधा अधिनियमांतर्गत शासनाकडे निहीत झालेले ६.७७ हे. आर. क्षेत्र मिहान प्रकल्पाकरिता उपलब्ध करुन देणेबाबत...
महाराष्ट्र शासन
नगर विकास विभाग
शासन निर्णय क्रमांकः नाजक-२०१९/२५१/प्र.क्र.९/नाजकधा-३
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
तारीख : ११ जून, २०१९
वाचा - १) शासन निर्णय क्रमांकः नाजक–१०(२००८)/प्र.क्र.११९/नाजकधा-१, दि.०३.१२.२००८.
२) जिल्हाधिकारी तथा सक्षम प्राधिकारी, नागपूर नागरी समूह, नागपूर यांचे पत्र क्र.अ.का./ यु.एल.सी./कावि.८४०/२०१८/जावक क्र.२२५, दि.२५.६.२०१८.
प्रस्तावना - नागरी जमीन (कमाल धारणा व विनियमन) अधिनियम, १९७६ अंतर्गत संपादित केलेल्या जमिनीचे वाटप करण्याबाबत शासन निर्णय दि.३.१२.२००८ अन्वये जमीन वाटपाबाबतचे सर्व समावेशक धोरण निश्चित केले आहे.
सदर शासन निर्णयानुसार नागरी जमीन (कमाल धारणा व विनियमन) अधिनियम, १९७६ अंतर्गत शासनाने ताब्यात घेतलेल्या जमिनीपैकी ४००० चौ. मी. पेक्षा मोठ्या किंवा कमी आकारमानाच्या निवासी जमिनीची मागणी एम. एम. आर. डी. ए. / महानगरपालिका / म्हाडा यासारख्या शासकीय उपक्रमांनी केली असल्यास, अशा जागांचे वाटप शासन मान्यतेने व शासनाने ठरविलेल्या दराने करण्याची तरतूद आहे.
जिल्हा तांत्रिक समितीने दि.०१.०६.२०१८ रोजी दिलेल्या मान्यतेनुसार जिल्हाधिकारी तथा सक्षम प्राधिकारी, नागपूर नागरी समूह, नागपूर यांनी मिहान प्रकल्पांतर्गत विमानतळाच्या स्थापत्यविषयक कामाकरिता नागरी जमीन (कमाल धारणा व विनियमन) अधिनियम, १९७६ अंतर्गत शासनाकडे निहीत झालेल्या जमिनीची मागणी संदर्भ क्र.२ वरील पत्रान्वये केली आहे. त्याअनुषंगाने मिहान प्रकल्पांतर्गत विमानतळाच्या स्थापत्यविषयक कामाकरिता मागणी केलेल्या जमिनीच्या हस्तांतरणाची बाब शासनाच्या विचाराधीन आहे.
शासन निर्णय -
मिहान प्रकल्पांतर्गत विमानतळाच्या स्थापत्यविषयक कामाकरिता नागपूर नागरी समूहातील नागरी जमीन (कमाल धारणा व विनियमन) अधिनियम, १९७६ अंतर्गत शासनाकडे निहीत झालेल्या खालील नमूद जमिनी महाराष्ट्र विमानतळ विकास कंपनी (मर्या.), नागपूर यांना हस्तांतरीत करण्यास शासन मान्यता देण्यात येत आहे:
# Page 2
शासन निर्णय क्रमांकः नाजक-२०१९/२५१/प्र.क्र.९/नाजकधा-३
---------------------------------------------------------------------
| अ. | सर्व्हे क्रमांक | क्षेत्र (आराजी हेक्टर) | महसूली अभिलेखानुसार मालकी |
| १ |  | १८३/१-२ पैकी २ | १.४९ | महाराष्ट्र शासन |
| २ | २०४-३५३-३५४/२०२-२०३/ पैकी २ | ०.३९ | महाराष्ट्र शासन |
| ३ | २४२-२४३/१ पैकी-३ | ०.९४ | महाराष्ट्र शासन |
|  | /६-१ | ०.३१ | महाराष्ट्र शासन |
| ५ | २४८/६-२ | ०.३१ | महाराष्ट्र शासन |
|  | /६-३ | ०.३१ | महाराष्ट्र शासन |
| ७ |  | २४८/६-४ | ०.३१ | महाराष्ट्र शासन |
| ८ | २६८/३ पैकी २ | ०.०१ | महाराष्ट्र शासन |
| ९ | २६९/१ पैकी २ | १.७९ | महाराष्ट्र शासन |
| १८ | २९७/४-१ | ०.९१ | महाराष्ट्र शासन |
| एकूण | ६.७७ |  |
---------------------------------------------------------------------
प्रस्तुत जमिनी, मिहान प्रकल्पांतर्गत विमानतळाच्या स्थापत्यविषयक कामाच्या उद्देशाकरिताच वापरण्याच्या अटीवर शासन निर्णय क्र.एल. जी.एल.-१०८१/८७४४-सी.आर-१४४७-जी-५, दि.१६.२.१९८५ मधील दराने, विहीत अटी व शर्तीच्या अधीन राहून हस्तांतरीत करण्यास मान्यता देण्यात येत आहे.
जिल्हाधिकारी, नागपूर यांनी प्रस्तुत जमिनीचा ताबा महाराष्ट्र विमानतळ विकास कंपनी
(मर्या.), नागपूर यांना हस्तांतरीत करण्याच्या अनुषंगाने नियमानुसार पुढील कार्यवाही करावी.
# Page 3