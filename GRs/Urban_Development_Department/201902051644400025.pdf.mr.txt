# Page 1
घन कचरा व्यवस्थापन नियम २०१६, च्या प्रभावी अंमलबजावणीसाठी राज्यस्तरीय संनियंत्रण समितीची पुर्नस्थापना करण्याबाबत.
महाराष्ट्र शासन
नगर विकास विभाग
शासन निर्णय क्रमांक : स्वमअ-२०१८/प्र.क्र.३०६(२)/नवि-३४
हुतात्मा राजगुरू चौक, मादाम कामा मार्ग
४ था मजला, मंत्रालय, मुंबई
दिनांक : ०५ फेब्रुवारी, २०१९.
वाचा : १. शासन निर्णय क्र. स्वमअ-२०१८/प्र. क्र.३०६/नवि-३४, दिनांक २१ सप्टेंबर, २०१८ २. मा. राष्ट्रीय हरित न्यायाधिकरणाने घन कचरा व्यवस्थापन नियम, २०१६ च्या प्रभावी अंमलबजावणीबाबत मुळ अर्ज क्रमांक ६०६/२०१८ या प्रकरणी दिनांक १६ जानेवारी, २०१९ रोजी दिलेला आदेश.
शासन निर्णय: घन कचरा व्यवस्थापन नियम, २०१६ च्या प्रभावी अंमलबजावणीसाठी मा. राष्ट्रीय हरित न्यायाधिकरणाने (NGT) मुळ अर्ज क्रमांक ६०६/२०१८ मध्ये दिनांक २० ऑगस्ट, २०१८ रोजी दिलेल्या आदेशास अनुसरून राज्य स्तरावर खालील प्रमाणे राज्य स्तरीय सनियंत्रण समिती स्थापन करण्यात आली होती.
१) प्रधान सचिव, नगर विकास विभाग, मंत्रालय, मुंबई अध्यक्ष २) प्रधान सचिव, पर्यावरण विभाग, मंत्रालय, मुंबई सदस्य ३) केंद्रीय प्रदुषण नियंत्रण मंडळाचा व राज्य प्रदुषण नियंत्रण मंडळाचा एक प्रतिनिधी, सदस्य ४) उप सचिव, नवि- ३४, नगर विकास विभाग, मंत्रालय, मुंबई समन्वयक
२. मा. राष्ट्रीय हरित न्यायाधिकरणाने (NGT) मुळ अर्ज क्रमांक ६०६/२०१८ मध्ये दिनांक १६ जानेवारी, २०१९ रोजी राज्य स्तरीय सनियंत्रण समितीची पुर्नरचना करण्याबाबत आदेश दिले आहेत. त्यानुसार, उपरोक्त गठीत राज्य स्तरीय संनियंत्रण समितीमध्ये बदल करण्यात येत असून सदर समिती खालील प्रमाणे गठीत करुन समितीची पुर्नस्थापना करण्यात येत आहे.
१) मा. श्री. जे. पी देवधर, तत्कालीन न्यायमुर्ती, मुंबई उच्च न्यायालय अध्यक्ष २) प्रधान सचिव (नवि-२), नगर विकास विभाग, मंत्रालय, मुंबई सदस्य ३) प्रधान सचिव, पर्यावरण विभाग, मंत्रालय, मुंबई सदस्य ४) प्रधान सचिव, ग्राम विकास विभाग, मंत्रालय, मुंबई सदस्य ५) प्रधान सचिव, सार्वजनिक आरोग्य विभाग, मंत्रालय, मुंबई सदस्य ६) आयुक्त तथा संचालक, नगरपरिषद प्रशासन संचालनालय, वरळी, मुंबई सदस्य ७) सदस्य सचिव, महाराष्ट्र राज्य प्रदुषण नियंत्रण मंडळ, मुंबई सदस्य सचिव ३. समितीची कार्यकक्षा: i. सदर समितीची कार्यकक्षा ही मा. राष्ट्रीय हरित न्यायधिकरणाने दिनांक १६ जानेवारी, २०१९ रोजी दिलेल्या आदेशास अनुसरुन राहिल.
ii. मा. अध्यक्षांचे मानधन व इतर आवश्यक व्यवस्था महाराष्ट्र राज्य प्रदुषण नियंत्रण मंडळ, मुंबई यांच्याकडून करण्यात यईल. मा. अध्यक्ष यांचे मानधन मा. न्यायधिकरणाने मुळ अर्ज ६०६/२०१८ मध्ये दिनांक १९ सप्टेंबर, २०१८ दिलेल्या आदेशास अनुसरुन आणि अमरेश सिंग विरुध्द केंद्र शाासन व इतर या खटल्यात दिलेल्या आदेशास अनुसरुन राहिल.
# Page 2
शासन निर्णय क्रमांकः स्वमअ-२०१८/प्र.क्र.३०६(२)/नवि-३४
iii. सदर समिती ६ महिन्यांसाठी अथवा गरजेनुसार कार्यरत राहील.
iv. राज्यातील सर्व जिल्हाधिकारी यांनी नगर विकास विभाग त्याच प्रमाणे सदर राज्य स्तरीय संनियंत्रण समितीस त्यांचा मासिक अहवाल सादर करावा.
सदर राज्य स्तरिय संनियंत्रण समितीकडून त्रैमासिक अहवाल सर्वोच्च संनियंत्रण समितीस सादर करण्यात येईल.
vi. सदर समितीच्या मा. अध्यक्षांना जिल्हाधिकारी अथवा कोणत्याही स्थानिक प्राधिकरणास भेट देण्याचे अधिकार राहतील.