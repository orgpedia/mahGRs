# Page 1
औरंगाबाद महानगरपालिकेस महाराष्ट्र महानगरपालिका अधिनियम, १९४९ मधील कलम १०९ अन्वये रु.२५० कोटी इतके नवीन कर्ज उभारण्यास मान्यता देणेबाबत...
महाराष्ट्र शासन
नगर विकास विभाग
शासन निर्णय क्रमांक- औमपा-२०२२/प्र.क्र.५८/नवि-२४
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक :- १० मार्च, २०२२
संदर्भ : :- प्रशासक, औरंगाबाद महानगरपालिका यांचे पत्र क्र.जा.क्र./मनपा/लेखा/ ३९९ / २०२२, दि. १६.०२.२०२२.
प्रस्तावना : औरंगाबाद महानगरपालिका सर्वसाधारण ठराव क्र. २९३/२०२२ दि.१५.०२.२० अन्वये देण्यात आलेल्या मंजूरीनुसार औरंगाबाद स्मार्ट सिटी डेव्हल्पमेंट कॉर्पोरेशन कंपनी लि.
यांच्याकडे मार्च,२०२२ अखेर रु.२५० कोटी इतकी महानगरपालिकेच्या हिश्श्याची रक्कम भरणा करणे आवश्यक असल्याने महाराष्ट्र महानगरपालिका अधिनियम, १९४९ कलम १०९ अन्वये राष्ट्रीयकृत बॅंकेकडून कर्ज घेण्याकरिता राज्य शासनाची मान्यता देण्याची बाब शासनाच्या विचाराधीन होती.
शासन निर्णय : औरंगाबाद स्मार्ट सिटी डेव्हल्पमेंट कॉर्पोरेशन कंपनी लि. यांच्याकडे मार्च, २०२२ अखेर रु.२५० कोटी इतकी औरंगाबाद महानगरपालिकेच्या हिश्श्याची रक्कम भरणा करणे आवश्यक असल्याने महाराष्ट्र महानगरपालिका अधिनियम, १९४९ चे कलम १०९ अन्वये राष्ट्रीयकृत बँकेकडून रु.२५० कोटी इतक्या रक्कमेचे कर्ज उभारणीकरिता पुढील अटी व शर्तीच्या अधिन राहून राज्य शासनाची मान्यता देण्यात येत आहे.
अटी व शर्ती: १) औरंगाबाद स्मार्ट सिटी डेव्हल्पमेंट कॉर्पोरेशन कंपनी लि. यांच्याकडे मार्च, २०२२ अखेर रु.२५० कोटी इतकी महानगरपालिकेच्या हिश्श्याची रक्कम भरणा करणेकरिता उभारावयाच्या कर्जाच्या प्रस्तावाबाबत प्रशासक, औरंगाबाद महानगरपालिका यांनी सादर केलेल्या प्रस्तावाच्या अनुषंगाने सदर मान्यता देण्यात येत आहे. यामधील तथ्य व परिगणनेबाबत संपूर्णत: प्रशासक, औरंगाबाद महानगरपालिका यांची जबाबदारी असेल.
२) महाराष्ट्र महानगरपालिका अधिनियम, १९४९ चे कलम १०९ अन्वये कर्ज उभारणीकरिता राज्य शासनाची दिलेली मान्यता सदर कर्जाच्या परतफेडीसाठी हमी म्हणून गृहीत धरता येणार नाही.
३) सदर कर्जाच्या अटी व शर्ती संबंधित वित्तीय संस्था व औरंगाबाद महानगरपालिका यांनी परस्पर संमतीने मान्य कराव्यात व याबाबत शासनास अवगत करावे.
# Page 2
शासन निर्णय क्रमांकः औमपा-२०२२/प्र.क्र.५८/नवि-२४
४) उभारण्यात येणाऱ्या कर्जाची तसेच यापूर्वी महानगरपालिकेने घेतलेल्या कर्जाची परतफेड करण्यासाठी आवश्यक ते वित्तीय नियोजन आयुक्त/ प्रशासक, औरंगाबाद महानगरपालिका यांनी करावे.
५) सदर कर्जाची परतफेड करणे महानगरपालिकेस शक्य आहे, याची आयुक्त/ प्रशासक, औरंगाबाद महानगरपालिका यांनी कर्ज घेण्याकरिता संबंधीत राष्ट्रीयकृत बँकेशी करार करण्यापूर्वी खात्री करावी.
६) कर्जाची रक्कम ज्या प्रयोजनासाठी उभारण्यात आली आहे, त्याच प्रयोजनासाठी त्याचा वापर करावा.
७) रु.२५० कोटीच्या मर्यादेत राष्ट्रीयकृत बँकेकडून कर्ज उभारणीस ना-हरकत देण्यात येत असली तरी कर्जाची प्रत्यक्ष उचल आवश्यकतेप्रमाणे करण्यात यावी.
८) सदर रकमेच्या परतफेडीचे हप्ते विहित कालावधीत संबंधीत वित्तीय संस्थेकडे जमा करण्याची जबाबदारी आयुक्त/ प्रशासक, औरंगाबाद महानगरपालिका यांची राहील.