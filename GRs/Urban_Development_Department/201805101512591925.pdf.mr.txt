# Page 1
तानसा पाईपलाईन प्रकल्पग्रस्तांचे पुनर्वसन करण्यात येत असलेल्या माहुल येथील एव्हरस्माईल प्रकल्पास भेट देऊन तेथील सोयी सुविधांचा आढावा घेऊन पुरेशा सोयी-सुविधा उपलब्ध करणेकरीता कृती आराखडा तयार करण्यासाठी समितीची स्थापना करण्याबाबत.
महाराष्ट्र शासन
नगर विकास विभाग
शासन निर्णय क्रमांक :- बीएमसी-८५१८/प्र.क्र.१६१/नवि-२१
मंत्रालय, मुंबई - ४०० ०३२.
दिनांक:- १० मे, २०१८.
प्रस्तावना -
मुंबई शहराला पाणीपुरवठा करणाऱ्या तानसा पाईपलाईनच्या बाजूच्या १० मीटरच्या
परिसरातील अतिक्रमणे हटवून पाईपलाईनच्या सुरक्षिततच्या दृष्टीने सदर परिसर मोकळा
करण्याच्या दृष्टीने पात्र अतिक्रमण धारकांचे पुनर्वसन माहुल येथील एव्हरस्माईल प्रकल्पात
बृहन्मुंबई महानगरपालिकेमार्फत करण्यात येत आहे. सदर प्रकल्पात उपलब्ध असलेल्या नागरी
सोयी-सुविधांचा आढावा घेण्याची बाब शासनाच्या विचाराधीन होती. मा. उच्च न्यायालय, मुंबई येथे
दाखल असलेल्या जनहित याचिका क्र. १४०/२००६ तसेच संलग्न याचिका क्रमांक ११५८/२०१७,
१३३२/२०१७ व अन्य संलग्न याचिकांमध्ये मा. उच्च न्यायालय, मुंबई यांनी पारित केलेल्या
आदेशांच्या अनुषंगाने मा. मुख्य सचिव यांच्या अध्यक्षतेखाली दिनांक ०९ मे, २०१८ रोजी यासंदर्भात
बैठक आयोजित करण्यात आली होती. सदर बैठकीत माहुल येथील एव्हरस्माईल प्रकल्पाला भेट देवून तेथील सोयी-सुविधांबाबतचा आढावा घेऊन, त्या पुरेशा नसल्यास त्यात सुधारणा करणे, त्यासाठी कालबद्ध कृती आराखडा तयार करुन पुढील कार्यवाहीची दिशा ठरविण्याकरिता समिती गठीत करण्याची बाब शासनाचे विचाराधीन होती. या सर्व बाबींचा विचार करुन याबाबत शासनाने
पुढीलप्रमाणे निर्णय घेतला आहे:
शासन निर्णय
मा. मुख्य सचिव यांच्या अध्यक्षतेखाली दिनांक ०९/०५/२०१८ रोजी झालेल्या बैठकीतील
निर्णयनुसार माहुल येथील एव्हरस्माईल प्रकल्पाला भेट देऊन तेथील पायाभुत सुविधा, शिक्षण,
आरोग्य, परिवहन, इत्यादी सोयीसुविधांच्या सद्य:स्थितीचा आढावा घेणे आणि तेथील
आवश्यकतेनुसार पुरेशा सोयी-सुविधा उपलब्ध करण्याबाबत कृती आराखडा तयार करण्याकरिता
पुढीलप्रमाणे समितीची स्थापना करण्यात येत आहे:
# Page 2
शासन निर्णय क्रमांकः बीएमसी-८५१८/प्र.क्र.१६१/नवि-२१
समितीची रचना :
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| १. | अतिरिक्त आयुक्त (शहर), बृहन्मुंबई महानगरपालिका. | अध्यक्ष |
| २.  |  | पायाभुत सुविधा: |
| i. उपमुख्य कार्यकारी अधिकारी, झोपडपट्टी पुनर्वसन प्राधिकरण. ii. उपायुक्त (सुधार), बृहन्मुंबई महानगरपालिका. iii. उपायुक्त (परि-५), बृहन्मुंबई महानगरपालिका. iv. प्रमुख अभियंता, इमारत प्रस्ताव, बृहन्मुंबई महानगरपालिका. v. प्रमुख अभियंता, जल, बृहन्मुंबई महानगरपालिका. vi. प्रमुख अभियंता, मल:निसारण, बृहन्मुंबई महानगरपालिका. | उपायुक्त (परि-५), बृहन्मुंबई महानगरपालिका हे पायाभुत सुविधांबाबतच्या समन्वयाची जबाबदारी हाताळतील. |
| ३. | वाहतुक व्यवस्था :- सध्या उपलब्ध असलेल्या सुविधा तसेच अतिरिक्त आवश्यक सुविधा. |
| i. प्रमुख अभियंता (रस्ते व वाहतुक), बृहन्मुंबई महानगरपालिका. ii. उपमहाव्यवस्थापक (वाहतुक प्रवर्तन), बेस्ट iii. आयुक्त, परिवहन यांनी नामनिर्देशन केलेले प्रतिनिधी. | उप महाव्यवस्थापक (वाहतुक प्रवर्तन), बेस्ट हे वाहतुक / परिवहन सुविधांबाबतच्या समन्वयाची जबाबदारी हाताळतील. |
| ४. | वैद्यकीय सोयीसुविधा : |
| i. कार्यकारी आरोग्य अधिकारी, बृहन्मुंबई  |  महानगरपालिका. ii. उप अधिष्ठाता, के. ई. एम. रुग्णालय. ii. महाराष्ट्र प्रदुषण नियंत्रण मंडळ व निरी यांचेमार्फत नामनिर्देशित अधिकारी. | कार्यकारी आरोग्य अधिकारी, बृहन्मुंबई महानगरपालिका हे वैद्यकीय सुविधांबाबतच्या समन्वयाची जबाबदारी हाताळतील. |
| ५. | शैक्षणिक सोयी-सुविधा : |
| i. उपायुक्त, शिक्षण विभाग, बृहन्मुंबई महानगरपालिका.  |  ii. शिक्षण अधिकारी, बृहन्मुंबई महानगरपालिका. iii. शालेय शिक्षण विभागामार्फत नामनिर्देशित शिक्षण अधिकारी. | शिक्षण अधिकारी, बृहन्मुंबई महानगरपालिका हे शैक्षणिक सोयी-सुविधांबाबतच्या समन्वयाची जबाबदारी हाताळतील. |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः बीएमसी-८५१८/प्र.क्र.१६१/नवि-२१
समितीची कार्यकक्षा:
१. सदर समितीने माहुल येथील एव्हरस्माईल प्रकल्पाला किमान दोन वेळा भेट देऊन तेथे सध्या असलेल्या पायाभुत सुविधा तसेच शिक्षण, आरोग्य, परिवहन इत्यादी सोयींचा आढावा घ्यावा.
२. सध्या उपलब्ध असलेल्या सोयी-सुविधा पुरेशा आहेत का याबाबतचा वस्तुनिष्ठ अहवाल शासनास सादर करावा.
३. सध्या उपलब्ध असलेल्या पायाभुत सुविधा तसेच अन्य सोयींमध्ये वाढ करणे आवश्यक असल्यास त्याबाबतची निश्चित शिफारस शासनास सादर करावी.
४. वाढीव सोयी-सुविधा पुरवण्यासंदर्भात शासनास कालबद्ध कृती आराखडा सादर करावा.
सदर आराखड्यामध्ये सोयी-सुविधा पुरविणाऱ्या संबंधित प्राधिकरणाचे (महानगरपालिका/झो.पु.प्रा./ बेस्ट इत्यादी ) दायित्व व जबाबदारी निश्चित करण्यात यावी.
५. सदर अहवाल कोणत्याही परिस्थितीत अतिरिक्त आयुक्त (शहर), बृहन्मुंबई महानगरपालिका तथा समिती अध्यक्ष यांना दिनांक २१/०५/२०१८ पर्यंत वा त्यापुर्वी सादर करण्यात यावा.
६. सदर अहवाल अतिरिक्त आयुक्त (शहर), बृहन्मुंबई महानगरपालिका यांनी आयुक्त, बृहन्मुंबई महानगरपालिका यांचे मान्यतेने दिनांक २५/०५/२०१८ रोजी वा तत्पुर्वी मा. मुख्य सचिव यांना सादर करावा.
७. सदर समितीस आवश्यक माहिती पुरविणे व शासनास अहवाल सादर होईपर्यंत समन्वय करण्याची जबाबदारी उपायुक्त (सुधार), बृहन्मुंबई महानगरपालिका यांची राहील.
उपरोक्त समिती रचनेच्या तक्त्यामध्ये नामनिर्देशित अधिकारी म्हणून उल्लेख केलेल्या अधिकाऱ्यांबाबत संबंधित विभाग प्रमुख निर्णय घेऊन नामनिर्देशित अधिकाऱ्यांचे नाव, पदनाम इत्यादी तपशील शासनास दोन दिवसांचे आत उपलब्ध करुन देतील.
# Page 4