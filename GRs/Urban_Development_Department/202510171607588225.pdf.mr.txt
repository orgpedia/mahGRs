# Page 1
रामटेक तीर्थक्षेत्र विकास
आराखडयाच्या पहिल्या
टप्प्यातील कामांच्या
अंमलबजावणी यंत्रणेत बदल
करण्याबाबत.
महाराष्ट्र शासन
नगर विकास विभाग
शासन निर्णय क्रमांकः एमयुएन-२०१८/प्र.क्र.२९९/नवि-१८
मादाम कामा मार्ग, हुतात्मा राजगुरु चौक
मंत्रालय, मुंबई-४०० ०३२.
दिनांक -१७.१०.२०२५
प्रस्तावना -
रामटेक तीर्थक्षेत्र विकास आराखड्यामधील पहिल्या टप्प्यातील रु.१५०.०० कोटी
इतक्या रकमेच्या कामांना समक्रमांकाच्या दि.२१.०५.२०१८ रोजीच्या शासन निर्णयान्वये
तत्तवत: सहमती देण्यात आलेली आहे. सदर शासन निर्णयामध्ये परिशिष्ट्ट “अ” मध्ये हेरिटेज
अंबाला तलावाचा परिसर विकास कामे नमूद असून, सदर कामांची अंमलबजावणी यंत्रणा
त्यामध्ये निश्चित करण्यात आलेली आहे. रामटेक तीर्थक्षेत्र विकास आराखड्यामधील पहिल्या
टप्प्यातील कामे पूर्ण करण्यामध्ये होत असलेला विलंब टाळण्यासाठी सदर कामांची
अंमलबजावणी यंत्रणा बदलण्याची बाब शासनाच्या विचाराधीन होती.
शासन निर्णय -
रामटेक तीर्थक्षेत्र विकास आराखड्यामधील पहिल्या टप्प्यातील कामांना तसेच
अंमलबजावणी यंत्रणा यांना समक्रमांकाच्या दि.२१.०५.२०१८ रोजीच्या शासन निर्णयान्वये
मान्यता देण्यात आलेली आहे. सदर शासन निर्णयामधील परिशिष्ट्ट “अ” मध्ये नमूद हेरिटेज
अंबाला तलावाचा परिसर विकास कामांपैकी खालील विकास कामांच्या अंमलबजावणी यंत्रणेत
बदल करून रामटेक नगरपरिषद, जिल्हा-नागपूर यांना अंमलबजावणी यंत्रणा करण्यास या
शासन निर्णयान्वये मान्यता देण्यात येत आहे.
-----------------------------------------------------------------------------------------------------------
| अ.क्र. | कामे | अंमलबजावणी यंत्रणा |
| १. | अस्थी विसर्जन कुंडाजवळ सार्वजनिक स्नानगृह, शौचालय व पिण्याच्या पाण्याची व्यवस्था करणे. | रामटेक नगरपरिषद |
| २. | अंबाला तलावाजवळील राम उद्यानात शौचालय व स्नानगृहाची व्यवस्था करणे. | रामटेक नगरपरिषद |
-----------------------------------------------------------------------------------------------------------
# Page 2
०२. सदर मान्यता ही खालील अटी/शर्तीच्या अधिन राहून देण्यात येत आहे -
१)प्रस्तुत कामांच्या सविस्तर अंदाजपत्रकांना सक्षम अधिकाऱ्यांची तांत्रिक मान्यता घेण्यात
यावी.
२)प्रस्तुत कामे सुरू करण्यापूर्वी पर्यावरणीयदृष्ट्टया आवश्यक तसेच इतर आवश्यक सक्षम
प्राधिकरणाकडून मान्यता घेण्यात यावी.
३)उपरोक्त नमूद कामांसाठी उपलब्ध करुन देण्यात येणाऱ्या निधीच्या खर्चाबाबत या
विभागाने तसेच वित्त विभाग व नियोजन विभागाने वेळोवेळी शासन परिपत्रकान्वये /
शासन निर्णयान्वये दिलेल्या सूचनांचे अंमलबजावणी यंत्रणेने पालन करावे.
४)या प्रकल्पासाठी होणाऱ्या शासकीय खर्चाची उपयोगिता प्रमाणपत्रे विहित कालमर्यादेत
शासनास सादर करण्यात यावीत.
५)सदर कामांचे समन्वयन जिल्हाधिकारी, नागपूर यांच्याकडे राहील. त्यानुसार
जिल्हाधिकारी, नागपूर यांनी शासनाने रामटेक तीर्थक्षेत्र विकास आराखडयासाठी
उपलब्ध करुन दिलेले सहायक अनुदान रक्कमा संबंधित अंमलबजावणी यंत्रणांना
वितरित करणे, त्यांच्यावर देखरेख ठेवणे आणि वेळोवेळी कामाचा आढावा घेणे
याबाबतचे संनियंत्रण करावे.
६)कार्यकारी अभियंता, सार्वजनिक बांधकाम विभाग (विशेष प्रकल्प), नागपूर हे या
आराखडयातील कामांच्या तांत्रिक पर्यवेक्षणासाठी नोडल यंत्रणा म्हणून जिल्हाधिकारी,
नागपूर यांच्या देखरेखीखाली काम पाहतील.
७)शासनाने ज्या प्रयोजनासाठी रक्कम मंजूर केली आहे त्याच प्रयोजनासाठी रक्कम खर्च
होईल याची संबंधित अंमलबजावणी यंत्रणेने दक्षता घ्यावी.
०३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3