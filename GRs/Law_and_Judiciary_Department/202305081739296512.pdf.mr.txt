# Page 1
जिल्हा न्यायाधीश-१, बेलापूर व दिवाणी न्यायाधीश, वरिष्ठ स्तर, बेलापूर, नवी मुंबई यांना "कार्यालय प्रमुख" आणि "आहरण व संवितरण अधिकारी" म्हणून घोषित करणेबाबत
महाराष्ट्र शासन
विधि व न्याय विभाग
शासन निर्णय क्र. डीडीओ ०५२३/प्र.क्र.९२/कार्यासन ११
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: ८ मे, २०२३
वाचा : १. शासन निर्णय, विधि व न्याय विभाग क्रमांक: संकीर्ण०११८/१५८/प्र.क्र.३७/कार्यासन ११ दि.९/११/२०२२.
२. शासन ज्ञापन, विधि व न्याय विभाग क्रमांक: पुरमा ११२२/प्र.क्र.१३५/कार्यासन ११, दि.९/१/२०२३.
३. शासन अधिसूचना, विधि व न्याय विभाग क्रमांक: संकीर्ण ०११८/१५८/प्र.क्र.३७/कार्यासन ११ दि.१/४/२०२३ ४.जिल्हा व सत्र न्यायालय, ठाणे यांचे पत्र क्र.प्रशा/२७९२/२०२३, दि.२७/४/२०२३ व क्र.प्रशा/२८११/ २०२३, दि.२७/४/२०२३
प्रस्तावना :
ठाणे जिल्ह्यातील बेलापूर, नवी मुंबई येथे जिल्हा व अतिरिक्त सत्र न्यायालय व दिवाणी न्यायालय, वरिष्ठ स्तर, ही दोन न्यायालये स्थापन करण्यास व त्याकरीता आवश्यक पदे निर्माण करण्यास संदर्भ क्र.१ च्या शासन निर्णयान्वये मान्यता देण्यात आली आहे. संदर्भ क्र. २ च्या शासन निर्णयान्वये सदर न्यायालयांसाठी लाक्षणिक पुरवणी मागणीद्वारे विधानमंडळात मंजूर झालेला निधी वितरीत करण्यात आला आहे. तसेच संदर्भ क्र. ३ येथील अधिसूचनेनुसार सदर न्यायालये दि. ७/४/२०२३ पासून कार्यान्वित झाली आहेत. जिल्हा व सत्र न्यायालय, ठाणे यांनी संदर्भ क्र.४ च्या पत्रान्वये विनंती केल्यानुसार जिल्हा न्यायाधीश-१ व अतिरिक्त सत्र न्यायाधीश, बेलापूर व दिवाणी न्यायाधीश ,वरिष्ठ स्तर, बेलापूर यांना "कार्यालय प्रमुख" आणि "आहरण व संवितरण अधिकारी" म्हणून घोषित करण्याची बाब शासनाच्या विचाराधीन होती.
शासन निर्णय :
ठाणे जिल्ह्यातील बेलापूर, नवी मुंबई येथील जिल्हा व अतिरिक्त सत्र न्यायालयासाठी जिल्हा न्यायाधीश १ व अतिरिक्त सत्र न्यायाधीश, बेलापूर यांना "कार्यालय प्रमुख" आणि "आहरण व संवितरण अधिकारी" म्हणून घोषित करण्यात येत आहे. त्यांना सदर न्यायालयातील सर्व प्रकारची देयके कोषागारात सादर करण्याकरीता प्राधिकृत करण्यात येत आहे. सदर आदेश वित्तीय बाबींपुरतेच मर्यादित राहतील.
# Page 2
शासन निर्णय क्रमांकः डीडीओ ०५२३/प्र.क्र.९२/कार्यासन ११
तसेच ठाणे जिल्ह्यातील बेलापूर, नवी मुंबई येथील दिवाणी न्यायालय (वरिष्ठ स्तर) या न्यायालयासाठी दिवाणी न्यायाधीश (वरिष्ठ स्तर), बेलापूर, यांना "कार्यालय प्रमुख" आणि "आहरण व संवितरण अधिकारी" म्हणून घोषित करण्यात येत आहे. त्यांना सदर न्यायालयातील सर्व प्रकारची देयके कोषागारात सादर करण्याकरीता प्राधिकृत करण्यात येत आहे. सदर आदेश वित्तीय बाबींपुरतेच मर्यादित राहतील.
२. सदर शासन निर्णय वित्तीय अधिकार नियम पुस्तिका, १९७८, दिनांक १७/४/२०१५ मधील भाग - पहिला, उप विभाग एक, अ.क्र.३, नियम क्र.२ अन्वये प्रशासनिक विभागांना प्रदान करण्यात आलेल्या अधिकारानुसार तसेच महाराष्ट्र कोषागार नियम, १९६८ मधील नियम १५ (३) व १५६ अन्वये दिलेल्या अधिकारांचा वापर करुन निर्गमित करण्यात येत आहे.