# Page 1
मा. मुख्य न्यायमुर्ती, मुंबई उच्च न्यायालय यांचेकरिता औरंगाबाद व नागपूर खंडपीठ या ठिकाणी अतिरिक्त सचिवांची एकुण २ पदे निर्माण करणेबाबत.
महाराष्ट्र शासन
विधी व न्याय विभाग
शासन निर्णय क्रमांकः पदनि-५९२१/२९२/प्र.क्र.४८/का.४
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: ०२ डिसेंबर २०२२
संदर्भ १. प्रबंधक (कार्मिक), अपील शाखा, मुंबई उच्च न्यायालय यांचे पत्र क्र.RC.१५०२/२०२१/ २ Secy./N•pur & Abad/३४१३, दि. १४/०७/२०२२.
२. उच्चस्तरीय सचिव समितीच्या दि. १६/०९/२०२२ रोजी झालेल्या सन २०२२ च्या ४ थ्या बैठकीचे इतिवृत्त, दि. २६/०९/२०२२.
प्रस्तावना - प्रशासकीय कामकाज सुरळीत पार पडण्याकरिता व मा. मुख्य न्यायमुर्ती यांची गैरसोय टाळण्याकरिता मा. मुख्य न्यायमुर्ती यांचे अतिरिक्त सचिव, नागपूर व औरंगाबाद अशी एकुण २ पदे ४३६९०-१०८०-४९०९०-१२३०-५६४७० या न्यायिक वेतनश्रेणीवर निर्माण करण्याचा प्रस्ताव उच्च न्यायालय प्रशासनाने संदर्भाधीन पत्रान्वये शासनास सादर केला होता. त्यानुसार सदर पदनिर्मितीस मान्यता देण्याची बाब शासनाच्या विचाराधीन होती.
शासन निर्णय - मा. मुख्य न्यायमुर्ती, उच्च न्यायालय, मुंबई यांचेकरिता खंडपीठ नागपूर व औरंगाबाद येथे प्रत्येकी एक याप्रमाणे “मा. मुख्य न्यायमुर्ती यांचे अतिरिक्त सचिव” अशी एकुण २ पदे ४३६९० १०८०-४९०९०-१२३०-५६४७० या न्यायिक वेतनश्रेणीवर निर्माण करण्यास व याअन्वये येणाऱ्या खर्चास शासन मान्यता प्रदान करण्यात येत आहे.
२. सदरहू पदे शासनाच्या विहित कार्यपध्दतीचा अवलंब करुन भरण्यात यावीत.
३. सदरहू पदांचा समावेश उच्च न्यायालयाच्या आकृतीबंधात करुन, आकृतीबंध अंतिम करुन तो उच्चस्तरीय सचिव समितीसमोर मान्यतेसाठी सादर करण्याची कार्यवाही पूर्ण करण्यात यावी.
४. तसेच सदरहू दोन पदे ही अस्थायी स्वरुपातील असून त्यांची मुदत दि. २८/०२/२०२३ पर्यंत राहील. तद्नंतर वित्त विभागाकडून अस्थायी पदांच्या मुदतवाढीसंदर्भात वेळोवेळी देण्यात येणाऱ्या निर्देशानुसार कार्यवाही करण्यात यावी.
५. याप्रित्यर्थ होणारा खर्च “मागणी क्र. जे –१, २०१४ न्यायदान, (भारित) १०२-उच्च न्यायालये, (०३) (०१) प्रबंधक, अपील शाखा, (२०१४ ००९२) (अनिवार्य) ०१ वेतन” या लेखाशिर्षाखाली खर्ची टाकण्यात यावा व तो त्या त्या वित्तीय वर्षाच्या मंजूर अनुदानातून भागविण्यात यावा.
# Page 2
शासन निर्णय क्रमांकः पदनि-५९२१/२९२/प्र.क्र.४८/का.४
६. सदर शासन निर्णय वित्त विभागाच्या अनौपचारीक संदर्भ क्र. ९९३/व्यय ५, दि. १७/१०/२०२२ आणि अनौपचारिक संदर्भ क्र. ६७८/आपुक, दि. ०१/१२/२०२२ अन्वये आणि उच्चस्तरीय सचिव समितीच्या दि. १६/०९/२०२२ रोजीच्या बैठकीतील व मा. मंत्रीमंडळाच्या दि. १७/११/२०२२ रोजीच्या बैठकीतील मान्यतेने तथा सक्षम प्राधिकाऱ्यांच्या मान्यतेने निर्गमित करण्यात येत आहे.