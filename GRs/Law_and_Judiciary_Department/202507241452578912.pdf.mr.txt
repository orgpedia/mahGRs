# Page 1
अनुसूचित जमाती प्रवर्गातून नियुक्त झालेल्या
तथापि जात वैधता प्रमाणपत्र अवैध ठरलेल्या
सरकारी वकीलांचे कार्यालय, उच्च न्यायालय,
खंडपीठ औरंगाबाद या कार्यालयातील
लघुलेखक (निम्नश्रेणी) व लिपिक-टंकलेखक या
संवर्गातील कर्मचाऱ्यांकरिता अधिसंख्य पदे
निर्माण करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक-संकीर्ण-२८२५/२२८/प्र.क्र.४५/का.८
राजगुरु हुतात्मा चौक, मादाम कामा मार्ग,
मंत्रालय, मुंबई-४०० ०३२,
दिनांक: २४ जुलै, २०२५.
पहा:- १) शासन निर्णय, सामान्य प्रशासन विभाग क्र.बीसीसी २०१८/प्र.क्र. ३०८/१६-ब,
दि. २१ डिसेंबर, २०१९.
२) शासन निर्णय, सामान्य प्रशासन विभाग क्र.बीसीसी २०२०/प्र.क्र.१८७ अे/१६-ब,
दि.३० जून, २०२०.
३) शासन निर्णय, सामान्य प्रशासन विभाग क्र.बीसीसी २०२०/प्र.क्र.१८७ अे/१६-ब,
दि.२८ सप्टेंबर, २०२०.
४) शासन निर्णय, सामान्य प्रशासन विभाग क्र.बीसीसी २०२९/प्र.क्र.५८१ ए/१६-ब,
दि.१४ डिसेंबर, २०२२.
५) उपसंचालक(सं) तथा सदस्य सचिव. अनुसूचित जमाती प्रमाणपत्र तपासणी समिती,
छत्रपती संभाजीनगर विभाग, छत्रपती संभाजीनगर यांचे दि. ०६ जानेवारी, २०२५
रोजीचे आदेश.
६) सह सचिव, विधि व न्याय विभाग, शाखा छत्रपती संभाजीनगर यांचे पत्र
क्र. आस्था-२०२३/प्र.क्र.२१/३४२, दि. २८ फेब्रुवारी, २०२५.
प्रस्तावना:-
मा. सवोच्च न्यायालयाने सिव्हिल अपील क्र.८९२८/२०१५ व इतर याचिका यामध्ये दि.०६.०७.२०१७
रोजी दिलेल्या निर्णयाची अंमलबजावणी करण्याच्या अनुषंगाने संदर्भ क्र.१ येथील दि.२१.१२.२०१९ रोजीच्या
शासन निर्णयान्वये अनुसूचित जमातीचे जात प्रमाणपत्र अवैध ठरले आहे असे अधिकारी व कर्मचारी ज्या पदावर
कार्यरत असतील त्या पदाचे अधिसंख्य पद निर्माण करुन त्यांना मानवतावादी दृष्ट्टीकोनातून, तसेच,
प्रशासनाची होणारी अडचण दूर करण्यासाठी अधिसंख्य पदावर वर्ग करण्याचे निदेश देण्यात आले आहेत.
याकरिता संदर्भ क्र. २ येथील दि.३०.०६.२०२० च्या शासन निर्णयान्वये अधिसंख्य पद निर्माण करण्याचे
अधिकार संबंधित प्रशासकीय विभागांना प्रदान करण्यात आले आहेत.
२. श्री. एच. ए. पठाण यांची सरकारी वकिलांचे कार्यालय, उच्च न्यायालय, खंडपीठ औरंगाबाद या
कार्यालयामध्ये दि.१६.०६.१९९७ रोजीच्या कार्यालयीन आदेशान्वये इंग्रजी लघुलेखक (निम्नश्रेणी) या पदावर
# Page 2
अनुसूचित जमाती प्रवर्गातून (तडवी) नियुक्ती झाली होती. तर, श्री. एस. एस. तंगडेलू यांची दि.२६.०८.१९९४
रोजीच्या कार्यालयीन आदेशाद्वारे सरकारी वकिलांचे कार्यालय, उच्च न्यायालय, खंडपीठ औरंगाबाद या
कार्यालयामध्ये लिपिक-टंकलेखक या पदावर अनुसूचित जमाती प्रवर्गातून (मन्नेवार) नियुक्ती करण्यात
आली होती. सरकारी वकिलांचे कार्यालय, उच्च न्यायालय, खंडपीठ औरंगाबाद या कार्यालयाने या दोन्ही
कर्मचा-यांची जात प्रमाणपत्र वैधता पडताळणीसाठी पडताळणी समितीकडे विहित वेळेत सादर केले होते.
परंतु, सदर प्रकरणे जात पडताळणी समितीकडे प्रलंबित होते. त्यानंतर, श्री. पठाण व श्री.तगंडेलू हे त्यांच्या
जात वैधतेबाबतचा समितीचा निर्णय प्रलंबित असतांना नियतवयोमानानुसार अनुक्रमे दि.३०.०६.२०२२ व
दि.३१.०३.२०२३ रोजी सेवानिवृत्त झालेले आहेत.
श्री.पठाण, सेवानिवृत्त लघुलेखक (निम्नश्रेणी) यांनी दाखल केलेल्या रिट पिटिशन क्र.१२२७६/२०२४
मध्ये दि.१४.११.२०२४ रोजी दिलेल्या आदेशानुसार आणि श्री. तंगडेलू, सेवानिवृत्त लिपिक-टंकलेखक यांनी
दाखल केलेल्या रिट पिटिशन क्र.१२२७४/२०२४ मध्ये दि.२८.११.२०२४ रोजी मा. उच्च न्यायालय, खंडपीठ
औरंगाबाद यांनी पूर्वलक्षी प्रभावाने दिलेल्या आदेशानुसार, अनुसूचित जमाती प्रमाणपत्र तपासणी समिती,
छत्रपती संभाजीनगर यांनी दोन्ही प्रकरणात दि.०६.०१.२०२५ रोजी आदेश पारित करुन श्री.पठाण व
श्री.तंगडेलू यांचा अनुसूचित जमातीचा दावा खारीज केला आहे. त्यामुळे त्यांचे अनुसूचित जमाती जात
प्रमाणपत्र अवैध ठरले असल्याने, संदर्भ क्र. १ व २ येथील शासन निर्णयातील तरतूदी विचारात घेता,
श्री.पठाण हफिज अजिज खान व श्री.शंकर शामन्ना तंगडेलू यांच्या सेवा पूर्वलक्षी प्रभावाने अधिसंख्य पदावर
वर्ग करुन त्यांना अनुज्ञेय लाभ मंजूर करण्याची बाब शासनाच्या विचाराधीन होती.
शासन निर्णय:-
सामान्य प्रशासन विभागाच्या संदर्भ क्र. १ येथील दि. २१.१२.२०१९ च्या शासन निर्णयातील
तरतूदीनुसार सरकारी वकीलांचे कार्यालय, उच्च न्यायालय, खंडपीठ औरंगाबाद या कार्यालयातून
लघुलेखक (निम्नश्रेणी) या पदावरुन सेवानिवृत्त झालेले श्री. पठाण हफिज अजिज खान व लिपिक-
टंकलेखक या पदावरुन सेवानिवृत्त झालेले श्री. शंकर शामन्ना तंगडेलू यांचे अनुसूचित जमातीचे जात
प्रमाणपत्र अवैध ठरविण्यात आले असल्यामुळे त्यांच्याकरिता पूर्वलक्षी प्रभावाने अधिसंख्य पद निर्माण
करण्यास मान्यता देण्यात येत आहे.
२. त्यानुषंगाने, सामान्य प्रशासन विभागाच्या संदर्भ क्र.१ व ४ येथील अनुक्रमे दि.२१.१२.२०१९ व
दि.१४.१२.२०२२ रोजीच्या शासन निर्णयातील नमूद सूचनांनूसार श्री. पठाण हफिज अजिज खान,
लघुलेखक (निम्नश्रेणी) व श्री. शंकर शामन्ना तंगडेलू, लिपिक-टंकलेखक यांना पूर्वलक्षी प्रभावाने अधिसंख्य
पदावर वर्ग करुन अनुज्ञेय लाभ मंजूर करणेबाबत आवश्यक कार्यवाहीची जबाबदारी विभाग प्रमुख तथा सह
सचिव, विधि व न्याय विभाग, शाखा छत्रपती संभाजीनगर यांची राहील.
३. सामान्य प्रशासन विभागाच्या अनौपचारिक संदर्भ क्र.६७/आरक्षण-२, दिनांक १४.०५.२०२५ अन्वये
प्राप्त सहमतीनुसार, तसेच, सामान्य प्रशासन विभाग, शासन निर्णय दि.३०.०६.२०२० अन्वये प्रशासकीय
विभागांना प्रदान करण्यात आलेल्या अधिकारास अनुसरुन सदर शासन निर्णय निर्गमित करण्यात येत आहे.
# Page 3
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध