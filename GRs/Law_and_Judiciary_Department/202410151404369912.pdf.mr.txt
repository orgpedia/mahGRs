# Page 1
अनुकंपा तत्वावर नियुक्त केलेल्या श्री.संतोष
सखाराम खरात, शिपाई यांच्या पदोन्नतीसाठी
महाप्रशासक आणि शासकीय विश्वस्त,
महाराष्ट्र राज्य, मुंबई कार्यालयातील नाईक,
गट-ड या संवर्गातील ०१ नियमित पद
पुन:स्थापित करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक:-एजीओ-२२२३/प्र.क्र.१५९/का.एक
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२,
दिनांक : १५ ऑक्टोबर, २०२४
पहा :-
१) शासन निर्णय विधि व न्याय विभाग क्र. एजीओ२२१६/प्र.क्र.३८/का.१,दि.१८.०४.२०२२
२) वित्त विभाग, शासन निर्णय क्र. पदनि २०२२/प्र.क्र.१५/आ.पु.क.,दिनांक ०८.०८.२०२४
३) महाप्रशासक आणि शासकीय विश्वस्त, महाराष्ट्र राज्य, मुंबई यांचे पत्र जा.क्र.मप्रशावि/
संकीर्ण-१०६/१७४/०९ सन २०२४, दि.०४.०९.२०२४
प्रस्तावना :-
महाप्रशासक व शासकीय विश्वस्त, महाराष्ट्र राज्य, मुंबई या कार्यालयाचा
सुधारित आकृतीबंध संदर्भाधीन दिनांक १८.०४.२०२२ च्या शासन निर्णयान्वये मंजूर
करण्यात आला असून, सदर आकृतीबंधानुसार महाप्रशासक कार्यालयाच्या आस्थापनेवरील
वाहनचालक-१, दप्तरी-१, नाईक-१ आणि शिपाई-४ हे संवर्ग मृत संवर्ग घोषित करण्यात आले
आहेत.
२. वित्त विभागाच्या संदर्भाधीन दिनांक ०८.०८.२०२४ च्या शासन निर्णयानुसार
अनुकंपा नियुक्त्यांसाठी, अनुकंपा तत्वावर नियुक्त केलेल्या कर्मचाऱ्यांच्या पदोन्नतीसाठी गट-ड
मधील मृत घोषित केलेल्या संवर्गातील आवश्यक तितकी नियमित पदे राखून ठेवण्याचे अधिकार
प्रशासकीय विभागांना देण्यात आले आहेत.
३. त्यानुषंगाने महाप्रशासक कार्यालयाने संदर्भ क्र.३ च्या पत्रान्वये केलेल्या
विनंतीनुसार अनुकंपा तत्वावर नियुक्त केलेल्या श्री.संतोष सखाराम खरात, शिपाई यांच्या
पदोन्नतीसाठी गट-ड संवर्गातील मृत घोषित केलेले ०१ नियमित नाईक पद पुन:स्थापित
करण्याची बाब शासनाच्या विचाराधीन होती.
# Page 2
शासन निर्णय :-
वित्त विभागाच्या दिनांक ०८.०८.२०२४ च्या शासन निर्णयानुसार अनुकंपा तत्वावर
नियुक्त केलेल्या श्री.संतोष सखाराम खरात, शिपाई यांच्या पदोन्नतीसाठी महाप्रशासक व
शासकीय विश्वस्त, महाराष्ट्र राज्य, मुंबई या कार्यालयाच्या आस्थापनेवर नाईक, गट-ड या
संवर्गातील ०१ नियमित पद पुन:स्थापित करण्यास याव्दारे मान्यता देण्यात येत आहे.
२. याप्रित्यर्थ होणारा खर्च "मागणी क्रमांक जे-१, २०१४-न्यायदान, ११०-
महाप्रशासक आणि शासकीय विश्वस्त, (००), (००) (०१) - महाप्रशासक आणि शासकीय विश्वस्त
(अनिवार्य) (२०१४ ०२५२)" या लेखाशिर्षाखाली संबंधित वित्तीय वर्षात मंजूर केलेल्या अनुदानातून
भागविण्यांत यावा.
३. सदर शासन निर्णय, वित्त विभागाच्या संदर्भाधीन शासन निर्णय, दिनांक
०८.०८.२०२४ अन्वये प्रशासनिक विभागांना प्रदान केलेल्या अधिकारानुसार निर्गमित करण्यात
येत आहे.
४. सदर शासन निर्णय महाराष्ट्र शासनाच्या www.maharashtra.gov.in या