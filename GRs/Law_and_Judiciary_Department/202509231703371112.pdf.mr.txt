# Page 1
श्री. अ. म. काझी, सेवानिवृत्त उपनगरपाल
यांना आश्वासित प्रगती योजनेचा लाभ
(ACP-II) मंजूर करण्याबाबत.
महाराष्ट्र शासन
विधी व न्याय विभाग
शासन निर्णय क्रमांकः संकीर्ण-१०२३/प्र.क्र.९४/का.-९
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक:- २३ सप्टेंबर, २०२५.
संदर्भ:-
१)सामान्य प्रशासन विभाग, शासन निर्णय क्र.सीएफआर-१२१०/प्र.क्र.४७/२०१०/तेरा,
दि.०१.११.२०११.
२)विधि व न्याय विभाग, शासन निर्णय क्र. शेरीफ-१६१४/प्र.क्र.६९/कार्यासन-९,
दि.१६.०९.२०१६.
३)उपनगरपाल, मुंबईचे नगरपाल (शेरिफ) यांचे कार्यालय यांचे पत्र क्र.१०९८/२०२३,
दि.१६.०९.२०२३.
४)उपनगरपाल, मुंबईचे नगरपाल (शेरिफ) यांचे कार्यालय यांचे पत्र क्र.Sheriff/AMKazi
/ACP/४८६ of २०२४, दि.०२.०५.२०२४.
५)प्रबंधक (मुळ शाखा), मा. उच्च न्यायालयाचे पत्र क्र.G/७६९-ACP/१५१३/२०२४,
दि.२२.११.२०२४.
६)उपनगरपाल, मुंबईचे नगरपाल (शेरिफ) यांचे कार्यालय यांचे पत्र क्र. Sheriff/
AMKazi/ACP/९४४ of २०२४, दि.२६.११.२०२४.
प्रस्तावना :-
विधि व न्याय विभागाच्या संदर्भाधीन क्र. २ येथील शासन निर्णयान्वये श्री. अ. म. काझी,
सेवानिवृत्त उप नगरपाल, मुंबईचे नगरपाल (शेरिफ) यांचे कार्यालय, मुंबई यांना दि.०४.०७.२००३ ते
दि.३१.१२.२००५ या कालावधीत न्या. शेट्टी आयोगानुसार व दि.०१.०१.२००६ ते दि.२८.०२.२०१३ या
कालावधीत न्या. पद्मनाभन समितीच्या शिफारशीनुसार वेतनश्रेणी निश्चित करुन, वेतन व अनुषंगिक
अनुज्ञेय भत्ते अदा करण्यात आले आहेत. श्री. काझी, सेवानिवृत्त उपनगरपाल यांचे कार्यमुल्यमापन
(गोपनीय) अहवाल नगरपाल कार्यालयात उपलब्ध नाही, यासंदर्भात नमुद करण्यात येते की,
संदर्भाधीन क्र.१ येथील सामान्य प्रशासन विभागाच्या दि.०१.११.२०११ रोजीच्या शासन निर्णयामधील
परिच्छेद ३२ नुसार, सेवानिवृत्तीच्या दिनांकापासून ५ वषांच्या कालावधीसाठी गोपनीय अहवाल जतन
करण्यात येतात. श्री. काझी हे दि.२८.०२.२०१३ रोजी (सुमारे १२ वषांपूर्वी) सेवानिवृत्त झाले आहेत.
श्री. काझी यांच्याविरुध्द विभागीय चौकशी प्रलंबित नाही व त्यांना कोणतीही ताकीद दिली नसल्याचे
तसेच ते ACP-II चा लाभ दि.०४.०७.२००८ पासून मिळण्यास पात्र असल्याचे उप नगरपाल यांच्या
दि.०२.०५.२०२४ रोजीच्या पत्रात नमुद करण्यात आले आहे. तथापि केवळ नगरपाल (शेरिफ) हे
# Page 2
विभाग प्रमुखाचे पद रिक्त असल्याने, सदर प्रस्ताव शासनास पाठविला आहे. सबब, श्री. अ. म. काझी,
सेवानिवृत्त उपनगरपाल यांना न्यायिक अधिकारी सेवाप्रवेश नियमानुसार, आश्वासित प्रगती योजनेचा
दुसरा लाभ दि.०४.०७.२००८ पासून लागू करण्याच्या प्रस्तावास मान्यता देण्याची बाब शासनाच्या
विचाराधीन होती.
शासन निर्णय :-
श्री. अ. म. काझी, सेवानिवृत्त उप नगरपाल, मुंबईचे नगरपाल (शेरिफ) यांचे कार्यालय, मुंबई
यांना महाराष्ट्र न्यायिक अधिकारी सेवाप्रवेश नियम, २००८ (सुधारीत २०१०) मधील नियम ५ नुसार,
आश्वासित प्रगती योजनेचा दुसरा लाभ दि.०४.०७.२००८ पासून लागू करण्यास या शासन निर्णयाव्दारे
मान्यता देण्यात येत आहे.
२. याकरीता येणारा खर्च मागणी क्रमांक जे-१, ११३ शेरिफ आणि वार्ताहर (००)(०१) शेरिफ
(२०१४ ०२७२) या लेखाशिषांतर्गत ०१-वेतन या उद्दिष्ट्टाखाली सन २०२५-२०२६ या आर्थिक वर्षासाठी
मंजूर अर्थसंकल्पीय तरतुदीमधून भागविण्यात यावा.
३. सदर प्रकरणी वेतन निश्चिती व त्याप्रमाणे फरकाची रक्कम अदा करणे इत्यादी पुढील
आवश्यक ती कार्यवाही उप नगरपाल, मुंबईचे नगरपाल यांचे कार्यालय यांनी करावी.
४.. सदर शासन निर्णय महाराष्ट्र शासनाच्या www.maharashtra.go.in या संकेतस्थळावर
उपलब्ध करण्यात आला असून त्याचा संकेतांक २०२५०९२३१७०३३७१११२ असा आहे. सदर शासन
निर्णय डिजिटल स्वाक्षरीने साक्षांकित करुन काढ़ण्यात येत आहे.
महाराष्ट्राचे राज्यपाल यांच्या आदेशानुसार व नावाने,
( सोफिया काझी )
कार्यासन अधिकारी, महाराष्ट्र शासन
प्रति,
१.मा. महाप्रबंधक, मा. उच्च न्यायालय, मुंबई.
२.मा. प्रबंधक (अपील व मुळ शाखा), मा. उच्च न्यायालय, मुंबई.
३.उपनगरपाल, मुंबईचे नगरपाल (शेरिफ) यांचे कार्यालय, मुंबई,
४.संबंधित कर्मचारी मार्फत उपनगरपाल, शेरिफ कार्यालय, मुंबई,
५.महालेखापाल-एक (लेखापरीक्षा/लेखा व अनुज्ञेयता), महाराष्ट्र, मुंबई.
६.अधिदान व लेखा अधिकारी, मुंबई,
७.निवासी लेखा अधिकारी, मुंबई,
८.सामान्य प्रशासन विभाग (कार्या-१२), मंत्रालय, मुंबई.
९.निवडनस्ती-का.९.