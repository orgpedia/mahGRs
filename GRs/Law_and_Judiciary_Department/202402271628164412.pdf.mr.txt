# Page 1
महाराष्ट्र लोकसेवा आयोग कार्यालय, नवी मुंबई यांच्या
आस्थापनेवरील 'विधी सहायक', गट-ब (अराजपत्रित) हे पद विधि व न्याय विभागाच्या प्रशासकीय
नियंत्रणाखाली आणणेबाबत.
महाराष्ट्र शासन
विधि व न्याय विभाग
शासन निर्णय क्रमांक- इएसटी-२०२१/प्र.क्र.६९/का-२
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक : २७ फेब्रुवारी, २०२४
वाचा-
१. सामान्य प्रशासन विभाग, शासन निर्णय क्र.मलोआ-१००५/८८८/प्र.क्र.५८/०५/आठ,
दि.०५.१०.२००६ २. सामान्य प्रशासन विभाग, शासन निर्णय क्र.मलोआ-१००५/८८८/प्र.क्र.५८/०५/आठ,
दि.२५.०१.२०२२०
३. विधि व न्याय विभाग, शासन निर्णय क्रमांक इएसटी-२०१३/प्र.क्र.२५/का.दोन, दि.२३.०४.२०१३
प्रस्तावना:-
महाराष्ट्र लोकसेवा आयोगाच्या आस्थापनेवर विधि सहायकाचे पद मंजूर असून सदर पद विधि व न्याय विभागामार्फत प्रतिनियुक्तीने भरण्यात येत असल्याने सदर पदावर यापूर्वी विधि व न्याय विभागातील कार्यरत
सहायक (विधि) यांची प्रतिनियुक्तीने नियुक्ती करण्यात आली होती. तत्कालीन सहायक (विधि) यांना
प्रतिनियुक्तीच्या विधि सहायक पदावरुन कार्यमुक्त केल्यानंतर पुढील बराच कालावधी महाराष्ट्र लोकसेवा आयोगाच्या आस्थापनेवरील 'विधी सहायक' या संवर्गामधील पद रिक्त असल्याकारणाने 'विधी सहायक'
पदावर प्रतिनियुक्तीने कर्मचारी उपलब्ध करुन देण्याबाबत महाराष्ट्र लोकसेवा आयोग कार्यालयाकडून
वारंवार मागणी करण्यात येत होती.
विधि व न्याय विभागाच्या संदभांकीत अ.क्र.३ वरील दि.२३.०४.२०१३ रोजीच्या शासन निर्णयान्वये
आयोगाच्या आस्थापनेवरील 'विधि अधिकारी' ( गट-अ ) या संवर्गामधील एक पद विधि व न्याय विभागाच्या
प्रशासकीय नियंत्रणाखाली घेऊन सदर पदावर प्रतिनियुक्तीने उमेदवार उपलब्ध करुन न देता तो नियमित
बदलीने उपलब्ध करुन दिला जाईल असा निर्णय घेण्यात आलेला आहे. त्याच धर्तीवर आयोगाच्या आस्थापनेवरील 'विधी सहायक', (गट-ब (अराजपत्रित)) या संवर्गामधील मंजूर एका पदावर प्रतिनियुक्ती ऐवजी
बदलीने उमेदवार तातडीने नियुक्त करण्याबाबत महाराष्ट्र लोकसेवा आयोगाकडून वारंवार करण्यात आलेल्या
विनंती प्रस्तावाच्या अनुषंगाने, सामान्य प्रशासन विभागाकडून अभिप्राय मागविण्यात आले.
त्या अनुषंगाने सामान्य प्रशासन विभागाने आयोगाच्या कार्यालयाची निकड लक्षात घेता, आयोगाच्या
कार्यालयातील 'विधी सहायक' या संवर्गामधील मंजूर एक पद विधि व न्याय विभागाच्या प्रशासकीय
नियंत्रणाखाली आणून भरण्यास मान्यता दर्शविली आहे.
महाराष्ट्र लोकसेवा आयोागाने केलेल्या विनंतीप्रमाणे आयोगाच्या कार्यालयासाठी निर्माण करण्यात आलेले 'विधी सहायक' या संवर्गातील वेतनश्रेणी विधि व न्याय विभागातील सहायक (विधि) या पदाच्या S-१५:
४१८००-१३२३०० वेतनश्रेणीशी समकक्ष आहे. आयोगाच्या कार्यालयात निर्माण करण्यात आलेले 'विधी
सहायक' या संवर्गातील एक मंजूर पद विधि व न्याय विभागाच्या प्रशासकीय नियंत्रणाखाली घेण्यास सामान्य प्रशासन विभागाने सहमती दर्शविल्यानुसार, सदर पदासाठी उपलब्धतेनुसार उमेदवार उपलब्ध करुन देण्यास
विधि व न्याय विभागमधील सहायक (विधि) या संवर्गातील पदाचे मागणीपत्र तयार करताना एकूण पदांची संख्या
२० वरुन २१ इतकी होईल. तथापि, विधि व न्याय विभाग (खुद्द) मधील सहायक (विधि) या संवर्गातील मंजूर पदसंख्या एकूण २० ही अबाधित राहील.
उपरोक्त वस्तुस्थिती लक्षात घेता, महाराष्ट्र लोकसेवा आयोगाच्या कार्यालयासाठी 'विधी सहायक' या
पदाची निकड लक्षात घेता 'विधी सहायक' या संवर्गातील मंजूर एक पद विधि व न्याय विभागाच्या प्रशासकीय
नियंत्रणाखाली आणण्याची बाब शासनाच्या विचाराधीन होती.
# Page 2
शासन निर्णय क्रमांकः इएसटी-२०२१/प्र.क्र.६९/का-२
शासन निर्णय:-
उपरोक्त संदर्भ क्र. २ वरील शासन निर्णयान्वये महाराष्ट्र लोकसेवा आयोग कार्यालय, मुंबई यांच्या
आस्थापनेवर मंजूर पदाचा सुधारित आकृतीबंध निर्गमित करण्यात आला आहे. सदर शासन निर्णयातील विधी
सहायक, गट-ब (अराजपत्रित) या संवर्गाची वेतनश्रेणी विधि व न्याय विभागाच्या आस्थापनेवरील सहायक
(विधि) , गट-ब (अराजपत्रित) या संवर्गाशी समकक्ष आहे.
२. महाराष्ट्र लोकसेवा आयोगाच्या आस्थापनेवरील विधी सहायक, गट-ब (अराजपत्रित) या संवर्गातील
मंजूर एक पद विधि व न्याय विभागाच्या प्रशासकीय नियंत्रणाखाली घेण्यास या शासन निर्णयाद्वारे मंजूरी देण्यात
येत आहे.
३. विधि व न्याय विभागामधील सहायक (विधि), गट-ब (अराजपत्रित) या संवर्गाचे सेवाप्रवेश नियम महाराष्ट्र
लोकसेवा आयोगाच्या आस्थापनेवरील विधी सहायक, गट-ब (अराजपत्रित) या संवर्गास या आदेशाच्या
दिनांकापासून लागू होतील. त्यामुळे महाराष्ट्र लोकसेवा आयोगामधील 'विधी सहायक' संवर्गामधील एका
पदावरील नियुक्तीकरीता यापुढील काळात महाराष्ट्र लोकसेवा आयोगास प्रतिनियुक्तीने उमेदवार उपलब्ध
करुन न देता तो नियमित बदलीने विधि व न्याय विभागाकडून उपलब्ध करुन दिला जाईल.
४. विधि व न्याय विभागाच्या प्रशासकीय नियंत्रणाखालील महाराष्ट्र लोकसेवा आयोगामधील 'विधी
सहायक' या संवर्गामधील मंजूर एका पदावर करावयाच्या नेमणूका / बदली / पदस्थापनेच्या प्रकरणांवर अंतिम
निर्णय घेण्यासाठी सक्षम प्राधिकारी म्हणून कार्यवाही करण्याकरीता नियुक्ती प्राधिकारी हे विधि व न्याय
विभागाचे प्रधान सचिव व विधि परामर्शी / सचिव व वरिष्ट्ठ विधि सल्लागार राहतील.तथापि, 'विधी सहायक'
संवर्गातील कार्यरत कर्मचाऱ्यांच्या अन्य सेवा विषयक / आस्थापना विषयक बाबी उदा. आयोगाकडील नियुक्ती,
विभागीय चौकशी, सेवानिवृत्ती विषयक प्रकरणे इत्यादी बाबींसदर्भात अंतिम निर्णय घेण्याकरीता सक्षम प्रधिकारी
म्हणून कार्यवाही करण्याकरीता नियुक्ती प्राधिकारी म्हणून महाराष्ट्र लोकसेवा आयोगाचे सचिव राहतील.
५. सहायक (विधि) यां संवर्गाचे पद यापूर्वी केवळ विधि व न्याय विभागाच्या आस्थापनेवरील मर्यादित पद
होते. तथापि, आता महाराष्ट्र लोकसेवा आयोगाच्या आकृतीबंधावरील 'विधी सहायक' या संवर्गाचे एक पद हे
विधि व न्याय विभागाच्या प्रशासकीय नियंत्रणाखाली आल्यामुळे सहायक (विधि) संवर्गाचे एक पद सामायिक पद
झाल्याने, सहायक (विधि) संवर्गाची पदभरती करताना २० ऐवजी २१ पदांसाठी पदभरती करण्यात यावी.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध