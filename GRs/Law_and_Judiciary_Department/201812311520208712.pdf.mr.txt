# Page 1
मा. उच्च न्यायालय, मुंबई च्या वित्तीय अधिकारात वाढ करणेबाबत.
वित्तीय अधिकार नियमपुस्तिका, १९७८, भाग दोन.
महाराष्ट्र शासन
विधि व न्याय विभाग
शासन निर्णय क्र. :- एचसीटी ५२१८/यु.ओ.आर.-११ व १२/प्र.क्र.३४/का.४
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारिख :- २८ डिसेंबर, २०१८.
संदर्भ : :- १) प्रबंधक (वित्त व अर्थसंकल्प), अपील शाखा, उच्च न्यायालय, मुंबई यांचे पत्र क्र.
F&B/Bud/०११३/५२६८/२०१७, दि. १२/१०/२०१७.
२) शासन निर्णय, वित्त विभाग, क्र. विअप्र-२०१३/प्र.क्र.३०/२०१३/विनियम, भाग २, दि. १७/०४/२०१५.
प्रस्तावना : वित्तीय अधिकार नियमपुस्तिका, १९७८ संदर्भ क्र. २ येथील वित्त विभागाच्या दि. १७/०४/२०१५ अन्वये सुधारित करण्यात आली आहे. सदर नियमपुस्तिकेतील भाग १, उपविभाग २ मध्ये महाराष्ट्र आकस्मिक खर्च नियम, १९६५ अन्वये प्रदान करण्यात आलेले वित्तीय अधिकार प्रशासकीय विभाग, विभाग प्रमुख, कार्यालय प्रमुख यांच्याकरिता विहीत करण्यात आले आहेत. त्यानुसार मुंबई उच्च न्यायालयास विभाग प्रमुख म्हणून प्रदान करण्यात आलेल्या काही वित्तीय अधिकारात वाढ करण्याचा उच्च न्यायालयाचा प्रस्ताव शासनाच्या विचाराधीन होता. त्यानुषंगाने शासनाने पुढीलप्रमाणे घेतला आहे.
शासन निर्णय : प्रशासकीय व वित्तीय अधिकार प्रदान समितीच्या मान्यतेनुसार संबंधित विभागप्रमुख म्हणून मा. मुंबई उच्च न्यायालयाचे प्रबंधक, मूळ शाखा आणि प्रबंधक, अपील शाखा यांना या शासन निर्णयासोबत जोडलेल्या परिशिष्टामध्ये दर्शविल्याप्रमाणे व त्यात दर्शविलेल्या विहित अटी आणि शर्तींच्या तसेच वित्तीय मर्यादेच्या
अधीन राहून वित्तीय अधिकार प्रदान करण्यास शासन मंजूरी देण्यात येत आहे.
२. या शासन निर्णयाद्वारे प्रदान करण्यात आलेल्या वित्तीय शक्तींचा वापर हा विविध वित्तीय प्रकाशनांमध्ये अंतर्भूत असलेल्या नियम आणि विनियम यामधील अटींच्या व शर्तींच्या अधीन तसेच शासनाने वेळोवेळी निर्गमित केलेल्या कार्यकारी आदेशांच्या अनुपालनाच्या अधीन, त्याचप्रमाणे खालील अटींच्या अधीन राहून करण्यात यावा.
३. या वित्तीय अधिकारांचा वापर करून मंजूरी प्रदान करताना ज्या प्रकरणी विशिष्ट मानके (स्टँडर्ड) अथवा विशिष्ट सुत्र विहित केलेले असेल, अशा प्रकरणी विहित मानकांचे/ सुत्रांचे अनुकरण करण्यात यावे.
४. या वित्तीय अधिकारांचा वापर करून मंजूरी आदेश निर्गमित करताना सक्षम प्राधिकाऱ्याने सदर मंजूरी आदेशाची प्रत इतर सर्व संबंधित अधिकाऱ्यांप्रमाणेच संबंधित लेखापरीक्षा अधिकाऱ्याला व वित्त विभागाला
(विनियम शाखा व व्यय ५ कार्यासन) पाठवावी. अशा मंजूरी आदेशामध्ये वित्तीय अधिकार नियम पुस्तिका, १९७८ भाग २ मधील संबंधित वित्तीय शक्तींचा अनुक्रमांक, नियम क्रमांक तसेच सदर शासन निर्णयाचा क्रमांक, दिनांक व त्यासोबतच्या परिशिष्टातील वित्तीय शक्तींचा न चुकता स्पष्ट उल्लेख करावा.
# Page 2
शासन निर्णय क्रमांकः एचसीटी ५२१८/यु.ओ.आर.-११ व १२/प्र.क्र. ३४/का.४
५. या शासन निर्णयासोबत जोडलेल्या परिशिष्टातील वित्तीय शक्ती, वित्तीय अधिकार नियम पुस्तिका, १९७८ भाग दोन द्वारा प्रदान करण्यात आलेल्या वित्तीय शक्तींचा एक भाग म्हणून समजण्यात यावा. ज्यावेळी भाग २ चे प्रकाशन छापले जाईल, त्यावेळी त्यात या शक्तीचा अंतर्भाव करण्यात यावा.
६. उपरोक्त वित्तीय अधिकार मर्यादेपेक्षा जास्त खर्च अपेक्षित असल्यास तसेच विहीत केलेल्या अटी किंवा त्यातील एखादी अट पूर्ण होत नसेल, अशा प्रसंगी प्रस्तावास शासनाची मंजूरी घेण्यात यावी.
७. सदर शासन निर्णय, वित्त विभागाकडील अनौपचारिक संदर्भ क्र. अनौसं-४६४/२०१८/विनियम, दि. २९/०८/२०१८ अन्वये वित्तीय अधिकार प्रदान समितीने दिलेल्या मान्यतेस अनुसरून निर्गमित करण्यात येत आहे.
# Page 3
# Page 4
# Page 5