# Page 1
राष्ट्रीय हरित न्यायाधिकरण (West Zone Bench), पुणे येथे दाखल प्रकरणांमध्ये शासनाच्या वतीने बाजू मांडण्यासाठी सहायक सरकारी वकील व अतिरिक्त सरकारी अभियोक्ता यांची तात्पुरत्या स्वरूपात नियुक्ती करणेबाबत.
महाराष्ट्र शासन
विधि व न्याय विभाग
शासन निर्णय क्रमांक : जीपीए-२०२२/१०५४/प्र.क्र.८२/का.१४
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक : ०१ फेब्रुवारी, २०२३.
वाचा: १) राष्ट्रीय हरित न्यायाधिकरण अधिनियम, २०१० २) विधि व न्याय विभाग, शासन निर्णय क्रमांक मिटींग-२०११/(२४९)/कार्यासन, १४, दिनांक १५.०२.२०१४.
३) विधि व न्याय विभाग, शासन शुद्धिपत्रक क्रमांक मिटींग-२०११/(२४९)/कार्यासन, १४, दिनांक ०५.०९.२०१४.
प्रस्तावना: राष्ट्रीय हरित न्यायाधिकरण अधिनियम, २०१० नुसार राष्ट्रीय हरित न्यायाधिकरणाची स्थापना करण्यात आली असून सदर न्यायाधिकरणामध्ये पर्यावरण संरक्षण, जंगलाचे संरक्षण, पर्यावरणाशी संबंधित महत्वपूर्ण प्रश्न असलेल्या दिवाणी प्रकरणाचे काम चालविले जाते. अशा प्रकरणांमध्ये शासन पक्षकार म्हणून समाविष्ट केले जाते. त्यामुळे राष्ट्रीय हरित न्यायाधिकरण, पुणे येथे शासनाच्या वतीने प्रकरण चालविण्याकरीता अंतरिम व्यवस्था म्हणून पुणे जिल्ह्यात कार्यरत “सहायक सरकारी वकील व अतिरिक्त सरकारी अभियोक्ता" यांच्यामधून तात्पुरत्या स्वरूपात नियुक्ती / नामनिर्देशित करण्याची बाब विचाराधीन होती.
शासन निर्णय : राष्ट्रीय हरित न्यायाधिकरण (West Zone Bench), पुणे येथील महाराष्ट्र शासनाच्या वतीने न्यायालयीन प्रकरणे चालविण्याकरीता संबंधित महसूल व वन विभाग आणि पर्यावरण व वातावरणीय बदल या प्रशासकीय विभागामार्फत सरकारी वकीलाची नव्याने नियुक्तीची कार्यवाही होईपर्यंत सदर न्यायाधिकरणामध्ये पुणे जिल्हा व सत्र न्यायालयातील कार्यरत असलेल्या खालील “सहायक सरकारी वकील व अतिरिक्त सरकारी अभियोक्ता” यांची तात्पुरत्या स्वरूपात नियुक्ती करण्यात येत आहे.
---------------------------------------------------------------------
| अ.क्र. | अधिवक्त्याचे नाव | पदनाम |
| १ | अॅड. पी. एस. सप्रे | सहायक सरकारी वकील व अतिरिक्त सरकारी अभियोक्ता |
| २ | अॅड. ए. एस. ब्रम्हे | सहायक सरकारी वकील व अतिरिक्त सरकारी अभियोक्ता |
---------------------------------------------------------------------
२. सदर नियुक्ती ही उपरोक्त तक्त्यातील “सहायक सरकारी वकील व अतिरिक्त सरकारी अभियोक्ता” यांच्या सदर पदावरील नियुक्ती (Co-terminus with) अस्तित्वात असेपर्यंत राहील.
३. सदर सहायक सरकारी वकील व अतिरिक्त सरकारी अभियोक्ता यांना सदर पदांस लागू असलेल्या संदर्भिय क्र.१ व २ मध्ये नमूद दराने व्यावसायिक शुल्क लागू राहील जे संबंधित प्रशासकीय विभागाच्या मंजूर अनुदानातून देय राहील.
४. राष्ट्रीय हरित न्यायाधिकरण, पुणे येथील प्रकरणांमध्ये संबंधित विभागांना परस्पर सदर विधिज्ञांशी संपर्क साधून त्यांची नेमणूक करता येईल. त्यासाठी विधि व न्याय विभागाशी संपर्क करण्याची आवश्यकता नाही.
# Page 2
शासन निर्णय क्रमांक: जीपीए-२०२२/१०५४/प्र.क्र.८२/का.१४
५. वरील आदेश मागे घेण्याचा / त्यात दुरुस्ती करण्याचा / ते रद्द करण्याचा अधिकार शासन राखून ठेवित आहे.