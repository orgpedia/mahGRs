# Page 1
मा. मुंबई उच्च न्यायालयाच्या बाल न्याय समितीकरिता स्वतंत्र सचिवालयीन सेवा पुरविण्याच्या अनुषंगाने करावयाची पदनिर्मिती.
महाराष्ट्र शासन
विधि व न्याय विभाग
शासन निर्णय क्रमांकः पदनि-५९१७/७४१/प्र.क्र.८१/का.४
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: २३ मार्च, २०२३
संदर्भ - १. प्रबंधक (कार्मिक), अपील शाखा, मुंबई उच्च न्यायालय यांचे पत्र क्र.RC.१५११/२०१७/ Secy/JJS/३३५४, दि. १९/०८/२०१७, क्र. ४७४३, दि.२०/१०/२०१८.
२. उच्चस्तरीय सचिव समितीच्या दि.१५/१२/२०१८ रोजी झालेल्या सन २०१८ च्या ९ व्या बैठकीचे इतिवृत्त, दि. ०१/०१/२०१९.
३. शासन निर्णय, विधि व न्याय विभाग, क्र. संकीर्ण २०२२/प्र.क्र.१०४/का.६, दि. ११/०१/२०२३.
प्रस्तावना - राज्यातील बाल न्याय व्यवस्था बळकट करण्यासाठी उच्च न्यायालयाच्या बाल न्याय समितीकरिता स्वतंत्र सचिवालयीन सुविधा उपलब्ध करण्याच्या अनुषंगाने एक कक्ष अधिकारी/ सहायक व एक लिपिक याप्रमाणे दोन पदे निर्माण करण्याचा प्रस्ताव उच्च न्यायालय प्रशासनाने संदर्भाधीन पत्रान्वये शासनास सादर केला होता. त्यानुसार सदर पदनिर्मितीस मान्यता देण्याची बाब शासनाच्या विचाराधीन होती.
शासन निर्णय - राज्यातील बाल न्याय व्यवस्थेच्या बळकटीकरणासाठी मा. मुंबई उच्च न्यायालयाच्या बाल न्याय समितीकरिता स्वतंत्र सचिवालयीन सुविधा उपलब्ध करण्याच्या अनुषंगाने एक सहायक कक्ष अधिकारी (सहाव्या वेतन आयोगाप्रमाणे पे बॅन्ड-२, रु. ९३००-३४८००+५०००/- ग्रेड वेतन) व एक लिपिक-टंकलेखक (सहाव्या वेतन आयोगाप्रमाणे पे बॅन्ड-२, रु. ५२००-२०२०० + २८००/- ग्रेड वेतन) याप्रमाणे एकुण २ पदे अपील शाखेच्या आस्थापनेवर निर्माण करण्यास व याअन्वये येणाऱ्या खर्चास शासन मान्यता प्रदान करण्यात येत आहे.
२. सदरहू पदे शासनाच्या विहित कार्यपध्दतीचा अवलंब करुन भरण्यात यावीत.
३. सदरहू पदांचा समावेश उच्च न्यायालयाच्या आकृतीबंधात करुन, आकृतीबंध अंतिम करुन तो उच्चस्तरीय सचिव समितीसमोर मान्यतेसाठी सादर करण्याची कार्यवाही पूर्ण करण्यात यावी.
४. तसेच सदरहू दोन पदे ही अस्थायी स्वरुपातील असून त्यांची मुदत दि. ३१/०८/२०२३ पर्यंत राहील. तद्नंतर वित्त विभागाकडून अस्थायी पदांच्या मुदतवाढीसंदर्भात वेळोवेळी देण्यात येणाऱ्या निर्देशानुसार कार्यवाही करण्यात यावी.
# Page 2
शासन निर्णय क्रमांकः पदनि-५९१७/७४१/प्र.क्र. ८१/का.४
५. याप्रित्यर्थ होणारा खर्च “मागणी क्र .जे- १, २०१४ - न्यायदान, (भारित) १०२-उच्च न्यायालये, (०३) (०१) प्रबंधक, अपील शाखा, (२०१४००९२) (अनिवार्य ) ०१ वेतन” या लेखाशिर्षाखाली खर्ची टाकण्यात यावा व तो त्या त्या वित्तीय वर्षाच्या मंजूर अनुदानातून भागविण्यात यावा.
६. सदर शासन निर्णय वित्त विभागाच्या अनौपचारीक संदर्भ क्र. ५८/आपुक, दि. ३१/०१/२०२३ अन्वये आणि उच्चस्तरीय सचिव समितीच्या दि. १५/१२/२०१८ रोजीच्या बैठकीतील मान्यतेने तथा सक्षम प्राधिकाऱ्यांच्या मान्यतेने निर्गमित करण्यात येत आहे.