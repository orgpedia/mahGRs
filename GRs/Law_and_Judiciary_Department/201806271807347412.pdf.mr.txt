# Page 1
श्री साईबाबा संस्थानच्या रुग्णालयातील डॉक्टरांना मासिक वेतनाव्यतिरिक्त प्रोत्साहन (Incentives) भत्ता मंजूर करण्याबाबत...
महाराष्ट्र शासन
विधि व न्याय विभाग,
शासन निर्णय क्र.सासंवि-१०१७/९८०/प्र.क्र.१०८/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २७ जून, २०१८.
संदर्भ:- १) मुख्य कार्यकारी अधिकारी, श्री साईबाबा संस्थान विश्वस्तव्यवस्था,शिर्डी यांचे पत्र क्र.एसएसएसटी/एसएसबीएच/५७२/२०१७, दि.०९.०६.२०१७
२) मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांचे पत्र क्र. एसएसएस/एसएसएच/१९४७/२०१७, दि.१३.०१.२०१८
प्रस्तावना :
श्री साईबाबा संस्थान विश्वस्तव्यवस्था, शिर्डी संचलित रुग्णालयामध्ये रुग्णांना वैद्यकीय सेवा
उपलब्ध करुन देण्यात येते. सदर रुग्णालय ग्रामीण भागात असल्यामुळे रुग्णालयामध्ये सेवा उपलब्ध
करुन देण्यासाठी तज्ञ डॉक्टरर्स उत्सुक नसतात. श्री साईबाबांचे रुग्ण सेवेत व्रत पुढे चालू ठेवण्यासाठी
संस्थानाने रुग्णालये सुरु केली आहेत. या रुग्णालयांत अद्ययावत वैद्यकीय यंत्रसामुग्रीच्या आधारे
अत्यंत माफक दरात गोरगरीब रुग्णांना वैद्यकीय सेवा पुरविल्या जातात. सदर रुग्णालयात मोठ्या
प्रमाणात डॉक्टरांची रिक्त पदे आहेत. रिक्त पदे भरण्यासाठी राज्यातील मोठ्या खपांच्या वर्तमानपत्रात
जाहिराती देऊनही ५०% पदांवर डॉक्टर्स उपलब्ध होऊ शकले नाहीत. गरीब रुग्णांच्या सेवेचे काम
अविरतपणे चालू रहावे, यासाठी रुग्णालयाला तज्ञ डॉक्टरांच्या सेवेची आवश्यकता आहे. रुग्णालयात
डॉक्टर रुजू व्हावेत व रुजू झालेले डॉक्टर्स टिकून रहावे, यासाठी संस्थान संचलित रुग्णालयातील डॉक्टरांना भत्ता देणे आवश्यक आहे. श्री साईबाबा संस्थान व्यवस्थापन समिती दि.०३.०६.२००६
रोजीच्या बैठकीमध्ये दर आकारणी करुन त्यातील काही रक्कम डॉक्टरांना देण्याच्या प्रस्तावाला
मान्यता देण्यात आली आहे. सदर निर्णयामध्ये वेळोवेळी दुरुस्ती करण्यात आली असून, वैद्यकीय
सेवांचे दर कमी / जास्त करुन त्याप्रमाणात डॉक्टरांना देण्यात येणारा प्रोत्साहन भत्ता कमी / जास्त
करण्यात आला आहे. संस्थान संचलित रुग्णालयाला असलेली डॉक्टरांची कमतरता विचारात घेता
तसेच मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांनी उपरोक्त
संदर्भाधीन पत्रान्वये केलेल्या विनंतीनुषंगाने संस्थानद्वारे संचलित रुग्णालयातील डॉक्टर्संना प्रोत्साहन भत्ता (Incentives) देण्याची बाब शासनाच्या विचाराधीन होती.
# Page 2
शासन निर्णय क्रमांक: सासंवि-१०१७/९८०/प्र.क्र.१०८/का.१६
शासन निर्णय :
श्री साईबाबा संस्थान विश्वस्तव्यवस्था (शिर्डी) अधिनियम, २००४ च्या कलम १७ (२) (ण) मधील
तरतुदीनुसार श्री साईबाबा संस्थान विश्वस्तव्यवस्था, शिर्डी संचलित श्री साईबाबा रुग्णालयातील
डॉक्टर्संना मासिक वेतनाव्यतिरिक्त प्रोत्साहन भत्ता ( Incentives) मंजूर करण्याबाबत खालीलप्रमाणे मान्यता देण्यात येत आहे.
१) श्री साईबाबा सुपर स्पेशालिटी रुग्णालयातील डॉक्टर्संना प्रोत्साहन भत्ता अदा करण्याबाबत व्यवस्थापन समितीने घेतलेल्या निर्णयास कार्योत्तर मान्यता देण्यात येत आहे.
२) श्री साईबाबा सुपर स्पेशालिटी रुग्णालयाप्रमाणे श्री साईनाथ रुग्णालयांतील डॉक्टर्संना प्रोत्साहन भत्ता लागू करण्यास मान्यता देण्यात येत आहे.
३) दोन्ही रुग्णालयातील डॉक्टर्संना प्रोत्साहन भत्ता अदा करण्याबाबतची नियमावली / अटी व शर्ती
तसेच प्रोत्साहन भत्त्याचे दर व्यवस्थापन समितीच्या मान्यतेने निश्चित करण्यात यावेत.