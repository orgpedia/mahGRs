# Page 1
निबंधक भागीदारी संस्था कार्यालयातील गट-ब (अराजपत्रित), गट-क आणि गट-ड कर्मचारी यांच्या वयाच्या ५०/५५ व्या वर्षापलीकडे/अर्हताकारी सेवेच्या ३० वर्षानंतर सेवा पुनर्विलोकनानंतर मुदतपूर्व सेवानिवृत्तीच्या अभिवेदनावर विचार करण्याकरिता 'अभिवेदन समिती'ची रचना करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : आयपीए २१२३/प्र.क्र.१३३/का.१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२,
दिनांक : १८ डिसेंबर, २०२३
पहा : १) सामान्य प्रशासन विभाग, शासन निर्णय क्र : एलपीएल-२०१७/प्र.क्र.२१/का.१५, दि.१०.०६.२०१९
२) निबंधक भागीदारी संस्था, महाराष्ट्र राज्य, मुंबई यांचे पत्र क्र.निभासं-०३२३/ वि.अभि. समिती/(२१/२३)/ दोन/२२६, दि. २८.०७.२०२३
३) विधि व न्याय विभाग समक्रमांकाचा शासन निर्णय दि.१३.१०.२०२३
प्रस्तावना : सामान्य प्रशासन विभागाच्या, संदर्भ क्र.१ च्या शासन निर्णयान्वये महाराष्ट्र नागरी सेवा (निवृत्तीवेतन) नियम, १९८२ च्या नियम १०(४) व नियम ६५ अनुसार सार्वजनिक हितास्तव अकार्यक्षम व संशयास्पद सचोटीच्या अधिकारी / कर्मचाऱ्यांना, वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी, त्यांचे सेवा पुनर्विलोकन करुन मुदतपूर्व सेवानिवृत्त करण्याबाबत एकत्रित कार्यपद्धती विहित करण्यात आली आहे. त्यानुसार, या विभागाच्या अधिनस्त निबंधक भागीदारी संस्था, महाराष्ट्र राज्य, मुंबई या कार्यालयातील कर्मचा-यांच्या सेवा पुनर्विलोकनाच्या अनुषंगाने पुनर्विलोकन समिती व अभिवेदन समिती गठीत करण्याची विनंती निबंधक भागीदारी संस्था, महाराष्ट्र राज्य, मुंबई या कार्यालयाने संदर्भ क्र. २ येथील पत्रान्वये शासनास केली आहे. त्यानुसार संदर्भ क्र. ३ येथील शासन निर्णयान्वये निबंधक भागीदारी संस्था कार्यालयातील गट-ब (अराजपत्रित), गट-क आणि गट-ड कर्मचारी यांच्या वयाच्या ५०/५५ व्या वर्षापलीकडे/अर्हताकारी सेवेच्या ३० वर्षानंतर सेवा पुनर्विलोकन करण्याकरीता पुनर्विलोकन समिती गठीत करण्यात आली आहे.
आता संदर्भ क्र. १ येथील शासन निर्णयातील परिशिष्ट -ड मधील अनुक्रमांक ४ नुसार पुनर्विलोकन समितीच्या शिफारशीनुसार सेवा पुनर्विलोकनानंतर मुदतपूर्व सेवानिवृत्तीच्या निर्णयाविरुद्धच्या अभिवेदनावर विचार करण्याकरिता अभिवेदन समिती गठीत करण्याची बाब शासनाच्या विचाराधीन होती.
शासन निर्णय : निबंधक भागीदारी संस्था कार्यालयातील गट-ब (अराजपत्रित), गट-क आणि गट-ड कर्मचारी यांचे वयाच्या ५०/५५ व्या वर्षापलीकडे / अर्हताकारी सेवेच्या ३० वर्षानंतर सेवा पुनर्विलोकनानंतर मुदतपूर्व सेवानिवृत्तीच्या निर्णयाविरुद्धच्या अभिवेदनावर विचार करण्याकरिता पुढीलप्रमाणे - अभिवेदन समिती ची रचना करण्यात येत आहे.
# Page 2
शासन निर्णय क्रमांक: आयपीए २१२३/प्र.क्र.१३३/का.१
--------------------------------------------------------------------------------
| अ.क्र. | अधिका-याचे पदनाम | पद |
| १ | निबंधक भागीदारी संस्था, महाराष्ट्र राज्य, मुंबई | अध्यक्ष |
| २ | धर्मादाय उप आयुक्त, महाराष्ट्र राज्य, मुंबई (मुख्यालय) | सदस्य |
| ३ | सहायक निबंधक भागीदारी संस्था, मुंबई/पुणे/छत्रपती संभाजीनगर/नागपूर | सदस्य सचिव |
--------------------------------------------------------------------------------
२. सामान्य प्रशासन विभागाच्या अनौ. सं.क्र. ०५/२०२३ (कार्यासन-१५), दिनांक ०८.११.२०२३ अन्वये प्राप्त सहमतीनुसार सदर शासन निर्णय निर्गमित करण्यात येत आहे.