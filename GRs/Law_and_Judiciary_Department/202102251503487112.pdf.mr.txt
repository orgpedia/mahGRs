# Page 1
महाराष्ट्र सार्वजनिक विश्वस्त व्यवस्था अधिनियम १९५० च्या कलम ४१ सी मध्ये करण्यात आलेल्या सुधारणेच्या अनुषंगाने धर्मादाय संघटनेच्या संकेतस्थळावरील दुरुस्ती खर्चास मंजूरीबाबत.
महाराष्ट्र शासन
विधि व न्याय विभाग
शासन निर्णय क्रमांक : सीएचसी ११२१/५८/(३७/२१)/कार्या-१७.
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक :- २५ फेब्रुवारी, २०२१.
वाचा:- धर्मादाय आयुक्त कार्यालयाचे पत्र क्र. सीओएमपी/३६०/२०२०, दि. २५.०१.२०२१.
शासन निर्णय महाराष्ट्र सार्वजनिक विश्वस्त व्यवस्था अधिनियम १९५०चे कलम ४१ सी या कलमामध्ये सन २०१९ मध्ये सुधारणा करण्यात आली. त्यानुसार सदर कलमामध्ये करण्यात आलेल्या तरतूदींच्या अनुषंगाने धर्मादाय आयुक्त, महाराष्ट्र राज्य यांनी संकेतस्थळाद्वारे कलम ४१ अन्वये द्यावयाच्या प्रमाणपत्रामध्ये व त्यासाठीच्याऑन लाईन अर्जाच्या नमुन्यातदेखील सुधारणा केली. तसेच नमूद कलमांमध्ये सुधारणा केलेल्या विशिष्ट तरतूदी व अटींचा समावेश करुन बदल करण्यात आला. सदर बदल करण्यात आला नसता तर यासंदर्भात गुंतागुंतीची प्रकरणे निर्माण होण्याची शक्यता विचारात घेऊन, दुरुस्ती करणे तातडीचे व अनिवार्य असल्याने मे. मास्टेक लि. कंपनीने धर्मादाय आयुक्त कार्यालयाच्या आवश्यकतेप्रमाणे लाईव्ह सर्व्हरवर Deploy करुन वापरात आणली आहे. मे. मास्टेक ली.
सोबत वार्षिक देखभाल दुरुस्ती करार करण्यात आला असून, त्यात Software Developer यांचा समावेश नसल्याने, उपरोक्त सुधारणा करण्याकरिता लागलेल्या रु. १,५०,२३१/- + Taxes इतक्या रकमेचे खर्चाचे देयक मे. मास्टेक लि. ने सादर केले आहे. मे. मास्टेक कंपनीने सादर केलेल्या देयकाची रु. १,५०,२३१/- + Taxes इतकी रक्कम शासन निर्णय क्र. सीएचसी - १११७/४६/(१९/१७)/का-१७, दि. १०.०४.२०१७ अन्वये प्रधान सचिव व विधि परामर्शी यांना प्रदान करण्यात आलेल्या प्राधिकारानुसार सार्वजनिक न्यास प्रशासन निधीतून अदा करण्यास या आदेशाद्वारे मान्यता देण्यात येत आहे.
# Page 2