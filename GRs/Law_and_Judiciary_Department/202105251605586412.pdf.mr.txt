# Page 1
श्री साईबाबा संस्थान विश्वस्तव्यवस्था शिर्डी यांचेमार्फत शिर्डी नगर- पंचायतीच्या जागेवर एक गॅस क्रिमॅटोरियम उभारण्यास व ते शिर्डी नगरपंचायतीकडे हस्तांतरीत करण्यास मान्यता देणे...
महाराष्ट्र शासन
विधि व न्याय विभाग
शासन निर्णय क्रमांक : सांसवि-१०२१/२५६/प्र.क्र.७७/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०४ मे, २०२१.
वाचा : १) मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांचे पत्र क्र.एसएसएस/वशी/मेकॅनिकल/२९०/२०२१, दिनांक २१/०४/२०२१.
२) जिल्हाधिकारी तथा अध्यक्ष, जिल्हा आपत्ती व्यवस्थापन प्राधिकरण, अहदमनगर यांचे पत्र क्र आव्यमपु/ कार्या१९३१/१५८१/२०२०, दि.१/१०/२०२० ३) मुख्याधिकारी, शिर्डी नगरपंचायत, शिर्डी यांचे पत्र क्र.जा.क्रं.नप/टे-०२/१५३०/२०२०, दि.९/१०/२०२० ४) मा. उच्च न्यायालय, मुंबई, खंडपीठ औरंगाबाद येथे दाखल सिव्हिल अॅप्लीकेशन क्र.७२६५/२०२० मध्ये दिनांक १४/१/२०२१ रोजी दिलेले आदेश.
प्रस्तावना :
जिल्हाधिकारी तथा अध्यक्ष, जिल्हा आपत्ती व्यवस्थापन प्राधिकरण, अहदमनगर यांनी त्यांचे संदर्भाधिन पत्र क्रमांक (२) तसेच मुख्याधिकारी, शिर्डी नगरपंचायत, शिर्डी यांनी त्यांच्या संदर्भाकित पत्र क्रमांक (३) अन्वये कोविड-१९ या विषाणूच्या वाढत्या प्रार्दुभावामुळे जिल्हयात एक गॅस क्रिमॅटोरियम संस्थानामार्फत उभारणी करुन देण्याची विनंती केली होती. दिनांक ११/१२/२०२० रोजी संस्थानच्या तदर्थ समितीने चक्रीय पध्दतीने गॅस क्रिमॅटोरियम उभारण्याच्या प्रस्तावास मंजूरी दिली आहे. तसेच मा. उच्च न्यायालय मुंबई, खंडपीठ औरंगाबाद यांनी त्यांच्या उपरोक्त संदर्भिय क्र.४ च्या आदेशान्वये शिर्डी नगरपंचयातीस संस्थानामार्फत शिर्डी येथे एक गॅस क्रिमॅटोरियम बसविण्यास व तद्नंतर ते शिर्डी नगरपंचायतीस हस्तांतरीत करण्यात मान्यता दिली आहे. या गॅस क्रिमॅटोरियमची दुरुस्ती, देखभाल व इंधन खर्च शिर्डी नगरपंचायत, शिर्डी यांच्यामार्फत करण्यात येणार आहे, असेही आदेशात नमूद केले आहे. संस्थानाच्या संदर्भांकित पत्र क्रमांक १ च्या पत्रान्वये या प्रस्तावास मान्यता देण्याची विनंती करण्यात आली आहे. जिल्हाधिकारी तथा अध्यक्ष, जिल्हा आपत्ती व्यवस्थापन प्राधिकरण, अहदमनगर तसेच मुख्याधिकारी, शिर्डी नगरपंचायत, शिर्डी,यांची विनंती, तदर्थ समितीचा दिनांक ११/१२/२०२० रोजीचा ठराव,मा. उच्च न्यायालय, मुंबई, खंडपीठ औरंगाबाद यांचा दिनांक १४/१/२०२१ रोजीचा आदेश व संस्थानाने दिनांक २१/४/२०२१ रोजीच्या पत्रान्वये केलेली विनंती विचारात घेता श्री साईबाबा संस्थान विश्वस्तव्यवस्था, शिर्डी यांचे मार्फत एक गॅस क्रिमॅटोरियम शिर्डी येथे बसवून देवून शिर्डी नगरपंचायत, शिर्डी यांना हस्तांतरीत करण्यास शासन मान्यता देण्याची बाब शासनाच्या विचाराधिन होती.
# Page 2
शासन निर्णय क्रमांकः सांसवि-१०२१/२५६/प्र.क्र. ७७/का.१६
शासन निर्णय :
श्री साईबाबा संस्थान विश्वस्तव्यवस्था, शिर्डी यांचे मार्फत शिर्डी येथे एक गॅस क्रिमॅटोरियन बसवून देवून ते शिर्डी नगरपंचायत, शिर्डी यांना हस्तांतरीत करण्यास शासन मान्यता देण्यात येत
आहे.सदर गॅस क्रिमॅटोरियमची दुरुस्ती, देखभाल व इंधन खर्च शिर्डी नगरपंचायत,शिर्डी यांच्या मार्फत करण्यात यावी.