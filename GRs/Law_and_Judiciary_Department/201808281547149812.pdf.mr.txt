# Page 1
“Ease of doing business" च्या अनुषंगाने न्यायालयात जमा करावयाच्या दंडाच्या रकमा व इतर रकमा स्वीकृत करण्यासाठी पुणे जिल्ह्यातील सर्व न्यायालयांच्या आस्थापनांमध्ये स्वतंत्र Targeted bank account उघडण्यास परवानगी देणेबाबत.
महाराष्ट्र शासन
विधि व न्याय विभाग,
शासन निर्णय क्र. संकीर्ण - २०१८/प्र.क्र.२६/का.७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २८ ऑगस्ट, २०१८.
वाचा :- १) विधि व न्याय विभाग, शासन निर्णय क्र. संकीर्ण - २०१८/प्र.क्र.२६/का.७, दिनांक १८.०४.२०१८.
२) केंद्रीय प्रकल्प समन्वयक, ई-कोर्ट प्रकल्प, उच्च न्यायालय, अपील शाखा, मुंबई यांचे पत्र क्र. Spl.Comp./४९९/२०१८, दिनांक १०.०७.२०१८.
प्रस्तावना :
"Ease of doing business" च्या अनुषंगाने न्यायालयात जमा करावयाच्या दंडाच्या रकमा व इतर रकमा स्वीकृत करण्यासाठी प्रायोगिक तत्वावर जिल्हा सत्र न्यायालय, पुणे यांना स्टेट बँक ऑफ इंडिया मध्ये नवीन Targeted bank account उघडण्यास परवानगी देण्याबाबत प्रस्ताव शासनास सादर करण्यात आला होता. सदर प्रस्तावानुसार जिल्हा सत्र न्यायालय, पुणे या कार्यालयास न्यायालयात जमा करावयाच्या दंडाच्या रकमा व इतर रकमा स्वीकृत करण्यासाठी स्टेट बँक ऑफ इंडिया मध्ये नवीन Targeted bank account उघडण्यास दिनांक १८.०४.२०१८ रोजीच्या शासन निर्णयान्वये मान्यता देण्यात आलेली होती. केंद्रीय प्रकल्प समन्वयक, ई-कोर्ट प्रकल्प, उच्च न्यायालय, अपील शाखा, मुंबई यांनी संदर्भ क्र. २ येथील पत्रान्वये "Ease of doing business" च्या अनुषंगाने न्यायालयात जमा करावयाच्या दंडाच्या रकमा व इतर रकमा स्वीकृत करण्यासाठी जिल्हा सत्र न्यायालय, पुणे यांच्या प्रमाणेच पुणे जिल्ह्यातील सर्व न्यायालयांच्या आस्थापनांकरिता स्वतंत्र Targeted bank account उघडण्याबाबत विनंती केली होती. यानुषंगाने पुणे जिल्ह्यातील सर्व आस्थापनांकरिता(कौटुबिक न्यायालयासह) स्वतंत्र Targeted bank account उघडण्यास परवानगी देण्याची बाब शासनाच्या विचाराधीन होती.
शासन निर्णय :
पुणे जिल्ह्यातील सर्व न्यायालयांच्या आस्थापनांकरिता न्यायालयात जमा करावयाच्या दंडाच्या रकमा व इतर रकमा ई-पेमेंटचा वापर करुन स्वीकृत करण्यासाठी स्टेट बँक ऑफ इंडिया मध्ये स्वतंत्र Targeted bank account उघडण्यास दिनांक १८.०४.२०१८ रोजीच्या शासन निर्णयात नमूद करण्यात आलेल्या पुढील अटीं व शर्तीच्या अधीन राहून मान्यता देण्यात येत आहे: १) लेखाशिर्षनिहाय व अदातानिहाय बँक स्क्रोल कोषागारास सादर करण्यात यावा.
# Page 2
शासन निर्णय क्रमांक: संकीर्ण-२०१८/प्र.क्र.२६/का.७
२) न्यायालयाला प्रथमत: त्यांच्याकडे जमा झालेल्या रकमांची यादी वSBI मध्ये प्रत्यक्षात या यादीतील जमा झालेल्या रकमांचा ताळमेळ घ्यावा लागेल व त्यानंतर कोषागाराशी याच रकमांचा ताळमेळ घ्यावा लागेल. न्यायालयांच्या PLA मध्ये अंतिम नोंदी घेताना कोषागाराच्या लेख्यात समाविष्ट करण्यात आलेल्या रकमांचा अंतर्भाव करावा. SBIकडे अयशस्वी व्यवहारांच्या (Unsuccessful Transaction) ज्या रकमा जमा झालेल्या असतील त्या रकमांचा अंतर्भाव कोषागाराच्या लेख्यात नसेल.
३) महाराष्ट्र कोषागार नियम १९६८ मधील नियम क्रमांक ५१२ मधील अटी व शर्तींचे पालन करण्यात यावे.
४) कोषागार कार्यालयाकडून महालेखापाल कार्यालयास सादर करण्यात येणाऱ्या मासिक खाते अहवालाच्या पध्दतीत कोणताही बदल होणार नाही.
५) शासनाच्या जमा होणाऱ्या रकमा एकत्रित निधीत/स्वीय प्रपंची लेख्यामध्ये तात्काळ जमा होतील याची दक्षता घेण्यात यावी.
हा शासन निर्णय संचालनालय, लेखा व कोषागारे, मुंबई यांच्या सहमतीनुसार तसेच वित्त विभाग कोषाप्रशा–५ या कार्यासनाच्या अनौपचारिक संदर्भ क्रमांक ३१८/१८/कोप्र-५, दिनांक २६.०७.२०१८ अन्वये दिलेल्या सहमतीनुसार निर्गमित करण्यात येत आहे.