# Page 1
मा. मुंबई उच्च न्यायालयातील न्यायमुर्तीना देय भ्रमनध्वनी / दुरध्वनी प्रतिपुर्तीत क्लाऊड स्टोरेज, सर्व्हिर्सेस व इतर सुविधा समाविष्ट करणेबाबत.
महाराष्ट्र शासन
विधी व न्याय विभाग
शासन निर्णय क्रमांकः एचसीटी-५२२२/३३७/प्र.क्र.७९/का.४
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारीख: १६ नोव्हेंबर, २०२२.
वाचा - १) प्रबंधक, मुळ शाखा, मुंबई उच्च न्यायालय यांचे पत्र क्र.P/A/Tel/२६०/२०२२, दि. २५/०७/२०२२.
२) शासन निर्णय, सामान्य प्रशासन विभाग, क्र. टिईएल-१०९९/प्र.क्र.८७/९९/२२, दि.२०/१०/२००३ ३) शासन निर्णय, विधि व न्याय विभाग, क्र. संकीर्ण-२०१८/सं.क्र.११८०/का.४, दि. १/०४/२०१९.
४) शासन निर्णय, माहिती व तंत्रज्ञान विभाग, क्र. GAD-IT-०६०/३/२०१७, दि. १९/०६/२०१९.
प्रस्तावना - संदर्भाधीन शासन निर्णय, सामान्य प्रशासन विभाग, दि. २०/१०/२००३ अन्वये मा. मुंबई उच्च न्यायालयाच्या न्यायमुर्तींना उच्च न्यायालयाचे मा. मुख्य न्यायमुर्ती ठरवतील त्या मर्यादेपर्यंत भ्रमणध्वनी व दुरध्वनी देयकाची प्रतिपूर्ती अनुज्ञेय करण्यात आली आहे. मा. न्यायमुर्तीना देय सदर भ्रमणध्वनी व दुरध्वनी देयक प्रतिपूर्तीमध्ये (मासिक रु.१०,०००/- च्या मर्यादेत) क्लाऊड स्टोरेज, क्लाऊड सर्व्हिसेस, डेटा सर्व्हिसेस तसेच सबस्क्रिप्शन आणि मोबाईल व डेस्कटॉप अॅप्लीकेशन खरेदी यांचा समावेश करण्याचा प्रस्ताव उच्च न्यायालय प्रशासनाने संदर्भाधीन पत्रान्वये शासनास सादर केला होता. सदर प्रस्ताव शासनाच्या विचाराधीन होता. त्यानुषंगाने शासन पुढीलप्रमाणे निर्णय घेत आहे.
शासन निर्णय - मा. मुंबई उच्च न्यायालयाच्या न्यायमुर्तीना शासन निर्णय, सामान्य प्रशासन विभाग, दि. २०/१०/२००३ अन्वये देय मोबाईल / दुरध्वनी देयकाच्या प्रतिपूर्तीत (मासिक रु.१०,०००/- च्या मर्यादेत) क्लाऊड स्टोरेज, क्लाऊड सर्व्हिसेस, डेटा सर्व्हिसेस तसेच सबस्क्रिप्शन आणि मोबाईल व डेस्कटॉप अॅप्लीकेशन खरेदी यांचा समावेश करण्यास याअन्वये शासन मान्यता देण्यात येत आहे.
२. यानुषंगाने आवश्यक क्लाऊड स्टोरेज, क्लाऊड सर्व्हिसेस, डेटा सर्व्हिसेस तसेच सबस्क्रिप्शन आणि मोबाईल व डेस्कटॉप अॅप्लीकेशन सेवा व खरेदीसंदर्भात संदर्भ क्र. ३ येथे नमूद माहिती व तंत्रज्ञान विभागाच्या दि. १९/०६/२०१९ रोजीच्या शासन निर्णयान्वये तसेच त्या विभागाने वेळोवेळी निर्गमित केलेल्या शासन निर्णयांन्वये विहित तरतूदींचे पालन करणे बंधनकारक राहील.
# Page 2
शासन निर्णय क्रमांक: एचसीटी-५२२२/३३७/प्र.क्र.७९/का.४
३. प्रस्तुत आदेश हे सामान्य प्रशासन विभागाच्या अनौपचारिक संदर्भ क्र. ३९/२०२२/२२, दि. २२/०८/२०२२ व वित्त विभागाच्या अनौपचारिक संदर्भ क्र. ८६३/२०२२/व्यय-५, दि. ०८/०९/२०२२ अन्वये प्राप्त त्या विभागाच्या सहमतीने तथा सक्षम प्राधिकाऱ्यांच्या मान्यतेने निर्गमित करण्यात येत आहे.