# Page 1
जिल्हा व सत्र न्यायालय औरंगाबाद, जिल्हा औरंगाबाद न्यायालयाच्या नवीन इमारतीकरीता ७ उद्वाहनचालक यांची काल्पनिक पदे निर्माण करणे व त्यांच्या सेवा बाह्ययंत्रणेद्वारे कंत्राटी तत्वावर उपलब्ध करुन घेण्यास प्रशासकीय मान्यता देणेबाबत .....
महाराष्ट्र शासन
विधि व न्याय विभाग
शासन निर्णय क्रमांक: कंत्राटी ६४१७/प्र.क्र.२०५/का.१२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: २४ सप्टेंबर, २०१८
वाचा - १ शासन निर्णय, विधि व न्याय विभाग क्रमांकः पदनि २५१२/प्र.क्र.१५७/का.१२, दिनांक २७.०१.२०१५
२ शासन शुद्धीपत्रक विधि व न्याय विभाग क्रमांकः पदनि २५१२/प्र.क्र.१५७/का.१२, दिनांक ०३.०२.२०१५
शासन निर्णय विधि व न्याय विभाग क्रमांकः कंत्राटी २०१६/प्र.क्र.१९४/का.१२, दिनांक २३.०२.२०१७
शासन परिपत्रक वित्त विभाग क्रमांक पदनि २०१६/प्र.क्र.२९/१६/वित्तिय सुधारणा १, दिनांक ०२.०८.२०१६
५ शासन निर्णय विधि व न्याय विभाग क्रमांक कंत्राटी २०१६/प्र.क्र.१९४/का.१२, दिनांक ०९.०८.२०१७
सहायक प्रबंधक (निरीक्षणे), उच्च न्यायालय (अपील शाखा), मा.उच्च न्यायालय मुंबई यांचे पत्र क्रमांक ब जन -१००१/२०१७/९५३, दिनांक ११.०८.२०१७
जिल्हा व सत्र न्यायालय औरंगाबाद यांचे पत्र क्रमांक जा.क्र./लेखा/१०१८९/२०१७, दिनांक ०३.०८.२०१७
प्रस्तावना - उपरोक्त संदर्भाधीन अ.क्र. (१), (२), (३) व (५) येथील शासन निर्णयान्वये राज्यातील जिल्हा व सत्र न्यायालये यांमध्ये बाह्य यंत्रणेद्वारे कंत्राटी पद्धतीने सेवा उपलब्ध करुन घेताना अनुसरावयाच्या बंधनकारक बाबी निश्चित करण्यात आल्या आहेत. दिनांक ११.०८.२०१७ रोजीच्या पत्रान्वये सहाय्यक प्रबंधक, मा. उच्च न्यायालय मुंबई यांनी जिल्हा व सत्र न्यायालय औरंगाबाद, जिल्हा औरंगाबाद येथील नवीन इमारतीतील ७ उद्वाहनांकरीता उद्वाहनचालकांची काल्पनिक पदे निर्माण करुन त्यांच्या सेवा बाह्य यंत्रणेद्वारे कंत्राटी पद्धतीने उपलब्ध करुन देण्याची विनंती केलेली आहे. त्या अनुषंगाने शासनाने खालील निर्णय घेतला आहे.
# Page 2
शासन निर्णय क्रमांकः कंत्राटी ६४१७/प्र.क्र.२०५/का.१२
शासन निर्णय जिल्हा व सत्र न्यायालय औरंगाबाद, जिल्हा औरंगाबाद या नवीन इमारतीकरीता ७ उद्वाहनचालक यांची काल्पनिक पदे निर्माण करण्यास व त्यांच्या सेवा बाह्य यंत्रणेद्वारे कंत्राटी तत्वावर उपलब्ध करुन घेण्यास शासन मान्यता देण्यात येत आहे.
२. उपरोक्त ७ पदे बाह्ययंत्रणेद्वारे कंत्राटी पद्धतीने उपलब्ध करुन घेताना विधि व न्याय विभाग, शासन निर्णय क्रमांक पदनि २५१२/प्र.क्र.१५७/का.१२, दिनांक २७ जानेवारी, २०१५ व अनुषंगिक शासन निर्णयांमधील सर्व अटी व शर्तींचे पालन करणे बंधनकारक असेल.
३. यासाठीचा खर्च मागणी क्रमांक जे-१, २०१४-न्यायदान, (००) १०५ दिवाणी व सत्र न्यायालये, (०२) जिल्हा व सत्र न्यायाधिश, (०२) (०१) जिल्हा व सत्र न्यायाधिश (२०१४०१७२) दत्तमत, १३ कार्यालयीन खर्च या लेखाशीर्षाखाली तरतुद करुन खर्ची टाकण्यात यावा.
४. सदर शासन निर्णय, वित्त विभागाच्या अनौपचारिक संदर्भ क्रमांक ४०५/१८/व्यय-५, दिनांक ०४.०८.२०१८ व वित्त विभागाच्या अनौपचारिक संदर्भ क्रमांक ६६०/आपुक, दिनांक ०४.०८.२०१८ अन्वये त्या विभागाच्या मान्यतेने निर्गमित करण्यात येत आहे.