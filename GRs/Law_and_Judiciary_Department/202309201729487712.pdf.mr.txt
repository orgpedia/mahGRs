# Page 1
जिल्हा व सत्र न्यायालय, सांगली यांच्या आस्थापनेवरील अस्थायी पदे पुढे चालू ठेवण्यास मान्यता देण्याबाबत
महाराष्ट्र शासन
विधि व न्याय विभाग
शासन निर्णय क्रमांक : अस्थायी ०२२३/प्र.क्र.३६/कार्यासन ११
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २० सप्टेंबर, २०२३.
पहा: १. शासन निर्णय, वित्त विभाग क्र.असंक १००१/प्र.क्र.२९/२००१, वित्तीय सुधारणा,दि.१०/९/२००१.
२. शासन निर्णय क्र. अस्थायी ०२२३/प्र.क्र.३६/कार्यासन ११, दि.२१/०२/२०२३.
३. शासन निर्णय, वित्त विभाग क्र. पदनि २०१६/प्र.क्र.८/१६/आ.पु.क्र., दि. ३१/०८/२०२३ व शुध्दीपत्रक क्र. पदनि-२०१६/प्र.क्र. ८/१६/आ.पु.क., दि. ०६/०९/२०२३ ४. जिल्हा व सत्र न्यायालय, सांगली यांचे पत्र जा.क्र. ८२०७/२०२३,दि.२८/०७/२०२३.
प्रस्तावना: जिल्हा व सत्र न्यायालय, सांगली यांच्या आस्थापनेवरील २४७ अस्थायी पदांना संदर्भ क्र.२ येथील शासन निर्णयान्वये दि.०१/०३/२०२३ ते ३१/०८/२०२३ पर्यंत मुदतवाढ देण्यात आली होती.
संदर्भाधीन क्र.३ येथील शासन निर्णयान्वये सर्व प्रशासकीय विभागांना त्यांच्या आकृतीबंधात समाविष्ट असलेल्या अस्थायी पदांना तसेच, यापूर्वी आढावा मंजूर केल्यानंतर निर्माण करण्यात आलेल्या परंतु, ज्यांचा समावेश आकृतीबंधात करण्यात आलेला नाही, अशा अस्तित्वात असलेल्या सर्व अस्थायी पदांना दि.०१.०९.२०२३ ते दि. २९.०२.२०२४ या कालावधीसाठी मुदतवाढ देण्याचे अधिकार प्रदान करण्यात आले आहेत. त्यानुषंगाने जिल्हा व सत्र न्यायालय, सांगली यांच्या आस्थापनेवरील २४२ अस्थायी पदांना मुदतवाढ देण्याची बाब शासनाच्या विचाराधीन होती.
शासन निर्णय :
जिल्हा व सत्र न्यायालय, सांगली यांनी दि. २८/०७/२०२१ रोजीच्या पत्रान्वये एकूण २४२ अस्थायी पदांना मुदतवाढ देण्याची विनंती केली आहे. त्यानुसार त्यांच्या आस्थापनेवरील पुढील तक्यात नमूद केलेली २४२ अस्थायी पदे दि. ०१/०९/२०२३ ते दि.२८/०२/२०२४ या कालावधीत पुढे चालू ठेवण्यास मान्यता देण्यात येत आहे.
------------------------------------
| अ.क्र. | पदनाम | अस्थायी पदांची संख्या |
| १ | अधीक्षक | ०१ |
| २ | लघुलेखक ग्रेड-१ | ०२ |
| ३ | लघुलेखक ग्रेड-२ | ८ |
| ४ | लघुलेखक ग्रेड- ३ | २४ |
| ५ | सहायक अधीक्षक | ०३ |
------------------------------------
# Page 2
शासन निर्णय क्रमांक: अस्थायी ०२२३/प्र.क्र.३६/कार्यासन ११
------------------------
| ६ | वरिष्ठ लिपीक | २२ |
| ७ | कनिष्ठ लिपीक | ८९ |
| ८ | मुख्य बेलिफ | ०२ |
| ९ | बेलिफ | १९ |
| १० | वाहनचालक | ०१ |
| ११ | पुस्तक बांधणीकार | ०१ |
| १२ | शिपाई | ६५ |
| १३ | सफाईगार | ०५ |
|  | एकूण पदे | २४२ |
------------------------
२. यासाठी होणारा खर्च मागणी क्र. जे - १, २०१४, न्यायदान, १०५ - दिवाणी व सत्र न्यायालये, (०२) जिल्हा व सत्र न्यायाधीश, (०२)(०१) जिल्हा व सत्र न्यायाधीश (२०१४ ०१७२) (दत्तमत) (अनिवार्य) ०१, वेतन या लेखाशीर्षाखालील सन २०२३-२०२४ या वित्तीय वर्षातील मंजूर अनुदानातून भागविण्यात यावा.
३. सदर शासन निर्णय, वित्त विभागाच्या शासन निर्णय क्रमांक पदनि-२०१६/प्र.क्र.८/१६/ आपुक,दि.३१.०८.२०२३ व शुध्दीपत्रक क्रमांक पदनि-२०१६/प्र.क्र.८/१६/आ.पु.क., दि. ०६.०९.२०२३ अन्वये प्रशासकीय विभागांना प्रदान केलेल्या अधिकारान्वये निर्गमित करण्यात येत आहे.