# Page 1
संगणक सांकेतांक नंबर-२०२११००६१३१७५०३९१२ मा. सर्वोच्च न्यायालय, नवी दिल्ली येथील विशेष समुपदेशी (Special Counsel) यांची देयके अदा करण्याबाबत
महाराष्ट्र शासन
विधि व न्याय विभाग
शासन परिपत्रक क्रमांक : समुप-२०२२/प्र.क्र.२२३/का.१४
हुतात्मा राजगुरु चौक, मादाम कामा मार्ग,
मंत्रालय, मुंबई ४०००३२
दिनांक : ०६ ऑक्टोबर, २०२१.
वाचा : विधि व न्याय विभाग, शासन निर्णय क्रमांक : याचिका-२०१६/प्र.क्र.४२९/ २०१६/का.१४, दि. ३१ जानेवारी, २०१७.
शासन परिपत्रक :
मा. सर्वोच्च न्यायालय, नवी दिल्ली येथे शासनाच्या वतीने न्यायालयीन प्रकरणात काम पाहण्यासाठी काही वेळा विशेष समुपदेशी (Special Counsel / Senior Counsel) यांची नियुक्ती केली जाते. असे विधीज्ञ शासनाच्या पॅनेलवरील नसतात. त्यामुळे शासनाच्या संबंधित विभागाच्या अर्थसंकल्पीय तरतुदीमधून अशा विशिष्ट प्रकरणात नेमलेल्या विधीज्ञांचे मानधन अदा करावे लागते. अशा काही विधीज्ञांचे मानधन प्रलंबित असल्याची बाब शासनाच्या निदर्शनास आली आहे. सबब, सर्व विभागांना सूचित करण्यात येते की, आपल्या विभागामधील प्रकरणात नेमलेल्या विशेष समुपदेशींची देयके सत्वर अदा करावीत. तसेच, मा. सर्वोच्च न्यायालय, नवी दिल्ली येथे आपल्या विभागामार्फत नेमलेल्या विशेष समुपदेशींच्या देयकाबाबतचा तपशील सोबत जोडलेल्या तत्क्यानुसार मा. मुख्यमंत्री कार्यालयास तत्काळ सादर करण्याबाबत निर्देश द्यावेत.
# Page 2