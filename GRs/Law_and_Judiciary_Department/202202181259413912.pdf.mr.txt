# Page 1
सरकारी वकीलांचे कार्यालय, उच्च न्यायालय, नागपूर यांना नवीन संगणक सामुग्री खरेदी करण्यास प्रशासकीय मान्यता व निधी उपलब्ध करुन देण्याबाबत.
महाराष्ट्र शासन
विधि व न्याय विभाग
शासन निर्णय क्र. संप्रिसा-२०२१/प्र.क्र.३८/कार्या.०७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १८ फेब्रुवारी, २०२२.
वाचा :-१) विधि व न्याय विभाग, प्रशासकीय इमारत क्र. १, सिव्हिल लाईन्स, नागपूर यांचे पत्र क्र.
जीपीएन-१०२१/ सं. क्र. ४००४/२०२१, दिनांक २६.११.२०२१.
प्रस्तावना : विधि व न्याय विभाग, नागपूर यांनी संदर्भाधीन पत्रान्वये सरकारी वकीलांचे कार्यालय, उच्च न्यायालय, नागपूर कार्यालयाकरिता संगणक सामुग्री खरेदी करण्याचा प्रस्ताव शासनास सादर केला होता. सदर प्रस्तावास माहिती तंत्रज्ञान संचालनालय व वित्त विभागाने सहमती दर्शविली आहे.
यानुषंगाने संगणक सामुग्री खरेदी करण्याच्या प्रस्तावास मान्यता देण्याची बाब शासनाच्या विचाराधीन होती.
शासन निर्णय :
सरकारी वकीलांचे कार्यालय, उच्च न्यायालय, नागपूर कार्यालयाकरिता संगणक सामुग्री खरेदी करण्याच्या रु. ११,१९,१९०/- (अक्षरी रु. अकरा लक्ष एकोणीस हजार एकशे नव्वद फक्त) इतक्या रकमेच्या प्रस्तावास या शासन निर्णयान्वये प्रशासकीय मान्यता व निधी उपलब्ध करुन देण्यात येत आहे.
२. याबाबतच्या संगणक सामुग्रीचा तपशिल पुढीलप्रमाणे आहे:
-------------------------------------------------
| अ. क्र. | संगणक सामुग्री | नग | प्रती नग रु. | एकूण रु. |
| १. | संगणक (All in One PC) | १२ | ७५,०००/ | ९,००,०००/ |
| २. | लेझर प्रिंटर्स | १२ | १४,९००/ | १,७८,८००/ |
| ३. | स्कॅनर्स | ०१ | ४०,३९०/ | ४०,३९०/ |
|  | एकूण | २५ |  | ११,१९,१९०/ |
-------------------------------------------------
३. याद्वारे रु.११,१९,१९०/- इतका निधी जे- ०० ४९ यांना वितरीत करण्यात येत आहे.
४. सदर खरेदी उद्योग, ऊर्जा व कामगार विभागाच्या शासन निर्णय दिनांक १.१२.२०१६ मधील
तरतुदीनुसार आणि दिनांक २४.०८.२०१७ व ८.१२.२०१७ रोजीच्या शासन निर्णयातील तरतुदीनुसार GeM पोर्टलवरुन विहित पध्दतीने करण्यात यावी.
# Page 2
शासन निर्णय क्रमांकः संप्रिसा-२०२१/प्र.क्र.३८/कार्या.०७
५. याप्रित्यर्थ होणारा खर्च "मागणी क्र. जे-२, २०५२ सचिवालय सर्वसाधारण सेवा, (००) विधी व न्याय विभाग, (००) (०२) ई-गव्हर्नन्स प्रकल्पाच्या अंमलबजावणीसाठी तरतूद (२०५२ ५११६ ) - १७ संगणक खर्च" या लेखाशिर्षाखाली वित्तीय वर्ष २०२१-२२ मध्ये करण्यात आलेल्या तरतुदीतून भागविण्यात यावा.
६. सदर शासन ज्ञापन वित्त विभागाच्या शासन निर्णय क्र. विअप्र २०१३/प्र.क्र.३०/२०१३/ विनियम, भाग-२, दिनांक १७ एप्रिल, २०१५ अन्वये वित्तीय अधिकार नियम पुस्तिका १९७८ भाग-१ उप विभाग-२ मधील अ. क्र. २७ (अ) नियम क्र. ७६ मधील २ व ३ या अटींच्या अनुषंगाने प्रशासकीय विभागांना प्रदान करण्यात आलेल्या अधिकारानुसार व वित्त विभागाच्या अनौपचारिक संदर्भ क्र. ११४/२०२२/ व्यय-५, दिनांक ०२.०२.२०२२ अन्वये निर्गमित करण्यात येत आहे.
७. सदर निधीचे उपयोगिता प्रमाणपत्र विहित नमुन्यात त्वरीत महालेखापाल कार्यालयास व शासनास सादर करावे.
८. सदर अनुदान ज्या प्रयोजनासाठी मंजूर करण्यात आले आहे. त्याच प्रयोजनासाठी खर्च करण्यात यावे.
# Page 3