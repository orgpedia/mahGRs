# Page 1
मुख्यमंत्री सुकर्मी पुरस्कार योजना मंत्रालयीन संवर्गासाठी राबविण्याकरीता विभागस्तरावर समिती गठीत करण्याबाबत.
महाराष्ट्र शासन
विधि व न्याय विभाग
शासन निर्णय क्रमांकः सुकर्मी ४३१८/प्र.क्र.६९/कार्यासन - २ अ
मादाम कामा मार्ग, हुतात्मा राजगुरु चौक, मंत्रालय, मुंबई- ४०० ०३२
तारीख: २१ मे, २०१८
वाचा : १) सामान्य प्रशासन विभाग, शासन निर्णय क्रमांक:एसआरव्ही २०१६/प्र.क्र. ४३२/कार्यासन - १२ दिनांक २० मार्च, २०१८ २) सामान्य प्रशासन विभाग, शासन निर्णय क्रमांक: एसआरव्ही २०१८/प्र.क्र. ७२/कार्यासन - १४ दिनांक ०९एप्रिल, २०१८ ३) सामान्य प्रशासन विभाग, शासन शुध्दीपत्रक क्रमांक: एसआरव्ही २०१८/प्र.क्र. ७२/कार्यासन - १४ दिनांक ०२ मे, २०१८ ४) सामान्य प्रशासन विभाग, शासन आदेश क्रमांक:एसआरव्ही २०१८/प्र.क्र. ७२/कार्यासन - १४, दिनांक ०३ मे, २०१८ ५) सामान्य प्रशासन विभाग, शासन निर्णय क्रमांक: एसआरव्ही २०१६/प्र.क्र. ४३२ / कार्यासन - १२ दिनांक ०८ मे, २०१८
प्रस्तावना : प्रशासनातील उत्कृष्ट काम करणा-या अधिकारी व कर्मचा-यांना त्यांची कर्तव्ये सक्षमपणे व पूर्ण कार्यक्षमतेने पार पाडण्यासाठी प्रेरणा देऊन त्यांचे मनोधैर्य उंचविण्यासाठी पुरस्कार देऊन गौरव करण्यासाठी " मुख्यमंत्री सुकर्मी पुरस्कार योजना " ही अभिनव योजना सन २०१८-१९ या आर्थिक वर्षापासून संदर्भ क्र. १ च्या शासन निर्णयान्वये सरु करण्यात आली आहे. सदर योजना सन २०१८ १९ या कालावधीसाठी प्रथमत: मंत्रालय स्तरावर कार्यान्वित करण्यात आली आहे. या पहिल्या वर्षीचे पुरस्कार दिनांक १५ ऑगस्ट, २०१८ रोजी प्रदान करण्यात येणार आहे. त्याकरिता सन २०१६-१७ या आर्थिक वर्षामधील कामकाजाची तपासणी करावयाची आहे. पुढील प्रतिवर्षी तपासणी करावयाचे आर्थिक वर्ष त्यापुढील राहणार आहे व त्याकरीता प्रतिवर्षी सदर पुरस्कार हा दिनांक २१ एप्रिल या नागरी सेवा दिनी प्रदान करण्यात येणार आहे. मुख्यमंत्री सुकर्मी पुरस्कार योजनेंतर्गत मंत्रालय स्तरावर विभागरत्न पुरस्कार, संवर्गरत्न, मंत्रालय भूषण पुरस्कार व सर्वोत्कृष्ट प्रशासकीय विभाग हे
# Page 2
शासन निर्णय क्रमांकः सुकर्मी ४३१८/प्र.क्र.६९/कार्यासन - २ अ
पुरस्कार प्रदान करावयाचे आहेत. यासाठी निवडीचे निकष, पात्रतेचे निकष, संदर्भ क्र.१ च्या शासन निर्णयान्वये विहित करण्यात आले आहेत. विहित केलेल्या निकषानुसार प्रत्येक पुरस्काराच्या प्रकारासाठी निवड करण्यासाठी निवडसमिती देखील या शासन निर्णयान्वये गठीत करण्यात आली आहे. चालू आर्थिक वर्षाकारीता सदर योजनेतील पुरस्कार दिनांक १५ ऑगस्ट, २०१८ रोजी प्रदान करावयाचे असल्याने मंत्रालयीन स्तरावर ही योजना राबविण्याबाबत संनियत्रण करण्यासाठी संदर्भ क्र. २ च्या शासन निर्णयान्वये सनियंत्रण समिती गठीत करण्यात आली आहे. सदर योजनेची विभागस्तरावर अंमलबजावणी करण्याच्या दृष्टीने विभाग रत्न पुरस्कारासाठी संबंधित अधिकारी / कर्मचा-यांच्या उद्दिष्ट बाबींसाठी गुणांकन देण्याची कार्यवाही विभागाच्या आस्थापना शाखेने करावयाची असून व्यक्तीनिष्ठ बाबींसाठी गुणांकन देण्यासाठी व विभागातील विविध संवर्गातून पात्र ठरलेल्या अधिकारी/कर्मचारी मधून विभाग रत्न पुरस्कारासाठी निवड करण्यासाठी समिती गठीत करण्याची बाब विभागाच्या विचाराधीन आहे.
शासन निर्णय: ०१. विभाग स्तरारावर विभाग रत्न पुरस्कारासाठी विभागाच्या आस्थापनेवरील मंत्रालयीन संवर्गामधील अधिकारी/कर्मचारी (सहसचिव व उपसचिव वगळून) व्यक्तीनिष्ठ बाबींसाठी संदर्भ क्र. १ च्या शासन निर्णयामधील तरतूदीनुसार विहित नमुन्यात गुणांकन देऊन पात्र अधिकारी / कर्मचारी यांची निवड करण्यासाठी खालीलप्रमाणे समिती गठीत करण्यात येत आहे.
तपासणी समिती : नेमण्यात आलेल्या अधिका-यांची नावे व पदनाम त्यांच्या कामाचे स्वरुप १) श्री. रा.द.सावंत, विधि सल्लागार नि सह सचिव } खालील संवर्गामधून अधिकारी/कर्मचारी २) श्री. ज्योत्सना बोरकर, अवर सचिव (आस्थापना) } यांना व्यक्तीनिष्ठ बाबींसाठी गुणांकन दिल्यानंतर पात्र अधिकारी/कर्मचारी ठरविणे.
३) संवर्गनिहाय वरिष्ठस्तरावरील तपासणीकरीता अधिकारी यांची यादी मंत्रालयीन संवर्ग अधिका-याचे नाव अ) अवर सचिव व कक्ष अधिकारी संवर्ग श्री. संजीव केळुसकर, अवर सचिव ब) सहायक वरिष्ठ स्वीय सहायक/निवडश्रेणी श्रीमती स्वा.अ.मुनी, निवडश्रेणी लघुलेखक लघुलेखक/उच्चश्रेणी लघुलेखक, निम्नश्रेणी
क) सहाय्यक कक्ष अधिकारी श्री. एस. एस. घोरपडे, कक्ष अधिकारी ड) लिपिक टंकलेखक श्रीमती भा.रा. भाईडकर, कक्ष अधिकारी इ) शिपाई व ड्रायव्हर संवर्ग श्रीमती इं.म. मोरवे, कक्ष अधिकारी (सदर समिती आवश्यकतेनुसार व नियमानुसार प्रतिवर्षी बदलण्यात येईल.)
पृष्ठ ४ पैकी २
# Page 3
शासन निर्णय क्रमांकः सुकर्मी ४३१८/प्र.क्र.६९/कार्यासन - २ अ
सदर विभाग रत्न पुरस्कारासाठी गठीत केलेल्या तपासणी समितीची कार्यकक्षा खालीलप्रमाणे राहील.
१) पुरस्कारासाठी निवड करण्याबाबत समितीने केलेल्या सूचना व कालबध्द कार्यक्रम राबविणे इत्यादी बाबी उक्त समितीवरील अधिकारी यांना बंधनकारक राहील.
२) प्राथमिक निकषास पात्र ठरलेल्या अधिकारी/कर्मचारी यांची उक्त नमूद संवर्गनिहाय यादी आस्थापना शाखेमधून प्राप्त झाल्यावर उक्त संदर्भ क्र. १ मधील सामान्य प्रशासन विभागाच्या शासन निर्णयामधील नमूद निकष, तपासणी सूची नुसार तसेच सामान्य प्रशासन विभागाने वेळोवेळी केलेल्या बदलानुसार व्यक्तीनिष्ठ बाबींसाठी गुणांकन देऊन विहित निकषानुसार पात्र अधिकारी / कर्मचारी यांची यादी निवड समितीकडे सादर करावयाची आहे.
टिप : सन २०१८-१९ चे पुरस्कार प्रदान करताना निवड समितीने सन २०१६-१७ या आर्थिक वर्षातील बाबींनुसार निकष विचारात घेऊन गुणांकन निश्चित करावे.
०२. उक्त तपासणी समितीने निवडलेल्या पात्र अधिकारी / कर्मचारी यामधून विभाग रत्न म्हणून पुरस्कार्थांची निवड करण्यासाठी खालीलप्रमाणे समिती गठीत करण्यात येत आहे.
निवड समिती : १) प्रधान सचिव व विधि परामर्शी अध्यक्ष २) सह सचिव (प्रशासन) सदस्य ३) कक्ष अधिकारी (२- अ) सदस्य सचिव
सदर निवड समितीची कार्यकक्षा पुढीलप्रमाणे राहील.
१) सदर समितीची बैठक बोलविण्याचे अधिकार अध्यक्षांना राहतील. अध्यक्ष आवश्यकतेनुसार कोणत्याही अधिकारी/कर्मचारी यांस बैठकीसाठी निमंत्रित करु शकतील व त्यांना बैठकीस उपस्थित राहणे अनिवार्य राहील.
२) पुरस्कारासाठी निवड करण्याबाबत समितीने केलेल्या सूचना व कालबध्द कार्यक्रम राबविणे इत्यादी बंधनकारक राहील.
पृष्ठ ४ पैकी ३
# Page 4
शासन निर्णय क्रमांकः सुकर्मी ४३१८/प्र.क्र.६९/कार्यासन - २ अ
३) पात्र ठरलेल्या अधिकारी / कर्मचारी यांचे व्यक्तीनिष्ठ गुण व आस्थापनेशाखेमार्फत देण्यात आलेले उद्दिष्ठ गुण यांची आस्थापना शाखेने बेरीज करुन सबंधितांचे एकूण गुणांकन निश्चित करुन त्यानंतर सदर गुणांकन निवडसमितीस सादर करावे. निवड समितीने उक्त संदर्भ क्र.१ मधील सामान्य प्रशासन विभागाच्या शासन निर्णयामधील विहित निकषानुसार पात्र अधिकारी / कर्मचारी यांच्यामधून विभाग रत्न म्हणून पुरस्कार्थीची निवड करावी.
०३. मुख्यमंत्री सुकर्मी पुरस्कार योजना ह्या अभिनव उपक्रमाकरीता विभागस्तरावर वेळोवेळी बैठका घेण्यात येतील.