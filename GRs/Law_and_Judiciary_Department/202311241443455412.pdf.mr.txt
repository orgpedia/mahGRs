# Page 1
महाराष्ट्र राज्यातील नाशिक, अमरावती, नागपूर, औरंगाबाद व पुणे या विभागीय स्तरावरील जिल्ह्यामध्ये सत्र न्यायालयातील फौजदारी प्रकरणे वाटप करण्याबाबतच्या अधिकाराबाबत.
महाराष्ट्र शासन
विधि व न्याय विभाग
शासन शुद्धीपत्रक क्रमांक : डीपीपी-२०२१/अ.सं.७३/का.१४
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक :- २४ नोव्हेंबर, २०२३.
संदर्भ :- १) महाराष्ट्र विधि अधिकारी (नियुक्ती, सेवेच्या शर्ती आणि मानधन) नियम, १९८४ व महाराष्ट्र विधि विषयक कामकाज नियमावली, १९८४
२) गृह विभागाचे “उपसंचालक, सहायक संचालक व सरकारी अभियोक्ता आणि अतिरिक्त सरकारी अभियोक्ता (गट-अ) या पदाचे सेवा प्रवेश नियम, १९९४” ३) विधि व न्याय विभागाचे शासन आदेश क्र. डीपीपी-२०२१/अ.सं.७३/का.१४, दि. २९ ऑक्टोबर, २०२१.
प्रस्तावना - ज्याअर्थी, उपरोक्त संदर्भाधीन क्र.३ वरील विधि व न्याय विभाग शासन आदेश दि.२९ ऑक्टोबर, २०२१ नुसार उपरोक्त नमूद पाच जिल्ह्यांमध्ये विधि व न्याय विभागामार्फत नेमलेले “जिल्हा सरकारी वकील व सरकारी अभियोक्ता (DGP & PP)” हे केवळ “जिल्हा सरकारी वकील (DGP)” म्हणून कार्यरत राहतील, आणि शासनाच्या वतीने दिवाणी प्रकरणे चालविण्याचा व दिवाणी प्रकरणाचे वाटप करण्याचा अधिकार त्यांनाच राहील असे निर्देश देण्यात आले होते;
आणि ज्याअर्थी, सदर निर्देशांमुळे जिल्हा सरकारी वकील यांना शासनातर्फे फौजदारी प्रकरणाचे काम करण्यास तांत्रिक अडचण निर्माण झाली होती;
त्याअर्थी, सदर शासन आदेश दि. २९ ऑक्टोबर, २०२१ मध्ये सुधारणा करण्याची बाब शासनाच्या विचाराधीन होती.
शासन शुद्धीपत्रक - संदर्भाधिन विधि व न्याय विभागाच्या दि. २९ ऑक्टोबर, २०२१ रोजीच्या शासन आदेशातील परिच्छेद २ येथे नमूद, -
“त्याअर्थी, उपरोक्त ५ जिल्ह्यातील फौजदारी प्रकरणे वाटप करण्याचा अधिकार अभियोग संचालनालयांतर्गत नियुक्त “सहायक संचालक व सरकारी अभियोक्ता” यांचेकडे राहील. अन्वये, उपरोक्त ५ जिल्ह्यांमध्ये विधि व न्याय विभागामार्फत नेमलेले “जिल्हा सरकारी वकील व सरकारी अभियोक्ता” (DGP & PP) हे केवळ “जिल्हा सरकारी वकील (DGP)” म्हणून कार्यरत राहतील, क्रमश:, शासनाच्या वतीने दिवाणी प्रकरणे चालविण्याचा व दिवाणी प्रकरणाचे वाटप करण्याचा अधिकार त्यांनाच राहील”.
# Page 2
शासन निर्णय क्रमांकः डीपीपी-२०२१/अ.सं.७३/का.१४
ऐवजी
“त्याअर्थी, उपरोक्त ५ जिल्ह्यातील फौजदारी प्रकरणे वाटप करण्याचा अधिकार अभियोग संचालनालयांतर्गत नियुक्त “सहायक संचालक व सरकारी अभियोक्ता” यांचेकडे राहील. अन्वये, उपरोक्त ५ जिल्ह्यांमध्ये विधि व न्याय विभागामार्फत नेमलेले “जिल्हा सरकारी वकील (DGP)” हे “जिल्हा सरकारी वकील व अतिरिक्त सरकारी अभियोक्ता (DGP & Addl.PP)” म्हणून कार्यरत राहतील. क्रमश:, शासनाच्या वतीने दिवाणी तसेच फौजदारी प्रकरणे चालविण्याचा अधिकार त्यांना राहील, आणि दिवाणी प्रकरणाचे वाटप करण्याचा अधिकार त्यांनाच राहील".