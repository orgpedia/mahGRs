# Page 1
जालना जिल्ह्यातील अंबड येथे स्थापन करण्यात आलेल्या जिल्हा व अतिरिक्त सत्र न्यायाधिश व दिवाणी न्यायाधिश वरिष्ठ स्तर या न्यायालयांसाठी निधिबाबत..
महाराष्ट्र शासन
विधि व न्याय विभाग
शासन निर्णय क्रमांक: पुरमा २०२०/प्र.क्र.८८/का.१२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: २७ जानेवारी, २०२१
वाचा - १ शासन निर्णय विधि व न्याय विभाग, क्रमांकः सीआरसी ३६००/प्र.क्र.८/का.१२, दिनांक १३.१०.२०२० २ शासन परिपत्रक, वित्त विभाग क्रमांकः पुरक २०२०/प्र.क्र.१९/अर्थ-३, दिनांक ०३.११.२०२०
प्रस्तावना - मा.उच्च न्यायालयाच्या प्रस्तावानुसार जालना जिल्ह्यातील अंबड येथे जिल्हा व अतिरिक्त सत्र न्यायालय आणि दिवाणी न्यायाधिश (वरिष्ठ स्तर) न्यायालय स्थापन करण्यास व त्यासाठी पद निर्मिती करण्यास शासन निर्णय, विधि व न्याय विभाग क्रमांक सीआरसी ३६००/प्र.क्र.८ / का.१२, दिनांक १३ ऑक्टोबर, २०२० अन्वये मान्यता देण्यात आली आहे. सदर शासन निर्णयामध्ये संबंधित आर्थिक वर्षात निधीची तरतुद करुन खर्च करण्याबाबत नमूद केले आहे. त्यानुसार या न्यायालयासाठी डिसेंबर, २०२० च्या हिवाळी अधिवेशनामध्ये विधानमंडळास सादर करण्यात आलेली लाक्षणिक पुरवणी मागणी मंजूर झाली असल्याने या न्यायालयासाठी निधि उपलब्ध करुन देण्याचा प्रस्ताव शासनाच्या विचाराधीन होता.
शासन निर्णय - जालना जिल्ह्यातील अंबड येथे स्थापन केलेल्या जिल्हा व अतिरिक्त सत्र न्यायालय आणि दिवाणी न्यायाधिश वरिष्ठ स्तर या न्यायालयाकरीता खालीलप्रमाणे लाक्षणिक पुरवणी मागणी विधानमंडळाने मंजूर केलेली आहे :
---------------------------------------
|  | अ.क्र. |  |  | उद्दीष्ट |  |  | रक्कम रुपयांत |  |
| १ | ०१ वेतन | १,०००/ |
| २ | ०६-दूरध्वनी, वीज व पाणी | १,०००/ |
| ३ | १०- कंत्राटी सेवा | १,०००/ |
| ४ OC | ११-देशांतर्गत प्रवास खर्च | १,०००/ |
| ५ | १३-कार्यालयीन खर्च | १,०००/ |
| ६ | १४-भाडेपट्टी व कर | १,०००/ |
---------------------------------------
# Page 2
शासन निर्णय क्रमांकः पुरमा २०२०/प्र.क्र.८८/का.१२
----------------------------------------
|  | अ.क्र. |  |  | उद्दीष्ट |  |  | रक्कम रुपयांत |  |
| ७ | १७-संगणक | १,०००/ |
| ८ | २८ - व्यावसायिक सेवा | १,०००/ |
|  | एकूण अक्षरी रुपये आठ हजार फक्त | ८,०००/ |
----------------------------------------
२. सदर लाक्षणिक पुरवणी मागणी, मागणी क्रमांक जे-१, २०१४, न्यायदान, १०५, दिवाणी व सत्र न्यायालये, (०२) जिल्हा व सत्र न्यायाधिश, (०२) (०१) जिल्हा व सत्र न्यायाधिश (अनिवार्य) (२०१४ ०१७२)” या लेखाशीर्षाखाली मंजूर झालेली आहे. त्यानुसार सदर लाक्षणिक पुरवणी मागणीचा उपरोक्त तक्त्यातील नमूद आठ उद्दीष्टांकरीता मंजूर झालेला रुपये ८,०००/- (रुपये आठ हजार फक्त) इतका निधि नियंत्रक अधिकारी, प्रमुख जिल्हा व सत्र न्यायाधिश जालना जे - ००१३ यांना याद्वारे वितरीत करण्यात येत आहे. सदर न्यायालयासाठी आवश्यक तो खर्च उपरोक्त नमूद लेखाशीर्षाखालील सन २०२०-२१ करीता मंजूर अनुदानातून भागविण्यात यावा.
३. सदर शासन निर्णय, वित्त विभागाच्या अनौपचारिक संदर्भ क्रमांक ७१३/२०२०/व्यय-५, दिनांक ०८.०१.२०२१ अन्वये दिलेल्या मान्यतेनुसार निर्गमित करण्यात येत आहे.
# Page 3