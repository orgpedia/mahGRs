# Page 1
श्री साईबाबा संस्थान विश्वस्तव्यवस्था, शिर्डीकडून निळवंडे धरणाच्या डाव्या कालव्याच्या विकासा साठी रु.५०० कोटी इतका निधी उसनवार तत्त्वावर (बिनव्याजी परत करण्याच्या बोलीवर) जलसंपदा विभागाच्या अखत्यारितील गोदावरी-मराठवाडा पाटबंधारे विकास महामंडळ, औरंगाबाद यांना देण्यासाठी "एक विशेष बाब" म्हणून देण्यास मान्यता देण्याबाबत.
महाराष्ट्र शासन
विधि व न्याय विभाग
शासन निर्णय क्र. सासंवि-२०१४/६११/प्र.क्र.८८/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ३० नोव्हेंबर, २०१८.
संदर्भ:- १) मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांचे पत्र क्र.एसएसएसटी/वशी/पाणीपुरवठा/७०१५/२०१८,दि.३१.०३.२०१८ प्रस्तावना:
श्री साईबाबा संस्थान, शिर्डी हे जागतिक दर्जाचे देवस्थान असून प्रतिदिन अंदाजे ६० ते ७०
हजार भाविक देवस्थानाला भेट देतात. उत्सव काळात भाविकांचा हा आकडा प्रतिदिन ३ ते ३.५ लाख
इतका वाढतो. हे साईभक्त केवळ शिर्डी शहरातच नव्हे तर पंचक्रोशीत किंवा लगतच्या तालुक्यातही
वास्तव्यासाठी असतात. त्यामुळे शिर्डी व आजूबाजूच्या परिसरातील पाणीपुरवठ्यावर अतिरिक्त ताण
पडतो. शिर्डी व आजूबाजूच्या परिसरात पिण्याचे पाणी व सिंचन या पायाभूत सुविधांची सोय निळवंडे
धरणातून करण्याबाबत प्रस्तावित आहे.
२. मा.मुख्यमंत्री यांच्या अध्यक्षतेखाली झालेल्या दि.१.२.२०१८ च्या बैठकीत जलसंपदा विभागास
रु.५०० कोटी इतका निधी उपलब्ध करुन देण्यात यावा, सदर निधी केवळ नवीन कामावर खर्च
करण्यात यावा, या निधीपैकी रु.१२५ कोटी इतका निधी पहिला हप्ता म्हणून तात्काळ उपलब्ध करुन
द्यावा, रु.१२५ कोटी रुपयाचे उपयोगिता प्रमाणपत्र प्राप्त झाल्यानंतर पुढील हप्ता देण्यात यावा,
जलसंपदा विभागाने दोन वर्षात सदर काम पूर्ण करावे, याप्रमाणे निर्णय घेण्यात आला आहे.
३. गोदावरी-मराठवाडा पाटबंधारे विकास महामंडळ अधिनियम, १९८८ मधील कलम ३३ ची
तरतूद "विभाज्य निधीच्या वाटपाचे सूत्र" यातून निळवंडे धरणाच्या डाव्या कालव्यासाठी श्री साईबाबा
# Page 2
शासन निर्णय क्रमांक: सासंवि-२०१४/६११/प्र.क्र.८८/का.१६
संस्थान, शिर्डी यांच्यामार्फत देण्यात येणाऱ्या रु.५०० कोटी इतका निधी वगळण्यास मा. राज्यपाल,
महाराष्ट्र राज्य यांनी अटींच्या अधीन राहून मान्यता दिली आहे.
४. श्री साईबाबा संस्थान व्यवस्थापन समितीच्या दि.०७.०३.२०१८ रोजीच्या सभेत सविस्तर चर्चा
होऊन दि.०१.०२.२०१८ रोजीच्या मा. मुख्यमंत्री यांच्या अध्यक्षतेखाली झालेल्या बैठकीतील निर्णया
प्रमाणे पुढील कार्यवाही करावी, असा निर्णय घेण्यात आला असल्याचे मुख्य कार्यकारी अधिकारी, श्री
साईबाबा संस्थान यांनी त्यांच्या दि.३१.०३.२०१८ च्या पत्रान्वये शासनास कळविले आहे. सदर बाबी
विचारात घेता श्री साईबाबा संस्थान विश्वस्तव्यवस्था, शिर्डी यांच्याकडून निळवंडे धरणाच्या डाव्या
कालव्याच्या विकासासाठी रु.५०० कोटी इतका निधी गोदावरी-मराठवाडा विकास महामंडळ,
औरंगाबाद यांना देण्यासाठी जलसंपदा विभागास उसनवार तत्त्वावर (बिनव्याजी परत करण्याच्या बोलीवर)
"एक विशेष बाब" म्हणून मंजुर करण्याची बाब शासनाच्या विचाराधीन होती.
शासन निर्णय:
श्री साईबाबा संस्थान विश्वस्तव्यवस्था,शिर्डी यांच्याकडून निळवंडे धरणाच्या डाव्या कालव्याच्या
विकासासाठी रु. ५०० कोटी इतका निधी गोदावरी - मराठवाडा विकास महामंडळ, औरंगाबाद यांना
देण्यासाठी जलसंपदा विभागास "एक विशेष बाब" म्हणून उसनवार तत्त्वावर (बिनव्याजी परत
करण्याच्या बोलीवर) मंजुर करण्यास या शासन निर्णयान्वये खालील अटींच्या अधीन राहून मान्यता
देण्यात येत आहे:
अ. गोदावरी-मराठवाडा पाटबंधारे विकास महामंडळ अधिनियम, १९८८ मधील कलम ३३
ची तरतूद "विभाज्य निधीच्या वाटपाचे सूत्र" यातून निळवंडे धरणाच्या डाव्या कालव्यासाठी
श्री साईबाबा संस्थान, शिर्डी यांच्यामार्फत देण्यात येणाऱ्या रु.५०० कोटी इतका निधी
वगळण्यात यावा.
ब. श्री साईबाबा संस्थान विश्वस्तव्यवस्था, शिर्डी तसेच गोदावरी मराठवाडा पाटबंधारे विकास
महामंडळ यांच्यामध्ये शासनाच्या मंजुरीने सामंजस्य करार (MoU) करण्यात यावा.
क. सदर निधी केवळ नवीन कामावर खर्च करण्यात यावा.
पृष्ठ ३ पैकी २
# Page 3
शासन निर्णय क्रमांक: सासंवि-२०१४/६११/प्र.क्र.८८/का.१६
ड. सदर निधीपैकी रु. १२५ कोटी इतका पहिला हप्ता तात्काळ उपलब्ध करुन देण्यात
यावा. तद्नंतर सदर रु. १२५ कोटी रुपयांचे उपयोगिता प्रमाणपत्र प्राप्त झाल्यानंतर
पुढील हप्ता देण्यात यावा.
इ. जलसंपदा विभागाने सदर काम पहिल्या हप्त्याच्या वाटपापासून दोन वर्षात पूर्ण करावा.
फ. शेवटचा हप्ता वितरीत केल्यानंतर त्यापुढील १० वर्षात समान वार्षिक हप्त्यात
श्री साईबाबा संस्थान शिर्डी यांना जलसंपदा विभागाने सदर रक्कम परत करावी.