# Page 1
सरकारी वकीलांचे कार्यालय, उच्च न्यायालय, खंडपीठ नागपूर या कार्यालयाकरिता लघुलेखक (निम्नश्रेणी) - १, लघुटंकलेखक- १ व लिपिक टंकलेखक - २ अशा एकूण ४ रिक्त पदांच्या सेवा ११ महिने अथवा सरळसेवेने नियमित उमेदवार उपलब्ध होईपर्यंत यापैकी जे कमी असेल त्या कालावधीपर्यंत बाह्ययंत्रणेकडून घेण्याबाबत
महाराष्ट्र शासन
विधि व न्याय विभाग
शासन निर्णय: सवना-१९२२/१७६९/प्र.क्र.९९/का.८
मादाम कामा मार्ग, हुतात्मा राजगुरु चौक,
मंत्रालय, मुंबई: ४०००३२.
दिनांक: ०२ ऑगस्ट, २०२३
वाचा:- १) विधि व न्याय विभाग, शासन निर्णय, क्र.संकिर्ण २८१६/प्र.क्र१९१(भाग-१)/१६/का.८, दि.१८ एप्रिल, २०२३ २) विधि व न्याय विभाग, नागपूर यांचे पत्र क्र. जीपीएन-१०२२/प्र.क्र.४६/२०२२-२३/३६६, दि. ६ मार्च,२०२३ ३) उपसमितीच्या दि. २७ जून, २०२३ रोजीच्या बैठकीचे इतिवृत्त क्र. पदनि-२०२३/प्र.क्र.३४ /आपुक, दि. ५ जुलै, २०२३
प्रस्तावना:
कार्यासन-८ च्या अधिपत्याखालील १३ सरकारी वकील कार्यालयांचा आकृतीबंध उच्चस्तरीय सचिव समितीच्या दि १३.१२.२०२२ रोजीच्या बैठकीत मंजूर करण्यात आलेला आहे. सदर सुधारित आकृतीबंधानुसार सरकारी वकील कार्यालय, उच्च न्यायालय, खंडपीठ नागपूर या कार्यालयाकरिता विविध संवर्गातील ५८ नियमित पदे मंजूर असून १८ पदांच्या सेवा बाह्ययंत्रणेद्वारे घेण्यास मान्यता देण्यात आलेली आहे. सदर कार्यालयातील रिक्त पदांमुळे विधि अधिका-यांना न्यायालयापुढे चालणाऱ्या दाव्यात उत्तरे दाखल करणे, संबंधित शासकीय विभागांशी पत्रव्यवहार करण्यामध्ये अडचणी येत असून, प्रकरणांचा निपटारा करण्यास विलंब होत आहे. त्यामुळे विधि व न्याय विभाग, नागपूर कार्यालयाने संदर्भ क्र. २ येथील पत्रान्वये सरकारी वकील कार्यालय, उच्च न्यायालय, खंडपीठ नागपूर या कार्यालयातील रिक्त पदे बाह्ययंत्रणेव्दारे भरण्यास मंजूरी देण्याबाबतचा प्रस्ताव सादर केला होता. त्यानुषंगाने, सरकारी वकील कार्यालय, उच्च न्यायालय, खंडपीठ नागपूर या कार्यालयातील सरळसेवेच्या कोटयातील रिक्त असलेल्या लघुलेखक निम्नश्रेणी- १, लघुटंकलेखक-१ व लिपिक टंकलेखक-२ अशा एकूण ४ पदांच्या सेवा बाह्ययंत्रणेकडून घेण्यास मान्यता देण्याबाबतचा प्रस्ताव उपसमितीच्या दि. २७ जून २०२३ रोजीच्या बैठकीत सादर करण्यात आला होता. सदर प्रस्तावास उपसमितीने मान्यता दिलेली आहे.
# Page 2
शासन निर्णय क्रमांकः सवना-1922/1769/प्र.क्र.99/का.8
शासन निर्णय:
उपसमितीच्या दि.२७ जून,२०२३ रोजी पार पडलेल्या बैठकीत दिलेल्या मान्यतेनुसार, सरकारी वकील कार्यालय, उच्च न्यायालय, खंडपीठ नागपूर या कार्यालयाकरिता लघुलेखक (निम्नश्रेणी)–१ पद, लघुटंकलेखक-१ पद आणि लिपिक-टंकलेखक-२ पदे अशा गट-क संवर्गातील एकूण ४ पदांच्या सेवा ११ महिने अथवा सरळसेवेने नियमित उमेदवार उपलब्ध होईपर्यंत यापैकी जे कमी असेल त्या कालावधीपर्यंत बाह्ययंत्रणेद्वारे घेण्यास शासन मंजूरी देण्यात येत आहे.
२. बाहययंत्रणेकडून सेवा उपलब्ध करुन घेण्यासंदर्भात वित्त विभागाने वेळोवेळी शासन परिपत्रकान्वये निर्गमित केलेल्या मार्गदर्शक सूचनांचे काटेकोरपणे पालन करण्यात यावे. तसेच, बाहययंत्रणेकडून सेवा उपलब्ध करुन घेताना प्रचलित कायदयाचा भंग होणार नाही याची काळजी कार्यालय प्रमुखांनी घ्यावी.
३. यावर होणारा खर्च मागणी क्र.जे-०१, लेखाशीर्ष २०१४, न्यायदान, ११४, विधि सल्लागार व समुपदेशी (००) (०१) विधि सल्लागार व समुपदेशी, (शहर अधिकारी) (दत्तमत) (अनिवार्य) १०- कंत्राटी सेवा (२०१४ ०२९९) खाली खर्ची टाकून तो चालू सन २०२३-२०२४ या वित्तीय वर्षातील मंजूर व वितरित केलेल्या अनुदानातून भागविण्यात यावा.
४. वित्त विभाग, शासन निर्णय दि.०९.०६.२०१७ अन्वये गठित, अपर मुख्य सचिव (सेवा), सामान्य प्रशासन विभाग व अपर मुख्य सचिव/प्रधान सचिव (व्यय), वित्त विभाग, यांच्या उपसमितीच्या दि.२७ जून, २०२३ रोजीच्या बैठकीत प्राप्त मान्यतेनुसार हा शासन निर्णय निर्गमित करण्यात येत आहे.