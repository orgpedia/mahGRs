# Page 1
ग्रामन्यायालय पारनेर, जिल्हा अहमदनगर या ग्रामन्यायालयासाठी "कार्यालय प्रमुख" व "आहरण व संवितरण अधिकारी" घोषित करणेबाबत.
महाराष्ट्र शासन
विधि व न्याय विभाग
शासन निर्णय क्रमांकः डीडीओ २०२२/प्र.क्र.२३८(२)/का.१२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख : ३० नोव्हेंबर, २०२२
वाचा - १ शासन अधिसूचना विधि व न्याय क्रमांकः सीआरसी १००९ (३७) / का. बारा, दिनांक २९ सप्टेंबर, २००९.
२ शासन निर्णय, विधि व न्याय विभाग क्रमांक सीआरसी २००९/प्र.क्र.३७/का.१२, दिनांक २७ सप्टेंबर, २०११.
३ शासन शुद्धीपत्रक, विधि व न्याय विभाग क्रमांक सीआरसी २००९/प्र.क्र.३७/का.१२, दिनांक १३ फेब्रुवारी, २०१२.
४ प्रबंधक (निरीक्षणे १), मा. उच्च न्यायालय मुंबई यांचे पत्र क्रमांक B(W)A-१९०९ of २००९/ २२३५/४०२२४, दिनांक २९ नोव्हेंबर, २०२२.
प्रस्तावना उपरोक्त संदर्भाधीन अ.क्र. १ येथील दिनांक २९ सप्टेंबर, २००९ रोजीच्या शासन अधिसुचनेअन्वये अहमदनगर जिल्ह्यातील पारनेर येथे ग्राम न्यायालय स्थापन करण्यास शासन मान्यता देण्यात आली आहे. तसेच, उपरोक्त संदर्भाधीन अ.क्र. २ येथे नमूद दिनांक २७ सप्टेंबर, २०११ रोजीच्या शासन निर्णयान्वये व संदर्भ क्रमांक ३ येथे नमूद दिनांक १३ फेब्रुवारी, २०१२ रोजीच्या शुद्धीपत्रकान्वये राज्यात स्थापन करण्यात येणा-या एकूण २५ ग्राम न्यायालयांसाठी पद निर्मिती करण्यात आली आहे.
जिल्हा न्यायालय अहमदनगर यांनी पारनेर या ग्राम न्यायालयासाठी न्यायाधिकारी, ग्राम न्यायालय पारनेर (दिवाणी न्यायाधिश कनिष्ठ स्तर तथा प्रथम वर्ग न्यायदंडाधिकारी पारनेर) यांना आहरण व संवितरण अधिकारी म्हणून घोषित करण्याची विनंती मा. उच्च न्यायालय मुंबई यांचेमार्फत केली आहे.
त्या अनुषंगाने न्यायाधिकारी ग्राम न्यायालय पारनेर, जिल्हा अहमदनगर यांना पारनेर येथील ग्राम न्यायालय पारनेर या ग्राम न्यायालयासाठी ग्राम न्यायालय योजनेचे आहरण व संवितरण अधिकारी म्हणून घोषित करण्याची बाब शासनाच्या विचाराधीन होती.
# Page 2
शासन निर्णय क्रमांक:डीडीओ २०२२/प्र.क्र.२३८(२)/का.१२
शासन निर्णय पारनेर, जिल्हा अहमदनगर येथे ग्राम न्यायालय कायदा २००८ अंतर्गत स्थापन करण्यात आलेल्या ग्रामन्यायालयासाठी महाराष्ट्र कोषागार नियम १९६८ मधील नियम क्रमांक १५(३) व १५६ अन्वये न्यायाधिकारी, ग्राम न्यायालय पारनेर, जिल्हा अहमदनगर यांना "कार्यालय प्रमुख" तसेच, “आहरण व संवितरण अधिकारी" म्हणून घोषित करण्यात येत आहे. सदर आदेश वित्तिय बाबींपुरतेच मर्यादीत राहतील.
२. सदर शासन निर्णय, वित्त विभाग क्रमांक विअप्र २०१३/प्र.क्र.३०/२०१३/विनियम, भाग २, दिनांक १७.०४.२०१५ सोबतच्या वित्तिय अधिकार नियमपुस्तिका १९७८ च्या भाग पहिला, उप विभाग एक, अनुक्रमांक तीन येथे नमूद नियम क्रमांक २ अन्वये प्रशासनिक विभागांस प्रदान करण्यास आलेल्या अधिकारांचा वापर करुन निर्गमित करण्यात येत आहे..