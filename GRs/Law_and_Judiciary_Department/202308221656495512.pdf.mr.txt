# Page 1
राज्यातील कौटुंबिक न्यायालयांकरीता नियंत्रक अधिकारी आणि आहरण व संवितरण अधिकारी घोषित करणेबाबत.
महाराष्ट्र शासन
विधि व न्याय विभाग
शासन निर्णय क्रमांकः कौटुंन्या- ११२२/प्र.क्र.९८/का-९
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक:२२ ऑगस्ट, २०२३.
संदर्भ : (१) समक्रमांकाचा शासन निर्णय दि. २३.०९.२०२२.
(२) मा. उच्च न्यायालयाचे पत्र क्र.B (W) A-६८०४/१९९२/१०२६/२१८०१,
दि. २६.०४.२०२३.
प्रस्तावना : संदर्भ क्र. १ येथील दि.२३.०९.२०२२ रोजीच्या शासन निर्णयान्वये १४ व्या वित्त आयोगांतर्गत स्थापन करण्यात आलेल्या लातूर, उस्मानाबाद, बीड, जालना, परभणी, सांगली, रायगड-अलिबाग, जळगाव, यवतमाळ, अहमदनगर, सातारा, धुळे, बुलढाणा व भंडारा येथील १४ कौटुंबिक न्यायालयांकरीता तात्पुरती व्यवस्था म्हणून संबंधित जिल्ह्यातील जिल्हा व सत्र न्यायालयांचे नियंत्रक अधिकारी यांना त्या-त्या कौटुंबिक न्यायालयांचे नियंत्रक अधिकारी घोषित करण्यात आले होते.
तसेच, सन २०१६ पूर्वी राज्यात मुंबई, पुणे, नागपूर, औरंगाबाद, ठाणे, अमरावती, अकोला, नाशिक, सोलापूर, कोल्हापूर व नांदेड या ११ ठिकाणी स्थापित कौटुंबिक न्यायालयांकरीता संबंधित न्यायालयांतील प्रमुख न्यायाधीश / न्यायाधीश यांना नियंत्रक अधिकारी आणि आहरण व संवितरण अधिकारी घोषित करण्यात आलेले आहे. तथापि, नियंत्रक अधिकारी आणि आहरण व संवितरण अधिकारी हे वेगवेगळे अधिकारी असणे अपेक्षित असून, नियंत्रक अधिकारी हे आहरण व संवितरण अधिकारी यांचे वरिष्ठ अधिकारी असणे अभिप्रेत आहे.
वित्तीय वर्ष २०२३-२४ पासून १४ व्या वित्त आयोगांतर्गत स्थापित १४ कौटुंबिक न्यायालयांसह राज्यातील सर्व कौटुंबिक न्यायालयांचा खर्च २०१४ ०३४१ या एकाच लेखाशीर्षातून भागविण्यात येत आहे. त्यामुळे, राज्यातील सर्व कौटुंबिक न्यायालयांमध्ये नियंत्रक अधिकारी तसेच आहरण व संवितरण अधिकारी यांबाबत एकसूत्रता असणे आवश्यक आहे. सदर बाब विचारात घेता, राज्यातील सर्व कौटुंबिक न्यायालयांतील प्रमुख न्यायाधीश/न्यायाधीश यांना नियंत्रक अधिकारी आणि प्रबंधक यांना आहरण व संवितरण अधिकारी घोषित करण्याच्या अनुषंगाने अभिप्राय उपलब्ध करून देण्याची विनंती मा. उच्च न्यायालयास करण्यात आली असता, मा. उच्च न्यायालयाने संदर्भ क्र. २ येथील पत्रान्वये त्यास सहमती दर्शवली आहे. त्यानुसार यानुषंगाने शासन निर्णय निर्गमित करण्याची बाब विचाराधीन होती.
# Page 2
शासन निर्णय क्रमांकः कौटुंन्या-११२२/प्र.क्र.९८/का-९
शासन निर्णय : याद्वारे, राज्यातील कौटुंबिक न्यायालयांकरीता नियंत्रक अधिकारी आणि आहरण व संवितरण अधिकारी घोषित करण्याबाबत यापूर्वी निर्गमित करण्यात आलेले सर्व शासन निर्णय अधिक्रमित करण्यात येत आहेत.
२. राज्यातील सर्व कौटुंबिक न्यायालयांकरीता संबंधित न्यायालयांतील प्रमुख न्यायाधीश/न्यायाधीश यांना नियंत्रक अधिकारी आणि प्रबंधक यांना आहरण व संवितरण अधिकारी घोषित करण्यात येत आहे. याबाबतचा सविस्तर तपशिल “परिशिष्ट-अ” प्रमाणे आहे.
३. “परिशिष्ट-अ” मध्ये नमूद नियंत्रक अधिका-यांपैकी, ज्या नियंत्रक अधिका-यांकरीता बीम्स प्रणालीवर सांकेतांक क्रमांक उपलब्ध नाही, त्यांच्याकरीता सांकेतांक क्रमांक उपलब्ध करुन देण्याबाबतची कार्यवाही विधि व न्याय विभाग, कार्यासन-९ मार्फत करण्यात येईल.
४. सदर आदेश केवळ वित्तीय बाबींपुरतेच मर्यादित राहतील.
# Page 3