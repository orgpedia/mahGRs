# Page 1
महाराष्ट्र राज्यातील नाशिक, अमरावती, नागपूर, औरंगाबाद व पुणे या विभागीय स्तरावरील जिल्हयामध्ये सत्र न्यायालयातील फौजदारी प्रकरणे वाटप करण्याबाबतच्या अधिकाराबाबत .
महाराष्ट्र शासन
विधि व न्याय विभाग
शासन आदेश क्रमांक : डीपीपी-२०२१/अ.सं.७३/का.१४
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२
दिनांक : २९ ऑक्टोबर, २०२१.
संदर्भ :- १. महाराष्ट्र विधि अधिकारी (नियुक्ती, सेवेच्या शर्ती आणि मानधन) नियम १९८४ व महाराष्ट्र विधि विषयक कामकाज नियमावली, १९८४
२. गृह विभागाचे “उपसंचालक, सहायक संचालक व सरकारी अभियोक्ता आणि अतिरिक्त सरकारी अभियोक्ता (गट-अ) या पदाचे सेवा प्रवेश नियम, १९९७”
शासन आदेश
ज्याअर्थी, अभियोग संचालनालयाने संचालनालयांतर्गत सध्या “सहाय्यक संचालक व सरकारी अभियोक्ता” या संवर्गात ५ पदे भरलेली असून ती पदे नाशिक, अमरावती, नागपूर, औरंगाबाद व पुणे या जिल्हयांमध्ये कार्यरत असल्याचे कळविले आहे;
त्याअर्थी, उपरोक्त ५ जिल्ह्यातील फौजदारी प्रकरणे वाटप करण्याचा अधिकार अभियोग संचालनालयांतर्गत नियुक्त “सहाय्यक संचालक व सरकारी अभियोक्ता" यांचेकडे राहील. अन्वये, उपरोक्त ५ जिल्ह्यांमध्ये विधि व न्याय विभागामार्फत नेमलेले “जिल्हा सरकारी वकील व सरकारी अभियोक्ता” (DGP & PP) हे केवळ “जिल्हा सरकारी वकील (DGP)” म्हणून कार्यरत राहतील, क्रमश:, शासनाच्या वतीने दिवाणी प्रकरणे चालविण्याचा व दिवाणी प्रकरणाचे वाटप करण्याचा अधिकार त्यांनाच राहील.
उपरनमूद जिल्ह्यांमध्ये काही कायद्यांतर्गत स्थापित जिल्हास्तरीय समित्यांमध्ये जेथे “सरकारी अभियोक्ता” हे पदसिद्ध सदस्य आहेत, अशा समित्यांवर गृह विभागामार्फत नियुक्त “सरकारी अभियोक्ता” कामकाज करतील.
# Page 2