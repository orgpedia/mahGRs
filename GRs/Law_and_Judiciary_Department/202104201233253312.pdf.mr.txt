# Page 1
धर्मादाय आयुक्त, महाराष्ट्र राज्य, मुंबई यांच्या कार्यालयाच्या स्थायी अग्रीम रकमेत वाढ करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक: सीएचसी ११२१/१०८/(७०/२१)/कार्या-१७.
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक :- २० एप्रिल, २०२१.
वाचा:- (१) विधि व न्यायविभागाचा आदेश क्र. १०५३७P, दि. २१.०७.१९७६ (२) धर्मादाय आयुक्त, महाराष्ट्र राज्य, मुंबई यांचे पत्र क्र. १४१६/२०२१, दि. १९.०३.२०२१.
(३) धर्मादाय आयुक्त, महाराष्ट्र राज्य, मुंबई यांचे पत्र क्र. अंदाजशाखा/१६६५/२०२१, दि. ०८.०४.२०२१.
शासन निर्णय - धर्मादाय आयुक्त, महाराष्ट्र राज्य, मुंबई यांच्या कार्यालयासाठी वाचा येथील अ.क्र. १ येथील आदेश क्र. १०५३७P, दि. २१.०७.१९७६ नुसार रु.१५०/- इतकी रक्कम स्थायी अग्रीम म्हणून मंजूर करण्यात आली आहे. धर्मादाय आयुक्त कार्यालयाच्या दैनंदिन कामकाजादरम्यान अत्यावश्यक बाबींवरील किरकोळ खर्च भागविण्यासाठी रु. १५०/- इतकी स्थायी अग्रीमाची रक्कम ही अत्यल्प असल्याने, वाचा येथील अ.क्र. २ व ३ येथील पत्रान्वये स्थायी अग्रीमाच्या रकमेत वाढ करण्याबाबतचा प्रस्ताव शासनास प्राप्त झाला आहे. सदर प्रस्तावाच्या अनुषंगानेधर्मादाय आयुक्त कार्यालयाच्या स्थायी अग्रीमाच्या रकमेत वाढ करण्याबाबतची बाब शासनाच्या विचाराधीन होती.
२. वित्तिय अधिकार नियम पुस्तिका १९७८, भाग पहिला, उपविभाग १ मधील नियम क्र. ५६
मधील अट क्र. २ नुसार विभाग प्रमुखासाठी स्थायी अग्रीम शासन मंजूर करील व अट क्र. ५ नुसार शासन निर्णय दि. ८.५.२०१४ नुसार प्रशासनिक विभागास महालेखापाल यांच्या सल्ल्याशिवाय
खुद्द विभागासाठी व विभाग प्रमुखाच्या कार्यालयासाठी रु.५०००/- पर्यंतची स्थायी अग्रीमाची
रक्कम निश्चितकरण्याबाबतचे प्राधिकार आहेत. धर्मादाय आयुक्त कार्यालयासाठी रु. १५०/ इतकी स्थायी अग्रीमाची रक्कम अत्यल्प असल्याने, शासन निर्णय दि. ८.५.२०१४ नुसार प्रशासनिक विभागास प्रदान केलेल्या अधिकारात धर्मादाय आयुक्त कार्यालयासाठी रु.५०००/
इतकी स्थायी अग्रीमाची रक्कम निश्चित करण्यास या आदेशाद्वारे मान्यता देण्यात येत आहे.
# Page 2
शासन निर्णय क्रमांक: सीएचसी ११२१/१०८/(७०/२१)/कार्या-१७.