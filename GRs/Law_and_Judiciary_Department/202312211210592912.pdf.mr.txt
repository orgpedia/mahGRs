# Page 1
सरळसेवा, पदोन्नती व प्रतिनियुक्तीने नियुक्ती करण्या संदर्भात नियुक्ती प्राधिकारी घोषित करण्याबाबत.
महाराष्ट्र शासन
विधि व न्याय विभाग
शासन निर्णय क्र.इएसटी-२०१८/प्र.क्र.५४/कार्यासन -२
मादाम कामा मार्ग हुतात्मा राजगुरु चौक,
मंत्रालय, मुंबई-४०० ०३२.
तारीख : २१ डिसेंबर, २०२३.
वाचा: १. सामान्य प्रशासन विभाग, शासन निर्णय क्र. एसआरव्ही-२०१६/प्र.क्र.२९०/कार्या १२, दि.१९.११.२०१६.
२. सामान्य प्रशासन विभाग, शासन निर्णय क्र.एएससी-१५१७/प्र.क्र.११/१४अ, दिनांक १५.०३.२०१८
प्रस्तावना: गट-अ आणि गट-ब (राजपत्रित) अधिकाऱ्यांच्या तसेच गट-ब (अराजपत्रित), गट-क आणि गट-ड मधील कर्मचाऱ्यांच्या सरळसेवेने, पदोन्नतीने वा प्रतिनियुक्तीने नेमणूका/पदस्थापना करताना संबंधित प्रकरणी कोणत्या स्तरावर अंतिम निर्णय घ्यावेत या अनुषंगाने सामान्य प्रशासन विभागाने दिनांक १९.११.२०१६ च्या शासन निर्णयान्वये नियुक्ती प्राधिकारी घोषित केलेले आहेत.
तसेच गट-ब (अराजपत्रित), गट-क आणि गट-ड मधील पदांवर सरळसेवेने, पदोन्नतीने व प्रतिनियुक्तीने करावयाच्या नेमणुका / पदस्थापनेच्या प्रकरणांवर अंतिम निर्णय घेण्यासाठी नियुक्ती प्राधिकारी कोण असतील यासंदर्भात संबंधित प्रशासकीय विभागांनी पदनिहाय नियुक्ती प्राधिकाऱ्यांचे पदनाम स्वतंत्र आदेशान्वये घोषित करण्याबाबत कळविले आहे.
२. सामान्य प्रशासन विभागामार्फत त्यांच्या प्रशासकीय नियंत्रणाखालील अधिकारी/कर्मचा-यांच्या नियुक्ती अनुषंगाने अनुसरण्यात येणारी आजमितीपर्यंतची कार्यपध्दती खालीलप्रमाणे आहे -
महाराष्ट्र लोकसेवा आयोगाकडे सरळसेवा पदांच्या रिक्ततेनुसार सामान्य प्रशासन विभागामार्फत मागणीपत्र सादर करण्यात येते. मलोआकडून शिफारस प्राप्त झाल्यानंतर विभागांच्या मागणीनुसार अधिकारी / कर्मचारी यांचे नियतवाटप साप्रविकडून करण्यात येते. तसेच पदोन्नतीची पदे भरण्याबाबतची कार्यवाही नियुक्ती प्राधिकारी म्हणून सामान्य प्रशासन विभागामार्फत, सामान्य प्रशासन विभाग/कार्या.१२, दिनांक १९.११.२०१६ रोजीच्या शासन निर्णयातील तरतूदीनुसार करण्यात येते.
तसेच सर्व पदांच्या सरळसेवेने, पदोन्नतीने वा प्रतिनियुक्तीने करावयाच्या नेमणुका/पदस्थापना/बदली इ. प्रकरणांवर अंतिम निर्णय घेण्यासाठी सक्षम प्राधिकारी म्हणून बदली अधिनियम कलम ६ मधील तरतूदीनुसार, सामान्य प्रशासन विभागाकडून कार्यवाही करण्यात येते.
# Page 2
शासन निर्णय क्रमांक: इएसटी-२०१८/प्र.क्र.५४/कार्यासन -२
सामान्य प्रशासन विभागाच्या आजमितीपर्यंतच्या कार्यपध्दतीनुसार, गट-अ व गट ब
राजपत्रित पदांवरील अधिका-यांच्या नेमणुका / पदस्थापना/बदली याबाबतची प्रकरणे अंतिम निर्णय घेण्यासाठी नियुक्ती प्राधिकारी म्हणून मा. मुख्यमंत्र्यांकडे सामान्य प्रशासन विभागामार्फत सादर केली जातात.
तथापि, अधिका-यांच्या अन्य आस्थापनाविषयक बाबी उदा. विभागातील अंतर्गत नियुक्ती,
तक्रारी, विभागीय चौकशी, सेवानिवृत्तीविषयक प्रकरणे, सेवाविषयक बाबी (परिक्षेस बसण्यास अनुमती, ना हरकत प्रमाणपत्र) इ. बाबींसंदर्भातील प्रकरणे ते अधिकारी ज्या विभागाच्या आस्थापनेवर कार्यरत आहेत तो विभाग प्रकरणपरत्वे सक्षम प्राधिकारी म्हणून विभागाचे अपर मुख्य सचिव/प्रधान सचिव/सचिव यांच्यामार्फत मुख्यमंत्री/विभागाचे प्रभारी मंत्री यांच्याकडे अंतिम निर्णयार्थ सादर करण्याची कार्यवाही करतात.
३. अवर सचिव(विधि) गट-अ पदे ही मंत्रालयीन विभागांनी त्यांच्या कार्यालयीन कामकाजासाठी त्यांच्या आकृतीबंधावर निर्माण केलेली स्वतंत्र पदे आहेत. अवर सचिव (विधि) ही विधि व न्याय विभागाच्या प्रशासकीय नियंत्रणाखालील पदे असून सदर पदे ही निव्वळ मंत्रालयीन प्रशासकीय विभागांचे विधिविषयक कामकाज हाताळण्यासाठीच त्या त्या विभागांनी निर्माण केलेली आहेत.
सामान्य प्रशासन विभागाच्या प्रशासकीय नियंत्राणाखालील पदांसाठी राबविण्यात येणा-या
कार्यपध्दतीप्रमाणेच (उपरोक्त परिच्छेद क्रमांक २) कार्यपध्दती ही, विधि व न्याय विभागाच्या प्रशासकीय नियंत्रणाखालील पदांसाठी विधि व न्याय मार्फत राबविण्यात येते.
४. उपरोक्त नमूद केलेल्या वस्तुस्थितीस अनुसरुन, विधि व न्याय विभाग (खुद्द) च्या आस्थापनेवरील गट-अ आणि गट-ब (राजपत्रित) तसेच गट-ब (अराजपत्रित), गट-क आणि गट-ड च्या पदांवरील सरळसेवेने, पदोन्नतीने वा प्रतिनियुक्तीने नियुक्ती करण्यासंदर्भात, तसेच, विधि व न्याय विभागाच्या प्रशासकीय नियंत्रणाखालील अवर सचिव(विधि) पदांच्या सरळसेवेने, पदोन्नतीने वा प्रतिनियुक्तीने नियुक्ती करण्यासंदर्भात, त्याचप्रमाणे आस्थापनाविषयक/सेवाविषयक बाबींकरीता नियुक्ती प्राधिकारी घोषित करण्याची बाब विचाराधीन होती.
शासन निर्णय:
विधि व न्याय विभागाचा समक्रमांकाचा दिनांक २४ मे, २०१८ रोजीचा शासन निर्णय
अधिक्रमित करण्यात येत असून सुधारीत शासन निर्णय खालील प्रमाणे आहे
२. मंत्रालयीन प्रशासकीय विभागातील गट-ब (राजपत्रित), गट-ब (अराजपत्रित) व गट-क संवर्गातील (वाहनचालक वगळता) इतर सर्व पदांवरील नियुक्त्या या सामान्य प्रशासन विभागामार्फत करण्यात येतात.
गट-अ आणि गट-ब (राजपत्रित) अधिका-यांच्या तसेच गट-ब (अराजपत्रित), गट-क
आणि गट-ड मधील कर्मचा-यांच्या सरळसेवेने, पदोन्नतीने वा प्रतिनियुक्तीने नेमणूका/पदस्थापना करताना संबंधीत प्रकरणी कोणत्या स्तरावर अंतिम निर्णय घ्यावेत याकरिता सामान्य प्रशासन विभाग/कार्या.१२ यांनी दिनांक १९.११.२०१६ रोजीच्या शासन निर्णयान्वये नियुक्ती प्राधिकारी निश्चित केलेले आहेत.
पृष्ठ ४ पैकी २
# Page 3
शासन निर्णय क्रमांक: इएसटी-२०१८/प्र.क्र.५४/कार्यासन -२
तथापि, उपरोक्त मंत्रालयीन संवर्गातील कर्मचा-यांच्या अन्य आस्थापनाविषयक बाबी उदा. विभागातील नियुक्ती, विभागीय चौकशी, सेवानिवृत्तीविषयक प्रकरणे इत्यादी बाबींसंदर्भात अंतिम निर्णय घेण्याकरीता नियुक्ती प्राधिकारी हे संबंधित कर्मचारी ज्या विभागाच्या आस्थापनेवर कार्यरत आहेत त्या विभागाचे अपर मुख्य सचिव/प्रधान सचिव/सचिव राहतील असे दिनांक १५.०३.२०१८ रोजीच्या शासन निर्णयान्वये सामान्य प्रशासन विभाग/का.१४अ यांनी सूचित केलेले आहे.
त्याअनुषंगाने विधि व न्याय विभाग (खुद्द) च्या आस्थापनेवरील मंत्रालयीन संवर्गातील पदांसाठी सेवाविषयक/आस्थापनाविषयक बाबीसंदर्भात खालीलप्रमाणे पदनिहाय “नियुक्ती प्राधिकारी” घोषित करण्यात येत आहेत -
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | पदे | नियुक्ती प्राधिकारी |
| १  |  | मंत्रालयीन संवर्गातील ज्या पदाची वेतनश्रेणी सहाव्या वेतन आयोगानुसार रु.१५६००-३९१०० + गेड पे ६६०० अशी आहे, त्या किंवा त्यापेक्षा वरिष्ठ वेतनश्रेणीत वेतन घेणारे गट अ मंत्रालयीन संवर्गातील अधिकारी यांच्या सेवाविषयक/आस्थापनाविषयक बाबी. | मा.मुख्यमंत्री ( विधि व न्याय विभागाचे प्रधान सचिव व विधि परामर्शी / प्रधान सचिव व वरिष्ठ विधि सल्लागार/सचिव व वरिष्ठ विधि सल्लागार यांचेमार्फत प्रकरणांचे सादरीकरण) |
| २  |   |   |  | गट-अ (सहाव्या वेतन आयोगानुसार रु.१५६००- ३९१०० + गेड पे रु.६६०० व त्यापेक्षा वरिष्ठ वेतनश्रेणीतील पदे वगळून) आणि गट-ब (राजपत्रित) पदे यांच्या सेवाविषयक/आस्थापनाविषयक बाबी.  |  | विभागाचे प्रभारी मंत्री. ( ( विधि व न्याय विभागाचे प्रधान सचिव व विधि परामर्शी / प्रधान सचिव व वरिष्ठ विधि सल्लागार/सचिव व वरिष्ठ विधि सल्लागार यांचेमार्फत प्रकरणांचे सादरीकरण ) |
| ३  |  | गट-ब(अराजपत्रित), गट (वाहनचाल वगळता) इतर सर्व पदे यांच्या सेवाविषयक/आस्थापनाविषयक बाबी.  |  | प्रधान सचिव व विधि परामर्शी / प्रधान सचिव व वरिष्ठ विधि सल्लागार/ सचिव व वरिष्ठ विधि सल्लागार |
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. विधि व न्याय विभाग (खुद्द) च्या आस्थापनेवरील (मंत्रालयीन संवर्गा व्यतिरिक्त) गट अ व गट ब (राजपत्रित), गट ब (अराजपत्रित), व गट-क आणि गट ड च्या सर्व पदांवरील नियुक्त्या या विधि व न्याय विभागामार्फत करण्यात येतात. त्यामुळे विधि व न्याय विभाग (खुद्द) च्या आस्थापनेवरील (मंत्रालयीन संवर्गा व्यतिरिक्त) गट अ व गट ब (राजपत्रित), गट ब (अराजपत्रित), गट-क आणि गट ड च्या सर्व पदांसाठी, तसेच सेवाविषयक/आस्थापनाविषयक बाबीसंदर्भात अंतिम निर्णय घेण्यासाठी खालीलप्रमाणे पदनिहाय “नियुक्ती प्राधिकारी” घोषित करण्यात येत आहेत -
-----------------------------------------------------------------------------------------------------------------------------------------------------------------------------------
| अ.क्र. | पदे | नियुक्ती प्राधिकारी |
| १  |  | ज्या पदाची वेतनश्रेणी सहाव्या वेतन आयोगानुसार रु.१५६००- ३९१०० + गेड पे ६६०० अशी आहे, त्या किंवा त्यापेक्षा वरिष्ठ वेतनश्रेणीत वेतन घेणारे गट अ चे इतर अधिकारी. | मा.मुख्यमंत्री |
| २ | गट-अ (सहाव्या वेतन आयोगानुसार रु.१५६००-३९१०० + गेड पे रु.६६०० व त्यापेक्षा वरिष्ठ वेतनश्रेणीतील पदे वगळून) आणि गट-ब (राजपत्रित) पदे. | विभागाचे प्रभारी मंत्री. |
-----------------------------------------------------------------------------------------------------------------------------------------------------------------------------------
पृष्ठ ४ पैकी ३
# Page 4
शासन निर्णय क्रमांकः इएसटी-२०१८/प्र.क्र.५४/कार्यासन -२
------------------------------------------------------------------------------------------------------------------------------------------------------------------------------------------------------------------------------------------------
| ३  |  | गट-ब(अराजपत्रित), गट क (वाहन चालक व सर्चर कम मुव्हमेंट किपर) आणि गट-ड (हवालदार / नाईक /अलमारी परिचर/फायलर/झेरॉक्स ऑपरेटर/रोनियो चालक) पदे.  |  | प्रधान सचिव व विधि परामर्शी / प्रधान सचिव व वरिष्ठ विधि सल्लागार/ सचिव व वरिष्ठ विधि सल्लागार |
------------------------------------------------------------------------------------------------------------------------------------------------------------------------------------------------------------------------------------------------
४. विधि व न्याय विभागाच्या प्रशासकीय नियंत्रणाखालील गट अ (राजपत्रित) संवर्गातील सह सचिव (विधि) / उप सचिव (विधि) / अवर सचिव (विधि) पदांवर सरळसेवेने, पदोन्नतीने वा प्रतिनियुक्तीने करावयाच्या नेमणुका/बदली/पदस्थापनेच्या प्रकरणांवर अंतिम निर्णय घेण्यासाठी सक्षम प्राधिकारी म्हणून मा.मुख्यमंत्र्यांच्या मान्यतेने कार्यवाही करण्याकरीता नियुक्ती प्राधिकारी हे विधि व न्याय विभागाचे प्रधान सचिव व विधि परामर्शी / प्रधान सचिव व वरिष्ठ विधि सल्लागार/सचिव व वरिष्ठ विधि सल्लागार राहतील.
तथापि, सह सचिव (विधि) / उप सचिव (विधि) / अवर सचिव (विधि) संवर्गातील अधिका-यांच्या अन्य सेवाविषयक/आस्थापनाविषयक बाबी उदा. विभागातील नियुक्ती, विभागीय चौकशी, सेवानिवृत्तीविषयक प्रकरणे इ. बाबींसंदर्भात अंतिम निर्णय घेण्याकरीता सक्षम प्राधिकारी म्हणून मा. मुख्यमंत्र्यांच्या मान्यतेने कार्यवाही करण्याकरीता नियुक्ती प्राधिकारी म्हणून संबंधित अधिकारी ज्या विभागाच्या आस्थापनेवर कार्यरत आहेत त्या विभागाचे अपर मुख्य सचिव/प्रधान सचिव/सचिव राहतील.
५. बदली करण्यासंदर्भात बदली अधिनियमान्वये घोषित केलेले सक्षम प्राधिकारी अंतिम निर्णय घेतील.
६. सह सचिव (विधि) / उप सचिव (विधि) / अवर सचिव (विधि) संवर्गातील पदांसंदर्भात सर्व प्रशासकीय विभागांनी वरील सूचनांनुसार कार्यवाही करण्याची दक्षता घ्यावी.