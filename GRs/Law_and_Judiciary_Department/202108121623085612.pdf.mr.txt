# Page 1
मा. उच्च न्यायालयाच्या न्यायमूर्तींची सेवानिवृत्ती किंवा बदली किंवा बढती झाल्यास, त्यांना वितरीत करण्यात आलेले लॅपटॉप व मल्टीफंक्शन प्रिंटर इत्यादींचा ५ वर्षांचा कालावधी पूर्ण होण्यापूर्वी संबंधित न्यायमूर्ती यांनाच उपलब्ध करुन देण्याबाबत.
महाराष्ट्र शासन
विधि व न्याय विभाग
शासन निर्णय क्र. संप्रिसा-२०२१/प्र.क्र.१/का.०७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १२ ऑगस्ट, २०२१.
वाचा :-१) सा.प्र. वि., शासन निर्णय क्रमांक मातंस/नस्ती ०७/प्र.क्र.८९/३९, दि.१.८.२०११.
२) प्रबंधक, मूळ शाखा, मा., उच्च न्यायालय, मुंबई यांचे पत्र क्र.P&E/B&S/ IT/२०२०/९९, दिनांक १५.१०.२०२०.
३) प्रबंधक, मूळ शाखा, मा., उच्च न्यायालय, मुंबई यांचे पत्र क्र.P&E/B&S/ IT/२०२१/३०, दिनांक २४.०३.२०२१ व ७.७.२०२१.
प्रस्तावना : माहिती व तंत्रज्ञान संचालनालयाच्या संदर्भ क्र. १ येथील दिनांक १ ऑगस्ट, २०११ च्या
शासन निर्णयातील तरतुदीनुसार संगणक, प्रिंटर व इतर आयटी उपकरणांचे आयुष्यमान पाच वर्षे
निश्चित करण्यात आलेले आहे. तसेच, आयटीशी संबंधित उपकरणे ज्यांचा कालावधी पाच वर्षे किंवा
त्यापेक्षा जास्त झाला आहे, अशी उपकरणे कालबाह्य झाल्याने निर्लेखित करण्यात यावीत असे
नमूद करण्यात आले आहे.
मा. उच्च न्यायालयाच्या न्यायमूर्तीची सेवानिवृत्ती किंवा बदली किंवा बढती झाल्यास, त्यांना
वितरीत करण्यात आलेले लॅपटॉप व मल्टीफंक्शन प्रिंटर इत्यादींचा ५ वर्षांचा कालावधी पूर्ण
होण्यापूर्वी, दरवर्षी ३०% घसारा (Written Down Value) कमी करून येणाऱ्या किंमतीला संबंधित
न्यायमूर्ती यांनाच उपलब्ध करुन देण्याची विनंती संदर्भ क्र. २ व ३ अन्वये मा. उच्च न्यायालयाने केली
आहे. सदर प्रस्ताव वित्त विभागास सादर करण्यात आला असता, त्यास वित्त विभागाने सहमती
दर्शविली आहे. त्यानुसार सदर प्रस्तावास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः संप्रिसा-२०२१/प्र.क्र.१/का.०७
शासन निर्णय :
मा. उच्च न्यायालयाच्या न्यायामूर्तीची सेवानिवृत्ती किंवा बदली किंवा बढती झाल्यास,
त्यांना वितरीत करण्यात आलेले लॅपटॉप व मल्टीफंक्शन प्रिंटर इत्यादींचा ५ वर्षांचा कालावधी पूर्ण
होण्यापूर्वी, सदर सामुग्रीच्या मूळ किंमतीतून दरवर्षी ३०% घसारा (Written Down Value) कमी
करून येणाऱ्या किंमतीला संबंधित न्यायमूर्ती यांनाच उपलब्ध करुन देण्यास याद्वारे मान्यता देण्यात
येत आहे.
२. सदर शासन निर्णय वित्त विभागाच्या अनौपचारिक संदर्भ क्रमांक ७०२/२०२१/व्यय-५,
दिनांक ३०.०७.२०२१ अन्वये दिलेल्या सहमतीने शासन निर्णय निर्गमित करण्यात येत आहे.