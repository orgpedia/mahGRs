# Page 1
विधि व न्याय विभाग (खुद्द) मधील अधिकारी / कर्मचारी यांचे वयाच्या ५०/५५ व्या वर्षापलिकडे किंवा अर्हताकारी सेवेच्या ३० वर्षानंतर सेवेत राहण्याच्या पात्रापात्रता आजमावण्यासाठी पुनर्विलोकन करण्याकरिता विभागीय पुनर्विलोकन समिती व अभिवेदनावर विचार करण्याकरिता विभागीय अभिवेदन समिती पुर्नगठित करण्याबाबत.
महाराष्ट्र शासन
विधि व न्याय विभाग
शासन निर्णय क्रमांकः संकीर्ण-४३१९/प्र.क्र.८२/१९/दोन-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
तारीख: ०९ जानेवारी, २०२०.
पहा : १) शासन निर्णय, विधि व न्याय विभाग, क्रमांक संकीर्ण ४३१४/प्र.क्र.४६/ कार्यासन-२अ, दि. ०१.०७.२०१४.
२) शासन निर्णय, विधि व न्याय विभाग, क्रमांक संकीर्ण ४३१४/प्र.क्र.१२८/ कार्यासन-२अ, दि. १९.०९.२०१४.
३) शासन निर्णय, सामान्य प्रशासन विभाग, क्रमांक एलपीएल - २०१७/प्र.क्र.२१/का-१५, दि.१० जून २०१९
प्रस्तावना :
०१. महाराष्ट्र नागरी सेवा (निवृत्तीवेतन) नियम १९८२ च्या नियम १०(४) व नियम ६५ अनुसार सार्वजनिक हितास्तव अकार्यक्षम व संशयास्पद सचोटीच्या अधिकारी / कर्मचा-यांना वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी त्यांची सेवा पुनर्विलोकन करण्यासंदर्भात शासनाचे धोरण होते.
त्यानुषंगाने संदर्भ क्र.१ व २ च्या शासन निर्णयान्वये विभागीय पुनर्विलोकन समित्या गठीत करण्यात आल्या आहेत.
०२. आता सामान्य प्रशासन विभागाने संदर्भ क्र.३ मध्ये नमूद शासन निर्णयान्वये पूर्वीचे सर्व आदेश अधिक्रमित करुन एकत्रित शासन निर्णय केलेला आहे. सदर शासन निर्णयामध्ये प्रामुख्याने खालील तरतुदी आहेत.
i) गट-अ आणि गट-ब राजपत्रित अधिकारी : अ) शासन सेवेत वयाच्या ३५ व्या वर्षापूर्वी आलेले अधिकारी / कर्मचारी : सामान्य प्रशासन विभागाच्या सुधारित धोरणानुसार शासन सेवेत वयाच्या ३५ व्या वर्षापूर्वी आलेल्या गट-“अ” आणि गट-“ब” च्या राजपत्रित अधिका-यांचे त्यांच्या वयाची ५० वर्षे पूर्ण होतेवेळी किंवा त्यांच्या अर्हताकारी सेवेची ३० वर्षे पूर्ण होतेवेळी यापैकी जे अगोदर घडेल त्यावेळी एकदाच पुनर्विलोकन करावयाचे आहे.
ब) शासन सेवेत ३५ वर्षानंतर सेवेत आलेले अधिकारी / कर्मचारी : शासन सेवेत ३५ वर्षानंतर सेवेत आलेल्या राजपत्रित अधिका-यांचे वयाच्या ५५ व्या वर्षी पुनर्विलोकन करावयाचे आहे.
ii) गट-ब (अराजपत्रित), गट क आणि गट ड चे कर्मचारी: गट – “ब” (अराजपत्रित), गट “क” आणि गट – “ड” कर्मचा-यांच्या बाबतीत त्यांच्या वयाच्या ५५ व्या वर्षी किंवा त्यांच्या अर्हताकारी सेवेची ३० वर्षे पूर्ण होतेवेळी यापैकी जे अगोदर घडेल तेव्हा पुनर्विलोकन करावयाचे आहे.
iii) पुनर्विलोकन करताना शासकीय अधिकारी / कर्मचारी यांची शासन सेवा पुढे चालू ठेवण्याची पात्रापात्रता आजमाविण्यासाठी विहित निकषांच्या आधारे त्यांचे पुनर्विलोकन करुन, सुयोग्य व कार्यक्षम अधिकारी / कर्मचारी यांनाच लोकहितास्तव शासन सेवेत पुढे चालू ठेवावयाचे आहे व अकार्यक्षम तसेच संशयास्पद सचोटी असणा-या अधिकारी / कर्मचारी यांना मुदतपूर्व सेवानिवृत्त करावयाचे आहे.
# Page 2
शासन निर्णय क्रमांकः संकीर्ण-४३१९/प्र.क्र.८२/१९/दोन-अ iv) प्रत्येक कॅलेंडर वर्षात दिनांक १ ऑगस्ट रोजी पात्रापात्रता तपासण्यासाठी अधिकारी व कर्मचा-यांची वयाची ४९/५४ वर्षे किंवा अर्हताकारी सेवेची ३०/३५ वर्षे पूर्ण करणे यापैकी जे अगोदर घडेल, त्यावेळी त्यांची सूची तयार करणे अपेक्षित असून कॅलेंडर वर्षाच्या शेवटपर्यंत म्हणजे दि. ३१ डिसेंबर पर्यंत विभागीय पुनर्विलोकन समिती, विशेष पुनर्विलोकन समिती व अभिवेदन समिती यांनी कार्यवाही पूर्ण करणे अपेक्षित आहे.
०३. संदर्भ क्र.३ वरील सामान्य प्रशासन विभागाच्या शासन निर्णयामध्ये सेवा पुनर्विलोकन व सेवा पुनर्विलोकनानंतर मुदतपूर्व सेवानिवृत्तीच्या निर्णयाविरुध्द अभिवेदनासंदर्भात कार्यपध्दती व सर्वसाधारण सूचना विहित केल्या आहेत.
त्यानुसार विधि व न्याय विभागाच्या आस्थापनेवरील गट-अ, ब, क आणि ड मधील अधिकारी व कर्मचा-यांच्या पुनर्विलोकनासंदर्भात यापूर्वी संदर्भ क्र.१ व २ वरील शासन निर्णयान्वये गठीत समित्यांचे पुनगर्ठन करण्याची बाब शासनाच्या विचाराधीन आहे.
शासन निर्णय : विधि व न्याय विभागातील (खुद्द) येथील अधिकारी / कर्मचारी यांच्या शासन सेवा पुढे चालू ठेवण्याकरिता पात्रापात्रता आजमाविण्यासाठी समिती गठीत करण्याबाबतचे संदर्भ क्र. १ व २ वरील शासन निर्णय याद्वारे अधिक्रमित करण्यात येत आहेत.
०२. विधि व न्याय विभाग (खुद्द) च्या आस्थापनेवरील गट”अ”,”ब”,”क” आणि ड मधील अधिकारी / कर्मचारी यांच्या संदर्भात सोबत जोडलेल्या परिशिष्ट - १ प्रमाणे विभागीय पुनर्विलोकन समिती आणि परिशिष्ट - २ प्रमाणे विभागीय अभिवेदन समिती अशा २ स्वतंत्र समित्या गठीत करण्यात येत आहेत. पुनर्विलोकन करताना समितीने परिशिष्ट ३ मधील बाबी तसेच संदर्भ क्र. ३ वरील सामान्य प्रशासन विभागाच्या शासन निर्णयामधील तरतूदी विचारात घ्यावयाच्या आहेत.
# Page 3
# Page 4
# Page 5
# Page 6