# Page 1
मा. उच्च न्यायालय, मुंबईचे सेवानिवृत्त मुख्य
न्यायमूर्ती/न्यायमूर्ती किंवा त्यांचे हयात
पती/पत्नी यांना अनुज्ञेय सेवानिवृत्तीपश्चात
लाभांबाबत....
महाराष्ट्र शासन
विधि व न्याय विभाग
शासन निर्णय क्र.:- एचसीटी ५२२१/५०३/प्र.क्र. ७४/का. ४
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक :- १९ ऑगस्ट, २०२४.
संदर्भ :-१) प्रबंधक, मूळ शाखा, उच्च न्यायालय, मुंबई यांची पत्रे क्र. P/A/Domestic
Help/३५३/२०२३, दि. १३/०९/२०२३, क्र. २९८/२०२३, दि. १७/०८/२०२३ व
क्र. ३६५/२०२३, दि. १६/०९/२०२३.
२) शासन निर्णय, विधि व न्याय विभाग, समक्रमांकित, दि. २०/०७/२०२३.
प्रस्तावना :-
मा. मुंबई उच्च न्यायालयातील सेवानिवृत्त मुख्य न्यायमूर्ती/न्यायमूर्ती किंवा मृत्यूपश्चात
त्यांचे हयात असलेले पती/पत्नी यांना संदर्भ क्र. २ येथे नमुद दि. २०/०७/२०२३ रोजीच्या शासन
निर्णयान्वये सेवानिवृत्ती पश्चात लाभ अनुज्ञेय करण्यात आले आहेत. सदरहू लाभ हे मुंबई उच्च
न्यायालयात न्यायमूर्ती म्हणून नियुक्त झालेल्या परंतु इतर राज्याच्या उच्च न्यायालयातून
सेवानिवृत्त झालेल्या, तसेच यापुढे अशा पध्दतीने सेवानिवृत्त होणाऱ्या मुख्य न्यायमूर्ती/न्यायमूतीं
किंवा मृत्यूपश्चात त्यांचे हयात असलेले पती/पत्नी यांना अनुज्ञेय करण्याचा उच्च न्यायालय
प्रशासनाचा संदर्भाधीन प्रस्ताव शासनाच्या विचाराधीन होता. शासन यानुषंगाने खालीलप्रमाणे
निर्णय घेत आहे.
शासन निर्णय :-
मा. मुंबई उच्च न्यायालयाचे सेवानिवृत्त मुख्य न्यायमूर्ती/न्यायमूर्ती किंवा मृत्यूपश्चात
त्यांचे हयात असलेले पती/पत्नी यांना संदर्भ क्र. २ येथे नमूद शासन निर्णय, दि. २०/०७/२०२३
अन्वये सेवानिवृत्तीपश्चात लाभ अनुज्ञेय करण्यात आले आहेत. सदर लाभ हे, मा. मुंबई उच्च
न्यायालयात न्यायमूर्ती म्हणून नियुक्त झालेल्या, परंतु इतर राज्याच्या उच्च न्यायालयातून
सेवानिवृत्त झालेल्या तसेच यापुढे अशा पध्दतीने सेवानिवृत्त होणाऱ्या मुख्य न्यायमूर्ती/न्यायमूतीं
किंवा मृत्यूपश्चात त्यांचे हयात असलेले पती/पत्नी यांना या शासन निर्णयाव्दारे शासन
निर्णयाच्या दिनांकापासून, अनुज्ञेय करण्यास व त्याअनुषंगाने येणाऱ्या खर्चास मान्यता प्रदान
करण्यात येत आहे.
२. उक्त दि. २०/०७/२०२३ रोजीच्या शासन निर्णयातील अपवाद व इतर तरतुदी या शासन
निर्णयासही लागू राहतील.
# Page 2
शासन निर्णय क्रमांकः एचसीटी ५२२१/५०३/प्र.क्र. ७४/का. ४
३. प्रस्तुत शासन निर्णय मा. मंत्रीमंडळाच्या दि. ०७/०८/२०२४ रोजीच्या बैठकीतील
निर्णयास अनुसरून तथा सक्षम प्राधिकाऱ्यांच्या मान्यतेने निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.go.in या संकेतस्थळावर
उपलब्ध करण्यात आला असून त्याचा संकेतांक२०२४०८१९१७४०५४३०१२ असा आहे. सदर
शासन निर्णय डिजिटल स्वाक्षरीने साक्षांकित करुन काढ़ण्यात येत आहे.
महाराष्ट्राचे राज्यपाल यांच्या आदेशानुसार व नावाने.
( विलास व्ही. गायकवाड )
विधि सल्लागार-नि-सह सचिव, महाराष्ट्र शासन
प्रत :-
१.मा. राज्यपाल, महाराष्ट्र शासन यांचे स्वीय सहायक, राजभवन, मुंबई.
२.मा. मुख्यमंत्री महोदय यांचे स्वीय सहायक, मंत्रालय,मुंबई.
३.मा. उपमुख्यमंत्री तथा मंत्री, विधि व न्याय यांचे स्वीय सहायक, मंत्रालय, मुंबई.
४.मा. उपमुख्यमंत्री तथा मंत्री, वित्त यांचे स्वीय सहायक, मंत्रालय, मुंबई.
५.मा. विरोधी पक्षनेता विधान परिषद/विधानसभा, विधानमंडळ, मुंबई.
६.मा. मुख्य सचिव यांचे स्वीय सहायक, मंत्रालय, मुंबई.
७.महाप्रबंधक, उच्च न्यायालय, मुंबई, मुंबई.
८.प्रबंधक, मूळ शाखा, उच्च न्यायालय, मुंबई, मुंबई.
९.प्रबंधक (प्रशासन), मुंबई उच्च न्यायालय, खंडपीठ नागपूर/औरंगाबाद.
१०.महालेखापाल (लेखापरीक्षा/लेखा अनुज्ञेयता),महाराष्ट्र-एक, मुंबई.
११.महालेखापाल (लेखापरीक्षा/लेखा अनुज्ञेयता),महाराष्ट्र-दोन, नागपूर.
१२.अधिदान व लेखा अधिकारी, मुंबई.
१३.निवासी लेखा परीक्षा अधिकारी, मुंबई.
१४.जिल्हा कोषागार अधिकारी, नागपूर/औरंगाबाद.
१५.वित्त विभाग (अर्थ-११/व्यय-५), मंत्रालय, मुंबई.
१६.कार्यासन अधिकारी, का. २३/२४, विधि व न्याय विभाग, मंत्रालय, मुंबई.
१७.निवड नस्ती.
पृष्ट्ठ २ पैकी २