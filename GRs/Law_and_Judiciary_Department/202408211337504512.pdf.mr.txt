# Page 1
मा. मुंबई उच्च न्यायालयाच्या
कार्यालयीन वापराकरिता भाडेतत्वावर
घेण्यात आलेल्या फोर्ट, मुंबई येथील
सी.टी.ओ. ॲनेक्स इमारतीतील
जागेच्या संरचनात्मक मजबुतीकरण
/दुरुस्तीच्या व नुतनीकरणाच्या कामास
प्रशासकीय मान्यता देणेबाबत.
महाराष्ट्र शासन
विधी व न्याय विभाग
शासन निर्णय क्रमांकः एचसीटी-५२२४/५०८/प्र.क्र.६६/का.४
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: २१ ऑगस्ट, २०२४.
संदर्भ : १. प्रबंधक, मुळ शाखा, उच्च न्यायालय, मुंबई यांचे पत्र क्र. C.S./CTO Annex/
३५६०, दि. २४/११/२०२३ .
२. विधि व न्याय विभाग, शासन निर्णय क्र. एचसीटी ५२२३/५९७ /प्र.क्र.१३८ /का.४,
दि. २७/०६/२०२४.
प्रस्तावना :-
मा. मुंबई उच्च न्यायालयाच्या कार्यालयीन वापराकरिता संदर्भ क्र. २ येथे नमूद
दि. २७/०६/२०२४ रोजीच्या शासन निर्णयान्वये, बी.एस.एन.एल कार्यालयाकडून भाडेतत्वावर
घेण्यात आलेल्या फोर्ट, मुंबई, येथील सेंरल टेलिग्राफ ऑफीस (सी.टी.ओ) ॲनेक्स
इमारतीतील जागा वापरण्यायोग्य बनविण्याकरिता, त्याच्या संरचनात्मक मजबुतीकरण
/दुरुस्ती व नुतनीकरणाच्या कामास व त्याअनुषंगाने येणाऱ्या अंदाजपत्रकीय खर्चास प्रशासकीय
मान्यता देण्याचा प्रस्ताव उच्च न्यायालय प्रशासनाने संदर्भ क्र. १ येथे नमूद दि. २४/११/२०२३
रोजीच्या पत्रान्वये शासनास सादर केला आहे.
सदरहू कामाचे रु. १,४९,५०,४२६/- इतक्या खर्चाचे अंदाजपत्रक सादर करण्यात आले
आहे. त्यास मुख्य अभियंता, सा. बां. प्रादेशिक विभाग, मुंबई यांची सर्वसाधारण तांत्रिक सहमती
प्राप्त आहे. त्यास उपभोक्ता विभागाच्या वतीने प्रबंधक, मुळ शाखा यांनी याचे साक्षांकन प्राप्त
आहे. वस्तुत: सदरहू प्रस्तावांतर्गत कामे जागेच्या मूळ मालकाकडून म्हणजेच बी.एस.एन.एल.
कडून होणे अपेक्षित आहे. बी.एस.एन.एल कार्यालयाने संरचनात्मक मजबुतीकरणाच्या
कामांच्या अनुषंगाने त्यांना अदा करावयाच्या तीन महिन्यांच्या भाडयापोटी परिगणित होणाऱ्या
रकमेपयंतचा भार उचलण्यास व तो त्यांना अदा करावयाच्या भाडयाच्या रकमेतून समायोजित
करण्यास सहमती दर्शविली असल्याचे उच्च न्यायालय प्रशासनाने कळविले आहे. त्यानुसार
सदर प्रस्तावास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः एचसीटी-५२२४/५०८/प्र.क्र.६६/का.४
शासन निर्णय :-
मा. मुंबई उच्च न्यायालयाच्या कार्यालयीन वापराकरिता शासन निर्णय,
दि. २७/०६/२०२४ अन्वये भाडेतत्वावर घेण्यात आलेल्या फोर्ट, मुंबई, येथील सेंरल टेलिग्राफ
ऑफीस (सी.टी.ओ) ) ॲनेक्स इमारतीतील जागा वापरण्यायोग्य बनविण्याकरिता त्याच्या
संरचनात्मक मजबुतीकरण /दुरुस्ती व नुतनीकरणाच्या कामास व त्यानुषंगाने येणाऱ्या
रु. १,४९,५०,४२६/- (अक्षरी रु. एक कोटी एकोणपन्नास लक्ष पन्नास हजार चारशे सव्वीस फक्त)
इतक्या रकमेच्या अंदाजपत्रकीय खर्चास, संरचनात्मक मजबुतीकरण /दुरुस्ती व नुतनीकरणाचा
खर्च बीएसएनएल कार्यालयाने सहमती दर्शविलेल्या मर्यादेतच राहील या अटीच्या अधिन राहून
प्रशासकीय मान्यता प्रदान करण्यात येत आहे. तसेच या प्रस्तावाच्या अनुषंगाने कोणतीही
सुधारित प्रशासकीय मान्यता देण्यात येणार नाही.
२. उपरोक्त मान्यता प्राप्त अंदाजपत्रकीय रकमेच्या कामांचा भागनिहाय तपशिल
पुढीलप्रमाणे आहे :-
st Name of Work :- Structural Strengthening, Repair and renovation at Gr. & १ floor
at Central Telegraph Office Annex Building at Fort, Mumbai.
-------------------------------------
| Sr.No. | Particulars | Amount (in Rs.) |
| १ | Civil Work | १,२५,६३,३८२.८९ |
| २ | Add १८% for GST | २२,६१,४०८.९८ |
| ३ | १ % Labour Insuarance | १,२५,६३३.८३ |
|  | Total (पूणांकांत) | १,४९,५०,४२६.०० |
-------------------------------------
३. प्रचलित कार्यपद्धतीचा अवलंब करुन ई-निविदा प्रक्रीया सार्वजनिक बांधकाम
विभागाकडून राबविण्यात यावी व या प्रशासकीय मान्यतेच्या अनुषंगाने इतर अनुषंगिक
कार्यवाही पूर्ण करावी.
४. याप्रित्यर्थ होणारा खर्च “मागणी क्र. जे-१, २०१४ - न्यायदान, (भारित) १०२-उच्च
न्यायालये, (०२) (०१) प्रबंधक, मूळ न्याय शाखा (२०१४ ००७४) (अनिवार्य) अंतर्गत १४ भाडेपट्टी
व कर ” या लेखाशिर्षाखाली सन २०२४-२५ या वित्तीय वर्षाकरीता अर्थसंकल्पित निधीतून
भागविण्यात यावा.
५. सदर कामापोटी येणाऱ्या खर्चाकरीता, बी.एस.एन.एल कार्यालयाने तीन महिन्यांच्या
भाडयापोटी परिगणित होणारी रक्कम, त्यांना अदा करावयाच्या भाडयाच्या रकमेतून
समायोजित करण्यास सहमती दर्शविली आहे. त्यानुसार तीन महिन्यांच्या भाडयापोटी परिगणित
होणाऱ्या रकमेच्या समायोजनाबाबत आवश्यक कार्यवाही करण्यात यावी .
पृष्ट्ठ ३ पैकी २
# Page 3
शासन निर्णय क्रमांकः एचसीटी-५२२४/५०८/प्र.क्र.६६/का.४
६. सदर शासन निर्णय हा वित्त विभागाकडील अनौ. संदर्भ क्र. ७२८/व्यय ५, दि.
२०/०८/२०२४ व सार्वजनिक बांधकाम विभाग अनौ. संदर्भ क्र. १६२/२०२४/इमा-२,
दि. २७/०५/२०२४ अन्वये प्राप्त त्या विभागाच्या सहमतीने तथा सक्षम प्राधिकाऱ्याच्या मान्यतेने
निर्गमित करण्यात येत आहे.
७. सदर शासन निर्णय महाराष्ट्र शासनाच्या www.maharashtra.go.in या संकेतस्थळावर
उपलब्ध करण्यात आला असून त्याचा संकेतांक२०२४०८२११३३७५०४५१२ असा आहे. सदर शासन
निर्णय डिजिटल स्वाक्षरीने साक्षांकित करुन काढ़ण्यात येत आहे.
महाराष्ट्राचे राज्यपाल यांच्या आदेशानुसार व नावाने,
( विलास व. गायकवाड )
विधि सल्लागार-नि-सह सचिव, महाराष्ट्र शासन
प्रति,
महाप्रबंधक, उच्च न्यायालय, मुंबई.
प्रबंधक, मूळ शाखा, उच्च न्यायालय, मुंबई, मुंबई.
महालेखापाल (लेखापरीक्षा/लेखा अनुज्ञेयता),महाराष्ट्र-एक, मुंबई.
अधिदान व लेखा अधिकारी, मुंबई.
निवासी लेखा परीक्षा अधिकारी, मुंबई.
वित्त विभाग (व्यय-५), मंत्रालय, मुंबई.
विधि व न्याय विभाग (कार्या.२३/२४), मंत्रालय, मुंबई.
निवड नस्ती.
पृष्ट्ठ ३ पैकी ३