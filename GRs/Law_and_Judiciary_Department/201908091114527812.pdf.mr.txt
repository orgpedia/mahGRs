# Page 1
जिल्हा व अतिरिक्त सत्र न्यायाधीश, श्रीगोंदा, जिल्हा अहमदनगर यांना "कार्यालय प्रमुख आणि आहरण व संवितरण अधिकारी" म्हणून घोषित करणेबाबत
महाराष्ट्र शासन
विधि व न्याय विभाग
शासन निर्णय क्र. डीडीओ ०७१९/५९०/प्र.क्र.१३६/कार्यासन ११
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: ७ ऑगस्ट, २०१९
वाचा : १. शासन निर्णय, विधि व न्याय विभाग क्रमांक:सीआरसी ०४१३/४६६/प्र.क्र.८७/ कार्यासन ११, दि.१० ऑगस्ट,२०१९ २. शासन निर्णय, विधि व न्याय विभाग क्रमांकसीआरसी ०४१३/४६६/प्र.क्र.८७ (भाग२) / कार्यासन ११, दि.४ जानेवारी,२०१९ ३. शासन अधिसूचना, विधि व न्याय विभाग क्रमांक:सीआरसी ०४१३/४६६/प्र.क्र.८७/ कार्यासन ११, दि.९ जुलै, २०१९ ४.जिल्हा व अतिरिक्त सत्र न्यायालय, श्रीगोंदा, जि.अहमदनगर यांचे क्रमांक:१४/२०१९, दि.१८ जुलै,२०१९ चे पत्र.
प्रस्तावना : अहमदनगर जिल्ह्यातील श्रीगोंदा येथे जिल्हा व अतिरिक्त सत्र न्यायालय स्थापन करण्यास व त्याकरीता आवश्यक पदे निर्माण करण्यास संदर्भ क्र.१ च्या शासन निर्णयान्वये मान्यता देण्यात आली आहे.
संदर्भ क्र. २ च्या शासन निर्णयान्वये सदर न्यायालयासाठी लाक्षणिक पुरवणी मागणीद्वारे विधानमंडळात मंजूर झालेला रु.७,०००/- इतका निधी वितरीत करण्यात आला आहे. तसेच संदर्भ क्र.३ येथील अधिसूचनेनुसार सदर न्यायालय १४ जुलै, २०१९ पासून कार्यरत करण्यात आले आहे. जिल्हा व अतिरिक्त सत्र न्यायालय, श्रीगोंदा, जि.अहमदनगर यांनी संदर्भ क्र.४ च्या पत्रान्वये जिल्हा व अतिरिक्त सत्र न्यायाधीश, श्रीगोंदा, जि.अहमदनगर यांना "कार्यालय प्रमुख आणि आहरण व संवितरण अधिकारी" म्हणून घोषित करण्याची विनंती केली आहे. त्यानुसार सदर बाब शासनाच्या विचाराधीन होती.
शासन निर्णय :
अहमदनगर जिल्ह्यातील श्रीगोंदा येथील जिल्हा व अतिरिक्त सत्र न्यायालयासाठी जिल्हा व
अतिरिक्त सत्र न्यायाधीश, श्रीगोंदा, जि. अहमदनगर यांना "कार्यालय प्रमुख आणि आहरण व संवितरण अधिकारी" म्हणून घोषित करण्यात येत आहे. सदर आदेश वित्तीय बाबीपुरतेच मर्यादित राहतील.
२. सदर शासन निर्णय वित्तीय अधिकार नियम पुस्तिका, १९७८, दिनांक १७/४/२०१५ मधील भाग पहिला, उप विभाग एक मधील अनुक्रमांक ३, नियम क्र.२ अन्वये प्रशासनिक विभागांना प्रदान करण्यात आलेल्या अधिकारानुसार तसेच महाराष्ट्र कोषागार नियम, १९६८ मधील नियम १५ (३) व १५६ अन्वये दिलेल्या अधिकारांचा वापर करुन निर्गमित करण्यात येत आहे.
# Page 2
शासन निर्णय क्रमांकः डीडीओ ०७१९/५९०/प्र.क्र.१३६/कार्यासन ११