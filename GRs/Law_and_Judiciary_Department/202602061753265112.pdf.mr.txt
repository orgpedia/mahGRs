# Page 1
राज्यातील सर्व जिल्हा व सत्र न्यायालये तसेच नगर
दिवाणी व सत्र न्यायालय, मुंबई, लघुवाद न्यायालय, मुंबई व मुख्य न्यायदंडाधिकारी, मुंबई यांच्या
कार्यालयासाठी वाहन खरेदी करण्याच्या प्रस्तावांना
मान्यता प्रदान करण्यासाठी "राज्यस्तरीय
विभागप्रमुख" घोषित करणेबाबत.
महाराष्ट्र शासन
विधि व न्याय विभाग
शासन निर्णय क्रमांक : वाहन ०१२६/प्र.क्र.१३ /कार्यासन.११
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ६ फेब्रुवारी, २०२६.
वाचा:-
शासन निर्णय,वित्त विभाग क्रमांक:-वाहन २०२५/प्र.क्र १९/विनियम, दि. १७.०९.२०२५.
प्रस्तावना:-
संदर्भाधीन दि. १७.०९.२०२५ च्या शासन निर्णयान्वये नवीन शासकीय वाहन खरेदी किंवा
निलेखित वाहनांच्या बदली नवीन वाहन खरेदी करताना विविध पदाधिकारी / शासकीय अधिकारी
यांच्याकरीता किंमत मर्यादा विहित करण्यात आली आहे. सदर शासन निर्णयातील परिच्छेद-५ मध्ये
"वाहन आढाव्याअंती मंजूर झालेल्या वाहनांपैकी, सर्व विहित अटींची पूर्तता करुन निलेखित झालेल्या
वाहनांच्या बदल्यात नवीन वाहन खरेदीचे प्रस्ताव, राज्यस्तरीय वाहन आढावा समितीसमोर सादर न
करता यथास्थिती क्षेत्रीय कार्यालयांच्या बाबतीत संबंधित राज्यस्तरीय विभागप्रमुखांच्या स्तरावर आणि
मंत्रालयीन प्रशासकीय विभागांच्या बाबतीत संबंधित मंत्रालयीन प्रशासकीय विभागाच्या प्रमुखांच्या
स्तरावर मान्य करण्यात येतील" असे नमूद करण्यात आले आहे. त्यानुसार राज्यातील सर्व जिल्हा व सत्र
न्यायालये तसेच नगर दिवाणी व सत्र न्यायालय, मुंबई, लघुवाद न्यायालय, मुंबई व मुख्य
न्यायदंडाधिकारी, एस्प्लनेड, मुंबई यांच्या कार्यालयासाठी वाहन खरेदी करण्याबाबतच्या प्रस्तावांना
मान्यता प्रदान करण्यासाठी "राज्यस्तरीय विभागप्रमुख" घोषित करण्याची बाब शासनाच्या विचाराधीन
होती.
शासन निर्णय:-
राज्यातील सर्व जिल्हा व सत्र न्यायालये तसेच नगर दिवाणी व सत्र न्यायालय, मुंबई, लघुवाद
न्यायालय, मुंबई व मुख्य न्यायदंडाधिकारी, मुंबई यांच्या कार्यालयासाठी वाहन आढाव्याअंती मंजूर
झालेल्या वाहनांपैकी, सर्व विहित अटींची पूर्तता करुन निलेखित झालेल्या वाहनांच्या बदल्यात नवीन
वाहन खरेदी करण्याबाबतच्या प्रस्तावांना मान्यता प्रदान करण्यासाठी प्रधान सचिव व विधि परामर्शी यांना
"राज्यस्तरीय विभागप्रमुख" म्हणून घोषित करण्यात येत आहे.
# Page 2
शासन निर्णय क्रमांकः वाहन ०१२६/प्र.क्र.१३ /कार्यासन.११
२. वित्त विभागाचा वाहन विषयक शासन निर्णय, क्रमांक वाहन-१०००/ प्र.क्र.६५/ २००१/
विनियम, दि.१०.०९.२००१ नुसार वाहनांची अनुज्ञेयता राज्य स्तरीय वाहन आढावा समिती निश्चित
करेल.
३. निलेखित वाहनाच्या बदली नवीन वाहन खरेदी करताना कोणत्याही प्रकारची
अनियमितता होणार नाही, हे सुनिश्चित करण्याची सर्वस्वी जबाबदारी राज्यस्तरीय विभागप्रमुखांची
राहील. कोणत्याही परिस्थितीत वाहन आढाव्यामध्ये समाविष्ट्ट नसलेले वाहन निलेखित करून
त्याबदली नवीन वाहन खरेदी करण्यात येऊ नये.
४. वाहन आढावा झालेला नसेल तेव्हा नवीन वाहन खरेदी / अनुज्ञेय करताना राज्य स्तरीय
वाहन आढावा समितीची मान्यता घेणे अनिवार्य राहील.
५. वापरातील वाहन निलेखन योग्य नसल्यास कोणत्याही परिस्थितीत त्याबदल्यात "विशेष
बाब" म्हणून नवीन वाहन खरेदीस मान्यता देण्यात येणार नाही.
६. सदर शासन निर्णय, वित्त विभाग, क्र.विअप्र २०१३/प्र.क्र.३०/१३/विनियम,भाग-२
दि.१७.४.२०१५, वित्तीय अधिकार नियम पुस्तिका, १९७८, भाग- पहिला,उप विभाग-
एक,अ.क्र.१,नियम क्रमांक २ नुसार एखाद्या अधिका-याला विभाग प्रमुख म्हणून घोषित करणे
याकरीता प्रशासनिक विभाग यांना पूर्ण अधिकार प्रदान करण्यात आले आहे.
७. सदर शासन निर्णय महाराष्ट्र शासनाच्या www.maharashtra.gov.in या