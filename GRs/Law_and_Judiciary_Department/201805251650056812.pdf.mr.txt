# Page 1
१४ व्या वित्त आयोगाच्या शिफारशीनुसार कार्यरत न्यायालयाचे नुतनीकरण या योजनेंतर्गत जिल्हा व सत्र न्यायालय, सातारा यांच्या अधिपत्याखालील फलटण येथील न्यायालयीन इमारतीच्या दुरुस्ती / नुतनीकरणास प्रशासकीय मान्यता देण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : संकिर्ण ०८१६/५८५/प्र.क्र.९७/कार्या.११
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २४ मे, २०१८.
वाचा : १. प्रबंधक (निरिक्षणे २), उच्च न्यायालय, मुंबई यांची पत्र क्र.B(W)६०४९/२०१०/१९२३/१७१७०, दि.२१/०७/२०१६ व क्र.B(W)६०४९/२०१०/२९१७/२६६७७/१६, दि.१९/११/२०१६ २. जिल्हा न्यायालय, सातारा यांची पत्र .३३७२/२०१६ दि.२/७/२०१६ व क्र.४८२६/२०१६, दि.३.१०.२०१६ ३. शासन निर्णय, विधि व न्याय विभाग क्र.चौविआ १२१६/प्र.क्र.१०७/कार्या.९, दि.१०/११/२०१६ ४. शासन निर्णय, विधी व न्याय विभाग क्र.चौविआ १२१६/प्र.क्र.१०/नऊ, दि.१२/६/२०१७.
प्रस्तावना : १४ व्या केंद्रीय वित्त आयोगाने शिफारस केलेल्या “न्याय व्यवस्थेचे सक्षमीकरण” (Strengthening the Justice Sector) या प्रयोजनासाठी सन २०१५-२०१६ ते २०१९-२०२० या ५ वर्षाच्या कालावधीकरीता महाराष्ट्र राज्यासाठी रुपये १०१४ कोटी इतक्या निधीची शिफारस केली आहे. १४ व्या वित्त आयोगांतर्गत कार्यरत न्यायालयाचे नविनीकरण या घटकासाठी ५ वर्षाच्या कालावधीकरीता रु.२२८ कोटी इतक्या निधीची तरतूद करण्यात आली आहे. १४ व्या वित्त आयोगाने केलेल्या शिफारशींची कार्यक्षम अंमलबजावणी करण्यासाठी दि.९/३/२०१६ रोजी उच्चस्तरीय संनियंत्रण समिती गठीत करण्यात आलेली आहे. या समितीच्या बैठकीमध्ये मा.उच्च न्यायालयाकडून प्राप्त झालेल्या कृती आराखड्यास तत्वत: मान्यता देण्यात आली आहे. तसेच वित्त विभागाच्या मान्यतेने संदर्भाधीन दि.१२/६/२०१७ रोजीच्या शासन निर्णयान्वये १४ व्या वित्त आयोगांतर्गत न्यायालयीन इमारतीच्या दुरुस्तीच्या कामांना रुपये ५० लक्ष मर्यादेपर्यंत प्रशासकीय मान्यता देण्याचे अधिकार प्रशासकीय विभागांना प्रदान करण्यात आले आहेत.
या अनुषंगाने जिल्हा न्यायालय, सातारा यांच्या अधिपत्याखालील फलटण येथील न्यायालयीन इमारतीची दुरुस्ती / नुतनीकरणाबाबत सन २०१५-२०१६ व सन २०१६-१७ च्या दरसूचीवरील प्रस्ताव उपरोक्त संदर्भीय अ.क्र.१ येथील पत्रान्वये मा.उच्च न्यायालय, मुंबई यांचेकडून शासनास प्राप्त झाला आहे.
त्यातील Fire Audit व In the waiting area,books,toys,T.V.,Digital Display board Etc. ही कामे मा.उच्च न्यायालयाच्या Dedicated Cell व उच्चस्तरीय संनियंत्रण समितीने मान्यता दिलेल्या बाबीतील कामे नसल्याने ती वगळून इतर कामांना प्रशासकीय मान्यता देणेबाबत विचार करण्यात आला आहे. सदर अंदाजपत्रके उप अभियंता, सार्वजनिक बांधकाम उपविभाग, फलटण / कोरेगाव व उप अभियंता, सा.बां. (विद्युत) उपविभाग,
# Page 2
शासन निर्णय क्रमांकः संकिर्ण ०८१६/५८५/प्र.क्र.९७/कार्या.११
सातारा जि. सातारा यांनी तयार केली असून संबंधित कार्यकारी अभियंता तसेच प्रधान जिल्हा व सत्र न्यायाधीश, जिल्हा न्यायालय, सातारा यांनी साक्षांकित केली आहेत. तसेच सार्वजनिक बांधकाम विभाग, मंत्रालय, मुंबई यांनी सदर अंदाजपत्रक तपासून प्रशासकीय मान्यतेस सहमती दर्शविली आहे. त्यानुसार पुढीलप्रमाणे नमूद केलेल्या कामाच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय : १४ व्या वित्त आयोगाच्या शिफारशीनुसार कार्यरत न्यायालयाचे नुतनीकरण या योजनेअंतर्गत जिल्हा न्यायालय सातारा यांच्या अधिपत्याखालील फलटण येथील न्यायालयीन इमारतीच्या दुरुस्ती / नुतनिकरणासाठी येणाऱ्या रु.४१,९०, १४५/- (अक्षरी रुपये एकेचाळीस लाख नव्वद हजार एकशे पंचेचाळीस फक्त) इतक्या रकमेच्या अंदाजपत्रकास प्रशासकीय मान्यता देण्यात येत आहे.
जिल्हा न्यायालय, सातारा त्यांच्या अधिपत्याखालील फलटण येथील न्यायालयीन इमारतीच्या दुरुस्ती / नुतनिकरणाच्या करावयाच्या कामाचा तपशिल खालीलप्रमाणे आहे.
-------------------------------------------------------------------------------------------------------------------------------------------------------
| अ.क्र.  |  | मा.उच्च न्यायालयाच्या पत्राचा दिनांक | न्यायालयीन इमारत | कामाचे स्वरुप | अंदाजपत्रकीय किंमत (रुपये) | सा.बां. विभागाने परिगणित केलेली रक्कम (रुपये) |
| १ | २१/७/२०१६ | फलटण | Sanitation work, repairs to the toilets | ४९,३८,०५०/ | ३७,५६,५००/ |
| १९/११/२०१६ | Anti-termite treatment | १,२२,५३८/ | १,२६,८०६/ |
| Renovation of electrical installation and street light | ३,०६,८३९/ | ३,०६,८३९/ |
| एकूण | ५३,६७,४२७/- | ४१,९०,१४५/ |
-------------------------------------------------------------------------------------------------------------------------------------------------------
जिल्हा न्यायालय, सातारा यांच्या अधिपत्याखालील फलटण न्यायालयीन इमारतीच्या दुरुस्ती / नुतनिकरणासाठी येणारा खर्च “मागणी क्र. जे - १, २०१४ न्यायदान १०२ - उच्च न्यायालये, (११) कार्यरत न्यायालयाचे नविनीकरण, (११) (०१) कार्यरत न्यायालयाचे नविनीकरण (२०१४ ०५४८) या लेखाशीर्षाखालील मंजूर झालेल्या अनुदानातून भागविण्यात यावा.
सदर कामाची निविदा मागविण्यापूर्वी उपरोक्त कामे मा. उच्च न्यायालय, मुंबई यांच्या Dedicated Cell ने निश्चित केलेल्या कामामधीलच असल्याची खातरजमा करण्याची तसेच सदर अंदाजपत्रके सक्षम
अधिकाऱ्याकडून साक्षांकित करण्याची जबाबदारी प्रमुख जिल्हा व सत्र न्यायाधीश, जिल्हा न्यायालय, सातारा यांची राहील. प्रचलित कार्यपध्दतीचा अवलंब करुन ई-निविदा प्रक्रिया संबंधित कार्यकारी अभियंता,
सार्वजनिक बांधकाम विभाग, सातारा यांच्याकडून राबविण्यात यावी व या प्रशासकीय मान्यतेच्या अनुषंगाने इतर अनुषंगिक कार्यवाही पूर्ण करावी.
पृष्ठ ३ पैकी २
# Page 3
शासन निर्णय क्रमांकः संकिर्ण ०८१६/५८५/प्र.क्र.९७/कार्या.११
हा शासन निर्णय सार्वजनिक बांधकाम विभागाच्या अनौ.सं.क्र.३६७/इमा-२, दि.७/१०/२०१६व अनौ.सं.क्र.२३९/इमा-२,दि.११/३/२०१७ त्या विभागाच्या सहमतीने तसेच शासन निर्णय, विधि व न्याय विभाग, क्र.चौविआ १२१६/प्र.क्र.१०/का.नऊ, दि.१२/६/२०१७ अन्वये विभागास प्रदान करण्यात आलेल्या अधिकारांच्या अधीन राहून निर्गमित करण्यात येत आहे.