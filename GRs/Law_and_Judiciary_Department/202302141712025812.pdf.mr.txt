# Page 1
जिल्हा व सत्र न्यायालय, पुणे यांच्या अधिनस्त न्यायालयांसाठी नवीन संगणक सामग्री खरेदी करण्याकरीता रु.२,८४,४४,८६७/ इतक्या रकमेच्या प्रस्तावास प्रशासकीय मान्यता देणेबाबत.
महाराष्ट्र शासन
विधि व न्याय विभाग
शासन निर्णय क्र. संप्रिसा-२०२२/प्र.क्र. ६९/का. ०७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १४ फेब्रुवारी, २०२३.
संदर्भ:- १) केंद्रीय प्रकल्प समन्वयक, ई-कोर्ट प्रकल्प, अपील शाखा, उच्च न्यायालय, मुंबई यांचे पत्र क्र.Spl./Comp./४९२/२०२२, दिनांक ३१.१०.२०२२.
२) समक्रमांकाचे शासन पत्र दिनांक ०३.०१.२०२३.
३) विभागाच्या दिनांक १३.०२.२०२३ रोजीच्या प्रकल्प अंमलबजावणी समितीच्या बैठकीचे इतिवृत्त.
प्रस्तावना : केंद्रीय प्रकल्प समन्वयक, ई-कोर्ट प्रकल्प, अपील शाखा, उच्च न्यायालय, मुंबई यांनी जिल्हा व सत्र न्यायालय, पुणे यांच्या अधिनस्त न्यायालयांसाठी नवीन संगणक सामग्री खरेदी करण्याकरीता संदर्भ क्र. १ अन्वये प्रस्ताव शासनास सादर केला होता. सदर प्रस्तावास माहिती तंत्रज्ञान संचालनालयाचे अभिप्राय घेण्यात आले असून, विभागाच्या प्रकल्प अंमलबजावणी समितीच्या दिनांक १३.०२.२०२३ रोजी झालेल्या बैठकीत मान्यता देण्यात आली आहे. यानुषंगाने जिल्हा व सत्र न्यायालय, पुणे यांच्या अधिनस्त न्यायालयांसाठी नवीन संगणक सामग्री खरेदी करण्याच्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
जिल्हा व सत्र न्यायालय, पुणे यांच्या अधिनस्त न्यायालयांसाठी नवीन संगणक सामग्री खरेदी करण्याकरीता रु.२,८४,४४,८६७/- (अक्षरी रु. दोन कोटी चौऱ्याऐंशी लक्ष चव्वेचाळीस हजार आठशे सदुसष्ट फक्त) इतक्या रकमेच्या प्रस्तावास या शासन निर्णयान्वये प्रशासकीय मान्यता देण्यात येत आहे.
२. सदर खरेदी उद्योग, ऊर्जा व कामगार विभागाच्या शासन निर्णय दिनांक २४.०८.२०१७ व ०८.१२.२०१७ रोजीच्या शासन निर्णयातील तरतुदीनुसार GeM पोर्टलवरुन विहित पध्दतीने करण्यात यावी.
# Page 2
शासन निर्णय क्रमांक: संप्रिसा-२०२२/प्र.क्र.६९/का. ०७
३. याप्रित्यर्थ होणारा खर्च "मागणी क्र. जे-२, २०५२ सचिवालय सर्वसाधारण सेवा, (००) विधी व न्याय विभाग, (००) (०२) ई-गव्हर्नन्स प्रकल्पाच्या अंमलबजावणीसाठी तरतूद (२०५२ ५११६) या लेखाशिर्षाखाली १७ संगणक खर्च" या उदिष्टांतर्गत भागविण्यात यावा.
४. सदर शासन निर्णय वित्त विभागाच्या शासन निर्णय क्र. विअप्र २०१३/प्र.क्र.३०/२०१३/ विनियम, भाग-२, दिनांक १७ एप्रिल, २०१५ अन्वये वित्तीय अधिकार नियम पुस्तिका १९७८ भाग-१ उप विभाग-२ मधील अ. क्र. २७ (अ) नियम क्र. ७६ अन्वये प्रशासकीय विभागांना प्रदान करण्यात आलेल्या अधिकारानुसार निर्गमित करण्यात येत आहे.
५. यानुषंगाने निधीबाबतचे आदेश स्वतंत्रपणे निर्गमित करण्यात येतील.