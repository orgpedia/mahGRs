# Page 1
------------------------------------------------
| मा. सर्वोच्च न्यायालयाच्या आदेशानुसार न्यायालय |
| विकास आराखडा तयार करणे व वस्तुस्थितीदर्शक |
| अहवाल सादर करणेकरिता मुख्य सचिव यांच्या |
| अध्यक्षतेखाली समिती गठीत करणेबाबत. |
------------------------------------------------
महाराष्ट्र शासन
विधि व न्याय विभाग
शासन निर्णय क्र. समिती-१११८/प्र.क्र.१३५/का.१३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- ०८ ऑगस्ट, २०१८.
पहा :- १) मा. सर्वोच्च न्यायालय, दिल्ली यांनी रिट याचिका (दिवाणी) क्र.१०२२/१९८९ मधील इंटरलोक्युटरी अॅप्लीकेशन क्र.२७९/२०१० मध्ये दिनांक ०२ ऑगस्ट, २०१८ रोजी दिलेले आदेश.
प्रस्तावना :
ऑल इंडिया जजेस असोसिएशन वि. युनियन ऑफ इंडिया, या रिट याचिका (दिवाणी) क्र.१०२२/१९८९ मधील इंटरलोक्युटरी अर्ज क्र. २७९/२०१० मध्ये मा. सर्वोच्च न्यायालयाने सर्व न्यायालयीन संकुलांना मूलभूत व महत्वाच्या सुविधा पुरविण्याबाबत निर्देश दिनांक ०२.०८.२०१८ च्या आदेशान्वये दिले आहेत.
तसेच, मा. सर्वोच्च न्यायालयाने जारी केलेल्या निर्देशांप्रमाणे न्यायालयांचा विकास आराखडा तयार करण्यासाठी आणि वस्तुस्थितीदर्शक अहवाल (Status Report) मा. न्यायालयास सादर करण्यासाठी राज्याचे मुख्य सचिवांना एक समिती गठीत करण्याचे मा. सर्वोच्च न्यायालयाने आदेशित केले आहे. त्या अनुषंगाने मुख्य सचिव यांच्या अध्यक्षतेखाली समिती गठीत करण्याची बाब शासनाच्या विचाराधीन होती.
शासन निर्णय :
मा. सर्वोच्च न्यायालयाच्या दिनांक ०२.०८.२०१८ रोजीच्या आदेशानुसार मा. सर्वोच्च न्यायालयाचे निर्देशांनुसार न्यायालय विकास आराखडा तयार करणे आणि वस्तुस्थितीदर्शक अहवाल (Status Report) मा.
न्यायालयास सादर करणेकरिता मुख्य सचिव, महाराष्ट्र शासन, यांच्या अध्यक्षतेखाली पुढील प्रमाणे समिती गठीत करण्यात येत आहे :
------------------------------------------------------------------------------------------
|  | अ.क्र. |  |  | समितीवरील नियुक्त अधिकारी |  |  | पदनाम |  |
|  | १. |  |  | मा.मुख्य सचिव, महाराष्ट्र राज्य |  |  | अध्यक्ष |  |
|  | २. |  |  | प्रधान सचिव व विधी परामर्शी, विधि व न्याय विभाग |  |  | सदस्य |  |
|  | ३. |  |  | प्रधान सचिव / सचिव, सार्वजनिक बांधकाम विभाग |  |  | सदस्य |  |
|  | ४. |  |  | प्रधान सचिव/सचिव, नियोजन विभाग |  |  | सदस्य |  |
|  | ५. |  |  | प्रधान सचिव/सचिव, वित्त विभाग |  |  | सदस्य |  |
|  | ६. |  |  | मा.मुख्य न्यायमूर्ती, मुंबई उच्च न्यायालय यांचेतर्फे नामनिर्देशित प्रबंधक |  |  | सदस्य |  |
|  | ७. |  |  | सह सचिव, कार्यासन-१३, विधि व न्याय विभाग |  |  | सदस्य सचिव |  |
------------------------------------------------------------------------------------------
# Page 2
शासन निर्णय क्रमांकः समिती-१११८/प्र.क्र.१३५/का.१३