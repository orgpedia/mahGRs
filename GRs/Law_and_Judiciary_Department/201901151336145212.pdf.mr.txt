# Page 1
जिल्हा व सत्र न्यायालय नांदेड, चंद्रपूर व भंडारा व त्यांचे नियंत्रणाखालील न्यायालयांमध्ये फायर ऑडीटविषयक उपाययोजना करण्यासाठी निधि उपलब्ध करुन देणेबाबत..
महाराष्ट्र शासन
विधि व न्याय विभाग
शासन निर्णय क्रमांक: पुरमा २०१८/प्र.क्र.२३५/का.१२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १५ जानेवारी, २०१९
वाचा १ शासन निर्णय विधि व न्याय विभाग, क्रमांकः संकीर्ण २२१७/प्र.क्र.१५५/का.१२, दिनांक २६.०७.२०१८ २ शासन निर्णय विधि व न्याय विभाग, क्रमांक : संकीर्ण १७१७/प्र.क्र.४७/का.१२, दिनांक २४.०८.२०१८ ३ शासन निर्णय विधि व न्याय विभाग, क्रमांक : संकीर्ण १५१७/प्र.क्र.१५१/का.१२, दिनांक १५.१०.२०१८ ४ शासन परिपत्रक, वित्त विभाग क्रमांकः पुरक २०१८/प्र.क्र.१३५/अर्थ-३, दिनांक ०५.१२.२०१८
प्रस्तावना उपरोक्त संदर्भाधीन अ.क्र. (१) येथील दिनांक २६.०७.२०१८ रोजीच्या शासन निर्णयान्वये जिल्हा व सत्र न्यायालय नांदेड व त्यांचे नियंत्रणाखालील इमारती तसेच, मुखेड, कंधार, भोकर, बिलोली, किनवट, हदगाव, देगलूर, लोहा, नायगाव, माहुर, उमरी, धर्माबाद, हिमायतनगर व अर्धापूर या न्यायालयीन इमारतींच्या अग्नीशमन यंत्रणा उभारणी / अग्नीप्रतिबंधक उपाययोजना करण्यासाठी प्रशासकीय मान्यता देण्यात आली आहे. संदर्भाधीन अ.क्र. (२) येथील दिनांक २४.०८.२०१८ रोजीच्या शासन निर्णयान्वये जिल्हा व सत्र न्यायालय चंद्रपूर व त्यांचे नियंत्रणाखालील इमारती, तसेच, वरोरा, भद्रावती, चिमूर, राजुरा, पोंभूर्णा, बल्लारपूर, गोंडपिंपरी, मूल, सावली, सिंदेवाही, ब्रम्हपुरी व नागभीड या न्यायालयीन इमारतींच्या अग्नीशमन यंत्रणा उभारणी / अग्नीप्रतिबंधक उपाययोजना करण्यासाठी प्रशासकीय मान्यता देण्यात आली आहे. संदर्भाधीन अ.क्र. (३) येथील दिनांक १५.१०.२०१८ रोजीच्या शासन निर्णयान्वये जिल्हा व सत्र न्यायालय भंडारा व साकोली, लाखांदूर, पवनी, मोहाडी व तुमसर या न्यायालयीन अग्नीशमन यंत्रणा उभारणी / अग्नीप्रतिबंधक उपाययोजना करण्यासाठी प्रशासकीय मान्यता देण्यात आली आहे. या कामांसाठी निधिची तरतुद करण्यासाठी नोव्हेंबर, २०१८ च्या हिवाळी अधिवेशनामध्ये विधानमंडळास सादर करण्यात आलेली पुरवणी मागणी मंजूर झाली असल्याने या न्यायालयासांठी निधि उपलब्ध करुन देण्याचा प्रस्ताव शासनाच्या विचाराधीन होता.
# Page 2
शासन निर्णय क्रमांकः पुरमा २०१८/प्र.क्र.२३५/का.१२
शासन निर्णय -
जिल्हा व सत्र न्यायालय नांदेड, चंद्रपूर व भंडारा आणि त्यांच्या नियंत्रणाखालील न्यायालयीन इमारतींमध्ये अग्नीशमन यंत्रणा उभारणी / अग्नीप्रतिबंधक उपाययोजना करण्यासाठी प्रशासकीय
मान्यता देण्यात आलेल्या खालील तक्त्यात नमूद रक्कमेची पुरवणी मागणी विधानमंडळाने मंजूर केलेली आहे :
-------------------------------------------------------------------------------
|  | अ.क्र. |  |  | न्यायालयीन इमारती |  |  | प्रशासकीय मान्यता |  |  | नियंत्रक अधिकारी |  |
|  |  | देण्यात आलेली रक्कम | संकेतांक |
| (रुपये) |  |
|  | १ |  |  | २ |  |  | ३ |  |  | ४ |  |
| १ | जिल्हा व सत्र न्यायालय नांदेड व नियंत्रणाखालील न्यायालये | २,३९,८८,४३८ | J००१६ |
|  | जिल्हा व सत्र न्यायालय चंद्रपूर व नियंत्रणाखालील न्यायालये | ३,३२,००,०६३ | J००३५ |
| ३ | जिल्हा व सत्र न्यायालय भंडारा व नियंत्रणाखालील न्यायालये | १,२८,४८,७७८ | J००३४ |
|  | एकूण अक्षरी रुपये सात कोटी सदतीस हजार दोनशे एकोणऐंशी फक्त | ७,००,३७,२७९ |  |
-------------------------------------------------------------------------------
२. सदर पुरवणी मागणी, "मागणी क्रमांक जे-१, २०१४, न्यायदान, १०५, दिवाणी व सत्र न्यायालये, (०२) जिल्हा व सत्र न्यायाधिश, (०२)(०१) जिल्हा व सत्र न्यायाधिश (अनिवार्य) (२०१४ ०१७२)” या
लेखाशीर्षाखाली मंजूर झालेली आहे. त्यानुसार उपरोक्त तक्त्यातील नमूद कामांकरीता प्रशासकीय मान्यता देण्यात आलेल्या रक्कमेपैकी ७० टक्के इतक्या मर्यादेतील निधि संबंधित नियंत्रक अधिकारी,
प्रमुख जिल्हा व सत्र न्यायाधिश यांना याद्वारे वितरीत करण्यात येत आहे. सदर न्यायालयांसाठी आवश्यक तो खर्च उपरोक्त नमूद लेखाशीर्षाखालील सन २०१८-१९ करीता मंजूर अनुदानातून भागविण्यात यावा.
३. सदर शासन निर्णय, वित्त विभागाच्या अनौपचारिक संदर्भ क्रमांक ८५०/२०१८/व्यय-५, दिनांक २९.१२.२०१८ अन्वये दिलेल्या मान्यतेनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः पुरमा २०१८/प्र.क्र.२३५/का.१२