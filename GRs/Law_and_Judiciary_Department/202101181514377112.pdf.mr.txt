# Page 1
दिवाणी न्यायाधीश, वरिष्ठ स्तर, विटा, जि. सांगली यांना "कार्यालय प्रमुख आणि आहरण व संवितरण अधिकारी" म्हणून घोषित करणेबाबत
महाराष्ट्र शासन
विधि व न्याय विभाग
शासन निर्णय क्र. डीडीओ ०१२१/०६/प्र.क्र.१/कार्यासन ११
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: १८ जानेवारी, २०२१
वाचा : १. शासन निर्णय, विधि व न्याय विभाग क्रमांक:संकीर्ण ०११९/९६८/प्र.क्र.३/का.११, दि.२३/७/२०१९ २. शासन निर्णय, विधि व न्याय विभाग क्रमांक: न्यास्थाप ०११९/९६८/प्र.क्र.३/का.११, दि.२५/२/२०२० ३. शासन निर्णय, विधि व न्याय विभाग क्रमांक:संकीर्ण ०११९/९६८/प्र.क्र.३/का.११, दि.२७/२/२०२० ४. शासन अधिसूचना, विधि व न्याय विभाग क्रमांक:संकीर्ण ०११९/९६८/प्र.क्र.३/का.११, दि.८/१२/२०२० ५. जिल्हा व सत्र न्यायालय, सांगली यांचे पत्र क्र.७१६५/२०२०, दि.२४/१२/२०२० ६. दिवाणी न्यायालय, व.स्तर, विटा, यांचे पत्र क्र.३९७७/२०२०, दि.२२/१२/२०२०
प्रस्तावना : सांगली जिल्ह्यातील विटा येथे दिवाणी न्यायाधीश (वरिष्ठ स्तर) हे न्यायालय स्थापन करण्यास संदर्भ क्र.१ च्या शासन निर्णयान्वये आणि या न्यायालयासाठी पदनिर्मितीस संदर्भ क्र.२ च्या शासन निर्णयान्वये
मान्यता देण्यात आली आहे. सदर न्यायालयासाठी लाक्षणिक पुरवणी मागणीद्वारे विधानमंडळात मंजूर झालेला रु.७,०००/- इतका निधी संदर्भ क्र.३ च्या शासन निर्णयान्वये वितरीत करण्यात आला आहे. तसेच
संदर्भ क्र.४ येथील अधिसूचनेनुसार हे न्यायालय ९ डिसेंबर, २०२० पासून कार्यरत करण्यात आले आहे.
जिल्हा व सत्र न्यायालय, सांगली यांनी संदर्भ क्र.५ च्या तसेच दिवाणी न्यायालय, व.स्तर, विटा यांनी संदर्भ
क्र.६ च्या पत्रान्वये दिवाणी न्यायाधीश, वरिष्ठ स्तर, विटा, जिल्हा, सांगली यांना "कार्यालय प्रमुख आणि आहरण व संवितरण अधिकारी" म्हणून घोषित करण्याची विनंती केली आहे. त्यानुसार सदर बाब शासनाच्या विचाराधीन होती.
शासन निर्णय :
सांगली जिल्ह्यातील विटा येथील दिवाणी न्यायाधीश, वरिष्ठ स्तर, विटा यांना "कार्यालय प्रमुख आणि आहरण व संवितरण अधिकारी" म्हणून घोषित करण्यात येत आहे. सदर आदेश वित्तीय बाबीपुरतेच मर्यादित राहतील.
२. सदर शासन निर्णय वित्तीय अधिकार नियम पुस्तिका, १९७८, दिनांक १७/४/२०१५ मधील भाग पहिला, उप विभाग एक मधील अनुक्रमांक ३, नियम क्र.२ अन्वये प्रशासनिक विभागांना प्रदान करण्यात आलेल्या अधिकारानुसार तसेच महाराष्ट्र कोषागार नियम, १९६८ मधील नियम १५ (३) व १५६ अन्वये दिलेल्या अधिकारांचा वापर करुन निर्गमित करण्यात येत आहे.
# Page 2
शासन निर्णय क्रमांकः डीडीओ ०१२१/०६/प्र.क्र.१/कार्यासन ११