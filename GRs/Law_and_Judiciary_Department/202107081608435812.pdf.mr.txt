# Page 1
विधि व न्याय विभागाच्या अधिपत्याखालील १३सरकारी वकील कार्यालयातील गट-ब (राजपत्रित), गट-ब (अराजपत्रित), गट-क आणि गट-ड च्या पदांची सरळसेवा, पदोन्नती वा प्रतिनियुक्तीने नियुक्ती करण्यासंदर्भात नियुक्ती प्रधिकारी घोषित करणेबाबत.
महाराष्ट्र शासन
विधि व न्याय विभाग
शासन निर्णय क्र. संकीर्ण-२८२१/प्र.क्र.२१/कार्या-८
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दि. ०८ जुलै, २०२१
वाचा:- १) सामान्य प्रशासन विभाग, शासन निर्णय क्र. एसआरव्ही-२०१६/प्र.क्र.२९०/ कार्या-१२, दि. १९.११.२०१६.
२) विधि व न्याय विभाग, शासन निर्णय क्र. इएसटी-२०११/२१७५/प्र.क्र.४५८/कार्या-२, दि.१४.०३.२०११.
प्रस्तावना: सामान्य प्रशासन विभागाने उक्त, दि.१९.११.२०१६ रोजीच्या शासन निर्णयान्वये त्यांच्या आस्थापनेवरील गट-अ आणि गट-ब (राजपत्रित) मधील अधिकारी यांच्या नियुक्तीसंदर्भात संबंधित विभागाच्या प्रभारी मंत्र्यांना नियुक्ती प्रधिकारी म्हणून घोषित केलेले आहे. तसेच, गट-ब (अराजपत्रित), गट-क, आणि गट-ड मधील अधिकारी व कर्मचा-यांच्या सरळसेवेने, पदोन्नतीने वा प्रतिनियुक्तीने नेमणूका / पदस्थापने संदर्भात नियुक्ती प्रधिकारी घोषित करण्याबाबत संबंधित विभागाचे सचिव / विभाग प्रमुख/कार्यालय प्रमुख यापैकी नियुक्ती प्रधिकारी कोण राहतील हे ठरविण्यासाठी संबंधित प्रशासकीय विभागाने स्वतंत्र आदेश काढावेत, असे निर्देश देण्यात आलेले आहेत.
२. संदर्भ क्र. २ च्या शासन निर्णयान्वये विधि व न्याय विभागाच्या अधिपत्याखालील न्यायिकेत्तर प्रशासकीय कार्यालयातील अधिका-यांना विभागप्रमुख, कार्यालय प्रमुख म्हणून घोषित करण्यात आलेले आहे. त्यानुषंगाने, विधि व न्याय विभागातील कार्यासन-८ च्या प्रशासकीय अधिपत्याखालील १३ कार्यालयातील गट-ब (राजपत्रित), गट-ब (अराजपत्रित), गट-क आणि गट-ड च्या पदांवर सरळसेवेने, पदोन्नतीने वा प्रतिनियुक्तीने नियुक्ती करण्यासंदर्भात नियुक्ती प्रधिकारी घोषित करण्याची बाब शासनाच्या विचारधीन होती.
शासन निर्णयः विधि व न्याय विभागाच्या आस्थापनेवरील कार्यासन-८ च्या अधिपत्याखालील, १३ कार्यालयातील गट-ब (राजपत्रित), गट-ब (अराजपत्रित), गट-क, आणि गट-ड च्या पदांवर सरळसेवेने, पदोन्नतीने वा प्रतिनियुक्तीने नेमणुका/ पदस्थापना करण्यासाठी या शासन निर्णयान्वये सोबतच्या "परिशिष्ट-अ" मध्ये दर्शविल्याप्रमाणे नियुक्ती प्रधिकारी घोषित करण्यात येत आहेत.
२. परिशिष्ट-अ येथील नियुक्ती प्रधिकारी हे सरळसेवेने, पदोन्नतीने वा प्रतिनियुक्तीने करावयाच्या नेमणुका/पदस्थापनेच्या प्रकरणांवर अंतिम निर्णय घेण्यासाठी सक्षम प्रधिकारी असतील. मात्र बदली करण्यासंदर्भात बदली अधिनियमान्वये घोषित केलेले सक्षम प्रधिकारी अंतिम निर्णय घेतील.
३. सामान्य प्रशासन विभाग, शासन निर्णय क्र. एसआरव्ही-२०१६/प्र.क्र.२९०/कार्या-१२, दि.१९.११.२०१६ मधील परिच्छेद क्र. २ अन्वये विभाग प्रमुखांना देण्यात आलेल्या निर्देशानुसार, प्रधान सचिव व विधि परामर्शी, विधि व न्याय विभाग यांच्या मान्यतेने, हा शासन निर्णय निर्गमित करण्यात येत आहे.
# Page 2
शासन निर्णय क्रमांकः संकीर्ण-२८२१/प्र.क्र.२१/कार्या-८
# Page 3
# Page 4
# Page 5
# Page 6