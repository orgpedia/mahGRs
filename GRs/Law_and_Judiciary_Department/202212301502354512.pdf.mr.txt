# Page 1
भूतपूर्व दुय्यम सेवा निवड मंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील) धर्मादाय आयुक्त कार्यालय, महाराष्ट्र राज्य, मुंबई व त्यांच्या अधिपत्याखालील कार्यालयांच्या आस्थापनेवरील गट-ब (अराजपत्रित), गट-क संवर्गातील नामनिर्देशनाच्या कोट्यातील पदे सरळसेवेने भरण्यासाठी राज्यस्तरीय निवड समितीची स्थापना करणेबाबत.
महाराष्ट्र शासन
विधि व न्याय विभाग
शासन निर्णय क्र :- संकिर्ण-२३२२/प्र.क्र.९०/का.१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक- ३० डिसेंबर, २०२२
वाचा: १) सामान्य प्रशासन विभाग, शासन निर्णय क्र. प्रानिमं-१२२२/प्र.क्र.५४/का.१३-अ, दिनांक ०४ मे, २०२२.
२) धर्मादाय आयुक्त कार्यालय, महाराष्ट्र राज्य, मुंबई यांचे कार्यालय पत्र क्र. आस्था/लेखा-१/ ४८२३/२०२२, दिनांक १३ सप्टेंबर, २०२२.
३) सामान्य प्रशासन विभाग, शासन निर्णय क्र. प्रानिमं-१२२२/प्र.क्र.१३६/का.१३-अ, दिनांक २१ नोव्हेंबर, २०२२.
४) विधि व न्याय विभाग, शासन निर्णय क्र. सीएचए-२०१६/प्र.क्र.३६/का.१, दिनांक २० डिसेंबर, २०२२.
५) धर्मादाय आयुक्त कार्यालय, महाराष्ट्र राज्य, मुंबई यांचे कार्यालय पत्र क्र. आस्था/लेखा-१/ सरळसेवा/६९०४/२०२२, दिनांक २८ डिसेंबर, २०२२.
प्रस्तावना: भूतपूर्व दुय्यम सेवा निवड मंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील) धर्मादाय आयुक्त कार्यालय, महाराष्ट्र राज्य, मुंबई व त्यांच्या अधिपत्याखालील कार्यालयांच्या आस्थापनेवरील गट-ब (अराजपत्रित) व गट-क संवर्गातील नामनिर्देशनाच्या कोट्यातील पदे सरळसेवेने भरतीबाबतच्या एकत्रित मार्गदर्शक सूचना सामान्य प्रशासन विभागाने दिनांक ०४.०५.२०२२ व २१.११.२०२२ रोजीच्या शासन निर्णयान्वये निर्गमित केलेल्या आहेत. त्यानुसार नमूद पदांच्या भरतीकरीता जिल्हा, प्रादेशिक व राज्यस्तरीय निवड समित्यांची रचना सदरहू शासन निर्णयामध्ये नमूद करण्यात आलेली आहे. त्यानुसार मंत्रालयीन प्रशासकीय विभागाने प्रादेशिक व राज्यस्तरीय निवड समित्या स्थापना करावयाच्या आहेत. यासंदर्भात सामान्य प्रशासन विभाग, शासन निर्णय, दिनांक ०४.०५.२०२२ मध्ये दिलेल्या रचनेनुसार प्रत्येक विभागनिहाय निवड समित्यांची स्थापना करणे आवश्यक आहे. त्यानुसार धर्मादाय आयुक्त कार्यालय, महाराष्ट्र राज्य, मुंबई व त्यांच्या अधिपत्याखालील कार्यालयांच्या आस्थापनेवरील गट-ब (अराजपत्रित) व गट-क संवर्गातील नामनिर्देशनाच्या कोट्यातील पदे सरळसेवेने भरण्यासाठी राज्यस्तरीय निवड समिती स्थापन करण्याची बाब शासनाच्या विचाराधीन होती.
# Page 2
शासन निर्णय क्रमांकः संकिर्ण-२३२२/प्र.क्र.९०/का.१
शासन निर्णय: विधि व न्याय विभागांतर्गत धर्मादाय आयुक्त कार्यालय, महाराष्ट्र राज्य, मुंबई व त्यांच्या अधिपत्याखालील कार्यालयांच्या आस्थापनेवरील गट-ब (अराजपत्रित) व गट-क संवर्गातील नामनिर्देशनाच्या कोट्यातील महाराष्ट्र लोकसेवा आयोगामार्फ़त भरण्यात येणारी पदे वगळून उर्वरित पदे सरळसेवेने भरण्याकरीता राज्यस्तरीय निवड समितीची रचना पुढीलप्रमाणे करण्यात येत आहे.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| राज्यस्तरीय निवड समिती |
| १. | धर्मादाय आयुक्त, महाराष्ट्र राज्य, मुंबई (विभागप्रमुख) | अध्यक्ष |
| २.  |   |  | अ.जा./अ.ज./इ.मा.व यामधून धर्मादाय सह आयुक्त/ धर्मादाय उप आयुक्त/ सहायक धर्मादाय आयुक्त यापैकी कोणत्याही एका संवर्गातील प्रतिनिधी | सदस्य |
| ३. | अल्पसंख्यांकामधून धर्मादाय सह आयुक्त/धर्मादाय उप आयुक्त/सहायक धर्मादाय आयुक्त यापैकी कोणत्याही एका संवर्गातील प्रतिनिधी | सदस्य |
| ४. | धर्मादाय उप आयुक्त, महाराष्ट्र राज्य, मुंबई (मुख्यालय) | सदस्य सचिव |
| टिप १: सर्वसाधारण किंवा उपरोक्त प्रवर्गापैकी कोणत्याही प्रवर्गामधील एक प्रतिनिधी महिला असणे अनिवार्य आहे. |
| टिप २: निवड समिती गठित करताना वरील अटींची पूर्तता होत नसल्यास निवड समितीमध्ये अतिरिक्त सदस्याची नियुक्ती करून सदर अटींची पूर्तता करण्यात यावी. |
| टिप ३: अ.जा./अ.ज./इ.मा.व किंवा अल्पसंख्यांकामधून धर्मादाय आयुक्त कार्यालय,महाराष्ट्र राज्य, मुंबई व त्यांच्या अधिपत्याखालील कार्यालयांच्या आस्थापनेवरील गट-अ संवर्गातील सदस्य उपलब्ध न झाल्यास, त्याबाबतचा प्रस्ताव प्रशासकीय विभागास पाठविल्यास, त्याअनुषंगाने प्रशासकीय विभाग अंतिम निर्णय घेईल. |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. भरती प्रक्रिया राबविण्यासंदर्भात एकत्रित मार्गदर्शक सूचना सामान्य प्रशासन विभागाने दिनांक ०४.०५.२०२२ व दिनांक २१.११.२०२२ रोजीच्या शासन निर्णयान्वये दिलेल्या आहेत.
त्यानुसार तसेच सामान्य प्रशासन विभाग, वित्त विभाग व विधि व न्याय विभागाने वेळोवेळी दिलेल्या/ देण्यात येणाऱ्या सूचनांनुसारच भरती प्रक्रिया राबविणे आवश्यक आहे. पदभरती करताना शासनाने विहित केलेली कार्यपध्दती, सेवाप्रवेश नियम, सर्व प्रकारचे आरक्षण, बिंदुनामावली यासंदर्भातील नियम व आदेश विचारात घेऊनच पदे भरण्याची कार्यवाही करण्याची दक्षता घेण्यात यावी. शासन निर्णयातील मार्गदर्शक सूचनांमध्ये दिल्याप्रमाणे विहित बाबीसंदर्भात वेळोवेळी शासनाची पूर्वमान्यता घेणे बंधनकारक राहील.
पृष्ठ ३ पैकी २
# Page 3
शासन निर्णय क्रमांकः संकिर्ण-२३२२/प्र.क्र.९०/का.१
३. सामान्य प्रशासन विभाग, शासन निर्णय क्र. प्रानिमं-१२२२/प्र.क्र.५४/का.१३-अ, दिनांक ०४.०५.२०२२ अन्वये प्रशासकीय विभागांना प्रदान केलेल्या अधिकारानुसार हा शासन निर्णय निर्गमित करण्यात येत आहे.