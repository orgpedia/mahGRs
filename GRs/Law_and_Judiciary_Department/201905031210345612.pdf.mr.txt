# Page 1
दिवाणी न्यायाधीश (वरिष्ठ स्तर) राहता, जिल्हा अहमदनगर यांना "कार्यालय प्रमुख आणि आहरण व संवितरण अधिकारी" म्हणून घोषित करणेबाबत
महाराष्ट्र शासन
विधि व न्याय विभाग
शासन निर्णय क्र. डीडीओ ०४१९/३३५/प्र.क्र.८८/कार्यासन ११
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: २ मे, २०१९.
वाचा : १. शासन निर्णय, विधि व न्याय विभाग क्रमांक: संकिर्ण ०७१६/५३२/प्र.क्र.८७/कार्यासन ११, दिनांक ५/१/२०१९ २. शासन निर्णय, विधि व न्याय विभाग क्रमांक: संकिर्ण ०११९/प्र.क्र.१७/कार्यासन ११, दिनांक ८/३/२०१९ ३. शासन अधिसूचना, विधि व न्याय विभाग क्रमांक: संकिर्ण ०७१६/५३२/प्र.क्र.८७/कार्यासन ११, दिनांक २८/३/२०१९ ४. दिवाणी न्यायालय, वरिष्ठ स्तर, राहता, जि. अहमदनगर यांचे क्रमांक: ०९/२०१९, दि.८/४/२०१९ चे पत्र.
प्रस्तावना : अहमदनगर जिल्ह्यातील राहता येथे दिवाणी न्यायाधीश (वरिष्ठ स्तर) हे न्यायालय स्थापन करण्यास व त्याकरीता आवश्यक पदे निर्माण करण्यास संदर्भ क्र.१ च्या शासन निर्णयान्वये मान्यता
देण्यात आली आहे. संदर्भ क्र. २ च्या शासन निर्णयान्वये सदर न्यायालयासाठी लाक्षणिक पुरवणी मागणीद्वारे विधानमंडळात मंजूर झालेला रु.१५,०००/- इतका निधी वितरीत करण्यात आला आहे.
तसेच संदर्भ क्र.३ येथील अधिसूचनेनुसार सदर न्यायालय ३१/३/२०१९ पासून कार्यरत करण्यात आले आहे. दिवाणी न्यायालय (वरिष्ठ स्तर), राहता, जि. अहमदनगर यांनी संदर्भ क्र.४ च्या पत्रान्वये दिवाणी न्यायाधीश (वरिष्ठ स्तर), राहता, जि. अहमदनगर यांना "कार्यालय प्रमुख आणि आहरण व संवितरण अधिकारी" म्हणून घोषित करण्याची विनंती केली आहे. त्यानुसार सदर बाब शासनाच्या विचाराधीन होती.
शासन निर्णय : अहमदनगर जिल्ह्यातील राहता येथील दिवाणी न्यायालय (वरिष्ठ स्तर) या न्यायालयासाठी दिवाणी न्यायाधीश (वरिष्ठ स्तर), राहता, जि. अहमदनगर यांना "कार्यालय प्रमुख आणि आहरण व संवितरण अधिकारी" म्हणून घोषित करण्यात येत आहे. सदर आदेश वित्तीय बाबीपुरतेच मर्यादित राहतील.
# Page 2
शासन निर्णय क्रमांकः डीडीओ ०४१९/३३५/प्र.क्र.८८/कार्यासन ११
२. सदर शासन निर्णय वित्तीय अधिकार नियम पुस्तिका, १९७८, दिनांक १७/४/२०१५ मधील भाग – पहिला, उप विभाग एक, अ.क्र.३, नियम क्र.२ अन्वये प्रशासनिक विभागांना प्रदान करण्यात आलेल्या अधिकारानुसार तसेच महाराष्ट्र कोषागार नियम, १९६८ मधील नियम १५ (३) व १५६ अन्वये दिलेल्या अधिकारांचा वापर करुन निर्गमित करण्यात येत आहे.