# Page 1
१४ व्या वित्त आयोगांतर्गत स्थापन केलेल्या २३ जलदगती न्यायालयांतील अस्थायी पदांना मुदतवाढ देण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : जगन्या १४२३/प्र.क्र.८४/का.९
मंत्रालय, मुंबई -४०० ०३२,
दिनांक :- २१ सप्टेंबर, २०२३.
संदर्भ :-१) विधि व न्याय विभाग, शासन निर्णय क्र.जगन्या-१४१६/प्र.क्र.२०४/का-९, दि.१८.०८.२०१७.
२) विधि व न्याय विभाग, शासन निर्णय क्र. जगन्या-१४२२/प्र.क्र.१३७/का-९, दि.०३.०७.२०२३.
३) जिल्हा व सत्र न्यायालय अमरावती, नांदेड, उस्मानाबाद, रत्नागिरी व यवतमाळ यांची विविध दिनांकाची पत्रे.
४) वित्त विभाग शासन निर्णय क्र. पदनि २०१६/प्र.क्र.८/१६/आ.पु.क,
दि.३१.०८.२०२३ व शासन शुद्धिपत्रक दि. ०६.०९.२०२३.
प्रस्तावना : १४ व्या वित्त आयोगांतर्गत ५ वर्षांच्या कालावधीकरीता एकूण २४ जलदगती न्यायालये स्थापन करण्यात येऊन सदर जलदगती न्यायालयांसाठी संदर्भीय अ. क्र.१ येथील शासन निर्णयान्वये पदनिर्मिती करण्यात आली होती. तदनंतर मा. उच्च न्यायालयाकडून प्राप्त प्रस्तावानुसार अ. क्र.२ येथील शासन निर्णयान्वये २३ जलदगती न्यायालयांसाठीच्या अस्थायी पदांना दि.३१.०८.२०२३ पर्यंत मुदतवाढ देण्यात आली होती.
सदर जलदगती न्यायालयांतील अस्थायी पदांना दि. ३१.०८.२०२३ नंतर पुढील मुदतवाढ देण्याची विनंती जिल्हा व सत्र न्यायालय अमरावती, नांदेड, उस्मानाबाद, रत्नागिरी व यवतमाळ यांनी संदर्भ क्र. ३ येथील पत्रांन्वये केली आहे. संदर्भ क्र. ४ येथील वित्त विभागाच्या शासन
निर्णयान्वये दि.०१.०९.२०२३ ते दि.२९.०२.२०२४ या कालावधीकरीता अस्थायी पदांना मुदतवाढ देण्याचे अधिकार प्रशासकीय विभागास प्रदान करण्यात आलेले आहेत. त्यानुसार सदर अस्थायी पदांना मुदतवाढ देण्याची बाब शासनाच्या विचाराधीन होती.
शासन निर्णय : १४ व्या वित्त आयोगांतर्गत स्थापन केलेल्या २३ जलदगती न्यायालयांसाठीच्या पुढील अस्थायी पदांना दि.०१.०९.२०२३ ते दि.२९.०२.२०२४ या कालावधीकरीता मुदतवाढ देण्यात येत आहे.
# Page 2
शासन निर्णय क्रमांकः जगन्या १४२३/प्र.क्र.८४/का.९
-------------------------------------------------------------------------------------------
| अ. क्र. | जिल्हा न्यायाधीश संवर्ग | दिवाणी न्यायाधीश (वरिष्ठ स्तर) आणि न्यायदंडाधिकारी संवर्ग |
| पदनाम | पदसंख्या | पदनाम | पदसंख्या |
| १ | जिल्हा न्यायाधीश | १२ | दिवाणी न्यायाधीश (वरिष्ठ स्तर) आणि न्यायदंडाधिकारी | ११ |
| २ | लघुलेखक (उच्च श्रेणी) | १२ | लघुलेखक (उच्च श्रेणी) | ११ |
| ३  |  | वरिष्ठ लिपिक | १२ | वरिष्ठ लिपिक | ११ |
| ४ | कनिष्ठ लिपिक | १२ | कनिष्ठ लिपिक | ११ |
| ५  |  | शिपाई | २४ | शिपाई | २२ |
|  | एकूण | ७२ | एकूण | ६६ |
| एकूण पदे : १३८ (७२ + ६६) |
-------------------------------------------------------------------------------------------
२. याकरिता येणारा खर्च "मागणी क्र.जे-१, २०१४, न्यायदान-१०२-उच्च न्यायालये (१३) १४ व्या वित्त आयोगांतर्गत योजना (१३)(०१) जलदगती न्यायालये (अनिवार्य), संकेतांक क्र. (२०१४ ०५९३)”, या लेखाशिर्षाखाली संबंधित वित्तीय वर्षासाठी मंजुर होणाऱ्या अनुदानातून भागविण्यात यावा.
३. वित्त विभाग शासन निर्णय क्र. पदनि २०१६/प्र.क्र.८/१६/आ.पु.क, दि.३१.०८.२०२३ द्वारे प्रशासकीय विभागास प्रदान करण्यात आलेल्या अधिकारानुसार हा शासन निर्णय निर्गमित करण्यात येत आहे.
# Page 3