# Page 1
श्री साईबाबा संस्थान विश्वस्तव्यवस्था, शिर्डी यांच्या आस्थापनेवरील कंत्राटी कर्मचाऱ्यांना एकत्रित मासिक वेतन मंजूर करण्याबाबत...
महाराष्ट्र शासन
विधि व न्याय विभाग
शासन निर्णय क्रमांक सांसवि-२०१३/२२/प्र.क्र.७०/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १७ सप्टेंबर, २०१९.
वाचा : १) विधि व न्याय विभाग, शासन निर्णय क्र.सासंवि २००६/४३२/(९१)/का.सोळा,दि.२१.०८.२००८ २) विधि व न्याय विभाग,शासन निर्णय क्र.सासंवि २००९/४३३/(३७/०९)/का.सोळा,दि.७.८.२००९ ३) श्री साईबाबा संस्थान विश्वस्तव्यवस्था, शिर्डी यांचे पत्र क्र.एसएसएस/वशी-७ए/४९४७/२०१४, दि.२७.०१.२०१४ ४) श्री साईबाबा संस्थान विश्वस्तव्यवस्था, शिर्डी यांचे पत्र क्र.एसएसएस/साप्रशा/आस्था/४३२६/ २०१८, दि.०१.१२.२०१८.
५) श्री साईबाबा संस्थान विश्वस्तव्यवस्था, शिर्डी यांचे पत्र क्र.एसएसएस/साप्रशा/आस्था/९८३/ २०१९, दि.१७.०६.२०१९ प्रस्तावना : संदर्भाधीन क्र.१, दि.२१.०८.२००८ रोजीच्या शासन निर्णयान्वये श्री साईबाबा संस्थान
विश्वस्तव्यवस्था, शिर्डी येथे सन १९९१ ते २००० पर्यंत कंत्राटी पद्धतीने काम करणाऱ्या अकुशल दर्जाच्या वर्ग-४ च्या कर्मचाऱ्यांना दरमहा रु.४,५००/- व कुशल कर्मचाऱ्यांना दरमहा रु.५,५००/
इतके एकत्रित वेतन देण्यास शासनाने मान्यता दिली आहे. संदर्भाधीन क्र.२, दि.०७.०८.२००९
रोजीच्या शासन निर्णयान्वये श्री साईबाबा संस्थान विश्वस्तव्यवस्था, शिर्डी आस्थापनेवरील पदांचा
आकृतीबंध मंजूर करण्यात आला आहे. संस्थानाने त्यांच्या संदर्भाधीन क्र.३, ४ व ५ च्या पत्रान्वये सन २००१ ते २००४ या कालावधीत श्री साईबाबा संस्थान विश्वस्तव्यवस्था, शिर्डी येथे कंत्राटदारामार्फत कंत्राटी पद्धतीने कार्यरत असलेल्या कर्मचाऱ्यांना दरमहा रु.५,९१३/- व अकुशल कर्मचाऱ्यांना दरमहा रु.५,११३/- इतक्या वेतनावर नियुक्ती देऊन त्यांच्या सेवा नियमित करण्यास शासनाने मान्यता द्यावी, अशी विनंती केली आहे. श्री साईबाबा संस्थान विश्वस्तव्यवस्था (शिर्डी) अधिनियम,
२००४ मधील कलम १३ (४) मधील परंतुकानुसार ज्या अधिकाऱ्याला किंवा कर्मचाऱ्याला दरमहा
रु.२,०००/- हून अधिक वेतन देण्यात येत असेल किंवा द्यावयाचे असेल अशा कोणत्याही
अधिकाऱ्याची किंवा कर्मचाऱ्याची नेमणूक समितीकडून, असे पद शासनाने मान्य केलेल्या कर्मचारी
आकृतीबंधात मंजूर करण्यात येईपर्यंत केली जाणार नाही, अशी तरतूद आहे. श्री साईबाबा संस्थान
विश्वस्तव्यवस्था, शिर्डी येथे कंत्राटदारामार्फत कंत्राटी पध्दतीने सन २००१ ते २००४ या कालावधीत
काम करत असलेल्या ६३५ कंत्राटी कर्मचाऱ्यांना संदर्भाधीन क्र.२, दि.०७.०८.२००९ रोजीच्या शासन
# Page 2
शासन निर्णय क्रमांक: सांसवि-२०१३/२२/प्र.क्र.७०/का.१६
निर्णयान्वये संस्थानासाठी मंजूर केलेल्या कंत्राटी पदावर घेण्यास मान्यता देऊन कुशल कर्मचाऱ्यांना
दरमहा रु.५,९१३/- व अकुशल कर्मचाऱ्याला दरमहा रु.५,११३/- इतके एकत्रित मासिक वेतन अथवा किमान वेतन कायद्यानुसार अनुज्ञेय होणारे वेतन यापैकी जे जास्त असेल ते वेतन देण्यास मंजुरी देण्याची बाब शासनाच्या विचाराधीन होती.
शासन निर्णय :
श्री साईबाबा संस्थान विश्वस्तव्यवस्था, शिर्डी येथे सन २००१ ते २००४ या कालावधीत कंत्राटी
पध्दतीने कामावर असलेल्या व सध्या कार्यरत असलेल्या ६३५ कर्मचाऱ्यांपैकी कुशल कर्मचाऱ्यांना
दरमहा रु.५,९१३/-(रु. पाच हजार नऊशे तेरा फक्त) व अकुशल कर्मचाऱ्यांना दरमहा रु.५,११३/
(रु. पाच हजार एकशे तेरा फक्त) इतके मासिक एकत्रित वेतन किंवा किमान वेतन कायद्यानुसार
अनुज्ञेय होणारे वेतन यापैकी जे जास्त असेल ते वेतन देण्यास मंजुरी देऊन शासनाच्या
दि.०७.०८.२००९ रोजीच्या शासन निर्णयान्वये मंजूर केलेल्या आकृतीबंधातील कंत्राटी पदावर
नियुक्ती देण्यास श्री साईबाबा संस्थान विश्वस्तव्यवस्था(शिर्डी) अधिनियम, २००४ मधील कलम १३
(४) व त्याखालील परंतुकास अनुसरुन तसेच पुढील अटीस अधीन राहून श्री साईबाबा संस्थानच्या
व्यवस्थापन निधीतून अदा करण्यास या शासन निर्णयान्वये मान्यता देण्यात येत आहे.
उपरोक्त प्रमाणे एकत्रित मासिक वेतन मंजूर करण्यात येत असले तरी, संबंधित कर्मचाऱ्याचा
संस्थानच्या नोकरीतील दर्जा ( Status) हा कंत्राटी कर्मचारी म्हणून राहील. त्यास श्री साईबाबा
संस्थान विश्वस्तव्यवस्था, शिर्डी यांच्याकडे कायमस्वरुपी नोकरी मागण्याचा हक्क असणार नाही.