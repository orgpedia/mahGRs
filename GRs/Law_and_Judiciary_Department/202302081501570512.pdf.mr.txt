# Page 1
१३ वा वित्त आयोगः राज्यातील दुय्यम न्यायालयातील न्यायाधीशांना iPad Pro हे टॅब्लेट्स पुरविण्याकरिता येणा-या रु.२७ कोटी इतक्या रकमेच्या प्रस्तावास मान्यता देण्याबाबत.
महाराष्ट्र शासन
विधि व न्याय विभाग
शासन निर्णय क्रमांक: संगणक-२०२३/प्र.क्र.१२/का. ७
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२,
दिनांक : ०८ फेब्रुवारी, २०२३.
संदर्भ :- १) मा. उच्च न्यायालयाचे पत्र क्र.F.&B./१३thFC/५९/२०२२-२३ दि.११.०८.२०२२
२) मा. उच्च न्यायालयाचे पत्र क्र.F.&B./१४thFC/१२३/२०२१-२२ दि.०३.११.२०२२
३) दि.२३ जानेवारी, २०२३ रोजी घेण्यात आलेल्या उच्चस्तरीय संनियत्रण समितीच्या बैठकीचे दि.०८.०२.२०२२ चे इतिवृत्त.
प्रस्तावना :
----------------------------------------------------------------------------------------
| १३ व्या केंद्रीय वित्त आयोगांतर्गत अखर्चित निधीचे विनियोजन करण्याच्या अनुषंगाने, |
| १३ व्या केंद्रीय वित्त आयोगांतर्गत “न्यायिक अधिका-यांचे प्रशिक्षण” या घटकाखाली उपलब्ध |
| निधीमधून राज्यातील अंदाजे २५०० न्यायिक अधिका-यांना iPad Pro हे टॅबलेट्स |
| पुरविण्याकरीता येणाऱ्या रु.२७ कोटी इतक्या रकमेचा अंदाजित खर्च भागविण्याबाबतचा प्रस्ताव |
| मा. उच्च न्यायालयाने संदर्भ क्र. १ व २ येथील पत्रान्वये शासनास सादर केला आहे. सदर |
| प्रस्ताव मा. मुख्य सचिवांच्या अध्यक्षतेखालील उच्चस्तरीय संनियत्रण समितीच्या |
| दि.२५.०१.२०२३ रोजीच्या बैठकीसमोर प्रस्ताव सादर करण्यात आला होता. |
| मा. सर्वोच्च न्यायालयाच्या सूचनांनुसार, मा. उच्च न्यायालयाने त्यांच्या खंडपीठांमध्ये |
| आणि सर्व जिल्हा न्यायालये आणि तालुका न्यायालयांमध्ये न्यायालयीन प्रकरणे ई-फायलिंग |
| करणेबाबत निर्देश दिले आहेत. सदर iPad Pro न्यायिक अधिका-यांना उपलब्ध करुन दिल्यास |
| त्यातील उपलब्ध सोयींमुळे, जसे की, सुलभ हाताळणी, भाष्यांची सोय, पोर्टेबिलिटी, इ. यामुळे |
| “ई-कोर्ट प्रकल्प” अंतर्गत न्यायालयांना “कागद-विरहित (Paperless)” बनवण्याचे उद्दिष्ट |
| साध्य करण्यासाठी व न्यायिक अधिका-यांची क्षमता वाढविण्यास मदत होणार आहे. |
----------------------------------------------------------------------------------------
# Page 2
शासन निर्णय क्रमांक: संगणक-२०२३/प्र.क्र.१२/का.७
--------------------------------------------------------------------------------------
| उपरोक्त बाबी विचारात घेता, उच्चस्तरीय संनियत्रण समितीने सदर प्रस्तावास |
| मान्यता दिली आहे. त्यानुसार, सदर प्रस्तावास प्रशासकीय मान्यता देण्याची बाब विचाराधीन |
| होती. |
| शासन निर्णय : |
--------------------------------------------------------------------------------------
राज्यातील दुय्यम न्यायालयातील अंदाजे २५०० न्यायाधीशांना iPad Pro हे टॅबलेट्स
पुरविण्याकरीता येणाऱ्या रु.२७ कोटी इतक्या इतक्या रकमेच्या खर्चास याद्वारे प्रशासकीय
मान्यता देण्यात येत आहे.
२. सदर प्रस्तावाचा तपशील पुढीलप्रमाणे आहे:
---------------------------------------------------------------------------------------------------
| Description of Device | Price Per Unit | Number of Judicial Officers | Total Cost |
| iPad Pro १२.९ inches (२५६ GB – WiFi model) | Rs. १,०८,०००/ (approx) | २५०० (approx) | २७ Crore (approx) |
---------------------------------------------------------------------------------------------------
३. सदर मंजुरी खालील अटींच्या अधीन राहून देण्यात येत आहे:
(9) सदर iPads हे संबंधित न्यायालयांची मालमत्ता असतील व त्या न्यायालयांच्या आयडीवर कार्यान्वित करावेत.
(२) सदर iPads ची खरेदी उद्योग, उर्जा व कामगार विभागाच्या दि.२४.०८.२०१७ व दि.०८.१२.२०१७ रोजीच्या शासन निर्णयातील तरतुदीनुसार विहित पद्धतीने करण्यात यावी.
४. याप्रित्यर्थ होणारा खर्च हा "मागणी क्र. जे-१, २०१४, न्यायदान, ८००, इतर खर्च
(००)(०२) न्यायदानात अधिक सुधारणा करण्यासाठी १३ व्या वित्त आयोगाच्या
शिफारशीनुसार अनुदान (केंद्रीय सहाय्य) (२०१४ ०४५९)" या लेखाशीर्षातील "१७
संगणक खर्च" या उद्दिष्टांतर्गत संबंधित वित्तीय वर्षातील मंजूर अनुदानातून खर्ची
टाकण्यात यावा.
५. यानुषंगाने निधीबाबतचे आदेश स्वतंत्रपणे निर्गमित करण्यात येतील.
६. सदर शासन निर्णय दि.२३.०१.२०२३ रोजीच्या मा. मुख्य सचिवांच्या
अध्यक्षतेखालील उच्चस्तरीय संनियत्रण समितीने दिलेल्या मान्यतेस अनुसरुन तसेच
पृष्ठ ३ पैकी २
# Page 3
शासन निर्णय क्रमांक: संगणक-२०२३/प्र.क्र.१२/का.७
वित्त विभाग शासन निर्णय क्र. विअप्र २०१३/प्र.क्र.३० / २०१३ विनियम, भाग - २,
दि.१७.०४.२०१५, वित्तीय अधिकार नियम पुस्तिका, भाग पहिला, उप विभाग दोन मधील
अ.क्र.२७-अ, नियम क्र.७६ अन्वये प्रशासकीय विभागांस प्रदान केलेल्या अधिकारानुसार
सक्षम प्राधिका-याच्या मान्यतेने निर्गमित करण्यात येत आहे.
------------------------------------------------------------------------
| ७. सदर शासन निर्णय महाराष्ट्र शासनाच्या www.maharashtra.gov.in या |
| संकेतस्थळावर उपलब्ध करण्यात आला असून त्याचा संगणक संकेतांक |
| २०२३०२०८१५०१५७०५१२ असा आहे. हा आदेश डिजीटल स्वाक्षरीने साक्षांकित करुन |
| काढण्यात येत आहे. |
| महाराष्ट्राचे राज्यपाल यांच्या आदेशानुसार व नावाने, |
| NITIN V JIWANE |
|  |
| (नितिन वि. जिवने) |
| विधि सल्लागार -नि- सह सचिव |
------------------------------------------------------------------------
प्रति, १) मा. उपमुख्यमंत्री महोदय यांचे सचिव, मंत्रालय, मुंबई, २) मा. मुख्य सचिव यांचे वरीष्ठ स्वीय सहायक, मंत्रालय, मुंबई, ३) मा. महाप्रबंधक, उच्च न्यायालय, मुंबई, ४) सह संचालक, महाराष्ट्र न्यायिक अकादमी, उत्तन, जि. ठाणे, ५) प्रबंधक (वित्त व अर्थसंकल्प), उच्च न्यायालय, मुंबई, ६) केंद्रीय प्रकल्प समन्वयक, उच्च न्यायालय, मुंबई, ७) महालेखापाल - १/२ (लेखापरीक्षा/लेखा व अनुज्ञेयता), महाराष्ट्र, मुंबई / नागपूर, ८) अधिदान व लेखा अधिकारी, मुंबई, ९) संचालक, लेखा व कोषागारे, मुंबई, १०) वित्त विभाग (व्यय-५/वित्त आयोग कक्ष/अर्थ -११), ११) कार्यासन अधिकारी कार्या. ९/२३/२४/२५), विधि व न्याय विभाग, मंत्रालय, मुंबई.
१२) निवड नस्ती- का. ७.
पृष्ठ ३ पैकी ३