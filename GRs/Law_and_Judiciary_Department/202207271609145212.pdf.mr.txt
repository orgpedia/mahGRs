# Page 1
सरकारी वकील कार्यालय, उच्च न्यायालय, खंडपीठ औरंगाबाद यांच्या कार्यालयातील बाह्ययंत्रणेद्वारे भरण्यासाठी मंजूर असलेल्या १४ काल्पनिक पदांपैकी १३ पदांवर कार्यरत कर्मचाऱ्यांच्या दिनांक ०१.०३.२०२२ ते दिनांक १९.०४.२०२२ या कालावधीतील प्रलंबित वेतनास मंजरी देण्याबाबत.
महाराष्ट्र शासन
विधि व न्याय विभाग
शासन निर्णय: संकीर्ण-२८१६/प्र.क्र.१६०/१६/का.८
मादाम कामा मार्ग, हुतात्मा राजगुरु चौक,
मंत्रालय, मुंबई: ४०००३२.
दिनांक: २७ जुलै, २०२२.
वाचा:- १) सह सचिव, विधि व न्याय विभाग, मंत्रालय, मुंबई, शाखा औरंगाबाद यांचे पत्र क्र.आस्था २०२२/प्र.क्र.१/१४७, दि. १८.०१.२०२२.
२) सरकारी वकील, सरकारी वकीलांचे कार्यालय, उच्च न्यायालय, खंडपीठ औरंगाबाद यांचे पत्र जा.क्र.आस्था./बायंक/६०२९/२०२२, दि.०७.०५.२०२२.
३) सह सचिव, विधि व न्याय विभाग, मंत्रालय, मुंबई, शाखा औरंगाबाद यांचे पत्र क्र.आस्था २०२२/प्र.क्र.०१/७८९, दि.१३.०५.२०२२.
४) विधि व न्याय विभाग, शासन निर्णय क्र.सवऔ-२८१६/प्र.क्र.१६०/१६/का.८, दि.१८.०४.२०२२.
५) विधि व न्याय विभाग, शासन निर्णय क्र.सवऔ-२८१६/प्र.क्र.१६०/१६/का.८, दि.२६.०३.२०२१.
६) विधि व न्याय विभाग, शासन निर्णय क्र.सवऔ-२११८/७८१/प्र.क्र.१३१/का.८, दि.२५.०१.२०१९.
प्रस्तावना: सरकारी वकील कार्यालय, उच्च न्यायालय, खंडपीठ औरंगाबाद यांच्या आस्थापनेवरील लघुलेखक निम्नश्रेणी २ पदे, लिपिक टंकलेखक ६ पदे व शिपाई ६ पदे अशी एकूण १४ काल्पनिक पदे निर्माण करून ती बाह्ययंत्रणेच्या माध्यमातून दि.०१.०४.२०२१ ते दि.२८.०२.२०२२ या कालावधीसाठी भरण्यास संदर्भ क्र.५ येथील शासन निर्णयान्वये मान्यता देण्यात आलेली होती. कार्यालयातील कामकाजाची निकड विचारात घेऊन, सदर १४ पदांसह आस्थापनेवर अन्य रिक्त झालेली पदे विचारात घेऊन एकूण ४५ पदांना दि.०१.०३.२०२२ पासून पुढील १ वर्षाच्या कालावधीसाठी मुदतवाढ देण्याबाबतचा प्रस्ताव सह सचिव, विधि व न्याय विभाग, नागपूर यांनी संदर्भ क्र. १ येथील दि.१८.०१.२०२२ रोजीच्या पत्रान्वये पाठविला होता. परंतु, उपसमितीच्या दि. २४ मार्च २०२२ रोजीच्या बैठकीत प्राप्त मान्यतेस अनुसरुन, विधि व न्याय विभाग, शासन निर्णय,दि.१८.०४.२०२२ अन्वये २१ काल्पनिक पदे मंजूर करून सदर पदांच्या सेवा बाह्ययंत्रणेच्या माध्यमातून घेण्यास मान्यता देण्यात आलेली आहे. मंजूर करण्यात आलेल्या २१ पदांमध्ये सन २०२१-२०२२ करिता मान्यता असलेल्या १४ पदांचा समावेश आहे. सदर १४ पदांपैकी १३ पदांवरील उमेदवारांना, कामाची निकड विचारात घेऊन, तसेच, मा. उच्च न्यायालयाशी निगडीत कामकाजाचा खोळंबा होऊ नये म्हणून, दि.०१.०३.२०२२ पासून शासन मंजूरी येण्याच्या तारखेपर्यंत म्हणजे, दि.१९.०४.२०२२ पर्यंत कामावर कार्यरत ठेवण्यात आलेले होते. शासन निर्णय, दि.१८.०४.२०२२ अन्वये बाह्ययंत्रणेच्या माध्यमातून २१ काल्पनिक पदे १ वर्षाच्या कालावधीसाठी भरण्यास मंजूरी देताना ती दि.१८.०४.२०२२ पासून दिलेली आहे. त्यामुळे १३
# Page 2
शासन निर्णय क्रमांक: संकीर्ण-२८१६/प्र.क्र.१६०/१६/का.८
बाह्ययंत्रणेद्वारे कार्यरत उमेदवारांना दि.०१.०३.२०२२ ते दि.१९.०४.२०२२ या कालावधीसाठी वेतन प्रदान करण्यात आलेले नसल्याने सदर १३ कर्मचा-यांचे वेतन प्रदान करण्यास मंजूरी देण्याची विनंती सह सचिव, विधि व न्याय विभाग, नागपूर यांनी संदर्भ क्र. ३ येथील पत्रान्वये केली होती. त्यास अनुसरुन सदर प्रस्तावाला मंजूरी देण्याची बाब शासनाच्या विचाराधीन होती.
शासन निर्णयः सरकारी वकील, सरकारी वकीलांचे कार्यालय, उच्च न्यायालय, खंडपीठ औरंगाबाद यांच्या आस्थापनेवरील १४ मंजूर काल्पनिक पदांपैकी १३ काल्पनिक पदांवर कार्यरत असणाऱ्या “मे. नगराल इंडिया प्रा. लि.” या बाह्ययंत्रणेमार्फत नियुक्त कंपनीच्या कर्मचाऱ्यांच्या वेतनाच्या दि.०१.०३.२०२२ ते दि.१९.०४.२०२२ या कालावधीतील प्रलंबित राहिलेल्या रू.३,४४,८२५/- (अक्षरी रु. तीन लाख चव्वेचाळीस हजार आठशे पंचवीस फक्त) इतक्या रकमेच्या देयकांच्या प्रदानास शासन मंजूरी देण्यात येत आहे.
२. यासाठी होणारा खर्च, “विधि व न्याय विभाग, मागणी क्र.जे-१ लेखाशिर्ष २०१४ न्यायदान, ११४ विधि सल्लागार व समुपदेशी, (००) (०१) विधि सल्लागार व समुपदेशी (शहर अधिकारी) (दत्तमत) (अनिवार्य), १०-कंत्राटी सेवा (२०१४०२९९)” खाली खर्ची टाकून तो चालू सन २०२२-२०२३ करिता मंजूर व वितरित करण्यात आलेल्या अनुदानातून भागविण्यात यावा.
३. वित्त विभाग, शासन निर्णय क्र.विअप्र-२०१३/प्र.क्र.३०/२०१३/विनियम (भाग-२), दि.१७.०४.२०१५ सोबतच्या परिशिष्टातील वित्तीय अधिकार नियम पुस्तिका, १९७८, भाग पहिला, उप विभाग-४, अनुक्रमांक ११ अन्वये प्रदान करण्यात आलेल्या अधिकारांचा वापर करून, त्याचप्रमाणे, वित्त विभागाने त्यांचा अनौपचारिक संदर्भ क्र.३२६/आपुक दि.२०.०६.२०२२ आणि अनौपचारिक संदर्भ क्र.७०२/व्यय-५, दि.०१.०७.२०२२ अन्वये दिलेल्या सहमतीस अनुसरून हा शासन निर्णय निर्गमित करण्यात येत आहे.