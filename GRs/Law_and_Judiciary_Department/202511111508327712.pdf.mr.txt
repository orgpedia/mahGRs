# Page 1
धर्मादाय संघटनेच्या आस्थापनेवर, अनुकंपा तत्वावर
नियुक्ती देण्यासाठी मृत संवर्ग घोषित केलेल्या शिपाई,
गट-ड या संवर्गातील ०३ पदे पुनर्जिवित करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक:-सीएचए-२०२५/प्र.क्र.१००/का-१ (ई-१४१६३९९)
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : ११ नोव्हेंबर, २०२५
पहा :
१. विधि व न्याय विभाग शासन निर्णय क्र.सीएचए-२०१६/प्र.क्र.३६/का.१, दि.२०.१२.२०२२
२. वित्त विभाग शासन निर्णय क्र.पदनि २०२२/प्र.क्र.१५/आ.पु.क. दि.०८.०८.२०२४
३. सामान्य प्रशासन विभाग शासन निर्णय क्र.अकंपा-१२२५/प्र.क्र.१२१/म.लो.आ.,
दि.१७.०७.२०२५
४. धर्मादाय आयुक्त, महाराष्ट्र राज्य, मुंबई यांचे पत्र, जा.क्र./आस्था/निरी-५/५३६८/२५,
दि.१५.१०.२०२५
प्रस्तावना :
धर्मादाय आयुक्त, महाराष्ट्र राज्य, मुंबई व त्यांच्या अधिपत्याखालील कार्यालयांच्या
आस्थापनेवरील पदांच्या सुधारीत आकृतीबंधास संदर्भ क्र.१ च्या शासन निर्णयान्वये मान्यता देण्यात
आली असून, सदर आकृतीबंधानुसार धर्मादाय संघटनेच्या गट-ड मधील शिपाई संवर्गातील १८२ पदे
मृत घोषित करण्यात आली आहेत.
वित्त विभागाच्या संदर्भ क्र.२ च्या शासन निर्णयान्वये अनुकंपा नियुक्त्यांसाठी, अनुकंपा तत्वावर
नियुक्त केलेल्या कर्मचाऱ्यांच्या पदोन्नतीसाठी गट-ड मधील मृत घोषित केलेल्या संवर्गातील आवश्यक
तितकी नियमित पदे राखून ठेवण्याचे अधिकार आणि सामान्य प्रशासन विभागाच्या संदर्भ क्र.३ च्या
शासन निर्णयान्वये गट-ड मधील जेवढी पदसंख्या मृत घोषित केली आहे त्या पदसंख्येच्या मर्यादेत अनुकंपा नियुक्तीसाठी पदे पुनर्जिवित करण्याचे अधिकार प्रशासकीय विभागांना देण्यात आले आहेत.
त्यानुषंगाने संदर्भ क्र.४ येथील पत्रान्वये प्राप्त प्रस्तावाच्या अनुषंगाने, धर्मादाय संघटनेतील
सार्वजनिक न्यास नोंदणी कार्यालय, नागपूर कार्यालयातील दिवंगत कर्मचारी रमन हरीचंद्र खरे यांचे
पात्र वारस श्री. रणदीप रमन खरे व दिवंगत कर्मचारी सुशिल गोवर्धन साखरकर यांचे पात्र वारस श्री.
मयंक सुशिल साखरकर आणि सार्वजनिक न्यास नोंदणी कार्यालय, वर्धा कार्यालयातील दिवंगत
कर्मचारी नरेश लक्ष्मणराव नेवारे यांचे पात्र वारस श्री. अतुल नरेश नेवारे यांना अनुकंपा तत्वावर शिपाई
पदी नियुक्ती देण्यासाठी मृत संवर्ग घोषित केलेली शिपाई, गट-ड संवर्गातील ०३ पदे पुनर्जिवित करण्याची बाब शासनाच्या विचाराधीन होती.
शासन निर्णय :
धर्मादाय संघटनेच्या सार्वजनिक न्यास नोंदणी कार्यालय, नागपूर कार्यालयातील मृत घोषित
केलेल्या शिपाई, गट-ड या संवर्गातील ०२ पदे आणि सार्वजनिक न्यास नोंदणी कार्यालय, वर्धा
# Page 2
शासन निर्णय क्रमांकः सीएचए-२०२५/प्र.क्र.१००/का-१ (ई-१४१६३९९)
कार्यालयातील शिपाई, गट-ड संवर्गातील ०१ पद अशी एकूण ०३ पदे पुनर्जिवित करण्यास याद्वारे
मान्यता देण्यात येत आहे.
-------------------------------------------------------------------------------------------------
| अ. क्र. | कार्यालयाचे नाव | अनुकंपा तत्वावर नियुक्त करावयाची व्यक्ती | पुनर्जिवित करावयाचे पद |
| १ | सार्वजनिक न्यास नोंदणी कार्यालय, नागपूर | श्री. रणदीप रमन खरे, श्री. मयंक सुशिल साखरकर | शिपाई-०२ |
| २ | सार्वजनिक न्यास नोंदणी कार्यालय, वर्धा | श्री. अतुल नरेश नेवारे | शिपाई-०१ |
| एकूण | शिपाई-०३ |
-------------------------------------------------------------------------------------------------
२. सदर पदावर अनुकंपा तत्वावर नियुक्तीच्या अनुषंगाने, नियुक्ती अधिकारी यांनी सामान्य
प्रशासन विभाग, शासन निर्णय दि.१७.०७.२०२५ नुसार कार्यवाही करावी.
३. उपरोक्त प्रमाणे पुनर्जिवित केलेल्या शिपाई, गट-ड या पदावर अनुकंपा तत्वावर नियुक्ती
केलेल्या कर्मचाऱ्याच्या पदोन्नती, सेवानिवृत्तीने अथवा इतर कारणामुळे सदर पद रिक्त झाल्यावर ते
नियमित आपोआप पद व्यपगत होईल.
४. याप्रित्यर्थ होणारा खर्च “मागणी क्रमांक जे-०२, २०७०, इतर प्रशासनिक सेवा ००, ००१,
संचालन व प्रशासन (००) (०३) धर्मादाय आयुक्तांचा विभागीय कर्मचारी वर्ग (अनिवार्य) दत्तमत
(२०७०A०४९) ०१, वेतन” या लेखाशिर्षाखाली संबंधित वित्तीय वर्षात मंजूर अनुदानातून भागविण्यात
यावा.
५. सदर शासन निर्णय हा वित्त विभाग, शासन निर्णय दि.०८.०८.२०२४ व सामान्य प्रशासन विभाग
शासन निर्णय दि.१७.०७.२०२५ अन्वये प्रशासनिक विभागांना प्रदान केलेल्या अधिकारानुसार निर्गमित
करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3