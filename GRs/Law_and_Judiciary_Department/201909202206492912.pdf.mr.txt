# Page 1
दहशतवादी हल्ल्यातील शहिदांच्या मुलांसाठी श्री सिध्दिविनायक गणपती मंदिर न्यासामार्फत केजी टू पीजी शिष्यवृत्ती योजना
"एक विशेष बाब" म्हणून सुरु करण्याबाबत.
महाराष्ट्र शासन
विधि व न्याय विभाग
शासन निर्णय क्र. एसव्हीटी-१११९/५४९/प्र.क्र.११३/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २० सप्टेंबर, २०१९.
संदर्भ:- १) श्री सिध्दिविनायक गणपती मंदिर न्यास, प्रभादेवी, मुंबई यांचे पत्र क्र. सिविगंम/२८१/ २०१९, दि.२०.०६.२०१९
२) श्री सिध्दिविनायक गणपती मंदिर न्यास, प्रभादेवी, मुंबई यांचे पत्र क्र. सिविगंम / ३७३ / २०१९, दि.२०.०७.२०१९
प्रस्तावना :
दहशतवादी हल्ल्यातील शहीदांच्या मुलांना श्री सिध्दिविनायक गणपती मंदिर न्यासामार्फत "केजी
टू पीजी शिष्यवृत्ती योजना" राबविण्याचा निर्णय व्यवस्थापन समितीच्या दि. ३०.०५.२०१९ रोजीच्या सभेत घेण्यात आला. न्यास निर्णयाच्या अनुषंगाने संदर्भाधिन पत्र क्रमांक (१) व (२) अन्वये याबाबतचा प्रस्ताव शासन
मान्यतेस्तव सादर करण्यात आला. त्यानुसार, मानवतेच्या दृष्टीकोनातून दहशतवादी हल्ल्यातील
शहीदांच्या मुलांना "केजी टू पीजी शिष्यवृत्ती योजना" एक विशेष बाब म्हणून श्री सिध्दिविनायक गणपती मंदिर न्यासामार्फत राबविण्यास मान्यता देण्याची बाब शासनाच्या विचाराधीन होती.
शासन निर्णय:
दहशतवादी हल्ल्यातील शहीदांच्या मुलांना "केजी टू पीजी शिष्यवृत्ती योजना" एक विशेष बाब
म्हणून श्री सिध्दिविनायक गणपती मंदिर न्यासामार्फत राबविण्यास या शासन निर्णयान्वये पुढील अटी व निकष यांच्या अधीन राहून मान्यता देण्यात येत आहे: १) "केजी टू पीजी शिष्यवृत्ती योजना" या योजनेंतर्गत केवळ महाराष्ट्र राज्यातील दहशतवादी हल्ल्यातील शहिदांच्या मुलांना शैक्षणिक शुल्काची रक्कम मिळण्यास पात्र समजण्यात यावे.
२) शासनाच्या कोणत्याही अन्य शिष्यवृत्ती योजनेचा पूर्वीपासून लाभ घेत असलेल्या दहशतवादी
हल्ल्यातील शहीदांच्या मुलांना ही शिष्यवृत्ती योजनेचा दुबार लाभ या दृष्टीकोनातून "केजी टू पीजी
शिष्यवृत्ती योजना" या योजनेंतर्गत शैक्षणिक शुल्काची रक्कम मिळण्यास पात्र राहणार नाहीत.
३) "केजी टू पीजी शिष्यवृत्ती योजना" या योजनेंतर्गत कोणत्याही माध्यमातून अनुदानित किंवा
विनाअनुदानित शिक्षण संस्थेत शिक्षण घेत असलेल्या अशा शहीदांच्या मुलांना शैक्षणिक शुल्काची रक्कम मिळण्यास पात्र असतील.
४) "केजी टू पीजी शिष्यवृत्ती योजना" या योजनेंतर्गत निवासी शाळेत, सैनिकी शाळेत शिक्षण घेत
असलेल्या अशा शहीदांच्या मुलांना शैक्षणिक शुल्काची रक्कम मिळण्यास पात्र समजण्यात यावे. सबब,
# Page 2
शासन निर्णय क्रमांकः एसव्हीटी-१११९/५४९/प्र.क्र.११३/का.१६
निवासी शाळेत, सैनिकी शाळेत शिक्षण घेणाऱ्या मुलांच्या शैक्षणिक शुल्कातील भोजन आणि निवास खर्च
प्रस्तावित करुन सदर शिष्यवृत्ती योजनेत प्रदान करण्यात येईल.
५) शालेय शिक्षण घेत असलेल्या केजी ते दहावीच्या विद्यार्थ्यांच्या बाबतीत शहीदांच्या पत्नीच्या
(शहीदाची पत्नी नसल्यास मुलाचे पालक असलेली व्यक्ती) बँक खात्यात शैक्षणिक शुल्काची रक्कम जमा
करण्यात यावी. मात्र, महाविद्यालयीन व त्यापुढील शिक्षण घेणाऱ्या मुलांच्या बाबतीत त्यांच्या वैयक्तिक बँक
खात्यावर रक्कम जमा करण्यात येईल.
६) शालेय, कनिष्ठ महाविद्यालय, वरिष्ठ महाविद्यालय, पारंपारिक विद्यापीठे, अभियांत्रिकी शाखा,
वैद्यकीय शाखा, पशु वैद्यकीय शाखा, कृषी शाखा व तत्सम शाखेत शिक्षण घेत असलेले विद्यार्थी या
योजनेअंतर्गत शैक्षणिक शुल्काची रक्कम मिळण्यास पात्र राहतील.
७)"केजी टू पीजी शिष्यवृत्ती योजना" या योजनेची अंमलबजावणी हा शासन निर्णय निर्गमित झाल्याच्या दिनांकापासून करण्यात येईल.
८) "केजी टू पीजी शिष्यवृत्ती योजना" या योजनेकरिता रु.१ कोटी इतक्या मर्यादेत खर्च करण्याचे
अधिकार श्री सिध्दिविनायक गणपती मंदिर व्यवस्थापन समिती, प्रभादेवी, मुंबई यांना असतील.
९) या योजनेचा लाभ घेण्यासाठीचा नमुना व्यवस्थापन समितीच्या मान्यतेने तयार करण्यात यावा व
अर्जाचा नमुना तसेच योजनेची माहिती न्यासाच्या संकेतस्थळावर प्रसिध्द करण्यात यावी.
१०) या योजनेचा लाभ घेण्यासाठी अर्जदाराने विहित नमुन्यात आवश्यक त्या कागदपत्रांसह
कार्यकारी अधिकारी, श्री सिध्दिविनायक गणपती मंदिर व्यवस्थापन समिती, पी. के. बोले मार्ग, प्रभादेवी, मुंबई यांच्याकडे अर्ज सादर करावा.