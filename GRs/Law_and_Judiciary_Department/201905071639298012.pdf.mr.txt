# Page 1
न्यायाधीश, कौटुंबिक न्यायालय, जालना यांना आहरण व संवितरण अधिकारी म्हणून घोषित करणेबाबत.
महाराष्ट्र शासन
विधि व न्याय विभाग
शासन निर्णय क्रमांकः कौटुन्या-१११९/प्र.क्र.७२/का-९
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक: ६ मे, २०१९
वाचा : १. शासन निर्णय विधि व न्याय विभाग क्र.कौटुंन्या-१११६/३७६/प्र.क्र.८६/का-९, दि. १३.१०.२०१६.
२. विधि व न्याय विभाग अधिसूचना क्र.FMC १११६/३७६/C.R.८६/D-IX, दि.२०.०३.२०१९.
३. कौटुंबिक न्यायालय, जालना यांचे पत्र क्र. लेखा/२०/२०१९, दि.०५.०४.२०१९
प्रस्तावना :
कौटुंबिक न्यायालय अधिनियम, १९८४ च्या कलम ३ अन्वये मा. उच्च न्यायालयाच्या
सहमतीने शहरी/नागरी प्रदेशाकरिता कौटुंबिक न्यायालय स्थापन करण्याची तरतूद आहे.
त्यानुसार संदर्भीय क्र. १ येथील शासन निर्णयान्वये जालना नगरपालिकेच्या हद्दीतील क्षेत्रासाठी
कौटुंबिक न्यायालय स्थापन करण्यात आले. संदर्भ क्र. २ येथील शासन अधिसूचनेनुसार सदर
न्यायालय दि.२४.०३.२०१९ रोजीपासून कार्यान्वित झाले असून सदर न्यायालयातील न्यायाधीश
यांना आहरण व संवितरण अधिकार प्रदान करणेबाबत संदर्भ क्र. ३ येथील प्रस्तावान्वये कौटुंबिक
न्यायालय, जालना यांनी विनंती केली आहे. त्यानुसार न्यायाधीश, कौटुंबिक न्यायालय, जालना
यांना आहरण व संवितरण अधिकार प्रदान करण्याची बाब शासनाच्या विचाराधीन होती.
शासन निर्णय :
कौटुंबिक न्यायालय, जालना करीता "मागणी क्र. जे-१, २०१४ - न्यायदान, ( दत्तमत), १०२
उच्च न्यायालये (१३) १४ व्या वित्त आयोगांतर्गत योजना (१३)(०२) कौटुंबिक न्यायालये (अनिवार्य)
सांकेतांक क्रमांक (२०१४ ०६०१)" या लेखाशिर्षाखाली सन २०१९-२० या वर्षाकरीता आवश्यक
अनुदान मंजूर करण्यात आले आहे.
# Page 2
शासन निर्णय क्रमांकः कौटुन्या-१११९/प्र.क्र.७२/का-९
२. न्यायाधीश, कौटुंबिक न्यायालय, जालना यांना महाराष्ट्र कोषागार नियम, १९६८ मधील
नियम १५ (३) व १५६ अन्वये दिलेल्या अधिकारांचा वापर करुन सदर न्यायालयाचे आहरण व
संवितरण अधिकारी म्हणून घोषित करण्यात येत आहे.