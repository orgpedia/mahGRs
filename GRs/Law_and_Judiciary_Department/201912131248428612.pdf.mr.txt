# Page 1
विधि व न्याय विभागाच्या अधिपत्याखालील निबंधक भागीदारी संस्था, महाराष्ट्र राज्य, मुंबई कार्यालयातील पदांच्या आढाव्याअंती सुधारित आकृतीबंध...
महाराष्ट्र शासन
विधि व न्याय विभाग
शासन निर्णय क्रमांक : आयपीए-२११६/प्र.क्र.३७/का. एक
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२,
दिनांक : - १३ डिसेंबर, २०१९
पहा:- १) शासन निर्णय विधि व न्याय विभाग क्र: असंक-१००१/प्र.क्र.२९/२००१/वित्तीय सुधारणा दि. १०.०९.२००१.
२) शासन निर्णय विधि व न्याय विभाग क्र. ओओडी ११०१/१५६४/(१३३)/का.१ दि. १५.१२.२००६.
प्रस्तावना : विधि व न्याय विभागाच्या अधिपत्याखालील निबंधक भागीदारी संस्था, महाराष्ट्र राज्य, मुंबई यांचे कार्यालयात अस्तित्वात असलेल्या सर्व पदांचा वित्त विभागाच्या वाचा येथील क्र.१ च्या शासन निर्णयातील
आदेशानुसार व मार्गदर्शक सुचनांनुसार सर्वंकष आढावा घेण्यात आला असून, विभागाच्या या आढाव्यास मा. मुख्य सचिव यांच्या अध्यक्षतेखालील उच्चस्तरीय सचिव समितीने दि.११ सप्टेंबर, २०१९ रोजी झालेल्या बैठकीत मंजूरी दिलेली आहे. वाचा येथील अनुक्रमांक २ येथील शासन निर्णयानुसार निबंधक भागीदारी संस्था, महाराष्ट्र राज्य, मुंबई या कार्यालयातील ७५ पदांचा आकृतिबंध निश्चित करण्यात आला होता.
शासन निर्णय : १. विधि व न्याय विभागाच्या अधिपत्याखालील निबंधक भागीदारी संस्था, महाराष्ट्र राज्य, मुंबई (सहायक निबंधक भागीदारी संस्था,पुणे, नागपूर व औरंगाबाद कार्यालयासह) या कार्यालयातील एकूण कामकाजाचा सखोल व सर्वंकष आढावा घेऊन, सदर कार्यालयाच्या आस्थापनेवर ७२ नियमित व १ अधिसंख्य अशा एकूण ७३ पदांचा सुधारित आकृतीबंध निश्चित केलेला आहे. त्याचप्रमाणे उच्चस्तरीय सचिव समितीने, सदर कार्यालयासाठी ७३ पदांचा आकृतीबंध निश्चित करण्यास मान्यता दिली आहे. शिपाई संवर्गातील १२ मंजूर पदांमधून २ पदे निरसित करण्यात आली आहेत. तसेच, गट-ड संवर्गातील कार्यरत असलेले सफाईगार हे १ पद अधिसंख्य घोषित करण्यात आले असून हे अधिसंख्य पद सध्या कार्यरत असलेल्या कर्मचाऱ्याच्या सेवानिवृत्ती / राजीनामा / मृत्यू या कारणामुळे रिक्त झाल्यानंतर, निरसित होईल व हा संवर्ग मृत संवर्ग होईल. त्यानंतर १ मनुष्यबळाच्या मर्यादेत सदर सेवा गरजेनुसार बाहय यंत्रणेद्वारे भरण्यास परवानगी दिली आहे.
२. उच्चस्तरीय सचिव समितीच्या मान्यतेनुसार निबंधक भागीदारी संस्था, महाराष्ट्र राज्य, मुंबई या कार्यालयासाठी एकूण ७२ नियमित व १ अधिसंख्य पदांच्या सुधारित आकृतीबंधास या शासन निर्णयान्वये मंजूरी देण्यात येत आहे. सुधारित आकृतीबंधाचा संवर्गनिहाय तपशील विवरणपत्र - अ, अ-१ मध्ये दर्शविला आहे.
३. या शासन निर्णयाद्वारे निबंधक भागीदारी संस्था, महाराष्ट्र राज्य, मुंबई या कार्यालयात रिक्त असलेली शिपाई संवर्गातील २ पदे रद्द करण्यात येत असून या कार्यालयातील रद्द करावयाच्या पदांचा व अधिसंख्य करावयाच्या पदांचा तपशिल विवरणपत्र - ब मध्ये दर्शविला आहे.
# Page 2
शासन निर्णय क्रमांक: आयपीए-२११६/प्र.क्र.३७/का. एक
४. पदावर कार्यरत असणारे कर्मचारी सेवानिवृत्त होईपर्यंतच्या कालावधीसाठी त्याच पदनामाची व त्याच वेतनश्रेणीमधील अधिसंख्य पद निर्माण करण्यास शासन मंजूरी देण्यात येत आहे. या कर्मचाऱ्याच्या वेतन व भत्त्याचा खर्च ते यापूर्वी ज्या लेखाशीर्षाखाली वेतन घेत होते त्याच लेखाशीर्षाखाली यापुढेही खर्ची टाकण्यात यावा. या पदावर काम करणाऱ्या कर्मचाऱ्याचे अन्य पदावर समावेशन झाल्यानंतर अथवा कर्मचारी सेवानिवृत्त झाल्यानंतर ते पद आपोआपच रद्द होईल. त्यानंतर या पदाचे काम बाहययंत्रणेद्वारे करण्यास मान्यता दिली आहे. त्या पदाची कामे बाहययंत्रणेद्वारे करुन घेताना वित्त विभाग, शासन परिपत्रक, दिनांक २७.०९.२०१०, दि.०२.०२.२०१३, दि.०२.१०.२०१३, दि.०२.०८.२०१६ मधील तरतूदींचे काटेकोरपणे पालन करण्याची दक्षता निबंधक भागीदारी संस्था, महाराष्ट्र राज्य, मुंबई यांचे कार्यालयाने घ्यावी.
५. हा शासन निर्णय, मा. मुख्य सचिवांच्या अध्यक्षतेखालील उच्चस्तरीय सचिव समितीच्या सन २०१९ मधील ७ व्या बैठकीमध्ये दिलेल्या मान्यतेनुसार व शासन निर्णय, वित्त विभाग, क्रमांक असंक-१००१/ प्र.क्र.२९/२००१/ वित्तीय सुधारणा, दिनांक १०.०९.२००१ अन्वये प्रशासकीय विभागांना प्रदान करण्यात आलेल्या अधिकारान्वये, तसेच वित्त विभागाने अनौपचारिक संदर्भ क्र. ४६४/२०१९/सेवा-९ दि.१९.११.२०१९ अन्वये दिलेल्या मान्यतेच्या अनुषंगाने निर्गमित करण्यात येत आहे.
# Page 3
# Page 4
# Page 5
# Page 6
# Page 7