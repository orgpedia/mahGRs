# Page 1
सरकारी वकील कार्यालय, सर्वोच्च न्यायालय, नवी दिल्ली या कार्यालयाकरिता “आहरण व संवितरण अधिकारी” घोषित करणेबाबत.
महाराष्ट्र शासन
विधि व न्याय विभाग
शासन निर्णय क्रमांक: सवदि-२३२०/३१५/प्र.क्र.२०/का.८
मादाम कामा मार्ग, हुतात्मा राजगुरु चौक,
मंत्रालय, मुंबई : ४०००३२.
दिनांक: २४ मे, २०२२.
वाचा:- १) विधि व न्याय विभाग, शासन निर्णय क्र. एसपीसी-१०८३ (४११)-९, दि.१०.०५.१९८४.
२) विधि व न्याय विभाग, शासन निर्णय क्र. इएसटी १०८४/१८१०-दोन, दि.१६.८.१९८४.
३) विधि व न्याय विभाग, शासन निर्णय क्र. समक्रमांकित शासन निर्णय दि.२५.५.२०२१.
४) सरकारी वकील कार्यालय, सर्वोच्च न्यायालय, नवी दिल्ली यांचे पत्र क्र.शा.अभि / २०२२ २३/२०२२/२१६, दि.६.४.२०२२.
५) सरकारी वकील कार्यालय, सर्वोच्च न्यायालय, नवी दिल्ली यांचे पत्र क्र. शासकीय अभियोक्ता/२०२२-२३/२०२२/२१६, दि.०६.०४.२०२२.
प्रस्तावना:
संदर्भ क्र.१ मध्ये नमुद, विधि व न्याय विभाग, शासन निर्णय दि.१० मे, १९८४ अन्वये सरकारी वकील कार्यालय, सर्वोच्च न्यायालय, नवी दिल्ली हे कार्यालय निर्माण करण्यात आलेले आहे. संदर्भ क्र. २ येथील शासन निर्णयान्वये, सदर कार्यालयाकरिता, महाराष्ट्र शासनाचे विशेष आयुक्त, नवी दिल्ली यांना, “आहरण व संवितरण अधिकारी” म्हणुन घोषित करण्यात आलेले होते. त्यानंतर, संदर्भ क्र. २ येथील आदेशान्वये, सदर कार्यालयासाठी, निवासी आयुक्त, महाराष्ट्र शासन, महाराष्ट्र सदन, नवी दिल्ली यांना, सन २०२१-२२ या वित्तीय वर्षाकरिता “आहरण व संवितरण अधिकारी” म्हणून घोषित करण्यात आलेले होते.
सरकारी वकील, सरकारी वकीलांचे कार्यालय, सर्वोच्च न्यायालय, नवी दिल्ली या कार्यालयाच्या आस्थापनेवर राजपत्रित अधिकारी पद मंजूर नाही. सरकारी वकील, सर्वोच्च न्यायालय, नवी दिल्ली या कार्यालयाने आता, संदर्भ क्र.४ येथील पत्रान्वये सदर कार्यालयासाठी सन २०२२-२३ या वित्तीय
वर्षाकरिता, निवासी आयुक्त, महाराष्ट्र शासन, महाराष्ट्र सदन, नवी दिल्ली यांना “आहरण व संवितरण अधिकारी” घोषित करण्याची विनंती केलेली आहे. त्यानुषंगाने, सरकारी वकील कार्यालय, सर्वोच्च न्यायालय, नवी दिल्ली कार्यालयाकरिता “आहरण व संवितरण अधिकारी” घोषित करण्याची बाब शासनाच्या विचाराधीन होती.
# Page 2
शासन निर्णय क्रमांकः सवदि-२३२०/३१५/प्र.क्र.२०/का.८
शासन निर्णय:
महाराष्ट्र कोषागार अधिनियम १९६८ च्या नियम १५६ नुसार, सरकारी वकील कार्यालय, सर्वोच्च न्यायालय, नवी दिल्ली या कार्यालयाकरिता, निवासी आयुक्त, महाराष्ट्र शासन, निवासी आयुक्त कार्यालय, महाराष्ट्र सदन, नवी दिल्ली, यांना चालु सन २०२२-२०२३ या वित्तीय वर्षाकरिता सर्व प्रयोजनार्थ “आहरण व संवितरण अधिकारी” म्हणून घोषित करण्यात येत आहे.
२. हा शासन निर्णय, महाराष्ट्र कोषागार नियम १९६८ मधील नियम क्र. १५६ मधील तरतुदींनुसार व प्रधान सचिव व वरिष्ठ विधि सल्लागार, विधि व न्याय विभाग यांच्या मान्यतेने निर्गमित करण्यात येत आहे.