# Page 1
श्री साईबाबा संस्थानच्या मंजुर आकृतीबंधातील "उप कार्यकारी अधिकारी" हे पद "उप मुख्य कार्यकारी अधिकारी" असे पदउन्नत करण्याबाबत
महाराष्ट्र शासन
विधि व न्याय विभाग,
शासन निर्णय क्र. सासंवि-१०१८/१७६१/प्र.क्र.२०५/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ११ जानेवारी, २०१९.
संदर्भ:- १) मुख्य कार्यकारी अधिकारी, श्री साईबाबा संस्थान विश्वस्तव्यवस्था,शिर्डी यांचे पत्र क्र.एसएसएस/साप्रशा/आस्था/४२३९/२०१८, दि.२६.११.२०१८
२) विधि व न्याय विभाग, शासन निर्णय क्र. सासंवि २००९/४३३/(३७/०९)/का.सोळा, दि.०७.०८.२००९
३) विधि व न्याय विभाग, शासन अधिसूचना दि.१९.०८.२०१७
प्रस्तावना :
मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांच्या संदर्भाकिंत पत्र क्र.१ अन्वये संस्थान आस्थापनेवरील मुख्य कार्यकारी अधिकारी यांना दैनंदिन प्रशासकीय कामकाजात सहाय्य करण्यासाठी तहसिलदार संवर्गातील उप कार्यकारी अधिकारी हे पद उप जिल्हाधिकारी या
संवर्गात दर्जोन्नत करुन त्याचे पदनाम उप मुख्य कार्यकारी अधिकारी करण्यास व त्यानुषंगाने दि.०७.०८.२००९ रोजीच्या संस्थान आस्थापनेवरील मंजुर आकृतीबंधात तहसिलदार संवर्गातील उप कार्यकारी अधिकारी या पदाऐवजी उप जिल्हाधिकारी या संवर्गातील उप मुख्य कार्यकारी अधिकारी असे पद व पदनामात बदल करण्याची विनंती करण्यात आली होती.
२. विधि व न्याय विभाग, शासन निर्णय दि. ०७.०८.२००९ अन्वये शिर्डी संस्थानाच्या आकृतीबंधास मान्यता देण्यात आली असून यात उपकार्यकारी अधिकारी हे पद आहे. या पदावर राज्य शासनाच्या सेवेतील अधिकाऱ्याची प्रतिनियुक्तीने नियुक्ती करण्यात येते.
३. संदर्भांकित शासन अधिसूचना क्र.३ अन्वये "कार्यकारी अधिकारी" या ऐवजी "मुख्य कार्यकारी अधिकारी" असे पद श्रेणी उन्नत करुन भारतीय प्रशासकीय सेवेतील अधिकाऱ्याची नियुक्ती करण्यात येते.
# Page 2
शासन निर्णय क्रमांक: सासंवि-१०१८/१७६१/प्र.क्र.२०५/का.१६
४. श्री साईबाबा संस्थान येथे एकूण ४० विभाग कार्यरत असून स्थायी व कंत्राटी म्हणून साधारणत: ६००० कर्मचारी कार्यरत आहेत. साईभक्तांच्या दर्शनासाठी शिर्डीत येणाऱ्या साईभक्तांना पायाभूत सेवा-सुविधा पुरविणे हा मुख्य उद्देश असून यात जनसंपर्क कार्यालय, प्रसादालय विभाग, कँटीन विभाग, निवासस्थाने, रुग्णालये, संरक्षण, आरोग्य, पाणीपुरवठा, विद्युत यासारखे महत्वाचे विभाग कार्यरत आहेत. शिर्डी व परिसरातील मुलांना उच्च शिक्षण मिळावे, यासाठी संस्थानमार्फत कन्याशाळा, इंग्लीश मिडीयम स्कुल, औद्योगिक प्रशिक्षण संस्था, कनिष्ठ महाविद्यालय कार्यरत आहेत. तसेच सन २०१७-१८ या वर्षापासून वरिष्ठ महाविद्यालय कार्यान्वित करण्यात आले आहे. संस्थानच्या सर्व विभागांना लागणारे साहित्य/वस्तुंची खरेदी खरेदीविभागामार्फत करण्यात येते. खरेदी प्रक्रीया मोठ्या
प्रमाणात चालत असून ती शासकीय नियमानुसार करण्यात येते. यासाठी प्रशासकीय स्तरावर पडताळणी करण्यासाठी उच्च श्रेणीतील अनुभवी अधिकाऱ्याची संस्थानला अत्यंत आवश्यकता आहे.
५. श्री साईबाबा संस्थान विश्वस्तव्यवस्था, शिर्डी यांच्या व्यवस्थापन समितीच्या दि.०५.१०.२०१८ रोजीच्या सभेत पुढीलप्रमाणे निर्णय घेण्यात आला आहे: शासनाने यापुर्वी संस्थान आस्थापनेवरील कार्यकारी अधिकारी हे पद मुख्य कार्यकारी अधिकारी या संवर्गात दर्जोन्नत केले आहे. त्याचबरोबर संस्थानचा वाढता विकास,दैनंदिन भक्तांचे संख्येत होणारी लक्षणीय वाढ, कृती आराखड्यानुसार करावयाची विकास कामे विचारात घेता मुख्य कार्यकारी अधिकारी यांना दैनंदिन प्रशासकीय कामकाजात सहाय्य करण्यासाठी कायमस्वरुपी यापुर्वीचे तहसिलदार संवर्गातील उपकार्यकारी अधिकारी हे पद उपजिल्हाधिकारी या संवर्गात दर्जोन्नत करुन पदनाम उपमुख्य कार्यकारी अधिकारी करणेस मान्यता देण्यात आली.
६. उपरोक्त बाबी तसेच शासन अधिसूचना दि.१९.०८.२०१७ अन्वये "कार्यकारी अधिकारी" हे पद "मुख्य कार्यकारी अधिकारी" या पदावर पदउन्नत केल्याची बाब विचारात घेता श्री साईबाबा संस्थान आस्थापनेवरील "उप कार्यकारी अधिकारी" हे पद "उप मुख्य कार्यकारी अधिकारी" या पदात पदउन्नत करण्याची बाब शासनाच्या विचाराधीन होती.
शासन निर्णय :
श्री साईबाबा संस्थान विश्वस्तव्यवस्था, शिर्डी या संस्थानकडे कार्यरत असलेले ४० विभाग,
श्रीसाईबाबा शताब्दी वर्षानिमित्त तयार करण्यात आलेल्या कृती विकास आराखड्याची विकास कामे पुढे काही वर्षे कार्यरत राहणार असल्याची बाब, श्री साईबाबा संस्थानामार्फत हाती घेण्यात येणारे विविध उपक्रम तसेच दि.१९.०८.२०१७ रोजीची अधिसूचना व दि.०७.०८.२००९ च्या शासन निर्णयान्वये
पृष्ठ ३ पैकी २
# Page 3
शासन निर्णय क्रमांक: सासंवि-१०१८/१७६१/प्र.क्र.२०५/का.१६
मंजूर करण्यात आलेल्या आकृतीबंधातील "कार्यकारी अधिकारी" हे पद "मुख्य कार्यकारी अधिकारी" या पदावर पदउन्नत केल्याची बाब विचारात घेता, श्री साईबाबा संस्थान आस्थापनेवरील दि.०७.०८.२००९ च्या शासन निर्णयान्वये मंजूर आकृतीबंधातील "उप कार्यकारी अधिकारी" वेतनश्रेणी ७४५०-११५०० (पाचव्या वेतन आयोगानुसार) व वेतनश्रेणी १५६००-३९१००+ग्रे.पे. ५०००) (सहाव्या वेतन आयोगानुसार ) हे पद "उप मुख्य कार्यकारी अधिकारी" वेतनश्रेणी - ८००० - १३५०० (पाचव्या वेतन आयोगानुसार) व वेतनश्रेणी १५६००-३९१००+ ग्रे.पे. ५४०० (सहाव्या वेतन आयोगानुसार) या पदात पदउन्नत करण्यास या शासन निर्णयान्वये मान्यता देण्यात येत आहे.