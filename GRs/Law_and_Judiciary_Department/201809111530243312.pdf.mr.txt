# Page 1
केरळ राज्यात पावसामुळे उद्भवलेल्या नैसर्गिक आपत्तीग्रस्तांसाठी श्री साईबाबा संस्थान विश्वस्तव्यवस्था, शिर्डी यांच्याकडून रक्कम रु.५ कोटी इतके अर्थसहाय्य देण्याबाबत
महाराष्ट्र शासन
विधि व न्याय विभाग
शासन निर्णय क्र. सासंवि-१०१८/१४३९/प्र.क्र.१५४/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ११ सप्टेंबर, २०१८.
संदर्भ:- मुख्य कार्यकारी अधिकारी, श्रीसाईबाबा संस्थान विश्वस्तव्यवस्था, शिर्डी यांचे पत्र क्र. एसएसएसटी/वशी-लेखा-अनुदान/२५९१/२०१८, दि. २९.०८.२०१८
प्रस्तावना :
केरळमध्ये अलिकडे झालेल्या अतिवृष्टीमुळे जिवित व वित्तहानी मोठ्या प्रमाणात झाली
आहे. या अतिवृष्टीमुळे लाखो कुटुंब बेघर झालेली आहेत. पुरामुळे केरळमधील स्थिती अत्यंत
भयावह झाल्यामुळे पुरस्थिती नियंत्रणात आणण्यासाठी आणि पुरग्रस्तांचे पुनर्वसन करण्यासाठी
देशातून तसेच परदेशांतून मोठ्या प्रमाणात मदत देणे सुरु आहे. महाराष्ट्र शासनाकडून केरळ राज्यातील पुरग्रस्तांच्या पुनर्वसनासाठी रु.२० कोटी इतक्या रकमेच्या अर्थसहाय्याची घोषणा केली
आहे. केरळ सरकारकडूनही पूरग्रस्त स्थिती हाताळण्यासाठी सढळ हस्ते मदत करण्याचे आवाहन
केले आहे. महाराष्ट्र शासनाने केरळ पुरग्रस्तांच्या मदतीसाठी Chief Minister Kerala Flood Relief Fund स्थापन केला आहे.
२. श्रीसाईबाबा संस्थान, शिर्डी व्यवस्थापन समितीच्या दि. २२.०८.२०१८ रोजीच्या सभेत केरळ
मधील अतिवृष्टीमुळे बाधीत पुरग्रस्तांचे पुनर्वसन करण्यासाठी रु. ५ कोटी इतका निधी महाराष्ट्र शासनाद्वारे स्थापित Chief Minister Kerala Flood Relief Fund साठी देण्याचा निर्णय घेण्यात
आला आहे. मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांनी संदर्भाधीन पत्रान्वये रु. ५ कोटी इतके अर्थसहाय्य महाराष्ट्र शासनाद्वारे स्थापित Chief Minister
Kerala Flood Relief Fund यासाठी संस्थानामार्फत देण्यास मान्यता द्यावी, अशी विनंती केलेली
आहे. सदर विनंतीच्या अनुषंगाने श्रीसाईबाबा संस्थान विश्वस्तव्यवस्था, शिर्डी यांच्यातर्फे
केरळमधील अतिवृष्टीमुळे बाधीत पुरग्रस्तांच्या पुनर्वसनासाठी महाराष्ट्र शासनाद्वारे स्थापित Chief Minister Kerala Flood Relief Fund साठी निधी देण्याची बाब शासनाच्या विचारधीन होती.
# Page 2
शासन निर्णय क्रमांक: सासंवि-१०१८/१४३९/प्र.क्र.१५४/का.१६
शासन निर्णय:
श्रीसाईबाबा संस्थान विश्वस्तव्यवस्था(शिर्डी)(सुधारणा) अधिनियम २००४ नियम १७,(२)(ण)
मधील तरतुदीनुसार अतिवृष्टीमुळे बाधीत केरळ राज्यामधील पूरग्रस्तांच्या पुनर्वसनासाठी महाराष्ट्र
शासनाद्वारे स्थापित “Chief Minister Kerala Flood Relief Fund” यासाठी रु.५ कोटी इतका
निधी श्री साईबाबा संस्थान विश्वस्तव्यवस्था, शिर्डी यांच्याकडून अर्थसहाय्य म्हणून मंजुर करण्यास
या शासन निर्णयान्वये मान्यता देण्यात येत आहे.