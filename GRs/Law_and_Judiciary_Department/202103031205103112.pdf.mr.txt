# Page 1
धर्मादाय संघटनेच्या संकेतस्थळावरील हॉस्पिटल व महाराष्ट्र सार्वजनिक विश्वस्त व्यवस्था अधिनियम १९५० चे कलम ४१ क मोड्यूलमध्ये सुधारणा करण्यासाठी मे. मास्टेक लि. ने सादर केलेल्या खर्चास मंजूरीबाबत.
महाराष्ट्र शासन
विधि व न्याय विभाग
शासन निर्णय क्रमांक : सीएचसी १११९/२९३/(१३२/१९) (भाग २)/कार्या-१७.
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक :- २ मार्च, २०२१.
वाचा:- धर्मादाय आयुक्त कार्यालयाचे पत्र क्र. सीओएमपी/३५८/२०२०, दि. २५.०१.२०२१.
शासन निर्णय धर्मादाय संघटनेतील संगणक प्रणाली विकसित करणे करिता धर्मादाय संघटनेने आर.एफ.पी. प्रसिद्ध केलेली होती. त्यातील अटी व शर्तीनुसार निविदा प्रक्रिया पार पाडून मे. मास्टेक ली. यांना संगणक प्रणाली विकसित करणेबाबत कंत्राट देण्यात आले होते.
२. धर्मादाय संघटनेच्या संकेतस्थळावरील हॉस्पिटल व महाराष्ट्र सार्वजनिक विश्वस्त व्यवस्था अधिनियम १९५० चे कलम ४१ क मोड्यूलमध्ये करावयाच्या अनिवार्य व तातडीच्या सुधारणा करतांना वारंवार तैनात (Deployment ) करावे लागू नये याकरिता काही महत्वाच्या दुरुस्त्या व सुधारणा मे. मास्टेक लि. यांच्याकडून करुन घेण्यात आल्या व लाईव्ह सर्व्हरवर तैनात ( Deploy ) करण्यात आल्या असून, त्या कार्यान्वित (functional) आहेत. सदर सुधारणा करण्याकरिता लागलेल्या रु.२,२२,९००/-+ Taxes इतक्या रकमेचे खर्चाचे देयक मे. मास्टेक लि. ने सादर केले आहे. मे. मास्टेक लि. कंपनीने सादर केलेल्या देयकाची रु.२,२२,९००/- + Taxes इतकी रक्कम, शासन निर्णय क्र. सीएचसी-१११७/४६/(१९/१७)/का-१७, दि.१०.०४.२०१७ अन्वये प्रधान सचिव विधि परामर्शी यांना प्रदान करण्यात आलेल्या प्राधिकारानुसार सार्वजनिक न्यास प्रशासन निधीतून अदा करण्यास या आदेशाद्वारे मान्यता देण्यात येत आहे.