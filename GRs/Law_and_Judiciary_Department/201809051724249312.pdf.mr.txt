# Page 1
श्री सिध्दिविनायक गणपती मंदिर न्यास, प्रभादेवी, मुंबई व प्रबोधन, गोरेगाव यांच्या संयुक्त विद्यमाने गोरेगाव येथे “श्री सिध्दिविनायक डायलेसिस सेंटर" सुरु करण्याबाबत.
महाराष्ट्र शासन
विधि व न्याय विभाग,
शासन निर्णय क्र. एसव्हीटी-१११८/१३३९/प्र.क्र.१३३/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ३१ ऑगस्ट, २०१८.
संदर्भ:- कार्यकारी अधिकारी, श्री सिध्दिविनायक गणपती मंदिर न्यास, प्रभादेवी, मुंबई यांचे पत्र क्र. सविगंम/४२८/२०१८, दि.२३.०७.२०१८
प्रस्तावना :
श्री सिध्दिविनायक गणपती मंदिर न्यास, प्रभादेवी, मुंबई यांच्यामार्फत न्यास प्रतिक्षालय
इमारतीत डायलेसिस सेंटर चालविण्यात येत आहे. राज्यात दिवसेंदिवस किडनीग्रस्त रुग्णांच्या
संख्येत मोठी वाढ होत आहे. डायलेसिस उपचार खर्चिक असल्याने बहुतांशी रुग्ण हे दीर्घकालीन
डायलेसिस उपचार न घेता मध्येच सोडून देतात. प्रबोधन धर्मादाय डायलेसिस सेंटर, गोरेगाव
यांनी त्यांच्या इमारतीत आठ डायलेसिस मशिन्स कार्यान्वित केल्या असून, सदर डायलेसिस सेंटर “श्री सिध्दिविनायक डायलेसिस सेंटर" म्हणून चालविण्याचा प्रबोधन यांचा प्रस्ताव मंदिर ट्रस्टला
प्राप्त झाला आहे. सदर डायलेसिस सेंटर हे ऑपरेटींग एजन्सीमार्फत चालविण्यात येणार असून या
डायलेसिस सेंटरमध्ये रुग्णांकडून रु.२५०/- इतके शुल्क आकारण्यात येणार आहे. वर्षभर तीन पाळ्यांमध्ये ७४८८ (२६x१२x२४) डायलेसिस होणार असून प्रती डायलेसिस मागे रुग्णाकडून घेतलेली रक्कम व ऑपरेटींग एजन्सीला द्यावयाची रक्कम वजा जाता प्रती डायलेसिस न्यासाला
येणारा अंदाजे रु.७५०/- इतका आर्थिक भार विचारात घेता एका वर्षात अंदाजे न्यासावर रु.५६.१६
लाख इतका आर्थिक बोजा पडणार आहे. न्यासाच्या सन २०१८-१९ च्या अर्थसंकल्पात वैद्यकीय
प्रकल्प-डायलेसिस दैनिक खर्च या बाबीसाठी रु.२ कोटी इतकी आर्थिक तरतूद करण्यात आली आहे. प्रबोधन धर्मादाय डायलेसिस सेंटर, गोरेगाव यांच्याद्वारे स्थापन करण्यात आलेल्या आठ
डायलेसिस मशीन कार्यान्वित करण्यात आल्या असून सदर डायलेसिस सेंटर “श्री सिध्दिविनायक
डायलेसिस सेंटर” म्हणून श्री सिध्दिविनायक गणपती मंदिर न्यास, प्रभादेवी, मुंबई व प्रबोधन,
गोरेगाव यांच्या संयुक्त विद्यमाने सुरु करण्यास मान्यता देण्याची बाब शासनाच्या विचारधीन होती.
# Page 2
शासन निर्णय क्रमांकः एसव्हीटी-१११८/१३३९/प्र.क्र.१३३/का.१६
शासन निर्णय:
श्री सिध्दिविनायक गणपती मंदिर विश्वस्तव्यवस्था (प्रभादेवी) अधिनियम १९८० नियम १८,
पोट नियम (२)(तीन) मधील तरतुदीनुसार प्रबोधन, गोरेगाव यांच्या दुसऱ्या मजल्यावर स्थापन करण्यात आलेल्या “श्री सिध्दिविनायक डायलेसिस सेंटर” श्री सिध्दिविनायक गणपती मंदिर
न्यास, प्रभादेवी, मुंबई व प्रबोधन, गोरेगाव यांच्या संयुक्त विद्यमाने चालविण्यास खालील अटींच्या अधीन राहून शासन मान्यता देण्यात येत आहे.
(१)“श्री सिध्दिविनायक डायलेसिस सेंटर” या सेंटरच्या दैनिक देखभाल, दुरुस्ती, सेंटरचे
वीज, पाणी व भाडे इत्यादी जबाबदारी ही प्रबोधन, गोरेगाव यांच्याकडून उचलण्यात येईल.
(२) या डायलेसिस सेंटरमध्ये रुग्णालयाकडून कमाल रु.२५०/- इतके प्रती डायलेसिस शुल्क आकारण्यात येईल.
(३) सदर डायलेसिस सेंटर हे ऑपरेटींग एजन्सीमार्फत चालविण्यात येणार असल्यामुळे
रुग्णांकडून घेतलेल्या शुल्कातून ऑपरेटींग एजन्सीचा खर्च वजा जाता उर्वरीत आर्थिक भार श्री सिध्दिविनायक गणपती मंदिर न्यास, प्रभादेवी, मुंबई यांनी करावयाचा आहे.
सदर शासन महाराष्ट्र शासनाच्या www.maharahstra.gov.in या संकेतस्थळावर उपलब्ध करण्यात आला असून त्यांचा संकेतांक २०१८०९०५१७२४२४९३१२ असा आहे. हा आहे. हा आदेश डिजीटल स्वाक्षरीने साक्षांकीत करुन काढण्यात येत आहे.
महाराष्ट्राचे राज्यपाल यांच्या आदेशानुसार व नांवाने,
Digitally signed by Salunke Sunita Parag Date:2018.09.05 17:30:07 +05'30'
(सु.प.साळुंके)
कार्यासन अधिकारी, विधि व न्याय विभाग.
प्रति:- १) मा.मुख्यमंत्री, महाराष्ट्र राज्य यांचे अपर मुख्य सचिव, मंत्रालय, मुंबई, २) मा.राज्यमंत्री, विधि व न्याय यांचे खाजगी सचिव, मंत्रालय, मुंबई, ३) मा अध्यक्ष, श्री सिध्दिविनायक गणपती मंदिर न्यास, प्रभादेवी, मुंबई.
४) कार्यकारी अधिकारी, श्री सिध्दिविनायक गणपती मंदिर न्यास, प्रभादेवी, मुंबई.
५) प्रबोधन, गोरेगाव, ३००/२३८२, मोतीलाल नगर विभाग-२, महात्मा गांधी रोड, गोरेगाव (प.) मुंबई-६२ ६) निवड नस्ती/का. १६
पृष्ठ २ पैकी २