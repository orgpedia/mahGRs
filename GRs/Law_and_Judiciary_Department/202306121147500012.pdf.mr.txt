# Page 1
निबंधक भागीदारी संस्था, महाराष्ट्र राज्य, मुंबई कार्यालयाच्या आस्थापनेवर निर्माण केलेल्या गट-क संवर्गातील लिपिक-टंकलेखक या अधिसंख्य पदावरील नियुक्तीस मुदतवाढ देण्याबाबत.
महाराष्ट्र शासन
विधी व न्याय विभाग
शासन निर्णय क्रमांक: आयपीए २१२०/प्र.क्र.५८ (भाग-२)/का. १
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
तारीख: ०९ जून, २०२३
वाचा - १) शासन निर्णय सामान्य प्रशासन विभाग क्रमांकः बीसीसी २०१८/प्र.क्र.३०८/१६-ब, दि.२१.१२.२०१९.
२) शासन निर्णय सामान्य प्रशासन विभाग क्रमांकः बीसीसी २०२०/प्र.क्र.१८७ ओ/१६-ब, दि.३०.०६.२०२०.
३) शासन निर्णय विधि व न्याय विभाग क्रमांकः आयपीए २१२०/प्र.क्र.५८/का.१, दि.२०.१०.२०२० व दि.१३.१०.२०२१ ४) शासन निर्णय सामान्य प्रशासन विभाग क्रमांकः बीसीसी २०१८/प्र.क्र.३०८/१६-ब, दि.१४.१०.२०२२.
५) शासन निर्णय विधि व न्याय विभाग क्रमांक: आयपीए २१२०/प्र.क्र.५८ (भाग-२)/का.१, दि.९.११.२०२२ ६) शासन निर्णय सामान्य प्रशासन विभाग क्रमांकः बीसीसी २०१९/प्र.क्र.५८१ ए/१६-ब, दि.१४.१२.२०२२.
प्रस्तावना -
सामान्य प्रशासन विभागाच्या संदर्भ क्र.१ वरील शासन निर्णयास अनुसरुन, संदर्भ क्र.२ वरील शासन निर्णयान्वये, निबंधक भागीदारी संस्था, महाराष्ट्र राज्य, मुंबई कार्यालयाच्या आस्थापनेवरील अनुसूचित जमातीचे जात प्रमाणपत्र अवैध ठरलेले गट-क संवर्गातील कर्मचारी, श्री. रविंद्र खेमाजी कुंभारे, लिपीक-टंकलेखक यांचेकरीता १ अधिसंख्य पद निर्माण करण्यात आले आहे. संदर्भ क्र. ५ अन्वये, अधिसंख्य पदावर सेवा वर्ग झालेल्या श्री. रविंद्र कुंभारे यांच्या नियुक्तीची ११ महिन्यांची मुदत दिनांक २४.०५.२०२३ रोजी संपुष्टात आलेली आहे. संदर्भ क्र.६ येथील शासन निर्णयान्वये, अधिसंख्य पदावर कार्यरत शासकीय अधिकारी व कर्मचारी यांना मानवतावादी दृष्टीकोनातून व त्यांनी केलेल्या सेवेचा विचार करुन १ दिवसाचा तांत्रिक खंड देऊन पुन्हा ११ महिन्यांच्या कालावधीकरीता त्यांच्या सेवा सेवानिवृत्तीच्या दिनांकापर्यंत सुरु ठेवाव्यात असा निर्णय घेण्यात आला आहे. त्यानुसार, सदर अधिसंख्य पदारील नियुक्तीस मुदतवाढ देण्याची बाब शासनाच्या विचाराधीन आहे.
# Page 2
शासन निर्णय क्रमांक: आयपीए २१२०/प्र.क्र.५८ (भाग-२)/का.१
शासन निर्णय - निबंधक भागीदारी संस्था, महाराष्ट्र राज्य, मुंबई कार्यालयाच्या आस्थापनेवरील श्री. रविंद्र खेमाजी कुंभारे यांच्याकरिता गट-क संवर्गामध्ये "लिपिक-टंकलेखक" या पदनामाच्या एका अधिसंख्य पदास संदर्भ क्र.५ येथील शासन निर्णयान्वये देण्यात आलेली नियुक्तीची ११ महिन्यांची मुदतवाढ दिनांक २४.०५.२०२३ रोजी संपुष्टात आली आहे. संदर्भ क्र.६ येथील शासन निर्णयान्वये, सदर अधिसंख्य पदास मुदवाढ देणे क्रमप्राप्त आहे. त्यानुसार, श्री. रविंद्र खेमाजी कुंभारे, लिपिक-टंकलेखक (अधिसंख्य) यांना १ दिवसाचा तांत्रिक खंड देऊन दिनांक २६.०५.२०२३ पासून ११ महिन्यांच्या कालावधीकरीता मुदतवाढ देण्यात येत आहे. श्री. कुंभारे यांचा सेवा तपशील पुढीलप्रमाणे आहे:
-------------------------------------------------------------------------------
|  | अ. |  |  | कर्मचाऱ्याचे नाव |  |  | निर्माण करण्यात |  |  | गट |  |  | शासन सेवेतील |  |  | सेवासमाप्तीचा |  |
| क्र. |  | आलेल्या अधिसंख्य |  | प्रथम नियुक्तीचा | दिनांक |
|  | पदाचे पदनाम | दिनांक |  |
| १ | २ | ३ | ४ | ५ | ६ |
| १. | श्री. रविंद्र खेमाजी कुंभारे | लिपीक-टंकलेखक | गट-क | २४.०८.१९९८ | ०७.०९.२००२ |
-------------------------------------------------------------------------------
२. हा शासन निर्णय, सामान्य प्रशासन विभाग, शासन निर्णय क्र. बीसीसी २०१९/प्र.क्र.५८१९/१६-ब, दिनांक १४.१२.२०२२ रोजीच्या तरतुदीनुसार निर्गमित करण्यात येत आहे.
# Page 3