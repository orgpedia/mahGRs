# Page 1
न्यायाधीश, कौटुंबिक न्यायालय, नागपूर यांना कार्यालयीन कामकाजाकरीता एक नवीन शासकीय वाहन खरेदी करण्यास मान्यता देणेबाबत.
महाराष्ट्र शासन
विधि व न्याय विभाग
शासन निर्णय क्रमांक : कौटुंन्या १११५/प्र.क्र.१२२/का-नऊ
मंत्रालय, मुंबई - ४०० ०३२,
दिनांक: ३० जुलै, २०१८
वाचा : १) प्रमुख न्यायाधीश, नागपूर यांचे पत्र क्र./ रोवविवि/१५४/२०१५, दि. १३.०३.२०१५.
२) विधि व न्याय विभाग शासन निर्णय क्र. कौटुंन्या १११५/प्र.क्र.१७८/का. नऊ, दि.२०.१२.२०१६ ३) वित्त विभाग शासन निर्णय क्र. वाहन-२०१६/प्र.क्र.५१/१६/विनियम, दि.२१.०१.२०१७
प्रस्तावना :
विभागाच्या दि.२०.१२.२०१६ च्या शासन निर्णयानुसार राज्यातील कार्यरत कौटुंबिक न्यायालयांचा वाहन आढावा झालेला आहे. त्यानुसार कौटुंबिक न्यायालय, नागपूर करीता आढाव्यानुसार २ वाहने अनुज्ञेय आहे. कौटुंबिक न्यायालय, नागपूर यांनी संदर्भाधीन अ.क्र. (१) येथे नमूद दिनांक १३.०३.२०१५ रोजीच्या पत्राद्वारे प्रस्ताव शासन मान्यतेस्तव सादर केला आहे. त्यामुळे कौटुंबिक न्यायालय, नागपूर करीता १ वाहन खरेदी करण्याच्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
कौटुंबिक न्यायालय, नागपूर येथील न्यायाधीश यांचे कार्यालयीन वापराकरीता एक शासकीय वाहन खरेदी करण्यास शासन मंजूरी देण्यात येत आहे.
२. याकरिता येणारा खर्च "मागणी क्र. जे - १, २०१४, न्यायदान-१०५ दिवाणी व सत्र न्यायालये-(०१)(०२) प्रमुख न्यायाधीश, कौटुंबिक न्यायालय, संकेतांक २०१४ ०३४१, १३- कार्यालयीन खर्च या लेखाशिर्षाखाली" सन २०१८-२०१९ या वर्षासाठी मंजूर अनुदानातून भागविण्यात यावा.
३. वाहन खालील अटींच्या अधीन राहून संबंधितांना मंजूर करण्यात येत आहे -
(अ) वित्त विभाग संदर्भ क्र. ३ येथील दिनांक २१/०१/२०१७ च्या शासन निर्णयानुसार राज्यस्तरीय वाहन आढावा समितीच्या मान्यतेने वाहन अनुज्ञेय केलेले इतर अधिकारी यांना रु. ६.०० लक्षच्या मर्यादेत वाहनाची खरेदी करण्यात यावी. वाहन खरेदीसाठी मंजूर केलेल्या अनुदानामध्ये वाहनाच्या किंमतीमध्ये सर्व करांचा समावेश आहे.
# Page 2
शासन निर्णय क्रमांकः कौटुंन्या १११५/प्र.क्र.१२२/का-नऊ
(ब) अनुज्ञेय वाहन खरेदी करताना आपल्या कार्यक्षेत्रात सदर वाहनाच्या देखभाल व दुरुस्तीची सुविधा तसेच, वाहनाच्या सुट्या भागांची (Spare Parts) उपलब्धता समाधानकारक असल्याची खातरजमा करावी.
(क) नवीन वाहन ज्या अधिका-यास मंजूर करण्यात आले आहे, त्या अधिका-याकडूनच त्याचा वापर त्याच कार्यालयाकरीता, शासकीय कामकाजासाठीच करण्यात यावा, अन्य अधिका-यांकडे हस्तांतरीत करण्यात येऊ नये.
(ड) सदर अधिका-यानी वाहन खरेदी केल्याचा अनुपालन अहवाल वाहन क्रमांकासहित शासनास सादर करावा.
(इ) उद्योग ऊर्जा व कामगार विभागाच्या दिनांक २४/०८/२०१७ रोजीच्या शासन निर्णयानुसार विहीत पद्धतीने सदर खरेदी करण्यात यावी.
३. प्रस्तुत शासन निर्णय हा वित्त विभागाच्या अनौ.संदर्भ क्र.५८६/विनियम, दि.२९.०७.२०१७ अन्वये प्राप्त झालेल्या सहमतीने निर्गमित करण्यात येत आहे.