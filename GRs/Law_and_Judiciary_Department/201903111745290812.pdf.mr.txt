# Page 1
जळगाव जिल्ह्यातील बोदवड येथे ग्राम न्यायालयाऐवजी स्थापन करण्यात आलेल्या दिवाणी न्यायाधीश (कनिष्ठ स्तर) या न्यायालयाच्या निधीबाबत.
महाराष्ट्र शासन
विधि व न्याय विभाग
शासन निर्णय क्रमांक : संकीर्ण-०११९/प्र.क्र.१७/का-११.
मादाम कामा मार्ग, हुतात्मा राजगुरु चौक,
मंत्रालय, मुंबई. ४०० ०३२.
दिनांक : ०८ मार्च, २०१९.
संदर्भ :- १. विधि व न्याय विभाग, शासन निर्णय समक्रमांक दि.०५/०१/२०१९ २. वित्त विभाग, शासन परिपत्रक क्र. पूरक २०१९/प्र.क्र.४१/अर्थ-३, दि.८/३/२०१९.
प्रस्तावना: मा. उच्च न्यायालयाच्या प्रस्तावानुसार बोदवड, जि. जळगाव येथे ग्राम न्यायालयाऐवजी दिवाणी न्यायाधीश (कनिष्ठ स्तर) हे न्यायालय स्थापन करण्यास व त्यासाठी पदनिर्मिती करण्यास शासन निर्णय क्र. संकीर्ण-०८१६/६२५/प्र.क्र.१०१/का-११, दि.०५/०१/२०१९ अन्वये मान्यता देण्यात आलेली आहे. सदर शासन निर्णयामध्ये निधी उपलब्धतेबाबचे आदेश स्वतंत्रपणे निर्गमित करण्यात येतील असे नमूद केले होते. त्यानुसार या न्यायालयासाठी फेब्रुवारी, २०१९ च्या अधिवेशनामध्ये लाक्षणिक पुरवणी मागणी वित्त विभागामार्फत विधानमंडळास सादर केली होती. ती मंजूर झालेली आहे. त्यानुसार सदर न्यायालयासाठी निधी उपलब्ध करून देण्याचा प्रस्ताव शासनाच्या विचाराधीन होता.
शासन निर्णय :
जळगाव जिल्ह्यातील बोदवड येथे ग्राम न्यायालयाऐवजी स्थापन केलेल्या दिवाणी
न्यायाधीश (कनिष्ठ स्तर) या न्यायालयाकरीता खालीलप्रमाणे लाक्षणिक पुरवणी मागणी
विधानमंडळाने मंजूर केलेली आहे.
-----------------------------------
| अ.क्र. | उद्दिष्टे | रक्कम रु. |
| १ | ०१-वेतन | १०००/ |
| २ | ०२-मजुरी | १०००/ |
| ३ | ०३-अतिकालीक भत्ता | १०००/ |
| ४ | ०६ - दूरध्वनी, वीज व पाणी | १०००/ |
| ५ | १०-कंत्राटी सेवा | १०००/ |
| ६ | ११-देशांतर्गत प्रवास खर्च | १०००/ |
| ७ | १३-कार्यालयीन खर्च | १०००/ |
| ८ | १४-भाडे, पट्टी व कर | १०००/ |
| ९ | १६-प्रकाशने | १०००/ |
-----------------------------------
# Page 2
शासन निर्णय क्रमांकः संकीर्ण-०११९/प्र.क्र.१७/का-११
------------------------------------
| १० | १७-संगणक खर्च | १०००/ |
| ११ | २४- पेट्रोल, तेल, वंगण | १०००/ |
| १२ | २६-जाहिरात व प्रसिध्दी | १०००/ |
| १३ | २७-लहान बांधकामे | १०००/ |
| १४ | २८ व्यावसायिक सेवा | १०००/ |
| १५ | ३१-सहायक अनुदाने(वेतनेतर) | १०००/ |
|  | एकूण | १५,०००/ |
------------------------------------
२. सदर लाक्षणिक पुरवणी मागणी, मागणी क्र. जे - १, २०१४, न्यायदान, १०५, दिवाणी व सत्र न्यायालये, (०२)जिल्हा व सत्र न्यायाधीश, (०२) (०१) जिल्हा व सत्र न्यायाधीश (दत्तमत) (अनिवार्य) (२०१४ ०१७२) या लेखाशीर्षाखाली मंजूर झालेली आहे. त्यानुसार सदर लाक्षणिक पुरवणी मागणीचा उपरोक्त तक्त्यातील नमूद पंधरा उद्दिष्टांकरीता मंजूर झालेला रु.१५०००/-(रु. पंधरा हजार फक्त) इतका निधी नियंत्रक अधिकारी प्रमुख जिल्हा व सत्र न्यायाधीश, जळगाव (जे - ००२१ ) यांना याद्वारे वितरीत करण्यात येत आहे. सदर न्यायालयासाठी आवश्यक तो खर्च उपरोक्त नमूद लेखाशीर्षाखालील सन २०१८-१९ करीता मंजूर अनुदानातून भागविण्यात यावा.
३. सदर शासन निर्णय वित्त विभाग, शासन परिपत्रक क्र. पूरक २०१९/प्र.क्र.४१/अर्थ-३, दि. ८/३/२०१९ अन्वये निर्गमित करण्यात येत आहे.