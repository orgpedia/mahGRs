# Page 1
लघुवाद न्यायालयाच्या मुख्य शाखेतील नवीन इमारतीच्या सर्वकष दुरुस्ती व मजबूतीकरणासाठी निधी उपलब्ध करुन देणे व वितरीत करण्याबाबत.
महाराष्ट्र शासन
विधि व न्याय विभाग
शासन निर्णय क्र. संकीर्ण-०३१६/प्र.क्र.३८/कार्यासन११
मादाम कामा मार्ग, हुतात्मा राजगुरु चौक,
मंत्रालय,मुंबई- ४०० ०३२.
दिनांक २३ ऑगस्ट, २०२१
वाचा:-१) विधी व न्याय विभाग, शासन ज्ञापन क्र.संकीर्ण-०३१६/प्र.क्र.३८/का-११,दि. १५/३/२०१७.
२) लघुवाद न्यायालय, मुंबई यांचे पत्र क्र.डी-२/लन्या/एमडब्ल्यू./पुरक मागणी/७०३/२०२१, दि.१८/६/२०२१
३) वित्त विभाग, शासन परिपत्रक क्र.पूरक-२०२१/प्र.क्र.७८/अर्थ-३,दि.२०/७/२०२१ ४) कार्यकारी अभियंता, एकात्मिकृत घटक (सा.बां.) विभाग, मुंबई यांचे पत्र क्र.काअ./एघवि/प्रशा/ ३३९३, दि.१३/८/२०२१
प्रस्तावना: लघुवाद न्यायालय, मुंबई या न्यायालयाच्या नवीन संलग्न इमारतीच्या दुरुस्ती व संरचनात्मक मजबुतीकरणासाठी रु.१३,४५,३५,०८७/- इतक्या खर्चास संदर्भीय अ.क्र.१ येथील शासन ज्ञापनान्वये प्रशासकीय मान्यता देण्यात आली होती. या प्रशासकीय मान्यतेतील रु.७,००,००,०००/- इतका निधी वापरण्यात आलेला असून
उर्वरित रु.६,४५,३५,०८७/- इतक्या निधीची मागणी लघुवाद न्यायालयाने संदर्भीय अ.क्र.२ च्या पत्रान्वये केलेली
आहे. त्यानुसार याबाबत पुरवणी मागणीचा प्रस्ताव वित्त विभागामार्फत विधानमंडळास सादर करण्यात आला होता.
यानुषंगाने संदर्भिय अ.क्र.४ येथील पत्रान्वयेही निधीची मागणी केलेली आहे. या सर्व बाबी विचारात घेता, निधी उपलब्ध करुन देण्याची बाब शासनाच्या विचाराधीन होती.
शासन निर्णय: लघुवाद न्यायालय, मुंबई या न्यायालयाच्या नवीन संलग्न इमारतीच्या दुरुस्ती व संरचनात्मक मजबुतीकरणासाठी रु.२,००,००,०००/- (अक्षरी रुपये दोन कोटी फक्त) इतक्या रक्कमेची पुरवणी मागणी विधान
मंडळाने मंजूर केलेली आहे.
२. सदर प्रकरणी पुरवणी मागणीद्वारे मंजूर करण्यात आलेल्या निधीच्या २५% निधी म्हणजेच रु.५०,००,०००/ (अक्षरी रुपये पन्नास लाख फक्त) इतका निधी उपलब्ध करुन देण्यास व वितरणास वित्त विभागाने मान्यता दिली आहे. त्यानुसार सदर निधी उपलब्ध करुन देण्यास व वितरणास मान्यता देण्यात येत आहे.
३. सदर पुरवणी मागणी, मागणी क्र. जे-१,२०१४ न्यायदान, १०६-लघुवाद न्यायालये, (००)(०१) इलाखा शहर न्यायालये, (अनिवार्य) (२०१४०२१६) २७ - लहान बांधकामे या लेखाशिर्षाखाली मंजूर झालेली आहे. त्यामुळे सदरचा निधी ज्या प्रयोजनाकरिता योजिला आहे त्याच विवक्षित बाबींसाठी खर्च करणे अपेक्षित आहे. हा निधी नियंत्रक
अधिकारी, मुख्य न्यायाधीश, लघुवाद न्यायालय, मुंबई (जे - ००३८) यांना वितरीत करण्यात येत आहे.
# Page 2
शासन निर्णय क्रमांकः संकीर्ण-०३१६/प्र.क्र.३८/कार्यासन११
४. सदर शासन निर्णय वित्त विभागाच्या अनौपचारिक संदर्भ क्र.६६९/२०२१/व्यय-५, दि. २६/७/२०२१ अन्वये मिळालेल्या मान्यतेनुसार निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharastra.gov.in या संकेतस्थळावर उपलब्ध करण्यात आला असून त्याचा संकेतांक २०२१०८२३१५१६४९२७१२ असा आहे. हा शासन निर्णय डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
Sampatti Navagire Santosh Judiciary DN: c=IN, o=Government of Maharashtra400032, ou, st=Law = Maharashtraand , 215ceda096e4e407797
Sampatti 02c2ae247dd6dd6f47462cd3, cn = Navagire Santosh Sampatti
(सं.सं.नवगिरे)
कार्यासन अधिकारी
प्रति, १) मा.प्रबंधक, (निरिक्षणे-१),उच्च न्यायालय, मुंबई.
२) मुख्य न्यायाधीश, लघुवाद न्यायालय, मुंबई.
३) महालेखापाल (लेखापरिक्षा व लेखा अनुज्ञेयता) महाराष्ट्र-१,मुंबई.
४) अधिदान व लेखाधिकारी, मुंबई.
५) निवासी लेखा अधिकारी, मुंबई.
६) वित्त विभाग, कार्यासन-व्यय ५/ अर्थ-११, मंत्रालय, मुंबई.
७) विधि व न्याय विभाग, कार्या- २३ व २४, मंत्रालय, मुंबई.
८) निवडनस्ती / का- ११
पृष्ठ २ पैकी २