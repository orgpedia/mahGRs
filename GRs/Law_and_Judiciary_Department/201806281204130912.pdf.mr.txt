# Page 1
मलकापूर, जिल्हा बुलढाणा येथे स्थापन करण्यात आलेल्या जिल्हा व अतिरिक्त सत्र न्यायालय आणि दिवाणी न्यायालय वरिष्ठ स्तर या जोड न्यायालयांऐवजी जिल्हा व अतिरिक्त सत्र न्यायालय आणि दिवाणी न्यायालय वरिष्ठ स्तर मलकापूर ही दोन नियमित न्यायालये कार्यरत करणे आणि या न्यायालयांसाठी पदनिर्मिती करण्यास प्रशासकीय मान्यता देणेबाबत.
महाराष्ट्र शासन
विधि व न्याय विभाग
शासन निर्णय क्रमांकः सीआरसी १६०८/प्र.क्र.१९६/का.१२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
तारीख: २८ जून, २०१८
वाचा - १ शासन निर्णय, विधि व न्याय विभाग क्रमांक सीआरसी १६०८/प्र.क्र.१९६/का.१२, दिनांक १० जानेवारी, २०१८ २ शासन निर्णय, विधि व न्याय विभाग क्रमांक संकीर्ण २०१४/प्र.क्र.२७/का.६, दिनांक १८ ऑक्टोबर, २०१६ ३ जिल्हा व सत्र न्यायालय बुलढाणा यांचे पत्र जा.क्र.आस्था.३७७/२०१८, दिनांक १९.०१.२०१८
शासन निर्णय मा.उच्च न्यायालय मुंबई यांनी सादर केलेल्या प्रस्तावाच्या अनुषंगाने उपरोक्त संदर्भ क्रमांक १ येथील दिनांक १० जानेवारी, २०१८ रोजीच्या शासन निर्णयान्वये मलकापूर, जिल्हा बुलढाणा येथे स्थापन करण्यात आलेल्या जिल्हा व अतिरिक्त सत्र न्यायालय मलकापूर आणि दिवाणी न्यायालय वरिष्ठ स्तर मलकापूर या दोन न्यायालयांना नियमितरित्या कार्यरत करण्यास व या न्यायालयांसाठी पद निर्मिती करण्यास प्रशासकीय मान्यता देण्यात आली आहे. उपरोक्त संदर्भ क्रमांक २ येथील दिनांक १८ ऑक्टोबर, २०१६ रोजीच्या शासन निर्णयान्वये राज्यातील जिल्हा व सत्र न्यायालये आणि त्यांच्या अधिपत्याखालील न्यायालयांमधील अधिक्षक, सहायक अधिक्षक यांना सुधारीत वेतनश्रेणी मंजूर करण्यास मान्यता देण्यात आली आहे. आता, संदर्भ क्रमांक ३ येथील दिनांक १९ जानेवारी, २०१८ रोजीच्या पत्रान्वये प्रमुख जिल्हा व सत्र न्यायाधिश बुलढाणा यांनी अधिक्षक व सहायक अधिक्षक या पदांच्या वेतनश्रेणीमध्ये संदर्भ क्रमांक २ येथील शासन निर्णयामधील तरतुदींस अनुलक्षून सुधारणा करण्याची विनंती केलेली आहे. या विनंतीस अनुलक्षून उपरोक्त संदर्भ क्रमांक १ येथील शासन निर्णय, विधि व न्याय विभाग, समक्रमांक दिनांक १० जानेवारी, २०१८ मधील परिच्छेद १ १ मधील तक्त्यात अधिक्षक या पदाची वेतनश्रेणी ९३००-३४८०० ग्रेड पे ४३०० याऐवजी ९३००-३४८०० ग्रेड पे ४६०० अशी वाचण्यात यावी. तसेच, सहायक अधिक्षक या पदाची वेतनश्रेणी ९३००-३४८०० ग्रेड पे ४२०० याऐवजी ९३००-३४८०० ग्रेड पे ४४०० अशी वाचण्यात यावी.
# Page 2
शासन निर्णय क्रमांकः सीआरसी १६०८/प्र.क्र.१९६/का.१२