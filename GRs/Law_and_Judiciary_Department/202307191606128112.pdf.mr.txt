# Page 1
श्री साईबाबा संस्थान विश्वस्तव्यवस्था, शिर्डी येथील कंत्राटी कर्मचाऱ्यांना
त्यांच्या पाल्यांचा सन २०२० -२१ व सन २०२१ - २०२२ या वर्षाचा
शैक्षणिक शुल्क परतावा देण्यास
मान्यता देण्याबाबत....
महाराष्ट्र शासन
विधि व न्याय विभाग
शासन आदेश क्रमांक : सासंवि १०२०/२९६/प्र.क्र. ११०/का.१६
मादाम कामा मार्ग, हुतात्मा राजगुरु चौक, मंत्रालय, मुंबई ४०० ०३२
दिनांक : १९जुलै, २०२३.
संदर्भ : १) मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांचे.
पत्र क्रमांक जा.नं एसएसएस-वशी-आस्था/३०५५/२०२२,दि.५ नोव्हेंबर २०२२.
२) शासन आदेश क्र. सासंवि-१०२०/२९६/प्र.क्र.११०/का.-१६,दि.०५ ऑक्टोबर, २०२० शासन आदेश
श्री साईबाबा संस्थान विश्वस्तव्यवस्था, शिर्डी यांच्या आस्थापनेवरील स्थायी कर्मचाऱ्यांना त्यांच्या पाल्यांच्या शैक्षणिक फीचा परतावा करण्यात येतो. त्याच धर्तीवर तसेच संदर्भांकित शासन आदेश क्र.(२) अनुसार कंत्राटी कर्मचाऱ्यांच्या पाल्यांना देण्यात आलेल्या शैक्षणिक शुल्काच्या परताव्यानुसार सन २०२० - २१ या वर्षासाठी अंदाजे रुपये ५०,००,०००/- व सन २०२१-२२ या वर्षासाठी अंदाजे रुपये ५०,००,०००/- याप्रमाणे दोन शैक्षणिक वर्षांकरीता, श्री साईबाबा संस्थानच्या विविध विभागात कार्यरत असलेल्या सर्व कंत्राटी कर्मचाऱ्यांच्या पाल्यांच्या शैक्षणिक फीचा परतावा करण्यास आणि त्याकरीता होणाऱ्या अंदाजे रुपये १ कोटी इतक्या खर्चास शासन मान्यता देण्यात येत आहे.
२. सदर आदेशाच्या आधारे संस्थानच्या कंत्राटी कर्मचाऱ्यांना इतर कोणताही सेवाविषयक किंवा आस्थापनाविषयक लाभ अथवा स्थायित्वाच्या अन्य सुविधांसाठी संस्थानावर दावा करता येणार नाही. याकरीता श्री साईबाबा संस्थानाद्वारे सर्व कंत्राटी कर्मचाऱ्यांकडून लेखी हमीपत्र घेण्यात येईल.
३. मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांनी उपरोक्त शासन आदेशाची अंमलबजावणी करुन झालेल्या खर्चाचा विवरणपत्रासह कार्यपूर्तता अहवाल शासनास सादर करावा.