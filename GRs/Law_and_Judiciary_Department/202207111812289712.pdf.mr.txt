# Page 1
मा.महाअधिवक्ता यांचे कार्यालय, उच्च न्यायालय, मुंबई या कार्यालयात वाहनचालकाचे १ काल्पनिक पद निर्माण करुन सदर पदाच्या सेवा बाहययंत्रणेद्वारे घेण्यास मंजूरी देण्याबाबत.
महाराष्ट्र शासन
विधि व न्याय विभाग,
शासन निर्णय क्रमांक : मअव-११२२/७७३/प्र.क्र.५२/का-८,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ११ जुलै, २०२२
वाचा:- १) विधि व न्याय विभाग, शासन निर्णय क्र. संकिर्ण१००६/६०१/(प्र.क्र९५)/का.८, दि. १५ फेब्रुवारी, २००७ २) महाअधिवक्ता यांचे कार्यालय, उच्च न्यायालय, मुंबई यांचे पत्र क्र.मअ/२४३/२२, दि. ३१ मे, २०२२ ३) महाअधिवक्ता यांचे कार्यालय, उच्च न्यायालय, मुंबई यांचे पत्र क्र.मअ/२५५/२०२२, दि.३ जून, २०२२ ४) उपसमितीच्या दि.२२ जून, २०२२ रोजीच्या बैठकीचे इतिवृत्त क्र. पदनि- २०२२/ प्र.क्र.२८/ आपुक, दि.६ जुलै, २०२२ प्रस्तावना : कार्यासन-८ च्या अधिपत्याखालील १३ सरकारी वकील कार्यालयांचा आकृतीबंध संदर्भ क्र.१ येथील शासन निर्णय दि.१५.२.२००७ अन्वये मंजूर करण्यात आलेला आहे. त्यानुसार मा.महाअधिवक्ता कार्यालय, उच्च न्यायालय, मुंबई या कार्यालयाकरिता विविध संवर्गातील १२ पदे मंजूर आहेत. सदर कार्यालयासाठी १ वाहनचालक पद मंजूर असून सदर पदावरील कार्यरत वाहनचालक नियत वयोमानानुसार दि.३०.०६.२०२२ रोजी सेवानिवृत्त होणार असल्याने सदर पद बाह्ययंत्रणेव्दारे भरण्यास मान्यता देण्याची विनंती अधीक्षक, महाअधिवक्ता कार्यालय, उच्च न्यायालय, मुंबई यांनी संदर्भ क्र. २ व ३ येथील पत्रान्वये केलेली होती. त्याअनुषंगाने, सदर कार्यालयातील वाहनचालक पदाची सेवा बाह्ययंत्रणेव्दारे घेण्याबाबतचा प्रस्ताव, वित्त विभाग, शासन निर्णय, दि.९.६.२०१७ अन्वये गठित, अपर मुख्य सचिव (सेवा), सामान्य प्रशासन विभाग व प्रधान सचिव (व्यय), वित्त विभाग यांच्या उपसमितीच्या दि. २२ जून, २०२२ रोजीच्या बैठकीत “आयत्या वेळचा प्रस्ताव” म्हणून मान्यतेसाठी सादर करण्यात आला व सदर प्रस्तावास उपसमितीने मान्यता दिलेली आहे.
शासन निर्णय : उपसमितीच्या दि.२२ जून, २०२२ रोजी पार पडलेल्या बैठकीत दिलेल्या मान्यतेनुसार, मा. महाअधिवक्ता कार्यालय, उच्च न्यायालय, मुंबई या कार्यालयातील दि. ३०.०६.२०२२ पासून रिक्त झालेल्या पदावर नियमित वाहनचालक उपलब्ध होईपर्यंत किंवा एक वर्ष यापैकी जे अगोदर
# Page 2
शासन निर्णय क्रमांकः मअव-११२२/७७३/प्र.क्र.५२/का-८,
होईल त्या कालावधीसाठी वाहनचालक संवर्गात १ काल्पनिक पद निर्माण करून त्या पदाची सेवा बाहययंत्रणेद्वारे घेण्यास शासन मंजूरी देण्यात येत आहे.
२. बाहययंत्रणेकडून सेवा उपलब्ध करुन घेण्यासंदर्भात वित्त विभागाने वेळोवेळी शासन परिपत्रकान्वये निर्गमित केलेल्या मार्गदर्शक सूचनांचे काटेकोरपणे पालन करण्यात यावे. तसेच, बाहययंत्रणेकडून सेवा उपलब्ध करुन घेताना प्रचलित कायदयाचा भंग होणार नाही याची काळजी कार्यालय प्रमुखांनी घ्यावी.
३. यावर होणारा खर्च “मागणी क्र. जे-०१, लेखाशीर्ष २०१४, न्यायदान, ११४, विधि सल्लागार व समुपदेशी (००) (०१) विधि सल्लागार व समुपदेशी, (शहर अधिकारी) (दत्तमत) (अनिवार्य ) १०- कंत्राटी सेवा (२०१४ ०२९९)” खाली खर्ची टाकून तो चालू सन २०२२-२०२३ या वित्तीय वर्षातील मंजूर व वितरित केलेल्या अनुदानातून भागविण्यात यावा.
४. वित्त विभाग, शासन निर्णय क्र. विअप्र-२०१३/प्र.क्र.३० / २०१३ / विनियम (भाग-२), दि.१७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग-१ ला उपविभाग–४, अनुक्रमांक ११ मधील तरतूदीनुसार, तसेच, वित्त विभाग शासन निर्णय दि.०९.०६.२०१७ अन्वये गठित, अपर मुख्य सचिव (सेवा), सामान्य प्रशासन विभाग व अपर मुख्य सचिव / प्रधान सचिव (व्यय), वित्त विभाग, यांच्या उपसमितीच्या दि. २२ जून,२०२२ रोजीच्या बैठकीत प्राप्त मान्यतेनुसार हा शासन निर्णय निर्गमित करण्यात येत आहे.