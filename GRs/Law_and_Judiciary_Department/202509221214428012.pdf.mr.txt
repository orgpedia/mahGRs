# Page 1
राज्यातील न्यायिक अधिकाऱ्यांसाठी वाहन अग्रिम अनुज्ञेय
करताना विमा संचालनालयाकडून वाहन विमा उतरविणे व
बँक/वित्तीय संस्थांकडून घेतलेल्या वाहन कर्जाच्या परतफेडीस वाहन अग्रिमाचा उपयोग न करण्याबाबतच्या
अटी शिथिल करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक - वाहन १२२५/प्र.क्र.१७/कार्या-५
मादाम कामा मार्ग, हुतात्मा राजगुरू चौक,
मंत्रालय,मुंबई- ४०० ०३२.
दिनांक : २२ सप्टेंबर.२०२५ ,
संदर्भ : - १) वित्त विभाग शासन निर्णय क्र. अग्रिम २०२२/प्र.क्र.३२/२०२२/विनियम, दि. १७/१०/२०२३
२) विधि व न्याय विभाग शासन निर्णय क्र.एचसीटी १२२२/१०६५/प्र.क्र.१६३(भाग-२)/का०३ दि.०६/०२/२०२४
३) महाप्रंबधक, उच्च न्यायालय, मुंबई यांचे पत्र क्र. A/Spl.Cell/SNJPC/१००/२०२५, दि. १३.०१.२०२५
प्रस्तावना :- संदर्भ क्र.२ च्या शासन निर्णयान्वये राज्यातील न्यायिक अधिकाऱ्यांना मोटार वाहन अग्रिम अनुज्ञेय
आहे. सदर वाहन अग्रिम प्रमाणित करताना पुढील दोन अटी बंधनकारक करण्यात आल्या होत्या.
१)मंजूर वाहन अग्रिमाची रक्कम पूर्वी घेतलेल्या वाहन कर्जाच्या परतफेडीसाठी वापरण्यास परवानगी नाही.
२)मंजूर वाहन अग्रिमाच्या अधिन वाहनाचा विमा उतरविताना तो केवळ विमा संचालनालय यांच्याकडेच
उतरविणे बंधनकारक आहे.
मा.सवोच्च न्यायालयाने “कमिटी फॉर सर्विस कन्डीशन्स ऑफ दी डिस्रिक्ट ज्यूडिशिअरी
(CSCDJ)” ही समिती दुसऱ्या न्यायिक आयोगाच्या शिफारशींची अंमलबजावणी सुनिश्चित करण्यासाठी, प्रत्येक
उच्च न्यायालयात स्थापन केली आहे. संदर्भ क्र.३ च्या पत्रात नमूद केल्यानुसार, कमिटी फॉर सर्विस कन्डीशन्स
ऑफ दी डिस्रिक्ट ज्यूडिशिअरी (CSCDJ) च्या दि. १३.१२.२०२४ रोजी झालेल्या बैठकीत उपरोक्त दोन्ही
अटींमुळे न्यायिक अधिकाऱ्यांना वाहन अग्रिमाचा लाभ घेण्यास अडचणी येत असल्याने, सदर अटी शिथिल
करण्याबाबत निर्णय झाला होता. CSCDJ समितीने घेतलेल्या निर्णयाच्या अनुषंगाने १) मोटार वाहन अग्रीम
रक्कमेचा उपयोग पूर्वी बँका किंवा वित्तीय संस्थांकडून घेतलेल्या कर्जाच्या परतफेडीसाठी अनुज्ञेय न करणे (२)
वाहन अग्रीम मिळाल्यानंतर वाहनाचा विमा फक्त शासकीय विमा निधी (विमा संचालनालय) यांच्याकडेच उतरवणे
या अटी शिथिल करण्याची बाब शासनाच्या विचाराधीन होती.
शासन निर्णय :-
राज्यातील न्यायिक अधिकाऱ्यांना वाहन अग्रिम अनुज्ञेय करताना, विमा संचालनालयकडून वाहन
विमा उतरविणे व बँक / वित्तीय संस्थांकडून घेतलेल्या वाहन कर्जाच्या परतफेडीस वाहन अग्रिमाचा उपयोग न
करणे या दोन अटी शिथिल करण्यास खालीलप्रमाणे मंजूरी देण्यात येत आहे.
१)न्यायिक अधिकाऱ्यांना संदर्भ क्र.२ च्या शासन निर्णयान्वये वाहन अग्रिम रु.१० लाख, इतकी
मर्यादेपयंतची रक्कम ४ टक्के सरळ व्याज दराने अनुज्ञेय आहे. न्यायिक अधिकाऱ्यांना वाहन
अग्रिमाचा लाभ तातडीने व कार्यक्षमतेने मिळावा या दृष्ट्टीने न्यायिक अधिकाऱ्यांना मंजूर केलेली वाहन अग्रिमाची रक्कम बँक / वित्तीय संस्थाकडून घेतलेल्या वाहन कर्जाच्या परतफेडीसाठी
वापरण्यास परवानगी देण्यात येत आहे.
# Page 2
२) संदर्भ क्र.१ च्या शासन निर्णयातील अट क्र.१४ नुसार मंजूर वाहन अग्रिमाच्या अधिन वाहनाचा विमा फक्त विमा संचालनालय यांच्याकडे उतरविणे बंधनकारक होते. सदर अट शिथिल
करण्यात येत असून, न्यायिक अधिकाऱ्यांना कोणत्याही राष्ट्रीयकृत विमा कंपनीकडे वाहनाचा
विमा उतरविण्याची मुभा राहील. तथापि, अशा विमा पॉलिसीचा कालावधी सतत वैधतेत (continuously in force) असणे आवश्यक राहील.
२. संदर्भ क्र.१ च्या शासन निर्णयामधील इतर सर्व अटी यथावत लागू राहतील.
३. प्रस्तुत शासन निर्णय महाराष्ट्र शासनाच्या www.maharashtra.gov.in या वेबसाईटवर उपलब्ध