# Page 1
जिल्हा व सत्र न्यायालय अकोला यांच्या जुन्या न्यायालयीन इमारतीमध्ये (सन १९२५ व १८६७) अग्नीशमन यंत्रणा उभारणी/ अग्नीप्रतिबंधक उपाययोजना करण्यासाठी प्रशासकीय मान्यता देण्याबाबत....
महाराष्ट्र शासन
विधि व न्याय विभाग
शासन निर्णय क्रमांक: संकीर्ण १११७/प्र.क्र.२६/का.१२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: ११ जुलै, २०१९
वाचा १ प्रबंधक, निरीक्षणे २, अपील शाखा, मा. उच्च न्यायालय मुंबई यांचे पत्र क्रमांक B(W) /६०५४ of १९८६, दिनांक ०२.०३.२०१९ २ संचालक, महाराष्ट्र अग्नीशमन सेवा संचालनालय यांचे पत्र क्रमांक मअसे / २०१७ / ३७ / १०५, दिनांक १८.०१.२०१७ ३ प्रमुख जिल्हा व सत्र न्यायाधिश, जिल्हा व सत्र न्यायालय अकोला यांचे पत्र क्रमांक O.W.No.Bldg./८६०/२०१९, दिनांक १३.०२.२०१९
प्रस्तावना मा.उच्च न्यायालय मुंबई येथे दाखल जनहित याचिका क्रमांक २१६/२०१० मध्ये मा.उच्च न्यायालय मुंबई यांनी दिलेल्या आदेशांस अनुलक्षून राज्यातील सर्व न्यायालयीन इमारतींचे फायर ऑडीट करण्यात येत असून अग्नीशमन यंत्रणा उभारणी / अग्नीप्रतिबंधक उपाययोजना करण्यात येत आहेत. त्या अनुषंगाने दिनांक १३.०२.२०१९ रोजीच्या पत्रान्वये प्रबंधक (निरीक्षणे २), मा.उच्च न्यायालय मुंबई यांनी जिल्हा व सत्र न्यायालय अकोला यांच्या जुन्या (१९२५ व १८६७) न्यायालयीन इमारतींमध्ये अग्नीशमन यंत्रणा उभारणी / अग्नीप्रतिबंधक उपाययोजना राबविण्याबाबतचा प्रस्ताव शासनास सादर केलेला आहे. महाराष्ट्र अग्नीशमन सेवेचे संबंधित अधिकारी यांनी सदर प्रस्तावात नमूद अग्नीप्रतिबंधक उपाययोजना सुचविल्या असून त्यांनी दिलेल्या शिफारशींनुसार न्यायालयीन इमारतींत अग्नीशमन यंत्रणा बसविण्याची कामे करण्यासाठी संचालक, महाराष्ट्र अग्नीशमन सेवा संचालनालय यांनी सहमती दर्शविली आहे. स्थानिक अग्नीशमन अधिका-यांनी सुचित केलेल्या उपाययोजनांच्या अनुषंगाने सन २०१८-१९ च्या दरसूचीवरील अंदाजपत्रके सार्वजनिक बांधकाम विभागाचे संबंधित विभागीय अभियंता यांनी तयार केली असून संबंधित कार्यकारी अभियंता आणि प्रमुख जिल्हा व सत्र न्यायाधिश अकोला यांनी साक्षांकीत केली आहेत. त्या अनुषंगाने जिल्हा व सत्र न्यायालय अकोला यांच्या जुन्या (१९२५ व १८६७) न्यायालयीन इमारतींमध्ये अग्नीशमन यंत्रणा उभारणी / अग्नीप्रतिबंधक उपाययोजना राबविण्यास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः संकीर्ण १११७/प्र.क्र.२६/का.१२
शासन निर्णय
जिल्हा व सत्र न्यायालय अकोला यांच्या जुन्या (१९२५ व १८६७) न्यायालयीन इमारतीमध्ये अग्नीशमन यंत्रणा उभारणी / अग्नीप्रतिबंधक उपाययोजना राबविण्यासाठी मा.उच्च न्यायालय मुंबई यांचेकडून प्राप्त झालेल्या प्रस्तावांच्या अनुषंगाने जिल्हा व सत्र न्यायालय अकोला यांच्या जुन्या (१९२५ व १८६७) न्यायालयीन इमारतींमध्ये अग्नीशमन यंत्रणा उभारणी / अग्नीप्रतिबंधक उपाययोजना राबविण्यासाठी रुपये १५,०७,६५३/- (रुपये पंधरा लक्ष सात हजार सहाशे त्रेपन्न फक्त) इतक्या खर्चाच्या कामांस प्रशासकीय मान्यता देण्यात येत आहे.
२. जिल्हा व सत्र न्यायालय अकोला यांच्या जुन्या (१९२५ व १८६७) न्यायालयीन इमारतीमध्ये अग्नीशमन यंत्रणा उभारणी/अग्नीप्रतिबंधक उपाययोजना राबविण्यासाठी होणारा खर्च "मागणी क्रमांक जे–१, २०१४ -न्यायदान (००) १०५- दिवाणी व सत्र न्यायालये, (०२) जिल्हा व सत्र न्यायाधिश (०२)(०१) जिल्हा व सत्र न्यायाधिश, (२०१४ ०१७२) दत्तमत, २७ लहान बांधकामे" या लेखाशीर्षाखाली प्रशासकीय मान्यतेनंतर अर्थसंकल्पित तरतुद करण्यात येऊन सदर तरतुदीमधून भागविण्यात यावा.
३. सदर कामाची निविदा मागविण्यापूर्वी स्थानिक अग्नीशमन अधिकारी यांनी निश्चित केलेल्या उपाययोजनांमधीलच कामे असल्याची खातरजमा करण्याची जबाबदारी प्रमुख जिल्हा व सत्र न्यायाधिश अकोला यांची राहील. प्रचलित कार्यपद्धतीचा अवलंब करुन ई-निविदा प्रक्रीया सार्वजनिक बांधकाम विभागाकडून राबविण्यात यावी व या प्रशासकीय मान्यतेच्या अनुषंगाने इतर अनुषंगिक कार्यवाही पूर्ण करावी. स्थानिक अग्नीशमन अधिकारी यांनी सुचविलेल्या उपाययोजनांचे अनुपालन होईल यांबाबत प्रमुख जिल्हा व सत्र न्यायाधिश अकोला यांनी दक्षता घ्यावी.
४. हा शासन निर्णय सार्वजनिक बांधकाम विभागाच्या अनौपचारिक संदर्भ क्रमांक १४९/२०१९/इमा २, दिनांक ०३.०४.२०१९ अन्वये त्या विभागाच्या सहमतीने तसेच, शासन निर्णय वित्त विभाग दिनांक १७.०४.२०१५ वित्तिय अधिकार नियमपुस्तिका भाग पहिला उप विभाग ३, अ.क्र. ४, परि. २७(२) (अ) अन्वये प्रशासनिक विभागास प्रदान करण्यात आलेल्या अधिकारांन्वये निर्गमित करण्यात येत आहे.
# Page 3