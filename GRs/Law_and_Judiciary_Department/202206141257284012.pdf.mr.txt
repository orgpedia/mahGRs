# Page 1
प्रशासकीय मान्यता
अहमदनगर येथे न्यायिक अधिकाऱ्यांकरिता एकूण ५० निवासस्थानांचे (जिल्हा न्यायाधिश यांचेकरीता १६, दिवाणी न्यायाधिश (व.स्त.) यांचेकरीता १४ आणि दिवाणी न्यायाधिश (क. स्त.) यांचेकरीता २० निवासस्थाने) बांधकाम करण्याबाबत.
महाराष्ट्र शासन
विधि व न्याय विभाग,
शासन निर्णय क्र. सीआरक्यू-१२१९/प्र.क्र.८८/का-१३,
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक :- १४ जून २०२२
पहा :- प्रबंधक (निरिक्षणे -२), उच्च न्यायालय, अपील शाखा, मुंबई यांचे क्र. बी (डब्ल्यू)६००९/१९६५/(१७)/१४८०/२१०७५, दिनांक ३ जुलै, २०१९ चे पत्र.
प्रस्तावना : अहमदनगर येथे न्यायिक अधिकाऱ्यांकरिता एकूण ५० निवासस्थानांचे (जिल्हा न्यायाधिश यांचेकरीता १६, दिवाणी न्यायाधिश (व. स्त.) यांचेकरीता १४ आणि दिवाणी न्यायाधिश (क.स्त.) यांचेकरीता २० निवासस्थाने) बांधकाम करण्याबाबतचा प्रस्ताव संर्भाधीन पत्रान्वये मा. उच्च न्यायालय, मुंबई यांचेकडून शासनास सादर करण्यात आला होता. सदरहू प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
अहमदनगर येथे न्यायिक अधिकाऱ्यांकरिता एकूण ५० निवासस्थानांचे (जिल्हा न्यायाधिश यांचेकरीता १६, दिवाणी न्यायाधिश (व. स्त.) यांचेकरीता १४ आणि दिवाणी न्यायाधिश (क. स्त.) यांचेकरीता २० निवासस्थाने) बांधकाम करण्याकरीता रु. ३४.९० कोटी (रुपये चौतीस कोटी नव्वद लक्ष फक्त) इतक्या खर्चास या शासन निर्णयाद्वारे प्रशासकीय मान्यता देण्यात येत आहे.
---------------------------------------------
| अ.क्र. | तपशिल | प्रशासकीय मान्यता रुपयात |
| अ) | आवश्यक बाबी |  |
| १ | मूळ इमारत (एकूण ५ बिल्डींग) | २२,९४,९६,५४०/ |
| २ | रेन वॉटर हार्वेस्टिंग | १०,००,०००/ |
| ३ | सोलार रुफ टॉप | १५,००,०००/ |
| ४ | पाणी पुरवठा आणि मलनि:सारण | १,१४,७४,८२७/ |
| ५ | अंतर्गत विद्युतीकरण | १,१४,७४,८२७/ |
| ६ | बाह्य विद्युतीकरण | १,३७,६९,७९२/ |
| ७ | अग्नीशमन यंत्रणा | ५,००,०००/ |
---------------------------------------------
# Page 2
शासन निर्णय क्रमांकः सीआरक्यू-१२१९/प्र.क्र.८८/का-१३,
-----------------------------------------------------------------
| ब) | संकिर्ण बाबी |  |
| ८ | कंपाऊंड वॉल आणि गेट | ७,००,०००/ |
| ९ | अंतर्गत रस्ते | १४,९७,२७१/ |
| १० | मैदानाचे सपाटीकरण | १०,००,०००/ |
| क) | वैकल्पीक बाबी |  |
| ११ | जमीनीखाली पाण्याची टाकी आणि रेन वॉटर हार्वेस्टिंग | १५,००,०००/ |
| १२ | वॉटर स्टोरेज आणि पंपहाऊस | १२,५०,०००/ |
| १३ | उद्वाहन | ५०,००,०००/ |
| १४ | बाह्य स्वच्छतागृह | ५,००,०००/ |
| ड) | इतर तरतूदी |  |
| १५ | आकस्मिक खर्च (४%) | ९१,७९,८६२/ |
| १६ | ग्रीनबिल्डींग (५%) | १,१४,७४,८२७/ |
| १७ | वस्तू व सेवा कर (प्रकल्प खर्चाच्या १२%) | ३,३६,७९,५९१/ |
| १८ | भाववाढ (प्रकल्प खर्चाच्या ५%) | १,४०,३३,१६३/ |
|  | एकूण प्रकल्प किंमत (अ+ब+क+ड) | ३४,९०,३०,७००/ |
|  | म्हणजेच | रु.३४.९० कोटी |
-----------------------------------------------------------------
२. ही प्रशासकीय मान्यता खालील अटींच्या अधीन राहून देण्यात येत आहे.
१) बांधकाम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तु विशारदांकडून मंजूरी घेऊनच सुरु करावे.
२) सदरचे अंदाजपत्रक हे नमुना अंदाजपत्रक असल्याने या कामांच्या सविस्तर अंदाजपत्रकांना तांत्रिकदृष्ट्या मान्यता देत असताना प्रमुख जिल्हा व सत्र न्यायाधीश, अहमदनगर यांच्या सहमतीने तरतूदी अंतीम करण्यात याव्यात.
३) नियोजित जागा उपभोक्त विभागाच्या ताब्यात असल्याचे प्रमाणपत्र प्राप्त करुन सदर कामाच्या निविदा सूचना प्रसिध्द करण्यात याव्यात.
४) सदर कामाची निविदा काढताना प्रत्येक कामाची स्वतंत्रपणे निविदा न काढता नमूद सर्व कामांसाठी एकत्र एकच निविदा काढण्यात यावी.
५) काम सुरू करण्यापुर्वी सर्व संबंधित स्थानिक संस्था/प्राधिकरणे यांची मान्यता घेण्यात यावी.
६) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३ / प्र.क्र.१७७/ तां.क.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
७) सार्वजनिक बांधकाम विभाग, शासन निर्णय क्र. बीडीजी २०१७/प्र.क्र.६०/इमारती-२, दिनांक ७ जुलै, २०१७ अन्वये कार्यवाही करण्यात यावी.
८) सदर कामाकरिता सुधारीत प्रशासकीय मान्यतेची आवश्यकता लागणार नाही, या दृष्टीने विशेष दक्षता घेण्यात यावी.
९) अंदाजपत्रकीय कामात बदल करु नये.
पृष्ठ ४ पैकी २
# Page 3
शासन निर्णय क्रमांकः सीआरक्यू-१२१९/प्र.क्र.८८/का-१३,
१०) सार्वजनिक बांधकाम विभागातील अभियंता यांनी तोंडी दिलेल्या सूचनांच्या आधारावर कामाच्या व्याप्तीत बदल किंवा नवीन कामे समाविष्ट करु नयेत.
११) नवीन कामांचा समावेश करावयाचा झाल्यास किंवा व्याप्तीत बदल करावयाचा झाल्यास, याबाबत लेखी आदेश प्राप्त करुन विहिहत मुदतीत व पध्दतीने सदर कामांना मंजूरी घेण्याची कार्यवाही करावी. अन्यथा संबंधीत अधिकाऱ्यांवर जबाबदारी निश्चित करण्यात येईल.
३. या प्रित्यर्थ होणारा खर्च “मागणी क्र. एच - ७, ४२१६, गृहनिर्माणावरील भांडवली खर्च - ०१ शासकीय निवासी इमारती - ७००, इतर गृहनिर्माण, (०१) न्यायदान - केंद्रपुरस्कृत योजना, राज्यहिस्सा (०१) (०१) मोठी बांधकामे (कार्यक्रम) (४२१६ ०२९१) व केंद्र हिस्सा (०३) (०४) मोठी बांधकामे ५३ मोठी बांधकामे (कार्यक्रम) (४२१६०५२२)" या लेखाशिर्षाखाली मंजूर नियतव्ययातून त्या-त्या आर्थिक वर्षात खर्ची टाकण्यात येणार आहे. मात्र अर्थसंकल्पात तरतूद केल्याशिवाय कामास सुरुवात करण्यात येऊ नये.
४. हे आदेश सार्वजनिक बांधकाम विभाग, अनौपचारिक संदर्भ क्र. ८०४/१९/ इमा- २, दिनांक २५ नोव्हेंबर २०१९ आणि नियोजन विभाग, अनौपचारीक संदर्भ क्र.२६/१४४३, दिनांक ९ फेब्रुवारी, २०२२, वित्त विभाग, अनौपाचारीक संदर्भ क्र. ३३८/२०२२/व्यय-५, दिनांक १७ मार्च, २०२२ अन्वये आणि मा. मुख्यसचिव यांच्या अध्यक्षतेखालील सचिव समितीच्या दिनांक ६ मे, २०२२ रोजी झालेल्या बैठकीत समितीने दिलेल्या मान्यतेनुसार व वित्त विभाग, शासन निर्णय, क्र.विअप्र-२०१३/ प्र.क्र.३०/१३/ विनियम, भाग-२, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका, १९७८ भाग पहिला, उप विभाग-पाच, अनुक्रमांक १, महाराष्ट्र सार्वजनिक बांधकाम नियम पुस्तिकेतील परिच्छेद क्र. १३४ अनुसार प्रशासकीय विभागास प्रदान केलेल्या अधिकारान्वये संबंधित सक्षम प्राधिकाऱ्यांच्या मान्यतेने निर्गमित करण्यात येत आहेत.
# Page 4