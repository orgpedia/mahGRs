# Page 1
मौजे निमगांव कोऱ्हाळे येथील गट नं. १९८,१९९, २०० व २०१ मधील सुमारे २० एकर जागेत साई नॉलेज पार्क (DBFOT) तत्वावर राबविण्यास मान्यता देणेबाबत.
महाराष्ट्र शासन
विधि व न्याय विभाग
शासन निर्णय क्र. सासंवि-१०१८/१०४७/प्र.क्र.११२/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १६ ऑक्टोबर, २०१८.
संदर्भ :- १) मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांचे पत्र क्र. एसएसएसटी/बांधकाम/१२२१/२०१८, दि. ११ जून २०१८.
२) मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांचे पत्र क्र.एसएसएसटी/बांधकाम/२३०७/२०१८,दि.०९ ऑगस्ट २०१८.
प्रस्तावना:
श्री साईबाबा संस्थान, शिर्डी येथे साईबाबांच्या दर्शनासाठी भक्तांची दिवसेंदिवस गर्दी होत आहे. गर्दी
झाल्यानंतर बरेच भक्त मंदिर परिसरात थांबलेले असतात.मंदिर परिसरातील गर्दी कमी करण्यासाठी नवीन
आकर्षण केंद्र निर्माण करणे व अशा केंद्राद्वारे साईबाबांचे जीवन, त्यांचे कार्य व शिकवण देणारे पार्क तयार
केल्यास मंदिर परिसरातील भक्तांची गर्दी कमी होईल व इतर भक्तांना व्यवस्थितपणे श्रींचे दर्शन घेता येईल.
श्री साईबाबा संस्थान देवस्थान व्यवस्थापन समितीच्या दिनांक १ जून २०१८ रोजीच्या बैठकीत मौजे निमगांव
को-हाळे येथे गट नं.१९८,१९९,२०० व २०१ मधील सुमारे २० एकर जागेमध्ये साई नॉलेज पार्क प्रकल्प
"Design, Build, Finance, Operate and Transfer (DBFOT) " तत्वावर राबविण्यास मान्यता देण्यात आलेली
आहे. मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांनी प्रस्तावित केल्याप्रमाणे
उपरोक्त प्रस्तावास मंजुरी देण्याची बाब शासनाच्या विचाराधिन होती.
शासन निर्णय: श्री साईबाबा संस्थान विश्वस्तव्यवस्था (शिर्डी) (सुधारणा) अधिनियम, २००४ च्या कलम १७(३) मधील
तरतुदीनुसार श्री साईबाबा संस्थान विश्वस्तव्यवस्था, शिर्डी यांच्या मौजे निमगांव कोऱ्हाळे येथील गट नं.
१९८,१९९, २०० व २०१ मधील सुमारे २० एकर जागेत साई नॉलेज पार्क (DBFOT) तत्वावर राबविण्यास या
शासन निर्णयान्वये खालील अटींच्या अधिन राहून मान्यता देण्यात येत आहे:
१) साई नॉलेज प्रकल्प उभारण्यासाठी विहित तरतुदीनुसार निविदा मागविण्यात याव्यात.
२) संस्थानाच्या जमीनी व्यतिरिक्त संस्थानाच्या अन्य कोणत्याही संसाधनाचा वापर केला जाणार नाही.
# Page 2
शासन निर्णय क्रमांक: सासंवि-१०१८/१०४७/प्र.क्र.११२/का.१६
३) साई नॉलेज पार्क प्रकल्प (DBFOT) तत्वावर उभारण्यासाठी विहित पध्दतीने निवड करण्यात
आलेली संस्था व साईबाबा संस्थान यांच्या मधील करारनामा शासन मान्यतेने करण्यात यावा.