# Page 1
न्यायालयातील राजशिष्टाचारविषयक काम करणाऱ्या कर्मचाऱ्यांना राजशिष्टाचार विषयक कामे करण्यासाठी होणाऱ्या खर्चाची प्रतिपूर्ती करणेबाबत.
महाराष्ट्र शासन
विधि व न्याय विभाग
शासन निर्णय क्रमांक:-संकिर्ण-२०१५/प्र.क्र.२१२/का.६
मंत्रालय, मुंबई-४०० ०३२.
दिनांक :- २७ एप्रिल, २०२३
संदर्भ :- १) विधि व न्याय विभाग, क्र.संकिर्ण-२०२२/४२६/(७३)/का.६, दि.२९.०४.२०१० चे पत्र २) मा.मुख्य न्यायमूर्ती व मा.मुख्य सचिव यांच्यात झालेल्या दि.३१.१२.२००९ च्या बैठकीचे इतिवृत्त
प्रस्तावना: मा. मुख्य न्यायमूर्ती व मा. मुख्य सचिव यांच्यामध्ये दि.३१.१२.२००९ रोजी झालेल्या बैठकीत घेण्यात आलेल्या निर्णयानुसार राजशिष्टाचार विषयक कामे / कर्तव्ये याच्या खर्चासाठी येणाऱ्या मासिक रु.३०००/- च्या मर्यादेतील खर्च “१३ कार्यालयीन खर्च” या उद्दिष्टातून करण्याकरिता प्रमुख जिल्हा न्यायाधीश / प्रमुख न्यायाधीश यांना प्राधिकृत करण्यासाठी अधिसूचना / आदेश निर्गमित करण्याविषयी निर्णय झाला होता. त्यानुषंगाने संदर्भ क्र. १ येथील दि.२९.०४.२०१० च्या पत्रान्वये मंजूरी देण्यात आली आहे. तथापि, वित्त विभागाने दिलेल्या निदेशानुसार सदर पत्र अधिक्रमित करुन, याबाबत शासन निर्णय निर्गमित करण्याची बाब शासनाच्या विचाराधीन होती.
शासन निर्णय :
न्यायालयातील राजशिष्टाचार विषयक कामे करण्यासाठी होणाऱ्या खर्चाच्या प्रतिपूर्तीसाठी मासिक रु.३०००/- (रुपये तीन हजार मात्र) च्या मर्यादेतील खर्च “१३-कार्यालयीन खर्च” या उद्दिष्टातून करण्यास या शासन निर्णयान्वये मान्यता देण्यात येत आहे. तसेच, सदर खर्चाच्या प्रतिपूर्ती मंजूरीसाठी सर्व प्रमुख जिल्हा न्यायाधीश आणि प्रमुख न्यायाधीश, नगर दिवाणी व सत्र न्यायालय, मुंबई यांना प्राधिकृत करण्यात येत आहे.
२. संदर्भाधीन क्र.१ येथील दि.२९.०४.२०१० चे पत्र अधिक्रमित करण्यात येत आहे.
३. सदर शासन निर्णय वित्त विभाग अनौपचारिक संदर्भ क्र.अमुस (व्यय)/२८७६, दि.१८.०४.२०२३ अन्वये प्रारूप मान्यतेनुसार निर्गमित करण्यात येत आहे.