# Page 1
मुंबई उच्च न्यायालयातील कार्यालयीन कामकाजासाठी उशीरापर्यंत थांबावे लागणाऱ्या कर्मचाऱ्यांना/अधिका-यांना चहापान व भोजनावरील खर्चाची प्रतिपूर्ती अनुज्ञेय करण्याचे वित्तीय अधिकार प्रदान करणेसाठी वित्तीय अधिकार नियम पुस्तिका १९७८ “भाग दोन” मध्ये नवीन शक्ती जोडणेबाबत.
महाराष्ट्र शासन
विधि व न्याय विभाग
शासन निर्णय :- एचसीटी५२२२/१४६/प्र.क्र.४२ / कार्या. चार
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक :- ११ जुलै, २०२३.
संदर्भ:- १) शासन निर्णय, वित्त विभाग, क्र. मआख १०८६ (२३८/८६) / विनियम, दि. २९/०६/१९९०.
२) शासन निर्णय, वित्त विभाग, क्र. मआख २०१३/प्र.क्र.४५/१३/विनियम, दि. १९/१२/२०१३.
३) प्रबंधक, मूळ शाखा, उच्च न्यायालय,मुंबई यांचे पत्र क्र.P&F/B&S/Conf/२०२२/६५ दि. १३/०४/२०२२, क्र.. २०२२/१२० दि. २९/०६/२०२२, क्र. २०२२/१९१ दि. १४/११/२०२२.
प्रस्तावना : सार्वजनिक सेवेची निकड म्हणून मंत्रालयीन विभागातील (चतुर्थश्रेणी कर्मचाऱ्यांसहीत) ज्या अराजपत्रित राज्य शासकीय कर्मचाऱ्यांना आणि कक्ष अधिकारी व समकक्ष पदावरील अधिकाऱ्यांपर्यंत राजपत्रित अधिकाऱ्यांना कार्यालयीन कामाच्या वेळेनंतर थांबविण्यात येते, त्यांना फक्त मंत्रालयीन उपहारगृहामधून केलेल्या चहापान व भोजनावरील खर्चाची प्रतिपूर्ती वित्त विभागाने संदर्भ क्र. १ येथील शासन निर्णयान्वये अनुज्ञेय केली आहे. तसेच संदर्भ क्र. २ येथील शासन निर्णयान्वये सदर खर्चाच्या प्रतिपूर्ती दरात वाढ करण्यात आली आहे. त्याच धर्तीवर मुंबई उच्च न्यायालयातील कार्यालयीन कामकाजासाठी उशीरापर्यंत थांबावे लागणाऱ्या कर्मचाऱ्यांना / अधिका-यांना चहापान व भोजनावरील खर्चाची प्रतिपूर्ती अनुज्ञेय करण्याची विनंती संदर्भ क्र. ३ येथील पत्रांन्वये उच्च न्यायालय प्रशासनाने शासनास केली आहे.
मुंबई उच्च न्यायालयातील कार्यालयीन कामकाजासाठी उशीरापर्यंत थांबावे लागणाऱ्या कर्मचाऱ्यांना/अधिका-यांना चहापान व भोजनावरील खर्चाची प्रतिपुर्ती अनुज्ञेय करण्याचा प्रस्ताव शासन स्तरावर विचाराधीन होता. त्यानुषंगाने शासनाने खालीलप्रमाणे निर्णय घेतला आहे.
शासन निर्णय :
१. वित्तीय अधिकार समितीच्या मान्यतेनुसार मुंबई उच्च न्यायालयातील कार्यालयीन कामकाजासाठी उशीरापर्यंत थांबावे लागणाऱ्या कर्मचाऱ्यांना / अधिका-यांना चहापान व भोजनावरील
खर्चाची प्रतिपूर्ती अनुज्ञेय करण्याबाबत प्रबंधक, मूळ शाखा, उच्च न्यायालय, मुंबई आणि प्रबंधक, अपील शाखा, उच्च न्यायालय, मुंबई यांना या शासन निर्णयासोबत जोडलेल्या परिशिष्टामध्ये दर्शविल्याप्रमाणे व त्यात दर्शविलेल्या विहित अटी तसेच विहित वित्तीय मर्यादेच्या अधीन राहून नवीन वित्तीय अधिकार प्रदान करण्यास याद्वारे शासन मंजुरी देण्यात येत आहे.
# Page 2
शासन निर्णय क्रमांकः एचसीटी५२२२/१४६/प्र.क्र.४२/कार्या.चार
२. या शासन निर्णयाद्वारे प्रदान करण्यात आलेल्या वित्तीय शक्तींचा वापर हा विविध वित्तीय प्रकाशनांमध्ये अंतर्भूत असलेल्या नियम आणि विनियम यामधील अटींच्या व शर्तींच्या अधीन तसेच शासनाने वेळोवेळी निर्गमित केलेल्या कार्यकारी आदेशांच्या अनुपालनाच्या अधीन राहून करण्यात यावा.
३. या वित्तीय अधिकारांचा वापर करून मंजूरी प्रदान करण्याच्या आदेशांमध्ये वित्तीय अधिकार नियम पुस्तिका, १९७८ भाग २ मधील संबंधित वित्तीय शक्तींचा अनुक्रमांक तसेच सदर शासन निर्णयाचा क्रमांक, दिनांक व त्यासोबतच्या परिशिष्टातील वित्तीय शक्तींचा न चुकता स्पष्ट उल्लेख करावा.
४. हा शासन निर्णय निर्गमित झाल्याच्या दिनांकापासून अंमलात येईल.
५. या शासन निर्णयासोबत जोडलेल्या परिशिष्टातील वित्तीय शक्ती, वित्तीय अधिकार नियम पुस्तिका १९७८, भाग २ द्वारा प्रदान करण्यात आलेल्या वित्तीय शक्तींचा एक भाग म्हणून समजण्यात यावा. ज्यावेळी भाग २ चे प्रकाशन छापले जाईल, त्यावेळी त्यात या शक्तींचा अंतर्भाव करण्यात यावा.
६. उपरोक्त वित्तीय अधिकार मर्यादेपेक्षा जास्त खर्च अपेक्षित असल्यास तसेच विहित केलेल्या अटी किंवा त्यातील एखादी अट पूर्ण होत नसेल, अशा प्रसंगी प्रस्तावास शासनाची मंजुरी घेण्यात यावी.
७. सदर शासन निर्णय वित्त विभागाच्या अनौपचारिक संदर्भ क्र. अनौसं क्र. ११९२ / व्यय - ५ दि.
३०/११/२०२२ आणि क्र. अनौ.सं.क्र. ४४९/२०२२/विनियम दि. १२/१२/२०२२ अन्वये वित्तीय अधिकार प्रदान समितीने दिलेल्या मान्यतेस अनुसरून तथा सक्षम प्राधिका-यांच्या मान्यतेने निर्गमित करण्यात येत आहे.
# Page 3
# Page 4
# Page 5