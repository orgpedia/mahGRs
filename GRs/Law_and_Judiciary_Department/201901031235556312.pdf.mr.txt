# Page 1
मौजे शिंगवे, ता.राहाता येथील गट नं.१८२ मधील संस्थान मालकीच्या जागेत Biomethanation (Thermophilic Anaerobic Digestion) तंत्रज्ञानावर आधारित प्रत्येकी १०TPD क्षमतेचे दोन घनकचरा प्रक्रिया प्रकल्प उभारण्यास व त्यास येणाऱ्या रु.४,३५,३५,९४६/- इतक्या अपेक्षित अंदाजपत्रकीय खर्चास प्रशासकीय मान्यता देण्याबाबत..
महाराष्ट्र शासन
विधि व न्याय विभाग
शासन निर्णय क्र. सासंवि-१०१७/१६३४/प्र.क्र.१७६/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०३ जानेवारी, २०१९.
संदर्भ :- १) मुख्य कार्यकारी अधिकारी, श्री साईबाबा संस्थान विश्वस्त व्यवस्था, शिर्डी यांचे पत्र जा.क्र.एसएसएस/वशी-बांधकाम/५१३१/२०१७, दि.२६.१२.२०१७
२) मुख्य कार्यकारी अधिकारी, श्री साईबाबा संस्थान विश्वस्त व्यवस्था, शिर्डी यांचे पत्र जा.क्र.एसएसएस/वशी-बांधकाम/४३०९/२०१८, दि.२९.११.२०१८
प्रस्तावना :
उपरोक्त संदर्भाकींत पत्र क्र.१ अन्वये मुख्य कार्यकारी अधिकारी, श्री साईबाबा संस्थान
विश्वस्तव्यवस्था, शिर्डी यांनी मौजे शिंगवे, ता. राहाता येथील गट नं. १८२ मधील श्री साईबाबा
संस्थान मालकीच्या जागेमध्ये Biomethanation (Thermophilic Anaerobic Digestion)
तंत्रज्ञानावर आधारित १० टन TPD क्षमतेचा घनकचरा प्रक्रिया प्रकल्प उभारण्यासाठी व
त्यासाठी येणाऱ्या रु. ७,१७,२१,०००/- मात्र इतक्या अपेक्षित खर्चास प्रशासकीय मान्यता देण्याची
विनंती केली होती.
२. श्री साईबाबा संस्थान व्यवस्थापन समितीच्या दि. १५.०६.२०१७ रोजीच्या बैठकीत
श्री साईबाबा संस्थान व शिर्डी नगरपंचायत यांच्या वापरासाठी Biomethanation (Thermophilic
Anaerobic Digestion) स्वरुपाचा १० TPD क्षमतेचा घनकचरा प्रकल्प उभारण्याचा निर्णय
घेण्यात आला असून प्रथम संस्थानच्या जागेमध्ये श्री साईबाबा संस्थानसाठी युनिट उभारण्यात
यावे व सदर प्रकल्प यशस्वी झाल्यास शिर्डी नगरपंचायतीच्या जागेमध्ये नगरपंचायतीसाठी १०
TPD क्षमतेचा घनकचरा प्रकल्प उभारण्यात यावा असा निर्णय घेण्यात आला आहे. सदर
प्रकल्पासाठी लॅण्डफीलची आवश्यकता नसल्याने लॅण्डफीलची व्यवस्था करण्यात येऊ नये
आणि लॅण्डफील व्यतिरिक्त इतर सिव्हील कामे व युनिटस् उभारणीसाठी येणारा भांडवली खर्च
तसेच दैनंदिन देखभालीसाठी प्रथम वर्षी होणारा आवर्ती खर्च मिळून एकूण खर्चास मान्यता
देण्यात आली.
# Page 2
शासन निर्णय क्रमांकः सासंवि-१०१७/१६३४/प्र.क्र.१७६/का.१६
३. श्री साईबाबा संस्थान विश्वस्तव्यवस्था शिर्डी व शिर्डी नगरपंचायत यांच्या संयुक्त वापरासाठी उभारण्यात येणाऱ्या Biomethanation (Thermophilic Anaerobic Digestion) या तंत्रज्ञानावर आधारित प्रत्येकी १० TPD क्षमतेच्या घनकचरा प्रक्रीया प्रकल्प उभारण्यासाठी
येणाऱ्या रु. ७,१७,२१,०००/- मात्र इतक्या खर्चाच्या अंदाजपत्रकातील दरांची तसेच इतर बाबींची
कोटेकोरपणे छाननी करुन देण्याची विनंती नगर विकास विभागास केली असता, त्यांनी
श्रीसाईबाबा संस्थान शिर्डी मार्फत प्रस्तावित असलेल्या अंदाजपत्रकातील दर व इतर तांत्रिक
बाबींची छाननी महाराष्ट्र जीवन प्राधिकरणाकडून विहित शुल्क अदा करुन अथवा अन्य सक्षम यंत्रणेकडून करुन घ्यावे, असे अभिप्राय दिले.
४. विधि व न्याय विभागाच्या दि. ०८.०३.२०१८ रोजीच्या पत्रान्वये सदर प्रकल्पाच्या
अंदाजपत्रकांची छाननी महाराष्ट्र जीवन प्राधिकरणाकडून विहित शुल्क अदा करुन अथवा अन्य
सक्षम यंत्रणेकडून करुन घेऊन तांत्रिक मान्यतेसह प्रस्ताव शासनास सादर करावा, असे मुख्य
कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांना कळविण्यात आले होते.
५. शिर्डी संस्थानाच्या दि. २४.१०.२०१८ रोजीच्या पत्रान्वये मुख्य अभियंता, महाराष्ट्र जीवन प्राधिकरण, नाशिक यांनी त्यांच्या दि. १७.१०.२०१८ रोजीच्या पत्रान्वये रु.४,३५,३५,९४६/
निव्वळ किंमतीच्या Biomethanation (Thermophilic Anaerobic Digestion) तंत्रज्ञानावर
आधारित प्रक्रीया प्रकल्पाच्या अंदाजपत्रकांना अटी व शर्तीच्या अधीन राहून तांत्रिक मंजुरी प्रदान केली असल्याचे कळविले.
६. शिर्डी संस्थानच्या दि.२६.१२.२०१७ रोजीच्या पत्रान्वये रु.७,१७,२१,०००/- इतक्या खर्चास प्रशासकीय मान्यता मागितली होती. तथापि, शिर्डी संस्थानच्या दि. २४.१०.२०१८ च्या
पत्रान्वये रु.४,३५,३५,९४६/- इतक्या अंदाजपत्रकीय खर्चास तसेच तांत्रिक मंजुरीतील अटी व
शर्तीनुसार येणाऱ्या खर्चास प्रशासकीय मान्यता देण्याची विनंती करण्यात आली. दोन्ही प्रस्तावातील रकमेच्या तफावतीसंदर्भात संस्थानकडे विचारणा केली असता प्रथम प्रस्ताव
दि.२६.१२.२०१७ मध्ये सदर प्रकल्पाच्या ४ वर्षांच्या देखभाल खर्चाचा समावेश केल्याने पंरतु, दि.२४.१०.२०१८ रोजीच्या प्रस्तावात फक्त एका वर्षाच्या देखभालीचा समावेश केल्याने
रकमेमध्ये तफावत आल्याचे स्पष्टीकरण शिर्डी संस्थानकडून प्राप्त झाले. यास्तव मुख्य कार्यकारी
अधिकारी, श्री साईबाबा संस्थान, शिर्डी यांच्याकडून प्राप्त मौजे शिंगवे, ता. राहाता येथील गट नं. १८२ मधील संस्थान मालकीच्या जागेत Biomethanation ( Thermophilic Anaerobic Digestion) तंत्रज्ञानावर आधारित प्रत्येक १० TPD क्षमतेचे दोन घनकचरा प्रक्रिया प्रकल्प उभारण्यास व त्यासाठी येणारे रु.४,३५,३५,९४६/- इतक्या अपेक्षित अंदाजे खर्चास तसेच तांत्रिक
पृष्ठ ४ पैकी २
# Page 3
शासन निर्णय क्रमांकः सासंवि-१०१७/१६३४/प्र.क्र.१७६/का.१६
मंजुरीतील अटी व शर्तीनुसार पूर्तता करण्यासाठी येणाऱ्या आवश्यक त्या खर्चास मान्यता देण्याची बाब शासनाच्या विचाराधीन होती.
शासन निर्णय :
श्री साईबाबा संस्थान विश्वस्तव्यवस्था (शिर्डी) (सुधारणा) अधिनियम, २००४ मध्ये विश्वस्त
व्यवस्था निधीच्या विनियोगासंदर्भातील नियम २१ (२) (दोन) मध्ये "स्थानिक नागरी सेवा व सुविधा यांच्यामध्ये सुधारणा व वाढ होण्यासाठी व परिणामी संस्थानाच्या सोयींमध्ये वाढ होण्यासाठी शिर्डी
नगरपंचायतीला सहाय्य करण्यासाठी" निधी वापरता व खर्च करता येईल, अशी तरतूद आहे.
२. सदर तरतुदीनुसार मौजे शिंगवे, ता. राहाता येथील गट नं.१८२ मधील संस्थान मालकीच्या जागेत Biomethanation(Thermophilic Anaerobic Digestion) तंत्रज्ञानावर आधारित प्रत्येकी १० TPD क्षमतेचे दोन घनकचरा प्रक्रिया प्रकल्प उभारण्यास व त्यासाठी येणारे
रु.४,३५,३५,९४६/- इतक्या अपेक्षित अंदाजपत्रकीय खर्चास तसेच तांत्रिक मंजुरीतील अटी व शर्तीनुसार पूर्तता करण्यासाठी येणाऱ्या आवश्यक त्या खर्चास या शासन निर्णयान्वये प्रशासकीय मान्यता देण्यात येत आहे.
३. महाराष्ट्र जीवन प्राधिकरण यांनी त्यांच्या दि.१७.१०.२०१८ रोजीच्या पत्रान्वये या
प्रकल्पाची छाननी करुन रु.४,३५,३५,९४६/- इतक्या किंमतीच्या अंदाजपत्रकास ज्या अटी व
शर्तीच्या अधीन राहून मान्यता दिली आहे, त्यांची पूर्तता करण्यात यावी.
# Page 4