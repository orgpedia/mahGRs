# Page 1
महाराष्ट्र ज्युडिशियल अॅकॅडमी आणि इंडियन मेडिएशन सेंटर व ट्रेंनीग इन्स्टिटयुट, उत्तन, जिल्हा ठाणे येथील आस्थापनेवर नवीन पदे निर्माण करणेबाबत.
महाराष्ट्र शासन
विधि व न्याय विभाग
शासन निर्णय क्रमांक : न्याअप्र १५१५/प्र.क्र.१७५/का- नऊ
मंत्रालय, मुंबई - ४०० ०३२,
दिनांक :- ०४ सप्टेंबर, २०१८.
पहा १) मा. उच्च न्यायालय, मुंबई यांचे पत्र क्र. JOTI/२११६/५१२/२०१५, दि.१६.७.२०१५ २) महाराष्ट्र ज्युडिशियल अॅकॅडमी आणि इंडियन मेडिएशन सेंटर व ट्रेंनीग इन्स्टिटयुट, उत्तन, जिल्हा ठाणे यांचे पत्र क्र.मन्याअ/उत्तन/९५५/२०१५, दि. ०९.०७.२०१५ व क्र.मन्याअ/उत्तन/३३४/२०१६, दि. २२.०२.२०१६ ३) महाराष्ट्र ज्युडिशियल अॅकॅडमी आणि इंडियन मेडिएशन सेंटर व ट्रेंनीग इन्स्टिटयुट, उत्तन, जिल्हा ठाणे यांचे पत्र क्र.MJA/U/१५१४/२०१७, दि.१६.११.२०१७
प्रस्तावना : महाराष्ट्र ज्युडिशियल अॅकॅडमी आणि इंडियन मेडिएशन सेंटर व ट्रेंनीग इन्स्टिटयुट, उत्तन, जिल्हा ठाणे करीता प्रथम टप्प्यात एकूण ३७ अस्थायी पदे निर्माण करण्यात आली होती. सदर संस्थेचे कामाचे स्वरुप व कामाचा व्याप लक्षात घेता तसेच महाराष्ट्र ज्युडिशियल ॲकॅडमी आणि इंडियन मेडिएशन सेंटर व ट्रेंनीग इन्स्टिटयुट, उत्तन, जिल्हा ठाणे या संस्थेच्या गव्हर्निंग कॉन्सिलच्या दि. २७.९.२०१४ आणि दि.२.११.२०१७ च्या बैठकीमध्ये घेण्यात आलेल्या निर्णयास अनुसरुन सदर संस्थेकरीता अतिरिक्त पदांची मागणी करण्यात आली होती. त्यानुसार सदर संस्थेकरीता अतिरिक्त पदे निर्माण करण्याची बाब शासनाच्या विचाराधिन होती.
शासन निर्णय : महाराष्ट्र ज्युडिशियल अॅकॅडमी आणि इंडियन मेडिएशन सेंटर व ट्रेंनीग इन्स्टिटयुट, उत्तन, जिल्हा ठाणे यांच्या आस्थापनेवर अतिरिक्त पदे निर्माण करण्याचा प्रस्ताव उच्चस्तरीय सचिव समितीसमोर सादर करण्यात आला असून समितीने दिलेल्या मान्यतेस अनुसरुन खालील तक्त्यानुसार एकुण १४ नियमित पदे निर्माण करण्यास या शासन निर्णयान्वये मान्यता देण्यात येत आहे.
---------------------------------------------
| अ.क्र. | पदनाम | वेतनश्रेणी | पदसंख्या |
| १ | कक्ष अधिकारी | ९३००-३४८०० ग्रेड पे ४८००/ | १ |
| २  |  | सहायक  |  | ९३००-३४८०० ग्रेड पे ४३००/ | ३ |
| ३ | लिपिक टंकलेखक | ५२००-२०२०० ग्रेड पे १९००/ | ५ |
| ४ | शिपाई | ४४४०-७४४० ग्रेड पे १३००/ | ५ |
| एकूण | १४ |
---------------------------------------------
# Page 2
शासन निर्णय क्रमांकः न्याअप्र १५१५/प्र.क्र.१७५/का- नऊ
२. उपरोक्त अस्थायी पदे दिनांक ३०.९.२०१८ पर्यंत चालू ठेवण्यास शासन याद्वारे मंजूरी देत आहे. सदर अस्थायी पदांना दिनांक ३०.०९.२०१८ नंतर पुढील मुदतवाढ घेणे आवश्यक राहील.
३. याकरिता येणारा खर्च "मागणी क्रमांक जे-१, २०१४, न्यायदान, (०५) (०१) न्यायिक अधिकारी प्रशिक्षण संस्था (संकेतांक क्रमांक २०१४०२०७) ०१ वेतन" या लेखाशिर्षाखाली खर्ची टाकण्यात यावा व तो त्या लेखाशीर्षाखालील सन २०१८-२०१९ या वर्षासाठी मंजुर होणा-या अनुदानातुन भागविण्यात यावा.
४. सदर शासन निर्णय वित्त विभागाच्या अनौपचारिक संदर्भ क्रमांक १९ / आपुक, दि.८.१.२०१८ नुसार त्या विभागाच्या सहमतीने व उच्चस्तरीय सचिव समितीच्या दि.०९.०८.२०१८ रोजी झालेल्या सन २०१८ मधील ५ व्या बैठकीमध्ये मिळालेल्या मान्यतेनुसार निर्गमित करण्यात येत आहे.