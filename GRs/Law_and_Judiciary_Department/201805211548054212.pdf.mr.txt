# Page 1
राज्यातील न्यायालयांना पायाभूत सुविधा निर्माण करण्याकरीता वितरीत करण्यात आलेल्या निधीचे सनियंत्रण करण्याकरीता समिती स्थापन करणेबाबत
महाराष्ट्र शासन
विधि व न्याय विभाग
शासन निर्णय क्रमांकः संकीर्ण-१६१५/प्र.क्र.२२०(भाग-४)/का.१३
हुतात्मा राजगुरु चौक, मादाम कामा मार्ग
मंत्रालय, मुंबई-४०० ०३२
तारीख: २१ मे २०१८
वाचा : १) विधि व न्याय विभाग, शासन निर्णय क्रमांकः संकीर्ण-१६१५/प्र.क्र.२२०/भाग-१/का-१३, दिनांक १० ऑक्टोबर २०१६ २) मा.उच्च न्यायालय, मुंबई येथे दाखल जनहित याचिका क्र.१५६/२०११ संदर्भात, दिनांक ५ मे २०१७ रोजी दिलेले आदेश
प्रस्तावना : राज्यातील न्यायालयांना सोयी-सुविधा निर्माण करुन देण्याच्या अनुषंगाने, न्यायालयांकरिता पायाभूत सुविधा धोरणाच्या मसुद्यास दि. १६ सप्टेंबर, २०१६ रोजी झालेल्या मा. मंत्रीमंडळाच्या बैठकीमध्ये मान्यता देण्यात आलेली आहे. त्यानुसार, “Court Infrastructure Policy” (न्यायालयांकरिता पायाभूत सुविधा धोरण), संदर्भ क्र.१ येथील दिनांक १० ऑक्टोबर, २०१६ च्या शासन निर्णयान्वये निर्गमित करण्यात आले आहे. सदर धोरणाची प्रत मा. उच्च न्यायालयास मान्यतेसाठी सादर करण्यात आली होती. सदर धोरणाच्या अनुषंगाने मा. उच्च न्यायालय येथे दाखल असलेली जनहित याचिका क्र.१५६/२०११ प्रकरणी दि.०५ मे, २०१७ रोजी दिलेल्या आदेशातील परिच्छेद (R) मध्ये, राज्यातील न्यायालयांना पायाभूत सुविधा निर्माण करण्याकरीता वितरीत करण्यात आलेला निधी वर्षअखेर समर्पित होणार नाही याकरीता शासनाने एक व्यवस्था निर्माण करण्याबाबत मा. उच्च न्यायालयाने आदेशीत केले होते. त्यानुसार मा. मुख्य सचिव, महाराष्ट्र राज्य यांनी सदर बाबीकरीता मा.मुख्य सचिव, महाराष्ट्र राज्य व प्रधान सचिव व विधि परामर्शी यांच्या अध्यक्षतेखाली दोन समिती गठीत करण्यात येतील, असे प्रतिज्ञापत्रात नमूद केले होते, त्यानुसार न्यायालयांना पायाभूत सुविधा निर्माण करण्याकरीता वितरीत करण्यात आलेल्या निधीचे सनियंत्रण करण्यासाठी समिती गठीत करण्याची बाब शासनाच्या विचाराधीन होती.
शासन निर्णय: राज्यातील न्यायालयांना पायाभूत सोयी-सुविधा निर्माण करुन देण्याकरीता वितरीत करण्यात आलेल्या निधीचे सनियंत्रण करण्यासाठी खालीलप्रमाणे समिती स्थापन करण्यात येत आहे.
# Page 2
शासन निर्णय क्रमांकः संकीर्ण-१६१५/प्र.क्र.२२०(भाग-४)/का.१३
------------------------------------------------------------------------
|  | अ.क्र. |  |  | समितीवरील नियुक्त अधिकारी |  |  | पदनाम |  |
| १) | प्रधान सचिव व विधि परामर्शी, विधि व न्याय विभाग | अध्यक्ष |
| २) | सचिव (इमारती), सार्वजनिक बांधकाम विभाग | सदस्य |
| ३) | मुख्य अभियंता, मुंबई सार्वजनिक बांधकाम प्रादेशिक विभाग, मुंबई | सदस्य |
| ४) | विधि सल्लागार-नि-सह सचिव (का.१३), विधि व न्याय विभाग | सदस्य सचिव |
------------------------------------------------------------------------
२. समितीची कार्यकक्षा पुढीलप्रमाणे राहिल : सदर समिती न्यायालयांना पायाभूत सुविधा निर्माण करण्याकरीता वितरीत करण्यात आलेल्या निधीचे योग्य आणि संपूर्ण विनियोग होण्यासाठी सनियंत्रण करेल. तसेच न्यायालयीन पायाभूत सुविधांकरीता वितरीत करण्यात आलेला निधी वर्षअखेरपर्यंत पूर्ण खर्च होण्याच्या दृष्टीने पायाभूत सुविधेच्या बांधकामांचा आढावा घेऊन, सदर कामे विहीत वेळेत पूर्ण करण्याच्या दृष्टीने उपाययोजना सूचवेल.
# Page 3