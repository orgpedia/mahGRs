# Page 1
मिरज न्यायालयाचे कामकाज चालविण्याकरीता मिरज येथील बी.एस.एन.एल. इमारतीमधील जागा भाडेतत्त्वावर घेण्यास प्रशासकीय मान्यता देण्याबाबत.
महाराष्ट्र शासन
विधि व न्याय विभाग
शासन निर्णय क्र. न्याइभा- ०९२२/९०९/प्र.क्र.११९/का-११
मुख्य इमारत, ५ वा मजला, मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक :०६ जानेवारी, २०२३.
वाचा :- १) जिल्हा न्यायालय, सांगली यांचे जा.क्र.६४६८/२०२२, दि.०२.०९.२०२२ २) जिल्हा न्यायालय, सांगली यांचे जा.क्र.१२२५४/२०२२,दि.०१.११.२०२२ ३) जिल्हा न्यायालय, सांगली यांचे जा.क्र.८८८३/२०२२,दि.३०.१२.२०२२
प्रस्तावना : सार्वजनिक बांधकाम विभाग, मिरज यांच्या संरचनात्मक अहवालानुसार मिरज येथील
न्यायालयाची जुनी इमारत ही धोकादायक अवस्थेत असल्यामुळे मा. उच्च न्यायालयाच्या मान्यतेने
सदर न्यायालय जिल्हा न्यायालयाच्या राजवाडा चौक, सांगली येथील जुन्या इमारतीत
स्थलांतरीत करण्यात आले. तथापि, सदर इमारतसुद्धा मोडकळीस आल्यामुळे जिल्हाधिकारी,
सांगली यांना न्यायालयासाठी नवीन जागा मिळवून देण्याची विनंती जिल्हा न्यायालयाने केली.
परंतू त्यांनी सुयोग्य अशी शासकीय इमारत उपलब्ध नसल्याचे कळविले. त्याच दरम्यान
बी.एस.एन.एल., मिरज यांच्याकडून मिरज येथील फोर्ट भागातील इमारत (तळमजला + २ मजले एकूण अंदाजे ११२७७.३५ स्क्वेअर फूट) भाडेतत्वावर देण्याबाबत प्रस्ताव जिल्हा न्यायालयाकडे
सादर करण्यात आला. त्याअनुषंगाने प्रधान जिल्हा व सत्र न्यायाधीश, सांगली यांनी दि.२०.९.२०२२
रोजी शासनाकडे प्रस्ताव सादर केला. त्यानुसार मिरज येथील न्यायालयाचे कामकाज
चालविण्याकरीता बी.एस.एन.एल., मिरज ही इमारत भाडेतत्वावर घेण्याची बाब शासनाच्या विचाराधीन होती.
शासन निर्णय :
मिरज, जि. सांगली या न्यायालयाचे कामकाज चालविण्याकरीता सदर इमारतीमधील
११२७७.३५ स्क्वेअर फूट इतकी जागा प्रति चौ. फूट रु. १८.८२/- प्रमाणे (जीएसटी वगळून)
रु. २,१२,३२७/- (दोन लाख बारा हजार तीनशे सत्तावीस फक्त ) प्रति माह या दराने, करारनामा
अंमलात येईल त्या दिनांकापासून भाडेतत्वावर घेण्यास प्रशासकीय मान्यता देण्यात येत आहे. सदर
भाडे कार्यकारी अभियंता, सार्वजनिक बांधकाम विभाग, मिरज यांनी दिलेल्या ई- भाडे प्रमाणपत्रानुसार योग्य आहे. त्यानुसार जिल्हा व सत्र न्यायाधीश, सांगली यांनी बी. एस. एन. एल.,
मिरज यांच्याशी करारनामा करावा व करारनाम्याची एक प्रत शासनास सादर करावी.
# Page 2
शासन निर्णय क्रमांकः न्याइभा- ०९२२/९०९/प्र.क्र.११९/का-११
२. बी.एस.एन.एल., मिरज यांनी दि.२९.१२.२०२२ च्या पत्रात नमूद केलेल्या अटींनुसार सदर
जागा प्रथम ३ वर्षांसाठी दर वर्षी ५ टक्के भाडेदरातील वाढीसह जास्तीत जास्त १० वर्षांच्या
कालावधीकरीता भाडेतत्वावर घेण्यात येईल. सदर भाडेवाढीकरीता दरवर्षी स्वतंत्र आदेश निर्गमित
केले जाणार नाहीत.
३. या करीता होणारा खर्च मागणी क्रमांक जे-१, २०१४-न्यायदान, (००) १०५-दिवाणी व सत्रे
न्यायालये, (०२) जिल्हा व सत्र न्यायाधीश, (०२) (१) जिल्हा व सत्र न्यायाधीश, (२०१४ ०१७२)
(दत्तमत) (अनिवार्य) " १४ भाडेपट्टी व कर " या लेखाशीर्षातून विहीत पध्दतीने अर्थसंकल्पीत करुन
उपलब्ध करुन घेण्यात यावा.
४. सदर शासन निर्णय, वित्त विभाग अनौ.सं.क्र.१३/व्यय-५,दि.०५.०१.२०२३ यांच्या सहमतीने
तसेच वित्त विभाग क्र. विअप्र-२०१३/प्र.क्र.३०/२०१३/ विनियम, भाग-२, दि. १७ एप्रिल, २०१५
आणि वित्तीय अधिकार नियम पुस्तिका, १९७८ मधील भाग पहिला, उप विभाग-एक, अनुक्रमांक १०
अन्वये प्रशासनिक विभागास प्रदान करण्यात आलेल्या अधिकारांन्वये सक्षम प्राधिकाऱ्यांच्या
मान्यतेने निर्गमित करण्यात येत आहे.