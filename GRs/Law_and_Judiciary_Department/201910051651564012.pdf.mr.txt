# Page 1
विधि व न्याय विभागाच्या अधिपत्याखालील महाप्रशासक व शासकीय विश्वस्त, महाराष्ट्र राज्य, मुंबई कार्यालयातील पदांच्या आढाव्याअंती सुधारित आकृतीबंध..
महाराष्ट्र शासन
विधि व न्याय विभाग
शासन निर्णय क्रमांक : एजीओ २२१६/प्र.क्र.३८/का.एक
मंत्रालय, मुंबई-४०० ०३२,
दिनांक :- ०५ ऑक्टोबर, २०१९.
वाचा:- १) शासन निर्णय, वित्त विभाग क्र. असंक-१००१/प्र.क्र.२९/२००१/वित्तीय सुधारणा, दिनांक १०.९.२००१.
२) शासन निर्णय,विधि व न्याय विभाग,क्र. ओओडी ११०१/१५६४(१३३)/का.१, दिनांक १५.१२.२००६.
३) वित्त विभागाचे पत्र क्र. पदनि-१०१९/प्र.क्र.३९/२०१९/अपुक, दिनांक ५.८.२००६.
प्रस्तावना:
विधि व न्याय विभागाच्या अधिपत्याखालील महाप्रशासक व शासकीय विश्वस्त, महाराष्ट्र राज्य, मुंबई यांचे कार्यालयात अस्तित्वात असलेल्या सर्व पदांचा वित्त विभागाच्या वाचा येथील क्र. १ च्या शासन निर्णयातील आदेशानुसार व मार्गदर्शक सूचनांनुसार सर्वंकष आढावा घेण्यात आला असून, विभागाच्या या आढाव्यास मा. मुख्य सचिव यांच्या अध्यक्षतेखालील उच्चस्तरीय सचिव समितीने दिनांक ८ जुलै, २०१९ रोजी झालेल्या बैठकीत मंजूरी दिलेली आहे.
शासन निर्णय : १. वाचा येथील अनुक्रमांक २ येथील शासन निर्णयानुसार महाप्रशासक व शासकीय विश्वस्त, महाराष्ट्र राज्य, मुंबई या कार्यालयातील ३० पदांचा आकृतीबंध निश्चित केला होता. महाप्रशासक व शासकीय विश्वस्त, महाराष्ट्र राज्य, मुंबई कार्यालयातील कामकाजाचा सखोल व सर्वंकष आढावा घेऊन, संयुक्त सचिव समितीने पुर्वीच्या एकूण ३० पदांपैकी, १७ नियमित पदे व४ अधिसंख्य पदे अशा एकूण २१ पदांचा सुधारित आकृतीबंध निश्चित केलेला आहे. त्याप्रमाणे उच्चस्तरीय सचिव समितीने, लिपिक टंकलेखक संवर्गातील १० पदांपैकी ५ नियमित व ५ बाह्ययंत्रणेमार्फत भरण्यास परवानगी दिली आहे. तसेच वाहनचालक-१, दप्तरी-१, नाईक-१ व शिपाई-४ पदे मृत संवर्ग केली आहेत. वर्ग-४ संवर्गातील ४ मृत संवर्गातील १ पद अधिसंख्य व ३ बाह्ययंत्रणेबाबत भरण्यास परवानगी दिली आहे.
# Page 2
शासन निर्णय क्रमांक: एजीओ २२१६/प्र.क्र.३८/का.एक
२. उच्चस्तरीय सचिव समितीच्या मान्यतेनुसार महाप्रशासक व शासकीय विश्वस्त, मुंबई या कार्यालयासाठी एकूण २१ पदांच्या सुधारित आकृतीबंधास या शासन निर्णयान्वये मंजूरी देण्यात येत आहे.
सुधारित आकृतीबंधाचा संवर्गनिहाय तपशील विवरणपत्र-अ मध्ये दर्शविला आहे.
३. महाप्रशासक व शासकीय विश्वस्त, मुंबई या कार्यालयातील वाहनचालक-१, दप्तरी-१, नाईक-१ व शिपाई १ पदावरील कर्मचारी सेवानिवृत्त होईपर्यंत अधिसंख्य पदावर कार्यरत राहतील तद्नंतर ही पदे आपोआप निरसित होतील. अधिसंख्य पदांचा तपशिल विवरणपत्र-ब मध्ये दर्शविला आहे.
४. विवरणपत्र-ब मध्ये दर्शविलेल्या पदांवर कार्यरत असणारे कर्मचारी सेवानिवृत्त होईपर्यंत त्या कालावधीसाठी त्याच पदनामाची व त्याच वेतनश्रेणीमधील अधिसंख्य पदे करण्यास शासन मंजूरी देण्यात येत आहे. या कर्मचाऱ्यांच्या वेतन व भत्त्याचा खर्च ते यापूर्वी ज्या लेखाशीर्षाखाली वेतन घेत होते त्याच लेखाशीर्षाखाली यापुढेही खर्ची टाकण्यात यावा. या पदांवर काम करणाऱ्या कर्मचाऱ्यांचे अन्य पदावर समावेशन झाल्यानंतर अथवा कर्मचारी सेवानिवृत्त झाल्यानंतर ती पदे आपोआपच रद्द होतील. त्यानंतर या पदांचे काम बाह्ययंत्रणेद्वारे करण्यास मान्यता दिली आहे. त्या पदांची कामे बाह्ययंत्रणेद्वारे करून घेताना वित्त विभाग, शासन परिपत्रक, दिनांक २७.९.२०१०, दि.२.२.२०१३,दि.२.१०.२०१३, दि. २.८.२०१६ मधील तरतूदीचे काटेकोरपणे पालन करण्याची दक्षता महाप्रशासक व शासकीय विश्वस्त, महाराष्ट्र राज्य, मुंबई यांचे कार्यालयाने घ्यावी.
५. हा शासन निर्णय मा. मुख्य सचिवांच्या अध्यक्षतेखालील उच्चस्तरीय सचिव समितीच्या सन २०१९ मधील ४ थ्या बैठकीमध्ये दिलेल्या मान्यतेनुसार व शासन निर्णय, वित्त विभाग, क्रमांक असंक-१००१/ प्र.क्र.२९/२००१/वित्तीय सुधारणा, दिनांक १०.९.२००१ अन्वये प्रशासकीय विभागांना प्रदान करण्यात आलेल्या अधिकारान्वये निर्गमित करण्यात येत आहे.
# Page 3
# Page 4
# Page 5