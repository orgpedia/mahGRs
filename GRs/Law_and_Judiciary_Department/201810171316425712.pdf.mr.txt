# Page 1
रायगड जिल्ह्यातील पनवेल येथे जिल्हा व अतिरिक्त सत्र न्यायालय स्थापन करण्याबाबत व त्याकरीता पदे निर्माण करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक: संकीर्ण-०८१६/४८३/प्र.क्र.११४/का-११.
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : १७ ऑक्टोबर, २०१८.
संदर्भ -१. मा. उच्च न्यायालय, मुंबई यांचे पत्र क्र.बी(डब्ल्यू)ओ१२२९/१९८७/१२७५/१२८७१, दि. १६/६/२०१६ रोजीचे पत्र.
२. प्रमुख जिल्हा व सत्र न्यायाधीश, रायगड- अलिबाग यांची क्र. प्रशा/ ५७३२सन २०१६, दि.२६/९/२०१६ व क्र. प्रशा / २८८८/२०१७, दि.५/५/२०१७ ची पत्रे.
३. वित्त विभाग, मंत्रालय, मुंबई यांचे क्र. पदनि-२०१८/प्र.क्र.८१/१८/आ.पु.क., दि.११/९/२०१८ रोजीचे पत्र.(पदनिर्मितीबाबत कार्यवृत्त)
प्रस्तावना : पनवेल जि. रायगड येथे जिल्हा व अतिरिक्त सत्र न्यायालय स्थापन करण्यासाठी, मा. उच्च न्यायालयाच्या धोरणानुसार आवश्यक सर्व निकष जसे की, राज्यातील विविध ठिकाणी न्यायालय सुरु करण्यासाठी प्रलंबित खटले / प्रकरणांची किमान संख्या ५०० असावी, त्याचबरोबर पायाभूत सुविधा उदा. न्यायालयीन इमारती आणि न्यायाधीशांची निवासस्थाने यांची उपलब्धता असावी, इत्यादी निकष पूर्ण होत असल्याने मा. उच्च न्यायालयाच्या “न्यायालय स्थापना समितीने” पनवेल जि. रायगड येथे जिल्हा व अतिरिक्त सत्र न्यायालय स्थापन करण्यास मान्यता दिलेली आहे. त्यानुषंगाने मा. उच्च न्यायालयाने दि. १६/६/२०१६ रोजी पनवेल जि. रायगड येथे जिल्हा व अतिरिक्त सत्र न्यायालय स्थापन करणे आणि सदर न्यायालयासाठी पदे निर्माण करण्याचा प्रस्ताव संदर्भिय अनुक्रमांक १ येथील पत्रान्वये शासनास सादर केला आहे. तर उच्चस्तरीय सचिव समितीने सदर न्यायालयासाठी ३१ पदे(२६ नियमित व ५ बाह्ययंत्रणेद्वारे) निर्माण करण्यास संदर्भिय अनुक्रमांक ३ येथील पत्रान्वये मान्यता दिली आहे. त्यानुसार सदर न्यायालय स्थापन करण्याची व त्यासाठी पदनिर्मिती करण्याची बाब शासनाच्या विचाराधीन होती.
शासन निर्णय : पनवेल, उरण, खालापूर व कर्जत या चार तालुक्यासाठी रायगड जिल्ह्यातील पनवेल येथे जिल्हा व अतिरिक्त सत्र न्यायालय स्थापन करण्यास व त्याकरीता पुढिल विवरणपत्रात दर्शविल्यानुसार आवश्यक ३१ पदे (२६ नियमित व ५ बाह्ययंत्रणेची पदे) न्यायालय सुरु होण्याच्या दिनांकापासून निर्माण करण्यास मान्यता देण्यात येत आहे.
# Page 2
शासन निर्णय क्रमांकः संकीर्ण-०८१६/४८३/प्र.क्र.११४/का-११
रायगड जिल्ह्यातील पनवेल येथील जिल्हा व अतिरिक्त सत्र
न्यायालयासाठी आवश्यक पदे (अस्थायी)
--------------------------------------------------
| अ.क्र. | पदनाम | वेतनश्रेणी रूपये | पदसंख्या |
| १ | जिल्हा न्यायाधीश | ५१५५०-१२३०-५८९३० १३८०-६३०७० | १ |
| २ | अधीक्षक | ९३००-३४८०० ग्रेड पे ४६०० | १ |
| ३ | सहायक अधीक्षक | ९३००-३४८०० ग्रेड पे ४४०० | २ |
| ४ | लघुलेखक (उ.श्रे.) | ९३००-३४८०० ग्रेड पे ४४०० | १ |
| ५ | वरिष्ठ लिपीक | ५२००-२०००० ग्रेड पे २४०० | ५ |
| ६ | कनिष्ठ लिपीक | ५२००-२०००० ग्रेड पे १९०० | ९ |
| ७ | मुख्य बेलिफ | ५२००-२०००० ग्रेड पे २४०० | १ |
| ८ | बेलिफ | ५२००-२०००० ग्रेड पे १९०० | २ |
| ९ | शिपाई | ४४४०-७४४० ग्रेड पे १३०० | ४ |
| एकूण (अ) | २६ |
| १० | वाहनचालक | बाह्ययंत्रणेद्वारे | १ |
| ११ | पुस्तक बांधणीकार  |  | बाह्ययंत्रणेद्वारे | १ |
| १२  |  | फोटो यंत्रचालक | बाह्ययंत्रणेद्वारे | १ |
| १३ | पूर्णवेळ सफाईगार  |  | बाह्ययंत्रणेद्वारे | २ |
| एकूण (ब) | ५ |
| एकूण (अ) + (ब) | ३१ |
--------------------------------------------------
२. यावरील खर्च मागणी क्र.जे-१, २०१४ न्यायदान, १०५- दिवाणी व सत्र न्यायालय, (०२) जिल्हा व सत्र न्यायाधीश, (०२)(०१) जिल्हा व सत्र न्यायाधीश (अनिवार्य) (२०१४ ०१७२) या लेखाशीर्षाखाली मंजूर होणाऱ्या अनुदानातून भागविण्यात यावा. या अनुषंगाने निधी उपलब्धतेबाबतचे आदेश स्वतंत्रपणे निर्गमित करण्यात येतील.
३. सदर शासन निर्णय वित्त विभागाच्या सहमतीने त्यांच्या अनौपचारीक संदर्भ क्रमांक ९२६/व्यय-५,
दि.२२/९/२०१७ व ३३७/आपुक, दि. ३१/५/२०१८ अन्वये निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः संकीर्ण-०८१६/४८३/प्र.क्र.११४/का-११