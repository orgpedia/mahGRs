# Page 1
ग्राम न्यायालय कोरची व ग्राम न्यायालय मुलचेरा, जिल्हा गडचिरोली यांचेसाठी प्रत्येकी एक वाहनचालकाचे काल्पनिक पद निर्माण करणेबाबत व सदर पदाच्या सेवा बाह्ययंत्रणेद्वारे कंत्राटी तत्वावर उपलब्ध करुन घेणेबाबत-----
महाराष्ट्र शासन
विधि व न्याय विभाग
शासन निर्णय क्रमांकः पदनि २०१७/प्र.क्र.१२६/का.१२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: ३० ऑक्टोबर, २०१९.
वाचा १ शासन निर्णय विधि व न्याय विभाग क्रमांकः पदनि २५१२/प्र.क्र.१५७/का.१२, दिनांक २७ जानेवारी, २०१५ २ शासन शुद्धीपत्रक विधि व न्याय विभाग क्रमांकः पदनि २५१२/प्र.क्र.१५७/का.१२, दिनांक ०३ फेब्रुवारी, २०१५ ३ शासन निर्णय विधि व न्याय विभाग क्रमांकः कंत्राटी २०१६/प्र.क्र.१९४/का.१२, दिनांक २३ फेब्रुवारी, २०१७ ४ शासन निर्णय, विधि व न्याय विभाग क्रमांक : कंत्राटी २०१६/प्र.क्र.१९४/का.१२, दिनांक ९ ऑगस्ट, २०१७.
५ शासन परिपत्रक वित्त विभाग क्रमांक पदनि २०१६/प्र.क्र.२९/१६/वित्तिय सुधारणा - १, दिनांक ०२ ऑगस्ट, २०१६ ६ प्रबंधक, (निरीक्षणे १), मा. उच्च न्यायालय मुंबई (अपील शाखा) यांचे पत्र क्रमांक B(W)A १९०९/२००९/८५३/१००३५/२०१७, दिनांक ०६ एप्रिल, २०१७
प्रस्तावना - ग्राम न्यायालय कोरची व ग्राम न्यायालय मुलचेरा, जिल्हा गडचिरोली यांचेसाठी प्रत्येकी एक वाहनचालकाचे काल्पनिक पद निर्माण करण्याची व या पदांच्या सेवा बाह्ययंत्रणेद्वारे घेण्यास मंजूरी देण्याची विनंती मा.उच्च न्यायालय मुंबई यांचेकडून संदर्भाधीन दिनांक ०६ एप्रिल, २०१७ रोजीच्या पत्रान्वये करण्यात आली. त्या अनुषंगाने ग्राम न्यायालय कोरची, जिल्हा गडचिरोली व ग्राम न्यायालय मुलचेरा, जिल्हा गडचिरोली यांचेसाठी प्रत्येकी एक वाहनचालकाचे काल्पनिक पद निर्माण करण्याची व या पदाच्या सेवा बाह्ययंत्रणेद्वारे कंत्राटी तत्वावर उपलब्ध करुन घेण्यास शासन मान्यता देण्याची बाब शासनाच्या विचाराधीन होती. त्या अनुषंगाने आता शासनाने खालील निर्णय घेतला आहे :
# Page 2
शासन निर्णय क्रमांकः पदनि २०१७/प्र.क्र.१२६/का.१२
शासन निर्णय गडचिरोली जिल्ह्यातील ग्राम न्यायालय कोरची व मुलचेरा यांचेसाठी प्रत्येकी एक वाहनचालकाचे काल्पनिक पद निर्माण करण्यास व या पदांच्या सेवा कंत्राटी तत्वावर बाह्ययंत्रणेद्वारे उपलब्ध करुन घेण्यास शासन मान्यता देण्यात येत आहे. यासाठी होणारा खर्च "मागणी क्रमांक जे १, २०१४ न्यायदान, (००) १०५ दिवाणी व सत्र न्यायालये, (०२) जिल्हा व सत्र न्यायाधिश, (०२)(०२) ग्राम न्यायालय अधिनियम २००८ अन्वये ग्राम न्यायालयाची स्थापना, (२०१४ ०४७७) दत्तमत" या लेखाशीर्षातून भागविण्यात यावा.
२. सदर पदे कंत्राटी तत्वावर बाह्ययंत्रणेद्वारे भरताना त्याबाबत वेळोवेळी निर्गमित करण्यात आलेल्या मार्गदर्शक तत्वांचे अनुपालन करणे बंधनकारक राहील.
३. सदर शासन निर्णय, वित्त विभागाच्या अनौपचारिक संदर्भ क्रमांक ३५४/व्यय-५, दिनांक १० जून, २०१९ व अनौपचारिक संदर्भ क्रमांक २६८/आपुक, दिनांक ३० ऑगस्ट, २०१९ अन्वये त्या विभागाच्या सहमतीने निर्गमित करण्यात येत आहे.