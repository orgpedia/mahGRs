# Page 1
धर्मादाय संघटनेच्या संकेतस्थळावरील हॉस्पिटल मॉड्युलमध्ये मे. मास्टेक लि. कंपनीकडून करण्यात आलेल्या दुरुस्ती खर्चास मंजूरीबाबत.
महाराष्ट्र शासन
विधि व न्याय विभाग
शासन निर्णय क्रमांक : सीएचसी ११२१/५२/(३४/२१)/कार्या-१७.
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक :- १ मार्च, २०२१.
वाचा:- (१) शासन निर्णय, विधि व न्याय विभाग क्र. सीएचसी १११९/२९३/(१३२/१९)/ कार्या- १७, दि. २६.११.२०१९.
(२) धर्मादाय आयुक्त कार्यालयाचे पत्र क्र. सीओएमपी/३५९/२०२०, दि. २५.०१.२०२१.
शासन निर्णय मा. मुंबई उच्च न्यायालयाने याचिका क्र. ३१३२/२००४ मध्ये पारित केलेल्या आदेशास अनुसरुन कमकुवत घटकांतील (indigent & weaker) रुग्णांसाठी सवलतीच्या दरामध्ये उपचार करण्याच्या योजनेची अंमलबजावणी धर्मादाय आयुक्त कार्यालयाकडून केली जाते व सदर योजनेची अंमलबजावणी योग्य प्रकारे होते किंवा नाही याची तपासणी करण्यासाठी समित्या नेमण्यात आल्या आहेत. या योजनेचा भाग म्हणून धर्मादाय आयुक्त कार्यालयाच्या संकेस्थळाच्या होमपेजवर रुग्ण व त्यांचे नातेवाईक यांना धर्मादाय तत्वावर चालवल्या जाणाऱ्या हॉस्पिटलमधील उपलब्ध बेडची संख्या व सोयीसुविधा मिळविण्यासाठी आवश्यक व्यक्तिंच्या संपर्काचा तपशील याची माहिती देण्यासाठी डॅशबोर्ड तयार करण्यात आला आहे. तसेच सदर योजनेची व देण्यात येणाऱ्या सोयीसुविधांची माहिती रुग्ण व त्यांच्या नातेवाईकांना वेळोवेळी मिळण्यासाठी ठिकठिकाणी वेबपोर्टलवरील माहिती टीव्ही डिस्प्लेवर दिसावी असे मॉड्यूल विकसित करण्यात आले व तसे टिव्ही संच मुंबई महानगरपालिका संचलित पाच हॉस्पिटलमध्ये बसविण्यात आले. त्यावर संकेतस्थळावरची माहिती स्क्रोलिंग पद्धतीने उपलब्ध करुन देण्यात आली. त्यामध्ये त्या योजनेचा लाभ घेण्यासाठी पात्रता व निकष काय आहेत याबाबतची माहितीदेखील देण्यात आली. त्यावेळी निर्धन रुग्ण व दुर्बल घटकातील रुग्णांसाठी अनुक्रमे रु. ५० हजार व रु. १ लाख अशी वार्षिक उत्पन्न मर्यादा शासनाने निश्चित केली होती. त्यानंतर या उत्पन्न मर्यादेमध्ये अनुक्रमे रु.८५ हजार व रु. १ लाख ६० हजार अशी वाढ करण्यात आली. सदर सुधारणेच्या अनुषंगाने धर्मादाय आयुक्त कार्यालयाने विकसित केलेल्या संकेतस्थळ तसेच टिव्ही डिस्प्ले मॉड्यूल्समध्ये देखील सुधारित शासन आदेशाचा उल्लेख होणे व त्याप्रमाणे आवश्यक ते बदल करणे क्रमप्राप्त होते.
२. फेब्रुवारी,२०१९ मध्ये मा. मुख्यमंत्री महोदयांच्या दालनासमोर तसेच मुख्यमंत्री सहायता निधी कक्षाच्या समोर बसविण्यात आलेल्या टीव्ही डिस्प्ले मॉड्यूल्सचे अनावरण / उद्घाटनाच्या वेळी अत्यावश्यक म्हणून तसेच सुधारित कायद्याची माहिती मिळावी म्हणून संबंधित सुधारणा तातडीने करणे अनिवार्य व क्रमप्राप्त होते. तसेच भविष्यातदेखील अशी सुधारणा करणे अनिवार्य व क्रमप्राप्त होते.
# Page 2
शासन निर्णय क्रमांकः सीएचसी ११२१/५२/(३४/२१)/कार्या-१७.
त्यानुषंगाने सदर सुधारणा धर्मादाय आयुक्त कार्यालयाच्या वतीने मे. मास्टेक लि. कंपनीकडून करुन घेण्यात आल्या आहेत.
३. मे. मास्टेक लि.. सोबत वार्षिक देखभाल दुरुस्ती करार करण्यात आला असून, त्यात Software Developer यांचा समावेश नसल्याने उपरोक्त सुधारणा करण्याकरिता लागलेल्या खर्चाचे रु.६७७७९/ + Taxes इतक्या रकमेचे देयक मे. मास्टेक लि.. ने सादर केले आहे. मे. मास्टेक कंपनीने सादर केलेल्या देयकाची रु.६७७७९/- + Taxes इतकी रक्कम शासन निर्णय क्र. सीएचसी -१११७/४६/(१९/१७)/ का-१७, दि. १०.०४.२०१७ अन्वये प्रधान सचिव व विधि परामर्शी यांना प्रदान करण्यात आलेल्या प्राधिकारानुसार सार्वजनिक न्यास प्रशासन निधीतून अदा करण्यास या आदेशाद्वारे मान्यता देण्यात येत आहे.