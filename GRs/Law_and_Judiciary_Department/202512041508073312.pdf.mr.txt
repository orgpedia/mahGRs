# Page 1
विधि व न्याय विभाग/ कार्यासन-८ च्या अधिनस्त मुंबई
येथील ८ सरकारी वकील कार्यालयातील गट-ब (अराजपत्रित), गट-क व गट-ड या संवर्गात कार्यरत
कर्मचारी यांचे वयाच्या ५०/५५ व्या वर्षापलीकडे किंवा
अर्हताकारी सेवेच्या ३० वर्षानंतर सेवेत राहण्याच्या
पात्रापात्रता आजमावण्यासाठी पुनर्विलोकन समिती व अभिवेदन समिती गठित करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक-संकीर्ण-२८२५/५६१/प्र.क्र.१५२/का.८
हुतात्मा राजगुरु चौक,मादाम कामा मार्ग,
मंत्रालय, मुंबई-४०० ०३२,
दिनांक: ०४ डिसेंबर, २०२५.
वाचा:- १) विधि व न्याय विभाग, शासन निर्णय क्र.जीपीएच-३२८६/१८४/नऊ, दि.२०.०६.१९८६.
२) सामान्य प्रशासन विभाग, शासन निर्णय क्र.एलपीएल-२०१७/प्र.क्र.२१/
का.१५, दि.१०.०६.२०१९.
३) विधि व न्याय विभाग, शासन निर्णय क्र.संकीर्ण-२८२१/१७६/प्र.क्र.३८/का.८,
दि.३०.०७.२०२१.
४) विधि व न्याय विभाग, शासन निर्णय क्र.संकीर्ण-१९२१/११६/प्र.क्र.१०/का.८,
दि.३०.०७.२०२१.
५) पुनर्विलोकन समिती, सरकारी वकीलांचे कार्यालय, उच्च न्यायालय,
अपील शाखा , मुंबई यांचे पत्र जा.क्र./आ.शा./२८८४, दि.२६.०९.२०२४.
६) पुनर्विलोकन समिती, सरकारी वकीलांचे कार्यालय, उच्च न्यायालय,
अपील शाखा , मुंबई यांचे पत्र जा.क्र./आ.शा./२५३६, दि.०१.०८.२०२५.
प्रस्तावना:-
विधि व न्याय विभाग, शासन निर्णय दि.२०.०६.१९८६ अन्वये तत्कालीन ८ सरकारी वकील कार्यालयातील
अधिकारी/कर्मचारी यांच्या ५०/५५ व्या वर्षी करावयाच्या पुनर्विलोकनाच्या अनूषंगाने पुनर्विलोकन समिती गठित करण्यात आलेली आहे. तसेच, संदर्भ क्र.३ व ४ येथील दि.३०.०७.२०२१ रोजीच्या शासन निर्णयान्वये सरकारी
वकील कार्यालय व महाराष्ट्र प्रशासकीय न्यायाधिकरण, नागपूर/औरंगाबाद या कार्यालयांसाठी पुनर्विलोकन व
अभिवेदन समिती गठित करण्यात आलेली आहे. मा. सहयोगी महाअधिवक्ता, महाराष्ट्र राज्य, मुंबई यांचे कार्यालय शासन निर्णय दि.०५.०२.२००५ अन्वये तर, मुख्य सादरकर्ता अधिकारी, महाराष्ट्र प्रशासकीय
न्यायाधिकरण, मुंबई हे कार्यालय सन १९९४ रोजी स्थापन करण्यात आलेले आहे. या दोन कार्यालयांचा
पुनर्विलोकन समितीमध्ये समावेश करण्याची सरकारी वकीलांचे कार्यालय, उच्च न्यायालय, अपील शाखा, मुंबई
यांनी संदर्भ क्र.५ व ६ येथील पत्रान्वये विनंती केलेली आहे.
२. सामान्य प्रशासन विभाग, शासन निर्णय दि.१०.०६.२०१९ अन्वये, वयाच्या ५०/५५ व्या वर्षापलीकडे
/अर्हताकारी सेवेच्या ३० वर्षानंतर शासकीय अधिकारी/कर्मचारी यांचे सेवा पुनर्विलोकन करुन मुदतपूर्व सेवानिवृत्त करण्याबाबत दिलेल्या एकत्रित कार्यपध्दती संदर्भात निदेश निर्गमित करण्यात आलेले आहेत. सदर
शासन निर्णयासोबतच्या "परिशिष्ट्ट अ" मध्ये पुनर्विलोकन समित्यांची रचना नमूद करण्यात आलेली आहे.
"परिशिष्ट्ट अ" मधील अ.क्र.३ (ब) मध्ये गट-ब (अराजपत्रित), गट-क व गट-ड मधील कर्मचा-यांच्या पुनर्विलोकनाकरिता कार्यालय प्रमुखांना पुनर्विलोकनविषयक सल्ला देण्याकरिता समिती गठित करण्याबाबत
# Page 2
निदेश दिलेले आहेत. तर, "परिशिष्ट्ट ड" मध्ये सेवा पुनर्विलोकनानंतर मुदतपूर्व सेवानिवृत्तीच्या निर्णयाविरुध्दच्या
अभिवेदनांवर विचार करण्याकरिता अभिवेदन समिती गठित करण्याबाबत निदेश दिलेले आहेत. त्यास अनुसरुन
विधि व न्याय विभागाच्या अधिनस्त मुंबईमधील ८ सरकारी वकील कार्यालयांतील गट-ब (अराजपत्रित), गट-क व
गट-ड या संवर्गात कार्यरत कर्मचा-यांचे वयाच्या ५०/५५ व्या वर्षापलीकडे किंवा अर्हताकारी सेवेच्या ३० वर्षानंतर
सेवेत राहण्याच्या पात्रापात्रता आजमाविण्याकरिता पुनर्विलोकन समिती तसेच, अभिवेदन समिती गठित करण्याची
बाब शासनाच्या विचाराधीन होती.
शासन निर्णय:-
विधि व न्याय विभाग/कार्या.८ च्या अधिनस्त १) मा. महाअधिवक्ता यांचे कार्यालय, उच्च न्यायालय, मुंबई;
२) सहयोगी महाअधिवक्ता यांचे कार्यालय, उच्च न्यायालय, मुंबई; ३) सरकारी वकीलांचे कार्यालय, उच्च
न्यायालय, अपील शाखा, मुंबई; ४) सरकारी वकीलांचे कार्यालय, उच्च न्यायालय, मूळ शाखा, मुंबई; ५)सरकारी
वकीलांचे कार्यालय, उच्च न्यायालय, अपील शाखा(रिट सेल), मुंबई; ६) मुख्य सादरकर्ता अधिकारी, महाराष्ट्र
प्रशासकीय न्यायाधिकरण, मुंबई; ७) सरकारी वकील, नगर दिवाणी न्यायालय, मुंबई; ८) सरकारी अभियोक्ता
बृहन्मुंबई यांचे कार्यालय, मुंबई या आठ कार्यालयातील गट-ब (अराजपत्रित), गट-क व गट-ड संवर्गातील
अधिकारी/कर्मचारी यांचे वयाच्या ५०/५५ व्या वर्षापलीकडे किंवा अर्हताकारी सेवेच्या ३० वर्षानंतर त्यांचे सेवा
पुनर्विलोकनाबाबतची कार्यवाही करण्याकरिता खालीलप्रमाणे पुनर्विलोकन समिती व अभिवेदन समिती गठित
करण्यात येत आहे.
अ) उपरोक्त नमूद ८ कार्यालयांतील गट-ब (अराजपत्रित), गट-क व गट-ड संवर्गातील अधिकारी/कर्मचारी
यांच्या वयाच्या ५०/५५ च्या वर्षापलीकडे/अर्हतकारी सेवेच्या ३० वर्षानंतर त्यांचे सेवा पुनर्विलोकन समुचित
अधिका-यास शिफारस करण्याकरिता पुनर्विलोकन समिती.
------------------------------------------------------------------------------------------
| अ.क्र. | अधिका-याचे पदनाम | पद |
| १ | सरकारी वकील, सरकारी वकीलांचे कार्यालय, उच्च न्यायालय, मूळ शाखा, मुंबई. | अध्यक्ष |
| २ | सरकारी वकील, सरकारी वकीलांचे कार्यालय, उच्च न्यायालय, अपील शाखा(रिट सेल), मुंबई. | सदस्य |
| ३ | सरकारी वकील, नगर दिवाणी न्यायालय, मुंबई | सदस्य |
| ४ | मुख्य सादरकर्ता अधिकारी, महाराष्ट्र प्रशासकीय न्यायाधिकरण, मुंबई | सदस्य |
| ५ | आस्थापना अधिकारी, सरकारी वकीलांचे कार्यालय, उच्च न्यायालय, मूळ शाखा, मुंबई. | सदस्य सचिव |
------------------------------------------------------------------------------------------
ब) सेवा पुनर्विलोकनानंतर मुदतपूर्व सेवानिवृत्तीच्या निर्णयाविरुध्द शासकीय कर्मचा-याने केलेल्या
अभिवेदनावर विचार करुन समुचित अधिका-यास शिफारस करण्याकरिता अभिवेदन समिती
------------------------------------------------------------------------------------------
| अ.क्र. | अधिका-याचे पदनाम | पद |
| १ | सरकारी वकील, सरकारी वकीलांचे कार्यालय, उच्च न्यायालय, अपील शाखा, मुंबई. | अध्यक्ष |
| २ | सरकारी अभियोक्ता, सरकारी अभियोक्ता बृहन्मुंबई यांचे कार्यालय, मुंबई | सदस्य |
| ३ | आस्थापना अधिकारी, सरकारी वकीलांचे कार्यालय, उच्च न्यायालय,अपील शाखा, मुंबई. | सदस्य सचिव |
------------------------------------------------------------------------------------------
# Page 3
२. उपरोक्त समितीने सामान्य प्रशासन विभाग, शासन निर्णय दि.१०.०६.२०१९ मधील तरतूदी विचारात
घ्याव्यात.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध