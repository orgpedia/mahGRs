# Page 1
मा. सर्वोच्च न्यायालयाच्या आदेशाप्रमाणे दि.०१.०१.१९९६ पूर्वी सेवानिवृत्त झालेल्या राज्यातील दुय्यम न्यायालयातील सेवानिवृत्त न्यायिक अधिकाऱ्यांना निवृत्तीवेतन देण्याबाबत.
महाराष्ट्र शासन
विधि व न्याय विभाग
शासन निर्णय क्र. एचसीटी-१२२०/१२९/प्र.क्र.१५/का.तीन,
मंत्रालय, मुंबई - ४०० ०३२.
दिनांक :- १५ मार्च, २०२३.
पहा :- १) शासन निर्णय क्र.सेनिवि-१००५/११८८/प्र.क्र.२०१/का.तीन, दि.२८.०९.२००५.
२) शासन निर्णय क्र.एचसीटी-२००९/प्र.क्र.१४१/का.तीन, दि.२२.१०.२०१०.(वेतन) ३) शासन निर्णय क्र. एचसीटी-२००९/प्र.क्र.१४१/का.तीन, दि.२२.१०.२०१०.(भत्ते) ४) शासन निर्णय क्र. एचसीटी-२००९/प्र.क्र.१४१/का.तीन, दि.०५.०१.२०११.
५) शासन शुध्दीपत्रक क्र.एचसीटी-२००९/प्र.क्र.१४१/का.तीन, दि.३०.०३.२०११.
६) शासन शुध्दीपत्रक क्र.एचसीटी-२०१५/प्र.क्र.७७ (१)/का.तीन,दि.०९.०६.२०१५.
७) शासन शुध्दीपत्रक क्र. एचसीटी-२०१५/प्र.क्र.७७ (२)/का.तीन,दि.०९.०६.२०१५.
८) शासन निर्णय क्र.एचसीटी-२०१५/प्र.क्र.७७/का.तीन, दि.१०.०५.२०१६.
प्रस्तावना : मा.सर्वोच्च न्यायालयाच्या आदेशाप्रमाणे राज्यातील दुय्यम न्यायालयातील कार्यरत न्यायिक अधिकाऱ्यांना न्यायमूर्ती पद्मनाभन समितीने केलेल्या शिफारशीनुसार सुधारित वेतन व अनुषंगिक भत्ते व लाभ दि.२२.१०.२०१० च्या शासन निर्णयान्वये देण्यात आलेले आहेत . तद्नंतर मा. सर्वोच्च न्यायालयाच्या आदेशाप्रमाणे दि.०१.०१.१९९६ रोजी व त्यानंतर परंतु दि.०१.०१.२००६ पूर्वी सेवानिवृत्त झालेल्या राज्यातील दुय्यम न्यायालयातील सेवानिवृत्त न्यायिक अधिकाऱ्यांना निवृत्तीवेतन देण्याबाबत दि.१०.०५.२०१६ रोजीचा शासन निर्णय निर्गमित करण्यात आलेला आहे.
२. रिट पिटीशन क्र. ४३२/२०२० या न्यायालयीन प्रकरणी श्री. राघवेंद्र अनंतराय मेहता यांनी संदर्भाधीन क्र. ८ येथील शासन निर्णय सन १९९६ पूर्वी सेवानिवृत्त झालेल्या राज्यातील दुय्यम न्यायालयातील सेवानिवृत्त न्यायिक अधिकाऱ्यांना पण लागू करण्याची मागणी केली आहे.
त्यानुसार मा.उच्च न्यायालयाने दि.०६.०५.२०२१ रोजीच्या आदेशान्वये या विभागाचा दि.१०.०५.२०१६ रोजीच्या शासन निर्णयातील तरतूदी सन १९९६ पूर्वी सेवानिवृत्त झालेल्या राज्यातील दुय्यम न्यायालयातील सेवानिवृत्त न्यायिक अधिकाऱ्यांना पण लागू करुन त्याबाबतच्या वाढीव/ सुधारीत निवृत्तीवेतनाची गणना करुन आदेशाच्या दिनांकापासून चार महिन्याच्या आत देण्यात यावे असे आदेश दिलेले आहेत.
३. मा.उच्च न्यायालयाच्या उपरोक्त दि.०६.०५.२०२१ च्या आदेशाच्या अनुषंगाने पुनर्विलोकन याचिका क्र.९२/२०२१ दाखल करण्यात आली व सदर याचिका दि.२२.०२.२०२२ रोजी फेटाळण्यात आली आहे. त्यानंतर सदर प्रकरणी मा. सर्वोच्च न्यायालयात विशेष अनुमती याचिका (SLP) (दिवाणी) डायरी क्र. ४०१६६/२०२२ दाखल करण्यात आली होती. मा. सर्वोच्च न्यायालयाने सदर विशेष अनुमती याचिका दि.१५.१२.२०२२ रोजीच्या आदेशान्वये खारिज केली आहे.
# Page 2
शासन निर्णय क्रमांकः एचसीटी-१२२०/१२९/प्र.क्र.१५/का.तीन
४. मा. उच्च न्यायालय मुंबई व मा. सर्वोच्च न्यायालयाच्या उपरोक्त आदेशानुसार या विभागाच्या क्र. एचसीटी-२०१५/प्र.क्र.७७/का-३, दि.१०.०५.२०१६ रोजीच्या शासन निर्णयातील तरतूदीप्रमाणे दि.०१.०१.१९९६ पूर्वी सेवानिवृत्त झालेल्या न्यायिक अधिकाऱ्यांचे निवृत्तीवेतन दि.०१.०१.२००६ पासून सुधारित करण्याची बाब शासनाच्या विचाराधीन होती. त्यानुषंगाने शासनाने खालीलप्रमाणे निर्णय घेतला आहे :
शासन निर्णय:
१. दि.०१.०१.१९९६ पूर्वी सेवानिवृत्त झालेल्या न्यायिक अधिकाऱ्यांना मा. शेट्टी आयोगाच्या शिफारशीनुसार दि.३१.१२.२००५ रोजी मिळणाऱ्या निवृत्तीवेतनास ३.०७ ने गुणून येणाऱ्या रकमेवर निवृत्तीवेतन दि.०१.०१.२००६ पासून निश्चित करण्यात यावे. तथापि, अशा प्रकारे निश्चित होणारे निवृत्तीवेतन न्यायिक अधिकारी त्यांच्या सेवानिवृत्तीच्या वेळेस जे पद धारण करत होते, त्या पदास मा.पद्मनाभन समितीच्या शिफारशीनुसार अनुज्ञेय असलेल्या सुधारित वेतनश्रेणीतील मूळ वेतनाच्या किमान ५०% पेक्षा कमी असल्यास, ते सुधारित वेतनश्रेणीतील मूळ वेतनाच्या किमान ५० % इतक्या रकमेवर निश्चित करण्यात यावे.
२. हा शासन निर्णय वित्त विभागाच्या सहमतीने व त्यांच्या अनौपचारिक संदर्भ क्र. ०७/ सेवा–७, दि. १०.०१.२०२३ व अनौपचारिक संदर्भ क्र. २७/व्यय-५, दि.१०.०१.२०२३ अन्वये निर्गमित करण्यात येत आहे.
# Page 3