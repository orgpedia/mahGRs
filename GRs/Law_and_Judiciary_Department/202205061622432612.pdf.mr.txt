# Page 1
राज्य अधिनियमांच्या पुनर्मुद्रितांचे स्वरुप बदलून केंद्रिय अधिनियमांच्या पुनर्मुद्रितांप्रमाणे राज्य अधिनियमांच्या पुनर्मुद्रितांची अद्ययावत रचना करून केंद्रिय अधिनियमांची पुनर्मुद्रिते व राज्य अधिनियमांची पुनर्मुद्रिते यांच्यात साधर्म्य साधण्याबाबत.
महाराष्ट्र शासन
विधि व न्याय विभाग
शासन निर्णय क्रमांक: संकीर्ण २०२१/प्र.क्र.४७/ब
मंत्रालय, मादाम कामा मार्ग, हुतात्मा राजगुरू चौक, मुंबई ४०० ०३२.
दिनांक: ६ मे २०२२.
प्रस्तावना:
उच्च न्यायालय, दिल्ली येथील रिट याचिका क्र. ४७६१/२०१६ व किरकोळ दिवाणी
अर्ज २२९१४/२०१६ यातील आदेशानुसार विधि आणि न्याय मंत्रालय, विधायी विभाग,
भारत सरकार, दिल्ली यांच्याकडून वेळोवेळी प्राप्त झालेल्या निर्देशानुसार
https://www.indiacode.nic.in या संकेतस्थळावर राज्य अधिनियमांची पुनर्मुद्रिते
अपलोड करण्यासाठी राज्य अधिनियमांची पुनर्मुद्रिते ही केंद्रिय अधिनियमांच्या
पुनर्मुद्रितांप्रमाणे असणे आवश्यक आहे.
२. माहिती व तंत्रज्ञान विभाग, मंत्रालय, मुंबई यांच्या केंद्र शासनाच्या
https://www.indiacode.nic.in या पोर्टलसंबंधातील विधि आणि न्याय मंत्रालय, विधायी
विभाग, भारत सरकार, दिल्ली येथील तज्ज्ञांसोबत व्हिडिओ कॉन्फरन्सद्वारे झालेल्या
बैठकीमध्ये केंद्रिय अधिनियमांची पुनर्मुद्रिते ज्या स्वरुपात आहेत त्याच स्वरुपात राज्य
अधिनियमाची पुनर्मुद्रिते असणे व सदर पोर्टलवर अपलोड करणे आवश्यक आहे असे निदेश
राज्य शासनास दिले आहेत.
३. केंद्रिय अधिनियमांची पुनर्मुद्रिते व राज्य अधिनियमांची पुनर्मुद्रिते यांच्यात साधर्म्य
साधण्याकरिता राज्य अधिनियमांच्या पुनर्मुद्रितांमध्ये समासातील समास टीप व
समासातील अधिनियमाचे संदर्भ हे मूळ मजकुराच्या ठिकाणी नमूद करण्यासंदर्भातील बाब
शासनाच्या विचाराधीन होती.
# Page 2
शासन निर्णय क्रमांकः संकीर्ण २०२१/प्र.क्र.४७/ब
शासन निर्णय:
१. केंद्रिय अधिनियमांची पुनर्मुद्रिते व राज्य अधिनियमांची पुनर्मुद्रिते यांच्यात
साधर्म्य साधण्यासाठी यापुढे राज्य अधिनियमांच्या पुनर्मुद्रितांमधील समासातील टीप
ही संबंधीत कलमाच्या मजकूराच्या अगोदर व समासातील अधिनियमाचा संदर्भ हा
संबंधित अधिनियमाच्या संक्षिप्त नावानंतर नमूद करण्यात येईल.