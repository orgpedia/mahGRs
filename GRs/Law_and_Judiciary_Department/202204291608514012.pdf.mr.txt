# Page 1
ग्रामन्यायालय माले मुळशी व हवेली, जिल्हा पुणे येथील ग्रामन्यायालयांसाठी कार्यालय प्रमुख, आहरण व संवितरण अधिकारी आणि नियंत्रण अधिकारी घोषित करणेबाबत.
महाराष्ट्र शासन
विधि व न्याय विभाग
शासन निर्णय क्रमांकः डीडीओ २०२२/प्र.क्र.७८/का.१२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: २९ एप्रिल, २०२२
वाचा १ शासन अधिसूचना विधि व न्याय क्रमांकः सीआरसी १००९/(३७)/का.बारा, दिनांक २९ सप्टेंबर, २००९ २ शासन अधिसूचना विधि व न्याय क्रमांकः ग्रामन्या ३५१५/प्र.क्र.५७/का.बारा, दिनांक १७ ऑगस्ट, २०१५ ३ शासन निर्णय, विधि व न्याय विभाग क्रमांक सीआरसी २००९/प्र.क्र.३७/का.१२, दिनांक १३ फेब्रुवारी, २०१२ ४ प्रबंधक (निरीक्षणे १), मा. उच्च न्यायालय मुंबई यांचे पत्र क्रमांक B(W)A-१९०९ of २००९/ ३६८/४४३२, दिनांक ०९ फेब्रुवारी, २०२२
प्रस्तावना उपरोक्त संदर्भाधीन अ.क्र. १ येथील दिनांक २९ सप्टेंबर, २००९ रोजीच्या शासन अधिसुचनेअन्वये पुणे जिल्ह्यातील हवेली येथे ग्राम न्यायालय स्थापन करण्यास शासन मान्यता देण्यात आली आहे. तसेच, संदर्भाधीन अ. क्र. २ येथील दिनांक १७ ऑगस्ट, २०१५ रोजीच्या शासन अधिसुचनेन्वये पुणे जिल्ह्यातील मुळशी माले येथे ग्राम न्यायालय स्थापन करण्यास मान्यता देण्यात आली आहे. उपरोक्त संदर्भाधीन अ.क्र. ३ येथे नमूद दिनांक १३ फेब्रुवारी, २०१५ रोजीच्या शासन निर्णयान्वये राज्यात स्थापन करण्यात येणा-या एकूण २५ ग्राम न्यायालयांसाठी पद निर्मिती करण्यात आली आहे. जिल्हा न्यायालय पुणे यांनी ग्राम न्यायालयासाठी PFMS प्रणालीद्वारे निधि वितरण करण्यात येणार असल्याने जिल्हा न्यायाधिश ३ पुणे यांना योजनेचे नियंत्रण अधिकारी आणि न्यायाधिकारी ग्राम न्यायालय उरुळीकांचन हवेली व माले मुळशी (न्यायालय क्रमांक ७) जिल्हा पुणे यांना योजनेचे आहरण व संवितरण अधिकारी म्हणून घोषित करण्याची विनंती मा. उच्च न्यायालय मुंबई यांचेमार्फत केली आहे. त्या अनुषंगाने जिल्हा न्यायाधिश ३ पुणे यांना पुणे येथील ग्राम न्यायालय मुळशी माले व उरुळीकांचन हवेली या दोन्ही ग्राम न्यायालयांसाठी ग्राम न्यायालय योजनेचे नियंत्रण अधिकारी ; आणि न्यायाधिकारी ग्राम न्यायालय उरुळीकांचन हवेली व माले मुळशी (न्यायालय क्रमांक ७), जिल्हा पुणे यांना ग्राम न्यायालय योजनेचे आहरण व संवितरण अधिकारी म्हणून घोषित करण्याची बाब शासनाच्या विचाराधीन होती.
# Page 2
शासन निर्णय क्रमांक:डीडीओ २०२२/प्र.क्र.७८/का.१२
शासन निर्णय उरुळीकांचन हवेली, जिल्हा पुणे आणि मुळशी, जिल्हा पुणे येथे ग्राम न्यायालय कायदा २००८ अंतर्गत स्थापन करण्यात आलेल्या ग्रामन्यायालयांसाठी महाराष्ट्र कोषागार नियम १९६८ मधील नियम क्रमांक १५(३) व १५६ अन्वये न्यायाधिकारी, ग्राम न्यायालय उरुळीकांचन हवेली व माले मुळशी (न्यायालय क्रमांक ७) जिल्हा पुणे यांना "कार्यालय प्रमुख" तसेच, “आहरण व संवितरण अधिकारी" म्हणून घोषित करण्यात येत आहे. तसेच, या ग्राम न्यायालयांसाठी जिल्हा न्यायाधिश ३ पुणे यांना "नियंत्रण अधिकारी " म्हणून घोषित करण्यात येत आहे. सदर आदेश वित्तिय बाबींपुरतेच मर्यादीत राहतील.
२. सदर शासन निर्णय, वित्त विभाग क्रमांक विअप्र २०१३/प्र.क्र.३०/२०१३/विनियम, भाग २, दिनांक १७.०४.२०१५ सोबतच्या वित्तिय अधिकार नियमपुस्तिका १९७८ च्या भाग पहिला, उप विभाग एक, अनुक्रमांक तीन येथे नमूद नियम क्रमांक २ अन्वये प्रशासनिक विभागांस प्रदान करण्यास आलेल्या अधिकारांचा वापर करुन निर्गमित करण्यात येत आहे.