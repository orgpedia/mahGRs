# Page 1
मा. शेट्टी आयोगाच्या शिफारशीनुसार राज्यातील विविध न्यायालयातील कार्यरत लघुलेखकांच्या ४ श्रेणींऐवजी ३ श्रेणीत पुनर्रचना करण्याबाबत.
महाराष्ट्र शासन
विधि व न्याय विभाग,
शासन निर्णय क्रमांक - संकीर्ण २०१७/प्र.क्र.३४/कार्यासन-६
मंत्रालय, मुंबई - ४०० ०३२.
दिनांक : १५ सप्टेंबर, २०१८
वाचा: १. शासन निर्णय, विधि व न्याय विभाग, क्र. संकीर्ण २०११/प्र.क्र.१६७/कार्यासन-६, दिनांक २० आक्टोबर, २०११ २. शासन परिपत्रक, विधि व न्याय विभाग, क्र. संकीर्ण २०१२/प्र.क्र.३६/कार्यासन-६, दिनांक ८ मार्च, २०१६.
३. शासन निर्णय, विधि व न्याय विभाग, क्र. संकीर्ण २०१४/प्र.क्र.२७/कार्यासन-६, दिनांक, १८ जानेवारी, २०१७.
प्रस्तावना: मा. शेट्टी आयोगाच्या शिफारशीनुसार राज्यातील विविध न्यायालयातील कार्यरत लघुलेखकांच्या ४ श्रेणींऐवजी ३ श्रेणीत पुनर्रचना करण्यास संदर्भाधीन क्रमांक ३ च्या शासन निर्णयामधील विवरणपत्रात नमूद केल्यानुसार काही अटींच्या अधीन राहून मंजूरी देण्यात आली आहे.
त्यानंतर प्रबंधक (निरीक्षणे-१), उच्च न्यायालय, मुंबई यांच्या दि. ५ डिसेंबर.२०१७ च्या पत्रान्वये पुनर्ररचनेनंतर लघुलेखकांच्या मंजूर पदांचा सुधारित प्रस्ताव शासनास सादर करण्यात आला.सदर प्रस्ताव मान्यतेसाठी सामान्य प्रशासन विभाग व वित्त विभागाकडे मंजूरीसाठी पाठविण्यात आला होता. सामान्य प्रशासन विभागाने " सुधारित पदसंख्येनुसार निम्न संवर्गातील कर्मचा-यांना व प्रस्तावित सर्व श्रेणीतील लघुलेखकांना पदोन्नतीची सुयोग्य संधी उपलब्ध होईल व भविष्यात कोणतीही सेवाविषयक गुंतागुंत होणार नाही या अटीच्या अधीन राहून तसेच वित्त विभागाने सामान्य प्रशासन विभागाच्या अटींव्यतिरिक्त " सुधारित प्रस्तावानुसार लघुटंकलेखक हा संवर्ग नष्ट करण्यात येणार असल्याने आकृतीबंधात बदल होणार असून सदर बदलाची नोंद आकृतीबंधात घेऊन सुधारित आकृतीबंधास उच्चस्तरीय सचिव समितीची मान्यता घेणे आवश्यक राहील " या अटीच्या अधीन राहून प्रस्तावास मान्यता दिली आहे.
हे अभिप्राय मा. उच्च न्यायालय प्रशासनास कळवून त्यांचे अभिप्राय मागविले असता, प्रबंधक (निरीक्षणे-१), उच्च न्यायालय, मुंबई यांच्या दि. ७ जुलै, २०१८ च्या पत्रामध्ये प्रबंधकांनी असे प्रमाणित केले की, सुधारीत पदसंख्येनुसार सर्वश्रेणीतील लघुलेखकांना पदोन्नतीची सुयोग्य संधी उपलब्ध होईल व भविष्यात कोणतीही सेवा विषयक गुंतागुंत होणार नाही. वरील पार्श्वभूमीवर मा.
उच्च न्यायालय, मुंबई, प्रशासनातर्फे प्राप्त लघुलेखकांच्या मंजूर पदांमध्ये सुधारणा करण्याचा प्रस्ताव शासनाच्या विचाराधीन होता.
शासन निर्णय: मा. शेट्टी आयोगाच्या शिफारशीनुसार संदर्भाधीन क्रमांक ३ च्या शासन निर्णयान्वये लघुलेखकांचे ४ श्रेणींऐवजी ३ श्रेणीत रुपांतर झाल्यानंतर सर्व जिल्हा व सत्र न्यायालये, नगर
# Page 2
शासन निर्णय क्रमांकः संकीर्ण २०१७/प्र.क्र.३४/कार्यासन-६
दिवाणी व सत्र न्यायालय, मुंबई व लघुवाद न्यायालय, मुंबई व मुख्य महानगर दंडाधिकारी, मुंबई, कौटुंबिक न्यायालये या विविध न्यायालयातील सध्याची मंजूर पदे व पुनर्रचनेनंतर लघुलेखकांची मंजूर पदे या बाबतचा तपशील संदर्भाधीन क्रमांक ३ च्या शासन निर्णया सोबत जोडलेल्या विवरण पत्र - १' ऐवजी या शासन निर्णया सोबत जोडलेल्या 'विवरण पत्र - १ मध्ये दर्शविल्याप्रमाणे खाली नमूद केलेल्या अतिरिक्त अटींच्या अधीन राहून सुधारित करण्यात येत आहे.
अटी: १. संदर्भाधिन क्रमांक ३ च्या शासन निर्णयामधील सर्व अटी (अनुक्रमांक १ ते ५) कायम व लागू राहतील.
२. सुधारित पदसंख्येनुसार निम्न संवर्गातील कर्मचा-यांना व प्रस्तावित सर्व श्रेणीतील लघुलेखकांना पदोन्नतीची सुयोग्य संधी उपलब्ध होईल व भविष्यात कोणतीही सेवाविषयक गुंतागुंत होणार नाही, याची दक्षता मा. उच्च न्यायालय, मुंबई, प्रशासनाने घ्यावी.
३. सुधारित प्रस्तावानुसार लघुटंकलेखक हा संवर्ग नष्ट करण्यात येणार असल्याने आकृतीबंधात बदल होणार असून सदर बदलाची नोंद आकृतीबंधात घेऊन सुधारित आकृतीबंधास उच्चस्तरीय सचिव समितीची मान्यता घेणे आवश्यक राहील व याबाबत मा.
उच्च न्यायालय, मुंबई, प्रशासन यांनी आवश्यक ती कार्यवाही तत्काळ करावी.
२. हा शासन निर्णय सामान्य प्रशासन विभागाच्या अनौपचारिक संदर्भ क्रमांक ८९१/का.१२, दिनांक ३१.०७.२०१८ अन्वये प्राप्त सहमतीने व वित्त विभागाच्या अनौपचारिक संदर्भ क्रमांक ४९८ / आपुक, दिनांक १४.०९.२०१८ अन्वये प्राप्त सहमतीने निर्गमित करण्यात येत आहे.
# Page 3
# Page 4
# Page 5