# Page 1
मा. न्यायमूर्ती, उच्च न्यायालय, मुंबई, खंडपीठ औरंगाबाद यांचेकरिता खाजगी बंगला शासकीय निवासस्थान म्हणून भाडेतत्वावर घेण्यास मुदतवाढ देणेबाबत.
महाराष्ट्र शासन
विधि व न्याय विभाग
शासन निर्णय क्रमांकः :- एचसीटी-५२१७/६४८/प्र.क्र.७४/का.चार
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक :- २९ जून, २०१९.
संदर्भ : :- १) शासन निर्णय समक्रमांक दि. ३१/०७/२०१७ व दि.३०/०६/२०१८.
२) प्रबंधक (प्रशासन), मुंबई उच्च न्यायालय, खंडपीठ औरंगाबाद यांचे ई-मेल पत्र क्र.Adm/CK/१०१७५/२०१९, दि. २७/०६/२०१९.
३) विभागीय आयुक्त तथा अध्यक्ष शासकीय निवासस्थान वाटप समिती, औरंगाबाद विभाग, औरंगाबाद यांचे पत्र क्र. २०१८/सा.प्र./संकीर्ण/निवास/कावि-५७५, दि. २७/०६/२०१९.
प्रस्तावना : औरंगाबाद या ठिकाणी उच्च न्यायालयाच्या मा. न्यायमूर्तीच्या दर्जानुरुप शासकीय निवासस्थानाची अनुपलब्धता विचारात घेऊन मा. न्या. श्री. एस. एम. गव्हाणे यांचेकरिता प्लॉट क्र. ३५६, सेक्टर N-१, सिडको, औरंगाबाद येथील खाजगी बंगला शासकीय निवासस्थान म्हणून भाडेतत्वावर घेण्यास संदर्भाधीन दि. ३१/०७/२०१७ च्या शासन निर्णयान्वये मान्यता प्रदान करण्यात आली आहे. संदर्भाधीन शासन निर्णय दि.३०/०६/२०१८ अन्वये सदर करारास ११ महिन्यांची मुदतवाढ देण्यात आली आहे. सदर मुदतवाढ दि.
३१/०५/२०१९ रोजी संपुष्टात आला आहे. सद्यस्थितीत औरंगाबाद या ठिकाणी मा. न्यायमूर्तीकरिता त्यांच्या दर्जानुरुन शासकीय निवासस्थान उपलब्ध नसल्याने उच्च न्यायालय प्रशासनाने उक्त खाजगी बंगल्याच्या भाडेकरारास पुढील ११ महिन्यांसाठी मुदतवाढ देण्याचा निर्णय घेतला आहे. विभागीय आयुक्त तथा अध्यक्ष शासकीय निवासस्थान वाटप समिती, औरंगाबाद विभाग, औरंगाबाद यांनी संदर्भाधीन दि. २७/०६/२०१९ च्या पत्रान्वये औरंगाबाद या ठिकाणी सद्यस्थितीत उच्च न्यायालयाच्या मा. न्यायमूर्तीच्या दर्जानुरुप शासकीय निवासस्थान उपलब्ध नसल्याचे प्रमाणित केले आहे. तसेच सदर खाजगी बंगल्याचे मालक श्री.
भरतेंदु वत्स यांनी मूळ भाडेकरारातील कलम १४ व १५ येथील तरतुदीनुसार सदर मुदतवाढीस मान्यता दिली आहे. त्यास अनुसरुन सदर खाजगी बंगल्याच्या भाडेकरारास पुढील११ महिन्यांसाठी मुदतवाढ देण्याचे शासनाच्या विचाराधीन होते. त्यानुसार प्रस्तुत प्रकरणी शासनाने खालीलप्रमाणे निर्णय घेतला आहे.
शासन निर्णय : औरंगाबाद या ठिकाणी मुंबई उच्च न्यायालयाच्या मा. न्यायमूर्तीच्या दर्जानुरुप शासकीय निवासस्थानाची अनुपलब्धता विचारात घेऊन मा. न्या. श्री. एस. एम. गव्हाणे यांचेकरिता श्री. भरतेंदू वत्स यांचा प्लॉट क्र. ३५६, सेक्टर N-१, सिडको, औरंगाबाद येथील खाजगी बंगला शासकीय निवासस्थान म्हणून भाडेतत्वावर घेण्यास संदर्भाधीन दि. ३१/०७/२०१७ च्या शासन निर्णयान्वये मान्यता प्रदान करण्यात आली असून त्यास शासन निर्णय दि. ३०/०६/२०१८ अन्वये ११ महिन्यांची मुदतवाढ देण्यात आली आहे.
सदर मुदतवाढ दि. ३१/०५/२०१९ रोजी संपुष्टात आली आहे. त्यानुसार सदर भाडेकरारास मूळ भाडेकरारातील कलम १६ अन्वये दि. ०१/०६/२०१९ ते दि. ३०/०४/२०२० या ११ महिन्यांच्या
# Page 2
शासन निर्णय क्रमांकः एचसीटी-५२१७/६४८/प्र.क्र.७४/का.चार
कालावधीसाठी अंतिम मुदतवाढ देण्यात येत आहे. तसेच मूळ भाडेकरारातील तरतूदीनुसार मासिक भाड्यामध्ये १०% भाडेवाढ परिगणित करुन दरमहा रु.६६,५५०/- या दराने येणाऱ्या खर्चास देखील मंजूरी प्रदान करण्यात येत आहे.
२. उपरोक्त भाडेकरार करण्यासाठी शासनाच्या वतीने सह सचिव, विधि व न्याय विभाग, औरंगाबाद यांना प्राधिकृत करण्यात येत आहे.
३. याप्रित्यर्थ होणारा आवर्ती खर्च “ मागणी क्र.जे-१, २०१४ - न्यायदान, १०२-उच्च न्यायालये, (०३) (०१) प्रबंधक, अपील शाखा, (अनिवार्य) (२०१४ ००९२) १३ कार्यालयीन खर्च" या लेखाशीर्षाखालील आर्थिक वर्षाच्या मंजूर अनुदानातून भागविण्यात यावा.
४. सदर शासन निर्णय हा वित्तीय अधिकार नियमपुस्तिका, १९७८, भाग पहिला, उप विभाग तीन, महाराष्ट्र अर्थसंकल्प नियमपुस्तिका अंतर्गत परिच्छेदा खालील परिच्छेद क्र. २७ (२)(अ) अन्वये प्रशासकीय विभागास प्रदान करण्यात आलेल्या अधिकारान्वये तथा सक्षम प्राधिकाऱ्यांच्या मान्यतेने निर्गमित करण्यात येत आहे.