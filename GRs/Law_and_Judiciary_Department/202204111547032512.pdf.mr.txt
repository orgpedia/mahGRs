# Page 1
श्री विठ्ठल रुक्मिणी मंदिरे समिती पंढरपूरकडे भाविकांकडून भेट स्वरूपात प्राप्त झालेले सोने व चांदीचे दागिने वितळविण्याबाबत.
महाराष्ट्र शासन
विधि व न्याय विभाग
शासन निर्णय क्रमांक :- पीटीए-२०१५/प्र.क्र.५४/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२,
दिनांक :- ०८ एप्रिल, २०२२.
वाचा:- १) विधि व न्याय विभागाचा समक्रमांकाचा दि.१७.११.२०१५ रोजीचा शासन निर्णय.
२) आपले पत्र क्र. जमिन विभाग/का.वि./४९६/२०१९, दि.१३.१२.२०१९.
३) विधि व न्याय विभागाचा समक्रमांकाचा दि.०३.०९.२०२० रोजीचा शासन निर्णय.
४) आपले पत्र क्र.जमिन विभाग/का.वि./२५३/२०२०, दि.१२.१०.२०२०.
५) विधि व न्याय विभागाचे समक्रमांकाचे दि.०९.११.२०२१ रोजीचे पत्र.
६) आपले पत्र क्र.आस्था/१७१, दि.२१.०२.२०२२.
प्रस्तावना:
शासनाच्या संदर्भाकित क्र.१ दि.१७.११.२०१५ रोजीच्या शासन निर्णयान्वये श्री विठ्ठल व श्री
रूक्मिणी मातेच्या चरणी अर्पित सोने व चांदीची दागिने वितळविण्यास मान्यता देऊन याबाबतची
कार्यपध्दती विहित करण्यात आलेली आहे. तसेच, शासनाच्या संदर्भाकित क्र.३ दि. ०३.०९.२०२०
रोजीच्या शासन निर्णयान्वये दि.२६.०२.१९८५ ते दि.३०.११.२०१९ पर्यंत समितीकडे असलेल्या सोने व
चांदीचे दागिने वितळविण्यास परवानगी देण्यात आलेली आहे. समितीने संदर्भांकित क्र.६
दि.२१.०२.२०२२ रोजीच्या पत्रान्वये दि.०१.१२.२०१९ ते दि.२८.०२.२०२२ या कालावधीतीलही सोने व
चांदी वितळविण्यास परवानगी देण्यात यावी, अशी विनंती केलेली आहे. सदर विनंतीच्या अनुषंगाने
दि.०१.१२.२०१९ ते दि. २८.०२.२०२२ या कालावधीतीलही सोने व चांदी वितळविण्यास मान्यता
देण्याची बाब शासनाच्या विचाराधीन होती.
शासन निर्णयः
श्री विठ्ठल व श्री रूक्मिणी मातेच्या चरणी दि.०१.१२.२०१९ ते दि.२८.०२.२०२२ या कालावधीत
अर्पित सोने व चांदीचे दागिने वितळविण्यास या शासन निर्णयान्वये मान्यता देण्यात येत आहे. सदर
प्रकरणी शासनाच्या संदर्भांकित क्र.१ दि.१७.११.२०१५ व संदर्भांकित क्र.३ दि.०३.०९.२०२० रोजीच्या
शासन निर्णयात नमुद केलेल्या कार्यपध्दतीचा अवलंब करण्यात यावा.
# Page 2
शासन निर्णय क्रमांक: पीटीए-२०१५/प्र.क्र.५४/का.१६