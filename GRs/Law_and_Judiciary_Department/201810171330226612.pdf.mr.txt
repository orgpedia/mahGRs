# Page 1
लघुवाद न्यायालय, मुंबई यांच्या भास्कर इमारतीमध्ये स्वतंत्र सब-स्टेशनमधून पर्यायी विद्युत व्यवस्था करण्यासाठी येणाऱ्या खर्चास प्रशासकीय मान्यता देण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : संकिर्ण-०४१८/प्र.क्र.१०८/का-११.
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १५ ऑक्टोबर, २०१८.
संदर्भ:- १. मा. उच्च न्यायालय, मुंबई यांचे पत्र क्र.बी (डब्ल्यू) ६०५०/१९८४.८१०/११८५५, दि.२१/०३/२०१८.
२. मुख्य न्यायाधीश, लघुवाद न्यायालय, मुंबई यांचे पत्र क्र.एससीसी/बीबी/डी-२/ विद्युत/८४६/२०१८, दि. २१/०४/२०१८.
प्रस्तावना :
लघुवाद न्यायालयाच्या भास्कर इमारतीच्या फायर ऑडीटमध्ये आपत्कालीन परिस्थितीमध्ये स्वतंत्र सब स्टेशनमधून पर्यायी विद्युत व्यवस्था निर्माण करण्याबाबतची उपाययोजना सुचविली आहे.
त्यानुसार लघुवाद न्यायालयाच्या तिसऱ्या ते आठव्या मजल्यावरील न्यायालये आणि कार्यालये, इमारतीमधील उद्वाहने, अग्निशमन यंत्रणा, जीन्यामधील लाईट फिटिंग्ज इत्यादींना इमर्जन्सी सर्विसद्वारा पॉवर बॅकअपची व्यवस्था करण्यासाठी रु.६,८५, ४१६/- इतक्या रकमेचे अंदाजपत्रक मा.उच्च न्यायालयाने संदर्भिय अ.क्र. १ येथील पत्रान्वये प्रशासकीय मान्यतेसाठी शासनास सादर केलेले आहे. त्यानुसार सदर प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय : लघुवाद न्यायालय, मुंबई यांच्या भास्कर इमारतीमधील तिसऱ्या ते आठव्या मजल्यावरील न्यायालये आणि कार्यालये, इमारतीमधील उद्वाहने, अग्निशमन यंत्रणा, जीन्यामधील लाईट फिटिंग्ज इत्यादींना इमर्जन्सी सर्विसद्वारा पॉवर बॅकअपची व्यवस्था करण्यासाठी रु.७,२९,६६७/- (रु. सात लाख, एकोणतीस हजार, सहाशे सदुसष्ठ फक्त) इतक्या रक्कमेच्या अंदाजपत्रकास / खर्चास पुढिलप्रमाणे प्रशासकीय मान्यता देण्यात येत आहे.
# Page 2
शासन निर्णय क्रमांकः संकिर्ण-०४१८/प्र.क्र.१०८/का-११
--------------------------------------------------------------------------------------------------------------------------------------------------------------------------------------------------------
| अ.क्र. | बाब | प्रस्तावित केलेली अंदाजित रक्कम रुपये | सार्वजनिक बांधकाम विभागाने परिगणित केलेली रक्कम रुपये |
| १ | तिसऱ्या ते आठव्या मजल्यावरील न्यायालये आणि कार्यालये, इमारतीमधील उद्वाहने, अग्निशमन यंत्रणा, जीन्यामधील लाईट फिटिंग्ज इत्यादींना इमर्जन्सी सर्विसद्वारा पॉवर बॅकअपची व्यवस्था करणे | ६,८५,४१६ | ७,२९,६६७ |
| एकूण | ६,८५,४१६ | ७,२९,६६७ |
--------------------------------------------------------------------------------------------------------------------------------------------------------------------------------------------------------
२. यावरील खर्च मागणी क्र.जे-१, २०१४ न्यायदान, १०६ - लघुवाद न्यायालये, (००), (००) (०१) इलाखा शहर न्यायालये (अनिवार्य) (२०१४ ०२१६) या लेखाशीर्षामधून २७ - लहान बांधकामे या उद्दिष्टातून भागविण्यात यावा.
३. सदर प्रकरणी तांत्रिक मान्यतेच्या अनुषंगाने तांत्रिक रक्कम वाजवी राहील याबाबतची दक्षता घेण्यात यावी. तसेच प्रचलित कार्यपध्दतीचा अवलंब करुन ई-निविदा प्रक्रिया सार्वजनिक बांधकाम विभागाकडून राबविण्यात यावी. प्रशासकीय / तांत्रिक मान्यतेच्या अनुषंगाने इतर विहीत नियमानुसार अनुषंगिक सर्व कार्यवाही पूर्ण करावी आणि वित्तीय अधिकार नियम पुस्तिकेतील नियम क्र. २७ (२) (अ) मधील तरतूदीचेही पालन करण्यात यावे.
४. सदर शासन निर्णय सार्वजनिक बांधकाम विभागाच्या सहमतीने त्यांच्या अनौ.सं.क्र.३४०/ इमा-२, दि.०१/०८/२०१८ अन्वये तसेच वित्त विभाग, शासन निर्णय क्र.विअप्र-२०१३/प्र.क्र.३०/२०१३/ विनियम,भाग-२ दि.१७.४.२०१५,मधील वित्तीय अधिकार नियम पुस्तिका १९७८, भाग- पहिला, उप विभाग- तीन, अनुक्रमांक ४, परिच्छेद क्र.२७ (२)(अ) अन्वये प्रशासनिक विभागास प्रदान करण्यात आलेल्या अधिकारानुसार निर्गमित करण्यात येत आहे.
# Page 3