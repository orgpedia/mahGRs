# Page 1
लघुवाद न्यायालयाच्या मुख्य शाखेतील नवीन इमारतीच्या सर्वंकष दुरुस्ती व मजबूतीकरणासाठी निधी उपलब्ध करुन देणे व वितरीत करण्याबाबत.
महाराष्ट्र शासन
विधि व न्याय विभाग
शासन निर्णय क्र. संकीर्ण-०३१६/प्र.क्र.३८/कार्यासन११
मादाम कामा मार्ग, हुतात्मा राजगुरु चौक,
मंत्रालय,मुंबई- ४०० ०३२.
दिनांक : २९ मार्च, २०२२
वाचा:-१) विधी व न्याय विभाग, शासन ज्ञापन क्र.संकीर्ण-०३१६/प्र.क्र.३८/का-११,दि. १५/३/२०१७.
२) लघुवाद न्यायालय, मुंबई यांचे पत्र क्र.डी-२/लन्या/ एमडब्ल्यू./ पुरकमागणी/ ७०३/२०२१,
दि.१८/६/२०२१
३) वित्त विभाग, शासन परिपत्रक क्र.पूरक-२०२१/प्र.क्र.७८/अर्थ-३,दि.२०/७/२०२१
४) कार्यकारी अभियंता, एकात्मिकृत घटक (सा.बां.) विभाग, मुंबई यांचे पत्र क्र.काअ./एघवि/प्रशा/३३९३,
दि.१३/८/२०२१
५) विधी व न्याय विभाग, शासन निर्णय क्र.संकीर्ण-०३१६/प्र.क्र.३८/का-११,दि.२३/८/२०२१
६) लघुवाद न्यायालय, मुंबई यांचे पत्र क्र.डी-२/लन्या/MW/नवीन इमारत/पुरक मागणी/३१५,
दि.३/३/२०२२
प्रस्तावना: लघुवाद न्यायालय, मुंबई या न्यायालयाच्या नवीन संलग्न इमारतीच्या दुरुस्ती व संरचनात्मक
मजबुतीकरणासाठी रु. १३,४५,३५,०८७/- इतक्या खर्चास संदर्भीय अ.क्र.१ येथील शासन ज्ञापनान्वये
प्रशासकीय मान्यता देण्यात आली होती. या प्रशासकीय मान्यतेतील रु.७,००,००,०००/- इतका निधी
वापरण्यात आलेला असून उर्वरित रु.६,४५,३५,०८७/- इतक्या निधीची मागणी लघुवाद न्यायालयाने संदर्भीय
अ.क्र.२ च्या पत्रान्वये केलेली होती. त्यानुसार पुरवणी मागणीचा प्रस्ताव वित्त विभागामार्फत जुलै, २०२१
विधानमंडळास सादर करण्यात आला होता. त्यानुसार “२७- लहान बांधकामे" या उद्दिष्टाखाली रु.२.००
कोटी इतका निधी पुरवणी मागणीद्वारे मंजूर करण्यात आला होता. मंजूर पुरवणी मागणी मधील २५% निधी
म्हणजेच रु.५०,००,०००/- इतका निधी सं.क्र.५ च्या शासन निर्णयान्वये वितरीत करण्यात आला होता. आता
उर्वरित रु.१,५०,००,०००/- इतका निधी उपलब्ध करुन देण्याची बाब शासनाच्या विचाराधीन होती.
शासन निर्णय:
लघुवाद न्यायालय, मुंबई या न्यायालयाच्या नवीन संलग्न इमारतीच्या दुरुस्ती व संरचनात्मक
मजबुतीकरणासाठी रु.२,००,००,०००/- (अक्षरी रुपये दोन कोटी फक्त) इतक्या रकमेची पुरवणी मागणी
विधान मंडळाने मंजूर केलेली होती.
२. सदर प्रकरणी पुरवणी मागणीद्वारे मंजूर करण्यात आलेल्या निधीच्या २५% निधी म्हणजेच
रु.५०,००,०००/- इतका निधी दि.२३/८/२०२१ च्या शासन निर्णयान्वये वितरीत करुन देण्यात आला होता.
त्यापैकी रु.४९,८०,०००/- इतका निधी खर्च झाल्याचे सं.क्र.६ च्या पत्रान्वये कळविण्यात आले आहे. आता
# Page 2
शासन निर्णय क्रमांक: संकीर्ण-०३१६/प्र.क्र.३८/कार्यासन ११
उर्वरित ७५% निधी म्हणजेच रु.१,५०,००,०००/- (अक्षरी रुपये एक कोटी पन्नास लाख फक्त) इतका निधी
उपलब्ध करुन देण्यास व वितरणास वित्त विभागाने मान्यता दिली अाहे. त्यानुसार सदर निधी उपलब्ध करुन देण्यास व वितरणास मान्यता देण्यात येत आहे.
३. उपरोक्त रक्कम पुरवणी मागणीद्वारे, मागणी क्र. जे-१,२०१४ न्यायदान, १०६-लघुवाद न्यायालये, (००)(०१) इलाखा शहर न्यायालये, (अनिवार्य) (२०१४०२१६) “२७-लहान बांधकामे" या लेखाशिर्षाखाली मंजूर झालेली आहे. त्यामुळे सदरचा निधी ज्या प्रयोजनाकरिता योजिला आहे त्याच विवक्षित बाबींसाठी खर्च करणे अपेक्षित आहे. हा निधी नियंत्रक अधिकारी, मुख्य न्यायाधीश, लघुवाद न्यायालय, मुंबई (जे-००३८) यांना वितरीत करण्यात येत आहे.
४. सदर शासन निर्णय वित्त विभागाच्या अनौपचारिक संदर्भ क्र.३३७/२०२२/व्यय-५, दि. १७/३/२०२२ अन्वये मिळालेल्या मान्यतेनुसार निर्गमित करण्यात येत आहे.