# Page 1
श्री सिध्दिविनायक गणपती मंदिर न्यास व सुफला ट्रस्ट मुंबई यांच्या संयुक्त विद्यमाने मुंबई येथे “श्री सिध्दिविनायक डायलेसिस सेंटर” सुरु करण्याबाबत.
महाराष्ट्र शासन
विधि व न्याय विभाग,
शासन निर्णय क्र. एसव्हीटी-११२३/५०६०/प्र.क्र.१८६/का. १६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २२ डिसेंबर, २०२३.
संदर्भ:- कार्यकारी अधिकारी, श्री सिध्दिविनायक गणपती मंदिर न्यास, प्रभादेवी, मुंबई यांचे पत्र क्र. सिविगमं आस्था - २०२३/प्र.क्र. ३४/७९, दि. २५.०८.२०२३
प्रस्तावना : श्री सिध्दिविनायक गणपती मंदिर न्यासातर्फे आप्पासाहेब मराठे मार्ग प्रभादेवी येथे महानगरपालिकेच्या जागेत १२ बेडचे डायलेसिस सेंटर सुरु करण्यात आले. तसेच प्रबोधन, गोरेगाव येथे प्रबोधन, गोरेगाव संस्थेच्या संयुक्त विद्यमाने ८ बेडचे ३ सत्रांमध्ये डायलेसिस सेंटर सुरु करण्यात आले. राज्यात दिवसेंदिवस किडनीग्रस्त रुग्णांच्या संख्येत मोठया प्रमाणात वाढ होत आहे. सदर आजारावर डायलेसिससारख्या दीर्घ उपचाराची गरज असते. डायलेसिस उपचार हे खर्चिक असल्याने बहुतांशी रुग्ण हे दीर्घकालीन डायलेसिस उपचार न घेता मध्येच उपचार सोडून देतात. या सर्व बाबींचा साकल्याने विचार केल्यानंतर न्यासाने, मुंबईमध्ये दररोज किमान ३०० रुग्णांना (१०० मशीन्सवर ३ शिफ्टमध्ये) डायलेसिस उपचार उपलब्ध करुन देण्याची महत्वाकांक्षी योजना राबविण्याचा निश्चय केला आहे. किडनीग्रस्त रुग्णाची शारीरिक परिस्थिती विचारात घेता शक्यतोवर असे रुग्ण हे जवळपासच्या डायलेसिस सेंटरमध्ये उपचार घेणे पसंत करतात व यामुळे न्यासाने मुंबईतील विविध भागांमध्ये अन्य धर्मादाय संस्था / सेवाभावी संस्था इत्यादी यांच्या सहकार्याने सदर योजना राबविण्याचा निश्चय केला आहे. सुफला ट्रस्ट मार्फत स्थापन केलेले शरद नारायण आचार्य मेडीकल सेंटर, चेंबूर, मुंबई व श्री सिध्दिविनायक गणपती मंदिर न्यास यांच्या संयुक्त विद्यमाने डायलेसिस सेंटर चालविण्याचा प्रस्ताव न्यासास प्राप्त झाला होता. या प्रस्तावास न्यास व्यवस्थापन समितीच्या दिनांक ६ जुलै, २०२३ च्या बैठकीतील (निर्णय क्र. १७०७अ ) अन्वये मान्यता प्रदान करण्यात आली व सदर प्रस्ताव शासन मान्यतेकरीता पाठविण्यात यावा, असा निर्णय घेण्यात आला.
सुफला ट्रस्ट मार्फत शरद नारायण आचार्य मेडीकल सेंटर, चेंबूर, मुंबई येथे स्थापना करण्यात आलेल्या डायलेसिस सेंटरमध्ये ११ मशिन स्थापन करण्यात आल्या असून सदर डायलेसिस सेंटर श्री सिध्दिविनायक डायलेसिस सेंटर म्हणून चालविण्यात येईल. सदर सेंटरच्या दैनंदिन देखभाल दुरुस्ती सेंटरचे वीज,पाणी व भाडे इत्यादी जबाबदारी सुफला ट्रस्ट, चेंबूर, मुंबई यांच्याकडून
# Page 2
शासन निर्णय क्रमांक: एसव्हीटी-११२३/५०६०/प्र.क्र.१८६/का.१६
उचलण्यात येणार आहे. सदर डायलेसिस सेंटर हे ऑपरेटिंग एजन्सीमार्फत चालविण्यात येणार असून सध्या न्यासाच्या डायलेसिस सेंटरमध्ये रुग्णाकडून आकारण्यात येणारे रुपये २५०/- एवढी रक्कम प्रस्तावित डायलेसिस सेंटरमध्ये रुग्णाकडून आकारण्यात येणार आहे. सदर सेंटर हे ३ सत्रांमध्ये चालविण्यात येणार आहे. ऑपरेटिंग एजन्सीला द्यावयाची रक्कम न्यास व सुफला ट्रस्ट,चेंबूर, मुंबई यांनी निश्चित केल्यानंतर रुग्णांकडून घेण्यात येणारी रु. २५०/- एवढी रक्कम वजा जाता उर्वरित रक्कम न्यासाला अदा करावी लागेल. दरमहा ३ सत्रांमध्ये व प्रति सत्र ११ याप्रमाणे वर्षभरात १०२९६ इतके रुग्णावर डायलेसिस करण्यात येणार असून प्रती डायलेसिस न्यासास अंदाजे रु.९००/- इतका आर्थिक भार विचारात घेतल्यास न्यासावर रु. ९३ लक्ष एवढा वार्षिक बोजा पडणार आहे. न्यासाच्या सन २०२२-२३ च्या अर्थसंकल्पात वैद्यकीय प्रकल्प - डायलेसिस दैनंदिन खर्च या बाबीसाठी रु.१.५० कोटींची तरतूद करण्यात आली आहे. या सेंटरच्या स्थापनेमुळे सिध्दिविनायक न्यासाच्या माध्यमातून चेंबूरसारख्या परिसरातील / उपनगरातील किडनीग्रस्त रुग्णांना माफक दरात डायलेसिसचे उपचार उपलब्ध होणार असल्याने श्री सिध्दिविनायक गणपती मंदिर न्यास व सुफला,चेंबूर, यांच्या संयुक्त विद्यमाने मुंबई येथे ११ मशिन्सची सुविधा उपलब्ध असलले डायलेसिस सेंटर श्री सिध्दिविनायक डायलेसिस सेंटर म्हणून चालविण्याच्या प्रस्तावास मान्यता देण्याची बाब शासनाच्या विचाराधीन होती.
शासन निर्णयः
श्री सिध्दिविनायक गणपती मंदिर विश्वस्तव्यवस्था (प्रभादेवी) अधिनियम १९८० मधील कलम
१८(२) (तीन) मधील तरतुदीनुसार श्री सिध्दिविनायक गणपती मंदिर न्यास व सुफला, चेंबूर, मुंबई
यांच्या संयुक्त विद्यमाने (मार्फत शरद नारायण आचार्य मेडीकल सेंटर, चेंबूर), मुंबई येथे ११ मशिन्सची
सुविधा उपलब्ध असलेले डायलेसिस सेंटर श्री सिध्दिविनायक डायलेसिस सेंटर म्हणून
चालविण्याच्या प्रस्तावास खालील अटींच्या अधीन राहून शासन मान्यता देण्यात येत आहे.
(१)“श्री सिध्दिविनायक डायलेसिस सेंटर” या सेंटरच्या दैनिक देखभाल, दुरुस्ती, सेंटरचे वीज देयक, पाणी देयक व भाडे इत्यादी जबाबदारी ही सुफला ट्रस्ट, चेंबूर, मुंबई यांच्याकडून उचलण्यात येईल.
(२) या डायलेसिस सेंटरमध्ये रुग्णाकडून कमाल रु.२५०/- इतके प्रती डायलेसिस शुल्क
आकारण्यात येईल.
(३) ऑपरेटींग एजन्सीला द्यावयाची रक्कम न्यास व सुफला ट्रस्ट, चेंबूर, मुंबई यांनी निश्चित करावी.
(४) सदर डायलेसिस सेंटर हे ऑपरेटींग एजन्सीमार्फत चालविण्यात येणार असल्यामुळे रुग्णांकडून घेतलेली रक्कम वजा जाता ऑपरेटींग एजन्सीचा खर्चाचा आर्थिक भार श्री सिध्दिविनायक गणपती मंदिर न्यास, प्रभादेवी, मुंबई यांनी करावयाचा आहे.
पृष्ठ ३ पैकी २
# Page 3
शासन निर्णय क्रमांक: एसव्हीटी-११२३/५०६०/प्र.क्र.१८६/का.१६
सदर शासन महाराष्ट्र शासनाच्या www.maharahstra.gov.in या संकेतस्थळावर उपलब्ध
करण्यात आला असून त्यांचा संकेतांक २०२३१२२२१७०४५५८३१२ असा आहे. हा आहे. हा आदेश
डिजीटल स्वाक्षरीने साक्षांकीत करुन काढण्यात येत आहे.
महाराष्ट्राचे राज्यपाल यांच्या आदेशानुसार व नांवाने,
Digitally signed by SUNITA PARAG SALUNKE SUNITA PARAG DN: c=IN, o=GOVERNMENT OF MAHARASHTRA, ou=LAW AND JUDICIARY DEPARTMENT
2.5.4.20 = a9ee0eef2d14d407f36dd3610d7d17b19cc85c5da3c649 3dd1b6379b15e3372e, postal Code=400032, st= Maharashtra, SALUNKE 9B30D7478F9B8CFF1B4ACDE7D, cn=SUNITA PARAG SALUNKE Date: 2023.12.22 17:06:03 +05'30'
(सु.प.साळुंके )
कार्यासन अधिकारी, महाराष्ट्र शासन.
प्रति:- १) मा. उप मुख्यमंत्री, महाराष्ट्र राज्य यांचे सचिव, मंत्रालय, मुंबई, २) मा अध्यक्ष, श्री सिध्दिविनायक गणपती मंदिर न्यास, प्रभादेवी, मुंबई.
३) कार्यकारी अधिकारी, श्री सिध्दिविनायक गणपती मंदिर न्यास, प्रभादेवी, मुंबई.
४) सुफला ट्रस्ट मार्फत शरद नारायण आचार्य मेडीकल सेंटर, चेंबूर, मुंबई.
५) निवड नस्ती/का.१६
पृष्ठ ३ पैकी ३