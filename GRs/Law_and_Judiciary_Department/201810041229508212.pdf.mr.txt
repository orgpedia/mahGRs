# Page 1
कौटुंबिक न्यायालय, नागपूर यांच्या आस्थापनेवरील अस्थायी पदांना मुदतवाढ देण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : कौटुंन्या १११८/प्र.क्र.५०/का- नऊ
मंत्रालय, मुंबई -४०० ०३२,
दिनांक :- ०३ ऑक्टोबर, २०१८.
पहा : १) प्रमुख न्यायाधीश, कौटुंबिक न्यायालय, नागपूर यांचे पत्र जा.क्र.
५३६/२०१८, दि. १३.०७.२०१८
२) वित्त विभाग, शासन निर्णय क्र. पदनि-२०१६/प्र.क्र.०८/१६/आ.पु.क., दि.०७.०९.२०१८.
प्रस्तावना : कौटुंबिक न्यायालय, नागपूर यांनी संदर्भ क्र. १ येथील पत्रान्वये सदर न्यायालयाच्या आस्थापनेवरील १६ अस्थायी पदांना पुढील मुदतवाढ देण्याची शासनास विनंती केली आहे. संदर्भ क्र. २ येथील वित्त विभागाच्या शासन निर्णयान्वये दि.०१.१०.२०१८ ते दि.२८.०२.२०१९ पर्यंत अस्थायी पदांना मुदतवाढ देण्याचे अधिकार प्रशासकीय विभागास प्रदान करण्यात आलेले आहेत. त्यानुसार कौटुंबिक न्यायालय, नागपूर येथील १६ अस्थायी पदे पुढे चालू ठेवण्याची बाब शासनाच्या विचाराधीन होती.
शासन निर्णय : कौटुंबिक न्यायालय, नागपूर यांच्या आस्थापनेवरील सोबतच्या परिशिष्ठ अ मध्ये दर्शविलेल्या एकूण १६ अस्थायी पदांना दि.०१.१०.२०१८ ते दि.२८.०२.२०१९ पर्यत मुदतवाढ देण्यात येत आहे.
२. याकरिता येणारा खर्च "मागणी क्र. जे - १, २०१४, न्यायदान - १०५ दिवाणी व सत्र न्यायालये - (०१) (०२) प्रमुख न्यायाधीश, कौटुंबिक न्यायालय, संकेतांक २०१४०३४१, ०१ - वेतन या लेखाशिर्षाखाली" खर्ची टाकण्यात यावा व तो त्या शीर्षाखालील सन २०१८-२०१९ या वर्षासाठी मंजूर होणाऱ्या अनुदानातून भागविण्यात यावा.
३. वित्त विभाग, शासन निर्णय क्र. पदनि-२०१६/प्र.क्र.८/१६/आ.पु.क., दि.०७.०९.२०१८ द्वारे प्रशासकीय विभागास प्रदान करण्यात आलेल्या अधिकारानुसार हा शासन निर्णय निर्गमित करण्यात येत आहे.
# Page 2