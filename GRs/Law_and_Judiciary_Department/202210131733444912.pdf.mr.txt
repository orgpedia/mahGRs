# Page 1
मा. मुख्य न्यायमुर्ती, मुंबई उच्च न्यायालय यांना प्रदान करण्यात आलेल्या वैद्यकीय प्रतिपुर्तीच्या अधिकारांबाबत.
महाराष्ट्र शासन
विधी व न्याय विभाग
शासन निर्णय क्रमांकः एचसीटी-५२२२/३९०/प्र.क्र. ८९/का.४
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १३ ऑक्टोबर, २०२२
संदर्भ - १. प्रबंधक, मुळ शाखा, मुंबई उच्च न्यायालय यांचे पत्र क्र.P/A/MED/३०५/२०२२, दि. १८/०८/२०२२.
२. शासन निर्णय, सार्वजनिक आरोग्य विभाग, क्र. वैखप्र-२०१५/प्र.क्र.७९/राकावि-२, दि. ३०/०३/२०१५.
३. शासन निर्णय, सार्वजनिक आरोग्य विभाग, क्र. वैखप्र-२०१७/प्र.क्र.१०/१७/राकावि-२, दि. २७/१/२०१७.
४. शासन शुध्दीपत्रक, सार्वजनिक आरोग्य विभाग, क्र. वैखप्र-२०१७/प्र.क्र.१०/१७/राकावि-२, दि. १५/११/२०१७.
प्रस्तावना - उपरोक्त संदर्भाधीन शासन निर्णयांन्वये अनुज्ञेय उपचारांकरिता मा. उच्च न्यायालयाच्या कार्यरत न्यायमुर्ती व त्यांच्या कुटुंबियांना वैद्यकीय खर्चाच्या प्रतिपूर्तीचे तसेच Medical Insuarance Premium बाबतचे पूर्ण अधिकार मा. मुख्य न्यायमुर्ती, मुंबई उच्च न्यायालय यांना प्रदान करण्यात आले आहेत. तथापि, यामुळे मा. उच्च न्यायालयास होणारी प्रशासकीय अडचण विचारात घेऊन मा. मुख्य न्यायमुर्ती यांच्या निर्देशानुसार त्यांचेकडील वैद्यकीय प्रतिपूर्तीच्या अधिकारांचे मर्यादित प्रत्यायोजन करण्यास मान्यता देण्याचा प्रस्ताव उच्च न्यायालय प्रशासनाकडून संदर्भाधीन पत्रान्वये शासनास सादर करण्यात आला आहे. उच्च न्यायालय प्रशासनाचा सदर प्रस्ताव शासनाच्या विचाराधीन होता. त्यानुषंगाने शासन पुढीलप्रमाणे निर्णय घेत आहे.
शासन निर्णय - मा. उच्च न्यायालयाच्या कार्यरत न्यायमुर्ती व त्यांच्या कुटुंबियांना संदर्भाधीन शासन निर्णयांन्वये अनुज्ञेय उपचारांकरिता वैद्यकीय खर्चाच्या प्रतिपूर्तीचे रु.३.०० लक्ष पर्यंतच्या प्रकरणांबाबत तसेच Medical Insuarance Premium पोटी प्रति न्यायाधिश व त्यांच्या कुटुंबियासह रु. १०,००,०००/- इतक्या रकमेच्या पॉलिसीकरिता प्रति वर्ष येणाऱ्या विमा हप्त्यांबाबत शासन नियम व शासन निर्णयांमधील तरतुदींच्या अधीन राहून मंजूरी देण्याचे अथवा उचित निर्णय घेण्याचे पूर्ण अधिकार मुंबई मुख्यपीठासाठी प्रबंधक, मूळ शाखा, मुंबई उच्च न्यायालय आणि नागपूर व
# Page 2
शासन निर्णय क्रमांकः एचसीटी-५२२२/३९०/प्र.क्र. ८९/का.४
औरंगाबाद खंडपीठकरिता अनुक्रमे प्रबंधक (प्रशासन), नागपूर खंडपीठ व प्रबंधक (प्रशासन), औरंगाबाद खंडपीठ यांना प्रदान करण्यास शासन मान्यता देण्यात येत आहे.
२. सदर शासन निर्णय सार्वजनिक आरोग्य विभागाच्या अनौपचारिक संदर्भ क्र. ४३२ / राकावि २, दि. १६/०९/२०२२ व वित्त विभागाच्या अनौपचारीक संदर्भ क्र. ५०/सेवा-५, दि. २६/०९/२०२२ आणि अनौपचारिक संदर्भ क्र. ९७६/२०२२/व्यय-५, दि.१०/१०/२०२२ अन्वये त्या विभागांच्या सहमतीने तथा सक्षम प्राधिकाऱ्यांच्या मान्यतेने निर्गमित करण्यात येत आहे.