# Page 1
धर्मादाय संघटनेतील सार्वजनिक न्यास नोंदणी
कार्यालय, नांदेड कार्यालयातील गट-ड मधील
मृत घोषित केलेले ०१ शिपाई पद अनुकंपा
नियुक्तीसाठी नियमित पद म्हणून पुनर्जिवित
करण्यास मान्यता देणेबाबत.
महाराष्ट्र शासन
विधि व न्याय विभाग
शासन निर्णय क्रमांक:-सीएचए-२०२५/प्र.क्र.११५/का.०१
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२,
दिनांक : १९ डिसेंबर, २०२५
पहा :-
१) विधि व न्याय विभाग, शासन निर्णय क्र.सीएचए २०१६/प्र.क्र.३६/का-१, दि.२०.१२.२०२२.
२) वित्त विभाग, शासन निर्णय क्र. पदनि २०२२/प्र.क्र.१५/आ.पु.क.,दिनांक ०८.०८.२०२४ ३) सामान्य प्रशासन विभाग, शासन निर्णय क्र.अकंपा-१२२५/प्र.क्र.१२१/म.लो.आ.,दि.१७.०७.२०२५ ४) धर्मादाय आयुक्त, महाराष्ट्र राज्य, मुंबई यांचे पत्र क्र.आस्था/निरी-५/६१३२/२५, दि.०४.१२.२०२५
प्रस्तावना :-
धर्मादाय आयुक्त, महाराष्ट्र राज्य, मुंबई या कार्यालयाचा सुधारित आकृतीबंध
संदर्भाधीन दिनांक २०.१२.२०२२ च्या शासन निर्णयान्वये निश्चित करण्यात आला असून यामध्ये
शिपाई-१८२ पदे मृत संवर्ग घोषित करण्यात आली आहेत.
२. वित्त विभागाच्या दिनांक ०८.०८.२०२४ च्या शासन निर्णयानुसार अनुकंपा
नियुक्त्यांसाठी गट-ड मधील मृत घोषित केलेल्या संवर्गातील आवश्यक तितकी नियमित पदे
राखून ठेवण्याचे अधिकार तसेच सामान्य प्रशासन विभागाच्या दिनांक १७.०७.२०२५ च्या शासन
निर्णयानुसार गट-ड मधील जेवढी पदसंख्या मृत घोषित केली आहे त्या पदसंख्येच्या मर्यादेत
अनुकंपा नियुक्तीसाठी आवश्यक पदे नियमित पदे म्हणून पुनर्जिवित करण्याचे अधिकार
प्रशासकीय विभागांना देण्यात आले आहेत.
३. त्यानुषंगाने धर्मादाय आयुक्त कार्यालयाने संदर्भ क्र.४ च्या पत्रान्वये केलेल्या
विनंतीनुसार धर्मादाय संघटनेतील सार्वजनिक न्यास नोंदणी कार्यालय, नांदेड कार्यालयातील
गट-ड मधील मृत घोषित केलेले ०१ शिपाई पद दिवंगत शिपाई सरस्वतीबाई वसंतराव झाडे यांचा
मुलगा श्री.रत्नाकर वसंतराव झाडे यांना अनुकंपा तत्वावर शिपाई पदी नियुक्ती देण्यासाठी
पुनर्जिवित करण्याची बाब शासनाच्या विचाराधीन होती.
# Page 2
शासन निर्णय :-
धर्मादाय संघटनेतील सार्वजनिक न्यास नोंदणी कार्यालय, नांदेड कार्यालयातील
गट-ड मधील मृत घोषित केलेले ०१ शिपाई पद अनुकंपा नियुक्तीसाठी नियमित पद म्हणून
पुनर्जिवित करण्यास याव्दारे मान्यता देण्यात येत आहे.
२. सदर पदावर अनुकंपा तत्वावर नियुक्तीच्या अनुषंगाने, नियुक्ती प्राधिकारी यांनी
सामान्य प्रशासन विभाग, शासन निर्णय दि.१७.०७.२०२५ नुसार कार्यवाही करावी.
३. उपरोक्त प्रमाणे पुनर्जिवित केलेल्या शिपाई, गट-ड या पदावर अनुकंपा तत्वावर
नियुक्ती केलेल्या कर्मचाऱ्याच्या पदोन्नती, सेवानिवृत्तीने अथवा इतर कारणामुळे सदर पद रिक्त
झाल्यावर ते नियमित आपोआप पद व्यपगत होईल.
४. याप्रित्यर्थ होणारा खर्च "मागणी क्रमांक जे-०२, २०७०-इतर प्रशासनिक सेवा,
००-इतर प्रशासनिक सेवा, ००१-संचालन व प्रशासन, (००)(०३) - धर्मादाय आयुक्तांचा विभागीय
कर्मचारी वर्ग (अनिवार्य) दत्तमत (२०७०A०४९) ०१, वेतन" या लेखाशिर्षाखाली विहित पद्धतीने
निधी अर्थसंकल्पित करुन, संबंधित वित्तीय वर्षात मंजुर होणाऱ्या अनुदानातून भागविण्यात यावा.
५. सदर शासन निर्णय, वित्त विभागाच्या संदर्भाधीन शासन निर्णय, दिनांक
०८.०८.२०२४ अन्वये तसेच सामान्य प्रशासन विभागाच्या संदर्भाधीन शासन निर्णय, दिनांक
१७.०७.२०२५ अन्वये प्रशासनिक विभागांना प्रदान केलेल्या अधिकारानुसार निर्गमित करण्यात
येत आहे.
६. सदर शासन निर्णय महाराष्ट्र शासनाच्या www.maharashtra.gov.in या