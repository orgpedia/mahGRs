# Page 1
१३ व्या वित्त आयोगांतर्गतच्या सकाळ/ सायंकालीन न्यायालयात फौजदारी खटले चालविणाऱ्या अतिरिक्त / सहायक सरकारी अभियोक्ता यांना अतिरिक्त भत्ता अदा करण्यास मान्यता देण्याबाबत.
महाराष्ट्र शासन
विधि व न्याय विभाग
शासन निर्णय क्रमांक: संकीर्ण ०६१८/प्र.क्र.१३१/का.११
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२,
दिनांक : २६ मार्च, २०२१
संदर्भ :- १) मा. मुख्य सचिव यांच्या अध्यक्षतेखाली झालेल्या दि.२८/२/२०१९ रोजीच्या उच्चस्तरीय संनियंत्रण समितीच्या बैठकीचे इतिवृत्त.
२) संचालक, अभियोग संचालनालय, महाराष्ट्र राज्य, मुंबई यांचे पत्र क्र. सअआस्था/८९/१११४/२०२०, दि.२/१२/२०२०.
प्रस्तावना :
महाराष्ट्र प्रशासकीय न्यायाधिकरण, औरंगाबाद येथे सरकारी अभियोक्ता असोसिएशनने मूळ अर्ज क्र.५०२/२०१७ दाखल केलेला आहे. त्यामध्ये १३ व्या वित्त आयोगातंर्गत सकाळ / सायंकाळ न्यायालयात फौजदारी खटले चालविणाऱ्या सर्व सहायक/ अतिरिक्त सरकारी अभियोक्त्यांना अतिरिक्त भत्ता देण्याबाबतचा मुद्या उपस्थित केलेला आहे. या अनुषंगाने सदर प्रकरणाची पडताळणी करण्यात येत असल्याचे मा. न्यायालयाच्या निदर्शनास आणण्यात आले होते. १३ व्या वित्त आयोगातंर्गत स्थापन सकाळ न्यायालयात काम केलेल्या अतिरिक्त सरकारी अभियोक्ता / सहायक सरकारी अभियोक्ता यांना अदा करावयाच्या अतिरिक्त भत्याची तरतूद Maharashtra Morning Courts Rules, २०१० मध्ये आहे. त्यामुळे १३ व्या वित्त आयोगांच्या मार्गदर्शक सूचनांनुसार वित्त विभागाने सदर प्रस्तावाची अनुज्ञेयता व देय रकमांची तपासणी व पडताळणी करण्याच्या अधीन राहून सकाळ न्यायालयात काम केलेल्या अतिरिक्त सरकारी अभियोक्ता / सहायक सरकारी अभियोक्ता यांना अदा करावयाच्या अतिरिक्त भत्याच्या प्रस्तावास उच्चस्तरीय संनियंत्रण समितीच्या दि.२८/२/२०१९ रोजीच्या बैठकीत मान्यता देण्यात आली. त्यानुषंगाने संचालक, अभियोग संचालनालय, महाराष्ट्र राज्य, मुंबई यांनी दि. २/१२/२०२० च्या पत्रान्वये सदर प्रकरणी एकूण २४४ सहायक सरकारी अभियोक्ता यांच्याबाबत रू. ७७,९५,०६२/- ही रक्कम व तपशील अचूक असल्याचे प्रमाणित करून दिले. याअनुषंगाने पुरवणी
# Page 2
शासन निर्णय क्रमांक: संकीर्ण ०६१८/प्र.क्र.१३१/का.११
मागणीचा प्रस्ताव सादर केला असता सदर निधी सुधारीत अंदाजाद्वारे वितरीत करण्यास मान्यता दिली आहे. त्यानुसार सदर प्रकरणी प्रशासकीय मान्यता देण्याची बाब शासनाच्या विचाराधीन होती.
शासन निर्णय :
संचालक, अभियोग संचालनालय, महाराष्ट्र राज्य, मुंबई यांनी दि. २/१२/२०२० च्या पत्रान्वये सादर केलेल्या प्रस्तावातील एकूण २४४ सहायक सरकारी अभियोक्ता यांना अदा करावयाच्या रू.७७,९५,०६२ /- (रुपये सत्त्याहत्तर लाख पंच्याण्णव हजार बासष्ट फक्त) इतक्या अतिरिक्त भत्त्याच्या रकमेस प्रशासकीय मान्यता देण्यात येत आहे.
---------------------------------------------------------------------------------
| २. यावर होणारा खर्च हा "मागणी क्र. जे-१, २०१४, न्यायदान, ८००, इतर खर्च (००) |
| (०२) न्यायदानात अधिक सुधारणा करण्यासाठी १३ व्या वित्त आयोगाच्या शिफारशीनुसार |
| अनुदान (केंद्रीय सहाय्य)(अनिवार्य) (२०१४ ०४५९)” या लेखाशिर्षातील "२८-व्यावसायिक |
| सेवा ” या उद्दिष्टांतर्गत मंजूर अनुदानातून खर्ची टाकण्यात यावा. |
| ३. यानुषंगाने निधी वितरणाबाबतचे आदेश स्वतंत्रपणे निर्गमित करण्यात येईल. |
---------------------------------------------------------------------------------
४. सदर शासन निर्णय, वित्त विभाग, शासन निर्णय क्र. विअप्र-२०१३/ प्र.क्र.३०/ २०१३/ विनियम, भाग-२ दि.१७.४.२०१५, मधील वित्तीय अधिकार नियम पुस्तिका १९७८,भाग-पहिला,उप विभाग- तीन, अनुक्रमांक ४, परिच्छेद क्र. २७(२) (अ) अन्वये प्रशासनिक विभागास प्रदान करण्यात आलेल्या अधिकारानुसार निर्गमित करण्यात येत आहे.
------------------------------------------------------------------------
| ५. सदर शासन निर्णय महाराष्ट्र शासनाच्या www.maharashtra.gov.in या |
| संकेतस्थळावर उपलब्ध करण्यात आला असून त्यांचा संकेतांक |
| २०२१०३३०१३२३३८००१२ असा आहे. हा आदेश डिजीटल स्वाक्षरीने साक्षांकित करुन |
| काढण्यात येत आहे. |
------------------------------------------------------------------------
महाराष्ट्राचे राज्यपाल यांच्या आदेशानुसार व नावाने, Yogesh Heeralal
--------------------------
| Ameta |
| ( यो. ही. आमेटा ) |
| विधि सल्लागार-नि-सह सचिव |
--------------------------
प्रति, १) मा. महाप्रबंधक, उच्च न्यायालय, मुंबई, पृष्ठ ३ पैकी २
# Page 3
शासन निर्णय क्रमांक: संकीर्ण ०६१८/प्र.क्र.१३१/का.११
२) अपर मुख्य सचिव, गृह विभाग (पोल-१०), मंत्रालय, मुंबई-३२, ३) संचालक, अभियोग संचालनालय, महाराष्ट्र राज्य, मुंबई, ४) प्रबंधक (वित्त व अर्थसंकल्प), उच्च न्यायालय, मुंबई, ५) महालेखापाल - १/२ (लेखापरीक्षा/लेखा व अनुज्ञेयता), महाराष्ट्र, मुंबई / नागपूर, ६) अधिदान व लेखा अधिकारी, मुंबई, ७) संचालक, लेखा व कोषागारे, मुंबई, ८) वित्त विभाग, व्यय-५ / वित्त आयोग कक्ष, मंत्रालय, मुंबई, ९) कार्यासन अधिकारी (कार्या. ९/२३/२४/२५), विधि व न्याय विभाग, मंत्रालय, मुंबई, १०) निवडनस्ती-का.११.
पृष्ठ ३ पैकी ३