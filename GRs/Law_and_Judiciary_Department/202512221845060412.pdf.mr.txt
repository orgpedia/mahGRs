# Page 1
मुख्य सादरकर्ता अधिकारी, महाराष्ट्र प्रशासकीय
न्यायाधिकरण, मुंबई, खंडपीठ औरंगाबाद या
कार्यालयाकरिता २२ संगणक व २२ प्रिंटर्स खरेदी
करण्यास प्रशासकीय मान्यता देणेबाबत.
महाराष्ट्र शासन
विधि व न्याय विभाग,
शासन निर्णय क्रमांक : संप्रिसा- २०२४/प्र. क्र.४६/का. ७/ई-८३०९६७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २२ डिसेंबर, २०२५.
संदर्भ:- १. सहसचिव, विधि व न्याय विभाग, शाखा छत्रपती संभाजीनगर यांचे पत्र क्र.आस्था-
२०२५/प्र.क्र.४/८२९,दि.०१.०७.२०२५
२. मुख्य सादरकर्ता अधिकारी, महाराष्ट्र प्रशासकीय न्यायाधिकरण, खंडपीठ
औरंगाबाद यांचे पत्र क्र.सीपीओ/आस्था/१८८/२०२५,दि.२५.०६.२०२५.
३. उद्योग, ऊर्जा व कामगार विभागाचे शासन निर्णय क्र.भांखस-२०१४/
प्र.क्र.८२/भाग-III, दि.०१.१२.२०१६.
४. उद्योग, ऊर्जा व कामगार विभागाचे शासन निर्णय क्र.संकीर्ण-२०१६
/प्र.क्र.२१५/उद्योग-४, दि.२४.०८.२०१७ व शासन निर्णय क्र.संकीर्ण-२०१६/
प्र.क्र.२१५/उद्योग-४, दि.०८.१२.२०१७.
५. प्रकल्प अंमलबजावणी समितीच्या दि.१७.१०.२०२५ रोजीच्या बैठकीचे इतिवृत्त.
६. माहिती व तंत्रज्ञान संचालनालय दि.२७.१०.२०२५ रोजीच्या बैठकीचे इतिवृत्त.
प्रस्तावना :-
सहसचिव, विधि व न्याय विभाग, शाखा छत्रपती संभाजीनगर यांनी संदर्भ क्र.०१ येथील
दि.०१.०७.२०२५ रोजीच्या पत्रान्वये मुख्य सादरकर्ता अधिकारी, महाराष्ट्र प्रशासकीय न्यायाधिकरण,
मुंबई, खंडपीठ औरंगाबाद या कार्यालयाकरिता २२ संगणक व २२ प्रिंटर्स खरेदी करण्याचा
रु.३२,३२,६८०/- इतक्या रकमेचा महाराष्ट्र प्रशासकीय न्यायाधिकरण, खंडपीठ औरंगाबाद यांचा
संदर्भ क्र.०२ येथील दि.२५.०६.२०२५ रोजीचा प्रस्ताव Gem पोर्टलवरील तांत्रिक विनिदेशासह
(तांत्रिक स्पेसिफिकेशन) शासनास सादर केला आहे. सदर प्रस्तावासोबत सादर केलेल्या संगणक व
प्रिंटरच्या तांत्रिक विनिदेशास माहिती तंत्रज्ञान संचालनालयाने संदर्भ क्र.६ येथील दि.२७.१०.२०२५
रोजीच्या बैठकीच्या इतिवृत्तान्वये मान्यता दिली आहे. सदर प्रस्तावास विभागाच्या प्रकल्प
अंमलबजावणी समितीच्या संदर्भ क्र. ५ येथील दिनांक १७.१०.२०२५ रोजीच्या बैठकीत मान्यता दिली
आहे. त्यानुसार सदर प्रस्तावास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय :-
मुख्य सादरकर्ता अधिकारी, महाराष्ट्र प्रशासकीय न्यायाधिकरण, मुंबई, खंडपीठ औरंगाबाद
या कार्यालयाकरिता २२ संगणक व २२ प्रिंटर्स खरेदी करण्यास रु.३२,३२,६८०/- (अक्षरी रुपये बत्तीस
लक्ष बत्तीस हजार सहाशे ऐंशी फक्त) (जीएसटीसह) इतक्या रकमेस खालील अटी व शतींच्या अधीन
राहून प्रशासकीय मान्यता प्रदान करण्यात येत आहे.
२. अटी व शर्ती:-
१)सदर संगणक व प्रिंटर्सची खरेदी संदर्भ क्र.०४ येथील दि.१७.१०.२०२५ रोजीच्या विभागाच्या
प्रकल्प अंमलबजावणी समितीच्या बैठकीत दिलेल्या “उद्योग,ऊर्जा व कामगार विभागाच्या
संदर्भ क्र.३ येथील शासन निर्णय दि.२४.०८.२०१७ व दि.०८.१२.२०१७ रोजीच्या शासन
निर्णयामध्ये नमूद केल्यानुसार, GeM Portal वरुन करण्यात यावी. तसेच प्रस्तावातील ज्या
बाबी GeM Portal वर उपलब्ध नसतील अथवा पुरवठादार त्या ठिकाणी पुरवठा करण्यास
तयार नसेल, अशा बाबी संदर्भ क्र.०२ येथील दि.०१.१२.२०१६ रोजीच्या शासन निर्णयातील
विहित कार्यपध्दतीचा व तरतुदीचा अवलंब करुन करावी”, या निदेशानुसार करण्यात यावी.
२)सदर संगणक व प्रिंटर्सची खरेदी, माहिती व तंत्रज्ञान संचालनालयाने दि.२७.१०.२०२५
रोजीच्या बैठकीत दिलेल्या, “आयटी सामग्री खरेदी करतांना त्यांचे स्पेसिफिकेशन (तांत्रिक
विनिदेश) ०२ वर्षापेक्षा जुने असू नयेत. तरी आयटी क्षेत्रामध्ये सतत Innovation होत असतात
त्याचा विचार करुन latest Higher Version Specification उपलब्ध करुन घेण्यात यावेत”
या निदेशानुसार करण्यात यावी.
३. सदर प्रस्तावांतर्गत खर्च "मागणी क्र. जे-२, २०५२ सचिवालय सर्वसाधारण सेवा, (००) विधि
व न्याय विभाग, (००) (०२) ई-गव्हर्नन्स प्रकल्पाच्या अंमलबजावणीसाठी तरतूद (२०५२ ५११६) या
लेखाशिर्षाखाली १७ संगणक खर्च" या उदिष्ट्टांतर्गत उपलब्ध निधीतून भागविण्यात यावा.
४. सदर शासन निर्णय वित्त विभागाच्या शासन निर्णय क्र. विअप्र २०१३/प्र.क्र.३०/२०१३/
विनियम, भाग-२, दिनांक १७ एप्रिल, २०१५ अन्वये वित्तीय अधिकार नियम पुस्तिका १९७८ भाग-१
उप विभाग-२ मधील अ. क्र. २७ (अ) नियम क्र. ७६ अन्वये प्रशासकीय विभागांना प्रदान करण्यात
आलेल्या अधिकारानुसार तसेच प्रधान सचिव व विधि परामर्शी तथा प्रशासकीय विभाग प्रमुख यांच्या
मान्यतेने निर्गमित करण्यात येत आहे.
५. यानुषंगाने निधी वितरणाचे आदेश स्वतंत्रपणे निर्गमित करण्यात येतील.
# Page 3
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर