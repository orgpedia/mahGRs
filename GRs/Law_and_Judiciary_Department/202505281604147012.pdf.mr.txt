# Page 1
.
मुख्य न्यायदंडाधिकारी, मुंबई यांच्या
मुख्यालयासाठी तसेच त्यांच्या अधिनस्त १५
न्यायालयीन केंद्रांसाठी मंजूर असलेल्या
स्थायी अग्रीम रकमेत वाढ करणेबाबत.
महाराष्ट्र शासन
विधि व न्याय विभाग
शासन निर्णय क्रमांक : संकीर्ण ०३२५/प्र.क्र.६३/कार्यासन ११
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २८ मे, २०२५
वाचा:
१.मुख्य न्यायदंडाधिकारी, मुंबई यांचे पत्र क्र.जा.क्र.१३९/२०२५,दि.२३/०१/२०२५.
२.वित्त विभाग, शासन निर्णय क्र.मआख २०११/प्र.क्र.१९/२०११/विनियम, दि.०८/०५/२०१४.
प्रस्तावना :
मुख्य न्यायदंडाधिकारी, मुंबई यांच्या मुख्यालयाच्या किरकोळ खर्चासाठी सध्या रु. ५,०००/- व
त्यांच्या अधिनस्त १५ न्यायालयीन केंद्रांसाठी प्रत्येकी रु. २,०००/- इतकी स्थायी अग्रीमाची रक्कम मंजूर
आहे. गेल्या काही वर्षात या सर्व कार्यालयांतील किरकोळ खर्चात झालेली वाढ विचारात घेता, मुख्य
न्यायदंडाधिकारी, मुंबई या न्यायालयाकरीता व त्यांच्या अधिनस्त १५ न्यायालयीन केंद्रांसाठी स्थायी
अग्रीमाच्या रकमेत वाढ करण्याची विनंती संदर्भिय अ.क्र.१ येथील पत्रान्वये सदर न्यायालयाने केली आहे.
त्यानुसार त्या न्यायालयाच्या स्थायी अग्रीमाच्या रकमेत वाढ करण्याची बाब शासनाच्या विचाराधीन होती.
शासन निर्णय :
मुख्य न्यायदंडाधिकारी, मुंबई यांच्या मुख्यालयासाठी व त्यांच्या अधिनस्त १५ न्यायालयीन
केंद्रांसाठी स्थायी अग्रिमाची रक्कम अनुक्रमे रु. ३५,०००/- व प्रत्येकी रु. ५०००/- इतकी करण्यास याद्वारे
मा न्यता देण्यात येत आहे.
२. यासाठी होणारा खर्च “मागणी क्र. जे-१, २०१४-न्यायदान, (००) १०७, इलाखा शहर दंडाधिकारी
न्यायालये, (००), (००)(०१)इलाखा शहर दंडाधिकारी न्यायालये, (अनिवार्य) (२०१४ ०२३४) या
लेखाशीर्षाखालील “१३- कार्यालयीन खर्च” या उद्दीष्ट्टाखालील मंजूर अनुदानातुन भागविण्यात यावा.
३. सदर शासन निर्णय वित्त विभाग, शासन निर्णय क्र.मआख २०११/प्र.क्र.१९/२०११/विनियम, दि.
१६/०३/२०१२ व दि.८/५/२०१४ व क्र. विअप्र-२०१३/प्र.क्र.३०/२०१३/विनियम-भाग-२, दि.१७/४/२०१५
मधील वित्तीय अधिकार नियम पुस्तिका १९७८ भाग पहिला, उपविभाग-दोन अनुक्रमांक १२, नियम क्र. ५६
अन्वये प्रशासनिक विभागाला प्रदान करण्यात आलेल्या अधिकारान्वये सक्षम प्राधिकाऱ्याच्या मान्यतेने व
महालेखापाल (लेखा व अनुज्ञेयता)-१, महाराष्ट्र, मुंबई यांच्या अनौपचारिक संदर्भ क्र.TM/Ch.५/Law and
Judiciary Department/UOR-२५/१५७, दि.०७/०५/२०२५ अन्वये व त्यांच्या सहमतीने निर्गमित करण्यात
येत आहे.
# Page 2
शासन निर्णय क्रमांकः संकीर्ण ०३२५/प्र.क्र.६३/कार्यासन ११
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध