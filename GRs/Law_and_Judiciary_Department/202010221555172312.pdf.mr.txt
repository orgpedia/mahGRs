# Page 1
मा. न्यायाधीश, कौटुंबिक न्यायालय, यवतमाळ यांना आहरण व संवितरण अधिकारी म्हणून घोषित करणेबाबत.
महाराष्ट्र शासन
विधि व न्याय विभाग
शासन निर्णय क्रमांकः कौटुन्या- ११२०/२३८/प्र.क्र.८५/का-९
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक:२२ ऑक्टोबर, २०२०
वाचा : १. शासन निर्णय विधि व न्याय विभाग क्र. कौटुंन्या-१११६/प्र.क्र.२२२ /का-९, दि.१८.०८.२०१७.
२. विधि व न्याय विभाग अधिसूचना क्र.FMC-१११६/C.R.२२२/D-IX, दि.२४.०९.२०२०.
३. मा. उच्च न्यायालय, मुंबई यांचे पत्र क्र. B(W)A-६८०४/१९९२/१०१८/१५२२८, दि.१६.१०.२०२०
प्रस्तावना :
कौटुंबिक न्यायालय अधिनियम, १९८४ च्या कलम ३ अन्वये मा. उच्च न्यायालयाच्या
सहमतीने शहरी/नागरी प्रदेशाकरिता कौटुंबिक न्यायालय स्थापन करण्याची तरतूद आहे.
त्यानुसार संदर्भीय क्र. १ येथील शासन निर्णयान्वये यवतमाळ नगरपालिकेच्या हद्दीतील क्षेत्रासाठी
कौटुंबिक न्यायालय स्थापन करण्यात आले. संदर्भ क्र. २ येथील शासन अधिसूचनेनुसार सदर
न्यायालय दि.२९.०९.२०२० रोजीपासून कार्यान्वित झाले असून सदर न्यायालयातील मा.
न्यायाधीश यांना आहरण व संवितरण अधिकार प्रदान करणेबाबत संदर्भ क्र. ३ येथील प्रस्तावान्वये
मा. उच्च न्यायालय, मुंबई यांनी विनंती केली आहे. त्यानुसार मा. न्यायाधीश, कौटुंबिक न्यायालय,
यवतमाळ यांना आहरण व संवितरण अधिकार प्रदान करण्याची बाब शासनाच्या विचाराधीन होती.
शासन निर्णय :
कौटुंबिक न्यायालय, यवतमाळ करीता "मागणी क्र. जे-१, २०१४-न्यायदान,(दत्तमत), १०२
उच्च न्यायालये (१३) १४ व्या वित्त आयोगांतर्गत योजना (१३) (०२) कौटुंबिक न्यायालये (अनिवार्य)
सांकेतांक क्रमांक (२०१४ ०६०१)" या लेखाशिर्षाखाली सन २०२०-२१ या वर्षाकरीता आवश्यक
अनुदान मंजूर करण्यात आले आहे.
# Page 2
शासन निर्णय क्रमांकः कौटुन्या-११२०/२३८/प्र.क्र.८५/का-९
२. मा. न्यायाधीश, कौटुंबिक न्यायालय, यवतमाळ यांना महाराष्ट्र कोषागार नियम, १९६८
मधील नियम १५ (३) व १५६ अन्वये दिलेल्या अधिकारांचा वापर करुन सदर न्यायालयाचे आहरण
व संवितरण अधिकारी म्हणून घोषित करण्यात येत आहे. सदर आदेश वित्तीय बाबींपुरतेच मर्यादित
राहतील.