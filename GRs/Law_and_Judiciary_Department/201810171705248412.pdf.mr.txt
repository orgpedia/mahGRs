# Page 1
श्री साईसमाधी शताब्दी महोत्सव २०१८ निमित्त संस्थानातील अधिकारी कर्मचारी यांना साई प्रतिमा असलेले २५ ग्रॅम वजनाचे चांदीचे नाणे सप्रेम भेट म्हणून देणे व उर्वरीत नाणी खरेदी मुल्याप्रमाणे साईभक्तांना विक्री करण्यास मान्यता देण्याबाबत.
महाराष्ट्र शासन
विधि व न्याय विभाग
शासन निर्णय क्र. सासंवि-१०१८/१४७०/प्र.क्र.१५८/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १७ ऑक्टोबर, २०१८.
संदर्भ :- १) मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांचे पत्र क्र.एसएसएस/लेखा/२६३१/२०१८, दि. ३० ऑगस्ट, २०१८.
प्रस्तावना:
दिनांक १.१०.२०१७ ते दि.३१.१०.२०१८ या कालावधीत श्री साईबाबा समाधी शताब्दी महोत्सव साजरा
करण्यात येत आहे. शिर्डी येथे दर्शनासाठी येणारा भक्त हा संस्थानाच्या प्रत्येक व्यवस्थेचा केंद्रबिंदू आहे. साई
भक्तांसाठी सोयी सुविधा उभारण्याचे काम सातत्याने होत असते. संस्थानाच्या कर्मचारी वर्गामार्फत भक्तांना
सोयी सुविधा पुरविल्या जातात. संस्थानामार्फतही कर्मचाऱ्यांसाठी अनेक सुविधा आणि कल्याणकारी योजना
राबविल्या जातात. श्री साईबाबा समाधी शतक महोत्सवाचे स्मरण रहावे म्हणून संस्थानातील सर्व विश्वस्त, माजी
विश्वस्त, मान्यवर व प्रतिनियुक्तीवरील शासकीय अधिकारी / कर्मचारी (कंत्राटी कर्मचारी व OUT SOURCE
कर्मचारी वगळून ) यांना साई प्रतिमा असेलेली चांदीची नाणी देण्याबाबतचा तसेच खरेदी केलेल्या नाण्यांपैकी
उर्वरीत नाणी साई भक्तांना खरेदी मुल्यानुसार प्रसाद रुपाने विक्री करण्याच्या प्रस्तावास व्यवस्थापन समितीच्या
दि.२२.८.२०१८ रोजीच्या सभेत मंजूर देण्यात आली. मुख्य कार्यकारी अधिकारी, श्री साईबाबा संस्थान
विश्वस्तव्यवस्था, शिर्डी यांनी संदर्भिय पत्रान्वये १०००० नग चांदिची नाणी भारत सरकार टंकसाळ, मुंबई
यांचेकडून खरेदी करण्यास व त्यासाठी येणाऱ्या खर्चास मंजूरी देण्याची विनंती केली होती. त्यानुसार
याप्रस्तावास मान्यता देण्याची बाब शासनाच्या विचाराधिन होती.
शासन निर्णय:
श्री साईबाबा संस्थान विश्वस्तव्यवस्था (शिर्डी) (सुधारणा) अधिनियम, २००४ च्या कलम १७ (२) (घ) व (ठ)
मधील तरतुदीनुसार श्री साईबाबा समाधी शताब्दी वर्षानिमित्त श्री साईबाबा समाधी शतक महोत्सवाचे स्मरण
रहावे म्हणून संस्थानातील सर्व विश्वस्त, माजी विश्वस्त, मान्यवर व प्रतिनियुक्तीवरील अधिकारी तसेच समितीचे
# Page 2
शासन निर्णय क्रमांक: सासंवि-१०१८/१४७०/प्र.क्र.१५८/का.१६
शासकीय अधिकारी / कर्मचारी कर्मचारी (कंत्राटी कर्मचारी व OUT SOURCE कर्मचारी वगळून ) यांना साई
प्रतिमा असेलेली चांदीची नाणी देण्याबाबतचा तसेच खरेदी केलेल्या नाण्यांपैकी उर्वरीत नाणी साई भक्तांना
खरेदी मुल्यानुसार प्रसाद रुपाने विक्री करण्यासाठी आवश्यक असेलेली १०००० नग चांदीची नाणी भारत
सरकार टंकसाळ, मुंबई यांचेकडून खरेदी करण्यासाठी येणाऱ्या एकूण रक्कम रु.१,८४,७०,०००/- (अक्षरी रुपये
एक कोटी चौऱ्याऐंशी लक्ष सत्तर हजार फक्त ) इतक्या रक्कमेस या शासन निर्णयान्वये मान्यता देण्यात येत
आहे.
चांदीच्या नाणी संदर्भात दोन नोंदवह्या ठेवण्यात याव्यात. त्यापैकी एका नोंदवहीवर आजी- माजी सर्व
विश्वस्त, मान्यवर व प्रतिनियुक्तीवरील अधिकारी तसेच समितीचे शासकीय अधिकारी / कर्मचारी कर्मचारी
यांना चांदीची नाणी दिल्याची नावासह स्वाक्षरीत नोंदी ठेवण्यात यावी. तसेच दुसऱ्या नोंदवहीत साईभक्ताना
विक्री केलेल्या चांदीच्या नाण्यांचा तपशिल ठेवण्यात यावा.