# Page 1
कायदेविषयक शिक्षण घेत असलेल्या विद्यार्थ्यांकरीता “विधि विधान इंटर्नशिप उपक्रम” आदेश.
महाराष्ट्र शासन
विधि व न्याय विभाग, विधिविधान शाखा,
शासन आदेश क्रमांक. एलइजी- १०८२/ब, २०२३,
मंत्रालय, मुंबई-४०००३२.
दिनांक २८ नोव्हेंबर, २०२३.
संदर्भ :- शासन निर्णय, विधि व न्याय विभाग, क्रमांक १०८२/ब,२०२३, दिनांक २४ नोव्हेंबर २०२३.
इंटर्नशिप आदेश
विधि व न्याय विभागाच्या विधि विधान शाखेतील विधि विधानाच्या कामकाजाशी संबंधीत ‘विधि विधान इंटर्नशिप उपक्रम राबविणे व त्या अंतर्गत विद्यार्थ्यांच्या निवडीचे निकष, अटी व शर्ती आणि उपक्रमाच्या अंमलबजावणी करणेबाबत शासन निर्णय क्रमांक १०८२ / ब, २०२३, दिनांक २४ नोव्हेंबर २०२३ अन्वये मान्यता देण्यात आली आहे.
२. उपरोक्त नमूद शासन निर्णयाच्या अनुषंगाने विधि विधान इंटर्नशिप उपक्रमाअंतर्गत महाराष्ट्रातील विधि महाविद्यालये व विधि विद्यापीठे यांमधून खालील विद्यार्थ्यांचे अर्ज मागविण्यात येत आहेत - (अ) पाच वर्षांचा विधि पदवी अभ्यासक्रम :- चौथ्या किंवा पाचव्या वर्षात शिकत असलेले विद्यार्थी;
तीन वर्षांचा विधि पदवी अभ्यासक्रम :- दुसऱ्या किंवा तिसऱ्या वर्षात शिकत असलेले विद्यार्थी;
(क) विधि पदव्युत्तर पदवी (LL.M. (Master of Laws) :- पहिल्या किंवा दुसऱ्या वर्षात शिकत असलेले विद्यार्थी.
३. अर्जदाराने सोबत जोडलेल्या विहित नमुन्यामध्ये अर्ज करावा.
४. सदर अर्ज दि. १ डिसेंबर ते १५ डिसेंबर २०२३ या दरम्यान खालील ईमेलवर पाठविण्यात यावा. दि. १५ डिसेंबर २०२३ नंतर प्राप्त होणाऱ्या अर्जांचा विचार केला जाणार नाही.
------------------------------------------
| ई-मेल | sec.legislation@maharashtra.gov.in |
------------------------------------------
५. विधि विधान इंटर्नशिप उपक्रमाचे सन २०२४ मधील पहिले सत्र दि. १ जानेवारी २०२४ ते ९ फेब्रुवारी २०२४ या कालावधीसाठी आयोजित करण्यात येईल. दुसऱ्या सत्राबाबत स्वतंत्र आदेश निर्गमित करण्यात येतील.
# Page 2
शासन आदेश क्रमांक: एलइजी- १०८२ / ब,२०२३
६. पहिल्या सत्राकरीता १० विद्यार्थ्यांची निवड करण्यात येईल.
७. विधि विधान इंटर्नशिप उपक्रमासाठी राज्यातील विधि महाविद्यालये, विधि विद्यापीठे यांमधून प्रत्येकी जास्तीत जास्त २ विद्यार्थ्यांचे अर्ज वैयक्तिक माहितीसह (Curriculum Vitae) संबंधित महाविद्यालय / विद्यापीठामार्फत अर्ज करण्यात यावा. दोन विद्यार्थ्यांपैकी एका विद्यार्थ्याची निवड केली जाईल.
८. अर्ज सादर करतेवेळी विद्यार्थ्यांने संबंधित महाविद्यालयाचे शैक्षणिक ओळखपत्राची प्रत, आधार कार्ड व शैक्षणिक अर्हतेच्या प्रमाणपत्राच्या सांक्षांकित प्रती सादर करणे आवश्यक राहील.
९. प्राप्त अर्जांमधून उक्त इंटर्नशिप उपक्रमासाठी गुणवत्तेनुसार विद्यार्थ्यांची निवड करण्याचे सर्व अधिकार सचिव (विधि विधान) यांना राहतील.
१०. विधि विधान इंटर्नशिप उपक्रमात भाग घेणाऱ्या विद्यार्थ्यांना कोणतेही मानधन, भत्ता किंवा खर्च देय असणार नाही आणि त्याद्वारे कोणतेही रोजगार दायित्व घेतले जाणार नाही.
# Page 3
# Page 4