# Page 1
विधि व न्याय विभाग (खुद्द) येथे १० काल्पनिक पदे निर्माण करुन ती बाहययंत्रणेद्वारे भरण्यास मंजूरी देण्याबाबत.
महाराष्ट्र शासन
विधि व न्याय विभाग
शासन निर्णय क्रमांक: - इएसटी २०२२/प्र.क्र.६२/का-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १२ डिसेंबर, २०२२.
वाचा:- १) वित्त विभाग शासन निर्णय क्र. पदनि २०१३/प्र.क्र.११२/१३/वि.सु.-१, दि. ०२.१२.२०१३.
२) वित्त विभाग शासन निर्णय क्र. पदनि ०६१७/प्र.क्र.२०/आ.पु.क., दि. ०९.०६.२०१७.
३) वित्त विभाग शासन निर्णय क्र. पदनि २०२२/प्र.क्र.१५/आ.पु.क., दि. २७.०४.२०२२.
४) वित्त विभागाचे बैठकीचे इतिवृत्त क्र. पदनि-२०२२/प्र.क्र.२८/आ.पु.क., दि. १४.११.२०२२.
प्रस्तावना :
मा. उच्च न्यायालय, दिल्ली यांनी दिनांक २२/०९/२०१७ रोजीच्या निर्णयान्वये राज्याचे कायदे व वैधानिक अधिनियमांची माहिती इंडिया कोड पोर्टलवर अद्ययावत करण्याचे निर्देश दिले आहेत. या अनुषंगाने दिनांक ०६/०३/२०२० रोजी झालेल्या व्हिडिओ कॉन्फरन्समध्ये मंत्रिमंडळ सचिव, राष्ट्रपती भवन यांनी संचालक, माहिती व तंत्रज्ञान तथा मुख्य नोडल अधिकारी यांना सर्व नोडल अधिकाऱ्यांचे समन्वयन करुन याकामी उच्च प्राथम्याने कार्यवाही करुन याबाबतचा महाराष्ट्र शासनाचा कार्यपूर्ती अहवाल सादर करण्याबाबत सूचित केले आहे. याच अनुषंगाने मा. उच्च न्यायालयाने दिनांक २४/०१/२०२२ व दिनांक ०७/०३/२०२२ रोजीच्या आदेशान्वये सदर प्रकरणी तातडीने कार्यवाही करण्याबाबत निदेशित केले आहे.
त्या अनुषंगाने मा. न्यायालयात सादर केलेल्या प्रतिज्ञापत्रानुसार इंडिया कोड पोर्टलचे कामकाज तातडीने कार्यान्वित करणे आवश्यक आहे. इंडिया कोड पोर्टलच्या कामासाठी भरावयाची आयटी असिस्टंटची पदे कुशल पदामध्ये वर्गीकृत आहेत. सबब, वित्त विभागाच्या दि.
२७.०४.२०२२ रोजीच्या शासन निर्णयाव्दारे देण्यात आलेल्या मार्गदर्शक सूचनेनुसार इंडिया कोड पोर्टल वर अधिनियम, नियम इ. अपलोड करण्याच्या कामाकरिता आयटी असिस्टंटची सेवा बाह्ययंत्रणेकडून घेण्यासाठी १० काल्पनिक पदे निर्माण करण्याबाबतचा प्रस्ताव शासनाच्या विचाराधीन होता.
शासन निर्णय :
उपरोक्त पार्श्वभुमीवर विधि व न्याय विभाग (खुद्द) यांच्या आस्थापनेवर आयटी असिस्टंटची १० काल्पनिक पदे निर्माण करुन सदर पदांच्या सेवा ११ महिन्यांच्या कालावधीसाठी बाहय यंत्रणेच्या माध्यमातून घेण्यास शासन मंजुरी देण्यात येत आहे.
# Page 2
शासन निर्णय क्रमांकः इएसटी २०२२/प्र.क्र.६२/का-२
प्रस्तुत प्रकरणी येणारा खर्च, यासाठी होणारा खर्च "मागणी क्र. जे-२, २०५२ सचिवालयीन सर्वसाधारण सेवा, (००) (०१) विधि व न्याय विभाग - आस्थापना (२०५२०२५९), १०-कंत्राटी सेवा" या लेखाशिर्षाखाली खर्ची टाकण्यात यावा व संबंधित वित्तीय वर्षाच्या मंजूर अनुदानातून भागविण्यात यावा.
वित्त विभाग शासन निर्णय दि.९.६.२०१७ अन्वये, अप्पर मुख्य सचिव (सेवा), सामान्य प्रशासन विभाग यांच्या अध्यक्षतेखाली गठित उपसमितीच्या दि.१८.१०.२०२२ रोजीच्या बैठकीतील निर्णयानुसार प्रस्तुत शासन निर्णय निर्गमित करण्यात येत आहे.