# Page 1
पनवेल, जिल्हा रायगड येथील जिल्हा न्यायाधीश-१ व अतिरिक्त सत्र न्यायाधीश यांना कार्यालय प्रमुख व आहरण व संवितरण अधिकारी घोषित करणेबाबत.
महाराष्ट्र शासन
विधि व न्याय विभाग
शासन निर्णय क्रमांक : डीडीओ ०७१९/६०६/प्र.क्र.१३८/का.११
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दि. १३ ऑगस्ट, २०१९
वाचा:
१) शासन निर्णय, विधि व न्याय विभाग क्रमांक:- संकीर्ण ०८१६/४८३/प्र.क्र.११४/ का-११, दि. १७ ऑक्टोंबर, २०१८ २) शासन निर्णय, विधि व न्याय विभाग क्रमांक:- संकीर्ण ०८१६/४८३/प्र.क्र.११४ (भाग-२)/ का-११, दि.०४ जानेवारी,२०१९ ३) शासन अधिसूचना विधि व न्याय विभाग क्रमांक:- संकीर्ण ०८१६/४८३/प्र.क्र.११४/ का-११, दि.१८ जुलै, २०१९ ४) जिल्हा न्यायालय, रायगड यांचे पत्र जावक क्रमांक: प्रशा/४४१६/२०१९, दि.२३ जुलै, २०१९ व जा.क्र.प्रशा/४५१०/सन २०१९,दि.२९.०७.२०१९
प्रस्तावना:
उपरोक्त संदर्भाधीन अ.क्र.१ येथील दिनांक १७ ऑक्टोबर, २०१८ रोजीच्या शासन निर्णयान्वये रायगड जिहयातील पनवेल येथे जिल्हा व अतिरिक्त सत्र न्यायालय स्थापन करण्यास मान्यता देण्यात आली आहे. संदर्भाधीन अ.क्र.२ येथील दिनांक ०४ जानेवारी,२०१९ रोजीच्या शासन निर्णयान्वये सदर न्यायालयाकरीता आवश्यक खर्चासाठी लागणा-या निधीबाबत मान्यता देण्यात आली आहे. अ.क्र.३ येथील दिनांक १८ जुलै, २०१९ रोजीच्या अधिसूचनेनुसार दिनांक २७ जुलै, २०१९ पासून जिल्हा व अतिरिक्त सत्र न्यायालय, पनवेल, जि.रायगड हे न्यायालय कार्यान्वित झाले आहे. सबब, संदर्भाधीन अ.क्र.४ च्या पत्रान्वये जिल्हा न्यायालय, रायगड–अलिबाग यांनी केलेल्या विनंतीच्या अनुषंगाने जिल्हा न्यायाधीश–१ व अतिरिक्त सत्र न्यायाधीश, पनवेल, जि. रायगड यांना कार्यालय प्रमुख व आहरण व संवितरण अधिकारी म्हणून घोषित करण्याची बाब शासनाच्या विचाराधीन होती.
शासन निर्णय:
पनवेल, जि. रायगड येथील जिल्हा व अतिरिक्त सत्र न्यायालय पनवेल या न्यायालयासाठी जिल्हा न्यायाधीश-१ व अतिरिक्त सत्र न्यायाधीश, पनवेल, जि. रायगड यांना “कार्यालय प्रमुख” तसेच “आहरण व संवितरण अधिकारी” म्हणून घोषित करण्यात येत आहे.
सदर आदेश वित्तीय बाबींपुरतेच मर्यादित राहतील.
# Page 2
शासन निर्णय क्रमांक: डीडीओ ०७१९/६०६/प्र.क्र.१३८/का.११
२. सदर शासन निर्णय वित्तीय अधिकार नियमपुस्तिका, १९७८, दिनांक १७ एप्रिल, २०१५ मधील भाग पहिला, उप विभाग, १ मधील अनुक्रमांक ३, नियम क्रमांक २ अन्वये प्रशासनिक विभागांना प्रदान करण्यात आलेल्या अधिकारांनुसार तसेच महाराष्ट्र कोषागार नियम १९६८ मधील नियम १५(३) व १५६ अन्वये दिलेल्या अधिकारांचा वापर करुन निर्गमित करण्यात येत आहे.