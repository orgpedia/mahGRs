# Page 1
श्री साईसमाधी शताब्दी महोत्सव २०१८ निमित्त २५ ग्रॅम वजनाचे चांदीचे नाणे साई संस्थानचे विश्वस्त / अधिकारी / कर्मचारी यांना सप्रेम भेट म्हणून न देता सर्व चांदीची नाणी खरेदी मुल्यानुसार साईभक्तांना विक्रीकरीता उपलब्ध करुन देण्याबाबत.
महाराष्ट्र शासन
विधि व न्याय विभाग,
शासन निर्णय क्र. सासंवि-१०१८/१४७०/प्र.क्र.१५८/का.१६
मादाम कामाच मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २४ एप्रिल, २०१९.
संदर्भ:- १) मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांचे पत्र क्र.एसएसएस/लेखा / २६३१/२०१८, दि. ३० ऑगस्ट, २०१८.
२) विभागाचा समक्रमांकाचा दिनांक १७ ऑक्टोबर, २०१८ चा शासन निर्णय
३) मुख्य कार्यकारी अधिकारी श्री साईबाबा संस्थान विश्वस्तव्यवस्था, शिर्डी यांचे पत्र क्र.एसएसएस/लेखा/४१४९/२०१८, दि.२० नोव्हेंबर, २०१८.
प्रस्तावना:
श्री साईबाबा समाधी शताब्दी महोत्सव दिनांक १.१०.२०१७ ते दि.३१.१०.२०१८ या कालावधीत साजरा करण्यात आला आहे. संस्थानामार्फत कर्मचाऱ्यांसाठी अनेक सुविधा आणि कल्याणकारी योजना राबविल्या जातात. श्री साईबाबा समाधी शतक महोत्सवाचे स्मरण रहावे म्हणून संस्थानातील सर्व विश्वस्त, माजी विश्वस्त, मान्यवर व प्रतिनियुक्तीवरील शासकीय अधिकारी / कर्मचारी (कंत्राटी कर्मचारी व OUT SOURCE कर्मचारी वगळून) यांना साई प्रतिमा असेलेली चांदीची नाणी देण्याबाबतचा तसेच खरेदी केलेल्या नाण्यांपैकी उर्वरीत नाणी साई भक्तांना खरेदी मुल्यानुसार प्रसाद रुपाने विक्री करण्यासाठी १०००० नग चांदिची नाणी भारत सरकार टंकसाळ, मुंबई यांचेकडून खरेदी करण्यास व त्यासाठी येणाऱ्या खर्चास विभागाच्या संदर्भाधिन शासन निर्णय क्रमांक (२) अन्वये मंजूरी देण्यात आली आहे.
आता मुख्य कार्यकारी अधिकारी, श्री साईबाबा व्यवस्थापन विश्वस्तव्यवस्था, शिर्डी यांनी संदर्भांकित पत्र क्रमांक (३), दिनांक २०/११/२०१८ अन्वये शिर्डी संस्थानच्या व्यवस्थापन समितीच्या दिनांक १/११/२०१८ रोजीच्या सभेतील निर्णयानुसार चांदीची नाणी कोणासही सप्रेम भेट न देता सर्व चांदीची नाणी साईभक्तांना खरेदी किंमतीस विक्रीकरीता उपलब्ध करुन देण्यात यावी असे ठरल्याने त्याप्रमाणे शासन निर्णय दिनांक १७/१०/२०१८ मध्ये दुरुस्ती आदेश निर्गमित करण्याची विनंती केली आहे. सदर विनंतीच्या अनुषंगाने दिनांक १७/१०/२०१८ रोजीचा शासन निर्णय अधिक्रमित करुन सुधारित शासन निर्णय निर्गमित करण्याची बाब शासनाच्या विचाराधिन होती.
शासन निर्णय :
विधि व न्याय विभाग, शासन निर्णय समक्रमांक दिनांक १७/१०/२०१८ अधिक्रमित करण्यात येत असून पुढीलप्रमाणे निर्णय घेण्यात येत आहे:
# Page 2
शासन निर्णय क्रमांकः सासंवि -१०१८/१४७०/प्र.क्र.१५८/का.१६
सदर चांदीची नाणी सप्रेम भेट न देता सर्व चांदीची नाणी साईभक्तांना खरेदी किंमतीस विक्रीकरीता उपलब्ध करुन देण्यात यावीत.
चांदीची नाणी संदर्भात स्वतंत्र नोंदवही ठेवण्यात यावी. त्यामध्ये शिर्डी संस्थान मार्फत साईभक्ताना विक्री करण्यात आलेल्या तसेच शिल्लक चांदीच्या नाण्यांचा तपशिल ठेवण्यात यावा.
सदर शासन निर्णय महाराष्ट्र शासनाच्या www.maharahstra.gov.in या संकेतस्थळावर उपलब्ध करण्यात आला असून त्यांचा संकेतांक २०१९०४२४११५७४४६३१२ असा आहे. हा आहे. हा आदेश डिजीटल स्वाक्षरीने साक्षांकीत करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
Digitally signed by Salunke Sunita Parag
Date:2019.04.24 12:03:19 +05'30' (सु.प. साळुंके )
कार्यासन अधिकारी, विधि व न्याय विभाग.
प्रति:- १) मा अध्यक्ष, श्रीसाईबाबा संस्थान विश्वस्तव्यवस्था, शिर्डी.
२) मा.मुख्यमंत्री, महाराष्ट्र राज्य यांचे अपर मुख्य सचिव, मंत्रालय, मुंबई,
३) मा.राज्यमंत्री, विधि व न्याय यांचे खाजगी सचिव, मंत्रालय, मुंबई,
४) मुख्य कार्यकारी अधिकारी, श्रीसाईबाबा संस्थान विश्वस्तव्यवस्था, शिर्डी,
५) निवड नस्ती/का.१६
पृष्ठ २ पैकी २