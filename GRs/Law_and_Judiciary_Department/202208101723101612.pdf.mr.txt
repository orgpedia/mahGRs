# Page 1
सह सचिव (विधि) या संवर्गात १ पद नव्याने निर्माण करण्यास मंजूरी देण्याबाबत.
महाराष्ट्र शासन
विधि व न्याय विभाग
शासन निर्णय :- क्र. इएसटी-२०२१/प्र.क्र.१९६/का.दोन
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक :- १० ऑगस्ट, २०२२.
वाचा: १) शासन निर्णय, विधि व न्याय विभाग, क्र. इएसटी १२९६/११३५/का. दोन, दि.२६.०५.१९९८.
२) शासन निर्णय, विधि व न्याय विभाग, क्र. इएसटी १००१/२३०/का.दोन, दि.२२.१२.२००३.
३) शासन निर्णय, विधि व न्याय विभाग, क्र. इएसटी २०१२/२९०/का.दोन, दि.१२.०४.२०१३.
४) शासन निर्णय, विधि व न्याय विभाग, क्र. इएसटी २०१३/९५/का.दोन, दि.२८.१०.२०१३ ५) शासन निर्णय, विधि व न्याय विभाग, क्र. इएसटी १०१६/२८७/का.दोन, दि.१७.१२.२०२१.
प्रस्तावना :
विधि व न्याय विभागाच्या प्रशासकिय नियंत्रणाखालील "सह सचिव (विधि) ” या संवर्गातील
मंजूर पदसंख्या २ इतकी आहे. या दोन पदांकरिता सामायिक ज्येष्ठता सूची असून एकाच बिंदूनामावलीच्या आधारे ही पदे “उप सचिव (विधि)” या निम्नसंवर्गातील पात्र अधिकाऱ्यांच्या पदोन्नतीने भरली जातात. विभागातील कामकाजाचा वाढता ताण विचारात घेऊन “सह सचिव (विधि)” संवर्गाच्या एका पदाच्या निर्मितीस मान्यता देण्यासाठीचा प्रस्ताव उच्चस्तरीय सचिव समितीसमोर सादर
करण्यात आला होता. सदर प्रस्तावास उच्चस्तरीय सचिव समितीने दि.३०.०६.२०२२ रोजीच्या
बैठकीत मान्यता दिली आहे. त्याअनुसार, “सह सचिव (विधि)” संवर्गाचे १ पद नव्याने निर्माण करण्याचा प्रस्ताव शासनाच्या विचाराधीन होता.
शासन निर्णय :
विधि व न्याय विभागाच्या प्रशासकिय नियंत्रणाखालील “सह सचिव (विधि) ” (गट-अ) संवर्गात १ पद (वेतन स्तर एस-२७ वेतन श्रेणी रु. १,१८,५००-२,१४,१००) कायमस्वरुपी निर्माण करण्यास व त्यानुषंगाने येणाऱ्या वार्षिक आवर्ती रु.२०,०५,३८०/- इतक्या अंदाजित खर्चास या शासन निर्णयाद्वारे मान्यता देण्यात येत आहे. तथापि, वित्त विभाग, शासन अधिसूचना दि.२८.०४.२०२२ अनुसार महाराष्ट्र नागरी सेवा (सुधारीत वेतन) नियम, २०१९ सोबतच्या परिशिष्ट - २ मधील वेतनबँड पीबी४ रूपये ३७४०० ६७००० मधील ग्रेड वेतन रूपये ८,७०० साठीच्या वेतनस्तर एस २७ रु.११८५००-२१४१०० ऐवजी रु.१२३१००-२१५९०० याप्रमाणे सुधारीत करण्यात आला आहे.
# Page 2
शासन निर्णय क्रमांकः इएसटी -२०२१/प्र.क्र.१९६/का.दोन
२. वरीलप्रमाणे मंजूर करण्यात आलेले “सह सचिव (विधि)” संवर्गाचे १ कायमस्वरुपी पद सेवाप्रवेश नियमातील तरतूदीनुसार भरण्याबाबतची कार्यवाही विधि व न्याय विभागाकडून करण्यात येईल.
३. “सह सचिव (विधि)” या संवर्गात पदोन्नतीसाठी पात्र ठरणाऱ्या अधिकाऱ्यांकरीता विधि व न्याय विभागाने पदोन्नतीचे आदेश निर्गमित केल्यानंतर संबंधित अधिकाऱ्यांनी धारण केलेले “उप सचिव (विधि) ” हे पद सह सचिव (विधि) ” या संवर्गात श्रेणीवाढ करण्याची कार्यवाही संबंधित विभागानी संदर्भ क्र. ५ येथील शासन निर्णयात नमूद कार्यपद्धतीनुसार करावी, तसेच पदोन्नत झालेल्या अधिकाऱ्यांना अनुज्ञेय सुविधा उपलब्ध करून द्याव्यात .
४. या प्रीत्यर्थ होणारा खर्च “सह सचिव (विधि)” या संवर्गातील अधिकाऱ्यांची ज्या मंत्रालयीन प्रशासकिय विभागात पदस्थापना दर्शविण्यात आली असेल त्या विभागाच्या योग्य त्या अर्थसंकल्पिय लेखाशिर्षाखालील मंजूर अनुदानातून भागविण्यात यावा.
५. हा शासन निर्णय, वित्त विभागाने त्यांचा अनौपचारिक संदर्भ क्र.३९९ / आपुक, दि. १५.०४.२०२२ अन्वये दिलेल्या सहमतीस, तसेच, उच्चस्तर सचिव समितीने दिलेल्या मान्यतेस त्याचप्रमाणे, मंत्रिमंडळाच्या दि.२७.०७.२०२२ रोजीच्या बैठकीत घेण्यात आलेल्या निर्णयास अनुसरुन निर्गमित करण्यात येत आहे.
# Page 3