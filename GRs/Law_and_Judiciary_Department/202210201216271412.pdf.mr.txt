# Page 1
मा. मुंबई उच्च न्यायालयाच्या सारंग अतिथिगृहाकरिता एक स्वयंपाकी-नि शिपाई/ हमाल पद निर्माण करणेबाबत.
महाराष्ट्र शासन
विधि व न्याय विभाग
शासन निर्णय क्रमांकः पदनि-५९१५/१४२०/प्र.क्र. १५२/का.४
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १९ ऑक्टोबर, २०२२
संदर्भ १. प्रबंधक, मुळ शाखा, मुंबई उच्च न्यायालय यांची पत्रे क्र. P&E/६१०/२०१५, दि. १६/११/२०१५, P&E/२०२१/७५८, २७/०८/२०२१ व क्र. PAY/३७८/२०२२, दि. ०७/०७/२०२२.
२. उपसमितीच्या दि. १५/०७/२०२२ रोजी झालेल्या सन २०२२ च्या १० व्या बैठकीचे इतिवृत्त, दि. २७/०७/२०२२.
३. उच्चस्तरीय सचिव समितीच्या दि. १६/०९/२०२२ रोजी पार पडलेल्या सन २०२२ मधील ४ थ्या बैठकीचे इतिवृत्त, दि. २६/०९/२०२२.
प्रस्तावना - मुंबई उच्च न्यायालयाची सारंग (१ ला व २ रा मजला) व अंधेरी येथे विश्रामगृहे आहेत. सदर अतिथीगृहात संपूर्ण देशभरातून मुंबई भेटीवर येणाऱ्या न्यायमुर्तीचे आतिथ्य केले जाते. परंतु स्वयंपाकी पदाअभावी मुंबई भेटीवरील न्यायमुर्ती/त्यांच्या कुटुंबियांचे यथोचित आतिथ्य करता येत नसल्याने मुंबई भेटीवरील न्यायमुर्तीची तसेच उच्च न्यायालय प्रशासनाची गैरसोय होत आहे.
तरी, सदर गैरसोय टाळण्याकरिता सदर अतिथीगृहांकरिता मूळ शाखेच्या आस्थापनेवर स्वयंपाकी नि-शिपाई/हमाल पदे निर्माण करण्याचा प्रस्ताव उच्च न्यायालय प्रशासनाने संदर्भाधीन पत्रांन्वये शासनास सादर केला होता. त्यानुसार सदरहू प्रस्ताव उपसमिती तसेच उच्चस्तरीय सचिव समितीच्या संदर्भाधीन बैठकीत मान्यतेसाठी सादर करण्यात आला होता. सदर बैठकींतील निर्णयानुसार उक्त पदनिर्मितीस मान्यता देण्याची बाब शासनाच्या विचाराधीन होती. त्यानुसरुन शासन पुढीलप्रमाणे निर्णय घेत आहे.
शासन निर्णय - मा. मुंबई उच्च न्यायालयाच्या सारंग अतिथीगृहाकरिता मूळ शाखेच्या आस्थापनेवर एक स्वयंपाकी-नि-शिपाई / हमाल पद एस-१ : १५०००-४७६०० या वेतनश्रेणीत निर्माण करण्यास याअन्वये शासन मान्यता प्रदान करण्यात येत आहे.
२. सदरहू पद शासनाच्या विहित कार्यपध्दतीचा अवलंब करुन भरण्यात यावे.
३. सदरहू पदाचा समावेश उच्च न्यायालयाच्या आकृतीबंधात करुन, आकृतीबंध अंतीम करुन तो उच्चस्तरीय सचिव समितीसमोर मान्यतेसाठी सादर करण्याची कार्यवाही पूर्ण करण्यात यावी.
# Page 2
शासन निर्णय क्रमांकः पदनि-५९१५/१४२०/प्र.क्र. १५२/का.४
४. तसेच सदरहू पद हे अस्थायी स्वरुपातील असल्याने त्यानुषंगाने वित्त विभागाकडून अस्थायी पदांच्या मुदतवाढीसंदर्भात वेळोवेळी देण्यात येणाऱ्या निर्देशानुसार कार्यवाही करण्यात यावी.
५. याप्रित्यर्थ होणारा खर्च “मागणी क्र. जे-१, २०१४ न्यायदान, (भारित) १०२ - उच्च न्यायालये, (०२) (०१) प्रबंधक, मूळ शाखा, (२०१४ ००७४) (अनिवार्य) ०१ वेतन” या लेखाशिर्षाखाली खर्ची टाकण्यात यावा व तो त्या त्या वित्तीय वर्षाच्या मंजूर अनुदानातून भागविण्यात यावा.
६. सदर शासन निर्णय वित्त विभागाच्या अनौपचारीक संदर्भ क्र. ५७२/आपुक, दि. ४/१०/२०२२ अन्वये तसेच उपसमितीच्या व उच्चस्तरीय सचिव समितीच्या मान्यतेस अनुसरुन तथा सक्षम प्राधिकाऱ्यांच्या मान्यतेने निर्गमित करण्यात येत आहे.