# Page 1
श्री साईबाबा संस्थान विश्वस्तव्यवस्था, शिर्डी येथील
संस्थानातील कंत्राटी व कंत्राटदारामार्फत नियुक्त
कंत्राटी कर्मचा-यांना त्यांच्या पाल्यांचा सन २०२३-२४
व सन २०२४-२५ या वर्षाचा शैक्षणिक शुल्क परतावा
देण्यास मान्यता देण्याबाबत.
महाराष्ट्र शासन
विधि व न्याय विभाग
शासन निर्णय क्र.सासंवि-११२५/प्र.क्र.१९०/का-१६.
मादाम कामा मार्ग,हुतात्मा राजगुरु चौक,
मंत्रालय, मुंबई ४०० ०३२.
दिनांक:- १० फेब्रुवारी, २०२६.
संदर्भ:- १) मुख्य कार्यकारी अधिकारी,श्री साईबाबा संस्थान विश्वस्तव्यवस्था, शिर्डी,
यांचे पत्र क्र.एसएसएस/साप्रशा/आस्था/२७००/२०२५, दि.२९.०९.२०२५.
२)मुख्य कार्यकारी अधिकारी,श्री साईबाबा संस्थान विश्वस्तव्यवस्था, शिर्डी,
यांचे पत्र क्र.एसएसएस/साप्रशा/आस्था/२६९९/२०२५, दि.२९.०९.२०२५.
३) शासन आदेश क्र.सासंवि-१०२०/२९६/प्र.क्र.११०/का-१६,दि.०३.०६.२०२४.
प्रस्तावना:-
श्री साईबाबा संस्थान विश्वस्तव्यवस्था, शिर्डी यांच्या आस्थापनेवरील स्थायी कर्मचाऱ्यांना
त्यांच्या पाल्यांच्या शैक्षणिक शुल्काचा परतावा करण्यात येतो. त्याच धर्तीवर संस्थानातील कंत्राटी व
कंत्राटदारामार्फत नियुक्त कंत्राटी कर्मचाऱ्यांना त्यांच्या पाल्यांचा सन २०२३-२४ व सन २०२४-२५ या
वर्षाचा शैक्षणिक शुल्क परतावा देण्याबाबतचा निर्णय तदर्थ समितीच्या अनुक्रमे दि.१३.०६.२०२४ व
दि.२७.०२.२०२५ रोजीच्या सभेत घेण्यात आला. सदर निर्णयास मा. उच्च न्यायालय मुंबई, खंडपीठ
औरंगाबाद यांनी दि.२३.०९.२०२५ रोजी मान्यता दिली आहे. मुख्य कार्यकारी अधिकारी, श्री साईबाबा
संस्थान विश्वस्तव्यवस्था, शिर्डी यांनी सादर केलेल्या संस्थानातील कंत्राटी व कंत्राटदारामार्फत
नियुक्त कंत्राटी कर्मचाऱ्यांना त्यांच्या पाल्यांचा सन २०२३-२४ व सन २०२४-२५ या वर्षाचा शैक्षणिक
शुल्क परतावा देण्याच्या प्रस्तावास मंजुरी देण्याची बाब शासनाच्या विचाराधीन होती. त्यानुसार
शासनाने पुढीलप्रमाणे निर्णय घेतला आहे.
शासन निर्णय:-
श्री साईबाबा संस्थान विश्वस्तव्यवस्था, शिर्डी या संस्थानातील कंत्राटी व कंत्राटदारामार्फत
नियुक्त कंत्राटी कर्मचाऱ्यांना त्यांच्या पाल्यांचा सन २०२३ - २०२४ या वर्षाचा अंदाजे रु.६५,००,०००/-
(अक्षरी पासष्ट्ठ लाख) व सन २०२४ - २०२५ या वर्षाचा अंदाजे रु.७५,००,०००/- (अक्षरी पंच्याहत्तर
लाख) इतका शैक्षणिक शुल्क परतावा देण्यास मान्यता देण्यात येत आहे.
२. सदर शासन निर्णयाच्या आधारे संस्थानच्या कंत्राटी कर्मचाऱ्यांना इतर कोणताही सेवाविषयक
किंवा आस्थापनाविषयक लाभ अथवा स्थायित्वाच्या अन्य सुविधांसाठी संस्थानवर दावा करता येणार
नाही. याकरिता श्री साईबाबा संस्थानाद्वारे सर्व कंत्राटी कर्मचाऱ्यांकडून लेखी हमीपत्र घेण्यात यावे.
# Page 2
३. मुख्य कार्यकारी अधिकारी, श्री.साईबाबा संस्थान विश्वस्तव्यवस्था, शिर्डी यांनी उपरोक्त शासन
निर्णयाची अंमलबजावणी करुन झालेल्या खर्चाचा विवरणपत्रासह कार्यपूर्तता अहवाल शासनास सादर
करावा.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर