# Page 1
चाळीसगाव, जिल्हा जळगांव येथील दिवाणी न्यायाधीश, वरिष्ठ स्तर चाळीसगाव यांना कार्यालय प्रमुख व आहरण व संवितरण अधिकारी घोषित करणेबाबत.
महाराष्ट्र शासन
विधि व न्याय विभाग
शासन निर्णय क्रमांक : डीडीओ ०९१८/प्र.क्र.१५५/का.११
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दि. ०३ ऑक्टोबर, २०१८
वाचा:
१) शासन निर्णय, विधि व न्याय विभाग क्रमांक:- संकीर्ण ०२१७/१४२/प्र.क्र.७२/ का-११, दि. २३ मे, २०१८ २) शासन निर्णय, विधि व न्याय विभाग क्रमांक:- संकीर्ण ०२१७/१४२/प्र.क्र.७२/ का-११, दि.०९ ऑगस्ट,२०१८ ३) शासन अधिसूचना विधि व न्याय विभाग क्रमांक:- संकीर्ण ०२१७/प्र.क्र.७२/ का-११, दि.२१ ऑगस्ट,२०१८ ४) जिल्हा व सत्र न्यायालय, जळगांव यांचे पत्र म.जा.क्र./ काव्यवि/प्र.शा./५०९७/ २०१८, दि. ३० ऑगस्ट, २०१८.
प्रस्तावना:
उपरोक्त संदर्भाधीन अ.क्र.१ येथील दिनांक २३ मे, २०१८ रोजीच्या शासन निर्णयान्वये जळगांव जिल्हयातील चाळीसगाव येथे दिवाणी न्यायाधीश (वरिष्ठ स्तर) हे न्यायालय स्थापन करण्यास मान्यता देण्यात आली आहे. संदर्भाधीन अ.क्र.२ येथील दिनांक ०९ ऑगस्ट, २०१८ रोजीच्या शासन निर्णयान्वये सदर न्यायालयाकरीता आवश्यक खर्चासाठी लागणा-या निधीबाबत मान्यता देण्यात आली आहे. अ.क्र.३ येथील दिनांक २१ ऑगस्ट, २०१८ रोजीच्या अधिसूचनेनुसार दिनांक २६ ऑगस्ट, २०१८ पासून दिवाणी न्यायाधीश (वरिष्ठ स्तर) चाळीसगाव हे न्यायालय कार्यान्वित झाले आहे. सबब, संदर्भाधीन अ.क्र.४ च्या पत्रान्वये जिल्हा व सत्र न्यायालय, जळगांव यांनी केलेल्या विनंतीच्या अनुषंगाने दिवाणी न्यायाधीश(वरिष्ठ स्तर) चाळीसगाव जिल्हा जळगांव यांना कार्यालय प्रमुख व आहरण व संवितरण अधिकारी म्हणून घोषित करण्याची बाब शासनाच्या विचाराधीन होती.
शासन निर्णय:
चाळीसगाव, जिल्हा जळगाव येथील दिवाणी न्यायालय (वरिष्ठ स्तर) चाळीसगाव या न्यायालयासाठी दिवाणी न्यायाधीश (वरिष्ठ स्तर) चाळीसगाव यांना “कार्यालय प्रमुख” तसेच “आहरण व संवितरण अधिकारी” म्हणून घोषित करण्यात येत आहे. सदर आदेश वित्तीय बाबींपुरतेच मर्यादित राहतील.
# Page 2
शासन निर्णय क्रमांकः डीडीओ ०९१८/प्र.क्र.१५५/का.११
२. सदर शासन निर्णय वित्तीय अधिकार नियमपुस्तिका, १९७८, दिनांक १७ एप्रिल, २०१५ मधील भाग पहिला, उप विभाग, १ मधील अनुक्रमांक ३, नियम क्रमांक २ अन्वये प्रशासनिक विभागांना प्रदान करण्यात आलेल्या अधिकारांनुसार तसेच महाराष्ट्र कोषागार नियम १९६८ मधील नियम १५(३) व १५६ अन्वये दिलेल्या अधिकारांचा वापर करुन निर्गमित करण्यात येत आहे.