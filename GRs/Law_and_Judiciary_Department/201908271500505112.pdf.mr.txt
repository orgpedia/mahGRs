# Page 1
प्रमुख जिल्हा न्यायाधीश, पुणे यांच्या निवासस्थानाची (संगम बंगला) दुरुस्ती करण्यासाठी येणाऱ्या खर्चास प्रशासकीय मान्यता देण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : दुरुस्ती-०२१९/८७/प्र.क्र.२६/का-११.
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २७ ऑगस्ट, २०१९.
संदर्भ :- १.मा. उच्च न्यायालय मुंबई यांचे पत्र क्र. बी (डब्ल्यू) ६०५८- २०१३(१०५),१३०/१७९२, दि. १५/०१/२०१९.
२. प्रमुख न्यायाधीश, जिल्हा व सत्र न्यायालय, पुणे यांचे पत्र क्र. Gen/७००९/२०१८, दि.१०/१०/२०१८ व क्र.३५४६/२०१९, दि.७/५/२०१९.
३. मा. उच्च न्यायालय मुंबई यांचे पत्र क्र. बी (डब्ल्यू) ६०५८- २०१३(१०५),१२०९/१६२७८, दि. १४/०५/२०१९.
प्रस्तावना :
प्रमुख जिल्हा व सत्र न्यायाधीश, पुणे यांच्या निवासस्थानाचे (संगम बंगला) ( बेसमेंट, तळमजला व पहिला मजला ) बांधकाम सन १८७६ मध्ये करण्यात आले आहे. सदरचे बांधकाम लोड बेअरींग प्रकारचे असून त्यावर मंगलोरी कौले आहेत. सदर बंगल्याचे स्ट्रक्चरल ऑडीट सार्वजनिक बांधकाम विभागाने केले असून त्यामध्ये दुरस्ती करणे अत्यावश्यक असल्याचे त्या विभागाने सुचविले आहे. सदर दुरूस्ती करण्यासाठी येणाऱ्या रु.३९,५८,०४५/- इतक्या रकमेचे अंदाजपत्रक मा. उच्च न्यायालयाने संदर्भिय अनुक्रमांक १ येथील पत्रान्वये प्रशासकीय मान्यतेसाठी शासनास सादर केले होते. तसेच याबाबतची कागदपत्रे व स्ट्रक्चरल ऑडीटचा अहवाल प्रमुख जिल्हा न्यायाधीश, पुणे यांनी संदर्भिय अनुक्रमांक २ येथील पत्रान्वये सादर केला होता. त्यानुसार सदर खर्चास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
प्रमुख जिल्हा व सत्र न्यायाधीश, पुणे यांच्या निवासस्थानाची (संगम बंगला) दुरुस्ती करण्यासाठी येणाऱ्या एकूण रु.४२,११,५३७/-(अक्षरी रूपये बेचाळीस लाख अकरा हजार पाचशे सदोतीस फक्त) इतक्या रक्कमेच्या अंदाजपत्रकास/खर्चास पुढिलप्रमाणे प्रशासकीय मान्यता देण्यात येत आहे.
---------------------------------------------------------------------------------------------------------
| अ.क्र. | बाब | प्रस्तावित केलेली अंदाजित रक्कम रुपये | सार्वजनिक बांधकाम विभागाने परिगणित केलेली रक्कम रुपये |
| १) | प्रमुख जिल्हा व सत्र न्यायाधीश, पुणे यांच्या निवासस्थानाची (संगम बंगला) दुरुस्ती | ३९,५८,०४५ | ४२,११,५३७ |
---------------------------------------------------------------------------------------------------------
# Page 2
शासन निर्णय क्रमांकः दुरुस्ती-०२१९/८७/प्र.क्र.२६/का-११
२. यावरील खर्च मागणी जे-१,२०१४, न्यायदान, १०५, दिवाणी व सत्र न्यायालये, (०२) जिल्हा व सत्र न्यायाधीश,(०२)(०१) जिल्हा व सत्र न्यायाधीश ( २०१४०१७२), (दत्तमत) (अनिवार्य),२७- लहान बांधकामे या उद्दिष्टातून पुरवणी मागणीद्वारे/पुनर्विनियोजनाद्वारे / सुधारीत अंदाजामध्ये वाढीव मागणीद्वारे भागविण्यात यावा. तसेच, आवश्यकतेनुसार याबाबत त्या त्या वेळी आर्थिक तरतूद करून भागवावा.
३. सदर प्रकरणी प्रचलित कार्यपध्दतीचा अवलंब करुन ई-निविदा प्रक्रिया सार्वजनिक बांधकाम विभागाकडून राबविण्यात यावी व या प्रशासकीय मान्यतेच्या अनुषंगाने इतर विहीत नियमानुसार अनुषंगिक कार्यवाही पूर्ण करावी. तसेच याबाबतचा खर्च तांत्रिकदृष्टया वाजवी राहील याची दक्षता घेण्यात यावी.
४. सदर शासन निर्णय सार्वजनिक बांधकाम विभागाच्या सहमतीने त्यांच्या अनौ.सं.क्र.७६/१९/ इमा-२, दि.१४/०२/२०१९ अन्वये आणि वित्त विभागाच्या सहमतीने त्यांच्या अनौपचारीक संदर्भ क्र.४२५/१९ व्यय-५ दि.२९/०६/२०१९ अन्वये निर्गमित करण्यात येत आहे.