# Page 1
प्रमुख जिल्हा न्यायाधीश, पुणे यांच्या निवासस्थानाची (संगम बंगला) दुरुस्ती करण्यासाठी निधी उपलब्ध करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : दुरुस्ती-०२१९/८७/प्र.क्र.२६/का-११.
मादाम कामा मार्ग, हुतात्मा राजगुरु चौक,
मंत्रालय, मुंबई. ४०० ०३२.
दिनांक : ०३ फेब्रुवारी, २०२०.
संदर्भ :- १. विधि व न्याय विभाग, शासन निर्णय समक्रमांक दि.२७/८/२०१९ २. वित्त विभाग, शासन परिपत्रक क्र. पूरक २०१९/प्र.क्र.११५/अर्थ-३, दि.०३/१/२०२०.
प्रस्तावना :
मा. उच्च न्यायालयाच्या प्रस्तावानुसार प्रमुख जिल्हा व सत्र न्यायाधीश, पुणे यांच्या
निवासस्थानाची (संगम बंगला) दुरुस्ती करण्यासाठी रू.४२,११,५३७/- इतक्या खर्चास
दि. २७/८/२०१९ च्या शासन निर्णयान्वये प्रशासकीय मान्यता देण्यात आली होती. सदर प्रकरणी
मा. उच्च न्यायालयाने प्रशासकीय मान्यतेबरोबरच निधी उपलब्ध करून देण्याची विनंती
दि.१५/१/२०१९ च्या प्रस्तावात केली होती. त्यानुसार सदर कामासाठी डिसेंबर-२०१९ च्या हिवाळी
अधिवेशनामध्ये पुरवणी मागणी वित्त विभागामार्फत विधानमंडळास सादर केली होती. सबब, प्रमुख
जिल्हा व सत्र न्यायाधीश, पुणे यांच्या निवासस्थानाची (संगम बंगला) दुरुस्ती करण्यासाठी निधी
उपलब्ध करून देण्याची बाब शासनाच्या विचाराधीन होती.
शासन निर्णय :
प्रमुख जिल्हा व सत्र न्यायाधीश, पुणे यांच्या निवासस्थानाची (संगम बंगला) दुरूस्ती
करण्यासाठी प्रशासकीय मान्यता दिलेल्या रकमेच्या ६०% म्हणजेच रू.२५,२६,९२२/-(अक्षरी रु. पंचवीस
लाख सव्वीस हजार नऊशे बावीस फक्त) इतका निधी सदर कामासाठी उपलब्ध करून देण्यात येत
आहे.
२. सदर प्रकरणी पुरवणी मागणी, “मागणी क्र. जे - १, २०१४, न्यायदान (००), १०५, दिवाणी व सत्र न्यायालये, (०२)जिल्हा व सत्र न्यायाधीश, (०२)(०१)जिल्हा व सत्र न्यायाधीश (अनिवार्य) (२०१४ ०१७२), २७- लहान बांधकामे” या लेखाशीर्षाखाली मंजूर झालेली आहे. त्यानुसार रू. २५,२६,९२२/- (अक्षरी
# Page 2
शासन निर्णय क्रमांकः दुरुस्ती-०२१९/८७/प्र.क्र.२६/का-११.
रु. पंचवीस लाख सव्वीस हजार नऊशे बावीस फक्त) इतका निधी सदर कामासाठी उपलब्ध करून
देण्यात येत आहे. हा निधी नियंत्रक अधिकारी म्हणून प्रमुख जिल्हा व सत्र न्यायाधीश, पुणे (जे - ००२३ ) यांना याद्वारे वितरीत करण्यात येत आहे.
३. या प्रकरणी उपरोक्त परिच्छेदात नमूद केल्यानुसार मंजूर आणि वितरीत झालेला निधी पूर्ण खर्ची पडेल याची दक्षता घ्यावी. तसेच सदर निधी ज्या प्रयोजनाकरीता योजला आहे त्यास विवक्षित
बाबीसाठी खर्च करण्यात यावा.
४. सदर शासन निर्णय वित्त विभागाच्या अनौपचारिक संदर्भ क्र.३१/२०२०/व्यय-५
दि.१३/०१/२०२० अन्वये दिलेल्या मान्यतेनुसार निर्गमित करण्यात येत आहे.