# Page 1
महाराष्ट्र राज्यात विधि अधिकाऱ्यांच्या नियुक्त्या करण्यासाठी उच्चाधिकार समितीच्या कार्यपद्धतीबाबत...
महाराष्ट्र शासन
विधि व न्याय विभाग
शासन निर्णय क्रमांक : समिती-२०२१/प्र.क्र.१३९/का.१४
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२
दिनांक : २९ जून, २०२१.
वाचा : विधि व न्याय विभाग, शासन निर्णय क्र.एडीजी १०००/२८०७/(२५४)- का.१४, दि.१५.१२.२००३.
प्रस्तावना : महाराष्ट्र राज्यातील मा.महाअधिवक्ता व अतिरिक्त महाअधिवक्ता ही पदे वगळून इतर सर्व विधि अधिकाऱ्यांच्या नियुक्त्या करण्यासाठी संदर्भाधिन शासन निर्णयान्वये खालीलप्रमाणे उच्चाधिकार समितीची पुनर्रचना करण्यात आली आहे.
१) महाअधिवक्ता, महाराष्ट्र राज्य, मुंबई अध्यक्ष २) प्रधान सचिव व विधि परामर्शी, विधि व न्याय विभाग सदस्य
संदर्भाधिन शासन निर्णयातील परिच्छेद क्र.२ मध्ये उच्चाधिकार समितीची कार्यपद्धती ठरवून देण्यात आली होती. सदर कार्यपद्धतीत प्रशासकीय सोयीच्या दृष्टीने खालीलप्रमाणे बदल करण्याची बाब शासनाच्या विचाराधीन होती.
शासन निर्णय :
महाराष्ट्र राज्यातील मा. महाअधिवक्ता व अतिरिक्त महाअधिवक्ता ही पदे वगळून इतर सर्व विधि अधिकाऱ्यांच्या नियुक्त्या करण्यासाठी गठित करण्यात आलेली उपरोक्त उच्चाधिकार समिती महाराष्ट्र राज्यातील विधि अधिकाऱ्यांच्या पदांकरिता प्राप्त होणाऱ्या शिफारस यादीची छाननी करून एक यादी तयार
करेल व ती मा.मंत्री, विधि व न्याय यांच्यामार्फत मा.मुख्यमंत्री यांच्याकडे अंतिम निर्णयासाठी सादर करेल.
२. सदर शासन निर्णय तात्काळ अंमलात येईल.
# Page 2