# Page 1
कुटुंब न्यायालयातील सरळसेवेने नियुक्त झालेल्या न्यायाधीश, कौटुंबिक न्यायालय, यांना जिल्हा न्यायाधीश (प्रथम प्रवेश) वेतनश्रेणी तसेच जिल्हा न्यायाधीश (निवडश्रेणी ) व जिल्हा न्यायाधीश (उच्च समयश्रेणी) या वेतनश्रेणी मा.न्या. शेट्टी आयोगानुसार दिनांक १ जुलै १९९६ पासून व मा.न्या.पद्मनाभन समितीने केलेल्या शिफारशीप्रमाणे दिनांक १ जानेवारी २००६ पासून लागू करण्याबाबत.
महाराष्ट्र शासन
विधि व न्याय विभाग
शासन निर्णय क्र. एचसीटी-१००७/८१३/प्र.क्र.३१०/का.तीन.
मंत्रालय, मुंबई - ४०० ०३२.
दिनांक :- ०७ सप्टेंबर, २०२१
पहा :- १) विधि व न्याय विभाग, शासन निर्णय, क्र.एचसीटी-३००३/(६२)-तीन, दिनांक :- ४ जुलै २००३.
२) विधि व न्याय विभाग, शासन निर्णय, क्र.एचसीटी-२००९/प्र.क्र.१४१/का.तीन दिनांक २२ ऑक्टोबर २०१०.
प्रस्तावना :
मा. सर्वोच्च न्यायालयाचा दिनांक २१ मार्च २००२ चा न्यायनिर्णय आणि दिनांक २५ नोव्हेंबर २००२ च्या आदेशान्वये स्पष्ट केल्यानुसार, महाराष्ट्र शासनाने दुय्यम न्यायालयातील न्यायिक अधिकाऱ्यांना, मा.न्या.शेट्टी आयोगाने केलेल्या शिफारशीनुसार वेतनश्रेणी दिनांक १ जुलै, १९९६ पासून, संदर्भाधिन क्रमांक १ येथील शासन निर्णयान्वये लागू केली आहे. तसेच राज्यातील दुय्यम न्यायालयातील न्यायिक अधिकाऱ्यांना मा.न्या.पद्मनाभन समितीने केलेल्या शिफारशींनुसार सुधारित वेतनश्रेणी दिनांक १ जानेवारी, २००६ पासून संदर्भाधिन क्रमांक २ येथील शासन निर्णयान्वये लागू केली आहे.
त्यानुसार कुटुंब न्यायालयातील सरळसेवेने नियुक्त झालेल्या न्यायाधीशांना, जिल्हा न्यायाधीश (प्रथम प्रवेश) वेतनश्रेणी मा. शेट्टी आयोगाच्या शिफारशीनुसार दिनांक १ जुलै १९९६ पासून व मा.न्या.पद्भनाभन समितीच्या शिफारशीनुसार दिनांक १ जानेवारी २००६ पासून लागू करण्यास कार्योत्तर मंजूरी देण्याची बाब, तसेच सरळसेवेने नियुक्त झालेल्या आणि विहीत निकष व पात्रता धारण करणाऱ्या कुटुंब न्यायालयातील न्यायाधीश यांना जिल्हा न्यायाधीश (निवडश्रेणी) व जिल्हा न्यायाधीश (उच्च समयश्रेणी) या वेतनश्रेणी, मा.न्या. शेट्टी आयोगानुसार दिनांक १ जुलै, १९९६ पासून व मा.न्या.पद्मनाभन समितीने केलेल्या शिफारशीप्रमाणे दिनांक १ जानेवारी २००६ पासून पूर्वलक्षी प्रभावाने लागू करण्याची बाब शासनाच्या विचाराधीन होती.
# Page 2
शासन निर्णय क्रमांकः एचसीटी-१००७/८१३/प्र.क्र.३१०/का.तीन शासन निर्णय :
कुटुंब न्यायालयातील सरळसेवेने नियुक्त झालेल्या मा. न्यायाधीशांना, जिल्हा न्यायाधीश (प्रथम प्रवेश) वेतनश्रेणी मा. शेट्टी आयोगाच्या शिफारशीनुसार दिनांक १ जुलै १९९६ पासून व मा.न्या.पद्भनाभन समितीच्या शिफारशीनुसार दिनांक १ जानेवारी २००६ पासून लागू करण्यास कार्योत्तर मंजूरी देण्यात येत आहे.
तसेच सरळसेवेने नियुक्त झालेल्या आणि विहीत निकष व पात्रता धारण करणाऱ्या कुटुंब न्यायालयातील मा. न्यायाधीश यांना जिल्हा न्यायाधीश ( निवडश्रेणी) व जिल्हा न्यायाधीश (उच्च समय श्रेणी) या वेतनश्रेणी, मा.न्या. शेट्टी आयोगानुसार दिनांक १ जुलै, १९९६ पासून व मा.न्या. पद्मनाभन समितीने केलेल्या शिफारशीप्रमाणे दिनांक १ जानेवारी २००६ पासून पूर्वलक्षी प्रभावाने, खालील विवरणपत्रात नमूद केल्याप्रमाणे लागू करण्यात येत आहेत.
----------------------------------------------------------------------------------------------------------------------------------------------------------
| अ.क्र. | पद | मा.न्या. शेट्टी आयोगानुसार वेतनश्रेणी दिनांक १ जुलै १९९६ पासून | मा.न्या.पद्भनाभन समितीच्या शिफारशीनुसार वेतनश्रेणी दिनांक १ जानेवारी २००६ पासून |
| १ | न्यायाधीश, कौटुंबिक न्यायालय ( प्रथम प्रवेश ) | रु.१६७५०-४००-१९१५० ४५०-२०५०० | रु.५१५५०-१२३०-५८९३० १३८०-६३०७० |
| २ | न्यायाधीश, कौटुंबिक न्यायालय (निवडश्रेणी) | रु.१८७५०-४००-१९१५० ४५०-२१८५०-५००-२२८५०  |  | रु.५७७००-१२३०-५८९३० १३८०-६७२१०-१५४०-७०२९० |
| ३ | न्यायाधीश, कौटुंबिक न्यायालय (उच्च समय श्रेणी) | रु.२२८५०-५००-२४८५० | रु.७०२९०-१५४०-७६४५० |
----------------------------------------------------------------------------------------------------------------------------------------------------------
२. सरळसेवेने नियुक्त, कुटुंब न्यायालयातील न्यायाधीशांना निवडश्रेणी व उच्च समयश्रेणी या वेतनश्रेणी पूर्वलक्षी प्रभावाने लागू केल्यास देय होणाऱ्या थकबाकीचे प्रदान करतांना, दुय्यम न्यायालयातील न्यायिक अधिकाऱ्यांच्या बाबतीत, मा.न्या.शेट्टी आयोगानुसार लागू करण्यात आलेल्या वेतनश्रेणीसंबंधीचा विधि व न्याय विभागाचा शासन निर्णय दिनांक ४ जुलै २००३ व मा.न्या. पद्भनाभन समितीच्या शिफारशीनुसार लागू करण्यात आलेल्या वेतनश्रेणीसंबंधीचा विधि व
पृष्ठ ४ पैकी २
# Page 3
शासन निर्णय क्रमांकः एचसीटी-१००७/८१३/प्र.क्र.३१०/का.तीन
न्याय विभागाचा शासन निर्णय दिनांक २२ ऑक्टोबर २०१० मध्ये नमूद केल्यानुसार कार्यवाही करण्यात यावी.
३. यासाठी होणारा खर्च त्या-त्या वित्तीय वर्षाच्या मंजूर अनुदानातून भागविण्यात यावा.
४. भारतीय संविधानाच्या अनुच्छेद २३५ नुसार दुय्यम न्यायालयातील न्यायिक अधिकाऱ्यांवर नियंत्रण ठेवण्याचे अधिकार मा. उच्च न्यायालयास आहेत. सबब, कुटुंब न्यायालयातील सरळसेवेने नियुक्त न्यायाधीशांची या शासन निर्णयान्वये करावयाची वेतननिश्चिती मा. उच्च न्यायालय, मुंबई यांचेकडून करण्यात येईल व त्यासंबंधीचे आदेश मा.उच्च न्यायालयाकडून निर्गमित करण्यात येतील.
५. सदर शासन निर्णय मा. मंत्रिमंडळाच्या दिनांक २६ ऑगस्ट २०२१ रोजी झालेल्या बैठकीत, मा.मंत्रिमंडळाने दिलेल्या मान्यतेने व वित्त विभागाचा अनौपचारिक संदर्भ क्र.१४६/२०२१/सेवा-९, दिनांक ३० जून २०२१ रोजी, दिलेल्या सहमतीने निर्गमित करण्यात येत आहे.
# Page 4