# Page 1
महाअधिवक्ता यांचे कार्यालय, उच्च न्यायालय, मुंबई या कार्यालयाकरिता १ वाहनचालक पदाच्या सेवा ११ महिन्यांकरिता बाहययंत्रणेद्वारे घेण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : मअव-११२३/५१५/प्र.क्र.४४/का-८,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २७ जून, २०२३
वाचा:- १) विधि व न्याय विभाग, शासन निर्णय, क्र.संकीर्ण २८१६/प्र.क्र१९१(भाग१)/१६/का.८, दि. १८ एप्रिल, २०२३
२) विधि व न्याय विभाग, शासन निर्णय क्र. एडीजी-२०२३/प्र.क्र.०३/का.१४,
दि. ०९ जानेवारी, २०२३
३) महाअधिवक्ता यांचे कार्यालय, उच्च न्यायालय, मुंबई यांचे पत्र जा.क्र२०२३/२८८/., दि.२१ एप्रिल, २०२३
४) उपसमितीच्या दि.७ जून, २०२३ रोजीच्या बैठकीचे इतिवृत्त पत्र क्र. पदनि
२०२३/प्र.क्र.२७/आपुक, दि.२१ जून, २०२३
प्रस्तावना : विधि व न्याय विभाग, शासन निर्णय, दि. १८ एप्रिल, २०२३ अन्वये कार्यासन-८ च्या अधिपत्याखालील १३ सरकारी वकील कार्यालयांचा आकृतीबंध मंजूर करण्यात आलेला आहे. त्यानुसार महाअधिवक्ता यांचे कार्यालय, उच्च न्यायालय, मुंबई या कार्यालयाकरिता विविध संवर्गातील एकूण १२ पदे मंजूर असून वाहनचालकाचे १ पद मंजूर आहे.
२. मा. महाअधिवक्ता, महाराष्ट्र राज्य, मुंबई यांना संदर्भ क्र. २ येथील शासन निर्णयान्वये “राज्यमंत्री” पदाचा दर्जा प्रदान करण्यात आलेला आहे. मा. महाअधिवक्ता यांना शासनातर्फे मा. उच्च न्यायालयाच्या कामकाजाकरिता वारंवार बाहेरचे दौरे करावे लागतात. त्याकरिता त्यांना वारंवार प्रवास करावा लागत असल्याने कार्यालयात उपलब्ध असलेल्या एकाच वाहनचालकावर ताण येतो. त्यामुळे महाअधिवक्ता यांचे कार्यालयाकरिता एका अतिरिक्त वाहनचालक पदाच्या सेवा बाह्ययंत्रणेद्वारे घेण्यास मान्यता देण्याची विनंती अधिक्षक, महाअधिवक्ता यांचे कार्यालय, मुंबई यांनी संदर्भ क्र.३ येथील पत्रान्वये केलेली होती. त्याअनुषंगाने, सदर कार्यालयाकरिता एक वाहनचालक पदाची सेवा बाह्ययंत्रणेव्दारे घेण्याबाबतचा प्रस्ताव वित्त विभाग, शासन निर्णय, दि.९.६.२०१७ अन्वये गठित अपर मुख्य सचिव (सेवा), सामान्य प्रशासन विभाग व प्रधान सचिव (व्यय), वित्त विभाग यांच्या उपसमितीच्या दि.७ जून, २०२३ रोजीच्या बैठकीत मान्यतेसाठी सादर करण्यात आला होता. सदर प्रस्तावास उपसमितीने मान्यता दिलेली आहे.
शासन निर्णय : उपसमितीच्या दि.७ जून, २०२३ रोजी पार पडलेल्या बैठकीत दिलेल्या मान्यतेनुसार, महाअधिवक्ता यांचे कार्यालय, उच्च न्यायालय, मुंबई या कार्यालयाकरिता एक वाहनचालक पदाच्या सेवा ११ महिन्याकरिता बाहययंत्रणेद्वारे घेण्यास शासन मंजूरी देण्यात येत आहे.
२. बाहययंत्रणेकडून सेवा उपलब्ध करुन घेण्यासंदर्भात वित्त विभागाने वेळोवेळी शासन परिपत्रकान्वये निर्गमित केलेल्या मार्गदर्शक सूचनांचे काटेकोरपणे पालन करण्यात यावे. तसेच, बाहययंत्रणेकडून सेवा उपलब्ध करुन घेताना प्रचलित कायदयाचा भंग होणार नाही याची काळजी कार्यालय प्रमुखांनी घ्यावी.
# Page 2
शासन निर्णय क्रमांकः मअव-११२३/५१५/प्र.क्र.४४/का-८
३. यावर होणारा खर्च “मागणी क्र.जे-०१, लेखाशीर्ष २०१४, न्यायदान, ११४, विधि सल्लागार व समुपदेशी (००) (०१) विधि सल्लागार व समुपदेशी, (शहर अधिकारी) (दत्तमत) (अनिवार्य ) १०- कंत्राटी सेवा (२०१४ ०२९९)” खाली खर्ची टाकून तो चालू सन २०२३-२०२४ या वित्तीय वर्षातील मंजूर व वितरित केलेल्या अनुदानातून भागविण्यात यावा.
४. वित्त विभाग, शासन निर्णय दि.०९.०६.२०१७ अन्वये गठित, अपर मुख्य सचिव (सेवा), सामान्य प्रशासन विभाग व अपर मुख्य सचिव/प्रधान सचिव (व्यय), वित्त विभाग, यांच्या उपसमितीच्या दि.७ जून,२०२३ रोजी पार पडलेल्या बैठकीत प्राप्त मान्यतेनुसार हा शासन निर्णय निर्गमित करण्यात येत आहे.