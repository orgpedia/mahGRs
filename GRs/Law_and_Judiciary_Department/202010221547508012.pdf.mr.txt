# Page 1
न्यायाधीश, कौटुंबिक न्यायालय, बीड यांना आहरण व संवितरण अधिकारी म्हणून घोषित करणेबाबत.
महाराष्ट्र शासन
विधि व न्याय विभाग
शासन निर्णय क्रमांकः कौटुन्या- ११२०/प्र.क्र.८२/का.-९
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक:२२ऑक्टोबर, २०२०.
वाचा : १. शासन निर्णय विधि व न्याय विभाग क्र. कौटुंन्या-१११६/३७६/प्र.क्र.८६/का-९, दि.१३.१०.२०१६.
२. विधि व न्याय विभाग, अधिसूचना क्र.FMC १११६/C.R.८६/D-IX, दि.२८.९.२०२०.
३. प्रबंधक(निरी.१), मा.उच्च न्यायालय, मुंबई यांचे पत्र क्र.B(W) A-६८०४/१९९२/१०२१, दि.१९.१०.२०२०.
प्रस्तावना :
कौटुंबिक न्यायालय अधिनियम, १९८४ च्या कलम ३ अन्वये मा. उच्च न्यायालयाच्या सहमतीने
शहरी/नागरी प्रदेशाकरिता कौटुंबिक न्यायालय स्थापन करण्याची तरतूद आहे. त्यानुसार संदर्भीय
क्र.१ येथील शासन निर्णयान्वये बीड नगरपालिकेच्या हद्दीतील क्षेत्रासाठी कौटुंबिक न्यायालय स्थापन
करण्यात आले. संदर्भ क्र. २ येथील शासन अधिसूचनेनुसार सदर न्यायालय दि.०२.१०.२०२०
रोजीपासून कार्यान्वित झाले असून सदर न्यायालयातील न्यायाधीश यांना आहरण व संवितरण अधिकार
प्रदान करणेबाबत संदर्भ क्र. ३ येथील प्रस्तावान्वये मा.उच्च न्यायालय, मुंबई यांनी विनंती केली आहे.
त्यानुसार न्यायाधीश, कौटुंबिक न्यायालय, बीड यांना आहरण व संवितरण अधिकार प्रदान करण्याची
बाब शासनाच्या विचाराधीन होती.
शासन निर्णय
कौटुंबिक न्यायालय, बीड करीता "मागणी क्र. जे-१, २०१४ न्यायदान १०५ उच्च न्यायालये
(१३) १४ व्या वित्त आयोगांतर्गत योजना (१३) (२) कौटुंबिक न्यायालये (अनिवार्य) सांकेतांक क्रमांक (२०१४
०६०१)" या लेखाशिर्षाखाली सन २०२०-२१ या वर्षाकरीता आवश्यक अनुदान मंजूर करण्यात आले
आहे.
# Page 2
शासन निर्णय क्रमांकः कौटुन्या-११२०/प्र.क्र.८२/का.-९
२. न्यायाधीश, कौटुंबिक न्यायालय, बीड यांना महाराष्ट्र कोषागार नियम, १९६८ मधील नियम
१५ (३) व १५६ अन्वये दिलेल्या अधिकारांचा वापर करुन सदर न्यायालयाचे आहरण व संवितरण
अधिकारी म्हणून घोषित करण्यात येत आहे. सदर आदेश वित्तीय बाबींपुरतेच मर्यादित राहतील.