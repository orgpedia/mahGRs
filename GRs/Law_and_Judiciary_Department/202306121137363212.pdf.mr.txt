# Page 1
विधि व न्याय विभागाच्या अधिपत्याखालील महाप्रशासक व शासकीय विश्वस्त, महाराष्ट्र राज्य, मुंबई कार्यालयातील बाहययंत्रणेद्वारे भरावयाच्या पदांबाबत.
महाराष्ट्र शासन
विधी व न्याय विभाग
शासन निर्णय क्रमांक: एजीओ २२२२/प्र.क्र.८८/का.१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख: ०९ जून, २०२३
वाचा:
१) शासन निर्णय, विधि व न्याय विभाग क्रमांकः एजीओ२२१६/प्र.क्र.३८/का.१, दिनांक १८.०४.२०२२ २) शासन निर्णय, वित्त विभाग, क्रमांकः पदनि-२०२२/प्र.क्र. १५/आ.पु.क, दिनांक २७.०४.२०२२ ३) वित्त विभाग, यांचे क्रमांकः पदनि-२०२३/प्र.क्र २२/आपुक, दिनांक २७.०४.२०२३ रोजीचे कार्यवृत्त
प्रस्तावना :
विधि व न्याय विभागाच्या अधिपत्याखालील महाप्रशासक व शासकीय विश्वस्त, महाराष्ट्र राज्य, मुंबई या कार्यालयातील १७ नियमित व ६ (५ + १) बाहययंत्रणेद्वारे भरावयाच्या पदांचा सुधारित आकृतीबंध दिनांक १८.०४.२०२२ च्या शासन निर्णयान्वये निश्चित करण्यात आला आहे. या शासन निर्णयान्वये महाप्रशासक आणि शासकीय विश्वस्त, महाराष्ट्र राज्य, मुंबई या कार्यालयातील वाहनचालक हा संवर्ग मृत ठरविला आहे. तथापि सदरहू कार्यालयातील कार्यरत एक वाहनचालक सेवानिवृत्त होणार असल्याने एका वाहनचालकाची आवश्यकता आहे. सबब, सदर कार्यालयासाठी एक वाहनचालक सेवा कायमस्वरुपी बाहययंत्रणेद्वारे घेण्यास उच्चस्तरीय सचिव समितीने मान्यता दिली आहे, त्यानुषंगाने दिनांक १८.०४.२०२२ च्या शासन निर्णयातील विवरणपत्र - ब मध्ये सुधारणा करण्याचे शासनाच्या विचाराधीन होते.
शासन निर्णय :
या शासन निर्णयाद्वारे उच्चस्तरीय सचिव समितीने दिलेल्या मान्यतेच्या अनुषंगाने महाप्रशासक आणि शासकीय विश्वस्त, महाराष्ट्र राज्य, मुंबई या कार्यालयासाठी १ वाहनचालक सेवा कायमस्वरुपी बाहययंत्रणेद्वारे घेण्यास मान्यता देण्यात येत आहे. त्यानुषंगाने या विभागाच्या शासन निर्णय दिनांक १८.०४.२०२२ मधील "विवरणपत्र ब" मध्ये आवश्यक त्या सुधारणा करुन सुधारित "विवरणपत्र ब" सोबत जोडले आहे.
# Page 2
शासन निर्णय क्रमांक: एजीओ २२२२/प्र.क्र.८८/का.१
२. बाहययंत्रणेद्वारे सेवा घेताना, वित्त विभागाच्या संदर्भाधीन दिनांक २७.४.२०२२ च्या शासन निर्णयातील मार्गदर्शक सूचनांचे पालन करण्यात यावे. तसेच या संदर्भात शासनाने वेळोवेळी निर्गमित केलेल्या शासन निर्णयातील तरतूदींचे पालन करण्याची दक्षता घेण्यात यावी.
३ मा.मुख्य सचिव यांच्या अध्यक्षतेखालील उच्चस्तरीय सचिव समितीने दिनांक १७.०४.२०२३ च्या बैठकीमध्ये दिलेल्या मंजुरीनुसार तसेच वित्त विभागाच्याग अनौ. सं.क्र. २९२ / आपुक, दिनांक ०५.०६.२०२३ अन्वये प्राप्त सहमतीनुसार सदर शासन निर्णय निर्गमित करण्यात येत आहे.
# Page 3