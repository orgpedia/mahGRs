# Page 1
लघुवाद न्यायालय, मुंबई येथील जुन्या व नविन इमारतीमध्ये अग्निप्रतिबंधक उपाययोजना कार्यान्वीत करण्यासाठी होणाऱ्या खर्चास प्रशासकीय मान्यता देणेबाबत.
महाराष्ट्र शासन
विधि व न्याय विभाग
शासन निर्णय क्रमांक:याचिका ०९१६/६९३/प्र.क्र.१३०/कार्या.११
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १०/९/२०१८.
वाचा : १. मा.उच्च न्यायालय, मुंबई यांचे पत्र क्र.B(W)६०५४/१९८६/२२९८, दि.२०/८/२०१६ २. लघुवाद न्यायालय, मुंबई यांचे पत्र क्र.D-६/SSC/MW/Fire Extinguishers/४९३६/२०१६ दि.२५/०७/२०१६
३. संचालक, महाराष्ट्र अग्नीशमन सेवा संचालनालय यांचे पत्र क्र.मअसे/२०१७/३७/१०५, दि.१८/१/२०१७.
४ लघुवाद न्यायालय, मुंबई यांचे पत्र क्र.डी-६/लन्या/इमारत/अग्निसुरक्षा/१२९९/२०१८, दि.२७/६/२०१८
प्रस्तावना : मा.उच्च न्यायालय, मुंबई येथे दाखल जनहित याचिका क्रमांक २१६/२०१० मध्ये मा.उच्च न्यायालय, मुंबई यांनी दिलेल्या आदेशांस अनुलक्षून राज्यातील सर्व न्यायालयीन इमारतीचे फायर ऑडीट करण्यात येत असून अग्नीशमन यंत्रणा उभारणी / अग्नीप्रतिबंधक उपाययोजना करण्यात येत आहेत. या अनुषंगाने लघुवाद न्यायालय, मुंबई येथील जुन्या व नविन इमारतीमध्ये अग्नीशमन यंत्रणेच्या नुतनीकरणाचा प्रस्ताव मा.उच्च न्यायालयाच्या संदर्भीय क्र.१ नुसार शासनास सादर केला आहे. महाराष्ट्र अग्नीशमन सेवा संचालनालय, मुंबई यांच्या संदर्भ क्र.३ च्या पत्रामध्ये निदेश दिल्यानुसार स्थानिक अग्नीशमक अधिकारी यांनी सुचित केलेल्या उपाययोजनाच्या अनुषंगाने सन २०१४-२०१५ च्या दरसूचीवरील अंदाजपत्रक संबंधित उप अभियंता, सार्वजनिक बांधकाम विभाग यांनी तयार केली असून संबंधित कार्यकारी अभियंता यांनी आणि मुख्य न्यायाधीश, लघुवाद न्यायालय, मुंबई यांनी साक्षांकित केली आहेत. तसेच सार्वजनिक बांधकाम विभाग, मंत्रालय, मुंबई व वित्त विभाग, मंत्रालय, मुंबई यांनी सदर अंदाजपत्रकास प्रशासकीय मान्यतेस सहमती दर्शविली आहे. याबाबतचा खर्च उपलब्ध अनुदानातुन भागविणे शक्य असल्याचे लघुवाद न्यायालयाने अनु. क्र.४ नुसार कळविले आहे. त्यानुसार लघुवाद न्यायालय, मुंबई येथील जुन्या व नवीन इमारतीमध्ये अग्निप्रतिबंधक उपाययोजना कार्यान्वीत करण्यासाठी होणाऱ्या खर्चाच्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
लघुवाद न्यायालय, मुंबई येथील जुन्या व नवीन इमारतीमध्ये अग्निप्रतिबंधक उपाययोजना कार्यान्वीत करण्यासाठी येणाऱ्या रु.१४,०७,१०९/-(अक्षरी रुपये चौदा लाख सात हजार एकशे नऊ फक्त) इतक्या रकमेच्या खर्चास / अंदाजपत्रकास प्रशासकीय मान्यता देण्यात येत आहे. सदर न्यायालयीन इमारतीचा तपशील पुढीलप्रमाणे आहे.
# Page 2
शासन निर्णय क्रमांकः याचिका ०९१६/६९३/प्र.क्र.१३०/कार्या.११
-------------------------------------------------------------------------------------------------------------------------------
| अ. र्पि | न्यायालयीन इमारत | बाब | अंदाजपत्रका ची रक्कम (रुपये) | सा.बां. विभा गाने अंदाजत्रकां ची परिगणित केलेली किंमत (रुपये) |
|  | लघुवाद न्यायालय | Mow to supply of Fire Extinguisher at New Small Cause Court Bldg. (Basement to 2nd Floor) | २,०१,५७५ | १,९९,,६५५ |
| Mow to supply of Fire Extinguisher at New Small Cause Court Bldg ( 3rd to 6th floor) | २,८८,७६९ | २,८६,०१९ |
| Mow to supply of Fire Extinguisher at Old Small Cause Court Bldg (Ground Floor) | १,४०,७९२ | १,३९,४५२ |
| Mow to supply of Fire Extinguisher at Old Small Cause Court Bldg (Ground to 1st floor) | २,७७,१६५ | २,७४,५२६ |
| Mow to supply of Fire Extinguisher at Old Small Cause Court Bldg (1st to 3rd floor ) | २,५१,९६९ | २,४९,५६९ |
| Mow to supply of Fire Extinguisher at Old Small Cause Court Bldg (3rd to 4th floor ) | २,६०,३६७ | २,५७,८८८ |
| एकूण |  | १४,२०,६३७ | १४,०७,१०९ |
-------------------------------------------------------------------------------------------------------------------------------
लघुवाद न्यायालय, मुंबई येथील जुन्या व नवीन इमारतीमध्ये अग्नीशमन यंत्रणा कार्यान्वीत करण्यासाठी होणारा खर्च मागणी क्र.जे-१, २०१४ न्यायदान, (००) १०६, लघुवाद न्यायालये, (००) (०१) इलाखा शहर न्यायालये, लेखाशिर्ष (२०१४ ०२१६) २७ - लहान बांधकामे यामधुन भागवावा. त्यासाठी १३-कार्यालयीन खर्च या उद्दीष्टामधुन २७ लहान बांधकामे या उद्दिष्टाखाली निधी पुर्नविनियोजित करण्यात यावा.
सदर कामाची निविदा मागविण्यापूर्वी स्थानिक अग्नीशमन अधिकारी यांनी निश्चित केलेल्या उपाययोजनांमधील कामे असल्याची खातरजमा करण्याची जबाबदारी मुख्य न्यायाधीश, लघुवाद न्यायालय, मुबई यांची राहील. प्रचलित कार्यपध्दतीचा अवलंब करुन ई-निविदा प्रक्रीया सार्वजनिक बांधकाम विभागाकडून राबविण्यात यावी व या प्रशासकीय मान्यतेच्या अनुषंगाने इतर अनुषंगिक कार्यवाही पूर्ण करावी. स्थानिक अग्नीशमन अधिकारी यांनी सुचविलेल्या उपाययोजनांचे अनुपालन होईल याबाबत मुख्य न्यायाधीश, लघुवाद न्यायालय, मुबई यांनी दक्षता घ्यावी.
हा शासन निर्णय सार्वजनिक बांधकाम विभागाच्या अनौपचारिक संदर्भ क्र.१४५/इमा.२ दि.६/३/२०१७ तसेच वित्तीय अधिकार नियम पुस्तिका १९७८, भाग- पहिला, उपविभाग-तीन, अनुक्रमांक ४, परिच्छेद क्र. २७(२)(अ) मधील तरतूदीनुसार प्रशासकीय विभागास प्रदान करण्यात आलेल्या अधिकारांन्वये निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः याचिका ०९१६/६९३/प्र.क्र.१३०/कार्या.११