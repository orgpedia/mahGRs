# Page 1
नगरपाल (शेरिफ) कार्यालय, मुंबई यांच्या आस्थापनेवरील ३० अस्थायी पदे पुढे चालू ठेवण्याबाबत.
महाराष्ट्र शासन
विधि व न्याय विभाग
शासन निर्णय क्रमांक: शेरिफ १६२३/प्र.क्र.२५/का.९
मंत्रालय, मुंबई -४०० ०३२.
दिनांक :- १५ मार्च, २०२३.
पहा : १) शासन निर्णय क्रमांक: शेरिफ १६१८/प्र.क्र.४४/का-नऊ, दि.०८.०९.२०२२.
२) विधि व न्याय विभाग, शासन निर्णय क्र. शेरिफ १६१६/प्र.क्र.१२६/का-९, दि.७.०१.२०२०.
३) नगरपाल (शेरिफ) कार्यालय यांचे पत्र क्र.३९/२०२२, दि.१२.०१.२०२३
४) वित्त विभाग, शासन निर्णय क्र. पदनि-२०१६/प्र.क्र.०८/१६/आ.पु.क., दि.०८.०२.२०२३.
प्रस्तावना : नगरपाल (शेरिफ) कार्यालय, मुंबई यांच्या आस्थापनेवरील ३० अस्थायी पदांना संदर्भ क्र.१ येथील शासन निर्णयानुसार दि.०१.०९.२०२२ ते दि.२८.०२.२०२३ या कालावधीपर्यंत मुदतवाढ देण्यात आली होती.
सदर मुदतवाढ आता संपुष्टात आलेली आहे. संदर्भ क्र.३ अन्वये नगरपाल कार्यालयाने सुधारीत आकृतीबंधानुसार ३०अस्थायी पदांना पुढील कालावधीसाठी मुदतवाढ देण्याबाबत शासनास विनंती केली आहे.
संदर्भ क्र.४येथील वित्त विभागाच्या शासन निर्णयान्वये दि.०१.०३.२०२३ ते दि.३१.०८.२०२३ पर्यंत अस्थायी पदांना मुदतवाढ देण्याचे अधिकार प्रशासकीय विभागास प्रदान करण्यात आलेले आहेत. त्यानुसार नगरपाल (शेरिफ) कार्यालयातील ३० अस्थायी पदांना दि.०१.०३.२०२३ ते दि.३१.०८.२०२३ या कालावधीकरीता मुदतवाढ देण्याची बाब शासनाच्या विचाराधीन होती.
शासन निर्णय : नगरपाल (शेरिफ) कार्यालयाच्या आस्थापनेवरील सोबतच्या परिशिष्ट 'अ' येथे दर्शविलेली ३० अस्थायी पदे दि.०१.०३.२०२३ ते दि.३१.०८.२०२३ या कालावधीत पुढे चालू ठेवण्यास या शासन निर्णयाद्वारे मंजुरी देण्यात येत आहे.
२. या प्रकरणी येणारा खर्च "मागणी क्र. जे-१, २०१४, न्यायदान-११३-१ शेरीफ (भारित), २०१४ ०२७२, ०१-वेतन या लेखाशिर्षाखाली" खर्ची टाकण्यात यावा व तो त्या लेखाशिर्षाखालील संबंधित वित्तीय वर्षासाठी मंजुर अनुदानातून भागविण्यात यावा.
३. वित्त विभाग, शासन निर्णय क्र. पदनि-२०१६/प्र.क्र.८/१६/आ.पु.क., दि.०८.०२.२०२३ द्वारे प्रशासकीय विभागास प्रदान करण्यात आलेल्या अधिकारानुसार हा शासन निर्णय निर्गमित करण्यात येत आहे.
# Page 2