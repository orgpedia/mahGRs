# Page 1
मा. उच्च न्यायालय, मुंबई येथील सेवानिवृत्त मुख्य न्यायमुर्ती व इतर न्यायमुर्ती यांना वैद्यकीय प्रतीपूर्ती सुविधा अनुज्ञेय करणेबाबत.
महाराष्ट्र शासन
विधि व न्याय विभाग
शासन निर्णय क्र. :- एचसीटी १००८/९५१/प्र.क्र. १२६/का.४
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारिख :- २२ जानेवारी, २०१९.
संदर्भ :- १) शासन अधिसूचना, एचसीटी १००८/९५१/प्र.क्र. १२६/का. चार, दि. ३१/०७/२००८.
२) शासन अधिसूचना, एमईडी ६७१४/६३५/प्र.क्र.७९/का. चार, दि.०५/१०/२०१६.
३) शासन अधिसूचना, एमईडी ६७१४/६३५/प्र.क्र.७९/का.चार, दि.१८/०७/२०१८.
४) शासन अधिसूचना, एमईडी ६७१४/६३५/प्र.क्र.७९/का. चार, दि. ३१/०८/२०१८.
५) शासन निर्णय, सार्वजनिक आरोग्य विभाग, क्र. वैखप्र २०१७/प्र.क्र.१०/१७/राकावि २, दि. २७/०१/२०१७.
६) शासन शुद्धिपत्रक, सार्वजनिक आरोग्य विभाग, क्र. वैखप्र २०१७/प्र.क्र. १०/१७/राकावि २, दि. १५/११/२०१७.
प्रस्तावना : मा. सर्वोच्च न्यायालयाने रिट याचिका क्र. ५२३-५२४/२००२ मधील अवमान याचिका क्र. ४२५-४२६/२०१५ मध्ये सर्व उच्च न्यायालयांच्या सेवानिवृत्त मुख्य न्यायमुर्ती व अन्य न्यायमुर्ती यांना सर्व राज्यांमार्फत एकसमान वैद्यकीय खर्चाच्या प्रतिपूर्तीच्या सुविधा अनुज्ञेय करण्याबाबतचे आदेश मा. न्यायालयाने दि. २४/१०/२०१८ रोजी दिले आहेत.
त्यामध्ये मा. सर्वोच्च न्यायालयाने असे आदेशित केले आहे की, अरूणाचल प्रदेशसंबंधी आदेश पारित करतेवेळी अॅमिकस क्युरी यांनी सर्व राज्यांतील उच्च न्यायालयांच्या सेवानिवृत्त न्यायमुर्तीना देण्यात येणाऱ्या वैद्यकीय प्रतिपूर्ती सुविधेत एकसमानता येण्यासाठी पुढीलप्रमाणे सुविधा सर्व राज्यांनी उपलब्ध करणे आवश्यक असल्याचे मत नोंदविले आहे. त्यानुसार इतर सर्व राज्यांनी सेवानिवृत्त न्यायमुर्तीना वैद्यकीय प्रतिपूर्ती सुविधा अनुज्ञेय करावी, असे आदेश मा.
सर्वोच्च न्यायालयाने उक्त याचिकेत दिले आहेत.
१) कार्यरत न्यायमुर्तीना अनुज्ञेय असलेल्या वैद्यकीय प्रतिपूर्ती सुविधा सेवानिवृत्त न्यायमुर्तीना अनुज्ञेय करणे.
२) राज्य शासनाच्या पूर्वमान्यतेशिवाय खाजगी रुग्णालयात घेतलेल्या वैद्यकीय उपचारांची प्रतिपूर्ती अनुज्ञेय करणे.
३) प्रतिपूर्ती देयकांच्या मान्यतेचे प्राधिकार उच्च न्यायालयाच्या महाप्रबंधक यांना प्रदान करणे.
४) इतर राज्यांत घेतलेल्या वैद्यकीय उपचारांची प्रतिपूर्ती करणे.
५) रोकडरहित वैद्यकीय उपचार सुविधा उपरोक्त वैद्यकीय प्रतिपूर्ती सुविधांपैकी अनुक्रमांक २, ३ व ४ येथील सुविधा मुंबई उच्च न्यायालयाच्या सेवानिवृत्त न्यायमुर्तींना संदर्भ क्र. २, ३ व ४ येथील शासन अधिसूचनांन्वये अनुज्ञेय करण्यात आलेल्या आहेत.
उर्वरित अनुक्रमांक १ व ५ येथील सुविधा अनुज्ञेय करण्याचा प्रस्ताव शासनाच्या विचाराधीन होता.
शासन निर्णय : मा. सर्वोच्च न्यायालयाने रिट याचिका क्र. ५२३-५२४/२००२ मधील अवमान याचिका क्र. ४२५-४२६/२०१५ मध्ये मा. सर्वोच्च न्यायालयाने दिलेल्या आदेशास अनुसरून शासन निर्णय, सार्वजनिक आरोग्य विभाग, क्र. वैखप्र २०१७/प्र.क्र. १०/१७/राकावि २, दि. २७/०१/२०१७ व शासन शुद्धिपत्रक, सार्वजनिक आरोग्य विभाग, क्र. वैखप्र २०१७/प्र.क्र. १०/१७/राकावि - २, दि. १५/११/२०१७ अन्वये मुंबई उच्च न्यायालयाच्या कार्यरत न्यायमुर्ती यांना अनुज्ञेय केलेल्या वैद्यकीय प्रतिपूर्तीच्या सुविधा मुंबई उच्च न्यायालयाचे सेवानिवृत्त मुख्य न्यायमुर्ती व अन्य न्यायमुर्ती यांना अनुज्ञेय करण्यास सदर शासन आदेशान्वये मान्यता प्रदान करण्यात येत आहे.
# Page 2
शासन निर्णय क्रमांकः एचसीटी १००८/९५१/प्र.क्र. १२६/का.४
२. तसेच, मा. सर्वोच्च न्यायालयाने उक्त याचिकेत दिलेल्या आदेशास अनुसरून मुंबई उच्च न्यायालयाच्या
सेवानिवृत्त न्यायमुर्ती यांनाही रोकडरहित वैद्यकीय प्रतिपूर्ती सुविधा उपलब्ध करण्यासाठी रूग्णालयांची निवड करून
संबंधित रुग्णालयांशी करार करणे आवश्यक असल्याने त्याबाबत कार्यवाही करण्यात येईल.
३. सदर वैद्यकीय प्रतिपूर्ती सुविधा ही आदेशाच्या दिनांकापासून लागू राहील.
४. सदर शासन आदेश वित्त विभागाकडील अनौपचारिक संदर्भ क्र. १०२९/व्यय-५, दि. २६/१२/२०१८ अन्वये प्राप्त झालेल्या त्या विभागाच्या मान्यतेने तथा सक्षम प्राधिकारी यांच्या मान्यतेने निर्गमित करण्यात येत आहे.