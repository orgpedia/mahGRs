# Page 1
जिल्हा सरकारी वकील कार्यालयासाठी आहरण व संवितरण अधिकारी घोषित करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : संकीर्ण-३८१९/प्र.क्र.७३/का.१४
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२
दिनांक : २७ जानेवारी, २०२०.
संदर्भ : विधि व न्याय विभाग, शासन निर्णय समक्रमांक दिनांक ०८.०७.२०१९.
प्रस्तावना : विधि व न्याय विभागाच्या संदर्भाधिन दिनांक ०८ जुलै, २०१९ रोजीच्या आदेशान्वये दिनांक ३१ डिसेंबर, २०१९ पर्यंतच्या कालावधीसाठी जिल्हा सरकारी वकील कार्यालयाकरिता (नगर दिवाणी व सत्र न्यायालय, मुंबई वगळून) आहरण व संवितरण अधिकारी म्हणून त्या कार्यालयास संलग्न असलेल्या जिल्हा व सत्र न्यायालयातील “अधीक्षक” (अराजपत्रित) या पदास विशेष बाब म्हणून आहरण व संवितरण अधिकारी म्हणून घोषित करण्यात आले होते. आता, जिल्हा सरकारी वकील कार्यालयासाठी आहरण व संवितरण अधिकारी म्हणून राजपत्रित अधिकारी घोषित करेपर्यंत दरम्यानच्या कालावधीकरिता जिल्हा सरकारी वकील कार्यालयाच्या (नगर दिवाणी व सत्र न्यायालय, मुंबई वगळून) आहरण व संवितरण अधिकारी पदाची जबाबदारी त्या कार्यालयास संलग्न असलेल्या जिल्हा व सत्र न्यायालयातील “अधीक्षक” (अराजपत्रित) यांना पुन्हा सोपविण्याची बाब शासनाच्या विचाराधीन होती.
शासन निर्णय : त्यानुसार जिल्हा सरकारी वकील कार्यालयाकरिता (नगर दिवाणी व सत्र न्यायालय, मुंबई वगळून) त्या कार्यालयास संलग्न असलेल्या जिल्हा व सत्र न्यायालयातील “अधीक्षक” (अराजपत्रित) या पदास विशेष बाब म्हणून दिनांक ३० जून, २०२० पर्यंतच्या कालावधीसाठी आहरण व संवितरण अधिकारी म्हणून घोषित करण्यात येत आहे. सदर कार्यालयातील सर्व प्रकारची देयके कोषागारात सादर करण्यासाठी त्यांना
प्राधिकृत करण्यात येत आहे. सदर आदेश वित्तीय बाबींपुरतेच मर्यादित राहतील.
२. सदर शासन निर्णय वित्त विभागाने त्यांच्या अनौ. संदर्भ क्र.३९९/२०१९/कोषा प्रशा-५, दिनांक २१.०१.२०२० अन्वये दिलेल्या सहमतीस अनुसरून निर्गमित करण्यात येत आहेत.
# Page 2