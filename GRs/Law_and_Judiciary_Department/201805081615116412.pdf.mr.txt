# Page 1
न्यायाधीश, कौटुंबिक न्यायालय, अहमदनगर यांना आहरण व संवितरण अधिकारी म्हणून घोषित करणेबाबत.
महाराष्ट्र शासन
विधि व न्याय विभाग
शासन निर्णय क्रमांकः कौटुन्या-१११८/५१२/प्र.क्र.९१/का-९
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक: २७ एप्रिल, २०१८
वाचा : १. शासन निर्णय विधि व न्याय विभाग क्र.कौटुंन्या-१११६/प्र.क्र.२२२/का-९, दि.१८.८.२०१७.
२. विधि व न्याय विभाग अधिसूचना क्र.FMC १११६/C.R.२२२/D-IX, दि.४.४.२०१८.
३. कौटुंबिक न्यायालय, अहमदनगर यांचे पत्र क्र. २/२०१८, दि.१०.४.२०१८.
प्रस्तावना : कौटुंबिक न्यायालय अधिनियम, १९८४ च्या कलम ३ अन्वये मा. उच्च न्यायालयाच्या सहमतीने शहरी/नागरी प्रदेशाकरिता कौटुंबिक न्यायालय स्थापन करण्याची तरतूद आहे. त्यानुसार संदर्भीय क्र.
१ येथील शासन निर्णयान्वये अहमदनगर नगरपालिकेच्या हद्दीतील क्षेत्रासाठी कौटुंबिक न्यायालय स्थापन करण्यात आले. संदर्भ क्र. २ येथील शासन अधिसूचनेनुसार सदर न्यायालय दि.८.४.२०१८ रोजीपासून कार्यान्वित झाले असून सदर न्यायालयातील न्यायाधीश यांना आहरण व संवितरण अधिकार प्रदान करणेबाबत संदर्भ क्र. ३ येथील प्रस्तावान्वये कौटुंबिक न्यायालय, अहमदनगर यांनी विनंती केली आहे. त्यानुसार न्यायाधीश, कौटुंबिक न्यायालय, अहमदनगर यांना आहरण व संवितरण अधिकार प्रदान करण्याची बाब शासनाच्या विचाराधीन होती.
शासन निर्णय : कौटुंबिक न्यायालय, अहमदनगर करीता "मागणी क्र. जे-१, २०१४ न्यायदान १०२ उच्च न्यायालये (१३) १४ व्या वित्त आयोगांतर्गत योजना (१३)(२) कौटुंबिक न्यायालये (अनिवार्य) सांकेतांक क्रमांक (२०१४ ०६०१)" या लेखाशिर्षाखाली सन २०१८-१९ या वर्षाकरीता आवश्यक अनुदान मंजूर करण्यात आले आहे.
२. न्यायाधीश, कौटुंबिक न्यायालय, अहमदनगर यांना महाराष्ट्र कोषागार नियम, १९६८ मधील नियम १५ (३) व १५६ अन्वये दिलेल्या अधिकारांचा वापर करुन सदर न्यायालयाचे आहरण व संवितरण अधिकारी म्हणून घोषित करण्यात येत आहे.
# Page 2
शासन निर्णय क्रमांकः कौटुन्या-१११८/५१२/प्र.क्र.९१/का-९