# Page 1
१३ वा वित्त आयोग : राज्यातील ३७१ जिल्हा व तालुका न्यायालयीन ग्रंथालयांना Commentary Books Bare Acts व इतर पुस्तके पुरविण्याकरिता येणा-या रु.१०.६५ कोटी इतक्या रकमेच्या प्रस्तावास मान्यता देण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : चौविआ- १२१६/प्र.क्र. १०/का-नऊ
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२,
दिनांक : : १५ मार्च, २०२१
संदर्भ :- १) मा. उच्च न्यायालयाचे पत्र क्र.F.&B./१४thFC/४९/२०२०-२१ दि.२३.१२.२०२० २) दि. ०५ फेब्रुवारी, २०२१ रोजी घेण्यात आलेल्या उच्चस्तरीय संनियत्रण समितीच्या बैठकीचे दि.०९.०२.२०२१ चे इतिवृत्त.
प्रस्तावना : महाराष्ट्र न्यायिक अकादमी, उत्तन यांनी राज्यातील ३७१ जिल्हा व तालुका न्यायालयीन ग्रंथालयांना Commentary Books, Bare Acts व इतर पुस्तके पुरविणेबाबतचा प्रस्ताव मा. उच्च न्यायालयामार्फत शासनास सादर केला आहे. मा. उच्च न्यायालयाने, याकरीता येणारा खर्च (रु.१०.६५ कोटी) १३ व्या वित्त आयोगांतर्गतच्या 'न्यायिक अधिका-यांचे प्रशिक्षण (Training of Judicial Officers)' या घटकाखालील निधीतून भागविण्यास मान्यता देण्याची विनंती शासनास केली आहे. सदर प्रस्ताव मा. मुख्य सचिवांच्या अध्यक्षतेखालील उच्चस्तरीय संनियत्रण समितीच्या दि.०५.०२.२०२१ रोजीच्या बैठकीसमोर प्रस्ताव सादर करण्यात आला असता, उच्चस्तरीय संनियत्रण समितीने त्यास मान्यता दिली आहे. यानुषंगाने, सदर प्रस्तावास मान्यता देण्याची बाब शासनाच्या विचाराधीन होती.
शासन निर्णय :
-----------------------------------------------------------------------------------------------
| राज्यातील ३७१ जिल्हा व तालुका न्यायालयीन ग्रंथालयांना Commentary Books, Bare Acts व |
| इतर पुस्तके पुरविणेकरीता येणा-या रु.१०.६५ कोटी (वस्तू व सेवा करासह) इतक्या रकमेच्या खर्चाच्या |
| प्रस्तावास याद्वारे प्रशासकीय मान्यता देण्यात येत आहे. |
-----------------------------------------------------------------------------------------------
२. याप्रित्यर्थ होणारा खर्च हा "मागणी क्र. जे-१, २०१४, न्यायदान, ८००, इतर खर्च (००)(०२) न्यायदानात अधिक सुधारणा करण्यासाठी १३ व्या वित्त आयोगाच्या शिफारशीनुसार अनुदान (केंद्रीय सहाय्य) (२०१४ ०४५९)” या लेखाशिर्षातील "१३-कार्यालयीन खर्च" या उद्दिष्टांतर्गत मंजूर अनुदानातून खर्ची टाकण्यात यावा.
३. यानुषंगाने निधीबाबतचे आदेश स्वतंत्रपणे निर्गमित करण्यात येतील.
४. सदर शासन निर्णय वित्त विभाग शासन निर्णय क्र. विअप्र २०१३/प्र.क्र.३०/२०१३विनियम, भाग-२, दि.१७.०४.२०१५, वित्तीय अधिकार नियम पुस्तिका, भाग पहिला, उप विभाग दोन मधील अ.क्र.४३-अ, नियम क्र.१४० अन्वये प्रशासकीय विभागांस प्रदान केलेल्या अधिकारानुसार सक्षम प्राधिका-याच्या मान्यतेने निर्गमित करण्यात येत आहे.
# Page 2
शासन निर्णय क्रमांक: चौविआ- १२१६/प्र.क्र.१०/का-नऊ
----------------------------------------------------------------------------------------------------------------------------
| ५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध |
| करण्यात आला असून त्यांचा संकेतांक २०२१०३१५१७४७२०७४१२ असा आहे. हा आदेश डिजीटल |
| स्वाक्षरीने साक्षांकित करुन काढण्यात येत आहे. |
| महाराष्ट्राचे राज्यपाल यांच्या आदेशानुसार व नावाने, |
| Digitally Hodawadekar Anand Bharat postal Code= 400032, st=Maharashtra, 2.5.4.20 =73fc506cde4a9660a8d8a1bbbb09770620a8e048 |
| Hodawadekar |
| (आनंद भारत होडावडेकर) |
| उप विधि सल्लागार-नि-उप सचिव |
|  |
----------------------------------------------------------------------------------------------------------------------------
प्रति, १) मा. महाप्रबंधक, उच्च न्यायालय, मुंबई, २) सह संचालक, महाराष्ट्र न्यायिक अकादमी, उत्तन, जि. ठाणे, ३) प्रबंधक (वित्त व अर्थसंकल्प), उच्च न्यायालय, मुंबई, ४) महालेखापाल - १/२ ( लेखापरीक्षा / लेखा व अनुज्ञेयता), महाराष्ट्र, मुंबई / नागपूर, ५) अधिदान व लेखा अधिकारी, मुंबई, ६) संचालक, लेखा व कोषागारे, मुंबई, ७) वित्त विभाग व्यय-५, ८) कार्यासन अधिकारी (कार्या. २३/२४/२५), विधि व न्याय विभाग, मंत्रालय, मुंबई, ९) निवडनस्ती का.९.
पृष्ठ २ पैकी २