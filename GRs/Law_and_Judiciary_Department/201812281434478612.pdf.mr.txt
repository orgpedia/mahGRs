# Page 1
धर्मादाय सहआयुक्त कार्यालय, सातारा या कार्यालयाच्या रु. ५२९.७१ लक्ष इतक्या रकमेच्या इमारत बांधकामाच्या अंदाजपत्रकास प्रशासकीय व वित्तीय मान्यता देण्याबाबत.
महाराष्ट्र शासन
विधि व न्याय विभाग
शासन निर्णय क्रमांक: सीएचसी-१११८/४३४/(१५१/१८)/का.१७
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
दिनांक :- २८ डिसेंबर, २०१८
संदर्भ : धर्मादाय आयुक्त कार्यालय, मुंबई यांचे पत्र क्र.मालमत्ता शाखा/ढोबळ नकाशे व अंदाजपत्रक/४५९६/१८,दि.०२.०८.२०१८
प्रस्तावना : जिल्हाधिकारी, सातारा यांनी पेठ सदर बझार येथील न.भू.क्र.५२४अ/१क्षेत्र७००चौ.फू.ही शासकीय जागा सार्वजनिक न्यास नोंदणी, सातारा कार्यालयास कार्यालयाच्या इमारत बांधकामासाठी उपलब्ध करुन दिली आहे. सदर जागेवर नवीन कार्यालयाचे बांधकाम करावयाचे आहे:
i) सदर अंदाजपत्रक सन २०१७-१८ च्या दरसूचीवर आधारित आहे.
ii) सदर अंदाजपत्रक उप अभियंता, सा.बां.उपविभाग, सातारा यांनी तयार केले असून कार्यकारी अभियंता, सा.बां. वि., सातारा, अधिक्षक अभियंता, सा.बां. मंडळ, सातारा, मुख्यअभियंता, सा.बां.प्रा.वि., पुणे व उपभोक्ता विभागाच्या वतीने सहायक धर्मादाय आयुक्त, सातारा प्रादेशिक कार्यालय, सातारा यांनी साक्षांकित केले आहे.
lii) सदर अंदाजपत्रक उप मुख्य वास्तुशास्त्रज्ञ, सा.बां.प्रा.वि., पुणे यांनी तयार केलेल्या नकाशावर आधारित आहे.
iv) सदर अंदाजपत्रकामध्ये इमारतीच्या बांधकामासह (पार्कंग ते चौथा मजला १२२६.५०चौ.मी.) विद्युतीकरण, पाणी पुरवठा व मलनि:सारण, संरक्षण भिंत, अंतर्गत सी.सी.रस्ते, फर्निचर, रेन वॉटर हार्वेस्टींग, अग्निशमन यंत्रणा, माती तपासणी, भू-विकास इ. साठी तरतूद करण्यात आली आहे.
२. उपरोक्त जागेवरील बांधकामाच्या रु.५,१५,२३,०००/-इतक्या रकमेच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
धर्मादाय सह आयुक्त कार्यालय, सातारा या कार्यालयाच्या इमारतीच्या अंदाजपत्रकाच्या तपासणीनंतर सार्वजनिक बांधकाम विभागाने तयार केलेल्या RECAPITULATION SHEET प्रमाणे तरतूदी प्रस्तावित करुन रु.५२९.७१लक्ष (रुपये पाच कोटी एकोणतीस लक्ष एकाहत्तर हजार फक्त) इतक्या रकमेच्या अंदाजपत्रकास खालील अटींच्या अधीन राहून प्रशासकीय व वित्तीय मान्यता मान्यता देण्यात येत आहे: (अ) सदर काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तुविशारद यांचेकडून मंजुरी घेऊनच सुरु करावे.
(ब) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
(क) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/तां.क.१,
दि.१०.०१.२०१४ मध्ये उल्लेख करण्यात आलेल्या मार्गदर्शक तत्त्वांनुसार कार्यवाही करण्यात यावी.
# Page 2
शासन निर्णय क्रमांक: सीएचसी-१११८/४३४/(१५१/१८)/का.१७
(ड) सार्वजनिक बांधकाम विभागाच्या शासन निर्णय क्र.बीडीजी २०१७/प्र.क्र.६०/इमारती-२,
दि.०७.०७.२०१७ अन्वये कार्यवाही कार्यवाही करण्यात यावी.
(इ) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुन सदर
कामाच्या निविदा सूचना प्रसिध्द करण्यात याव्यात.
(ई) दि.०१.०७.२०१७ पासून भारत सरकारने वस्तु सेवाकर कायदा लागू केला असल्याने वस्तु व सेवाकराकरीता १२ % तरतूद करण्यात यावी.
सदर प्रकरणी सार्वजनिक बांधकाम विभाग, मंत्रालय यांनी तयार केलेली RECAPITULATION SHEET या शासन निर्णयासोबत जोडण्यात येत आहे.
२. वित्त विभागाच्या शासन निर्णय क्र. क्र.विअप्र-२०१३/प्र.क्र.३०/२०१३/विनियम भाग२, दि.१७.०४.२०१५ च्या सोबतच्या परिशिष्टातील भाग पहिला उप विभाग-५, अ.क्र. १ व सा.बां. विभागाच्या नियम पुस्तिकेतील
परिच्छेद क्र. १३४ नुसार इमारतीच्या बांधकामाच्या नकाशास व अंदाजित खर्चास (वित्तीय मान्यता धरुन) प्रशासकीय विभागास प्रदान करण्यात आलेल्या प्राधिकारान्वये व सार्वजनिक बांधकाम विभागाच्या
अनौपचारिक संदर्भ क्र.४१३/१८/इमा-२, दि.३१.८.२०१८ अन्वये प्राप्त झालेल्या सहमतीने हा शासन निर्णय
निर्गमित करण्यात येत आहे.
३. या बांधकामाचा खर्च धर्मादाय आयुक्त कार्यालय, वरळी, मुंबई यांच्या अधिपत्याखालील
"सार्वजनिक न्यास प्रशासन निधीतून" करण्यास शासन मंजुरी देण्यात येत आहे.
# Page 3
# Page 4