# Page 1
विधि व न्याय विभाग (खुद्द) येथे १ काल्पनिक पद निर्माण करुन ते बाहययंत्रणेद्वारे भरण्यास मंजूरी देण्याबाबत.
महाराष्ट्र शासन
विधि व न्याय विभाग
शासन निर्णय क्रमांक: इएसटी २०२२/प्र.क्र.२२०/का-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: ३ फेब्रुवारी, २०२३.
वाचा : १) शासन निर्णय : वित्त विभाग क्र. पदनि २०१३/प्र.क्र.११२/१३/वि.सु.-१, दि. ०२.१२.२०१३.
२) शासन निर्णय : वित्त विभाग शासन निर्णय क्र. पदनि ०६१७/प्र.क्र.२०/आ.पु.क., दि. ०९.०६.२०१७ ३) शासन निर्णय:: वित्त विभाग शासन निर्णय क्र. पदनि २०२२/प्र.क्र.१५/आ.पु.क., दि. २७.०४.२०२२.
४) वित्त विभागाचे बैठकीचे इतिवृत्त क्र. पदनि-२०२२/प्र.क्र.४८/आ.पु.क., दि. ३०.१२.२०२२.
प्रस्तावना :
महाराष्ट्र राज्यामध्ये जिल्हानिहाय व तालुकानिहाय नोटरींची नियुक्ती करण्यात येते. नोटरीच्या नियुक्तीकरिता विधि व न्याय विभागाच्या नोटरी कक्षाकडून परिपत्रक काढण्यात येते आणि त्यानुसार ईच्छुक उमेदवारांकडून अर्ज मागविण्यात येतात. नोटरी नेमणुकीकरिता मागविण्यात आलेले अर्ज हे स्पीड पोस्ट किंवा रजिस्टर पोस्टाने पाठविणे आवश्यक असते. परंतु काही कारणास्तव अर्ज विहित मुदतीत प्राप्त न झाल्यास असे अर्ज नाकारण्यात येत असत. सदरची त्रुटी दूर करुन अर्जदारांची होणारी गैरसोय दूर करण्याच्या अनुषंगाने नोटरी नियुक्तीकरिता अर्ज मागविण्याची प्रक्रिया ही केंद्र शासनाप्रमाणे ऑनलाईन करण्यात आली आहे.
२. विभागाच्या गरजेनुरुप राज्य शासन व टाटा कन्सल्टन्सी सर्व्हिसेस यांच्या संयुक्त उपक्रम असलेल्या महाऑनलाईन या संस्थेमार्फत नोटरी विषयक अॅप्लिकेशन विकसित करण्यात आले आहे. सदरचे अॅप्लिकेशन नंतर पुढील देखभालीसाठी महाऑनलाईनकडून माहिती व तंत्रज्ञान संचालनालयास हस्तांतरीत करण्यात आले.
३. तद्नंतर Notaries (Third Amendment) Rules, २०१९ अन्वये दिनांक ०६/११/२०२० पासून नोटरी नियमांमध्ये सुधारणा झाल्यानंतर सदर नियमांनुसार नोटरीच्या ऑनलाईन कार्यपध्दतीमध्ये कार्यक्षमता व पारदर्शता निर्माण होण्याच्या दृष्टीने ऑनलाईन नोटरी अॅप्लिकेशनमध्ये आवश्यक ते बदल; जसे नोटरीची नियुक्ती, प्रमाणपत्रांचे नूतनीकरण करणे, नोटरींच्या वार्षिक विवरणपत्रांचे ऑनलाईन सादरीकरण इत्यादी आवश्यक बदल करणे आवश्यक होते. त्या अनुषंगाने नोटरीच्या ऑनलाईन अॅप्लिकेशनमध्ये आवश्यक ते बदल करण्यासाठी विभागाने माहिती व तंत्रज्ञान संचालनालयाच्या सूचनेनुसार MahalT कडे प्रस्ताव सादर केला होता. प्रस्तावाच्या अनुषंगाने MahalT ने सदर कामासाठी तांत्रिक प्रस्ताव विभागास सादर करुन dedicated developer (technical land) ची नियुक्ती करण्याची शिफारस केली आहे.
त्या अनुषंगाने ऑनलाईन नोटरी अॅप्लिकेशनच्या कामाकरिता डेडीकेटेड सिस्टिम डेव्हलपर (Dedicated System Developer) ची सेवा बाह्ययंत्रणेकडून घेण्यासाठी १ काल्पनिक पद निर्माण करण्याबाबतचा प्रस्ताव शासनाच्या विचाराधीन होता.
# Page 2
शासन निर्णय क्रमांक: इएसटी २०२२/प्र.क्र.२२०/का-२ शासन निर्णय : उपरोक्त पार्श्वभुमीवर विधि व न्याय विभाग (खुद्द) यांच्या आस्थापनेवर Dedicated System Developer चे १ काल्पनिक पद निर्माण करुन सदर तांत्रिक पदाची सेवा एक वर्षाच्या कालावधीसाठी बाह्ययंत्रणेच्या माध्यमातून घेण्यास शासन मंजुरी देण्यात येत आहे.
तसेच सदर पदासाठी येणाऱ्या खर्चास याद्वारे प्रशासकीय मान्यता देण्यात येत असून, यासाठी होणारा खर्च "मागणी क्र. जे-२, २०५२ सचिवालयीन सर्वसाधारण सेवा, (००) (०१) विधि व न्याय विभाग-आस्थापना (२०५२०२५९), १० - कंत्राटी सेवा" या लेखाशिर्षाखाली खर्ची टाकण्यात यावा व संबंधित वित्तीय वर्षाच्या मंजूर अनुदानातून भागविण्यात यावा. प्रत्यक्ष खर्चाबाबतचे आदेश स्वतंत्रपणे निर्गमित करण्यात येतील.
वित्त विभाग शासन निर्णय दि.९.६.२०१७ अन्वये, मा. मुख्य सचिव, महाराष्ट्र राज्य यांच्या अध्यक्षतेखाली गठित उच्चस्तरीय सचिव समितीच्या दिनांक १३.१२.२०२२ रोजीच्या बैठकीतील निर्णयानुसार प्रस्तुत शासन निर्णय निर्गमित करण्यात येत आहे.
सदर शासन निर्णय हा वित्त विभागाच्या व्यय-५ कार्यासनाच्या अनौपचारिक संदर्भ क्र. ९५७/व्यय-५, दिनांक ०४/१०/२०२२ व आ.पु.क. कार्यासनाच्या अनौपचारिक संदर्भ क्र. १५/आपुक, दिनांक ११/१/२०२३ अन्वये त्या विभागाच्या सहमतीने तथा सक्षम प्राधिकाऱ्यांच्या मान्यतेने निर्गमित करण्यात येत आहे.