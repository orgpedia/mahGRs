# Page 1
सरकारी वकील कार्यालय, उच्च न्यायालय,
खंडपीठ औरंगाबाद व मुख्य सादरकर्ता अधिकारी,
महाराष्ट्र प्रशासकीय न्यायाधिकरण, औरंगाबाद या
कार्यालयातील लघुलेखक (नि.श्रे.) संवर्गातील सर्व
पदे सरळसेवेने भरण्यास मान्यता देणेबाबत.
महाराष्ट्र शासन
विधि व न्याय विभाग
शासन निर्णय: क्र.सवऔ-२१२३/७१६/प्र.क्र.६२/का.८
मादाम कामा मार्ग, हुतात्मा राजगुरु चौक,
मंत्रालय, मुंबई: ४०००३२.
दिनांक: २४ जून, २०२४
वाचा:- १) सामान्य प्रशासन विभाग, अधिसूचना क्र.आरटीआर-१०९४/प्र.क्र.८/९४/१२,दि.२४.०६.१९९७.
२) विधि व न्याय विभाग, शासन निर्णय, क्र.संकिर्ण २८१६/प्र.क्र१९१(भाग १)/१६/का.८,
दि.१८ एप्रिल, २०२३
३) विधि व न्याय विभाग, शाखा औरंगाबाद यांचे पत्र जा.क्र.आस्था-२०१९/प्र.क्र.७७/१३८२,
दि.१८.०५.२०२३
प्रस्तावना:-
संदर्भाधीन विधि व न्याय विभाग, शासन निर्णय दि.१८.०४.२०२३ अन्वये विधि व न्याय विभाग,
कार्यासन-८ च्या अधिपत्याखालील १३ सरकारी वकील कार्यालयांच्या आस्थापनेवरील मंजूर पदांच्या
सुधारित आकृतीबंधास मान्यता देण्यात आलेली आहे. सरकारी वकीलांचे कार्यालय, उच्च न्यायालय,
खंडपीठ औरंगाबाद व मुख्य सादरकर्ता अधिकारी, महाराष्ट्र प्रशासकीय न्यायाधिकरण, औरंगाबाद या
दोन्ही कार्यालयांची ज्येष्ट्ठतासूची सामायिक आहे. या दोन कार्यालयांमध्ये लघुलेखक (नि.श्रे.) या संवर्गात
एकूण १५ पदे मंजूर आहेत. सेवाप्रवेश नियमानुसार सरळसेवा व पदोन्नतीचा कोटा५०:५० असा
आहे.त्यानुसार ०८ पदे सरळसेवेच्या कोट्यातील व ०७ पदे पदोन्नतीच्या कोट्यातील आहेत.
२. सामान्य प्रशासन विभागाच्या दि.२४.०६.१९९७ च्या अधिसूचनेद्वारे बृहन्मुंबई बाहेरील शासकीय
कार्यालयांतील "स्वीय सहायक गट-अ","उच्च श्रेणी लघुलेखक गट-ब","निम्नश्रेणी लघुलेखक गट-ब"
आणि "लघुटंकलेखक गट-क" पदांचे सेवाप्रवेश नियम, १९९७ अधिसूचित करण्यात आलेले आहेत. सदर
सेवाप्रवेश नियमानुसार सरकारी वकीलांचे कार्यालय, उच्च न्यायालय, खंडपीठ औरंगाबाद व मुख्य
सादरकर्ता अधिकारी , महाराष्ट्र प्रशासकीय न्यायाधिकरण, औरंगाबाद या कार्यालयातील लघुलेखक
(नि.श्रे.) या संवर्गातील पदे भरण्यात येतात. सदर पदावरील नेमणूक पदोन्नती आणि नामनिदेशनाने ५०:५०
या प्रमाणात करण्यात येते. तथापि, वरील दोन्ही कार्यालयामध्ये लघुलेखक (नि.श्रे.) या संवर्गातील
पदोन्नतीच्या कोट्यातील ०७ पदे भरण्यासाठी निम्न संवर्गातील लघुटंकलेखक हे पद/संवर्ग मंजूर नाही.
त्यामुळे या कार्यालयातील पदोन्नतीची पदे भरता येत नाहीत. सबब, सह सचिव, विधि व न्याय विभाग, शाखा
औरंगाबाद या कार्यालयाने पदोन्नतीच्या कोट्यातील ०६ रिक्त पदे निम्न संवर्गातील लघुटंकलेखक हे पद
मंजूर नसल्याने, सरळसेवेने भरण्याची विनंती संदर्भ क्र. ३ येथील पत्रान्वये केली होती. त्यानुषंगाने,सामान्य
प्रशासन विभागाने दिलेल्या मान्यतेनुसार व सामान्य प्रशासन विभाग, अधिसूचना दि.२४.०६.१९९७, नियम
क्र. ९ मधील तरतूदीनुसार लघुलेखक (नि.श्रे) पदावरील नेमणूकीचे नामनिदेशनाचे व पदोन्नतीचे प्रमाण
शिथिल करुन, सरकारी वकीलांचे कार्यालय, उच्च न्यायालय, खंडपीठ औरंगाबाद व मुख्य सादरकर्ता
अधिकारी,महाराष्ट्र प्रशासकीय न्यायाधिकरण, औरंगाबाद या कार्यालयातील लघुलेखक(नि.श्रे.) या
# Page 2
शासन निर्णय क्रमांकः सवऔ-२१२३/७१६/प्र.क्र.६२/का.८
संवर्गातील पदोन्नतीच्या कोट्यातील सर्व रिक्त पदे सरळसेवेने भरण्यास शासन मान्यता देण्याची बाब
शासनाच्या विचाराधीन होती.
शासन निर्णय:-
उपरोक्त पार्श्वभूमीवर, सरकारी वकीलांचे कार्यालय, उच्च न्यायालय, खंडपीठ औरंगाबाद
व मुख्य सादरकर्ता अधिकारी, महाराष्ट्र प्रशासकीय न्यायाधिकरण, औरंगाबाद या कार्यालयात
लघुलेखक(नि.श्रे.) या संवर्गात पदोन्नतीच्या कोट्यातील रिक्त पदे भरण्याकरिता निम्न संवर्गातील
लघुटंकलेखक हे पद/संवर्ग मंजूर नसल्याने, लघुलेखक (नि.श्रे.) या संवर्गातील मंजूर सर्व पदे १००%
सरळसेवेने भरण्यास शासन मान्यता देण्यात येत आहे.
२. हा शासन निर्णय सामान्य प्रशासन विभागाच्या दि.२४.०६.१९९७ च्या अधिसूचनेतील, नियम क्र.
९ अन्वये प्रदान करण्यात आलेल्या अधिकारानुसार शासन मान्यतेने निर्गमित करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर