# Page 1
माझगांव न्यायालयाच्या आवारात न्यायाधीशांसाठी असलेल्या "पारिजात" इमारतीचा प्रलंबित मालमत्ता कर (Property SAC No. EX-1103960100000) भरण्याकरीता निधीची उपलब्धता व निधी वितरीत करण्याबाबत.
महाराष्ट्र शासन
विधि व न्याय विभाग
शासन निर्णय क्र. संकीर्ण-०३२०/८३९/प्र.क्र.५३/कार्यासन११
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक २३ ऑगस्ट, २०२१
वाचा:-१.मा.उच्च न्यायालयाचे पत्र क्र.B(W)A ६७०७/१९९१/२१९३/३२२९८, दि.४/१०/२०१९
२) मुख्य महानगर दंडाधिकारी, मुंबई यांचे पत्र क्र.२८०/२०२०, दि.१८/२/२०२०, क्र.८४९/२०२०,
दि.१२/११/२०२०, क्र.६९५/२०२१, दि.१०/३/२०२१, क्र.१११०/२०२१, दि.१७/६/२०२१ व
क्र.१२२१/२०२१, दि.२२/७/२०२१
३) वित्त विभाग, शासन परिपत्रक क्र. पूरक - २०२१/प्र.क्र.७८/अर्थ-३, दि.२०/७/२०२१
४) विधि व न्याय विभाग ज्ञापन क्र. संकीर्ण-०३२०/८३९/प्र.क्र.५३/कार्यासन११, दि.२७/७/२०२१
प्रस्तावना:
माझगांव येथील न्यायालयाच्या आवारात न्यायाधीशांच्या निवासस्थानासाठी असलेल्या" पारिजात"
इमारतीचा ( इमारत "ब") थकीत मालमत्ता कर भरण्याकरीता संदर्भीय अ.क्र.१ येथील पत्रान्वये मा.उच्च
न्यायालयाने प्रस्ताव सादर केला होता. त्यावर संदर्भिय अ.क्र.२ येथील पत्रान्वये मुख्य महानगर दंडाधिकारी
यांनी अतिरिक्त माहिती सादर केली आणि दि.२२/७/२०२१ रोजीच्या पत्रान्वये प्रशासकीय मान्यता देण्याची
विनंती केली. त्यानुसार संदर्भिय अ.क्र.४ येथील शासन ज्ञापनान्वये प्रशासकीय मान्यता देण्यात आली आहे.
सदर इमारतीचा प्रलंबित मालमत्ता कर बृहन्मुंबई महानगरपालिकेला अदा करण्यासाठी रु.२,२०,०७,११५/
इतक्या निधीची मागणी मुख्य महानगर दंडाधिकारी, मुंबई यांनी केलेली होती. त्यानुसार याबाबत पुरवणी
मागणीचा प्रस्ताव वित्त विभागामार्फत विधानमंडळास सादर करण्यात आला होता. यानुषंगाने निधी उपलब्ध करुन देण्याची बाब शासनाच्या विचाराधीन होती.
शासन निर्णयः
माझगांव येथील न्यायालयाच्या आवारातन्यायाधीशांच्या निवासस्थानासाठी असलेल्या पारिजात
(इमारत "ब") इमारतीचा थकीत मालमत्ता कर भरण्यासाठी लेखाशीर्ष (२०१४ ०२३४) खाली १४-भाडेपट्टी व
कर या उद्दिष्टांतर्गत रु. २,२०,०७,०००/- (अक्षरी रुपये दोन कोटी वीस लाख सात हजार फक्त) इतक्या
रक्कमेची पुरवणी मागणी विधान मंडळाने मंजूर केलेली आहे आणि सदर पुरवणी मागणीद्वारे मंजूर करण्यात
आलेला रु. २,२०,०७,०००/- (अक्षरी रुपये दोन कोटी वीस लाख सात हजार फक्त) इतका निधी उपलब्ध
करुन देण्यास व वितरणास वित्त विभागाने मान्यता दिलेली आहे. त्यानुसार सदर निधी उपलब्ध करुन देण्यास
व वितरणास मान्यता देण्यात येत आहे.
# Page 2
शासन निर्णय क्रमांकः संकीर्ण-०३२०/८३९/प्र.क्र.५३/कार्यासन११
२. सदर पुरवणी मागणी, “ मागणी क्र.जे-१, २०१४, न्यायदान,(००) १०७ इलाखा शहर दंडाधिकारी
न्यायालये, (००), (००) (०१) इलाखा शहर दंडाधिकारी न्यायालये (अनिवार्य) (२०१४ ०२३४) १४- भाडेपट्टी व
कर या लेखाशिर्षाखाली मंजूर झालेली आहे. तसेच हा निधी नियंत्रक अधिकारी, मुख्य महानगर
दंडाधिकारी, मुंबई (जे–००४१) यांना वितरीत करण्यात येत आहे. सदरचा निधी ज्या प्रयोजनाकरिता
योजिला आहे त्याच विवक्षित बाबींसाठी खर्च करणे अपेक्षित आहे.
३. सदर शासन निर्णय वित्त विभागाच्या अनौपचारिक संदर्भ क्र.७२१/२०२१/व्यय-५, दि. ९/८/२०२१ अन्वये मिळालेल्या मान्यतेनुसार निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharastra.gov.in या संकेतस्थळावर उपलब्ध करण्यात आला असून त्याचा संकेतांक २०२१०८२३१५१२२३१५१२ असा आहे. हा शासन निर्णय डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने, Navagire Santosh
Sampatti
(सं.सं. नवगिरे)
कार्यासन अधिकारी
प्रति, १) प्रबंधक (निरीक्षणे-१),उच्च न्यायालय, मुंबई.
२) मुख्य महानगर दंडाधिकारी, मुंबई.
३) महालेखापाल (लेखा व अनुज्ञेयता / लेखापरिक्षा) महाराष्ट्र, मुंबई.
४) अधिदान व लेखा अधिकारी, मुंबई.
५) निवासी लेखा अधिकारी, मुंबई.
६) वित्त विभाग, कार्यासन-व्यय ५/ अर्थ-११, मंत्रालय, मुंबई.
७) विधि व न्याय विभाग, कार्या- २३ व २४, मंत्रालय, मुंबई.
८) निवडनस्ती (कार्यासन ११)
पृष्ठ २ पैकी २