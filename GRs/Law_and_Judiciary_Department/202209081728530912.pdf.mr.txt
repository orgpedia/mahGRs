# Page 1
१४ व्या वित्त आयोगांतर्गत स्थापन केलेल्या १८ अतिरिक्त न्यायालयातील अस्थायी पदांना मुदतवाढ देण्याबाबत ..
महाराष्ट्र शासन
विधि व न्याय विभाग
शासन निर्णय क्रमांक : विशेन्या १३१८/प्र.क्र.५७/का-नऊ
मंत्रालय, मुंबई -४०० ०३२,
दिनांक :- ०८ सप्टेंबर, २०२२
वाचा :-१) विधि व न्याय विभाग, शासन निर्णय क्र.विशेन्या-१३१६/प्र.क्र.२०५/का-९,दि.१८.०८.२०१७.
२) जिल्हा व सत्र न्यायालय, ठाणे, नांदेड, सोलापूर यांची विविध दिनांकाची पत्रे.
३) वित्त विभाग, शासन निर्णय क्र. पदनि-२०१६/प्र.क्र.०८/१६/आ.पु.क., दि.१८.०८.२०२२ प्रस्तावना : १४ व्या वित्त आयोगांतर्गत ५ वर्षांच्या कालावधीकरीता एकूण १८ अतिरिक्त न्यायालये स्थापन करण्यात आली असून, या १८ अतिरिक्त न्यायालयासाठी संदर्भीय अ.क्र.१ येथील शासन निर्णयान्वये पदनिर्मिती करण्यात आली आहे. या १८ अतिरिक्त न्यायालयासाठीच्या अस्थायी पदांना दि.०१.०९.२०२२ पासून पुढील कालावधीसाठी मुदतवाढ देणे आवश्यक आहे. त्यानुसार संबंधित जिल्हा व सत्र न्यायालयांकडून शासनास प्रस्ताव प्राप्त झाले आहेत. संदर्भीय अ.क्र.३ येथील वित्त विभागाच्या शासन निर्णयान्वये दि.०१.०९.२०२२ ते दि. २८.०२.२०२३ पर्यंत अस्थायी पदांना मुदतवाढ देण्याचे अधिकार प्रशासकीय विभागास प्रदान करण्यात आलेले आहेत.
तथापि, उपरोक्त १८ न्यायालयांपैकी १० न्यायालयांचा ५ वर्षांचा कालावधी दि.२८.०२.२०२३ पूर्वी तर २ न्यायालयांचा कालावधी दि.२८.०२.२०२३ रोजी संपुष्टात येणार आहे. त्यानुसार सदर १८ अतिरिक्त न्यायालयांसाठीच्या अस्थायी पदांना मुदतवाढ देण्याची बाब शासनाच्या विचाराधीन होती.
शासन निर्णय : १४ व्या वित्त आयोगांतर्गत स्थापन केलेल्या १८ अतिरिक्त न्यायालयासाठीच्या पुढील अस्थायी पदांना दि.०१.०९.२०२२ पासून दि.२८.०२.२०२३ पर्यंत अथवा सदर न्यायालयांचा ५ वर्षांचा कालावधी पूर्ण होईपर्यंत यापैकी जे पूर्वी घडेल त्या कालावधीकरीता मुदतवाढ देण्यात येत आहे.
जिल्हा न्यायाधीश/तदर्थ जिल्हा न्यायाधीश संवर्ग
------------------------------------------
| अ.क्र. | पदनाम | पदसंख्या |
| १ | न्यायाधीश | १४ |
| २ | लघुलेखक (उच्च श्रेणी) | १४ |
| ३ | वरिष्ठ लिपिक | १४ |
| ४ | कनिष्ठ लिपिक | १४ |
| ५ | शिपाई | १४ |
|  | एकूण पदे | ७० |
| ठोक वेतनावर बाह्ययंत्रणेद्वारे शिपाई -१४ |
------------------------------------------
# Page 2
शासन निर्णय क्रमांकः विशेन्या १३१८/प्र.क्र.५७/का-नऊ
दिवाणी न्यायाधीश (वरिष्ठ स्तर) संवर्ग
-----------------------------------------
| अ.क्र. | पदनाम | पदसंख्या |
| १ | दिवाणी न्यायाधीश वरिष्ठ स्तर | ४ |
| २ | लघुलेखक (उच्च श्रेणी) | ४ |
| ३ | वरिष्ठ लिपिक | ४ |
| ४ | कनिष्ठ लिपिक | ४ |
| ५ | शिपाई | ४ |
|  | एकूण पदे | २० |
| ठोक वेतनावर बाह्ययंत्रणेद्वारे शिपाई -४ |
-----------------------------------------
२. याकरिता येणारा खर्च "मागणी क्र.जे-१, २०१४, न्यायदान-१०५-दिवाणी व सत्र न्यायालये (०७) अतिरिक्त न्यायालये (०७)(०१) अतिरिक्त न्यायालये (२०१४ ०५७५), या लेखाशिर्षाखाली" खर्ची टाकण्यात यावा व तो त्या लेखाशीर्षाखालील संबंधित वर्षासाठी मंजुर होणाऱ्या अनुदानातून भागविण्यात यावा.
३. वित्त विभाग, शासन निर्णय क्र. पदनि-२०१६/प्र.क्र.८/१६/आ.पु.क., दि.१८.०८.२०२२ द्वारे प्रशासकीय विभागास प्रदान करण्यात आलेल्या अधिकारानुसार हा शासन निर्णय निर्गमित करण्यात येत आहे.