# Page 1
महाराष्ट्र शासनामार्फत दाखल होणारी सर्व न्यायालयीन प्रकरणे / याचिका इ. ई-फायलिंग (e-filing) प्रणालीद्वारे दाखल करण्याबाबत...
महाराष्ट्र शासन
विधि व न्याय विभाग,
शासन परिपत्रक क्र. संकीर्ण-२०२१/प्र.क्र.२९१/का.१४
मुख्य इमारत, पाचवा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक : २३ डिसेंबर, २०२१.
वाचा : विधि व न्याय विभाग, शासन परिपत्रक क्रमांक:३७०-२०२१/संकीर्ण/ई,
दि.२०.१२.२०२१.
शासन परिपत्रक
मा. सर्वोच्च न्यायालयाने दि.०१ जानेवारी, २०२२ पासून शासनामार्फत दाखल करण्यात येणारी सर्व न्यायालयीन प्रकरणे / याचिका ई-फायलिंग (e-filing) प्रणालीद्वारे दाखल करण्याबाबत निर्देश दिले आहे.
यासंदर्भात मा. उच्च न्यायालय, मुंबई येथे बैठकीत झालेल्या चर्चेनुसार दि. ०१ जानेवारी, २०२२ पासून महाराष्ट्र शासनाचे सर्व प्रशासकीय विभाग व त्यांची संलग्न कार्यालये यांनी मा.मुंबई उच्च न्यायालयात व नागपूर/ औरंगाबाद खंडपीठ येथे शासनामार्फत दाखल होणारी सर्व प्रकरणे / याचिका इ. ई-फायलिंग प्रणालीद्वारे संबंधित सरकारी वकील / अभियोक्ता यांचेमार्फत दाखल करणे बंधनकारक करण्यात आले आहे.
त्यानुसार संबंधित प्रशासकीय विभाग / कार्यालये यांनी संबंधित सरकारी वकील / अभियोक्ता यांचेशी योग्य तो समन्वय साधण्याबाबत संदर्भाधिन शासन परिपत्रक दिनांक २० डिसेंबर, २०२१ अन्वये सूचना देण्यात आल्या आहेत.
२. यासंदर्भात दि.२०.१२.२०२१ रोजी मा. उच्च न्यायालय, मुंबई येथे झालेल्या बैठकीत मा.उच्च न्यायालयाप्रमाणे दुय्यम न्यायालयात देखील शासनामार्फत दाखल होणारी सर्व न्यायालयीन प्रकरणे / याचिका इ. ई-फायलिंग (e-filing) प्रणालीद्वारे दाखल करण्याबाबत निर्णय घेण्यात आला.
३. त्यास अनुसरून, मा. सर्वोच्च न्यायालयाच्या निर्देशांचे अनुपालन करण्याच्या दृष्टीने दि.०१ जानेवारी, २०२२ पासून महाराष्ट्र राज्यातील सर्व दुय्यम न्यायालयात शासनामार्फत दाखल होणारी सर्व प्रकरणे / याचिका इ. ई-फायलिंग प्रणालीद्वारे दाखल करणे बंधनकारक असल्याने याबाबत जिल्हा सरकारी वकील व सरकारी अभियोक्ता/सहायक संचालक व सरकारी अभियोक्ता यांनी योग्य ती कार्यवाही करावी.
# Page 2
शासन परिपत्रक क्रमांकः संकीर्ण-२०२१/प्र.क्र.२९१/का.१४