# Page 1
मा. सवोच्च न्यायालय, मा. उच्च न्यायालय,
दिवाणी न्यायालय व न्यायाधिकरणाने विहीत
केलेल्या कालमर्यादेत शासनाच्या वतीने
शपथपत्र दाखल करण्याबाबत तसेच
न्यायालयाने निदेशित केलेल्या अधिकाऱ्यानेच
शपथपत्र दाखल करणेबाबत.
महाराष्ट्र शासन
विधी व न्याय विभाग
शासन परिपत्रक क्रमांकः ०२-२०२५/VIP/E
मंत्रालय, मादाम कामा रोड,
हुतात्मा राजगुरू चौक, मुंबई-४०० ०३२
दिनांक: १९ मे, २०२५.
वाचा: १)विधि व न्याय विभागाचे शासन परिपत्रक क्र.५५६/ “ई” शाखा दि. १८ मे, २००७.
२)विधि व न्याय विभागाचे शासन परिपत्रक क्र. ११०८/ “ई” शाखा दि. ०३ ऑक्टोबर , २००७.
३)विधि व न्याय विभागाचे शासन परिपत्रक क्र. ५/VIP/E दि. ३० मार्च, २०१०.
परिपत्रक
उपरोक्त संदर्भाधीन शासन परिपत्रकांन्वये विधि व न्याय विभागाने न्यायालयात शासन /
शासकीय अधिकाऱ्यांविरुध्द दाखल न्यायालयीन प्रकरणांमध्ये तत्परतेने व विहीत मुदतीत शपथपत्र,
लेखी कथन/ कैफियत दाखल करण्याबाबत सर्व मंत्रालयीन विभागांना सूचना दिल्या आहेत. असे
असतांना मा. उच्च न्यायालय, मुंबई यांनी रिट याचिका क्र. २२४७/२०२५ व २२५०/२०२५ मध्ये दि. २६
मार्च, २०२५ रोजीच्या आदेशान्वये शासनाच्या वतीने शपथपत्र दाखल करण्यास विलंब होत
असल्याबाबत तीव्र नाराजी व्यक्त केली आहे. या विषयास अनुसरून, सर्व मंत्रालयीन विभागांना
सूचित करण्यात येत आहे की, प्रत्येक प्रशासकीय विभागाने आपल्या विभागाशी संबंधित असलेल्या
न्यायालयीन प्रकरणांमध्ये वैयक्तिक लक्ष घालून शासनाच्या वतीने दाखल करण्यात येणारे शपथपत्र
तातडीने/ न्यायालयाने विहीत केलेल्या कालमर्यादेत दाखल होईल याची दक्षता घ्यावी.
२. तसेच, मा. उच्च न्यायालय, मुंबई येथे दाखल रिट याचिका क्र. ८३३/२०१९ (श्री. सुनिल
मडावी विरुध्द महाराष्ट्र शासन व इतर) प्रकरणी दि. २५ फेब्रुवारी, २०२५ व दि. १२ मार्च, २०२५
रोजीच्या आदेशामध्ये न्यायालयाने शपथपत्र दाखल करणाऱ्या अधिकाऱ्यांसंदर्भात देखील असे
निरीक्षण नोंदविले आहे की, एका विशिष्ट्ट अधिकाऱ्यास शपथपत्र दाखल करण्याचे निदेश असताना
# Page 2
शासन परिपत्रक क्रमांकः०२-२०२५/VIP/E
ते अधिकारी सदर जबाबदारी इतर अधिकाऱ्यांना प्राधिकृत करतात. ही बाब शासकीय अधिकाऱ्यांचा
निष्ट्काळजीपणा दर्शविणारी आहे. तरी, सर्व मंत्रालयीन विभागांना असे देखील निदेश देण्यात येत
आहे की, एका विशिष्ट्ट अधिकाऱ्यास किंवा विशिष्ट्ट दर्जाच्या अधिकाऱ्यास शपथपत्र दाखल करण्याचे
आदेश मा. न्यायालयाने दिले असतांना संबंधित अधिकाऱ्याने किंवा त्याच दर्जाच्या अधिकाऱ्याने ते
शपथपत्र दाखल करणे अनिवार्य असेल आणि ती जबाबदारी प्राधिकृत करता येणार नाही.
३. उपरोक्त सूचनांचे काटेकोरपणे पालन करण्याची खबरदारी प्रत्येक मंत्रालयीन विभागाने
घ्यावी, तसेच आपल्या अधिनस्त सर्व क्षेत्रीय कार्यालयांच्या देखील निदर्शनास आणावी.
४. उल्लेखित सूचनांचे अनुपालन न झाल्यास शासनाकडून याची गंभीर दखल घेऊन संबंधितांवर
नियमानुसार कारवाई करण्यात येईल.
सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर
# Page 3
# Page 4