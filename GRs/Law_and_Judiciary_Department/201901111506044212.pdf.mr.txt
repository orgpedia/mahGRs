# Page 1
अहमदनगर जिल्ह्यातील राहता येथे दिवाणी न्यायाधीश (वरिष्ठ स्तर) हे न्यायालय स्थापन करण्याबाबत व त्याकरीता आवश्यक पदे निर्माण करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : संकिर्ण ०७१६/५३२/प्र.क्र.८७/कार्यासन ११
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०५ जानेवारी, २०१९.
संदर्भ : १. मा.उच्च न्यायालय, मुंबई यांचे पत्र क्र. B(W)a-१२१८/२००५/१४९८/१५४८९/२०१६, दि.७/७/२०१६ व क्र.B(W) A-१२१८/२००५/२०५८/१८२४१, दि.२/८/२०१६.
२. प्रमुख जिल्हा व सत्र न्यायाधीश यांचे पत्र क्र.HKW/BLD/१०१६१/२०१६, दि.१६/९/२०१६ ३. वित्त विभाग, मंत्रालय, मुंबई यांची दि.१/१०/२०१८ ची टिप्पणी
प्रस्तावना : राज्यातील नवीन न्यायालयांची निर्मिती मा.उच्च न्यायालयाच्या शिफारशीनुसार केली जाते. राज्यात एखाद्या ठिकाणी न्यायालय सुरु करण्यासाठी प्रलंबित खटले / प्रकरणांची संख्या किमान ५०० असावी.
त्याचबरोबर पायाभूत सुविधा उदा. न्यायालयीन इमारत आणि न्यायाधीशांची निवासस्थाने याची उपलब्धता असावी, या मा.उच्च न्यायालयाच्या धोरणानुसार आवश्यक सर्व निकष अहमदनगर जिल्ह्यातील राहता येथे दिवाणी न्यायाधीश (वरिष्ठ स्तर) न्यायालय स्थापन करण्याबाबत पूर्ण होत आहेत. तसेच मा. उच्च न्यायालयाच्या "न्यायालय स्थापन समितीने” राहता जि. अहमदनगर येथे दिवाणी न्यायाधीश (वरिष्ठ स्तर) हे
न्यायालय स्थापन करण्यास "विशेष बाब" म्हणून मान्यता दिलेली आहे. त्यानुसार संदर्भिय अनुक्रमांक १ येथील पत्रान्वये प्रस्ताव प्राप्त झाला. सदर प्रस्ताव वित्त विभागास सादर केला असता उच्चस्तरीय सचिव समितीची चक्रीय पध्दतीने न्यायालय स्थापनेस व पदनिर्मितीस मान्यता प्राप्त झाली आहे. सबब सदर न्यायालय स्थापन करण्यास व त्यासाठी आवश्यक २० पदे (१८ पदे नियमित व २ पदे बाह्ययंत्रणेद्वारे) निर्माण करण्याची बाब शासनाच्या विचाराधीन होती.
शासन निर्णय : अहमदनगर जिल्ह्यातील राहता येथे राहता तालुका क्षेत्राकरीता दिवाणी न्यायाधीश (वरिष्ठ स्तर) हे न्यायालय स्थापन करण्यास व त्याकरीता पुढील विवरणपत्रात दर्शविल्यानुसार २० पदे (१८ पदे नियमित व २ पदे बाह्ययंत्रणेद्वारे) न्यायालय सुरु होण्याच्या दिनांकापासून निर्माण करण्यास मान्यता देण्यात येत आहे.
अहमदनगर जिल्ह्यातील राहता येथे दिवाणी न्यायाधीश (वरीष्ठ स्तर )
न्यायालयासाठी आवश्यक पदे (अस्थायी)
----------------------------------------------------------------------------
| अ.क्र. | पदनाम | वेतनश्रेणी रुपये | पदसंख्या |
| १. | दिवाणी न्यायधीश  |  (वरिष्ठ स्तर) | ३९५३०-९२०-४०४५० १०८०-४९०९०-१२३० ५४०१० | १ |
| २. | अधिक्षक | ९३००-३४८००+ग्रेड पे ४६०० |  |
|  | सहाय्यक अधिक्षक | ९३००-३४८००+ग्रेड पे ४४०० |  |
| ४. | लघुलेखक (नि.श्रे.) | ९३००-३४८००+ग्रेड पे ४३०० | १ |
----------------------------------------------------------------------------
# Page 2
शासन निर्णय क्रमांक: संकिर्ण ०७१६/५३२/प्र.क्र.८७/कार्यासन ११
-----------------------------------------------
| ५. | वरिष्ठ लिपिक | ५२००-२०२००+ग्रेड पे २४०० |  |
| ६. | कनिष्ठ लिपिक | ५२००-२०२००+ ग्रेड पे १९०० |  |
| ७. | बेलिफ | ५२००-२०२००+ग्रेड पे १९०० | ३ |
| ८. | शिपाई | ४४४०-७४४०+ ग्रेड पे १३०० |  |
| ९. | पहारेकरी |  | १ (बाह्ययंत्रणेद्वारे) |
| १० | सफाईगार |  | १ (बाह्ययंत्रणेद्वारे) |
| एकूण | १८ पदे नियमित + २ पदे बाह्ययंत्रणेद्वारे |
-----------------------------------------------
२. यासाठी होणारा खर्च मागणी क्र.जे-१, २०१४ न्यायदान, १०५- दिवाणी व सत्र न्यायालय, (०२) जिल्हा व सत्र न्यायाधीश, (०२) (०१) जिल्हा व सत्र न्यायाधीश (२०१४ ०१७२) (अनिवार्य) या लेखाशीर्षाखाली मंजूर होणाऱ्या अनुदानातून भागविण्यात यावा. या अनुषंगाने निधी उपलब्धतेबाबतचे आदेश स्वतंत्रपणे निर्गमित करण्यात येतील.
३. सदर शासन निर्णय वित्त विभागाच्या सहमतीने त्यांच्या अनौपचारीक संदर्भ क्र. १०/व्यय ५, दि.२/१/२०१८ व अनौपचारीक संदर्भ क्रमांक ५०५/आपुक, दि.७/९/२०१८ अन्वये निर्गमित करण्यात येत आहे.