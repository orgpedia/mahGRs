# Page 1
कारंजा, जि. वाशिम येथील दिवाणी
न्यायाधीश (वरिष्ट्ठ स्तर) यांना "कार्यालय
प्रमुख " व "आहरण व संवितरण
अधिकारी" म्हणून घोषित करणेबाबत...
महाराष्ट्र शासन
विधि व न्याय विभाग,
शासन निर्णय क्रमांक :-डीडीओ २०२३ /प्र.क्र.२५०/का.१२
मादामा कामा मार्ग, हुतात्मा राजगुरु चौक,
मंत्रालय, मुंबई ३२
दिनांक :-१७ ऑक्टोबर,२०२५.
वाचा :- १) शासन निर्णय, विधि व न्याय विभाग ,क्रमांक न्यायस्था २०२४/प्र.क्र.२४३/का.१२,
दि.२९ मे २०२५.
२) विधि व न्याय विभाग, यांचे अधिसूचना क्र. न्यायस्था २०२४/प्र.क्र.२४३/का.१२,
दि.२० ऑगस्ट,२०२५.
३) जिल्हा न्यायालय, वाशिम यांचे पत्र जा.क्र. O.W.No., 934/2025
दि.१२ सप्टेंबर.२०२५.
प्रस्तावना :-
उपरोक्त संदर्भाधीन अ.क्र.१ येथील शासन निर्णयान्वये कारंजा, जि.वाशिम येथे दिवाणी
न्यायालय (वरिष्ट्ठ स्तर) हे न्यायालय स्थापन करण्यास आणि या न्यायालयासाठी पद निर्मिती
करण्यास शासन मान्यता देण्यात आली आहे. संदर्भाधीन अ.क्र.२ येथील शासन अधिसूचनेन्वये
दि.२४.०८.२०२५ पासून सदर न्यायालय कार्यान्वित झाले आहे. संदर्भाधीन अ.क्र.३ येथील
जिल्हा व सत्र न्यायाधीश, वाशिम यांनी केलेल्या विनंतीच्या अनुषंगाने दिवाणी न्यायाधीश
(वरिष्ट्ठ स्तर), कारंजा, जि.वाशिम यांना " कार्यालय प्रमुख " तसेच, " आहरण व संवितरण
अधिकारी " म्हणून घोषित करण्याची बाब शासनाच्या विचाराधीन होती.
शासन निर्णय:-
कारंजा, जि.वाशिम येथे स्थापन करण्यात आलेल्या दिवाणी न्यायालय(वरिष्ट्ठ स्तर) या
न्यायालयासाठी दिवाणी न्यायाधीश (वरिष्ट्ठ स्तर), कारंजा, जि.वाशिम यांना" कार्यालय प्रमुख
" तसेच, " आहरण व संवितरण अधिकारी " म्हणून घोषित करण्यात येत आहे. सदर आदेश
वित्तीय बाबीपुरतेच मर्यादित राहतील.
२. शासन निर्णय वित्त विभाग क्रमांक विअप्र २०१३/प्र.क्र.३०/२०१३/विनियम भाग २,
दिनांक १७ एप्रिल, २०१५ सोबतच्या वित्तिय अधिकार नियम पुस्तिका १९७८ च्या भाग पहिला,
# Page 2
उपविभाग एक मधील अ.क्र.तीन येथे नमूद नियम क्रमांक २ ,अन्वये प्रशासनिक विभागास
प्रदान करण्यात आलेल्या अधिकारांचा वापर करुन कार्यालय प्रमुख घोषित करण्यात येत
आहे. तसेच, महाराष्ट्र कोषागार अधिनियम, १९६८ च्या नियम १५(३) मध्ये करण्यात आलेल्या
तरतुदीच्या अनुषंगाने आहरण व संवितरण अधिकारी घोषित करण्यात येत आहे.
३. सदर शासन निर्णय महाराष्ट्र शासनाच्या www.mahahrashtra.gov.in या
संकतेस्थळावर उपलब्ध असून त्याचा संगणक संकेतांक २०२५१०१७१६५९३८३५१२ असा आहे.
हा आदेश डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
( सुनिल आखरे)
कार्यासन अधिकारी, महाराष्ट्र शासन प्रत :-
१.प्रबंधक (निरिक्षणे-१/२), उच्च न्यायालय, अपील शाखा, मुंबई
२.प्रमुख जिल्हा व सत्र न्यायाधीश, जिल्हा व सत्र न्यायालय, वाशिम.
३.दिवाणी न्यायाधीश (वरिष्ट्ठ स्तर), कारंजा, जि.वाशिम
४.जिल्हा कोषागार अधिकारी,वाशिम
५.उपकोषागर अधिकारी, कारंजा, जि.वाशिम
६.कक्ष अधिकारी, (व्यय-१० /विनिमय)वित्त विभाग, मंत्रालय,मुंबई.
७.कक्ष अधिकारी,का.२३ विधि व न्याय विभाग,मंत्रालय, मुंबई.
८.निवडनस्ती कार्यासन-१२