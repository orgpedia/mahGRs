# Page 1
मा. न्यायमूर्ती यांचेकरिता खाजगी इमारतीतील जागा
शासकीय निवासस्थान म्हणून भाडेतत्वावर
घेण्याबाबत.
महाराष्ट्र शासन
विधि व न्याय विभाग
शासन निर्णय :- एचसीटी ५२२५/१३१४/प्र.क्र.१६८/का.४
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक :- ०४ डिसेंबर, २०२५.
संदर्भ :-१) प्रबंधक (कार्मिक), अपील शाखा, उच्च न्यायालय, मुंबई यांचे पत्र क्र. Per.Gen.Sec.५६०६/ २०२५, दि. १७/१०/२०२५.
२) कार्यकारी अभियंता, सा.बां. विभाग, कोल्हापूर यांचे पत्र क्र. ७३५२/२०२५,दि. १५/०९/२०२५
व ८६६६/२०२५, दि. ०७/११/२०२५.
प्रस्तावना :-
मा. उच्च न्यायालयाचे फिरते खंडपीठ कोल्हापूर येथे दि. १८/०८/२०२५ पासुन कार्यान्वित झाले
आहे. तेथे नियुक्त न्यायमूतींच्या निवासव्यवस्थेकरीता सार्वजनिक बांधकाम विभाग, कोल्हापूर यांनी ऑर्किड
ॲव्हेन्यू, कसबा बावडा, कोल्हापूर या इमारतीतील ६ फ्लॅट मिळून १००१.०४ चौ.मी इतकी जागा ४ वषे
कालावधीकरीता भाडेतत्वावर घेतली आहे. यानुषंगाने सार्वजनिक बांधकाम विभागाकडून संबंधितांशी करार
करण्यात आला आहे. सदर प्रस्ताव प्रशासकीय मान्यतेकरीता उच्च न्यायालय प्रशासनाने संदर्भ क्र.१ येथे
नमूद दि. १७/१०/२०२५ रोजीच्या पत्रान्वये शासनास सादर केला आहे. कोल्हापूर येथे मा. न्यायमूतींच्या
दर्जानुरुप शासकीय निवासस्थान उपलब्ध नसल्याचे व सदरहू खाजगी निवासस्थानचे भाडे वाजवी असल्याचे
कार्यकारी अभियंता, सार्वजनिक बांधकाम विभाग, कोल्हापूर यांनी प्रमाणित केले आहे. त्यास अनुसरुन
प्रस्तावास मान्यता देण्याची बाब शासनाच्या विचाराधीन होती.
शासन निर्णय :-
कोल्हापूर येथे मा. उच्च न्यायालयाच्या न्यायमूतींच्या दर्जानुरुप शासकीय निवासस्थाने उपलब्ध नसल्याचे विचारात घेऊन, कोल्हापूर फिरते खंडपीठ येथे नियुक्त न्यायमूतींकरीता, ऑर्किड ॲव्हेन्यू, कसबा
बावडा, कोल्हापूर या इमारतीतील ६ फ्लॅट मिळून १००१.०४ चौ.मी इतकी जागा दि. १३/०८/२०२५ ते
दि. १२/०८/२०२९ या ४ वषे कालावधीकरीता शासकीय निवासस्थान म्हणून भाडेतत्वावर घेण्यासंदर्भात सार्वजनिक बांधकाम विभाग, कोल्हापूर यांनी केलेल्या करारास कायोत्तर मंजुरी देण्यात येत आहे.
२. सदर प्रयोजनाकरीता प्रथम वर्षाकरीता दि.१३/०८/२०२५ पासून दरमहा रु. ७,७८,८००/- (रुपये अक्षरी सात लक्ष अठ्ठयाहत्तर हजार आठशे फक्त) इतक्या आवर्ती खर्चास तसेच भाडेकरारातील अटीनुसार
रु. २३,३६,४००/- (रुपये तेवीस लक्ष छत्तीस हजार चारशे फक्त) इतकी रक्कम अनामत म्हणून संबंधितास
अदा करण्यास मंजूरी प्रदान करण्यात येत आहे.
३. सदर भाडेकरारानुसार भाडयाच्या रकमेत प्रतिवर्षी ५% वाढ अनुज्ञेय राहील. त्याकरीता स्वतंत्र
आदेश निर्गमित करण्याची आवश्यकता राहणार नाही.
४. याप्रित्यर्थ होणारा खर्च “ मागणी क्र.जे-१, २०१४ - न्यायदान, १०२-उच्च न्यायालये, (०३) (०१) प्रबंधक, अपील शाखा, (२०१४ ००९२) १४ भाडेपट्टी व कर" या उद्दिष्ट्टांतर्गत संबंधित वित्तीय वर्षात निधी विहीत
पध्दतीने अर्थसंकल्पित करुन भागविण्यात यावा.
# Page 2
५. सदर शासन निर्णय हा वित्त विभागाच्या अनौपचारिक सं.क्र. ७३७ /व्यय-१०, दि. १२/११/२०२५ अन्वये प्राप्त त्या विभागाच्या मान्यतेने निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध