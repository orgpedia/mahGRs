# Page 1
अपारंपारिक ऊर्जा अंतर्गत श्री साईबाबा संस्थानकरिता १० मेगावॅट क्षमतेची सोलर पी. व्ही. सिस्टीम बसविण्यासाठी येणाऱ्या खर्चास मंजुरी देण्याबाबत.
महाराष्ट्र शासन
विधि व न्याय विभाग
शासन निर्णय क्र. सासंवि -१०१८/०४/प्र.क्र.०२/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १६ ऑगस्ट, २०१८.
संदर्भ :- १) मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांचे पत्र क्र. एसएसएसटी/विद्युत/५१८८/२०१७, दि.२९.१२.२०१७ २) मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांचे पत्र क्र.एसएसएसटी/विद्युत/६०३७/२०१८,दि.०९.०२.२०१८ ३) मुख्य कार्यकारी अधिकारी, श्री साईबाबा संस्थान विश्वस्तव्यवस्था,शिर्डी यांचे पत्र क्र. एसएसएसटी/विद्युत/६८१६/२०१८, दि.१९.०३.२०१८ ४) मुख्य कार्यकारी अधिकारी, श्री साईबाबा संस्थान विश्वस्तव्यवस्था,शिर्डी यांचे पत्र क्र.एसएसएसटी/विद्युत/५००/२०१८,दि.२७.०४.२०१८ ५) महाव्यवस्थापक (सौर), महाराष्ट्र ऊर्जा विकास अभिकरण यांचे पत्र क्र.पीजीएन/जीएसपीपी ४७९/२०१८-१९/१७६२, दि.२५.०४.२०१८
प्रस्तावना :
केंद्र व राज्य शासनाच्या अपारंपारिक ऊर्जा निर्मितीच्या धोरणांतर्गत नवीन व नवीकरणीय ऊर्जा
स्रोत यांच्यापासून वीजनिर्मितीच्या पारेषन प्रकल्पासाठी एकत्रित धोरण २०१५ च्या अंतर्गत ७५०० मेगावॅट
क्षमतेचे सौरऊर्जा प्रकल्प उभारण्याचे उद्दिष्ट निश्चित केले आहे. या धोरणास अनुसरुन श्री साईबाबा संस्थान
विश्वस्तव्यवस्था, शिर्डीमार्फत ऊर्जा निर्मिती अंतर्गत सोलर ऊर्जा निर्मितीला प्राधान्य देण्याचे ठरविण्यात
आले आहे. हा प्रकल्प कार्यान्वित झाल्यानंतर पुढील १० वर्ष या प्रकल्पाची देखभाल ठेकेदारामार्फत मोफत
असणार आहे. या प्रकल्पांतर्गत वार्षिक १५० ते १९० लाख युनिट वीज निर्मिती होऊ शकते. या प्रकल्पात
निर्माण होणारी वीज युनिटद्वारे महाराष्ट्र राज्य वीज वितरण कंपनीला देण्यात येणार असून “Open Access
Captive Use” या अन्वये संस्थानच्या वीज बीलातील युनिट्स वजा होणार आहेत. जेणेकरुन संस्थानला
मासिक सरासरी रु. १ कोटी इतका फायदा होणार आहे. तसेच या प्रकल्पाला “पे-बॅक पिरियड” हा ३.५ वर्ष
असून तेवढ्या कालावधीत केलेली गुंतवणुक वसुल होऊन त्यामुळे निव्वळ फायदाच संस्थानाला होणार
आहे. त्यामुळे श्री साईबाबा संस्थानमार्फत १० मेगावॅट वीज प्रकल्प उभारण्यास येणाऱ्या खर्चास मान्यता
द्यावी, अशी विनंती मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांनी केलेली
आहे. संस्थानच्या या प्रस्तावास महाराष्ट्र ऊर्जा विकास अभिकरण यांनी त्यांच्या दि.२५.०४.२०१८ रोजीच्या
संदर्भाधीन पत्र क्र.५ अन्वये अटींच्या अधीन राहून मंजुरी दिलेली आहे. श्री साईबाबा संस्थान
# Page 2
शासन निर्णय क्रमांक: सासंवि-१०१८/०४/प्र.क्र.०२/का.१६
विश्वस्तव्यवस्था, शिर्डी यांनी केलेली विनंती तसेच महाराष्ट्र ऊर्जा विकास अभिकरण यांनी तांत्रिक मान्यता
विचारात घेऊन संस्थानाद्वारे उभारण्यात येणाऱ्या १० मेगावॅट क्षमतेच्या सोलार पी. व्ही. सिस्टीम
बसविण्यासाठी येणाऱ्या खर्चास मंजुरी देण्याची बाब शासनाच्या विचाराधीन होती.
शासन निर्णयः
श्री साईबाबा संस्थान विश्वस्तव्यवस्था (शिर्डी) अधिनियम, २००४ च्या कलम १७ (४) मधील
तरतुदीनुसार श्री साईबाबा संस्थानाद्वारे १० मेगावॅट सोलर पी. व्ही. प्रकल्प उभारण्यास व त्यासाठी येणाऱ्या
रु.३९,९५,३७,०००/- इतक्या खर्चास खालील तपशिलाप्रमाणे व अटीच्या अधीन राहून या शासन
निर्णयान्वये मान्यता देण्यात येत आहे.
१० मेगावॅट सोलर पीव्ही प्रकल्पाचा अंदाजित खर्चाचा तपशिल खालीलप्रमाणे आहे:
-------------------------------------------------------------------------------
| क्र. | बाब | खर्चाची रक्कम रुपये |
| १ | Supply of equipment Work Package | ३४,३९,००,०००/ |
|  | Procurement & Development of Land, Civil & Allied Works Package | ३,५०,००,०००/ |
| ३ | Installation, Erection, Testing & Commissioning Works Package | ९०,००,०००/ |
| ४ | Preliminary & Pre-operative Expenses | ३८,७९,०००/ |
| ५ | Contingency | ७७,५८,०००/ |
|  | एकूण | ३९,९५,३७,०००/ |
-------------------------------------------------------------------------------
अटी:
(१) श्री साईबाबा संस्थान विश्वस्तव्यवस्था, शिर्डी करिता प्रस्तावित १० मेगावॅट एसी क्षमतेच्या
पारेषण संलग्न सौर ऊर्जा प्रकल्प आस्थापित करण्यासाठी नवीन व नवीकरणीय ऊर्जा मंत्रालय, भारत
सरकार, नवी दिल्ली / भारतीय सौर ऊर्जा निगम लि. (SECI) यांनी वेळोवेळी जाहिर केलेल्या तांत्रिक
परिणामास (Technical Specification) च्या अधीन राहून मंजुरी देण्यात येत आहे.
(२) सदर प्रकल्पाची आस्थापना व प्रकल्पाची पारेषण जोडणी ही महाराष्ट्र विद्युत नियामक आयोग,
केंद्रीय विद्युत नियामक आयोग तसेच केंद्रीय विद्युत प्राधिकरण यांच्याकडून वेळोवेळी निर्गमित झालेल्या
विनियमानुसार करावी.
(३) सदर सौर प्रकल्पांचा हमी कालावधी हा ५ वर्षांचा असावा व सोलार मोड्युल्सची वॉरंटी २५
वर्षांची असावी.
पृष्ठ ४ पैकी २
# Page 3
शासन निर्णय क्रमांक: सासंवि-१०१८/०४/प्र.क्र.०२/का.१६
(४) नवीन व नवीकरणीय ऊर्जा मंत्रालय, भारत सरकार यांच्या तांत्रिक निकषानुसार सोलार
मोड्युल्स हे आर.एफ.आय.डी.(RFID) टॅगची सुविधा पुरविणाऱ्या उत्पादकामार्फत आस्थापित करण्यात
यावेत.
(५) सोलार मोड्युल्सवर ज्या कंपनीमार्फत पुरवठा / आस्थापना होणार आहे त्या कंपनीचे नाव व आस्थापनेचा दिनांक इ.गोष्टी कोरण्यात (Embossing) याव्यात.
(६) सदरचा प्रकल्प सुरळीत न चालल्यास पुरवठा / आस्थापना करणाऱ्या पुरवठादाराने होणारी नुकसान भरपाई श्री साईबाबा संस्थान विश्वस्तव्यवस्था, शिर्डी यांना देणे बंधनकारक करावे.
(७) सदरचा प्रकल्प आस्थापित झाल्याविषयी विभागीय महाऊर्जा कार्यालय, पुणे यांना कळविण्यात
यावे व त्याची प्रत महाराष्ट्र उर्जा विकास अभिकरण,पुणे या कार्यालयास सादर करण्यात यावी.
(८) प्रकल्पाचा तांत्रिक तपासणी अहवाल महाऊर्जा, विभागीय कार्यालय, पुणे यांच्याकडून प्राप्त झाल्यानंतर पुरवठादारास देयक अदा करण्यात यावे.
(९) सदर तांत्रिक मंजुरी श्री साईबाबा संस्थान विश्वस्तव्यवस्था, शिर्डी करिता प्रस्तावित १० मेगावॅट
एसी क्षमतेच्या जमिनीवर आस्थापित पारेषण संलग्न सौरऊर्जा प्रकल्प संस्थानमार्फत जाहिर निविदेमार्फत
निवडण्यात आलेल्या एपीसी कॉन्ट्रॅक्टर कडून निश्चित केलेल्या जागेवर आस्थापित करण्यात यावी.
(१०) अपारंपारिक ऊर्जा धोरण-२०१५ दि.२०.०७.२०१५ अंतर्गत सदर प्रकल्पाच्या पारेषण जोड
शिफारसीसाठी व प्रकल्पाच्या नोंदणीसाठी महाऊर्जा कार्यालयाकडे प्रस्ताव सादर करण्याची जबाबदारी श्री
साईबाबा संस्थान विश्वस्तव्यवस्था, शिर्डी यांची राहिल. तसेच सदर धोरणांतर्गत प्रस्तावित सौर ऊर्जा
प्रकल्पाला पारेषण जोड शिफारस महाऊर्जा कार्यालयाकडून व पारेषण जोड मान्यता तांत्रिक व्यवहार्यता
तपासून महापारेषण / महावितरण कंपनीकडून देण्यात येईल.
# Page 4