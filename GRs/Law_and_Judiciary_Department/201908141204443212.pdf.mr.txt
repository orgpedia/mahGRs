# Page 1
जिल्हा न्यायालय, औरंगाबाद येथे दि.२८.०९.२०१९रोजी आयोजित करण्यात येणा-या २५ व्या व्दिवार्षिक जिल्हा न्यायाधीश परिषदेकरिता येणा-या खर्चास मंजूरी देणेबाबत..
महाराष्ट्र शासन
विधि व न्याय विभाग
शासन निर्णय क्रमांक: बैठक१९१९/प्र.क्र.४६/कार्या. ९
मंत्रालय, मुंबई-४०० ०३२,
दिनांक :- ०९ ऑगस्ट, २०१९
पहा: १. मा. महाप्रबंधक, उच्च न्यायालय, मुंबई यांचे पत्र क्र.ज्योती/२६०१/२०१९/१०८, दि.२८.०२.२०१९ चे पत्र सहपत्रासह.
२. मा. महाप्रबंधक, उच्च न्यायालय, मुंबई यांचे पत्र क्र.ज्योती/२६०१/२०१९/१२२, दि.१५.०३.२०१९ चे पत्र सहपत्रासह.
३. मा. महाप्रबंधक, उच्च न्यायालय, मुंबई यांचे पत्र क्र.ज्योती/२६०१/२०१९/१२४, दि.१९.०३.२०१९ चे पत्र .
४. मा. महाप्रबंधक, उच्च न्यायालय, मुंबई यांचे पत्र क्र.ज्योती/२६०१/२०१९/२४८, दि.२१.०६.२०१९ चे पत्र.
५. मा. महाप्रबंधक, उच्च न्यायालय, मुंबई यांचे पत्र क्र.ज्योती/२६०१/२०१९/२७९, दि.११.०७.२०१९ चे पत्र सहपत्रासह.
प्रस्तावना : राज्यातील जिल्हा न्यायाधीशांची २५ वी व्दिवार्षिक जिल्हा न्यायाधीश परिषद दि. २८.०९.२०१९ रोजी औरंगाबाद येथे आयोजित करण्यात येणार आहे. सदर परिषदेस मा. उच्च न्यायालयाचे न्यायाधीश आणि सर्व प्रमुख न्यायाधीश उपस्थित राहणार असल्याने सदर परिषदेकरिता आवश्यक रु.२० लक्ष इतक्या रकमेच्या खर्चास मान्यता देऊन निधी संक्षिप्त देयकाद्वारे उपलब्ध करुन देण्याची बाब शासन स्तरावर विचाराधीन होती.
शासन निर्णय :
राज्यातील जिल्हा न्यायाधीशांची २५वी व्दिवार्षिक जिल्हा न्यायाधीश परिषद दि.२८.०९.२०१९ रोजी औरंगाबाद येथे आयोजित करण्यात येणार आहे. सदर परिषदेसाठी येणा-या रु.२०,००,०००/ (रुपये वीस लक्ष फ़क्त) इतक्या खर्चास या शासन निर्णयाव्दारे मंजूरी देण्यात येत आहे.
२. या परिषदेसाठी लागणारी रुपये वीस लक्ष इतकी रक्कम संक्षिप्त देयकावर काढण्यास शासन या व्दारे मंजूरी देत आहे.
३. सदर परिषदेचा खर्च मागणी क्र. "जे - १, लेखाशीर्ष- १०५ (०२) (०१) - जिल्हा व सत्र न्यायाधीश, (२०१४ ०१७२) १३- कार्यालयीन खर्च" या लेखाशीर्षाखाली सन २०१९-२०२० या वित्तीय वर्षाकरिता मंजूर करण्यात आलेल्या अनुदानातून भागविण्यात यावा.
# Page 2
शासन निर्णय क्रमांकः बैठक१९१९/प्र.क्र.४६/कार्या.९
४. हा शासन निर्णय वित्त विभागाच्या सहमतीने व त्यांच्या अनौपचारिक संदर्भ क्र. ४६४/व्यय-५ दि.१९.०७.२०१९ व अनौपचारिक संदर्भ क्र.३२४/२०१९/विनियम, दि.२४.०७.२०१९ अन्वये निर्गमित करण्यात येत आहे.