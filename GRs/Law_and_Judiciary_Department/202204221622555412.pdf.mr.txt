# Page 1
सरकारी वकील, नगर दिवाणी न्यायालय, मुंबई यांच्या आस्थापनेवर ८ काल्पनिक पदे निर्माण करुन ती बाहययंत्रणेद्वारे भरण्यास मंजूरी देण्याबाबत.....
महाराष्ट्र शासन
विधि व न्याय विभाग
शासन निर्णय क्रमांक : सवन-१७२१/११७१/प्र.क्र.१०९/का-८,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २२ एप्रिल, २०२२
वाचा:- १) विधि व न्याय विभाग शासन निर्णय क्र.संकिर्ण१००६/६०१/(प्र.क्र९५)/का.८, दि.१५.०२.२००७ २) सरकारी वकील, नगर दिवाणी न्यायालय, मुंबई, यांचे पत्र क्र. जा.क्र.५७, दि.२०.०१.२०२२ ३) उप समितीच्या दि. २४.०३.२०२२ च्या बैठकीचे इतिवृत्त क्र. पदनि-२०२२/प्र.क्र.१४/आपुक, दि.११.०४.२०२२
प्रस्तावना : शासन निर्णय दि.१५.२.२००७ अन्वये कार्यासन ८ च्या अधिपत्याखालील १३ सरकारी वकील कार्यालयांचा आकृतीबंध मंजूर करण्यात आलेला आहे. सद्यस्थितीत सरकारी वकील, नगर दिवाणी न्यायालय, मुंबई यांच्या कार्यालयातील मंजूर पदांची संख्या २७ इतकी आहे. सरकारी वकील, नगर दिवाणी न्यायालय, मुंबई या कार्यालयात लघुलेखक (निम्नश्रेणी) संवर्गात २ पदे, लिपिक टंकलेखक संवर्गात- २
पदे व गट-ड संवर्गातील ४ पदे अशी एकूण ८ पदे रिक्त आहेत. तसेच, सदर कार्यालयाचे कामकाज हे उच्च न्यायालयाशी निगडित असल्यामुळे विहित मुदतीमध्ये न्यायालयामध्ये प्रतिज्ञापत्र दाखल करावी लागतात.
त्यामुळे, सदर पदे बाह्ययंत्रणेव्दारे भरण्यास मान्यता देण्याची विनंती सरकारी वकील, नगर दिवाणी न्यायालय, मुंबई यांनी संदर्भ क्र.२ येथील पत्रान्वये केलेली होती. त्याअनुषंगाने, सदर कार्यालयातील एकूण ८ रिक्त पदे बाहययंत्रणेद्वारे भरण्यास मान्यता देण्याबाबतचा प्रस्ताव वित्त विभागास सादर करण्यात आला
होता. वित्त विभागाच्या मान्यतेनुसार, सदर कार्यालयातील लघुलेखक (निम्नश्रेणी) संवर्गात २ पदे, लिपिक - टंकलेखक- २ पदे व शिपाई ४ पदे अशी एकूण ८ रिक्त पदे बाहययंत्रणेद्वारे भरण्याबाबतचा प्रस्ताव उपसमितीच्या दि.२४.०३.२०२२ रोजीच्या बैठकीत मान्यतेसाठी सादर करण्यात आला व सदर प्रस्तावास उपसमितीने मान्यता दिलेली आहे.
शासन निर्णय : उपसमितीच्या दि. २४.०३.२०२२ रोजी पार पडलेल्या बैठकीत दिलेल्या मान्यतेनुसार, सरकारी वकील, नगर दिवाणी न्यायालय, मुंबई या कार्यालयातील रिक्त असलेली खालील तक्त्यात नमूद ८ काल्पनिक पदे, सरकारी वकीलांच्या कार्यालयाचा सुधारीत आकृतिबंध मंजूर होईपर्यंत अथवा एक वर्ष यापैकी जे अगोदर घडेल त्या कालावधीसाठी निर्माण करुन त्या पदांच्या सेवा बाहययंत्रणेद्वारे घेण्यास शासन मंजूरी देण्यात येत आहे.
-------------------------------------
| अ.क्र. | काल्पनिक पदे | मनुष्यबळ संख्या |
| १ | लघुलेखक (निम्न श्रेणी) | २ |
| २ | लिपिक-टंकलेखक | २ |
| ३ | शिपाई | ४ |
| बाहययंत्रणेचे एकूण मनुष्यबळ | ८ |
-------------------------------------
# Page 2
शासन निर्णय क्रमांकः सवन-१७२१/११७१/प्र.क्र.१०९/का-८
२. उपसमितीने वरील काल्पनिक पदे निर्माण करण्यास खालील अटींच्या अधीन राहून मान्यता दिलेली आहे. : (१) उच्चस्तरीय सचिव समितीने सरकारी वकीलांचे कार्यालयाच्या सुधारित आकृतीबंधास मंजूरी दिल्यानंतर सहा महिन्यांच्या आत रिक्त पदे भरण्याची कार्यवाही करण्यात यावी.
(२) सदरहू कार्यालयातील पदांवर पदोन्नतीसाठी निम्नसंवर्गातून पदे उपलब्ध होत नसल्यामुळे विभागाने सरकारी वकीलांचे कार्यालयातील पदांचे स्वतंत्र सेवाप्रवेश नियम तयार करावेत.
३. बाहययंत्रणेकडून सेवा उपलब्ध करुन घेण्यासंदर्भात वित्त विभागाने वेळोवेळी शासन परिपत्रकान्वये निर्गमित केलेल्या मार्गदर्शक सूचनांचे काटेकोरपणे पालन करण्यात यावे. तसेच, बाहययंत्रणेकडून सेवा उपलब्ध करुन घेताना प्रचलित कायदयाचा भंग होणार नाही याची काळजी कार्यालय प्रमुखांनी घ्यावी.
४. यावर होणारा खर्च “मागणी क्र.जे-०१, लेखाशीर्ष २०१४, न्यायदान, ११४, विधि सल्लागार व समुपदेशी (००) (०१) विधि सल्लागार व समुपदेशी, (शहर अधिकारी) (दत्तमत) (अनिवार्य) १०- कंत्राटी सेवा (२०१४ ०२९९)” खाली खर्ची टाकून तो चालू सन २०२२-२०२३ वर्षातील मंजूर व वितरित केलेल्या अनुदानातून भागविण्यात यावा.
५. वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम (भाग-२), दि.१७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग - १ ला उपविभाग-४, अनुक्रमांक ११ मधील तरतुदीनुसार, तसेच, वित्त विभाग शासन निर्णय दि.०९.०६.२०१७ अन्वये गठित, अपर मुख्य सचिव (सेवा), सामान्य प्रशासन विभाग व अपर मुख्य सचिव/प्रधान सचिव (व्यय), वित्त विभाग, यांच्या उपसमितीच्या दि.२४.०३.२०२२ रोजीच्या बैठकीत प्राप्त मान्यतेनुसार हा शासन निर्णय निर्गमित करण्यात येत आहे.