# Page 1
१४ व्या वित्त आयोगांतर्गत "तांत्रिक मनुष्यबळ सहाय्य" या घटकाखालील बाह्ययंत्रणेद्वारे भरलेल्या/भरावयाच्या काल्पनिक काल्पनिक पदांना नियुक्तीच्या दिनांकापासून पुढील ५ वर्षाच्या कालावधीसाठी मंजुरी देणेबाबत.
महाराष्ट्र शासन
विधि व न्याय विभाग
शासन निर्णय क्रमांक : कौटुन्या -१११६/प्र.क्र.२२२/का-९
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : ३ जुलै, २०२०
वाचा : १. केंद्र शासनाचे दि.२९ मे, २०१५ चे पत्र (१४ व्या वित्त आयोगाच्या शिफारशी) २. शासन निर्णय, विधि व न्याय विभाग क्र. संगणक-२०१७/प्र.क्र.०३/का-०७, दि. ०४.०९.२०१८ ३. मा. उच्च न्यायालयाच्या डेडीकेटेड सेल च्या दि.३०.०८.२०१६ रोजीच्या बैठकीचे इतिवृत्त, दि.१६.०९.२०१६ ४. मा. उच्च न्यायालयाचे पत्र क्र.F.&B./१४th F.C./२१३/२०१९-२० दि.०२.०१.२०२० ५. उच्चस्तरीय संनियत्रण समितीच्या दि. १६.०१.२०२०रोजीच्या बैठकीचे इतिवृत्त, दि.२४.०१.२०२० ६. मा. उच्च न्यायालयाचे पत्र क्र.F.&B./१४th F.C./२६४/२०१९-२० दि.१२.०२.२०२० प्रस्तावना : १४ व्या वित्त आयोगाच्या शिफारसीनुसार, तसेच केंद्रीय प्रकल्प समन्वयक, ई-कोर्ट प्रकल्प, उच्च न्यायालय, अपील शाखा, मुंबई यांनी सादर केलेल्या प्रस्तावानुसार १४ व्या केंद्रीय वित्त आयोगांतर्गत तांत्रिक मनुष्यबळ सहाय्य या उद्दीष्टाखाली मा. उच्च न्यायालय व इतर न्यायालयांसाठी नियुक्त करावयाच्या सिनिअर सिस्टीम ऑफिसर (४० पदे) व सिस्टीम ऑफिसर (१५९ पदे) अशी एकूण १९९ पदे निर्माण करुन बाह्ययंत्रणेद्वारे ३१ मार्च, २०२० (१४ व्या वित्त आयोगाच्या कालावधीपर्यंत) भरण्यास संदर्भ क्र. २ च्या शासन निर्णयान्वये प्रशासकीय मान्यता देण्यात आली आहे.
दिनांक ३०.०८.२०१६ रोजीच्या मा. उच्च न्यायालयाच्या Dedicated Cell च्या बैठकीत १४ व्या केंद्रीय वित्त आयोगांतर्गत तांत्रिक मनुष्यबळ सहाय्य या घटकांतर्गत भरावयाच्या पदांना त्यांव्या नियुक्तीपासून पुढील ५ वर्षाच्या कालावधीसाठी मंजुरी देणेबाबत निर्णय घेण्यात आला.
तांत्रिक मनुष्यबळ सहाय्य अंतर्गत पदे यांचा कालावधी ३१ मार्च, २०२० नंतर संपुष्टात येणार असून, सद्यस्थितीत त्यांना पूर्ण ५ वर्षांचा कालावधी मिळणार नाही. सदर पदांना पूर्ण ५ वर्षांचा कालावधी मिळण्याकरीता, त्यांना नियुक्तीपासून पुढील ५ वर्षाच्या कालावधीसाठी मंजुरी देणे आवश्यक आहे.
# Page 2
शासन निर्णय क्रमांकः कौटुन्या - १११६/प्र.क्र.२२२/का-९
यानुषंगाने, मा. उच्च न्यायालयाने संदर्भ क्र. ४ व ६ च्या पत्रांन्वये शासनास प्रस्ताव सादर केला आहे. यानुसार, सदर प्रस्तावावर कार्यवाही करण्याची बाब शासनाच्या विचाराधीन होती.
शासन निर्णय : १४ व्या वित्त आयोगांतर्गत "तांत्रिक मनुष्यबळ सहाय्य" या घटकाखालील बाह्ययंत्रणेद्वारे भरलेल्या/भरावयाच्या काल्पनिक पदांना नियुक्तीच्या दिनांकापासून पुढील ५ वर्षाच्या कालावधीसाठी मंजुरी देण्यात येत आहे.
२. याप्रित्यर्थ येणारा खर्च "मागणी क्रमांक जे-१, २०१४, न्यायदान, १०२ उच्च न्यायालये (१२) (०१) तांत्रिक मनुष्यबळ सहाय्य (अनिवार्य), सांकेतांक क्रमांक (२०१४ ०५५७)" या लेखाशीर्षाखाली "१० कंत्राटी सेवा" या उद्दिष्टांतर्गत भागविण्यात यावा.
३. हा शासन निर्णय मंत्रीमंडळाच्या मान्यतेने तसेच वित्त विभागाच्या सहमतीने व त्या विभागाच्या अनौपचारिक संदर्भ क्र. १९२/२०२० / व्यय ५, दिनांक ०२.०३.२०२० अन्वये निर्गमित करण्यात येत आहे.