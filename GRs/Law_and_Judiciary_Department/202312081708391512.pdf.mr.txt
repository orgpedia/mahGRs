# Page 1
धर्मादाय संघटनेतील सर्व कार्यालयांसाठी संगणक खरेदी करण्याकरिता प्रशासकीय व वित्तीय मान्यता देणेबाबत.
महाराष्ट्र शासन
विधि व न्याय विभाग
शासन निर्णय क्र. सीएचसी १०२२/२५२/(प्र.क्र.१९४/२२)/का-१७
मंत्रालय मुंबई-४०००३२
दि.०८/१२/२०२३.
संदर्भ :- १) धर्मादाय आयुक्त कार्यालय, मुंबई यांचे पत्र.क्र. ४९९६/२०२२, दि.२१/०९/२०२३.
२) उच्चाधिकार समितीची १६७ वी बैठक दि.२७/१०/२०२३ चे इतिवृत्त.
प्रस्तावना :
धर्मादाय संघटनेतील सर्व कार्यालयांसाठी संगणक खरेदी करण्याबाबतचा प्रस्ताव संदर्भ क्र.१ च्या पत्रान्वये प्राप्त झाला होता. सदर प्रस्ताव उच्चाधिकार समितीच्या मान्यतेकरिता ठेवण्यात आला असता,संदर्भ क्र. २ अन्वये उच्चाधिकार समितीने धर्मादाय आयुक्त संघटनेच्या सर्व कार्यालयांसाठी एकूण ९५० संगणक खरेदी करण्यास काही अटींच्या अधीन राहून मान्यता दिली.
त्यानुसार धर्मादाय संघटनेतील सर्व कार्यालयांसाठी संगणक खरेदी करण्यास प्रशासकीय व वित्तीय मान्यता देण्याची बाब शासनाच्या विचाराधीन होती.
शासन निर्णय: धर्मादाय संघटनेतील सर्व कार्यालयांसाठी संगणक खरेदी करण्याकरीताचा प्रस्ताव उच्चाधिकार समितीच्या मान्यतेकरिता ठेवण्यात आला असता, उच्चाधिकार समितीने दिलेल्या मान्यतेच्या अनुषंगाने एकूण ९५० संगणक खरेदी करण्याकरिता रु. ९,२१,५०,०००/- (रुपये नऊ कोटी एकवीस लाख पन्नास हजार फक्त) इतक्या रकमेच्या प्रस्तावास या शासन निर्णयान्वये प्रशासकीय व वित्तीय मान्यता देण्यात येत आहे.
२. सदर खरेदी उद्योग, ऊर्जा व कामगार विभागाच्या शासन निर्णय दिनांक २४/०८/२०१७ व दि.०८/१२/२०१७ च्या तरतुदीनुसार GeM पोर्टलवरुन विहित पध्दतीने करण्यात यावी.
३. याप्रित्यर्थ होणारा खर्च महाराष्ट्र विश्वस्त व्यवस्था अधिनियम १९५० च्या कलम ६० मध्ये विहित अधिकारानुसार सार्वजनिक न्यास प्रशासन निधीतून करण्यास मंजुरी देण्यात येत आहे.
# Page 2
शासन निर्णय क्रमांक: सीएचसी १०२२/२५२/(प्र.क्र.१९४/२२)/का-१७
४. सदर मंजुरी ज्या प्रयोजनासाठी देण्यात आली आहे, त्याच प्रयोजनासाठी रक्कम खर्ची टाकण्यात यावी.