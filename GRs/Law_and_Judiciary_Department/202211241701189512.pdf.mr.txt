# Page 1
कौटुंबिक न्यायालय, मुंबई यांना नवीन संगणक व प्रिंटर्स खरेदीकरीता रु. ८२,११,८७३/ इतक्या रकमेच्या प्रस्तावास प्रशासकीय मान्यता देणेबाबत.
महाराष्ट्र शासन
विधि व न्याय विभाग
शासन निर्णय क्र. संप्रिसा- २०२१/प्र.क्र. ०२/का.०७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २३ नोव्हेंबर, २०२२.
संदर्भ:- १) केंद्रीय प्रकल्प समन्वयक, ई-कोर्ट प्रकल्प, अपील शाखा, उच्च न्यायालय, मुंबई यांचे पत्र क्र.Spl./Comp./३६९/२०२२, दिनांक ०६.०८.२०२२.
२) समक्रमांकाचे शासन पत्र दिनांक ०२.०९.२०२२.
३) केंद्रीय प्रकल्प समन्वयक, ई-कोर्ट प्रकल्प, अपील शाखा, उच्च न्यायालय, मुंबई यांचे पत्र क्र.Spl./Comp/४४४/२०२२, दिनांक १६.०९.२०२२.
४) विभागाच्या दिनांक १०.११.२०२२ रोजीच्या प्रकल्प अंमलबजावणी समितीच्या बैठकीचे इतिवृत्त.
प्रस्तावना :
केंद्रीय प्रकल्प समन्वयक, ई-कोर्ट प्रकल्प, अपील शाखा, उच्च न्यायालय, मुंबई यांनी
कौटुंबिक न्यायालय, मुंबई यांना नवीन संगणक व प्रिंटर्स खरेदीकरीता संदर्भ क्र. १ अन्वये प्रस्ताव
शासनास सादर केला होता. सदर प्रस्तावास माहिती तंत्रज्ञान संचालनालयाचे अभिप्राय घेण्यात
आले असून, विभागाच्या प्रकल्प अंमलबजावणी समितीच्या दिनांक १०.११.२०२२ रोजीच्या बैठकीत
मान्यता देण्यात आली आहे. यानुषंगाने कौटुंबिक न्यायालय, मुंबई या कार्यालयाकरिता नवीन
संगणक सामुग्री खरेदी करण्याच्या प्रस्तावास प्रशासकीय मान्यता देण्याची बाब शासनाच्या
विचाराधीन होती.
शासन निर्णय :
कौटुंबिक न्यायालय, मुंबई यांच्या कार्यालयाकरिता नवीन संगणक सामुग्री खरेदी
करण्याच्या रु. ८२,११,८७३/- (अक्षरी रु. ब्याऐंशी लक्ष अकरा हजार आठशे त्र्याहत्तर फक्त) इतक्या
रकमेच्या प्रस्तावास या शासन निर्णयान्वये प्रशासकीय मान्यता देण्यात येत आहे.
# Page 2
शासन निर्णय क्रमांक: संप्रिसा- २०२१/प्र.क्र.०२/का. ०७
२. सदर खरेदी उद्योग, ऊर्जा व कामगार विभागाच्या शासन निर्णय दिनांक २४.०८.२०१७ व
०८.१२.२०१७ रोजीच्या शासन निर्णयातील तरतुदीनुसार GeM पोर्टलवरुन विहित पध्दतीने
करण्यात यावी.
३. याप्रित्यर्थ होणारा खर्च "मागणी क्र. जे-१, २०१४-न्यायदान, १०५-दिवाणी व सत्र न्यायालये,
(०१)(०२) प्रमुख न्यायाधीश, कौटुंबिक न्यायालय, सांकेतांक २०१४ ०३४१–१७ संगणक खर्च” या
लेखाशीर्षाखाली संबंधित वित्तीय वर्षात विहीत पध्दतीने निधी अर्थसंकल्पित करण्यात येऊन
भागविण्यात यावा.
४. सदर शासन निर्णय वित्त विभागाच्या शासन निर्णय क्र. विअप्र २०१३/प्र.क्र.३०/२०१३/
विनियम, भाग-२, दिनांक १७ एप्रिल, २०१५ अन्वये वित्तीय अधिकार नियम पुस्तिका १९७८ भाग-१
उप विभाग-२ मधील अ. क्र. २७ (अ) नियम क्र. ७६ अन्वये प्रशासकीय विभागांना प्रदान करण्यात
आलेल्या अधिकारानुसार निर्गमित करण्यात येत आहे.
# Page 3