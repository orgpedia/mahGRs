# Page 1
नाशिक जिल्ह्यातील सिन्नर येथे दिवाणी न्यायालय, वरिष्ठ स्तर स्थापन करण्याबाबत व त्याकरीता आवश्यक पदे निर्माण करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : न्यायस्था- ११२०/३७४/प्र.क्र.९०/का-११.
मुख्य इमारत, पाचवा मजला, मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : १२ ऑक्टोबर, २०२२.
संदर्भ :- १. मा. उच्च न्यायालय, मुंबई यांचे पत्र क्र. बी (डब्ल्यू) ओ१२०९/२०१०/१०५८/१५९९१, दि.२८.११.२०२०.
२. प्रमुख जिल्हा व सत्र न्यायाधीश, नाशिक यांची जा. क्र.इमारत/५३७२/२०२०, दि.०६.१०.२०२० व जा.क्र.इमारत/४७४३/२०२१,दि.१०.०८.२०२१ ची पत्रे.
३. वित्त विभाग, मंत्रालय, मुंबई यांचे क्र. पदनि-२०२२/प्र.क्र.४/आ.पु.क., दि. २५.०२.२०२२ रोजीचे पत्र. (पदनिर्मितीबाबत कार्यवृत्त) ४. वित्त विभाग, मंत्रालय, मुंबई यांचे क्र. पदनि-२०२२/प्र.क्र.६/आ.पु.क., दि.२३.०५.२०२२ रोजीचे पत्र. (पदनिर्मितीबाबत कार्यवृत्त) ५.विधि व न्याय विभाग, शासन निर्णय क्र. न्यायस्था-११२०/३७४/प्र.क्र.९०/का-११.
दि.२९.०९.२०२२.
प्रस्तावना :
संदर्भ क्र. ५ येथील शासन निर्णय याद्वारे अधिक्रमित करण्यात येत असून खालीलप्रमाणे सुधारीत आदेश निर्गमित करण्यात येत आहे.
मा. उच्च न्यायालयाच्या दि.०४.०४.२००७ च्या मानक प्रारुपानुसार (Standard Format) राज्यात विविध ठिकाणी नवीन न्यायालय सुरु करण्यासाठी प्रलंबित खटले / प्रकरणांची किमान संख्या ५०० असावी, त्याचबरोबर पायाभूत सुविधा उदा. न्यायालयीन इमारत आणि न्यायाधीशांची निवासस्थाने यांची उपलब्धता असावी. मा. उच्च न्यायालयाच्या धोरणानुसार आवश्यक सर्व निकष पूर्ण होत असल्याने सिन्नर, जि. नाशिक येथे दिवाणी न्यायालय, वरिष्ठ स्तर हे न्यायालय स्थापन करण्यास मा. उच्च न्यायालयाच्या “न्यायालय स्थापना समितीने” मान्यता दिली आहे. उच्चस्तरीय सचिव समिती व मा मंत्रिमंडळाने मान्यता दिल्यानुसार सदर न्यायालय स्थापनेस व त्याअनुषंगाने पदनिर्मिती बाबतचे आदेश निर्गमित करण्याची बाब शासनाच्या विचाराधीन होती.
शासन निर्णय :
सिन्नर, जिल्हा नाशिक येथे दिवाणी न्यायालय, वरिष्ठ स्तर स्थापन करण्यास व त्याकरीता पुढील विवरणपत्रात दर्शविल्यानुसार न्यायालय सुरु होण्याच्या दिनांकापासून १६ नियमित पदे निर्माण करण्यास व ४ बाहययंत्रणेद्वारे भरण्यास या शासन निर्णयाद्वारे मान्यता देण्यात येत आहे.
# Page 2
शासन निर्णय क्रमांकः न्यायस्था-११२०/३७४/प्र.क्र.९०/का-११
दिवाणी न्यायालय, वरिष्ठ स्तर, सिन्नर, जिल्हा नाशिक (अस्थायी पदे)
-----------------------------------------------------------------------------
| अ.क्र. | पदनाम | वेतनश्रेणी | पदसंख्या |
| १ | दिवाणी न्यायाधीश ( वरिष्ठ स्तर ) | ३९५३०-९२०-४०४५०-१०८० ४९०९०-१२३०- ५४०१० | १ |
| २ | अधीक्षक | एस-१६ : ४४९००-१४२४०० | १ |
| ३ | सहायक अधीक्षक | एस-१५ :४१८००-१३२३०० | २ |
| ४ | लघुलेखक (ग्रेड-२) | एस-१५:४१८००-१३२३०० | १ |
| ५ | वरिष्ठ लिपिक | एस-८ : २५५००-८११०० | २ |
| ६ | कनिष्ठ लिपिक | एस-६ : १९९००-६३२०० | ६ |
|  | बेलिफ | एस-६ : १९९००-६३२०० | ३ |
| एकूण नियमित पदे | १६ |
-----------------------------------------------------------------------------
बाह्ययंत्रणेद्वारे घ्यावयाच्या सेवा
-----------------------------
| अ.क्र. | सेवा | मनुष्यबळ संख्या |
| १ | शिपाई | २ |
| २ | पहारेकरी | १ |
| ३ | सफाईगार | १ |
| एकूण | ४ |
-----------------------------
यासाठी होणारा खर्च मागणी क्र.जे-१, २०१४ न्यायदान, १०५- दिवाणी व सत्र न्यायालय, (०२) जिल्हा व सत्र न्यायाधीश, (०२) (०१) जिल्हा व सत्र न्यायाधीश (२०१४०१७२ ) ( दत्तमत) (अनिवार्य) या लेखाशीर्षाखालील मंजूर अनुदानातून भागविण्यात यावा. या अनुषंगाने निधी उपलब्धतेबाबतचे आदेश स्वतंत्रपणे निर्गमित करण्यात येतील.
३. सदर शासन निर्णय वित्त विभागाच्या सहमतीने व अनौपचारिक संदर्भ क्रमांक ५९४/आपुक, दि.२१/१२/२०२१ व ६५४/व्यय ५, दि.२०/६/२०२२ अन्वये तसेच दि.१२/०९/२०२२ रोजी झालेल्या मा. मंत्रिमंडळाच्या बैठकीत झालेल्या निर्णयानुसार निर्गमित करण्यात येत आहे.
# Page 3