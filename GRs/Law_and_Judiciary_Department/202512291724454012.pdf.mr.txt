# Page 1
धर्मादाय रुग्णालयातील आरक्षित खाटा निर्धन
व दुर्बल घटकांतील रुग्णांसाठी उपलब्ध करून
देण्याबाबतच्या योजनेच्या अंमलबजावणीवर
देखरेख व नियंत्रणासाठी विशेष तपासणी
पथक स्थापन करण्याबाबत.
महाराष्ट्र शासन
विधि व न्याय विभाग
शासन निर्णय क्रमांकः संकिर्ण २७२५/ प्र.क्र.७३/का.१५,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: २९ डिसेंबर, २०२५
संदर्भ:- १) कार्यालयीन आदेश क्रमांक समिती २५२३/प्र.क्र.४३/का-१५,
दिनांक ०७ फेब्रुवारी, २०२४ व दिनांक २२ एप्रिल, २०२४
२) शासन परिपत्रक क्रमांक बैठक ४४२५/प्र.क्र.३४/का-१५,
दिनांक १० जून, २०२५
प्रस्तावना :-
धर्मादाय रुग्णालय मदत कक्षासंदर्भात आढावा घेण्यासाठी मा. मुख्यमंत्री यांच्या
अध्यक्षतेखाली दिनांक २३/०४/२०२५ रोजी बैठक आयोजित करण्यात आली होती. सदर बैठकीत
घेण्यात आलेल्या निर्णयाच्या अनुषंगाने धर्मादाय रुग्णालयातील आरक्षित खाटा निर्धन व दुर्बल
घटकातील रुग्णांसाठी उपलब्ध करुन देण्याबाबतच्या योजनेच्या अंमलबजावणीवर देखरेख व
नियंत्रणासाठी धर्मादाय आयुक्त, वैद्यकीय शिक्षण व औषधी द्रव्ये विभाग आणि धर्मादाय रुग्णालय
मदत कक्ष यांच्या समन्वयातून विशेष तपासणी पथक स्थापन करण्यास संदर्भाधिन क्र.२ येथील
शासन परिपत्रकान्वये मान्यता देण्यात आली होती. सदर तपासणी पथकाची कार्यकक्षा निश्चित
करावयाची बाब शासनाच्या विचाराधीन होती.
शासन निर्णय :-
धर्मादाय रुग्णालयांची तपासणी करण्याकरीता संदर्भाधिन क्र.१ येथील कार्यालयीन
आदेशांन्वये गठित करण्यात आलेले तपासणी पथक या शासन निर्णयाद्वारे रद्द करण्यात येत आहे.
२. धर्मादाय रुग्णालयांकडून निर्धन व आर्थिक दृष्ट्टया दुर्बल घटकांतील रुग्णांसाठी खाटा
आरक्षित ठेवण्याबाबतच्या योजनेच्या अंमलबजावणीवर देखरेख व नियंत्रणासाठी धर्मादाय आयुक्त,
वैद्यकीय शिक्षण व औषधी द्रव्ये विभाग आणि धर्मादाय रुग्णालय मदत कक्ष यांच्या समन्वयातून
विशेष तपासणी पथक स्थापन करण्यास संदर्भाधिन क्र.२ येथील शासन परिपत्रकान्वये मान्यता
देण्यात आली आहे. सदर तपासणी पथकामध्ये नियुक्त करावयाच्या सदस्यांची पदनामे धर्मादाय
आयुक्त, महाराष्ट्र राज्य, वैद्यकीय शिक्षण व औषधी द्रव्ये विभाग व धर्मादाय रुग्णालय मदत
कक्षाकडून प्राप्त झाली असून त्यानुसार सदर तपासणी पथकामध्ये १) धर्मादाय उप आयुक्त,
# Page 2
शासन निर्णय क्रमांकः संकिर्ण २७२५/ प्र.क्र.७३/का.१५,
महाराष्ट्र राज्य, मुंबई २) सहयोगी प्राध्यापक (जनऔषध वैद्यकशास्त्र विभाग) आरोग्य पथक, पालघर
३) सह कक्ष प्रमुख तथा कक्ष अधिकारी, धर्मादाय रुग्णालय मदत कक्ष ४) उप कक्ष प्रमुख, धर्मादाय
रुग्णालय मदत कक्ष ५) प्रशासकीय अधिकारी, धर्मादाय रुग्णालय मदत कक्ष यांची नियुक्ती
करण्यात येत आहे. तपासणी पथकातील पदांनुसार जेष्ट्ठ व्यक्ति हा त्या त्या पथकाचा प्रमुख
असेल.
३. सदर तपासणी पथकाने धर्मादाय रुग्णालयांकडून निर्धन व आर्थिक दृष्ट्टया दुर्बल
घटकांतील रुग्णांसाठी खाटा आरक्षित ठेवण्याबाबतच्या योजनेच्या अंमलबजावणीवर देखरेख व
नियंत्रणासाठी पुढीलप्रमाणे कार्यवाही करावी:-
१) धर्मादाय रुग्णालयात निर्धन व दुर्बल घटकांतील रुग्णांसाठी आरक्षित खाटा
पारदर्शकपणे उपलब्ध करुन देण्याच्या अनुषंगाने धर्मादाय रुग्णालयांची तपासणी करणे.
२) सदर योजनेची अंमलबजावणी करण्यासाठी संबंधित धर्मादाय रुग्णालयांचे मासिक
अहवाल, वार्षिक लेखे, निर्धन रुग्ण निधी खात्याशी संबंधित माहिती तपासणे.
३) धर्मादाय आयुक्त कार्यालयाकडून धर्मादाय रुग्णालयांना वेळोवेळी देण्यात आलेल्या
सूचनांचे रुग्णालयांकडून पालन होत असल्याची तपासणी करणे.
४) धर्मादाय रुग्णालयात निर्धन व दुर्बल घटकांतील रुग्णांसाठी आरक्षित खाटा
पारदर्शकपणे उपलब्ध करुन देण्याकरीता विकसित करण्यात आलेल्या ऑनलाईन प्रणालीचा
रुग्णालयांकडून वापर करण्यात येत असल्याची खातरजमा करणे.
४. तपासणी पथकाने धर्मादाय रुग्णालयांची तपासणी केल्यानंतर केलेल्या कार्यवाहीचा
अहवाल विधि व न्याय विभागास व धर्मादाय आयुक्त, महाराष्ट्र राज्य यांना सादर करावा.
५. धर्मादाय रुग्णालयांमध्ये नियुक्त केलेले आरोग्य सेवक तसेच धर्मादाय रुग्णालये यांनी
तपासणीच्या वेळी सदर पथकास सहकार्य करावे.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3