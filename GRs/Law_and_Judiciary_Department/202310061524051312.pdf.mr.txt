# Page 1
महाराष्ट्र शासन
विधि व न्याय विभाग
शासन ज्ञापन क्र.संकीर्ण-२०२२/३९८/प्र.क्र.१२५/कार्यासन -६
मंत्रालय (विस्तार), मादाम कामा मार्ग,
हुतात्मा राजगुरु चौक, मुंबई - ४०० ०३२
दिनांक :- ०६.१०.२०२३.
विषय :- कै.श्री. नितीन श्रीधर बाबर, कनिष्ठ लिपिक, सह दिवाणी न्यायालय, क.स्तर, पंढरपूर, जिल्हा सोलापूर यांचा कोव्हीड-१९ विषाणूच्या पार्श्वभूमीवर शासन आदेशानुसार कोवीड-१९ संबंधित कामकाज करण्याचे कर्तव्य बजावत असताना कोव्हीड–१९ संसर्गाने मृत्यु झाल्यामुळे त्यांच्या कुटूंबियांना रु.५० लक्ष सानुग्रह सहाय्य मंजूरीबाबत.
संदर्भ :- १) शासन निर्णय, वित्त विभाग क्र. संकीर्ण-२०२०/प्र.क्र.४/व्यय-९, दिनांक २९.०५.२०२० व दिनांक १४.०५.२०२१.
२) वित्त विभागाचे पत्र क्र.न्यायप्र-२०२०/सं.क्र.४/व्यय-९,दिनांक २८.०१.२०२१ ३) सहायक प्रबंधक, (निरीक्षण) मुंबई उच्च न्यायालय यांचे पत्र क्र:ब(जन)
१००१/२०२२/४४०, दिनांक ०७.०३.२०२२
४) सहायक प्रबंधक, (निरीक्षण) मुंबई उच्च न्यायालय यांचे पत्र क्र:ब(जन)
१००१/२०२३/५२७, दिनांक १५.०३.२०२३
५) प्रमुख जिल्हा न्यायाधीश, सोलापूर यांचे पत्र जा. क्र.आस्था/ब-४/२०६/२०२२, दिनांक २५.०२.२०२२
६) प्रमुख जिल्हा न्यायाधीश, सोलापूर यांचे पत्र जा. क्र.आस्था/ब-४/२१६/२०२३, दिनांक ०६.०३.२०२३
ज्ञापन : सह दिवाणी न्यायालय, क.स्तर, पंढरपूर, जिल्हा सोलापूर येथे कार्यरत असलेले कै.श्री. नितीन श्रीधर बाबर, कनिष्ठ लिपिक हे कोव्हीड -१९ विषाणूच्या पार्श्वभूमीवर कर्तव्य व जबाबदारी पार पाडताना त्यांचा कोरोना विषाणू संसर्गाने दिनांक ०२.०५.२०२१ रोजी मृत्यू झाला आहे.
२. प्रमुख जिल्हा न्यायाधीश, सोलापूर यांनी उक्त मृत कनिष्ठ लिपिक कै. श्री. नितीन श्रीधर बाबर, यांच्या कुटूंबियांना शासन निर्णय, वित्त विभाग क्र.संकीर्ण-२०२०/प्र.क्र.४/व्यय-९, दि.२९.०५.२०२० अनुसार रु.५०,००,०००/- (रुपये पन्नास लक्ष फक्त) इतक्या रक्कमेच्या सानुग्रह सहाय्य मंजूरीचा प्रस्ताव सादर केला आहे.
३. सह दिवाणी न्यायाधीश, क. स्तर, पंढरपूर, जिल्हा सोलापूर यांनी कै. श्री. नितीन श्रीधर बाबर, कनिष्ठ लिपिक यांना लाईफ लाईन सुपरस्पेशालिटी हॉस्पीटल, पंढरपूर, जिल्हा सोलापूर येथे दाखल करण्यापूर्वी १४ दिवसांच्या काळात ते कार्यालयात कर्तव्यावर हजर होते असे प्रमाणपत्र सादर केले आहे.
सदरचे प्रमाणपत्र प्रमुख जिल्हा न्यायाधीश, सोलापूर यांनी सत्यापित केलेले आहे.
४. लाईफ लाईन सुपरस्पेशालिटी हॉस्पीटल, पंढरपूर, जिल्हा सोलापूर यांनी कै. श्री. नितीन श्रीधर बाबर, कनिष्ठ लिपिक, यांचा मृत्यू हा कोविड-१९ या रोगाच्या संसर्गामुळे झालेला असल्याचे प्रमाणपत्रामध्ये नमुद केले आहे.
# Page 2
शासन ज्ञापन क्रमांकः संकीर्ण-२०२२/३९८/प्र.क्र.१२५/कार्यासन -६
५. निबंधक (जन्म-मृत्यू), पंढरपूर नगर परिषद, यांनी कै. बाबर यांचा मृत्यू हा दिनांक ०२.०५.२०२१ रोजी झालेला असल्याचे मृत्यू प्रमाणपत्र दिले आहे.
६. प्रमुख जिल्हा न्यायाधीश, जिल्हा सोलापूर यांनी त्यांच्या दिनांक २५.०२.२०२२ रोजीच्या पत्रामध्ये कै.श्री. नितीन श्रीधर बाबर यांच्या पत्नी श्रीमती प्रतिभा नितीन बाबर यांनी रु.५०.०० लक्ष सानुग्रह अनुदान मिळण्याबाबतचा दिनांक १८.०८.२०२१ रोजीचा विनंती अर्ज त्यांना सादर केला असल्याचे नमूद केले आहे.
७. या संदर्भात सर्व आवश्यक अटी व बाबींची पूर्तता होत असल्याने, सह दिवाणी न्यायालय, क.स्तर, पंढरपूर, जिल्हा सोलापूर येथे कार्यरत असलेले कनिष्ठ लिपिक कै. श्री. नितीन श्रीधर बाबर यांच्या कुटुंबियांना रक्कम रु.५०.०० लक्ष (रुपये पन्नास लक्ष फक्त) सानुग्रह सहाय्य म्हणून प्रदान करण्यास याव्दारे मंजूरी देण्यात येत आहे.
८. उक्त खर्च “मागणी क्रमांक जे - १, मुख्य लेखाशीर्ष २०१४- न्यायदान, १०५ - दिवाणी व सत्र न्यायालये, (०२)(०१) जिल्हा व सत्र न्यायाधीश, (२०१४०१७२) या लेखाशिर्षाखालील १३-कार्यालयीन खर्च या लेखाशिर्षाखाली खर्ची टाकण्यात यावा व त्या लेखाशिर्षाखाली सन २०२३-२४ या वर्षातील मंजूर अनुदानातून भागविण्यात यावा.
९. सदर ज्ञापन वित्त विभाग, शासन निर्णय, दिनांक २९/०५/२०२० व दिनांक १४/०५/२०२१ तसेच वित्त विभागाचे पत्र क्र.न्यायप्र-२०२०/सं.क्र.४/व्यय-९, दिनांक २८.०१.२०२१ नुसार निर्गमित करण्यात येत आहे.