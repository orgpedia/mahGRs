# Page 1
वडगाव मावळ, जिल्हा पुणे येथील जिल्हा न्यायाधीश - १ व अतिरिक्त सत्र न्यायाधीश, वडगाव मावळ, पुणे यांना कार्यालय प्रमुख व आहरण व संवितरण अधिकारी घोषित करणेबाबत.
महाराष्ट्र शासन
विधि व न्याय विभाग
शासन निर्णय क्रमांक : डीडीओ ०३२२/प्र.क्र.४०/का.११
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दि. ०९ मार्च, २०२२.
वाचा: १) शासन निर्णय, विधि व न्याय विभाग क्रमांक:- पदनि २०१८/१०९९/प्र.क्र.१८६/का-११, दि.०५.०२.२०२१.
२) शासन निर्णय, विधि व न्याय विभाग क्रमांक:- पुरमा -०२२१/प्र.क्र.१४/कार्या-११, दि.२६.०३.२०२१.
३) शासन अधिसूचना विधि व न्याय विभाग क्रमांक:- पदनि २०१८/१०९९/प्र.क्र.१८६/का-११, दि.३१.०१.२०२२.
४) उच्च न्यायालय, मुंबई यांचे No:B(W)A-१२०७/२०११/५१६/६७९८, दि.२६.०२.२०२२.
५) जिल्हा न्यायालय, पुणे यांचे जा.क्र. वेतन/ १४६८/२०२२,दि.१७.०२.२०२२.
६) जिल्हा न्यायालय,वडगाव-मावळ यांचे जा.क्र.जि.न्या,२१/२०२२,दि.१५.०२.२०२२.
प्रस्तावना: उपरोक्त संदर्भाधीन अ.क्र.१ येथील दिनांक ०५.०२.२०२१ रोजीच्या शासन निर्णयान्वये पुणे हयातील वडगाव-मावळ येथे जिल्हा व अतिरिक्त सत्र न्यायालय हे न्यायालय स्थापन करण्यास प्रशासकीय मान्यता देण्यात आली आहे. संदर्भाधीन अ.क्र.२ येथील दिनांक २६.०३.२०२१ रोजीच्या शासन निर्णयान्वये सदर न्यायालयाकरीता आवश्यक खर्चासाठी लागणा-या निधीबाबत मान्यता देण्यात आली आहे.
अ.क्र.३ येथील दिनांक ३१.०१.२०२२ रोजीच्या अधिसूचनेन्वये दिनांक ०६ जानेवारी, २०२२ पासून जिल्हा व अतिरिक्त सत्र न्यायालय, वडगाव-मावळ हे न्यायालय कार्यान्वित झाले आहे. संदर्भाधीन अ.क्र.४,५ व ६ रोजीच्या पत्रान्वये जिल्हा न्यायालय, वडगाव-मावळ यांनी केलेल्या विनंतीच्या अनुषंगाने जिल्हा न्यायाधीश १ व अतिरिक्त सत्र न्यायाधीश, वडगाव मावळ, पुणे यांना कार्यालय प्रमुख व आहरण व संवितरण अधिकारी म्हणून घोषित करण्याची बाब शासनाच्या विचाराधीन होती.
शासन निर्णय: जिल्हा व अतिरिक्त सत्र न्यायालय,वडगाव - मावळ, जि. पुणे यांचेसाठी जिल्हा न्यायाधीश- १ व अतिरिक्त सत्र न्यायाधीश, वडगांव मावळ, पुणे यांना “कार्यालय प्रमुख” तसेच “आहरण व संवितरण अधिकारी” म्हणून घोषित करण्यात येत आहे. सदर न्यायालयातील सर्व प्रकारची देयके कोषागारात सादर करण्याकरीता त्यांना प्राधिकृत करण्यात येत आहे. सदर आदेश वित्तीय बाबींपुरतेच मर्यादित राहतील.
२. सदर शासन निर्णय वित्तीय अधिकार नियमपुस्तिका, १९७८, दिनांक १७ एप्रिल, २०१५ मधील भाग पहिला, उप विभाग, १ मधील अनुक्रमांक ३, नियम क्रमांक २ अन्वये प्रशासनिक विभागांना प्रदान करण्यात आलेल्या अधिकारांनुसार तसेच महाराष्ट्र कोषागार नियम १९६८ मधील नियम १५(३) व १५६ अन्वये दिलेल्या अधिकारांचा वापर करुन निर्गमित करण्यात येत आहे.
# Page 2
शासन निर्णय क्रमांकः डीडीओ ०३२२/प्र.क्र.४०/का.११