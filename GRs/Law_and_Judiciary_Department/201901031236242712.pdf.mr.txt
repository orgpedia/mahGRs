# Page 1
मौजे शिर्डी येथील श्री. पंडितराव शेळके यांची जमीन सर्वे नं.२०३/२ पैकी ०.६० आर व श्रीम. नलिनी शेळके यांची सर्वे नं.२०३/१ पैकी क्षेत्र ०.६० आर श्री साईबाबा संस्थानने कायमस्वरुपी खरेदी केल्यामुळे उर्वरित २०% रक्कम अदा करण्यास मान्यता देण्याबाबत.
महाराष्ट्र शासन
विधि व न्याय विभाग,
शासन निर्णय क्र. सासंवि-१०१७/१८४४/प्र.क्र.२०१/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०३ जानेवारी, २०१९
संदर्भ:- १) विधि व न्याय विभागाचा समक्रमांकाचा शासन निर्णय दि.२५.०६.२०१८.
२) मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांचे पत्र क्र.एसएसएसटी/मालमत्ता/२५५४/२०१८, दि.२७.०८.२०१८
प्रस्तावना:
शिर्डी सुधारित विकास आराखड्यानुसार आरक्षण क्र. ७ सर्वे नं.२०२ पैकी व सर्वे नं.२०३ पैकी क्षेत्र २ हेक्टर संस्थानाकरिता आरक्षित आहे. श्रीम. नलिनी शेळके यांच्या मालकीची जमीन सर्वे
नं.२०३/१ व श्री.पंडितराव शेळके यांची जमीन सर्वे नं.२०३/२ पैकी ०.६० आर या जमिनी सदर आरक्षित क्षेत्राजवळ आहे. श्रीमती नलिनी शेळके व इतर दोन, श्री. पंडितराव शेळके यांनी सदर जमिनी संस्थानने कायमस्वरुपी खरेदी करण्याबाबतचा अर्ज संस्थानाकडे सादर केला आहे. व्यवस्थापन
समितीच्या दि.०८.१०.२०१५ रोजीच्या सभेत मा.उच्च न्यायालयाच्या आदेशाप्रमाणे कार्यवाही करावी,असे ठरले. श्री साईबाबा संस्थान विश्वस्तव्यवस्था, शिर्डी अधिनियम,२००४ च्या कलम १७ (२) (ट) मध्ये विकास करण्याच्या व विश्वस्तव्यवस्थेच्या योजना राबविण्याच्या प्रयोजनासाठी तसेच विश्वस्त
व्यवस्थेची उध्दिष्टे व प्रयोजने पार पाडण्यासाठी आवश्यक त्या जमिनी व इमारती संपादीत करील
किंवा खरेदी करील, अशी तरतूद आहे. या तरतुदीनुसार संस्थानासाठी आरक्षित असलेल्या जमिनी
भूसंपादन कायद्यातील तरतुदीनुसार संपादीत करण्यात येतात अथवा थेट पध्दतीने खरेदी करण्यात येतात. तसेच आरक्षणाव्यतिरिक्त अन्य जमिनी खरेदी देणेसाठी संस्थानकडे अर्ज प्राप्त झाल्यानंतर सदर जमिनींची सलगता व उपयोगिता तपासली जाते. सदर जमिनीचे संबंधातील कागदपत्रांची व
कायदेशीर बाबींची पडताळणी केल्यानंतर सदर जमिनीचे दर ठरविण्यासाठी व जमीन खरेदी
करण्यासाठीचे प्रस्ताव व्यवस्थापन समिती सभेपुढे सादर करण्यात येतात. तद्नंतर व्यवस्थापन
समितीच्या निर्णयाप्रमाणे पुढील उचित कार्यवाही करण्यात येते. उक्त अधिनियमात जमिनी खरेदी
# Page 2
शासन निर्णय क्रमांक: सासंवि-१०१७/१८४४/प्र.क्र.२०१/का.१६
करण्यासाठी शासन मान्यता घेण्याबाबतची तरतूद नसल्याने यापूर्वी जमीन खरेदी प्रकरणी शासनाच्या मान्यता घेण्यात आलेल्या नाहीत.
उपरोक्त प्रमाणे प्रस्तुत प्रकरणी मौजे शिर्डी येथील जमीन सर्वे नं.२०३/१ पैकी ०.६० आर इतके क्षेत्र रक्कम रु.५,२२,००,०००/- इतक्या रकमेस तसेच सर्वे नं.२०३/२ पैकी ०.६० आर इतके क्षेत्र रक्कम रु.५,२२,००,०००/- असे एकूण क्षेत्र १ हे २० आर इतके एकूण रक्कम रु.१०.४४ कोटी इतक्या रकमेस संस्थानने दि.३१.१२.२०१५ रोजी कायम खरेदी केलेले आहे. सदर खरेदी खतात नमूद केल्याप्रमाणे खरेदीखताच्या एकूण रकमेचे २०% इतकी रक्कम सदर जमिनीची सरकारी मोजणी करुन दिल्यानंतर व ७/१२ च्या रेकॉर्डप्रमाणे जमिनीच्या हद्दी खुणा निश्चित करुन दिल्यानंतर व खरेदीतील अटीची पूर्तता केल्यानंतर जमीन मालक यांना द्यावयाची असल्याचे नमूद केलेले असल्याने जमीन मालक यांना खरेदीखताच्या वेळी ८०% इतकी रक्कम रु.८,३५,२०,०००/- इतकी अदा करण्यात आली आहे. उर्वरित २०% रक्कम रु.२,०८,८०,०००/- देणे बाकी आहे. जमीन मालक यांनी खरेदीखतात नमूद केल्याप्रमाणे उक्त खरेदी जमिनीची सरकारी मोजणी करुन जमिनीच्या हद्दी निशाण्या निश्चित करुन दिलेल्या आहेत. तसेच खरेदी केलेल्या जमिनी संस्थानच्या नावाने ७/१२ उताऱ्याला नोंदी झालेल्या असून संस्थानच्या नावाने वेगळे ७/१२ उतारे झालेले असल्याने व खरेदीखतातील अटी व शर्तींची पूर्तता झालेली असल्याने उर्वरित २०% रक्कम मिळण्याची विनंती सदर जमिनीच्या मालकाने शिर्डी संस्थानकडे केली आहे. दि.२५.०६.२०१८ रोजीच्या शासन निर्णयान्वये श्री साईबाबा संस्थान विश्वस्तव्यवस्था, शिर्डी यांच्यासाठी "जमीन खरेदी धोरण" निश्चित करण्यात आले असून संस्थानासाठी कोणत्याही स्वरुपाची जमीन ही शासन मान्यतेशिवाय खरेदी करु नये, जमीन खरेदीच्या सर्व प्रस्तावांना शासनाची पूर्व मान्यता घेण्यात यावी, असा नियम आहे. तरी या नियमानुसार श्रीम.नलिनी शेळके व श्री. पंडीतराव शेळके यांनी खरेदी खतातील अटी व शर्तींची पूर्तता केली असल्याने त्यांच्या जमिनी खरेदीची उर्वरित २०% रक्कम अदा करण्यास परवानगी द्यावी, अशी विनंती मुख्य कार्यकारी अधिकारी, श्री साईबाबा संस्थान, शिर्डी यांनी त्यांच्या संदर्भाधीन पत्र क्र. २ दि.२७.०८.२०१८ अन्वये केली असून सदर विनंतीनुषंगाने श्रीम. नलिनी शेळके व इतर दोन यांची जमीन खरेदीच्या रक्कमेच्या २०% रक्कम रु.१,०४,४०,०००/- व श्री.पंडीतराव शेळके यांच्या जमीन खरेदीच्या रक्कमेच्या २०% रक्कम रु. १,०४,४०,०००/- याप्रमाणे एकूण रु.२,०८,८०,००० /- इतकी रक्कम अदा करण्यास मान्यता देण्याची बाब शासनाच्या विचाराधीन होती.
शासन निर्णय:
श्री साईबाबा संस्थान विश्वस्तव्यवस्था, शिर्डी यांच्यासाठी दि. २५.०६.२०१८ रोजीच्या शासन निर्णयान्वये तयार करण्यात आलेल्या "जमीन खरेदी धोरण" नुसार श्रीमती नलिनी संपतराव शेळके व इतर दोन यांची जमीन सर्वे नं.२०३/१ क्षेत्र ०.६० आर व श्री.पंडीतराव नानासाहेब शेळके यांचे जमीन
पृष्ठ ३ पैकी २
# Page 3
शासन निर्णय क्रमांकः सासंवि-१०१७/१८४४/प्र.क्र.२०१/का.१६
सर्वे क्र.२०३/२ क्षेत्र ०.६० आर ही जमीन श्री साईबाबा संस्थानासाठी कायमस्वरुपी खरेदी केल्यामुळे या जमिनीच्या किंमतीपैकी श्रीमती नलिनी संपतराव शेळके व इतर दोन यांना देय असलेली उर्वरित २०% रक्कम रु.१,०४,४०,०००/- व श्री. पंडीतराव नानासाहेब शेळके यांना देय असलेली उर्वरित २०%
रक्कम रु.१,०४,४०,०००/- याप्रमाणे एकूण रु.२,०८,८०,०००/- इतकी रक्कम अदा करण्यास या शासन निर्णयाद्वारे मान्यता देण्यात येत आहे.