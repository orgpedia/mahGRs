# Page 1
अपंग व्यक्ती, वरिष्ठ नागरिक व समाजातील दुर्लक्षित घटक यांच्यासाठी स्थापन ११ विशेष न्यायालयातील ५५ अस्थायी पदांना मुदतवाढ देण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : विशेन्या १३१८/प्र.क्र.२१०/का-नऊ
मंत्रालय, मुंबई - ४०० ०३२,
दिनांक :- ११ मार्च, २०२०
पहा : १) विधि व न्याय विभाग, शासन निर्णय, क्र: जगन्या १३१४/प्र.क्र.१६४/का-९, दि.०३.०३.२०१८.
२) जिल्हा व सत्र न्यायालय, ठाणे यांचे पत्र जा.क्र. (आस्था) / २००८/२०२०, दि.०३.०१.२०२०
३) जिल्हा व सत्र न्यायालय, नाशिक यांचे पत्र जा.क्र. आस्था/३२/७३९/२०२०, दि.२३.०१.२०२०
४) जिल्हा व सत्र न्यायालय, नागपूर यांचे पत्र जा.क्र. बी.-४(१०)/४०२/२०२०, दि.३०.०१.२०२०
५) वित्त विभाग, शासन निर्णय क्र. पदनि-२०१६/प्र.क्र.०८/१६/आ.पु.क., दि.१२.०२.२०२०.
प्रस्तावना : अपंग व्यक्ती, वरिष्ठ नागरिक व समाजातील दुर्लक्षित घटक यांच्याशी संबंधित १००० पेक्षा जास्त प्रकरणे प्रलंबित आहेत अशा ११ ठिकाणी संदर्भ क्र. १ येथील शासन निर्णयान्वये ११ विशेष न्यायालये स्थापन करण्यात आली असून सदर न्यायालयाकरीता आवश्यक ५५ अस्थायी पदे निर्माण करण्यात आली आहेत. सदर अस्थायी पदे दि.०१.०३.२०२० पासून पुढे सुरु ठेवण्याची विनंती जिल्हा व सत्र न्यायालय, नागपूर, ठाणे आणि नाशिक यांनी संदर्भीय अनुक्रमांक २ ते ४ येथील प्रस्तावान्वये केली आहे.
संदर्भ क्र.५ येथील वित्त विभागाच्या शासन निर्णयान्वये दि. ०१.०३.२०२० ते दि.३१.०८.२०२० पर्यंत अस्थायी पदांना मुदतवाढ देण्याचे अधिकार प्रशासकीय विभागास प्रदान करण्यात आलेले आहेत.
त्यानुसार सदर पदे पुढे चालू ठेवण्याची बाब शासनाच्या विचाराधीन होती.
शासन निर्णय :
अपंग व्यक्ती, वरिष्ठ नागरिक व समाजातील दुर्लक्षित घटक यांच्याशी संबंधित १००० पेक्षा जास्त प्रकरणे प्रलंबित आहेत अशा ११ ठिकाणी स्थापन ११ विशेष न्यायालयातील एकूण ५५ अस्थायी पदे दि.०१.०३.२०२० ते दि.३१.०८.२०२० पर्यंत पुढे चालू ठेवण्यास या शासन निर्णयाद्वारे मुदतवाढ देण्यात येत आहे.
# Page 2
शासन निर्णय क्रमांकः विशेन्या १३१८/प्र.क्र.२१०/का-नऊ
----------------------------
| अ.क्र. | पदनाम | पदसंख्या |
| १ | जिल्हा न्यायाधीश | ११ |
| २ | लघुलेखक (उच्च श्रेणी) | ११ |
| ३ | वरिष्ठ लिपीक | ११ |
| ४ | कनिष्ठ लिपिक | ११ |
| ५ | शिपाई | ११ |
|  | एकूण पदे | ५५ |
----------------------------
२. याकरिता येणारा खर्च "२०१४, न्यायदान- (भारित) १०२ - उच्च न्यायालये, १०२ (०९) (०१) जलदगती न्यायालयांसाठी केंद्र पुरस्कृत विशेष अनुदान क्र. २०१४ ०३८८" या शिर्षाखाली सन २०२० २१ या वित्तीय वर्षासाठी मंजूर होणाऱ्या अनुदानातून भागविण्यात यावा.
३. वित्त विभाग, शासन निर्णय क्र. पदनि-२०१६/प्र.क्र.८/१६/आ.पु.क., दि.१२.०२.२०२० द्वारे प्रशासकीय विभागास प्रदान करण्यात आलेल्या अधिकारानुसार हा शासन निर्णय निर्गमित करण्यात येत आहे.
# Page 3