# Page 1
राष्ट्रीय न्यायिक अकादमी, भोपाळ मार्फत महाराष्ट्र न्यायिक अकादमी, उत्तन, जिल्हा ठाणे या ठिकाणी नियोजितपश्चिम विभाग ॥ च्या विभागीय प्रादेशिक परिषदेकरिता निधी उपलब्ध करणेबाबत.
महाराष्ट्र शासन
विधि व न्याय विभाग
शासन निर्णय क्र. संकीर्ण ५१२०/८८/प्र.क्र.१०/का.-चार
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक :- २५ फेब्रुवारी, २०२०.
संदर्भ :- प्रबंधक, मूळ शाखा, उच्च न्यायालय, मुंबई यांचे पत्र क्र.P&E/B&S/Conf/२०२०, दि.२९/०१/२०२०.
प्रस्तावना : राष्ट्रीय न्यायिक अकादमी, भोपाळ मार्फत महाराष्ट्र न्यायिक अकादमी, उत्तन, जिल्हा ठाणे येथे दि. २९/०२/२०२० ते दि. ०१/०३/२०२० या दरम्यान Optimising Quality and Efficiency in Justice Delivery: Challenges and Opportunities या विषयावर पश्चिम विभाग ॥ || ची विभागीय परिषद नियोजित आहे. सदर परिषदेसाठी उपस्थित राहणाऱ्या मा. सर्वोच्च व उच्च न्यायालयाचे मा. न्यायमुर्ती तसेच इतर न्यायमूर्ती/न्यायिक अधिकारी यांच्या निवासव्यवस्था, प्रवास, भोजनव्यवस्था इ. बाबींसाठी होणाऱ्या खर्चाचा निधी संक्षिप्त देयकाद्वारे आहरित करण्याचा उच्च न्यायालयाचा प्रस्ताव शासनाच्या विचाराधीन होता.
यानुषंगाने शासन पुढीलप्रमाणे निर्णय घेत आहे.
शासन निर्णय : राष्ट्रीय न्यायिक अकादमी, भोपाळ मार्फत महाराष्ट्र न्यायिक अकादमी, उत्तन, जिल्हा ठाणे येथे दि. २९/०२/२०२० ते दि. ०१/०३/२०२० या दरम्यान Optimising Quality and Efficiency in Justice Delivery : Challenges and Opportunities या विषयावर पश्चिम विभाग ॥ ची विभागीय परिषद नियोजित आहे. सदर परिषदेसाठी उपस्थित राहणाऱ्या मा. सर्वोच्च व उच्च न्यायालयाचे मा. न्यायमुर्ती तसेच इतर न्यायमूर्ती/न्यायिक अधिकारी यांच्या निवासव्यवस्था, प्रवास, भोजनव्यवस्था इ. बाबींसाठी रु. २०.०० लक्ष इतका निधी संक्षिप्त देयकावर खालील अटींच्या अधिन राहून आहरित करण्यास सदर आदेशान्वये शासन मान्यता प्रदान करण्यात येत आहे.
(१) शासन परिपत्रक, क्र. मुंविनि-१०१६/प्र.क्र.३८/१७/विनियम, दि. १८/१२/२०१७ मधील सूचनेनुसार (२०१४ ००७४) या लेखाशीर्षाखाली दि. ३१/०१/२०२० यापूर्वीची तपशीलवार देयके प्रलंबित नाहीत.
(२) दि. ३१/०१/२०२० नंतरच्या संक्षिप्त देयकावर काढलेल्या सर्व तपशिलवार देयकांचा त्वरेने निपटारा करण्यात येईल.
(३) या संक्षिप्त देयकाचे तपशिलवार देयक एक महिन्याच्या आत सादर करण्यात येईल.
(४) खर्च नियमित देयकाद्वारे करणे शक्य नसून त्यासाठी संक्षिप्त देयकावर रक्कम काढणे अनिवार्य आहे.
(५) या संक्षिप्त देयकाचे तपशिलवार देयक विहित मुदतीत सादर करण्याची व्यक्तिगत जबाबदारी आहरण व संवितरण अधिकारी यांची राहील.
(६) मासिक निधी विवरणपत्रानुसार या करिता निधी उपलब्ध आहे.
# Page 2
शासन निर्णय क्रमांकः संकीर्ण ५१२०/८८/प्र.क्र.१०/का.-चार
२. यानुषंगाने खर्च करतेवेळी विहीत शासकीय प्रक्रियेचा अवलंब करणे, शासनाने यानुषंगाने वेळोवेळी निर्गमित केलेल्या आदेशांचे/नियमांचे अनुपालन करणे तसेच खर्च काटकसरीने करण्याच्या अनुषंगाने आवश्यक ती कार्यवाही करण्याची जबाबदारी मुंबई उच्च न्यायालय प्रशासनाची राहील.
३. याप्रित्यर्थ होणारा खर्च हा “मागणी क्र. जे-१, २०१४ न्यायदान (००), १०२ उच्च न्यायालये (अनिवार्य) (०२) (०१) प्रबंधक, मूळ न्यायशाखा (२०१४ ००७४) १३ कार्यालयीन खर्च” या लेखाशीर्षाखाली खर्ची टाकण्यात यावा व या लेखाशीर्षाखालील सन २०१९-२० या वित्तीय वर्षाच्या मंजूर अनुदानातून भागविण्यात यावा.
४. प्रस्तुत शासन निर्णय वित्त विभागाकडील अनौपचारिक संदर्भ क्र. १५८/व्यय-५, दि. १७/०२/२०२० आणि अनौ. सं. क्र. १३७/२०२० / विनियम, दि. २५/०२/२०२०अन्वये प्राप्त त्या विभागाच्या सहमती तथा सक्षम प्राधिकाऱ्यांच्या मान्यतेने निर्गमित करण्यात येत आहे.