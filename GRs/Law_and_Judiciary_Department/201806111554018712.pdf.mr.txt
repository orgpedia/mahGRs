# Page 1
नवनिर्मित पालघर जिल्ह्यासाठी सहायक धर्मादाय आयुक्त यांचे कार्यालय भाड्याच्या जागेत सुरु करण्यास मान्यता देण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : सीएचसी-१११७/१४६/(४९/१७)/का.१७
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
दिनांक :-११ जून, २०१८
संदर्भ: १) महसूल व वन विभागाची दि. १७.०६.२०१४ रोजीची अधिसूचना २) धर्मादाय आयुक्त कार्यालय, मुंबई यांची दि. ९.२.२०१८ व दि.१५.२.२०१८ रोजीची पत्रे.
प्रस्तावना :
ठाणे जिल्ह्याचे विभाजन होऊन पालघर या नवीन जिल्ह्याच्या निर्मितीचा निर्णय मा. मंत्रीमंडळाने
दिनांक १३.०६.२०१४ रोजी झालेल्या बैठकीत घेतलेला आहे तसेच नवीन जिल्हा निर्मितीकरिता
आवश्यक असलेली ५६ नवीन कार्यालये स्थापन करण्यास तसेच सदर कार्यालयांसाठी आवश्यक
असणारा अधिकारी/कर्मचारीवृंद उच्चाधिकार समितीची पूर्व मान्यता घेऊन त्या त्या विभागाने निर्माण
करण्यास मंत्रीमंडळाने मान्यता दिली आहे. महसूल व वन विभागाच्या दि.१७.०६.२०१४ रोजीच्या
अधिसूचनेन्वये दिनांक ०१.०८.२०१४पासून पालघर जिल्ह्याची निर्मिती करण्यात आली आहे. पालघर
जिल्ह्यात सहायक धर्मादाय आयुक्त यांचे कार्यालय सुरु करण्याचा प्रस्ताव धर्मादाय आयुक्त, महाराष्ट्र
राज्य, मुंबई यांनी संदर्भाधीन पत्रांन्वये सादर केला आहे. सहायक धर्मादाय आयुक्त यांचे कार्यालय
पालघर येथे निर्माण करण्याची बाब शासनाच्या विचाराधीन होती. उपरोक्त कार्यालयासाठी शासकीय
इमारत उपलब्ध नसल्याबाबत कार्यकारी अभियंता, सार्वजनिक बांधकाम विभाग, पालघर यांनी प्रमाणित
केले आहे. याबाबत शासनाने खालीलप्रमाणे निर्णय घेतला आहे:
शासन निर्णय
१. सहायक धर्मादाय आयुक्त यांचे कार्यालय पालघर येथे भाड्याच्या जागेत सुरु करण्यास पदे वर्ग
करण्याच्या तसेच पदनिर्मितीला मान्यता देण्याच्या प्रस्तावाच्या अधीन राहून शासन मान्यता प्रदान करण्यात येत आहे.
२. सहायक धर्मादाय आयुक्त कार्यालय, पालघर यांच्या कार्यालयासाठी श्री. किर्ती शांतिलाल जैन
यांच्या मालकीची सर्व्हे नं.७७/५प्लॉट नं.६, या जागेवरील सिद्धीविनायक रेसिडेन्सी, पालघर (पूर्व) या
# Page 2
शासन निर्णय क्रमांक: सीएचसी-१११७/१४६/(४९/१७)/का.१७
इमारतीमधील निवासी गाळा क्र. २०१ ते २०६ मधील कारपेट ३१६५ चौ. फ़ूट इतकी जागा भाडे तत्त्वावर
जागेचा ताबा घेतल्याच्या दिनांकापासून तीन वर्षांच्या कालावधीकरिता उपलब्ध करुन घेण्यास व
त्याकरिता श्री. किर्ती जैन यांना दरमहा रु.५९,०६८/- इतके जागेचे भाडे अदा करण्यास शासन मान्यता
प्रदान करण्यात येत आहे. यासंबंधी शासनस्तरावर भाडेपट्टा करारनामा करण्यात येईल.
३. सदर कार्यालयासाठी आवश्यक असणारे फर्निचर खरेदी करण्यासाठी सहायक अभियंता श्रेणी-१,
सार्वजनिक बांधकाम उपविभाग, पालघर यांनी सादर केलेल्या रु.१८,५०,७३५.६०/- इतक्या रकमेच्या
अंदाजपत्रकास देखील प्रशासकीय मान्यता देण्यात येत आहे.
४. सदर आदेश वित्त विभागाच्या शासन निर्णय क्र. विअप्र-२०१३/प्र.क्र.३०/२०१३/विनियम भाग-२,
दि.१७.०४.२०१५ च्या शासन निर्णयातील भाग (पहिला) उप विभाग- एक अनुक्रमांक १० नियम क्र. ११५
आणि महाराष्ट्र आकस्मिक खर्च नियम, १९६५ मधील नियम १४७ (क) खालील टीप-१ अन्वये व भाग
(पहिला) उप विभाग-(दोन) अनुक्रमांक ३७ नियम क्र. ९० अन्वये प्रशासकीय विभागास प्रदान करण्यात
आलेल्या प्राधिकारान्वये निर्गमित करण्यात येत आहेत.
५. उपरोक्त बाबींवरील खर्च धर्मादाय आयुक्त कार्यालय, मुंबई यांच्या अधिपत्याखालील सार्वजनिक
न्यास प्रशासन निधीतून करण्यास मंजुरी देण्यात येत आहे. सदर शासन निर्णयान्वये मान्यता दिलेल्या
अंदाजपत्रकीय रकमेपेक्षा कोणत्याही स्वरुपाचा अधिक खर्च होऊ नये, याची दक्षता घेण्यात यावी.