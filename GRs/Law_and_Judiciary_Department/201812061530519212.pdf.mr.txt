# Page 1
श्री साईबाबा संस्थान विश्वस्तव्यवस्था, शिर्डी यांच्याकडून मुख्यमंत्री सहाय्यता निधीस रु.५० कोटी इतके अर्थसहाय्य देण्याबाबत.
महाराष्ट्र शासन
विधि व न्याय विभाग,
शासन निर्णय क्र. सासंवि-१०१८/१७१०/प्र.क्र.१९५/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०६ डिसेंबर, २०१८.
संदर्भ :- मुख्य कार्यकारी अधिकारी, श्रीसाईबाबा संस्थान विश्वस्तव्यवस्था, शिर्डी यांचे पत्र क्र. एसएसएसटी/लेखा-अनुदान/३९६३/२०१८, दि.०५.११.२०१८
प्रस्तावना:
मुख्यमंत्री सहाय्यता निधी हा राज्यातील तथा देशातील नैसर्गिक आपत्तीग्रस्तांना अर्थ सहाय्य करणे तसेच आर्थिकदृष्ट्या दुर्बल घटकातील नागरिकांना त्यांच्या गंभीर व दुर्धर आजारावरील उपचारासाठी अर्थ सहाय्य देण्याच्या दृष्टिने स्थापन करण्यात आला आहे. राज्यातील अधिकाधिक जनतेस अर्थ सहाय्य देणे शक्य व्हावे यासाठी मुख्यमंत्री सहाय्यता निधीला देणगी देण्याबाबत आवाहन करण्यात आले आहे. या प्रयोजनासाठी लागणारा निधी दानशुर व्यक्ती तसेच संघटना यांचेकडून प्राप्त होणाऱ्या देणग्या व साखर कारखान्यातील गळीप हंगामानुसार प्राप्त होणारे अंशदान यामधून प्राप्त होतो. नैसर्गिक आपत्तीच्यावेळी मा. मुख्यमंत्री यांनी केलेल्या आवाहनानुसार शासकीय अधिकारी/ कर्मचारी हे देखील त्यांच्या वेतनातून सढळ हस्ते देणगी देत असतात. मुख्यमंत्री सहाय्यता निधी हा स्वतंत्र न्यास असल्याने सदर निधी पूर्णपणे देण्यावर अवलंबून आहे.
२. श्री साईबाबा संस्थान विश्वस्तव्यवस्था (शिर्डी) (सुधारणा) अधिनियम, २००४ मधील कलम १७ (२)(ण) नुसार मानव जातीचे कल्याण करणाऱ्या किंवा आपत्तीमध्ये सहाय्य करणाऱ्या कोणत्याही उदात्त कार्यास चालना देईल, अशी तरतूद आहे. श्री साईबाबा संस्थान व्यवस्थापन समितीच्या दि.०१.११.२०१८ रोजीच्या सभेत तसेच छाननी समितीच्या सभेत मुख्यमंत्री सहाय्यता निधीस रु.५० कोटी इतका निधी अर्थसहाय्य म्हणून देण्याचा निर्णय घेण्यात आला. मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांनी त्यांच्या दि.०५.११.२०१८ रोजीच्या पत्रान्वये व्यवस्थापन समिती व छाननी समितीने घेतलेल्या निर्णयानुषंगाने प्रस्ताव शासनास सादर केला आहे. त्यानुसार श्री साईबाबा संस्थानाकडून मुख्यमंत्री निधीस रु.५० कोटी इतका निधी अर्थसहाय्य म्हणून देण्याची बाब शासनाच्या विचाराधीन होती.
# Page 2
शासन निर्णय क्रमांक: सासंवि-१०१८/१७१०/प्र.क्र.१९५/का.१६
शासन निर्णय:
श्री साईबाबा संस्थान विश्वस्तव्यवस्था (शिर्डी) (सुधारणा) अधिनियम, २००४ मधील कलम १७ (२) (ण) तरतुदीनुसार श्री साईबाबा संस्थान, शिर्डी यांच्याकडून मुख्यमंत्री सहाय्यता निधीस रु.५० कोटी इतका निधी अर्थसहाय्य म्हणून देण्यास या शासन निर्णयान्वये मान्यता देण्यात येत आहे.
२. सदर शासन निर्णय महाराष्ट्र शासनाच्या www.maharahstra.gov.in या संकेतस्थळावर उपलब्ध करण्यात आला असून त्यांचा संकेतांक २०१८१२०६१५३०५१९२१२ असा आहे. हा आहे. हा आदेश डिजीटल स्वाक्षरीने साक्षांकीत करुन काढण्यात येत आहे.
महाराष्ट्राचे राज्यपाल यांच्या आदेशानुसार व नांवाने,
Digitally signed by Salunke Sunita Parag Date: 2018.12.06 15:35:51 +05'30'
(सु.प. साळुंके )
कार्यासन अधिकारी, विधि व न्याय विभाग.
प्रति: १) मा अध्यक्ष, श्रीसाईबाबा संस्थान विश्वस्तव्यवस्था, शिर्डी २) मा.मुख्यमंत्री, महाराष्ट्र राज्य यांचे अपर मुख्य सचिव, मंत्रालय, मुंबई, ३) मा.राज्यमंत्री, विधि व न्याय यांचे खाजगी सचिव, मंत्रालय, मुंबई, ४) मुख्य कार्यकारी अधिकारी, श्रीसाईबाबा संस्थान विश्वस्तव्यवस्था, शिर्डी.
५) निवड नस्ती/का. १६
पृष्ठ २ पैकी २