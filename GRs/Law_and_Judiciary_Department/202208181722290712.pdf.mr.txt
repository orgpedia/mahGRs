# Page 1
न्यायालयात जमा करावयाच्या दंडाच्या रकमा व इतर रकमा स्वीकृत करण्यासाठी अपील शाखा व मूळ शाखा, उच्च न्यायालय, मुंबई व त्याची खंडपीठे नागपूर व औरंगाबाद यांना स्टेट बँक ऑफ इंडियामध्ये नवीन Targeted Bank Account उघडण्यास परवानगी देणेबाबत.
महाराष्ट्र शासन
विधि व न्याय विभाग,
शासन निर्णय क्र. संकीर्ण - २०१८/प्र.क्र.२६/का.७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १८ ऑगस्ट, २०२२
वाचा :- १) विधि व न्याय विभाग, शासन निर्णय क्र. संकीर्ण - २०१८/प्र.क्र.२६/का.७, दिनांक १८.०४.२०१८.
२) विधि व न्याय विभाग, शासन निर्णय क्र. संकीर्ण-२०१८/प्र.क्र. २६/का. ७, दिनांक २८.०८.२०१८.
३) विधि व न्याय विभाग, शासन निर्णय क्र. संकीर्ण-२०१८/प्र.क्र. २६/का. ७, दिनांक २८.०१.२०२०.
४) केंद्रीय प्रकल्प समन्वयक, ई-कोर्ट प्रकल्प, उच्च न्यायालय, अपील शाखा, मुंबई यांचे पत्र क्र. Com./Sec./२७/२०२२, दिनांक ०७.०७.२०२२.
प्रस्तावना :
"Ease of doing business" च्या अनुषंगाने न्यायालयात जमा करावयाच्या दंडाच्या रकमा व
इतर रकमा स्वीकृत करण्यासाठी प्रायोगिक तत्वावर जिल्हा सत्र न्यायालय, पुणे यांना स्टेट बँक
ऑफ इंडिया मध्ये नवीन Targeted bank account उघडण्यास परवानगी देण्याबाबत प्रस्ताव
शासनास सादर करण्यात आला होता. त्यास संदर्भ क्र. १ व २ अन्वये मान्यता देण्यात आलेली होती.
त्यानंतर मा. उच्च न्यायालय, मुंबई यांनी राज्यातील सर्व जिल्हा व तालुका न्यायालयांमध्ये Targeted
bank account उघडण्याकरीता मंजुरी देणेबाबत आणि त्याबाबतचे त्रिपक्षीय कराराच्या मसुद्यास
मान्यतेचा प्रस्ताव सादर करण्यात आला असता, या प्रस्तावास संदर्भ क्र. ३ अन्वये मान्यता देण्यात
आली आहे. त्यानंतर केंद्रीय प्रकल्प समन्वयक, ई-कोर्ट प्रकल्प, उच्च न्यायालय, अपील शाखा, मुंबई
यांचे संदर्भ क्र. ४ येथील पत्रान्वये न्यायालयात जमा करावयाच्या दंडाच्या रकमा व इतर रकमा स्वीकृत
करण्यासाठी अपील शाखा व मूळ शाखा, उच्च न्यायालय, मुंबई व त्याची खंडपीठे नागपूर व औरंगाबाद
न्यायालय यांना स्टेट बँक ऑफ इंडिया मध्ये नवीन Targeted bank account उघडण्याबाबत विनंती
# Page 2
शासन निर्णय क्रमांक: संकीर्ण-२०१८/प्र.क्र.२६/का.७
केली होती. यानुषंगाने अपील शाखा व मूळ शाखा, उच्च न्यायालय, मुंबई व त्याची खंडपीठे नागपूर व
औरंगाबाद न्यायालयांमध्ये स्वतंत्र Targeted Bank Account उघडण्यास परवानगी देण्याची बाब
शासनाच्या विचाराधीन होती.
शासन निर्णय :
अपील शाखा व मूळ शाखा, उच्च न्यायालय, मुंबई व त्याची खंडपीठे नागपूर व औरंगाबाद
न्यायालयांकरीता न्यायालयात जमा करावयाच्या दंडाच्या रकमा व इतर रकमा ई-पेमेंटचा वापर करुन
स्वीकृत करण्यासाठी स्टेट बँक ऑफ इंडिया मध्ये स्वतंत्र Targeted bank account उघडण्यास
दिनांक १८.०४.२०१८ रोजीच्या शासन निर्णयात नमूद करण्यात आलेल्या पुढील अटीं व शर्तींच्या
अधीन राहून मान्यता देण्यात येत आहे:
१) लेखाशिर्षनिहाय व अदातानिहाय बँक स्क्रोल कोषागारास सादर करण्यात यावा.
२) न्यायालयाला प्रथमत: त्यांच्याकडे जमा झालेल्या रकमांची यादी वSBI मध्ये प्रत्यक्षात या यादीतील
जमा झालेल्या रकमांचा ताळमेळ घ्यावा लागेल व त्यानंतर कोषागाराशी याच रकमांचा ताळमेळ घ्यावा
लागेल. न्यायालयांच्या PLA मध्ये अंतिम नोंदी घेताना कोषागाराच्या लेख्यात समाविष्ट करण्यात
आलेल्या रकमांचा अंतर्भाव करावा. SBI कडे अयशस्वी व्यवहारांच्या (Unsuccessful Transaction)
ज्या रकमा जमा झालेल्या असतील त्या रकमांचा अंतर्भाव कोषागाराच्या लेख्यात नसेल.
३) महाराष्ट्र कोषागार नियम १९६८ मधील नियम क्रमांक ५१२ मधील अटी व शर्तींचे पालन करण्यात
यावे.
४) कोषागार कार्यालयाकडून महालेखापाल कार्यालयास सादर करण्यात येणाऱ्या मासिक खाते
अहवालाच्या पध्दतीत कोणताही बदल होणार नाही.
५) शासनाच्या जमा होणाऱ्या रकमा एकत्रित निधीत/स्वीय प्रपंची लेख्यामध्ये तात्काळ जमा होतील
याची दक्षता घेण्यात यावी.
६) सदर रकमा बँकेत जमा झाल्यानंतर T+1 /PLA मध्ये जमा करण्याच्या अटीअधीन मान्यता देण्यात
येत आहे.
२. हा शासन निर्णय वित्त विभाग कोषा प्रशा-५ या कार्यासनाच्या अनौपचारिक संदर्भ क्रमांक १५६/
२०२२/कोप्र-५, दि. १८.०७.२०२२ अन्वये दिलेल्या सहमतीनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: संकीर्ण-२०१८/प्र.क्र.२६/का.७