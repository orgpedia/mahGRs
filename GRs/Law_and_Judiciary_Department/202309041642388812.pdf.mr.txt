# Page 1
प्रशासकीय मान्यता
भुसावळ, जिल्हा जळगांव येथील न्यायालयीन इमारतीच्या दुसरा व तिसरा मजल्यासाठी फर्निचर पुरविण्याबाबत.
महाराष्ट्र शासन
विधि व न्याय विभाग
शासन निर्णय क्र. सीसीबी-११२३/प्र.क्र.८६/का-१३
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ४ सप्टेंबर, २०२३
पहा : मा.प्रबंधक (निरिक्षणे-२), मा. उच्च न्यायालय, अपिल शाखा, मुंबई यांचे क्र.बी(डब्ल्यू) ६०७०/१९९१ (१२)/१४८०/३२७९०, दिनांक १२ जुलै, २०२३.
प्रस्तावना :
भुसावळ, जिल्हा जळगांव येथील न्यायालयीन इमारतीच्या दुसरा व तिसरा मजल्याकरिता फर्निचर पुरविण्याबाबतचा प्रस्ताव मा. उच्च न्यायालय, मुंबई यांचेकडून उपरोक्त संदर्भाधीन पत्रान्वये शासनास सादर करण्यात आलेला आहे. सदरहू प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
भुसावळ, जिल्हा जळगांव येथील न्यायालयीन इमारतीच्या दुसरा व तिसरा मजल्याकरिता फर्निचर पुरविण्यासाठी रु. ५,१४,३२,००० /- (रुपये पाच कोटी चौदा लक्ष बत्तीस हजार फक्त) इतक्या अंदाजित खर्चाच्या कामास (खाली नमूद केलेल्या विगतवारीनुसार) या शासन निर्णयाद्वारे प्रशासकीय मान्यता देण्यात येत आहे.
---------------------------------------
| अ.क्र. | तपशील | प्रशासकीय मान्यता रुपयात |
| १. | फर्निचर | ४,३२,२०,१७०/ |
| २. | वस्तू व सेवा कर (१८% ) | ७७,७९,६३०/ |
| ३. | कामगार विमा (१%) | ४,३२,२००/ |
|  | एकूण | ५,१४,३२,०००/ |
---------------------------------------
२. ही प्रशासकीय मान्यता खालील अटींच्या अधीन राहून देण्यात येत आहे :
१) सदर काम सुरु करण्यापूर्वी नमूना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेवूनच सुरु करावे.
# Page 2
शासन निर्णय क्रमांकः सीसीबी-११२३/प्र.क्र.८६/का-१३
२) सदरचे अंदाजपत्रक हे ढोबळ नमुना अंदाजपत्रक असल्याने, या कामाच्या सविस्तर अंदाजपत्रकांना तांत्रिकदृष्ट्या मान्यता देत असताना मा. प्रमुख मुख्य जिल्हा व सत्र न्यायाधिश, जळगांव यांच्या सहमतीने तरतूदी अंतीम करण्यात याव्यात.
३) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुन सदर कामाच्या निविदा सूचना प्रसिध्द करण्यात याव्यात.
४) सदर कामाची निविदा काढताना प्रत्येक कामाची स्वतंत्रपणे निविदा न काढता नमूद सर्व कामांसाठी एकत्र एकच निविदा काढण्यात यावी.
५) काम सुरु करण्यापूर्वी सर्व संबंधित स्थानिक संस्था / प्राधिकरणे यांची मान्यता घेण्यात यावी.
६) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/ प्र.क्र.१७७/ तां.क.१, दिनांक १० जानेवारी, २०१४ मध्ये उल्लेख करण्याता आलेल्या मार्गदर्शक तत्वांनुसार कार्यवाही करण्यात यावी.
७) सार्वजनिक बांधकाम विभागाच्या शासन निर्णय क्र. बीडीजी २०१७/प्र.क्र.६०/इमारती-२, दिनांक ७ जुलै, २०१७ अन्वये कार्यवाही करण्यात यावी.
८) सदर कामाकरिता सुधारित प्रशासकीय मान्यतेची आवश्यकता लागणार नाही, या दृष्टीने विशेष दक्षता घेण्यात यावी.
९) अंदाजपत्रकीय कामात बदल होणार नाही याची दक्षता घ्यावी.
१०)सार्वजनिक बांधकाम विभागातील अभियंत्यांनी तोंडी दिलेल्या सूचनांच्या आधारावर कामाच्या व्याप्तीत बदल किंवा नवीन कामे समाविष्ट करु नये.
११) नवीन कामांचा समावेश करावयाचा झाल्यास किंवा व्याप्तीत बदल करावयाचा झाल्यास, याबाबत लेखी आदेश प्राप्त करुन विहित मुदतीत व पध्दतीने सदर कामांना मंजूरी घेण्याची कार्यवाही करावी. अन्यथा संबंधित सार्वजनिक बांधकाम विभागातील तसेच अन्य संबंधित अधिकाऱ्यांवर जबाबदारी निश्चित करण्यात येईल.
१२) सदर कामाची तांत्रिक मान्यता देताना प्रत्येक मजल्याच्या फर्निचर लेआऊटला उपभोक्ता विभागाची मंजूरी घ्यावी व त्यानुसार परिमाण निविदेत घेण्यात यावेत.
३. या प्रित्यर्थ होणारा खर्च उपरोक्त कामासाठी "मागणी क्र. एच-८, ४०५९, सार्वजनिक बांधकामावरील भांडवली खर्च-०१, कार्यालयीन इमारती-०५१, बांधकाम
कार्यक्रमांतर्गत-(०३) न्यायदान (केंद्रपुरस्कृत योजना राज्य हिस्सा), (०३)(०१) मोठी बांधकामे (कार्यक्रम),५३- मोठी बांधकामे (४०५९ ०६७२) व (२१) न्यायदान (केंद्रपुरस्कृत योजना-केंद्र हिस्सा) (२१) (०१) मोठी बांधकामे (कार्यक्रम), ५३- मोठी बांधकामे (४०५९ पृष्ठ ४ पैकी २
# Page 3
शासन निर्णय क्रमांक: सीसीबी-११२३/प्र.क्र.८६/का-१३
१२२२) " या लेखाशिर्षाखाली खर्ची टाकण्यात यावा. मात्र अर्थसंकल्पात तरतूद केल्याशिवाय कामास सुरुवात करण्यात येऊ नये.
४. हे आदेश सार्वजनिक बांधकाम विभाग, अनौपचारिक संदर्भ क्र. १४३ / २०२३/ इमा-२, दिनांक ७ ऑगस्ट, २०२३ व नियोजन विभाग, शासन परिपत्रक क्र.ससमा २०१०/प्र.क्र.४८ (भाग-१)/का-१४६१, दि. ११ जून, २०१८ अन्वये आणि वित्त विभाग, शासन निर्णय, क्र. विअप्र-२०१३/ प्र.क्र.३०/१३/विनियम, भाग-२ दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका, १९७८ भाग पहिला, उपविभाग-पाच, अनुक्रमांक १, महाराष्ट्र सार्वजनिक बांधकाम नियम पुस्तिकेतील परिच्छेद क्र. १३४ अनुसार प्रशासकीय विभागास प्रदान केलेल्या अधिकारान्वये संबंधित सक्षम प्राधिकाऱ्यांच्या मान्यतेने निर्गमित करण्यात येत आहेत.
# Page 4