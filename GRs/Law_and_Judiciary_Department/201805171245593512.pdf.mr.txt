# Page 1
महाराष्ट्र विधी सेवा प्राधिकरणाच्या अखत्यारितील वाशिम जिल्हा विधी सेवा प्राधिकरणासाठी पदनिर्मीती करण्यास व त्यानुषंगाने होणा-या खर्चास मान्यता देण्याबाबत.
महाराष्ट्र शासन
विधि व न्याय विभाग
शासन निर्णय क्र. एलएबी-२०१४/१७८/प्र.क्र.३०/का-२२,
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १६ मे, २०१८.
वाचा :- महाराष्ट्र विधी सेवा प्राधिकरणाचे पत्र क्र.मराविसेप्रा/२०१४/५६९, दिनांक २३.०४.२०१४
प्रस्तावना :
विधि सेवा प्राधिकरण अधिनियम १९८७ नुसार महाराष्ट्र राज्य विधी सेवा प्राधिकरणाची स्थापना करण्यात आली असून याबाबतचे नियम महाराष्ट्र राज्य विधी सेवा प्राधिकरण नियम १९९८ नुसार बनविण्यात आले आहेत. वाशिम न्यायिक जिल्हा दिनांक २७.०२.२०१३ च्या शासन निर्णयाव्दारे अस्तित्वात आला आहे. विधि सेवा प्राधिकरण अधिनियम १९८७ च्या कलम ९ नुसार व महाराष्ट्र राज्य विधी सेवा प्राधिकरण नियम १९९८ च्या कलम १० नुसार वाशिम जिल्हा विधी सेवा प्राधिकरणाची स्थापना करण्याची व या जिल्हा विधी सेवा प्राधिकरणाच्या आस्थापनेवर दैनंदिन कामकाजासाठी पदे निर्माण करणे व इतर सोयी सुविधा उपलब्ध करून देण्याची बाब शासनाच्या विचाराधिन होती.
दिनांक १८.०४.२०१८ रोजी झालेल्या उच्चस्तरीय समितीच्या बैठकीत वाशिम जिल्हा विधी सेवा प्राधिकरण कार्यालय स्थापन करण्यासाठी अधीक्षक, सहायक, लिपिक-टंकलेखक यांची प्रत्येकी १ आणि शिपाई २ अशी एकूण ५ पदे निर्माण करण्यास मान्यता देण्यात आली आहे.
शासन निर्णय : महाराष्ट्र राज्य विधी सेवा प्राधिकरणाच्या अखत्यारितील वाशिम जिल्हा विधी सेवा प्राधिकरणासाठी खालील तक्त्यात दर्शविल्याप्रमाणे अधीक्षक, सहायक, लिपिक-टंकलेखक यांची प्रत्येकी १ आणि शिपाई २ अशी एकूण ५ पदे निर्माण करण्यास या व्दारे शासन मान्यता देण्यात येत आहे.
----------------------------------------------------------
| अ.क्र. | पदनाम | वेतनश्रेणी | एकूण पदे |
| १ | अधीक्षक | (रुपये ९३००-३४८००) + ग्रेड पे- रु.४३००/ |  |
| २ | सहायक | (रुपये ५२००-२०२००) +ग्रेड पे- रु.२४००/ |  |
| ३ | लिपिक-टंकलेखक | (रुपये ५२००-२०२००) +ग्रेड पे- रु.१९००/ | १ |
| ४ | शिपाई | (रुपये ४४४०–७४४०) +ग्रेड पे- रु.१३००/ | २ |
|  |  | एकूण पदे | ५ |
----------------------------------------------------------
# Page 2
शासन निर्णय क्रमांकः एलएबी-२०१४/१७८/प्र.क्र.३०/का-२२
या कार्यालयासाठी होणाऱ्या आवर्ती खर्च रूपये ६,५५, ४४०/- व अनावर्ती खर्च रूपये २,९५,७८०/- अशा एकूण रूपये ९,५१, २२०/- च्या खर्चास या व्दारे शासन मान्यता देण्यात येत आहे.
यासाठी येणारा खर्च, "मागणी क्रमांक जे-१-२०१४ न्यायदान (दत्तमत) ११४(००) (०३) राज्य विधी सेवा प्राधिकरण (२०१४ ०३१४)" या लेखाशिर्षाखाली मंजूर अनुदानातून भागविण्यात यावा.
हा शासन निर्णय वित्त विभागाचे अनौपचारिक संदर्भ क्रमांक ३९१/१६/व्यय-६, दिनांक २८.०६.२०१६ व अनौपचारिक संदर्भ क्रमांक ६६९/आ.पु.क., दिनांक १२.१२.२०१७ नुसार त्या विभागाच्या सहमतिने निर्गमित करण्यात येत आहे.