# Page 1
कौटुंबिक न्यायालय, भंडारा हे जिल्हा न्यायालय, भंडारा येथील उपहारगृहाचे इमारतीमध्ये कार्यान्वित करण्याकरीता आवश्यक दुरुस्तीच्या रु.५७ लक्ष इतक्या रकमेच्या अंदाजपत्रकीय कामास प्रशासकीय मान्यता देण्याबाबत...
महाराष्ट्र शासन
विधि व न्याय विभाग
शासन निर्णय क्रमांक : कौटुंन्या १११८/प्र.क्र.२००/का.०९
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक: ०४ जानेवारी, २०१९
वाचा : १) विधि व न्याय विभाग शासन निर्णय क्र.कौटुंन्या १११६/प्र.क्र.२२२/का.९, दि.१८.०८.२०१७ २) मा. उच्च न्यायालय, मुंबई यांचे पत्र क्र. B(W) ६०६० of १९९२, दि.२०.०८.२०१८.
३) जिल्हा न्यायालय, भंडारा यांचे पत्र क्र.डी-६(१)/३७५८/२००२, दि.२६.१०.२०१७.
प्रस्तावना : संदर्भ क्र. १ येथील शासन निर्णयान्वये १४ व्या वित्त आयोगांतर्गत भंडारा येथे कौटुंबिक न्यायालय
स्थापन करण्यात आले आहे. सदर न्यायालय हे जिल्हा न्यायालय, भंडारा येथील उपहारगृहाचे
इमारतीमध्ये सुरु करण्यासाठी उपहारगृहाच्या इमारतीमध्ये दुरुस्तीची कामे करावयाची आहेत. त्यानुसार
मा. उच्च न्यायालयाने संदर्भ क्र. २ प्रमाणे शासनास प्रस्ताव अंदाजपत्रकासह सादर केलेला आहे. सदर
प्रकरणी सार्वजनिक बांधकाम विभागाने अंदाजपत्रकीय रक्कम परीगणित करुन प्रशासकीय मान्यता
देण्यास सहमती दिलेली आहे. त्यानुसार कौटुंबिक न्यायालय, भंडारा हे जिल्हा न्यायालय, भंडारा येथील
उपहारगृहाचे इमारतीमध्ये कार्यान्वित करण्यासाठी उपहारगृहाच्या इमारतीमध्ये दुरुस्तीच्या कामास
प्रशासकीय मान्यता देण्याची बाब शासनाच्या विचाराधीन होती.
शासन निर्णय :
१४ व्या वित्त आयोगांतर्गत स्थापन कौटुंबिक न्यायालय, भंडारा हे जिल्हा न्यायालय, भंडारा येथील
उपहारगृहाच्या इमारतीमध्ये कार्यान्वित करण्यासाठी उपहारगृहाच्या इमारतीचे रु.५७ लक्ष इतक्या
रकमेच्या दुरुस्तीच्या कामास या शासन निर्णयाद्वारे प्रशासकीय मान्यता देण्यात येत आहे.
२. सदर कामाची निविदा मागविण्यापूर्वी वित्तीय अधिकाराच्या अटींचे पालन करण्याची व प्रचलित
कार्यपद्धतीचा अवलंब करुन व या प्रशासकीय मान्यतेच्या अनुषंगाने इतर अनुषंगिक कार्यवाही पूर्ण करावी.
# Page 2
शासन निर्णय क्रमांकः कौटुंन्या १११८/प्र.क्र.२००/का.०९
३. सदर प्रकरणी खर्च मागणी क्र. जे–१, (००) २०१४, न्यायदान, १०२-उच्च न्यायालये (१३) १४ व्या वित्त
आयोगांतर्गत योजना (१३)(०२) कौटुंबिक न्यायालये (अनिवार्य) (२०१४ ०६०१) २७-लहान बांधकामे या
लेखाशीर्षातुन भागविण्यात यावा.
४. हा शासन निर्णय सार्वजनिक बांधकाम विभागाच्या अनौपचारिक संदर्भ क्रमांक ५४५/१८/इमा-२,
दिनांक ०५.१२.२०१८ व त्या विभागाच्या सहमतीने तसेच, वित्त विभाग, शासन निर्णय, दिनांक १७.०४.२०१५
(वित्तीय अधिकार नियम पुस्तीका-१९७८) मधील भाग- पहिला, उपविभाग ३, अ.क्र.४, परिच्छेद क्र. २७(२) (अ)
अन्वये व नियमातील अट क्र. ५ च्या अधिन राहुन प्रशासकीय विभागास प्रदान करण्यात आलेल्या
अधिकारानुसार निर्गमित करण्यात येत आहे.