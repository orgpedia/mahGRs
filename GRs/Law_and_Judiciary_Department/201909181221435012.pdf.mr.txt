# Page 1
श्री सिध्दिविनायक गणपती मंदिर न्यास प्रभादेवी, मुंबई या न्यासावरील रोजंदारी पध्दतीने कार्यरत असलेल्या कर्मचाऱ्यांच्या सेवा " एक विशेष बाब " म्हणून नियमित करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक एसव्हीटी- १११९/६३२/प्र.क्र.१२९/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १७ सप्टेंबर, २०१९.
वाचा:१)विधि व न्याय विभाग, शासन निर्णय क्र. एसव्हीटी२००२/५५५/प्रक्र१२१/का.सोळा, दि.४.८.२००८ २) विधि व न्याय विभाग, शासन निर्णय क्र. एसव्हीटी२०१४/११६/प्र क्र२६/का.सोळा, दि. २५.६.२०१८ ३)अध्यक्ष, श्रीसिध्दिविनायक गणपती मंदिर न्यास, प्रभादेवी, मुंबई यांचे पत्र क्रमांक सिविगंम/ ३७२/२०१९, दि.२०/०७/२०१९ ४) श्रीसिध्दिविनायक गणपती मंदिर न्यास, प्रभादेवी, मुंबई यांचे पत्र क्रमांक सिविगंम/६४९/२०१९, दि.०५/०९/२०१९ प्रस्तावना : संदर्भाधीन क्र.१, दि.४.०८.२००८ रोजीच्या शासन निर्णयान्वये श्रीसिध्दिविनायक गणपती मंदिर न्यास, प्रभादेवी, मुंबई या न्यासाच्या आकृतीबंधास मान्यता देण्यात आली आहे. त्यानंतर आतापर्यंतच्या मंदिरात येणाऱ्या भाविकांची संख्या प्रचंड वेगाने वाढत आहे. सुरक्षेच्या कारणास्तव तसेच हे मंदिर अतिरेक्यांचे लक्ष असल्याने कायदा व सुव्यवस्थेच्या दृष्टीने मंदिराची सुरक्षा व्यवस्था अधिक चोख ठेवण्याकरीता तसेच मंदिरात येणाऱ्या भक्तांना मुलभूत सुविधा व्यवस्थितपणे उपलब्ध करुन देण्यासाठी, न्यासाने केलेल्या मागणीनुसार संदर्भाधिन क्रमांक (२) दिनांक २५ जून २०१८ रोजीच्या शासन निर्णयान्वये १३३ पदांच्या अतिरिक्त आकृतीबंधाला मान्यता देण्यात आली आहे.
अध्यक्ष, श्रीसिध्दिविनायक गणपती मंदिर न्यास, प्रभादेवी, मुंबई यांनी त्यांच्या संदर्भाधिन क्र.३, दिनांक २०/७/२०१९ रोजीच्या पत्रान्वये न्यासाच्या सेवेत गेली ३ ते १५ वर्षापासून रोजंदारी पध्दतीने कार्यरत असलेल्या कर्मचाऱ्यांच्या सेवा " एक विशेष बाब " म्हणून मान्यता देण्यात यावी, अशी विनंती केली आहे. कर्मचा-यांनी रोजंदारी पध्दतीने न्यासाची केलेली सेवा तसेच अध्यक्ष श्रीसिध्दिविनायक गणपती मंदिर न्यास, प्रभादेवी, मुंबई यांनी केलेली विनंती विचारात घेता श्री श्रीसिध्दिविनायक गणपती मंदिर न्यास, प्रभादेवी, मुंबई येथे कार्यरत असलेल्या १२९ रोजंदारी कर्मचाऱ्यांच्या सेवा नियमित करण्याची बाब शासनाच्या विचाराधीन होती.
शासन निर्णय : श्रीसिध्दिविनायक गणपती मंदिर न्यास, प्रभादेवी, मुंबई या न्यासावरील रोजंदारीवर मागील अनेक वर्षापासून नियुक्त केलेले कर्मचारी व अद्यापही न्यासाच्या सेवेत कार्यरत असलेल्या कर्मचा-यांना या सोबत जोडलेल्या परिशिष्ट "अ" मध्ये दर्शविल्याप्रमाणे पदावर व वेतनश्रेणीवर त्यांच्या सेवा नियमित करण्यास या शासन निर्णयान्वये " एक विशेष बाब " म्हणून मान्यता देण्यात येत असून पूर्व उदाहरण म्हणून हा शासन निर्णय विचारात घेतला जाणार नाही.
# Page 2
शासन निर्णय क्रमांक: एसव्हीटी- १११९/६३२/प्र.क्र.१२९/का.१६
सदर शासन निर्णय निर्गमित झाल्यानंतरच्या दिनांकापासून असलेली रिक्त पदे अथवा भविष्यात रिक्त होणारी पदे ही सेवाप्रवेश नियमाच्या अनुषंगाने विहित मार्गानेच भरण्यात यावी.
या कर्मचाऱ्यांच्या प्रथम नियुक्तीचा दिनांक हा या शासन निर्णयाचा दिनांक राहिल. या कर्मचाऱ्यांचे वेतन त्यांना अनुज्ञेय असलेल्या वेतनश्रेणीच्या प्रथम टप्प्यात निश्चित करण्यात यावे.
तसेच यापुढील सर्व नियुक्ती व पदोन्नती या कटाक्षाने सेवाप्रवेश नियमाच्या अनुषंगाने करण्यात येतील.
या कर्मचाऱ्यांना एक वर्षाचा परिविक्षाधिन कालावधी लागू राहिल. परिविक्षाधिन कालावधी समाधानकारकरित्या पूर्ण झाल्यानंतरच या कर्मचाऱ्यांना नियमित नियुक्ती देता येईल. परिविक्षाधिन कालावधी पुढील एक वर्षापर्यंत वाढविण्याचा अधिकार कार्यकारी अधिकारी यांच्या सल्याने समितीला राहिल.
सदर शासन निर्णय श्रीसिध्दिविनायक गणपती मंदिर विश्वस्तव्यवस्था (प्रभादेवी), अधिनियम १९८० या अधिनियमातील कलम १२(२) व कलम १४(२) मधील तरतुदीनुसार निर्गमित करण्यात येत आहे.
या बाबींवर होणारा खर्च विश्वस्तव्यवस्थेच्या व्यवस्थापन निधितून करण्यात यावा. तसेच अधिनियमातील कलम १९(२) मधील तरतुदीन्वये घालून दिलेल्या मर्यादेतच खर्च राहिल याची दक्षता कार्यकारी अधिकारी श्रीसिध्दिविनायक गणपती मंदिर न्यास, प्रभादेवी, मुंबई यांनी घ्यावी.
# Page 3
# Page 4
# Page 5
# Page 6