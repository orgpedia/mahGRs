# Page 1
मा. उच्च न्यायालय, मुंबई व त्यांचे खंडपीठ नागपूर, औरंगाबाद तसेच अधिनस्त न्यायालयांकरीता NICSI या संस्थेमार्फत पुरविण्यात येणाऱ्या SMS Alerts Services करीता येणाऱ्या आवर्ती खर्चास प्रशासकीय मान्यता देण्याबाबत.
महाराष्ट्र शासन
विधि व न्याय विभाग,
शासन निर्णय क्र. . संप्रिसा-२०१८/प्र.क्र.५३/का.७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १२.०१.२०२१.
वाचा :- १) केंद्रीय प्रकल्प समन्वयक, ई-कोर्ट प्रकल्प, उच्च न्यायालय, अपील शाखा, मुंबई यांचे पत्र क्र. Spl.Com.३९१/२०२०, दिनांक २१.१२.२०२०.
प्रस्तावना :
Ease of Doing Business च्या अनुषंगाने मा. उच्च न्यायालय, मुंबई तसेच नागपूर, औरंगाबाद खंडपीठ व अधिनस्त न्यायालयांतील प्रकरणांच्या सद्यस्थितीबाबत वकील / पक्षकारांना SMS सुविधा पुरविली जाते. मा. उच्च न्यायालय, मुंबई तसेच नागपूर, औरंगाबाद खंडपीठ यांच्याकरीता “cmis.auth” व अधिनस्त न्यायालये यांच्याकरीता “courts-bom.sms” या अकाउंट्सद्वारे NICSI या संस्थेमार्फत SMS Alerts Services मोफत पुरविण्यात येत होती. तथापि, दिनांक ०१.०४.२०१५ पासून NICSI या संस्थेने याकरीता शुल्क आकारण्यास सुरुवात केली आहे. SMS Alerts Services च्या प्रलंबित देयकांना मंजुरी देण्याबाबतचे प्रस्ताव मा. उच्च न्यायालयामार्फत शासनास प्राप्त होत होते.
सदर प्रस्तावांना प्रसांगानुरूप कार्योत्तर मान्यता देण्यात आली आहे. SMS Alerts Services करीता येणाऱ्या आवर्ती खर्चास मान्यता देण्याबाबत संदर्भ क्र.१ अन्वये मा. उच्च न्यायालयाने शासनास प्रस्ताव सादर केला आहे. SMS Alerts Services करीता आवर्ती खर्च येत असल्यामुळे, सदर बाबीकरीता येणाऱ्या वार्षिक खर्चास एकाचवेळी मंजुरी देणे आवश्यक आहे. यानुषंगाने येणाऱ्या आवर्ती खर्चास मान्यता देण्याची विनंती वित्त विभागास करण्यात आली असता, सदर प्रस्तावास वित्त विभागाने मंजुरी दिली आहे. वित्त विभागाने मान्यता दिल्यानुसार SMS Alerts Services करीता येणाऱ्या रु.१०,९९,७०८/- इतक्या रकमेच्या मर्यादेतील आवर्ती खर्चास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांक: संप्रिसा-२०१८/प्र.क्र.५३/का.७
शासन निर्णय : मा. उच्च न्यायालय, मुंबई तसेच नागपूर, औरंगाबाद खंडपीठ यांच्याकरीता “cmis.auth” व अधिनस्त न्यायालये यांच्याकरीता “courts-bom.sms” या अकाउंट्सद्वारे NICSI या संस्थेमार्फत पुरविण्यात येणाऱ्या SMS Alerts Services करीता येणाऱ्या रु.१०,९९,७०८/- (दहा लाख नव्याण्णव हजार सातशे आठ रूपये फक्त) इतक्या रकमेच्या मर्यादेतील आवर्ती खर्चास या शासन निर्णयान्वये प्रशासकीय मान्यता देण्यात येत आहे.
२. याप्रित्यर्थ होणारा खर्च हा मागणी क्र. जे-१, २०१४ न्यायदान, ( ००) १०२-उच्च न्यायालय, (०३) अपील शाखा (०३) (०१) प्रबंधक अपील शाखा (भारित) (२०१४ ००९२) या लेखाशीर्षातील “१७ संगणक खर्च” या उदिष्टांतर्गत संबंधित वित्तीय वर्षात मंजूर करण्यात आलेल्या तरतुदीतून भागविण्यात यावा.
३. सदर शासन निर्णय वित्त विभागाचे अनौपचारिक संदर्भ क्रमांक ४/व्यय-५, दिनांक ०४.०१.२०२१ अन्वये दिलेल्या सहमतीने निर्गमित करण्यात येत आहे.