# Page 1
भूतपूर्व दुय्यम सेवा निवड मंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील) निबंधक भागीदारी संस्था, महाराष्ट्र राज्य, मुंबई व त्यांच्या अधिपत्याखालील कार्यालयांच्या आस्थापनेवरील गट-ब (अराजपत्रित), गट-क व गट ड संवर्गातील नामनिर्देशनाच्या कोटयातील पदे सरळसेवेने भरण्यासाठी राज्यस्तरीय निवड समितीची स्थापना करण्याबाबत...
महाराष्ट्र शासन
विधि व न्याय विभाग
शासन निर्णय क्रमांक :- संकिर्ण २३२२/प्र.क्र.९०/का.१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०९ फेब्रुवारी, २०२३
वाचा : १) सामान्य प्रशासन विभाग, शासन निर्णय क्र. प्रानिमं१२२२/प्र.क्र.५४/का.१३-अ, दि.०४.०५.२०२२.
२) विधि व न्याय विभाग, शासन निर्णय क्र. संकिर्ण २३२२/प्र.क्र.९०/का. १,दि.३०.१२.२०२२
प्रस्तावना : भूतपूर्व दुय्यम सेवा निवड मंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील) गट-ब (अराजपत्रित), गट-क व गट-ड या संवर्गातील नामनिर्देशनाच्या कोटयातील पदे सरळसेवेने भरतीबाबतच्या एकत्रित मार्गदर्शक सूचना सामान्य प्रशासन विभागाने दि.०४.०५.२०२२ व दि.२१.११.२०२२ रोजीच्या शासन निर्णयान्वये निर्गमित केलेल्या आहेत. त्यानुसार नमूद पदांच्या भरतीकरीता जिल्हा, प्रादेशिक व राज्यस्तरीय निवड समित्यांची रचना सदरहू शासन निर्णयांमध्ये नमूद करण्यात आलेली आहे. त्यानुसार मंत्रालयीन प्रशासकीय विभागाने प्रादेशिक व राज्यस्तरीय निवड समित्या स्थापन करावयाच्या आहेत. यासंदर्भात सामान्य प्रशासन विभाग, शासन निर्णय दि.०४.०५.२०२२ मध्ये दिलेल्या रचनेनुसार प्रत्येक विभागनिहाय निवड समित्यांची स्थापना करणे आवश्यक आहे. त्यानुसार, भूतपूर्व दुय्यम सेवा निवड मंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील) निबंधक भागीदारी संस्था कार्यालय, महाराष्ट्र राज्य, मुंबई व त्यांच्या अधिपत्याखालील कार्यालयांच्या आस्थापनेवरील गट-ब (अराजपत्रित), गट-क व गट-ड या संवर्गातील नामनिर्देशनाच्या कोटयातील पदे सरळसेवेने भरण्यासाठी राज्यस्तरीय निवड समितीची रचना उपरोक्त सं.क्र. २ येथे नमूद विधि व न्याय विभागाच्या शासन निर्णयानुसार करण्यात आली होती.
तथापि, संदर्भ क्र. १ येथील शासन निर्णयाच्या तरतूदी विचारात घेता, भूतपूर्व दुय्यम सेवा निवड मंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील) निबंधक भागीदारी संस्था, महाराष्ट्र राज्य, मुंबई व त्यांच्या अधिपत्याखालील कार्यालयांच्या आस्थापनेवरील गट-ब (अराजपत्रित), गट-क व गट ड संवर्गातील नामनिर्देशनाच्या कोटयातील पदे सरळसेवेने भरण्यासाठी राज्यस्तरीय निवड समितीच्या रचनेमध्ये बदल करणे आवश्यक आहे. त्यामुळे संदर्भ क्र.२ येथील विधि व न्याय विभागाचा शासन निर्णय अधिक्रमित करणे क्रमप्राप्त आहे.
# Page 2
शासन निर्णय क्रमांक: संकिर्ण २३२२/प्र.क्र.९०/का.१
शासन निर्णय : विधि व न्याय विभागाचा संदर्भ क्र.२ येथील शासन निर्णय या शासन निर्णयान्वये अधिक्रमित करुन, विधि व न्याय विभागांतर्गत निबंधक भागीदारी संस्था, महाराष्ट्र राज्य, मुंबई व त्यांच्या अधिपत्याखालील कार्यालयांच्या आस्थापनेवरील गट-ब (अराजपत्रित), गट-क व गट-ड संवर्गातील नामनिर्देशनाच्या कोटयातील महाराष्ट्र लोकसेवा आयोगामार्फत भरण्यात येणारी पदे वगळून उर्वरित पदे सरळसेवेने भरण्याकरीता पुढीलप्रमाणे राज्यस्तरीय निवड समितीची स्थापना करण्यात येत आहे.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| राज्यस्तरीय निवड समिती |
| १. | निबंधक भागीदारी संस्था, महाराष्ट्र राज्य, मुंबई विभागप्रमुख) | अध्यक्ष |
| २. | अ.जा./अ.ज./इ.मा.व यामधून उप निबंधक/विधि व न्याय विभागातील उप  |  सचिव/अवर सचिव यापैकी कोणत्याही एका संवर्गातील प्रतिनिधी | सदस्य |
| ३. | अल्पसंख्यांकांमधून उप निबंधक, भागीदारी संस्था संवर्गातील प्रतिनिधी. परंतु उप निबंधक उपलब्ध नसल्यास अल्प संख्यांकांमधून सहायक निबंधक, भागीदारी संस्था संवर्गातील प्रतिनिधी | सदस्य |
| ४. | उप निबंधक, भागीदारी संस्था, महाराष्ट्र राज्य, मुंबई (मुख्यालय) | सदस्य सचिव |
| टिप १ :- सर्वसाधारण किंवा उपरोक्त प्रवर्गापैकी कोणत्याही प्रवर्गामधील एक प्रतिनिधी महिला असणे अनिवार्य आहे. |
| टिप २ :-निवड समिती गठित करताना वरील अटींची पूर्तता होत नसल्यास निवड समितीमध्ये अतिरिक्त सदस्याची नियुक्ती करुन सदर अटींची पूर्तता करण्यात यावी. |
| टिप ३ :- अ.जा./अ.ज./ इ.मा.व. किंवा अल्पसंख्यांकांमधून निबंधक भागीदारी संस्था कार्यालय, महाराष्ट्र राज्य, मुंबई व त्यांच्या अधिपत्याखालील कार्यालयांच्या आस्थापनेवरील गट-अ संवर्गातील सदस्य उपलब्ध न झाल्यास, त्याबाबतचा प्रस्ताव प्रशासकीय विभागास पाठविल्यास त्याअनुषंगाने प्रशासकीय विभाग अंतिम निर्णय घेईल. |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. भरती प्रक्रिया राबविण्यासंदर्भात एकत्रित मार्गदर्शक सूचना सामान्य प्रशासन विभागाने दि.०४.०५.२०२२ व व दि.२१.११.२०२२ रोजीच्या शासन निर्णयान्वये दिलेल्या आहेत. त्यानुसार तसेच सामान्य प्रशासन विभाग, वित्त विभाग व विधि व न्याय विभागाने वेळोवेळी दिलेल्या / देण्यात येणाऱ्या सूचनांनुसारच भरती प्रक्रिया राबविणे आवश्यक आहे. पदभरती करताना शासनाने विहित केलेली कार्यपद्धती, सेवाप्रवेश नियम, सर्व प्रकारचे आरक्षण, बिंदूनामावली यासंदर्भातील नियम व आदेश विचारात घेऊनच पदे भरण्याची कार्यवाही करण्याची दक्षता घेण्यात यावी. शासन निर्णयातील मार्गदर्शक सूचनांमध्ये दिल्याप्रमाणे विहित बाबीसंदर्भात वेळोवेळी शासनाची पूर्वमान्यता घेणे बंधनकारक राहील.
३. संदर्भ क्र. १ येथील सामान्य प्रशासन विभागाच्या शासन निर्णयान्वये प्रशासकीय विभागांना प्रदान केलेल्या अधिकारानुसार हा शासन निर्णय निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: संकिर्ण २३२२/प्र.क्र.९०/का.१