# Page 1
राज्यातील दुय्यम न्यायालयातील सेवानिवृत्त न्यायिक अधिकाऱ्यांना मा. सर्वोच्च न्यायालयाच्या आदेशाप्रमाणे दुसऱ्या राष्ट्रीय न्यायिक वेतन आयोगाने केलेल्या शिफारशीनुसार सुधारीत सेवानिवृत्तीवेतन व तद्नुषंगिक बाबी लागू करण्याबाबत.
महाराष्ट्र शासन
विधि व न्याय विभाग,
शासन निर्णय क्र. एचसीटी १२२२/१०६५/प्र.क्र.१६३(भाग-१)/का-३, मंत्रालय, मुंबई - ४०० ०३२.
दिनांक :-१८ ऑगस्ट, २०२३.
पहा :- १) शासन निर्णय क्र. एचसीटी-२००९/प्र.क्र.१४१/का.तीन, दि.०५.०१.२०११.
२) शासन शुध्दीपत्रक क्र.एचसीटी-२००९/प्र.क्र.१४१/का.तीन, दि.३०.०३.२०११.
३) शासन शुध्दीपत्रक क्र.एचसीटी-२०१५/प्र.क्र.७७ (१)/का.तीन,दि.०९.०६.२०१५.
४) शासन शुध्दीपत्रक क्र. एचसीटी-२०१५/प्र.क्र.७७ (२)/का.तीन,दि.०९.०६.२०१५.
५) शासन निर्णय क्र. एचसीटी १२२२/१०६५/प्र.क्र.१६३/का-३, दि.२७.०९.२०२२.
६) शासन निर्णय क्र.एचसीटी-१११९/११७/प्र.क्र.२३/का-३, दि.२४.११.२०२२.
७) शासन निर्णय क्र.एचसीटी-१२२०/१२९/प्र.क्र.१५/का.तीन, दि.१५.०३.२०२३.
८)शासन परिपत्रक क्र.एचसीटी-२०११/प्र.क्र.१००/का.तीन, दि.२५.०७.२०११ ९) मा. सर्वोच्च न्यायालयातील रीट याचिका क्रमांक ६४३/२०१५ मधील मा.सर्वोच्च न्यायालयाचा दिनांक १९.०५.२०२३ रोजीचा न्याय निर्णय.
प्रस्तावना: माननीय सर्वोच्च न्यायालयातील रीट याचिका (दिवाणी) क्रमांक ६४३/२०१५, अखिल भारतीय न्यायिक अधिकाऱ्यांची संघटना विरुध्द केंद्र शासन व इतर या प्रकरणात दुय्यम न्यायालयातील न्यायिक अधिकाऱ्यांच्या वेतन श्रेणीत सुधारणा करण्यासाठी व इतर भत्याबाबत मा. सर्वोच्च न्यायालयाने दुसऱ्या राष्ट्रीय न्यायिक वेतन आयोगाची मा. न्या. पी. वेंकटरामा रेड्डी यांच्या अध्यक्षतेखाली स्थापना केली. दुसऱ्या राष्ट्रीय न्यायिक वेतन आयोगाने या संदर्भात आपला अहवाल जानेवारी, २०२० मध्ये मा.सर्वोच्च न्यायालयात सादर केला.
२. मा. सर्वोच्च न्यायालयातील रीट याचिका क्रमांक ६४३/२०१५, या प्रकरणातील दिनांक १९.०५.२०२३ रोजीच्या आदेशानुसार मा. सर्वोच्च न्यायालयाने दुसऱ्या राष्ट्रीय न्यायिक वेतन आयोगाने दुय्यम न्यायालयातील सेवानिवृत्त न्यायिक अधिकाऱ्यांना द्यावयाच्या सुधारीत निवृत्तीवेतनाबाबत व इतर लाभाबाबत केलेल्या शिफारशी स्विकारुन सदर शिफारशींची अंमलबजावणी दिनांक १.१.२०१६ पासून करण्याबाबत तसेच थकबाकीची रक्कम तीन हप्त्यांत अदा करण्याबाबत सर्व राज्य शासनांना निर्देश दिले आहेत. त्याअनुषंगाने राज्य शासन खालील प्रमाणे निर्णय घेत आहे.
# Page 2
शासन निर्णय क्रमांक: एचसीटी १२२२/१०६५/प्र.क्र.१६३(भाग-१)/का-३,
शासन निर्णय : दुसऱ्या राष्ट्रीय न्यायिक वेतन आयोगाने दुय्यम न्यायालयातील सेवानिवृत्त न्यायिक अधिकाऱ्यांना सुधारीत निवृत्तीवेतनाबाबत व इतर लाभांबाबत केलेल्या शिफारशी मा. सर्वोच्च न्यायालयाने दिनांक १९.०५.२०२३ रोजी दिलेल्या आदेशान्वये स्विकारल्या असून त्यास महाराष्ट्र शासन याव्दारे खालील प्रमाणे मंजूरी देत आहे.
अ) दिनांक १ जानेवारी २०१६ पूर्वी सेवानिवृत्त झालेल्या / सेवेत असताना मृत्यु पावलेल्या न्यायिक अधिकाऱ्यांना / त्यांच्या कुटुंब निवृत्तिवेतनधारकांना दि.०१.०१.२०१६ पासून खालील लाभ अनुज्ञेय राहील:
१. दिनांक १ जानेवारी २०१६ पूर्वी सेवानिवृत्त झालेल्या / सेवेत असताना मृत्यु पावलेल्या न्यायिक अधिकाऱ्यांचे / त्यांच्या कुटुंब निवृत्तिवेतनधारकांचे निवृत्तीवेतन / कौटुंबिक निवृत्तीवेतन खालील प्रमाणे निश्चित करावे:
(i) निवृत्तिवेतनधारकांच्या विद्यमान निवृत्तिवेतनास ( यामध्ये महागाई भत्त्याचा समावेश नसेल) २.८१ ने गुणावे. (Formulation -I)
किंवा
सेवानिवृत्त झालेले न्यायिक अधिकारी यांना त्यांनी सेवानिवृत्तीच्या वेळी घेतलेल्या शेवटच्या वेतनाच्या आधारे फिटमेंट टेबलमधील (Annexure A) संबंधित टप्प्यावर काल्पनिकरित्या ठेवण्यात यावे. फिटमेंट टेबलनुसार येणाऱ्या प्रस्तावीत वेतनाच्या ५०% निवृत्तीवेतन व ३०% कौटुंबिक निवृत्तीवेतन असेल ( Formulation -II),
यापैकी जी रक्कम जास्त लाभदायक असेल ती रक्कम निवृत्तीवेतन म्हणून अनुज्ञेय असेल.
(दि.०१.०१.१९९६ पूर्वी सेवानिवृत्त झालेल्या राज्यातील दुय्यम न्यायालयातील सेवानिवृत्त न्यायिक अधिकाऱ्यांचे निवृत्तीवेतन निश्चित करण्याबाबत प्रथमतः या विभागाच्या शासन निर्णय क्र.एचसीटी-१२२०/१२९/प्र.क्र.१५/का.तीन, दि.१५.०३.२०२३ अन्वये कार्यवाही करण्यात यावी व त्यानंतरच उपरोक्त प्रमाणे सुधारीत करावे.)
(ii) ज्या पध्दतीने निवृत्ती वेतनाचे प्रमाण ठरवले जाते, त्याच पध्दतीने कौटुंबिक निवृत्ती वेतनाचे प्रमाण ठरविले जाईल.
(ii) केंद्रीय नागरी सेवा (निवृत्तीवेतन) नियम १९७२ मधील नियम ५४ मध्ये दिल्याप्रमाणे जोडीदाराचा मृत्यू झाल्या नंतर जोडीदाराच्या बरोबरीने कुटुंबातील पात्र सदस्यांना ३०% कौटुंबिक निवृत्तीवेतन निश्चित करण्यात यावे.
(iv) कौटुंबिक निवृत्ती वेतन मिळविण्यासाठी पात्र असलेले अवलंबित कुटुंबातील सदस्यांना (जोडीदाराशिवाय) कौटुंबिक निवृत्ती वेतन दर महिना रु.३०,०००/- पेक्षा कमी निश्चित होत असल्यास ते किमान रु. ३०,०००/- इतके निश्चित करण्यात येईल.
पृष्ठ १२ पैकी २
# Page 3
शासन निर्णय क्रमांक: एचसीटी १२२२/१०६५/प्र.क्र.१६३(भाग-१)/का-३,
(v) दि.०१.०१.२०१६ पूर्वी सेवानिवृत्त झालेल्या व उच्च न्यायिक सेवेमध्ये (Higher Judicial Services) म्हणजे जिल्हा न्यायाधीश संवर्गात थेट भरती झालेल्या न्यायिक अधिकाऱ्यांकरिता सेवानिवृत्ती वेतनाचा लाभ मिळण्यासाठी त्यांनी जिल्हा न्यायाधीश सेवेपूर्वी केलेल्या वकीली व्यवसायातील कमाल १० वर्षाचा कालावधी ग्राह्य धरण्यात येईल.
त्यासाठी त्यांची सलग १० वर्षाची न्यायिक सेवा असणे बंधनकारक आहे.
(vi) फिटमेंट टेबल हा जोडपत्र “अ” नुसार राहील व उपरोक्त परिच्छेद अ (१) (i) अन्वये वेतननिश्चितीबाबत उदाहरण हे जोडपत्र “ब” प्रमाणे पहावे.
२. उपरोक्त सुधारीत लाभ हे दिनांक १ जानेवारी, २०१६ पूर्वी सेवानिवृत्त झालेले अथवा सेवेत असतांना मृत्यू पावलेल्या न्यायिक अधिकाऱ्यांना / त्यांच्या कुटुंब निवृत्तीवेतनधारकांना लागू असून ते सुधारीत लाभ हे दि.१.१.२०१६ पासून लागू होतील.
ब) दिनांक १ जानेवारी २०१६ रोजी किंवा त्यानंतर सेवानिवृत्त होणाऱ्या / झालेल्या / सेवेत असताना मृत्यु पावलेल्या न्यायिक अधिकाऱ्यांना / त्यांच्या कुटुंब निवृत्तिवेतनधारकांना दि.०१.०१.२०१६ पासून खालीलप्रमाणे लाभ अनुज्ञेय राहील:
]. सेवानिवृत्तीच्या वेळी शेवटच्या महिन्यात घेतलेल्या सुधारीत मुळ वेतनाच्या ५०% निवृत्तीवेतन व ३०% कौटुंबिक निवृत्तीवेतन असेल.
II. दुय्यम न्यायालयातील न्यायिक अधिकाऱ्यांना संपूर्ण सेवानिवृत्ती वेतनाचा लाभ मिळण्यासाठी किमान २० वर्षाचा अर्हताकारी सेवा कालावधी आवश्यक राहील. तसेच किमान निवृत्तीवेतन मिळण्यासाठी न्यायिक अधिकाऱ्यांची किमान १० वर्ष अर्हताकारी सेवा आवश्यक राहील.
III. न्यायिक अधिकाऱ्यांसाठी निवृत्तीचे वय पूर्वी प्रमाणेच म्हणजे ६० वर्ष असेल.
IV. निवृत्ती वेतनाच्या अंशराशीकरणाची मर्यादा ही निवृत्तीवेतनाच्या ५० % इतकी असेल व निवृत्तीवेतन पुन:स्थापित करण्यासाठी १५ वर्षाचा कालावधी निश्चित करण्यात आला आहे.
V. केंद्रीय नागरी सेवा (पेन्शन) नियम १९७२ मधील नियम ५० (१) (ए) मध्ये दिलेल्या मृत्यु -नि सेवानिवृत्ती उपदानाची तरतूद न्यायिक अधिकाऱ्यांना लागू राहील. मृत्यु -नि-सेवानिवृत्ती उपदानाची कमाल मर्यादा रु.२० लाख एवढी राहील. तसेच जेव्हा जेव्हा महागाई भत्ता ५०% ने वाढेल तेव्हा तेव्हा मृत्यु -नि-सेवानिवृत्ती उपदानाची मर्यादा २५% ने वाढेल.
VI. दिनांक ०१.०१.२०१६ नंतर सेवानिवृत्त झाल्यावर पूर्वीच्या कमाल मर्यादेनुसार सेवानिवृत्ती उपदान अदा केलेल्या अधिकाऱ्यांना, त्यांचे वेतन सुधारणेमुळे उपदानाबाबतचा देय असलेला फरक हा सुधारित कमाल मर्यादेच्या अधीन राहून अदा केला जाईल.
VII. मृत्यू उपदान अर्हताकारी सेवेच्या आधारावर खालील तक्त्यानुसार दिले जावे.
पृष्ठ १२ पैकी ३
# Page 4
शासन निर्णय क्रमांक: एचसीटी १२२२/१०६५/प्र.क्र.१६३(भाग-१)/का-३,
-------------------------------------------------------------------------------------------------------------------------------------------------------------
| अर्हताकारी सेवेचा कालावधी | मृत्यू उपदानाचा दर |
| सेवा १ वर्षापर्यंत | अंतिम वेतनाच्या दुप्पट |
| सेवा १ वर्षापेक्षा जास्त व ५ वर्षापर्यंत | अंतिम वेतनाच्या ६ पट |
| सेवा ५ वर्षापेक्षा जास्त व ११ वर्षापर्यंत | अंतिम वेतनाच्या १२ पट |
| सेवा ११ वर्षापेक्षा जास्त व २० वर्षापर्यंत | अंतिम वेतनाच्या २० पट |
| सेवा २० वर्षापेक्षा जास्त | अर्हताकारी सेवेच्या पूर्ण केलेल्या प्रत्येक सहामाही कालावधीसाठी अंतिम वेतनाच्या निम्मे मात्र अंतिम वेतनाच्या ३३ पटीच्या मर्यादेत. |
-------------------------------------------------------------------------------------------------------------------------------------------------------------
VIII. केंद्रीय नागरी सेवा (निवृत्तीवेतन) नियम १९७२ मधील नियम ५४ मध्ये दिल्याप्रमाणे जोडीदाराचा मृत्यू झाल्या नंतर जोडीदाराच्या बरोबरीने कुटुंबातील पात्र सदस्यांना ३०% कौटुंबिक निवृत्तीवेतन निश्चित करण्यात यावे.
IX. कौटुंबिक निवृत्ती वेतन मिळविण्यासाठी पात्र असलेले अवलंबित कुटुंबातील सदस्यांना (जोडीदाराशिवाय) कौटुंबिक निवृत्ती वेतन दर महिना रु.३०,०००/- पेक्षा कमी निश्चित होत असल्यास ते किमान रु.३०,०००/- इतके निश्चित करण्यात यावे.
X. ज्या न्यायिक अधिकाऱ्यांना त्यांच्या सेवानिवृत्ती दिनांकाच्या पुढील दिवशी (Next day) वेतनवाढ देय असेल, त्यांना वेतनवाढीचा लाभ अनुज्ञेय राहील. तथापि तो लाभ केवळ निवृत्तीवेतनासाठी अनुज्ञेय राहील आणि सदर लाभ हा रु.२,२४,१००/- इतक्या वेतनाच्या कमाल मर्यादेच्या अधीन असेल.
क) अतिरिक्त निवृत्तीवेतन / कौटुंबिक निवृत्तीवेतन :
1. सेवानिवृत्त न्यायिक अधिकाऱ्यांना अतिरिक्त निवृत्तीवेतन / कौटुंबिक निवृत्तीवेतनाचे लाभ दि.०१.०१.२०१६ पासून पुढील प्रमाणे वय पूर्ण झाल्यावर लागू राहील:
-----------------------------------------------------------------------------------------------------------
| निवृत्तीवेतन धारक/ कौटुंबिक निवृत्तीवेतन धारकाचे वय | निवृत्तीवेतन/कौटुंबिक निवृत्तीवेतनाचे अतिरिक्त प्रमाण |
| ७५-८० वर्षे | २०% |
| ८०-८५ वर्षे | ३०% |
| ८५-९० वर्षे | ४०% |
| ९०-९५ वर्षे | ६०% |
| ९५-१००वर्षे | ८०% |
| १०० वर्षे पूर्ण झाल्यावर | १००% |
-----------------------------------------------------------------------------------------------------------
पृष्ठ १२ पैकी ४
# Page 5
शासन निर्णय क्रमांक: एचसीटी १२२२/१०६५/प्र.क्र.१६३(भाग-१)/का-३,
II. या विभागाचा शासन निर्णय क्र. एचसीटी-१११९/११७/प्र.क्र.२३/का-३, दि.२४.११.२०२२ अधिक्रमीत करण्यात येत आहे. सदर शासन निर्णयानुसार अतिरिक्त निवृत्तीवेतनचा लाभ दिला असलेल्या सेवानिवृत्त न्यायिक अधिकाऱ्यांकडून कोणतीही वसुली केली जाणार नाही. तसेच ज्या सेवानिवृत्त न्यायिक अधिकाऱ्यांनी वयाची ६५ किंवा ७० वर्षे पूर्ण केल्यावर अतिरिक्त निवृत्तीवेतनाचा लाभ पूर्वीच्या शासन निर्णयानुसार दिला गेला असेल तर त्यांच्याकडून कोणतीही वसुली केली जाणार नाही.
ड) मृत्यु झाल्यास आर्थिक मदत:
I. केंद्रीय नागरी सेवा (निवृत्तीवेतन) नियम, १९७२ मधील नियम ५४ (३) मध्ये दिनांक १९.०९.२०१९ रोजीच्या अधिसूचनेद्वारे सुधारणा केल्याप्रमाणे सेवानिवृत्त न्यायिक अधिकाऱ्यांच्या कुटुंबातील सदस्यांना कुटुंब निवृत्ती वेतनाचा लाभ अनुज्ञेय करण्यात यावा.
Il. राज्यांमध्ये आधीपासूनच लागू असलेले मृत्यू उपदानासह इतर फायदे जसे की एक वेळचे एकरकमी अनुदान, अनुकंपा नियुक्ती, शासकीय निवासस्थानामध्ये राहण्याची परवानगी इ.
लाभ यापूढेही लागू राहतील.
२. दुसऱ्या राष्ट्रीय न्यायिक वेतन आयोगाने शिफारस केलेल्या सुधारित निवृत्तीवेतनावर केंद्र शासनाच्या दराप्रमाणे महागाई भत्ता अनुज्ञेय राहील.
३. विधि व न्याय विभाग शासन निर्णय क्र. एचसीटी १११८/प्र.क्र.३०/का-३, दि.२१.०६.२०१८ नुसार राज्यातील दुय्यम न्यायालयातील सर्व संवर्गातील न्यायिक अधिकाऱ्यांना दि.०१.०१.२०१६ पासून मूळ वेतनामध्ये ३० टक्के अंतरिम वेतन वाढ म्हणून देण्यात आलेली आहे. यास्तव निवृत्तीवेतन/कौटुंबिक निवृत्तीवेतन निश्चिती करतांना सदर ३० टक्के दिलेली अंतरिम वेतनवाढ समायोजित करुन उर्वरित थकबाकीची रक्कम रोखीने अदा करण्यात यावी.
४. सेवानिवृत्त न्यायिक अधिकाऱ्यांना द्यावयाचे सुधारीत निवृत्तीवेतन/कौटुंबिक निवृत्तीवेतन हे रोखीने दिनांक ०१.०७.२०२३ रोजी पासून द्यावे व थकबाकीपोटी देय होणाऱ्या रक्कमेपैकी २५% रक्कम दि.३१.०८.२०२३ रोजीपूर्वी, २५% रक्कम दि.३१.१०.२०२३ रोजीपूर्वी व ५०% रक्कम दि.३१.१२.२०२३ रोजीपूर्वी रोखीने देण्यात यावी.
५. सेवानिवृत्त न्यायिक अधिकाऱ्यांचे निवृत्तीवेतन / कुटुंब निवृत्तीवेतन सुधारित करण्याची कार्यवाही संदर्भाधीन क्र. ८ येथील या विभागाचे दि.२५.०७.२०११ रोजीच्या शासन परिपत्रकातील तरतूदीनुसार करण्यात यावी.
पृष्ठ १२ पैकी ५
# Page 6
शासन निर्णय क्रमांक: एचसीटी १२२२/१०६५/प्र.क्र.१६३(भाग-१)/का-३,
६. हा शासन निर्णय वित्त विभाग व्यय-५ च्या अनौपचारिक संदर्भ क्र. ७१८/व्यय-५, दि. १७.०७.२०२३ व सेवा - ४ च्या अनौपचारिक संदर्भ क्र. ७७ / सेवा-४, दि.२१.०७.२०२३ च्या सहमती आणि मा.मंत्रिमंडळ यांच्या दि. १८/०८/२०२३ रोजीच्या बैठकीतील मान्यतेने निर्गमित करण्यात येत आहे.
# Page 7
# Page 8
# Page 9
# Page 10
# Page 11
# Page 12