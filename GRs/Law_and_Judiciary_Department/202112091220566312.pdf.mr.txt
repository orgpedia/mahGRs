# Page 1
सुधारीत प्रशासकीय मान्यता
औसा, जि. लातूर येथे (G+१) न्यायालयीन इमारत बांधण्याबाबत.......
महाराष्ट्र शासन
विधि व न्याय विभाग,
शासन निर्णय क्र. सीसीबी-११२०/प्र.क्र.१३/का-१३,
मादाम कामा मार्ग,हुतात्मा राजगुरू चौक,
मंत्रालय, मुंबई-४०० ०३२,
दिनांक : ९ डिसेंबर, २०२१.
पहा :- १) विधि व न्याय विभाग शासन निर्णय क्रमांक सीसीबी-१११५/१८/प्र.क्र.१४/का-१३, दिनांक १५ जुलै, २०१७.
२) मा.प्रबंधक (निरिक्षणे-२), मा. उच्च न्यायालय, अपिल शाखा, मुंबई यांचे क्र. बी (डब्ल्यू)६०४८/१९९७(३)/१४०४/२९०९५, दिनांक १२ नोव्हेंबर, २०२१ चे पत्र.
३) जिल्हा व सत्र न्यायालय, लातूर यांचे जा.क्र.बिल्डींग/९७३९/२०२१, दिनांक २२ ऑक्टोबर, २०२१ चे पत्र.
प्रस्तावना: उपरोक्त संदर्भाधिन अ.क्र.१ अन्वये औसा, जि. लातूर येथील (G+१) न्यायालयीन इमारतीच्या बांधकामाकरीता रु.८,८५,७४,०००/- इतक्या खर्चास मुळ प्रशासकीय मान्यता देण्यात आलेली होती. तद्नंतर उपरोक्त संदर्भाधीन अ.क्र.२ येथील पत्रान्वये औसा जि.
लातूर येथील न्यायालयीन इमारत बांधकामाचा सुधारीत प्रशासकीय मान्यतेचा प्रस्ताव शासनास सादर करण्यात आला आहे. सदरहू प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णयः
औसा, जि. लातूर येथे (G+१) नवीन न्यायालयीन इमारत बांधण्याबाबतचा रु.१०,१८,५१,२१५/- ( रुपये दहा कोटी अठरा लक्ष एक्कावन्न हजार दोनशे पंधरा फक्त ) इतक्या अंदाजित खर्चाच्या कामास (खाली नमुद केलेल्या विगतवारीनुसार) या शासन निर्णयाद्वारे सुधारीत प्रशासकीय मान्यता देण्यात येत आहे.
-----------------------------------------------------------
| अ.क्र. | तपशिल | सुधारीत प्रशासकीय मान्यता रक्कम पूर्ण रुपयात |
| १. | इमारतीचे बांधकाम | ६,६९,९६,२३२.०० |
| २. | अतिरीक्त बाबींची दरसुची | ९,२६,०७०.०० |
| ३. | अंतर्गत विद्युतीकरण | २४,५७,०००.०० |
| ४. | बाह्य विद्युतीकरण | २०,००,०००.०० |
| ५. | फर्निचर | ८२,४३,१३१.०० |
| ६. | अग्निशमन यंत्रणा | ७,००,०००.०० |
| ७. | भाववाढ (१०%) | ५६,७०,७६८.०० |
| ८. | वस्तु व सेवा कर (जीएसटी) | १,२२,२६,०१४.०० |
-----------------------------------------------------------
# Page 2
शासन निर्णय क्रमांकः सीसीबी-११२०/प्र.क्र.१३/का-१३,
----------------------------------------------
| ९. | वातानुकूलित यंत्रणा | ५,००,०००.०० |
| १०. | इमातीचे संकल्पन | ४,९९,०००.०० |
| ११. | बांधकाम परवाना | ५,४४,०००.०० |
| १२. | इतर खर्च | ४,४७,०००.०० |
| १३. | जीआरआयएचए कौंसिल फी | १,१८,०००.०० |
| १४. | इमारत बाहेरील अनुषंगिक कामे | २,५४,०००.०० |
| १५. | हरीत इमारत संकल्पना सल्लागार | २,७०,०००.०० |
|  | एकूण रुपये | १०,१८,५१,२१५.०० |
----------------------------------------------
२. ही सुधारीत प्रशासकीय मान्यता खालील अटींच्या अधीन राहून देण्यात येत आहे.
अ) काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेऊनच सुरु करावे.
ब) सदरचे अंदाजपत्रक हे ढोबळ नमुना अंदाजपत्रक असल्याने या कामांच्या सविस्तर अंदाजपत्रकांना तांत्रिकदृटया मान्यता देत असताना मा.प्रमुख जिल्हा व सत्र न्यायाधीश, लातूर यांच्या सहमतीने तरतूदी अंतीम करण्यात याव्यात.
क) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही - २०१३/ प्र.क्र.१७७/ तां.क.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
ड) काम सुरू करण्यापुर्वी सर्व संबंधित स्थानिक संस्था/प्राधिकरणे यांची मान्यता घेण्यात यावी.
इ) सावर्जनिक बांधकाम विभागाच्या शासन निर्णय क्र. बीडीजी २०१७/प्र.क्र.६०/ इमारती-२, दिनांक ७ जुलै, २०१७ अन्वये कार्यवाही करण्यात यावी.
ई) सदर काम उपरोक्त किंमतीत पुर्ण होईल असे पहावे.
उ) अंदाजपत्रकीय कामात बदल होणार नाही, याची दक्षता घ्यावी.
३. या प्रित्यर्थ होणारा खर्च “मागणी क्र.एच-८, ४०५९ सार्वजनिक बांधकामावरील भांडवली खर्च - ०१, कार्यालयीन इमारती - ०५१, बांधकाम-पंचवार्षिक योजनांतर्गत योजना, (०३) न्यायदान (केंद्रपुरस्कृत योजना-राज्य हिस्सा), योजनांतर्गत, (०३) (०१) मोठी बांधकामे, ५३ - मोठी बांधकामे (४०५९ ०६७२) व (२१) न्यायदान (केंद्रपुरस्कृत योजना केंद्र हिस्सा), (२१) (०१) मोठी बांधकामे, ५३-मोठी बांधकामे (४०५९ १२२२)” या लेखाशिर्षाखाली खर्ची टाकण्यात यावा. मात्र, अर्थसंकल्पात तरतूद केल्याशिवाय कामास सुरुवात करण्यात येऊ नये.
४. हे आदेश सार्वजनिक बांधकाम विभागाच्या अनौपचारिक संदर्भ क्रमांक : ५१/२०२० / इमा-२, दिनांक ३ मार्च, २०२० व वित्त विभाग, शासन निर्णय, क्र.विअप्र-२०१३/ प्र.क्र.३०/ का - १३, विनियम, भाग-२, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका, १९७८ भाग पहिला, उपविभाग- पाच, अनुक्रमांक ९, महाराष्ट्र सार्वजनिक बांधकाम नियम पुस्तिकेतील परिच्छेद क्र. १३४ अनुसार प्रशासकीय विभागास
पृष्ठ ३ पैकी २
# Page 3
शासन निर्णय क्रमांक: सीसीबी-११२०/प्र.क्र.१३/का-१३,
प्रदान केलेल्या अधिकारान्वये संबंधित सक्षम प्राधिकाऱ्यांच्या मान्यतेने निर्गमित करण्यात येत आहेत.