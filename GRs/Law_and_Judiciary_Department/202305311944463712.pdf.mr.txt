# Page 1
विधि व न्याय विभागाच्या अधिपत्याखालील क्षेत्रिय कार्यालयांच्या आस्थापनेवरील, भूतपुर्व दुय्यम निवडमंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील) नामनिर्देशनाच्या कोट्यातील "गट ब (अराजपत्रित)", "गट क¨ व “गट ड” या संवर्गातील पदे सरळसेवेने भरण्यासाठी स्पर्धा परीक्षा प्रक्रियेसाठी कंपनी निश्चित करणेबाबत.
महाराष्ट्र शासन
विधि व न्याय विभाग
शासन निर्णय क्र. इएसटी २०२३/प्र.क्र.५१/कार्यासन २
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक : ३१ मे, २०२३.
वाचा :- १.सामान्य प्रशासन विभाग, शासन निर्णय क्र.प्रानिमं १२२२/प्र.क्र.५४/१३अ, दि. ०४.०५.२०२२.
२.वित्त विभाग, शासन निर्णय क्र. पदनि २०२२/प्र.क्र.२/२०२२/आ.पु.क., दि.३१.१०.२०२२.
३.सामान्य प्रशासन विभाग, शासन निर्णय क्र.प्रानिमं १२२२/प्र.क्र.१३६/१३अ, दि. २१.११.२०२२.
४.सामान्य प्रशासन विभाग, शासन निर्णय क्र.प्रानिमं १२२३/प्र.क्र.१४/१३अ, दि. १४.०२.२०२३.
प्रस्तावना:
भूतपुर्व दुय्यम निवडमंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील) नामनिर्देशनाच्या कोट्यातील “गट ब (अराजपत्रित)”, “गट क” व “गट ड” या संवर्गातील पदे सरळसेवेने भरण्यासाठी सामान्य प्रशासन विभागाच्या संदर्भ क्र. १ येथील दि. ०४.०५.२०२२व संदर्भ क्र. ३ येथील दि. २१.११.२०२२ अन्वये एकत्रित मार्गदर्शक सूचना निर्गमित करण्यात आल्या आहेत. सामान्य प्रशासन विभागाच्या संदर्भ क्र. १ येथील ०४.०५.२०२२ रोजीच्या शासन निर्णयान्वये या पदभरतीसाठी स्थापन करावयाच्या जिल्हा निवड समिती / प्रादेशिक निवड समिती / राज्यस्तरीय निवड समितीची रचनाही निर्धारीत करण्यात आली आहे. सदर सूचनांनुसार प्रशासकिय विभागांच्या अधिपत्याखालील क्षेत्रिय कार्यालयनिहाय समित्यांची स्थापना करावयाची आहे.
२. सामान्य प्रशासन विभागाच्या संदर्भ क्र. ३ येथील दि. २१.११.२०२२ रोजीच्या शासन निर्णयान्वये भूतपुर्व दुय्यम निवडमंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील) नामनिर्देशनाच्या कोट्यातील “गट ब (अराजपत्रित)”, “गट क” व “गट ड” या संवर्गातील पदे सरळसेवेने भरण्यासाठी टि.सी.एस.-आय.ओ.एन (टाटा कन्सल्टन्सी सर्विसेस लिमिटेड) व आय.बी.पी.एस. (इस्टीट्यूट ऑफ बँकिंग पर्सोनेल सिलेक्शन) या कंपन्यांमार्फत ऑनलाईन पद्धतीने (Computer Programme Based test/Examination) स्पर्धा परीक्षा प्रक्रिया राबविण्यास मान्यता देण्यात आली आहे. त्यानुसार भूतपुर्व दुय्यम निवडमंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील) नामनिर्देशनाच्या कोट्यातील “गट ब (अराजपत्रित)”, “गट क” व “गट ड” या संवर्गातील पदे सरळसेवेने भरण्यासाठी टि. सी. एस. आय. ओ. एन ( टाटा कन्सल्टन्सी सर्विसेस लिमिटेड ) या कंपनीची निवड करण्याची बाब शासनाच्या विचारधीन होती.
शासन निर्णय :
विधि व न्याय विभागाच्या अधिपत्याखालील क्षेत्रिय कार्यालयांतील भूतपुर्व दुय्यम निवडमंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील) नामनिर्देशनाच्या कोट्यातील “गट ब (अराजपत्रित)”, “गट क” व “गट ड” या संवर्गातील पदे सरळसेवेने भरण्यासाठी ऑनलाईन पद्धतीने (Computer Programme Based
# Page 2
शासन निर्णय क्रमांकः इएसटी २०२३/प्र.क्र.५१/कार्यासन २
test/Examination) स्पर्धा परीक्षा प्रक्रिया राबविण्यास टि.सी.एस. आय. ओ. एन ( टाटा कन्सल्टन्सी सर्विसेस लिमिटेड) या कंपनीची निवड करण्यास शासन मान्यता देण्यात येत आहे.
२. भूतपुर्व दुय्यम निवडमंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील) नामनिर्देशनाच्या कोट्यातील “गट ब (अराजपत्रित)”, “गट क” व “गट ड” या संवर्गातील पदे सरळसेवेने भरण्यासाठी सामान्य प्रशासन विभागाच्या संदर्भ क्र. १ येथील दि. ०४.०५.२०२२ रोजीच्या शासन निर्णयान्वये देण्यात आलेल्या मार्गदर्शक सूचनांनुसार, विधि व न्याय विभागाच्या अधिपत्याखालील क्षेत्रिय कार्यालयांनी आवश्यकतेनुसार जिल्हा निवड समिती / प्रादेशिक निवड समिती / राज्यस्तरीय निवड समितीची स्थापना करावी. सामान्य प्रशासन विभागाच्या संदर्भ क्र. १ येथील दि. ०४.०५.२०२२व संदर्भ क्र. ३ येथील दि. २१.११.२०२२ येथील शासन निर्णयान्वये देण्यात आलेल्या मार्गदर्शक सूचनांनुसार, तसेच यासंदर्भात वेळोवेळी देण्यात येणाऱ्या सूचनांनुसार, वित्त विभागाच्या संदर्भ क्र. २ येथील दि. ३१.१०.२०२२ रोजीच्या शासन निर्णयान्वये विहित केलेल्या पदभरतीच्या टक्केवारीचे अनुपालन करून क्षेत्रिय कार्यालयांनी गठीत केलेल्या समितीने विहित कार्यपद्धतीनुसार भरती प्रक्रिया राबविण्याची दक्षता घ्यावी.
३. विहित कार्यपद्धतीनुसार भरती प्रक्रिया राबविताना खालील सूचनांचे पालन करण्याची दक्षता घेण्यात यावी :
१) भूतपुर्व दुय्यम निवडमंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील) नामनिर्देशनाच्या कोट्यातील “गट ब (अराजपत्रित)”, “गट क” व “गट ड” या संवर्गातील पदे सरळसेवेने भरण्यासाठी ऑनलाईन पद्धतीने (Computer Programme Based test/Examination) स्पर्धा परीक्षा प्रक्रिया राबविण्यासाठी क्षेत्रिय कार्यालयाने टि. सी. एस. आय.ओ.एन ( टाटा कन्सल्टन्सी सर्विसेस लिमिटेड ) या कंपनी बरोबर सामंज्यस करार करावा. टि. सी. एस. आय. ओ. एन ( टाटा कन्सल्टन्सी सर्विसेस लिमिटेड) कंपनीशी करावयाच्या कराराचा प्रारूप मसुदा परिशिष्ट-अ प्रमाणे राहील. तसेच टि.सी.एस. आय.ओ.एन (टाटा कन्सल्टन्सी सर्विसेस लिमिटेड) कंपनीचा संपर्क तपशिल परिशिष्ट- ब प्रमाणे आहे.
२) सामंज्यस्य करारामध्ये सामान्य प्रशासन विभागाच्या संदर्भ क्र. ३ येथील दि. २१.११.२०२२ राजीच्या शासन निर्णयातील परिच्छेद ३ येथील सर्व बाबींचा समावेश करण्याची दक्षता संबंधित कार्यालयाने घ्यावी.
३) कंपनीचे प्रति उमेदवार परीक्षा दर सामान्य प्रशासन विभागाच्या संदर्भ क्र ३ येथील दि. २१.११.२०२२ रोजीच्या शासन निर्णयासोबत जोडण्यात आलेल्या परिशिष्ट अ नुसार व दि. १४.०२.२०२३रोजीच्या शासन निर्णयातील तरतूदीनुसार राहतील.
४) सामान्य प्रशासन विभागाच्या संदर्भ क्र. १ येथील दि. ०४.०५.२०२२ व दि.२१.११.२०२२ रोजीच्या शासन निर्णयात नमूद एकत्रित मार्गदर्शक सूचनांनुसार भरती प्रक्रिया राबविण्याची जबाबदारी संबंधित क्षेत्रिय कार्यालयाच्या जिल्हा निवड समिती / प्रादेशिक निवड समिती / राज्यस्तरीय निवड समितीची राहील.
५) सामान्य प्रशासन विभागाच्या दि. ०४.०५.२०२२ मधील अ.क्र. १२ मधील तरतूदीनुसार पदभरती प्रक्रियेची अंमलबजावणी व संनियंत्रण खालील प्रमाणे राहील
# Page 3
शासन निर्णय क्रमांकः इएसटी २०२३/प्र.क्र.५१/कार्यासन २
अ. जिल्हास्तरीय/प्रादेशिक/राज्यस्तरीय सरळसेवेची पदे भरताना शासनाच्या उपरोक्त निर्देशांची अंमलबजावणी व संनियंत्रण करण्याची जबाबदारी संबंधित मंत्रालयीन प्रशासकीय विभागाच्या अपर मुख्य सचिव / प्रधान सचिव /सचिव यांची राहील.
ब. परीक्षासंदर्भात काही आक्षेप / वाद / न्यायालयीन प्रकरण / विधानमंडळ
कामकाजाविषयक बाबी उद्भवल्यास, त्याची संपूर्ण जबाबदारी संबंधित मंत्रालयीन प्रशासकीय विभागाच्या अपर मुख्य सचिव / प्रधान सचिव /सचिव यांची राहील.
क. पदभरती कालावधी परीक्षांबाबतच्या तक्रारींचे निराकरण करण्यासाठी तक्रार निवारण कक्ष स्थापन करण्यात यावा.
६) सदर ऑनलाईन भरती प्रक्रिया राबविण्यासाठी निवड झालेल्या कंपनीसोबत सामज्यंस करारावर व अन्य पत्रव्यवहार/मान्यता स्वाक्षरीत करण्यासाठी संबंधित क्षेत्रिय कार्यालयातील जिल्हा निवड समिती / प्रादेशिक निवड समिती / राज्यस्तरीय निवड समितीचे अध्यक्ष यांना प्राधिकृत करण्यात येत आहे.
७) सामंजस्य करारातील अटी/शर्ती सामान्य प्रशासन विभागाच्या संदर्भ क्र.३ येथील दि. २१.११.२०२२ रोजीच्या शासन निर्णयाशी सुसंगत असतील याची दक्षता घेण्यात यावी.
८) उमेदवारांकडून प्राप्त होणारे परीक्षा शुल्क जमा करण्यासाठी वित्त विभागाच्या मार्गदर्शक सूचनांनुसार बँकेची निवड करून एक स्वतंत्र बँक खाते उघडण्यासाठी संबंधित जिल्हा निवड समिती / प्रादेशिक निवड समिती/ राज्यस्तरीय निवड समितीचे अध्यक्ष यांना प्राधिकृत करण्यात येत आहे.
उमेदवारांकडून प्राप्त होणाऱ्या परीक्षा शुल्काच्या रकमेतून परीक्षेचा खर्च भागवावा व संपूर्ण भरती प्रक्रियेनंतर काही रक्कम शिल्लक उरल्यास ती शासनाच्या एकत्रित निधीमध्ये जमा करावी.
आवश्यकतेनुसार अतिरिक्त प्रशासकीय खर्च भागविण्यासाठी क्षेत्रिय कार्यालयांना अर्थसंकल्पात तरतूद करण्यास परवानगी देण्यात येत आहे.
९) सामान्य प्रशासन विभागाच्या संदर्भ क्र. १ येथील दि. ०४.०५.२०२२ रोजीच्या शासन निर्णयात नमूद एकत्रित मार्गदर्शक सूचनांनुसार संपूर्ण भरती प्रक्रिया राबविण्याची जबाबदारी संबंधित कार्यालयाच्या जिल्हा निवड समिती / प्रादेशिक निवड समिती / राज्यस्तरीय निवड समितीची राहील.
४. सदर प्रयोजनार्थ होणारा खर्च सामान्य प्रशासन विभागाच्या संदर्भ क्र.३ येथील दि. २१.११.२०२२ रोजीच्या शासन निर्णयातील परिच्छेद क्र. (२) मधील तरतूदीनुसार करण्यास संबंधित जिल्हा निवड समिती/प्रादेशिक निवड समिती / राज्यस्तरीय निवड समितीच्या अध्यक्षांना प्राधिकृत करण्यात येत आहे.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25