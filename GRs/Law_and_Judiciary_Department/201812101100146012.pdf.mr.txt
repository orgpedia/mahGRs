# Page 1
मा.मुंबई उच्च न्यायालयाच्या मा. न्यायमुर्तीची शासकीय वाहने निर्लेखित करणेबाबतच्या वित्तीय अधिकारात सुधारणा करणेबाबत.
महाराष्ट्र शासन
विधि व न्याय विभाग
शासन निर्णय क्र. :- वाहन ६०१८/३५६/प्र.क्र.२९/का.४
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२,
दिनांक :- ०७ डिसेंबर, २०१८.
संदर्भ : प्र.प्रबंधक, मुळ शाखा, उच्च न्यायालय, मुंबई यांचे पत्र क्र.P/SC/२०१८/४४६-४४६ A&४४६-B, दि. २८.३.२०१८, क्र. १०६६, दि.६.९.२०१८ व क्र.११७४, दि.६.१०.२०१८.
प्रस्तावना :
वित्तीय अधिकार नियम पुस्तिका, १९७८ भाग-१, उपविभाग २ मधील अ.क्र. १९- क, नियम क्र.६९ शासकीय वाहन निरुपयोगी ठरविण्यास मंजूरीचे प्राधिकार नमूद करण्यात आले आहेत. त्यानुसार शासकीय वाहनाने २,४०,००० किमी धावल्याचे अंतर पूर्ण केल्यास किंवा वाहन खरेदीच्या दिवसापासून १० वर्षाचा कालावधी यापैकी जे नंतर येईल त्यानुसार शासकीय वाहन निरुपयोगी ठरविण्याची तरतूद आहे.
सदर वित्तीय मर्यादा मुंबई उच्च न्यायालयाच्या मा.न्यायमुर्तीच्या वाहनांकरीता वाहनाने ८०,००० कि.मी.
धावल्याचे अंतर किंवा वाहन खरेदीच्या दिवसापासून ५ वर्षे कालावधी यापैकी जे अगोदर होईल ते, यानुसार सुधारीत करण्याचा उच्च न्यायालयाचा प्रस्ताव शासनाच्या विचाराधीन होता.
शासन निर्णय :
वित्त विभागाच्या मान्यतेनुसार विभागप्रमुख म्हणून उच्च न्यायालय, मुंबई येथील महाप्रबंधक यांना या शासन निर्णयासोबत जोडलेल्या परिशिष्टामध्ये दर्शविल्याप्रमाणे व त्यात दर्शविलेल्या विहित अटी आणि शर्तींच्या तसेच विहित वित्तीय मर्यादेच्या अधीन राहून वित्तीय अधिकार प्रदान करण्यास शासन मंजूरी देत आहे. या शासन निर्णयाद्वारे प्रदान करण्यात आलेल्या वित्तीय शक्तींचा वापर हा विविध वित्तीय प्रकाशनांमध्ये अंतर्भूत असलेल्या नियम आणि विनियम यामधील अटींच्या व शर्तींच्या अधीन तसेच शासनाने वेळोवेळी निर्गमित केलेल्या कार्यकारी
आदेशांच्या अनुपालनाच्या अधीन त्याचप्रमाणे खालील अटींच्या अधीन राहून करण्यात यावा.
२. या वित्तीय अधिकारांचा वापर करून मंजूरी प्रदान करताना ज्या प्रकरणी विशिष्ट मानके (स्टँडर्ड) अथवा विशिष्ट सुत्र विहित केलेले असेल, अशा प्रकरणी विहित मानकांचे/ सुत्रांचे अनुकरण करण्यात यावे.
# Page 2
शासन निर्णय क्रमांकः वाहन ६०१८/३५६/प्र.क्र.२९/का.४
३. या वित्तीय अधिकारांचा वापर करून मंजूरी आदेश निर्गमित करताना सक्षम प्राधिकाऱ्याने सदर मंजूरी आदेशाची प्रत इतर सर्व संबंधित अधिकाऱ्यांप्रमाणेच संबंधित लेखापरीक्षा अधिकाऱ्याला व वित्त विभागाला (विनियम
शाखा व व्यय ५ कार्यासन) पाठवावी. अशा मंजूरी आदेशामध्ये वित्तीय अधिकार नियम पुस्तिका, १९७८ भाग १, उपविभाग २ मधील संबंधित वित्तीय शक्तींचा अनुक्रमांक, नियम क्रमांक तसेच सदर शासन निर्णयाचा क्रमांक, दिनांक व त्यासोबतच्या परिशिष्टातील वित्तीय शक्तींचा न चुकता स्पष्ट उल्लेख करावा.
४. या शासन निर्णयासोबत जोडलेल्या परिशिष्टातील वित्तीय शक्ती, वित्तीय अधिकार नियम पुस्तिका, १९७८, भाग-१, उपविभाग २ मधील अ.क्र. १९- क, नियम क्र.६९ द्वारा प्रदान करण्यात आलेल्या वित्तीय शक्तींचा एक भाग
म्हणून समजण्यात यावा. ज्यावेळी उपविभाग २ चे प्रकाशन छापले जाईल, त्यावेळी त्यात या शक्तीचा अंतर्भाव करण्यात यावा.
५. सदर शासन निर्णय, वित्त विभागाचा अनौपचारिक संदर्भ क्र. अनौ.सं.क्र.७९७/२०१८/व्यय-५, दि. १६/१०/२०१८ अन्वये त्या विभागाच्या मान्यतेने निर्गमित करण्यात येत आहे.
# Page 3
# Page 4