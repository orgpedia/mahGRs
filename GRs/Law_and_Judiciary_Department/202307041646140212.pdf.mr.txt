# Page 1
सरकारी वकील, नगर दिवाणी न्यायालय, मुंबई या कार्यालयाकरिता लघुलेखक निम्नश्रेणी-२ व लिपिक-टंकलेखक-२ अशा एकूण ४ रिक्त पदांच्या सेवा दि. १ मे, २०२३ पासून पुढील ११ महिन्याकरिता बाह्ययंत्रणेकडून घेण्याबाबत.
महाराष्ट्र शासन
विधि व न्याय विभाग
शासन निर्णय क्रमांक क : सवन-१७२१/११७१/प्र.क्र.१०९/का.८
मादाम कामा मार्ग, हुतात्मा राजगुरु चौक,
मंत्रालय, मुंबई : ४०००३२.
दिनांक:०४ जुलै, २०२३
वाचा:- १) विधि व न्याय विभाग, शासन निर्णय, क्र.संकिर्ण २८१६/प्र.क्र१९१(भाग -१)/१६/का.८, दि. १८ एप्रिल, २०२३
२) विधि व न्याय विभाग, शासन निर्णय, क्र. सवन-१७२१/११७१/प्र.क्र.१०९/का.८.
दि. २२ एप्रिल २०२२
३) सरकारी वकील, नगर दिवाणी न्यायालय यांचे पत्र क्र.जावक क्र.१८८,
दि.१० एप्रिल २०२३
४) उपसमितीच्या दि. ७ जून, २०२३ रोजीच्या बैठकीचे इतिवृत्त क्र. पदनि-२०२३ / प्र.क्र. २७ / आपुक, दि. २१ जून, २०२३
प्रस्तावना:
कार्यासन–८ च्या अधिपत्याखालील १३ सरकारी वकील कार्यालयांचा आकृतीबंध उच्चस्तरीय सचिव समितीच्या दि १३.१२.२०२२ रोजीच्या बैठकीत मंजूर करण्यात आलेला आहे.
त्यासंदर्भातील शासन निर्णय दि.१८.४.२०२३ रोजी निर्गमित करण्यात आलेला आहे. सदर सुधारित आकृतीबंधानुसार सरकारी वकील, नगर दिवाणी न्यायालय, मुंबई या कार्यालयाकरिता विविध संवर्गातील १९ नियमित पदे मंजूर असून ८ पदांच्या सेवा बाह्ययंत्रणेद्वारे घेण्यास मान्यता देण्यात आलेली आहे.
संदर्भ क्र.२ येथील शासन निर्णयान्वये सरकारी वकील कार्यालयांचा सुधारित आकृतीबंध मंजूर होईपर्यंत अथवा एक वर्ष यापैकी जे अगोदर घडेल त्या कालावधीसाठी, सरकारी वकील, नगर दिवाणी न्यायालय, मुंबई या कार्यालयातील रिक्त असलेली लघुलेखक निम्नश्रेणी २, लिपिक टंकलेखक-२ व शिपाई-०४ अशी एकूण ८ काल्पनिक पदे निर्माण करुन त्या पदांच्या सेवा बाह्ययंत्रणेकडून घेण्यास मान्यता देण्यात आली होती. सदर मान्यता दि. ३० एप्रिल २०२३ रोजी संपुष्टात आलेली आहे. सरकारी वकील, नगर दिवाणी न्यायालय यांनी संदर्भ क्र. ३ येथील पत्रान्वये त्यांच्या आस्थापनेवरील रिक्त पदे पुढील वर्षाकरिता बाह्ययंत्रणेव्दारे भरण्यास मंजूरी देण्याबाबतचा प्रस्ताव सादर केला होता. त्यानुषंगाने या कार्यालयातील लघुलेखक निम्नश्रेणी- २ व लिपिक टंकलेखक-२ अशा एकूण ४ पदांच्या सेवा बाह्ययंत्रणेकडून घेण्यास मान्यता देण्याबाबतचा प्रस्ताव उपसमितीच्या दि. ७ जून २०२३ रोजीच्या बैठकीत सादर करण्यात आला होता. सदर प्रस्तावास उपसमितीने मान्यता दिलेली आहे.
# Page 2
शासन निर्णय क्रमांकः सवन-१७२१/११७१/प्र.क्र.१०९/का.८
शासन निर्णय:
उपसमितीच्या दि.७ जून,२०२३ रोजी पार पडलेल्या बैठकीत दिलेल्या मान्यतेनुसार, सरकारी वकील, नगर दिवाणी न्यायालय, मुंबई या कार्यालयाकरिता लघुलेखक निम्नश्रेणी-२ व लिपिक-टंकलेखक-२ अशा एकूण ४ पदांच्या सेवा दि. १ मे, २०२३ पासून पुढील ११ महिने अथवा सरळसेवेने नियमित उमेदवार उपलब्ध होईपर्यंत यापैकी जे कमी असेल त्या कालावधीपर्यंत बाह्ययंत्रणेद्वारे घेण्यास शासन मंजूरी देण्यात येत आहे.
२. बाहययंत्रणेकडून सेवा उपलब्ध करुन घेण्यासंदर्भात वित्त विभागाने वेळोवेळी शासन निर्णय/ परिपत्रकान्वये निर्गमित केलेल्या मार्गदर्शक सूचनांचे काटेकोरपणे पालन करण्यात यावे. तसेच, बाहययंत्रणेकडून सेवा उपलब्ध करुन घेताना प्रचलित कायदयाचा भंग होणार नाही याची काळजी कार्यालय प्रमुखांनी घ्यावी.
३. यावर होणारा खर्च “मागणी क्र.जे-०१, लेखाशीर्ष २०१४, न्यायदान, ११४, विधि सल्लागार व समुपदेशी (००) (०१) विधि सल्लागार व समुपदेशी, (शहर अधिकारी) (दत्तमत) (अनिवार्य ) १०- कंत्राटी सेवा (२०१४ ०२९९)”, खाली खर्ची टाकून तो चालू सन २०२३-२०२४ या वित्तीय वर्षातील मंजूर व वितरित केलेल्या अनुदानातून भागविण्यात यावा.
४. वित्त विभाग, शासन निर्णय दि.०९.०६.२०१७ अन्वये गठित, अपर मुख्य सचिव (सेवा), सामान्य प्रशासन विभाग व अपर मुख्य सचिव/प्रधान सचिव (व्यय), वित्त विभाग, यांच्या उपसमितीच्या दि.७ जून, २०२३ रोजीच्या बैठकीत प्राप्त मान्यतेनुसार हा शासन निर्णय निर्गमित करण्यात येत आहे.