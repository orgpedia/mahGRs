# Page 1
नगर दिवाणी व सत्र न्यायालय, मुंबई येथील
अप्पर (अतिरिक्त) प्रबंधक (सत्र), प्रबंधक (सत्र),
अप्पर (अतिरिक्त) प्रबंधक (दिवाणी), प्रबंधक
(दिवाणी) या पदांवर पदोन्नतीने नेमणूक
झाल्यानंतर करावयाच्या वेतननिश्चितीबाबत.
महाराष्ट्र शासन
विधि व न्याय विभाग,
शासन निर्णय क्र :- संकिर्ण-२०२४/प्र.क्र.१५०/का.६
हुतात्मा राजगुरु चौक, मादाम कामा मार्ग,
मंत्रालय, मुंबई-४०००३२
दिनांक :- २० ऑगस्ट, २०२४
वाचा:- विधि व न्याय विभाग, शासन निर्णय क्र.सीसीएस १३८९/१२७१/
(३१८)-तीन, दिनांक ३१ ऑक्टोबर, १९९०
प्रस्तावना :
नगर दिवाणी व सत्र न्यायालय, मुंबई यांच्या आस्थापनेवरील अप्पर (अतिरिक्त) प्रबंधक
(सत्र), प्रबंधक (सत्र), अप्पर (अतिरिक्त) प्रबंधक (दिवाणी) व प्रबंधक (दिवाणी) या पदांची वेतनश्रेणी
सारखीच म्हणजे रु. S-२३: ६७७००-२०८७०० (सातव्या वेतन आयोगानुसार) अशी आहे. तथापि,
अप्पर (अतिरिक्त) प्रबंधक (सत्र), प्रबंधक (सत्र), अप्पर (अतिरिक्त) प्रबंधक (दिवाणी) व प्रबंधक
(दिवाणी) या पदांवर उप प्रबंधक या पदावरुन पदोन्नती होताना त्या-त्या पदांच्या कर्तव्ये व
जबाबदाऱ्यांमध्ये वाढ होते. तसेच, प्रत्येक पदोन्नतीचे पद त्याच्या लगतच्या (पूर्वीच्या) पदापेक्षा अधिक
जबाबदारीचे आहे. तथापि, विधि व न्याय विभाग, क्रमांक: सीसीएस-१३८९/१२७१ (३१८)-तीन,
दिनांक ३१ ऑक्टोबर, १९९० या शासन निर्णयानुसार प्रबंधक (सत्र) या पदावरुन अनुक्रमे अप्पर
(अतिरिक्त) प्रबंधक (दिवाणी) व प्रबंधक (दिवाणी) या पदावर पदोन्नती होताना त्यांची वेतननिश्चिती
महाराष्ट्र नागरी सेवा (वेतन) नियम, १९८१ च्या नियम ११(१) अनुसार करण्यात येते. परंतु, सदर
शासन निर्णयात अप्पर (अतिरिक्त) प्रबंधक (सत्र) या पदावरुन प्रबंधक (सत्र) या पदावर पदोन्नती होत
असताना कर्तव्ये व जबाबदाऱ्यांमध्ये वाढ होत असतांना देखील शासन निर्णय दिनांक ३१ ऑक्टोबर,
१९९० मध्ये फक्त मुंबई नगर दिवाणी न्यायालय असा उल्लेख असल्याने सदर शासन निर्णयानुसार
कार्यवाही करण्यास अडचणी निर्माण होत आहे.
# Page 2
शासन निर्णय क्रमांकः संकिर्ण-२०२४/प्र.क्र.१५०/का.६
वित्त विभागाच्या अनौपचारिक संदर्भ क्रमांक ७३०/९०/सेवा-३, दिनांक २६ ऑक्टोबर, १९९०
अन्वये त्या विभागाच्या सहमतीने निर्गमित करण्यात आलेल्या विधि व न्याय विभाग, क्रमांक:
सीसीएस-१३८९/१२७१ (३१८)-तीन, दिनांक ३१ ऑक्टोबर, १९९० या शासन निर्णयात मुंबई नगर
दिवाणी व सत्र न्यायालय असा उल्लेख नसून फक्त मुंबई नगर दिवाणी न्यायालय असा उल्लेख
असल्याने अप्पर (अतिरिक्त) प्रबंधक (सत्र) या पदांवरुन प्रबंधक (सत्र) या पदांवर पदोन्नती झाल्यानंतर
कार्यवाही करण्यास नगर दिवाणी व सत्र न्यायालय, मुंबई या कार्यालयास अडचणी येत असल्याने
सदर दि.३१.१०.१९९० च्या शासन निर्णयात सुधारणा करणे आवश्यक आहे. तसेच, अप्पर (अतिरिक्त)
प्रबंधक (सत्र) या पदांवरुन अनुक्रमे प्रबंधक (सत्र), अप्पर (अतिरिक्त) प्रबंधक (दिवाणी) व प्रबंधक
(दिवाणी) अशी पदोन्नती करतांना पदोन्नतीचे पद हे पूर्वीच्या पदांपेक्षा जास्त जबाबदारीचे आहे.
त्यानुसार दिनांक ३१.१०.१९९० चा शासन निर्णय अधिक्रमित करुन सुधारित शासन निर्णय निर्गमित
करण्याची बाब शासनाच्या विचाराधीन होती. त्याअनुषंगाने पुढीलप्रमाणे शासन निर्णय निर्गमित
करण्यात येत आहे.
शासन निर्णय :-
नगर दिवाणी व सत्र न्यायालय, मुंबई यांच्या आस्थापनेवरील उप प्रबंधक या पदांवरुन खाली
नमूद केल्यानुसार पदोन्नती होताना संबंधित पदांसमोर नमूद केल्याप्रमाणे वेतननिश्चिती करताना
महाराष्ट्र नागरी सेवा (वेतन) नियम १९८१ च्या नियम ११(१) नुसार वेतननिश्चिती करण्यात यावी.:-
प्रबंधक (दिवाणी) (S-२३: ६७७००-२०८७००)
अप्पर (अतिरिक्त) प्रबंधक (दिवाणी) (S-२३: ६७७००-२०८७००)
प्रबंधक (सत्र) (S-२३: ६७७००-२०८७००)
अप्पर (अतिरिक्त) प्रबंधक (सत्र) (S-२३: ६७७००-२०८७००)
उप प्रबंधक (S-१६: ४४९००-१४२४००)
२. सदर शासन निर्णय दिनांक ३१.१०.१९९० पासून पूर्वलक्षी प्रभावाने लागू करण्यात येत आहे.
३. हा शासन निर्णय वित्त विभागाच्या अनौपचारिक संदर्भ क्रमांक ४०१/२०१९/सेवा-३, दिनांक
१९.०९.२०१९ अन्वये वित्त विभागाने, “दिनांक ३१.१०.१९९० च्या शासन निर्णयाच्या अनुषंगाने
पृष्ट्ठ ३ पैकी २
# Page 3
शासन निर्णय क्रमांकः संकिर्ण-२०२४/प्र.क्र.१५०/का.६
कार्यवाही करण्यास विभाग सक्षम आहे” या अभिप्रायानुसार निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर