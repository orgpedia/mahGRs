# Page 1
“विधि विधान इंटर्नशिप उपक्रम” या
अंतर्गत प्रशिक्षणाथींना विद्यावेतन
देण्याबाबत.
महाराष्ट्र शासन
विधि व न्याय विभाग, विधिविधान शाखा,
शासन निर्णय क्रमांक : एलइजी-४९७ /ब, २०२४,
मंत्रालय, मादाम कामा मार्ग, हुतात्मा राजगुरू चौक, मुंबई-४०००३२.
दिनांक ९ मे, २०२४.
संदर्भ :- विधि विधान इंटर्नशिप बाबतचा शासन निर्णय, विधि व न्याय विभाग, क्रमांक
१०८२/ब,२०२३ , दिनांक २४ नोव्हेंबर २०२३.
प्रस्तावना :-
महाराष्ट्र राज्यात कायदेविषयक शिक्षण घेत असलेल्या विद्यार्थ्यांना, विधि व न्याय विभागाच्या विधि
विधान शाखेमध्ये, कायदे तयार करणे, कायद्यांमध्ये सुधारणा करणे, अध्यादेश प्रख्यापित करणे,
विधानमंडळात विधेयके पारित करण्याची कार्यपध्दती, अधिनियमांखालील नियम तयार करणे, अधिसूचना
काढणे, याची माहिती व्हावी व त्याचा प्रत्यक्ष अनुभव घेण्यासाठी तसेच त्या अनुभवाचा विद्यार्थ्यांना त्यांच्या
कायदेक्षेत्रातील पुढील करियरसाठी व भविष्ट्यातील वाटचालीत उपयोग व्हावा या दृष्ट्टीकोनातून ६
आठवड्यांचा “विधि विधान इंटर्नशिप” उपक्रम राबविण्याबाबतचा शासन निर्णय, विधि व न्याय विभाग,
क्रमांक १०८२/ब,२०२३, दिनांक २४ नोव्हेंबर २०२३ हा निर्गमित करण्यात आला आहे.
२. सदर इंटर्नशिप उपक्रमातील प्रशिक्षाणार्थी हे महाराष्ट्र राज्याच्या विविध भागातील महाविद्यालये
तसेच विद्यापीठे यामध्ये कायद्याचे शिक्षण घेणारे विद्यार्थी असतात. सदर विद्यार्थ्यांना प्रशिक्षण
कालावधीमध्ये निवास व्यवस्था तसेच प्रवास खर्च स्वत:हून करावा लागतो. मुंबई सारख्या महानगरामध्ये
प्रशिक्षणाथींना येणारा सदर खर्च विचारात घेता, प्रशिक्षणाथींना प्रशिक्षण कालावधी दरम्यान विद्यावेतन
देण्याची बाब शासनाच्या विचाराधीन होती.
शासन निर्णय :-
शासनाच्या विधि व न्याय विभागातील विधि विधान शाखेमार्फत राबविण्यात येत असलेल्या विधि
विधान इंटर्नशिप उपक्रमातील प्रत्येक प्रशिक्षणार्थीला प्रशिक्षण कालावधीमध्ये रुपये १०,०००/-(रु. दहा
हजार फक्त) याप्रमाणे साधारणपणे वर्षभरात ४० प्रशिक्षणाथींना एकूण विद्यावेतन रुपये ४,००,०००/- (रु.
चार लाख फक्त) तसेच सदर उपक्रमासंदर्भातील इतर अनुषंगिक बाबींकरीता (व्याख्यात्यांचे मानधन व
प्रवास खर्च, अल्पोपहार, आवश्यक स्टेशनरी, प्रशिक्षणाथींना क्षेत्रीय भेट (Field Visit), इत्यादी) दरवर्षी रुपये
१,००,०००/- (रु. एक लाख फक्त) इतक्या एकूण रुपये ५,००,०००/- (रु. पाच लाख फक्त) आवर्ती खर्चास
शासन मान्यता देण्यात येत आहे.
२. विधि विधान इंटर्नशिप उपक्रमासाठी होणारा खर्च पुढील लेखाशिर्षाखालील उपलब्ध असलेल्या
अनुदानातून भागविण्यात येईल:-
# Page 2
शासन निर्णय क्रमांकः एलइजी-४९७ /ब, २०२४
विधि व न्याय विभाग,
मागणी क्रमांक जे-०२,
मुख्य लेखा शिर्ष - २०५२- सचिवालयीन- सर्वसाधारण सेवा,
गौण शिर्ष - ००३, प्रशिक्षण,
उप गट शिर्ष - (००) (०२) विधि विधान इंटर्नशिप उपक्रम (अनिवार्य),
संगणक सांकेतांक क्रमांक (२०५२५४१२).
१३- कार्यालयीन खर्च या उद्दिष्ट्टाखाली रुपये १,००,०००/- (रु. एक लाख) व ३४- शिष्ट्यवृत्ती /
विद्यावेतन या उद्दिष्ट्टाखाली रुपये ४,००,०००/- (रु. चार लाख) खर्च भागविण्यात यावा.
३. सदर शासन निर्णय वित्त विभागाने अनौपचारिक संदर्भ क्रमांक ४४/व्यय -५, दिनांक २९.०१.२०२४
अन्वये दिलेल्या मान्यतेनुसार निर्गमित करण्यात येत आहे.
४. उक्त शासन निर्णय, महाराष्ट्र शासनाच्या www.maharashtra.gov.in या संकेतस्थळावर उपलब्ध