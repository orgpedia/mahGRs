# Page 1
वित्तीय अधिकार नियम पुस्तिका, १९७८, भाग-२ प्रमुख जिल्हा न्यायाधीश, मुख्य न्यायाधीश लघुवाद न्यायालय, मुंबई, प्रधान न्यायाधीश, नगर दिवाणी व सत्र न्यायाधीश, मुंबई यांना वित्तीय अधिकार प्रदान करण्याबाबत
महाराष्ट्र शासन
विधि व न्याय विभाग
शासन निर्णय क्रमांक :- संकीर्ण-१६१५/प्र.क्र.२२०/भाग-२/का-१३
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२,
दिनांक: - २६ ऑगस्ट, २०१९
वाचा :- १) विधि व न्याय विभाग, शासन निर्णय क्रमांक संकीर्ण-१६१५/प्र.क्र.२२०/ भाग-१/का-१३, दिनांक १० ऑक्टोबर २०१६
२) विधि व न्याय विभाग, शासन निर्णय क्रमांक संकीर्ण-१६१५/प्र.क्र.२२०/ भाग-१/का-१३, दिनांक ३० ऑगस्ट २०१८
प्रस्तावना: राज्यातील न्यायालयांना सोयी-सुविधा उपलब्ध करुन देण्याच्यादृष्टीने संदर्भ क्रमांक १ च्या शासन निर्णयान्वये “न्यायालयांकरीता पायाभूत सुविधा धोरण” निर्गमित करण्यात आलेले आहे. परंतु मा. उच्च न्यायालय, मुंबई यांनी जनहित याचिका क्रमांक १५६/२०११ वरील निर्णय देतांना सदर धोरणातील परिच्छेद क्रमांक १०.२ मध्ये सुधारणा सूचविल्या आहेत. मा. उच्च न्यायालयाने दिलेल्या निर्णयानुसार मंत्रिमंडळाच्या मान्यतेने, न्यायालयांना पायाभूत सुविधा धोरणाच्या परिच्छेद क्रमांक १०.२ मध्ये संदर्भाधिन क्रमांक २ च्या शासन निर्णयान्वये सदर सुधारणा अंतर्भूत करण्यात आलेल्या आहेत. न्यायालयांना पायाभूत सुविधा धोरणाच्या परिच्छेद क्रमांक १०.२ मध्ये केलेल्या सदर सुधारणांच्या अनुषंगाने प्रमुख जिल्हा न्यायाधीश, मुख्य न्यायाधीश लघुवाद न्यायालय, मुंबई, प्रधान न्यायाधीश, नगर दिवाणी व सत्र न्यायाधीश, मुंबई यांना वित्तीय अधिकार प्रदान करण्याची बाब शासनाच्या विचाराधीन होती. त्यानुषंगाने शासनाने पुढीलप्रमाणे निर्णय घेतला आहे.
शासन निर्णय : मा.मंत्रिमंडळाने घेतलेल्या निर्णयानुसार, प्रमुख जिल्हा न्यायाधीश, मुख्य न्यायाधीश लघुवाद न्यायालय, मुंबई, प्रधान न्यायाधीश, नगर दिवाणी व सत्र न्यायाधीश, मुंबई यांना वित्तीय अधिकार नियमपुस्तिका, १९७८, भाग - २ अन्वये, या शासन निर्णयासोबत जोडलेल्या परिशिष्ट “अ” मध्ये दर्शविल्याप्रमाणे व त्यात दर्शविलेल्या विहीत अटी आणि शर्तीच्या तसेच वित्तीय मर्यादेच्या अधीन राहून वित्तीय अधिकार प्रदान करण्यास शासन मंजूरी देत आहे.
२. या वित्तीय अधिकारांचा वापर करुन मंजूरी आदेश निर्गमित करतांना सक्षम प्राधिकाऱ्याने आदेशाची प्रत महालेखापाल यांना पाठवावी. अशा मंजूरी आदेशामध्ये “वित्तीय अधिकार नियम
# Page 2
शासन निर्णय क्रमांकः संकीर्ण-१६१५/प्र.क्र.२२०/भाग-२/का-१३
पुस्तिका, १९७८ भाग-२ अन्वये व या शासन निर्णयाचा क्रमांक, दिनांक व त्यासोबतच्या परिशिष्टातील वित्तीय शक्तीचा" न चुकता स्पष्ट उल्लेख करावा.
३. उपरोक्त वित्तीय अधिकार मर्यादेपेक्षा जास्त खर्च अपेक्षित असल्यास तसेच विहीत केलेल्या अटी किंवा त्यातील एखादी अट पूर्ण होत नसेल, अशा प्रसंगी प्रस्तावास शासनाची मंजूरी घेण्यात यावी.
४. प्रमुख जिल्हा न्यायाधीश, मुख्य न्यायाधीश लघुवाद न्यायालय, मुंबई, प्रधान न्यायाधीश, नगर दिवाणी व सत्र न्यायाधीश, मुंबई. यांना या शासन निर्णयान्वये नवीन वित्तीय अधिकार प्रदान करण्यात आले असल्याने, वित्तीय अधिकार नियम पुस्तिका, १९७८ भाग पहिला, उपविभाग-पांच, अनुक्रमांक ३, महाराष्ट्र सार्वजनिक बांधकाम नियम पुस्तिकेतील परिच्छेद क्र.१३४ येथील “किरकोळ नागरी बांधकामांना प्रशासकीय मान्यता देणे” या वित्तीय शक्ती अंतर्गत असलेले रु.२०.०० लाखापर्यंतचे वित्तीय अधिकार लागू राहणार नाहीत.
५. सदर शासन निर्णय, वित्त विभागाचा अनौपचारीक संदर्भ ३२३/२०१९/विनियम, दिनांक २९ जुलै, २०१९ अन्वये व मा.मंत्रिमंडळाने दिनांक ७ ऑगस्ट, २०१८ रोजी झालेल्या बैठकीत दिलेल्या मान्यतेस अनुसरुन निर्गमित करण्यात येत आहे.
# Page 3
# Page 4