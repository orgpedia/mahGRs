# Page 1
सरकारी वकीलांचे कार्यालय, उच्च न्यायालय,
खंडपीठ नागपूर या कार्यालयातील श्री.जयपाल ना. बद्रे, लिपिक-टंकलेखक यांना मानीव
दिनांक देण्याबाबत.
महाराष्ट्र शासन
विधि व न्याय विभाग,
शासन निर्णय क्र.सवना-१९२३/१२८९/प्र.क्र.१०२/का.८
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक:- ०७ नोव्हेंबर, २०२५
वाचा:-१) महाराष्ट्र नागरी सेवा (ज्येष्ट्ठतेचे विनियम) नियम, २०२१.
२) सामान्य प्रशासन विभाग, शासन परिपत्रक क्र.एसआरव्ही-२००२/प्र.क्र.२/२००२/१२,
दि.०६जून,२००२.
३) सामान्य प्रशासन विभाग, शासन निर्णय क्र.एसआरव्ही-२०१५/व्हीआयपी २१०/प्र.क्र.४१२/
का.१२, दि.२१ ऑगस्ट, २०१५.
४) विधि व न्याय विभाग, शाखा नागपूर यांचा कार्यालयीन आदेश क्र.जीपीएन-१०१८/प्र.क्र.०३/
२०१८, दि.०२ जानेवारी, २०२०.
५) विधि व न्याय विभाग, शाखा नागपूर यांचे पत्र क्र.एमएटी-२३१३/२७७४/प्र.क्र.१२०/२०२३/
१३३०, दि.११ ऑक्टोबर, २०२३.
६) मुळ अर्ज क्र.१०१६/२०२३ मधील मा. महाराष्ट्र प्रशासकीय न्यायाधिकरण, नागपूर यांचे दि.२१ जून, २०२४ रोजीचे आदेश.
७) विभागीय पदोन्नती समितीच्या दि. २१ ऑक्टोबर, २०२४ रोजीच्या बैठकीचे इतिवृत्त.
८) विधि व न्याय विभाग, शाखा नागपूर यांचे पत्र क्र.मॅट-२३१३/२७७४/प्र.क्र.१२०/२०२३/ ८६, दि.२२ जानेवारी, २०२५.
९) विधि व न्याय विभाग, शाखा नागपूर यांचे पत्र क्र.मॅट-२३१३/२७७४/प्र.क्र.१२०/२०२३/
१२८१, दि.२० ऑगस्ट, २०२५.
प्रस्तावना:-
विधि व न्याय विभाग, मंत्रालय, शाखा नागपूर या कार्यालयाच्या दि.०१.०१.२०१८ व दि.०१.०१.२०१९
रोजीच्या शिपाई संवर्गाच्या ज्येष्ट्ठतासूचीनुसार सरकारी वकीलांचे कार्यालय, उच्च न्यायालय, खंडपीठ नागपूर या
कार्यालयातील श्री. श्याम वि. सुभेदार व श्रीम. प्रियंका ग. घाटे, शिपाई हे सेवाज्येष्ट्ठ असल्याने त्यांना संदर्भ क्र.४
येथील दि.०२.०१.२०२० रोजीच्या कार्यालयीन आदेशांन्वये लिपिक-टंकलेखक या पदांवर तात्पुरत्या स्वरुपात
पदोन्नती देण्यात आलेली होती. त्यानुषंगाने, श्री. जयपाल ना. बद्रे, शिपाई (अ.जा.) यांनी सेवाज्येष्ट्ठता याद्या
गुणानुक्रमानुसार नसल्याबाबत आक्षेप घेतलेला होता. श्री. बद्रे यांनी श्रीम. घाटे यांच्या पदोन्नती संदर्भात मा.महाराष्ट्र
प्रशासकीय न्यायाधिकरण, नागपूर येथे मूळ अर्ज क्र.७२८/२०२० दाखल केला होता. सदर प्रकरणी मा. महाराष्ट्र
प्रशासकीय न्यायाधिकरण, नागपूर यांनी दि.२९.०३.२०२२ रोजी दिलेल्या निर्णयान्वये, निवडसमितीने तयार
केलेल्या निवड/गुणवत्ता यादीप्रमाणे आपसातील ज्येष्ट्ठतासूची पुन्हा तयार करण्याचे आदेश दिले होते. त्यानुषंगाने,
सह सचिव, विधि व न्याय विभाग, शाखा नागपूर या कार्यालयाने त्यांच्या दि.०१.०१.२०१७, दि.०१.०१.२०१८ व
दि.०१.०१.२०१९ या तिन्ही वषांच्या एकत्रित सेवाजेष्ट्ठतासूच्या गुणानुक्रमानुसार सुधारित केल्या. त्यामुळे शिपाई
संवर्गाच्या ज्येष्ट्ठतासूचीमध्ये वरच्या स्थानावर असणा-या श्रीम. प्रियंका ग. घाटे यांना श्री. जयपाल ना. बद्रे व श्री.
प्रितम द. दळवी यांच्यानंतरच्या स्थानावर आणण्यात आले.
# Page 2
२. तसेच, सरकारी वकीलांचे कार्यालय, उच्च न्यायालय, खंडपीठ नागपूर या कार्यालयातील श्रीम.प्रियंका घाटे
यांना दि.३०.०६.२०२२च्या आदेशान्वये पदावनत करण्यात आले व श्री. बद्रे यांना दि.०८.१२.२०२२ रोजीच्या
कार्यालयीन आदेशान्वये लिपिक-टंकलेखक या पदावर, मा.सवोच्च न्यायालयातील विशेष अनुज्ञा याचिका
क्र.२८३०६/२०१७ मधील निर्णयाच्या अधीन राहून, निव्वळ तात्पुरत्या स्वरुपात पदोन्नती देण्यात आली.
३. त्यानंतर, श्री. बद्रे यांनी मा. महाराष्ट्र प्रशासकीय न्यायाधिकरण, नागपूर येथे मूळ अर्ज क्र.१०१६/२०२३ दाखल
करुन, श्रीम. घाटे यांच्या पदोन्नतीचा दि.०२.०१.२०२० हा मानीव दिनांक देऊन दि.०२.०१.२०२० पासून
दि.०८.१२.२०२२ पयंतच्या कालावधीसाठी लिपिक-टंकलेखक पदाच्या थकबाकी वेतनाची मागणी केलेली आहे. सदर
अर्जावर मा. न्यायाधिकरणाने दि.२१.०६.२०२४ रोजीच्या आदेशान्वये, श्री. बद्रे यांच्या लिपिक-टंकलेखक पदावरील
पदोन्नतीचा मानीव दिनांक देण्याबाबतच्या मागणीचा विचार करण्यासाठी विभागीय पदोन्नती समिती घटीत करुन योग्य
तो निर्णय घेण्याबाबत आदेशित केले होते. त्यानुषंगाने, दि.२१.१०.२०२४ रोजी विभागीय पदोन्नती समितीची बैठक पार
पडली असून, सह सचिव, विधि व न्याय विभाग, नागपूर कार्यालयाने त्यांच्या संदर्भ क्र. ८ येथील दि.२२.०१.२०२५
रोजीच्या पत्रान्वये, श्री. जयपाल ना. बद्रे, लिपिक-टंकलेखक यांना श्रीम. घाटे यांच्या पदोन्नतीचा दि.०२.०१.२०२० हा
दिनांक मानीव दिनांक म्हणून देण्याबाबतचा प्रस्ताव शासनाला सादर केलेला आहे.
त्यानुषंगाने, सदर प्रस्ताव सामान्य प्रशासन विभागाच्या अभिप्रायास्तव सादर केला असता, त्यांनी श्री. बद्रे हे
यापूर्वीच्या निवडसूचीमध्ये पात्र ठरतात किंवा कसे, ही बाब विभागाने तपासून पुढील कार्यवाही करण्याबाबत कळविले
होते. त्यानुषंगाने, विधि व न्याय विभाग, शाखा नागपूर या कार्यालयाने संदर्भ क्र.९ येथील दि.२०.०८.२०२५ रोजीच्या
पत्रान्वये, निवडसूची वर्ष २०१८-२०१९ मध्ये रिक्त २ पदांसाठी श्री. सुभेदार व श्री.बद्रे, शिपाई हे लिपिक-टंकलेखक
पदावर पदोन्नतीसाठी पात्र होत असल्याचे कळविले आहे. तसेच, विभागीय पदोन्नती समितीच्या दि.०६.०९.२०१९
रोजीच्या बैठकीत, निवडसूची वर्ष २०१८-२०१९ मध्ये रिक्त २ पदांसाठी श्री. सुभेदार व श्री. बद्रे, शिपाई हे लिपिक-
टंकलेखक पदावर पदोन्नतीसाठी पात्र असतांना, श्री. सुभेदार, शिपाई यांना दि.०२.०१.२०२० रोजी पदोन्नती देण्यात
आली आहे. मात्र श्रीम. घाटे यांना पदोन्नती दिल्यामुळे, श्री. बद्रे यांना दि.०२.०१.२०२० रोजी पदोन्नती दिली नव्हती.
सबब, सदर बाब विचारात घेऊन श्री.जयपाल ना. बद्रे यांना मानीव दिनांक देण्याबाबतचा प्रस्ताव शासनाचा विचाराधीन
होता.
शासन निर्णय:-
मा. महाराष्ट्र प्रशासकीय न्यायाधिकरण, नागपूर येथे दाखल मूळ अर्ज क्र.१०१६/२०२३ मध्ये मा.महाराष्ट्र
प्रशासकीय न्यायाधिकरण, नागपूर यांनी दि.२१.०६.२०२४ रोजी दिलेल्या निर्णयाच्या अनुषंगाने, तसेच, विभागीय
पदोन्नती समितीने केलेल्या शिफारशीनुसार निवडसूची वर्ष २०१८-२०१९ मध्ये श्री. जयपाल ना. बद्रे, शिपाई हे लिपिक-
टंकलेखक पदावर पदोन्नतीसाठी पात्र होत असल्याने, श्री. जयपाल ना. बद्रे, लिपिक-टंकलेखक यांना पदोन्नतीचा
दिनांक ०२.०१.२०२० हा मानीव दिनांक म्हणून देण्यास मंजूरी देण्यात येत आहे.
२. श्री. जयपाल ना. बद्रे, लिपिक-टंकलेखक यांना लिपिक-टंकलेखक या पदावर दिलेला मानीव दिनांक हा
सेवाजेष्ट्ठता व वेतननिश्चितीसाठी ग्राय धरण्यात यावा. श्री. जयपाल ना. बद्रे यांची काल्पनिक वेतननिश्चिती लिपिक-
टंकलेखक पदावर मंजूर केलेल्या दि.०२.०१.२०२० या मानीव दिनांकापासून करुन त्याचा प्रत्यक्ष लाभ त्यांना लिपिक-
टंकलेखक पदावरील प्रत्यक्ष कार्यभार स्वीकारल्याच्या दिनांकापासून अनुज्ञेय राहील. तथापि, काल्पनिक वेतननिश्चिती
केलेल्या कालावधीतील वेतन व थकबाकी श्री. जयपाल ना. बद्रे यांना अनुज्ञेय राहणार नाही.
# Page 3
३. सामान्य प्रशासन विभागाच्या संदर्भ क्र. ३ येथील दि.२१.०८.२०१५ रोजीच्या शासन निर्णयातील तरतूदीनुसार
व प्रशासकीय विभाग प्रमुखांना प्रदान करण्यात आलेल्या अधिकारानुसार प्रधान सचिव व विधि परामर्शी यांच्या
मान्यतेने हा शासन निर्णय निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashta.gov.in या संकेतस्थळावर उपलब्ध करण्यात
आला असून त्याचा सांकेतांक क्र.२०२५११०७१५३३२१५११२ असा आहे. हा आदेश डिजीटल स्वाक्षारीने साक्षांकित
करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
(सं. द. खेडेकर)
उप सचिव, महाराष्ट्र शासन
प्रति,
१) प्रधान सचिव व विधि परामर्शी यांचे स्वीय सहायक, विधि व न्याय विभाग, मंत्रालय, मुंबई.
२) प्रधान सचिव व वरिष्ट्ठ विधि सल्लागार यांचे स्वीय सहायक, विधि व न्याय विभाग, मंत्रालय, मुंबई.
३) महालेखापाल (लेखा परीक्षा)/(लेखा व अनुज्ञेयता), महाराष्ट्र-२, नागपूर.
४) जिल्हा कोषागार अधिकारी, नागपूर .
५) सह सचिव(कार्या.८), विधि व न्याय विभाग, मंत्रालय, मुंबई.
६) सह सचिव, विधि व न्याय विभाग, शाखा नागपूर.
७) कक्ष अधिकारी, सह सचिवांचे कार्यालय, विधि व न्याय विभाग, शाखा नागपूर.
८) सरकारी वकील, सरकारी वकीलांचे कार्यालय, उच्च न्यायालय, खंडपीठ नागपूर.
९) मुख्य सादरकर्ता अधिकारी, महाराष्ट्र प्रशासकीय न्यायाधिकरण, नागपूर.
१०) आस्थापना अधिकारी, सरकारी वकीलांचे कार्यालय, उच्च न्यायालय, खंडपीठ नागपूर.
११) अधीक्षक, मुख्य सादरकर्ता अधिकारी, महाराष्ट्र प्रशासकीय न्यायाधिकरण, नागपूर.
१२) श्री.जयपाल ना.बद्रे, लिपिक-टंकलेखक, सरकारी वकीलांचे कार्यालय, उच्च न्यायालय, खंडपीठ
नागपूर.
१३) निवड नस्ती/ कार्या.८