# Page 1
निबंधक भागीदारी संस्था, महाराष्ट्र राज्य, मुंबई या कार्यालयाच्या आस्थापनेवरील उप निबंधक, भागीदारी संस्था, गट-अ या पदावर तात्पुरती पदोन्नती देण्याबाबत.
महाराष्ट्र शासन
विधि व न्याय विभाग
शासन आदेश क्रमांक : आयपीए २१२२/प्र.क्र.३६/का.१ हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२,
दिनांक : - २१ जून, २०२२.
शासन आदेश
विधि व न्याय विभागाच्या अधिनस्त असलेल्या, निबंधक भागीदारी संस्था, महाराष्ट्र राज्य, मुंबई या कार्यालयाच्या आस्थापनेवरील "सहायक निबंधक, भागीदारी संस्था, गट-ब (राजपत्रित)" या संवर्गामध्ये कार्यरत असणाऱ्या खालील तक्त्यात नमूद अधिकाऱ्याला वेतनस्तर एस- २३:६७७००-२०८७०० या वेतनश्रेणीतील "उप निबंधक, भागीदारी संस्था, गट-अ" या संवर्गातील नियमित पदोन्नती कोटयातील एकाकी रिक्त पदावर खाली परिच्छेद २ मध्ये नमूद करण्यात आलेल्या अटींच्या अधीन राहून निव्वळ तात्पुरत्या स्वरुपात पदोन्नती देण्यात येत आहे.
--------------------------------------------------------------------------
| अ.क्र. | अधिकाऱ्याचे नाव | पदोन्नतीने पदस्थापनेचे पद व ठिकाण |
| १. | २. | ३. |
| १ | श्रीमती धनश्री पंडितराव वऱ्हाडे | उपनिबंधक, भागीदारी संस्था, गट-अ, मुंबई |
--------------------------------------------------------------------------
२. उपरोक्त तक्त्यात नमूद अधिकाऱ्याला उप निबंधक, भागीदारी संस्था, गट-अ या पदावर निव्वळ तात्पुरत्या स्वरुपात पदोन्नतीने देण्यात आलेली नियुक्ती ही खालील अटींच्या अधीन राहून देण्यात येत आहे:
1) सर्वोच्च न्यायालयात दाखल विशेष अनुज्ञा याचिका क्र.२८३०६/२०१७ च्या अधिन राहून पदोन्नतीच्या कोटयातील सर्व रिक्त पदे दि.२५.०५.२००४ स्थित सेवाज्येष्ठतेनुसार, निव्वळ तात्पुरत्या स्वरुपात भरण्याबाबत सामान्य प्रशासन विभाग/१६-ब कार्यासनाच्या दि.०७.०५.२०२१ रोजीच्या शासन निर्णयानुसार दिलेल्या सूचनांच्या अधीन राहून सदर पदोन्नती देण्यात येत आहे. तसेच, दि.०७ मे, २०२१ च्या शासन निर्णयाप्रकरणी मा. उच्च न्यायालय, मुंबई येथे आव्हान देण्यात आलेले असून त्यावरील अंतिम निर्णयाच्या अधीन राहून सदर पदोन्नती देण्यात येत आहे.
# Page 2
शासन आदेश क्रमांकः आयपीए २१२२/प्र.क्र.३६/का.१
II) सदर पदोन्नती निव्वळ तात्पुरत्या स्वरुपाची असल्याने या तात्पुरत्या पदोन्नतीच्या परिणामी नियमितपणाचा कोणताही हक्क मिळणार नाही.
III) सदर पदोन्नती निव्वळ तात्पुरत्या स्वरुपातील असून ती महाराष्ट्र लोकसेवा आयोगाच्या मान्यतेच्या अधीन देण्यात येत आहे. तसेच, महाराष्ट्र लोकसेवा आयोगाच्या मान्यतेने सदर पदोन्नती / निवडसूची नियमित केल्यानंतर पदोन्नतीच्या पदावर सेवाज्येष्ठता व अन्य सेवाविषयक लाभ मिळण्यास पदोन्नत अधिकारी पात्र ठरतील.
३. उप निबंधक, भागीदारी संस्था, गट-अ या पदावर तात्पुरती पदोन्नती दिलेल्या अधिकाऱ्यांनी हे आदेश निघाल्याच्या तारखेपासून तीस दिवसामध्ये उपनिबंधक या पदावर रुजू होणे आवश्यक आहे, अन्यथा त्यांना यामध्ये स्वारस्य नाही असे समजून नियमानुसार पुढील कार्यवाही करण्यात येईल.