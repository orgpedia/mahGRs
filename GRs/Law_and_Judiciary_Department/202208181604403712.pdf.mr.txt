# Page 1
विविध न्यायालये व न्यायाधिकरणांकडे शासनाकडून तसेच शासनाविरुध्द दाखल केलेल्या व प्रलंबित असलेल्या न्यायालयीन प्रकरणांवर नियंत्रण ठेवण्यासाठी विकसित करावयाच्या Case Management System ची निवड करण्यासाठी समिती गठीत करणेबाबत.
महाराष्ट्र शासन
विधि व न्याय विभाग,
शासन निर्णय क्र. संकीर्ण-२०२२/प्र. क्र. २७/का. ०७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १८ ऑगस्ट, २०२२.
संदर्भ :- १) समक्रमांकाचे शासन पत्र दिनांक १३.०७.२०२२.
२) महाराष्ट्र माहिती तंत्रज्ञान महामंडळ, (Maha IT) यांचे पत्र क्रमांक MH-IT/OW/०८२२/०१७००, दिनांक ०२.०८.२०२२.
प्रस्तावना : शासनाकडून व शासनाविरुध्द दाखल केलेली अनेक प्रकरणे विविध न्यायालयांमध्ये व न्यायाधिकरणांकडे प्रलंबित आहेत. शासनाकडून व शासनाविरुध्द झालेल्या सर्व न्यायालयीन प्रकरणांवर नियंत्रण राहण्याच्या दृष्टीने एक संगणकीय प्रणाली Case Management System विकसित करण्याची बाब शासनाच्या विचाराधीन होती.
शासन निर्णय :
विविध न्यायालयांमध्ये व न्यायाधिकरणांकडे शासनाकडून तसेच शासनाविरुध्द दाखल केलेल्या व प्रलंबित असलेल्या सर्व न्यायालयीन प्रकरणांवर नियंत्रण ठेवण्यासाठी बाजारात उपलब्ध असलेल्या (off the shelf) Case Management System मधून सर्वात उपयुक्त प्रणालीची निवड करण्यासाठी मा. प्रधान सचिव, माहिती तंत्रज्ञान विभाग, मंत्रालय, मुंबई यांच्या अध्यक्षतेखाली पुढीलप्रमाणे समिती गठीत करण्यात येत आहे.
१. प्रधान सचिव, माहिती तंत्रज्ञान विभाग, मंत्रालय, मुंबई. : अध्यक्ष २. प्रधान सचिव (व्यय), वित्त विभाग, मंत्रालय, मुंबई. : सदस्य ३. प्रधान सचिव व विधि परामर्शी, विधि व न्याय विभाग, मंत्रालय, मुंबई : सदस्य ४. विधि सल्लागार नि-सह सचिव, विधि व न्याय विभाग, मंत्रालय, मुंबई : सदस्य सचिव ५. उप सचिव (विधि), मुख्य सचिव कार्यालय, मंत्रालय, मुंबई. : सदस्य ६. सहायक सॉलीसीटर नि- उप सचिव (विधि), : सदस्य विधि व न्याय विभाग, मंत्रालय, मुंबई.
७. अवर सचिव (विधि), विधि व न्याय विभाग, मंत्रालय, मुंबई. सदस्य
# Page 2
शासन निर्णय क्रमांकः संकीर्ण-२०२२/प्र.क्र.२७/का.०७
२. या समितीस Case Management System ची निवड करण्यासाठी आवश्यक ते हार्डवेअर/सॉफ्टवेअर सल्लागाराची निवड व इतर अनुषंगिक बाबी याबाबत निर्णय घेण्याचे अधिकार असतील.
३. सदर शासन निर्णयानुसार गठीत करण्यात आलेल्या समितीने मान्यता दिल्यानंतर संगणक व तद्नुषंगिक बाबीचा यंत्र सामुग्रीची खरेदी शासनाने विहित केलेल्या पध्दतीनुसार करण्यात यावी.