# Page 1
सांगली जिल्ह्यातील विटा येथे दिवाणी न्यायाधीश (वरिष्ठ स्तर) न्यायालय स्थापन करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : संकीर्ण-०११९/९६८/प्र.क्र.३/का-११.
मादाम कामा मार्ग, हुतात्मा राजगुरु चौक,
मंत्रालय, मुंबई. ४०० ०३२.
दिनांक : २३ जुलै, २०१९.
संदर्भ : १. मा. उच्च न्यायालय, मुंबई यांचे पत्र क्र.बी (डब्ल्यू) ओ१२१६/२०००/२२८/२६०४, दि. १९/१/२०१९ रोजीचे पत्र.
२. प्रमुख जिल्हा व सत्र न्यायाधीश, सांगली यांचे क्र.३१२/२०१९, दि.१४/१/२०१९ व क्र. १९८१/२०१९, दि.१२/०२/२०१९ ची पत्रे.
प्रस्तावना : विटा, जिल्हा- सांगली येथे दिवाणी न्यायाधीश (वरिष्ठ स्तर) न्यायालय स्थापन करण्यासाठी, मा. उच्च न्यायालयाच्या धोरणानुसार आवश्यक सर्व निकष जसे की, राज्यातील विविध ठिकाणी न्यायालय सुरु करण्यासाठी प्रलंबित खटले / प्रकरणांची किमान संख्या ५०० असावी, त्याचबरोबर पायाभूत सुविधा उदा. न्यायालयीन इमारती आणि न्यायाधीशांची निवासस्थाने यांची उपलब्धता असावी, इत्यादी निकष पूर्ण होत असल्याने मा. उच्च न्यायालयाच्या “न्यायालय स्थापना समितीने” विटा जि. सांगली येथे दिवाणी न्यायाधीश(वरिष्ठ स्तर) न्यायालय स्थापन करण्यास मान्यता दिलेली आहे. त्यानुषंगाने मा. उच्च न्यायालयाने दि.१९/१/२०१९ रोजी विटा जि. सांगली येथे दिवाणी न्यायाधीश(वरिष्ठ स्तर) न्यायालय स्थापन करणे आणि सदर न्यायालयासाठी पदे निर्माण करण्याचा प्रस्ताव संदर्भिय अनुक्रमांक १ येथील पत्रान्वये शासनास सादर केला आहे. त्यानुसार सदर न्यायालय स्थापन करण्याची व त्यासाठी पदनिर्मिती करण्याची बाब शासनाच्या विचाराधीन होती.
शासन निर्णय : विटा, पलुस, कडेगांव व आटपाडी या चार तालुक्यासाठी सांगली जिल्ह्यातील विटा येथे दिवाणी न्यायाधीश (वरिष्ठ स्तर) हे न्यायालय स्थापन करण्यास शासन मान्यता देण्यात येत आहे.
या न्यायालयासाठी आवश्यक पदे निर्माण करण्यास उपसमिती व उच्च स्तरीय सचिव समितीने मान्यता दिल्यानंतर पद निर्मितीचे आदेश निर्गमित करण्यात येतील.
# Page 2
शासन निर्णय क्रमांकः संकीर्ण-०११९/९६८/प्र.क्र.३/का-११