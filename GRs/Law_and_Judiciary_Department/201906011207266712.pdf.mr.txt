# Page 1
धर्मादाय आयुक्तांच्या प्रशासनिक कामकाजात सुधारणा करण्याकरिता श्री. रत्नाकर गायकवाड, माजी मुख्य सचिव, महाराष्ट्र शासन यांच्या अध्यक्षतेखाली गठीत करण्यात आलेल्या उच्चस्तरीय समितीस मुदतवाढ देण्याबाबत तसेच समितीमध्ये अन्य चार सदस्यांचा समावेश करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक: सीएचसी १११८/(प्र.क्र.१९२/१८)/कार्या-१७.
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक :- ०१ जून, २०१९
वाचा:- शासन निर्णय क्र. सीएचसी १११८/(प्र.क्र.१९२/१८)/कार्या-१७,दिनांक १२.११.२०१८.
प्रस्तावना : राज्यातील सार्वजनिक न्यासांना सहाय्य व धर्मादाय संस्थांवर नियंत्रण ठेवण्यासाठी धर्मादाय आयुक्तांच्या कामकाजात प्रशासनिक सुधारणा होण्याच्या दृष्टीने अनेक परिवर्तनशील पावले उचलणे आवश्यक असल्याचे निदर्शनास आल्याने, या संदर्भात आवश्यक त्या शिफारशी करण्यासाठी श्री. रत्नाकर गायकवाड, माजी मुख्य सचिव, महाराष्ट्र शासन यांच्या अध्यक्षतेखाली संदर्भाधीन दि. १२.११.२०१८ च्या शासन निर्णयान्वये उच्चस्तरीय अभ्यास समिती गठीत करण्यात आली आहे. सदर समितीला अहवाल सादर करण्यासाठी ३ महिन्यांची मुदत देण्यात आली होती. सदर मुदत दि. ११.०२.२०१९ रोजी संपुष्टात येत आहे. त्यामुळे अहवाल सादर करण्यासाठी समितीला मुदतवाढ देण्याची बाब शासनाच्या विचाराधीन होती. तसेच, श्री. राजेंद्र द. सावंत, विधि सल्लागार नि सहसचिव यांची विधि व न्याय विभागाच्या आस्थापनेवरुन मुख्य जिल्हा सत्र न्यायाधीश, सातारा या पदावर बदलीने नियुक्ती झाली असल्याने, त्यांच्याऐवजी अन्य सदस्यांची नियुक्ती करण्याची, त्याचप्रमाणे सदर समितीवर अतिरिक्त २ सदस्य नियुक्त करण्याची बाब शासनाच्या विचाराधीन होती.
शासन निर्णय वरील पार्श्वभूमीवर संदर्भाधीन दि. १२.११.२०१८ च्या शासन निर्णयान्वये गठीत करण्यात आलेल्या उच्चस्तरीय अभ्यास समितीसंदर्भात खालीलप्रमाणे निर्णय घेण्यात येत आहेत:
१) आपला अहवाल सादर करण्यासाठी उक्त समितीला देण्यात आलेली तीन महिन्यांची मुदत दि. ११.०२.२०१९ रोजी संपुष्टात येत आहे. सदर पार्श्वभूमीवर अहवाल सादर करण्यास उक्त समितीला तीन महिन्यांची मुदतवाढ देण्यास शासन मान्यता देण्यात येत आहे.
२) उक्त समितीचे सदस्य, श्री. राजेंद्र द. सावंत, विधि सल्लागार नि सहसचिव यांच्याऐवजी श्री. स.श.अडकर, विधि सल्लागार नि सहसचिव (कार्यासन १/धर्मादाय आयुक्त कार्यालयाची आस्थापना) व श्री. अ. श्या. कलोती, विधि सल्लागार नि सहसचिव (कार्यासन १५ / महाराष्ट्र
# Page 2
शासन निर्णय क्रमांकः सीएचसी १११८/(प्र.क्र.१९२/१८)/कार्या-१७
सार्वजनिक न्यास विश्वस्त व्यवस्था अधिनियम, १९५०) यांचा उच्चस्तरीय अभ्यास समितीचे सदस्य म्हणून समावेश करण्यास शासन मान्यता देण्यात येत आहे.
३) अॅड. श्री. गणेश धनंजय अभ्यंकर, नागपूर व अॅड. राहूल भगवान बाभुळकर, नागपूर यांचा संदर्भाधीन दि.१२.११.२०१८ च्या शासन निर्णयान्वये गठीत करण्यात आलेल्या उच्चस्तरीय अभ्यास समितीचे सदस्य म्हणून समावेश करण्यास शासन मान्यता देण्यात येत आहे.
# Page 3