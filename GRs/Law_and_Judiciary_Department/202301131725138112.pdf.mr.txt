# Page 1
सेवानिवृत्त न्यायिक अधिकाऱ्यांना कार्यरत न्यायिक अधिकाऱ्यांप्रमाणे वैद्यकीय खर्चाच्या प्रतिपूर्तीबाबतची कार्यपध्दती.
महाराष्ट्र शासन
विधि व न्याय विभाग
शासन परिपत्रक क्र.- डीएजे१५१५/३०/प्र.क्र.६४/का-३
हुतात्मा राजगुरु चौक, मादाम कामा रोड,
मंत्रालय, मुंबई-४०० ०३२.
दिनांक: १३ जानेवारी, २०२३.
संदर्भ :- १) या विभागाचा शासन निर्णय क्र.- डीएजे१५१५/३०/प्र.क्र.६४/का-३, दिनांक: १० ऑगस्ट, २०२२.
२) मा. उच्च न्यायालयाची क्र.ए/स्पेशल सेल/जनरल/२४२२/२०२२, दि.२०.०९.२०२२ व क्र.ए/स्पेशल सेल/जनरल/४०९८/२०२२, दि. २१.१०.२०२२ रोजीची पत्र.
प्रस्तावना: संदर्भाधीन शासन निर्णय दि.१०.०८.२०२२ अन्वये सेवानिवृत्त न्यायिक अधिकाऱ्यांना कार्यरत न्यायिक अधिकाऱ्यांप्रमाणे वैद्यकीय खर्चाच्या प्रतिपूर्तीची सवलत लागू करण्यात आली आहे. मात्र, सदर शासन निर्णयाच्या अनुषंगाने सेवानिवृत्त न्यायिक अधिकाऱ्यांच्या वैद्यकीय खर्चाच्या प्रतिपूर्तीची देयके मंजूर करताना अडचणी येत असल्याचे संदर्भाधीन क्र. २ येथील पत्र शासनास प्राप्त झाली आहेत. त्या अनुषंगाने सेवानिवृत्त न्यायिक अधिकाऱ्यांच्या वैद्यकीय खर्चाच्या प्रतिपूर्तीबाबतची प्रमाणित कार्यपध्दती (SOP) निश्चित करण्याची बाब शासनाच्या विचाराधीन होती.
शासन परिपत्रक: या विभागाच्या संदर्भाधीन दि.१०.०८.२०२२ च्या शासन निर्णयान्वये राज्यातील सर्व सेवानिवृत्त न्यायिक अधिका-यांना कार्यरत न्यायिक अधिका-यांच्या धर्तीवर वैद्यकीय खर्चाची प्रतिपूर्ती अनुज्ञेय करण्यात आली आहे. सदर शासन निर्णय निर्गमित झाल्याच्या दिनांकापासून अंमलात आलेला आहे. त्याअनुषंगाने सेवानिवृत्त न्यायिक अधिकाऱ्यांच्या वैद्यकीय खर्चाच्या प्रतिपूर्तीबाबतची प्रमाणित कार्यपध्दती (SOP) खालीलप्रमाणे राहील.
१) सेवानिवृत्त न्यायिक अधिकाऱ्यांना वैद्यकीय खर्चाच्या प्रतिपूर्तीसाठी ज्या ठिकाणी ते स्थायिक झाले आहे किंवा ज्या ठिकाणाहून ते सेवानिवृत्त झाले आहे या दोन पर्यायापैकी एक पर्यायाचा विकल्प देता येईल.
२) सेवानिवृत्त न्यायिक अधिका-यांनी दिलेल्या विकल्पानुसार सार्वजनिक आरोग्य विभाग, शासन निर्णय क्रमांक -वैखप्र-२०१८/प्र.क्र.४८८/२०१८/राकावि-२, दि.०६.०६.२०१९ मध्ये नमूद असलेल्या सक्षम प्राधिका-याला सेवानिवृत्त न्यायिक अधिका-यांच्या वैद्यकीय खर्चाच्या प्रतिपूर्ती देयकास मंजूरी देण्याचे अधिकार असतील.
# Page 2
शासन परिपत्रक क्रमांकः डीएजे१५१५/३०/प्र.क्र.६४/का-३
तसेच वैद्यकीय खर्चाची प्रतिपूर्ती मिळण्यासाठी अर्जाचा प्रचलित नमुना हा कार्यरत न्यायिक अधिका-यांप्रमाणेच सेवानिवृत्त न्यायिक अधिकाऱ्यांना देखील लागू राहील.
३) मुंबई शहर व मुंबई उपनगर जिल्हयाचा विकल्प निवडलेले संबंधित सेवानिवृत्त न्यायिक अधिकारी, वैद्यकीय खर्चाच्या प्रतिपूर्तीचा अर्ज नगर दिवाणी व सत्र न्यायालय, मुंबई यांचेकडे सादर करतील. तेथील सक्षम प्राधिका-यांनी वैद्यकीय खर्चाच्या प्रतिपुर्ती देयकास मंजूरी दिल्यानंतर, सदरचा खर्च “मागणी क्र. जे - १,(०१) मुंबई शहर दिवाणी व सत्र न्यायाधिश (०१) (०१) मुंबई शहर दिवाणी व सत्र न्यायाधीश (दत्तमत) (अनिवार्य) २०१४०१६३” अंतर्गत ०१ वेतन या उदिष्टाखाली खर्ची टाकून, कोषागारामार्फत संबंधितांना देयकाची प्रतिपूर्ती करावी.
४) मुंबई शहर व मुंबई उपनगर जिल्हा वगळुन इतर जिल्हयांचा विकल्प निवडलेले संबंधित सेवानिवृत्त न्यायिक अधिकारी, वैद्यकीय खर्चाचा प्रतिपूर्तीचा अर्ज त्या जिल्हयांच्या जिल्हा व सत्र न्यायालय यांच्याकडे सादर करतील. तेथील सक्षम प्राधिकाऱ्यांनी वैद्यकीय खर्चाच्या प्रतिपूर्ती देयकास मंजूरी दिल्यानंतर, सदरचा खर्च हा त्या जिल्हयासाठी “ मागणी क्र.जे-१,२०१४-न्यायदान, १०५ दिवाणी व सत्र न्यायालय ०२ जिल्हा व सत्र न्यायाधिश (०२) (०१) जिल्हा व सत्र न्यायाधिश (दत्तमत) (अनिवार्य ) २०१४०१७२” अंतर्गत ०१ वेतन या उदिष्टाखाली खर्ची टाकून, कोषागारामार्फत संबंधितांना देयकाची प्रतिपूर्ती करावी.
२. हे शासन परिपत्रक वित्त विभागाच्या अनौपचारीक संदर्भ क्र.८/२०२२/३७९/८४/कोषा प्रशा-५, दि.१४/१२/२०२२ अन्वये निर्गमित करण्यात येत आहेत.
# Page 3