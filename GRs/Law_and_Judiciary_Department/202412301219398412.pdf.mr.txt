# Page 1
महाराष्ट्र न्यायिक अकादमी व भारतीय मध्यस्थी
केंद्र आणि प्रशिक्षण संस्था, उत्तन, जि.ठाणे या कार्यालयाचा वाहन आढावा व वाहन अनुज्ञेय
करण्याबाबत.
महाराष्ट्र शासन
विधि व न्याय विभाग
शासन निर्णय क्रमांकः न्याअप्र-१५१७/प्र.क्र.२५१/का-९
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक: ३० डिसेंबर, २०२४.
वाचा : (१) वित्त विभाग शासन निर्णय क्रमांक वाहन -१०००/प्र.क्र.६५/२००१/विनियम,
दिनांक १०.०९.२००१.
(२) महाराष्ट्र न्यायिक अकादमी व भारतीय मध्यस्थी केंद्र आणि प्रशिक्षण संस्था, उत्तन,
जि.ठाणे यांचे पत्र क्र.म.न्या.अ/उत्तन/१८९३/२०२३, दिनांक २६.११.२०२३.
(३) वित्त विभाग शासन निर्णय क्रमांक वाहन -२०२४/प्र.क्र.११/विनियम,
दिनांक ०२.०२.२०२४
प्रस्तावना :-
वाचा येथील क्र.१ च्या शासन निर्णयान्वये शासकीय व इतर कार्यालयांमध्ये वाहनांच्या
वापरासंबंधी धोरण निश्चित केले आहे. सदर शासन निर्णयान्वये वाहन अभिहस्तांकित असलेल्या
अधिकाऱ्यांच्या जबाबदाऱ्या विचारात घेऊन वाहनांचा व वाहन प्रवर्गाचा आढावा प्रशासकीय विभागाने
घेण्याचे निदेश दिले आहेत. यास अनुसरुन या विभागाच्या अधिनस्त असलेल्या महाराष्ट्र न्यायिक
अकादमी व भारतीय मध्यस्थी केंद्र आणि प्रशिक्षण संस्था, उत्तन, जि.ठाणे यांच्याकडील वाहनांचा आढावा
घेऊन वाहनांचा आढावा मंजूर करण्याबाबतचा प्रस्ताव वाचा येथील क्र.२ च्या पत्रान्वये शासनास सादर
केला होता. सदर प्रस्ताव राज्यस्तरीय वाहन आढावा समितीस सादर करण्यात आला होता. त्यास
राज्यस्तरीय वाहन आढावा समितीने दि.१२.१२.२०२४ रोजी दिलेल्या मान्यतेस अनुसरुन महाराष्ट्र
न्यायिक अकादमी व भारतीय मध्यस्थी केंद्र आणि प्रशिक्षण संस्था, उत्तन, जि.ठाणे या कार्यालयाकरीता
वाहन अनुज्ञेय करण्याची बाब शासनाच्या विचाराधीन होती.
शासन निर्णय :-
महाराष्ट्र न्यायिक अकादमी व भारतीय मध्यस्थी केंद्र आणि प्रशिक्षण संस्था, उत्तन, जि.ठाणे या
कार्यालयाच्या आस्थापनेवरील कार्यरत पदांची कर्तव्ये व जबाबदाऱ्या यांचा विचार करुन ज्या पदांकरिता
वाहन सुविधा आवश्यक आहे, त्या पदांना वाहन अनुज्ञेय करण्याकरिता राज्यस्तरीय वाहन आढावा
समितीच्या मान्यतेने वाहन आढाव्यास खालीलप्रमाणे मंजूरी देण्यात येत आहे.
# Page 2
शासन निर्णय क्रमांकः न्याअप्र-१५१७/प्र.क्र.२५१/का-९
२. महाराष्ट्र न्यायिक अकादमी व भारतीय मध्यस्थी केंद्र आणि प्रशिक्षण संस्था, उत्तन, जि.ठाणे या
कार्यालयातील सहसंचालक यांना त्यांचा दर्जा प्रमुख जिल्हा न्यायाधीशांच्या समकक्ष असल्याने पुढील
तपशिलानुसार रु.९.०० लक्ष किंमत मर्यादेतील २ वाहने अनुज्ञेय करण्यात येत आहे.
-------------------------------------------------------------------------------------------------------
|  |  | अनुज्ञेय असलेले न्यायिक अधिकारी | वाहन | वाहन संख्या |
| १. | महाराष्ट्र न्यायिक अकादमी व भारतीय मध्यस्थी केंद्र आणि प्रशिक्षण संस्था, उत्तन, जि.ठाणे | सहसंचालक |  |  |
-------------------------------------------------------------------------------------------------------
२. नवीन वाहन खरेदी अथवा भाड्याने घेण्याबाबत विहित प्राधिकारानुसार व वित्त विभागाने वेळोवेळी
निर्गमित केलेल्या सूचनांनुसार सक्षम प्राधिकाऱ्यांच्या पूर्वमान्यतेने यथोचित कार्यवाही करावी.
३. सदर शासन निर्णय हा वित्त विभागाच्या अनौपचारिक संदर्भ क्र.४०५/२०२४/विनियम
दि.०५.११.२०२४ अन्वये राज्यस्तरीय वाहन आढावा समितीने दिलेल्या मान्यतेच्या अनुषंगाने निर्गमित
करण्यात येत आहे.
४. सदर शासन निर्णय महाराष्ट्र शासनाच्या www.maharashtra.go.in या संकेतस्थळावर उपलब्ध
करण्यात आला असून त्याचा संकेतांक२०२४१२३०१२१९३९८४१२ असा आहे. सदर शासन निर्णय
डिजिटल स्वाक्षरीने साक्षांकित करुन काढ़ण्यात येत आहे.
महाराष्ट्राचे राज्यपाल यांच्या आदेशानुसार व नावाने,
( आशिष अ.अयाचित )
विधि सल्लागार - नि- सह सचिव प्रति : -
१)अपर मुख्य सचिव (व्यय), वित्त विभाग तथा अध्यक्ष, राज्यस्तरीय वाहन आढावा समिती,
मंत्रालय, मुंबई.
२)अपर मुख्य सचिव (प्र.सु.व र. व का.) सामान्य प्रशासन विभाग, सदस्य, राज्यस्तरीय वाहन
आढावा समिती, मंत्रालय, मुंबई.
३)मा.महाप्रबंधक, उच्च न्यायालय, मुंबई.
४)परिवहन आयुक्त तथा सदस्य सचिव, राज्यस्तरीय वाहन आढावा समिती, मुंबई.
५)सहसंचालक, महाराष्ट्र न्यायिक अकादमी व भारतीय मध्यस्थी केंद्र आणि प्रशिक्षण संस्था,
उत्तन, जि.ठाणे.
६)महालेखापाल -१ (लेखापरीक्षा/लेखा व अनुज्ञेयता), मुंबई, महाराष्ट्र,
७)निवासी लेखापरिक्षा अधिकारी, मुंबई,
८)जिल्हा कोषागार अधिकारी, ठाणे.
९)वित्त विभाग-व्यय-५ व विनियम, मंत्रालय, मुंबई.
१०)विधि व न्याय विभाग, कार्यासन-२३, २४, व २५.
११) निवड नस्ती/का-९.
पृष्ट्ठ २ पैकी २