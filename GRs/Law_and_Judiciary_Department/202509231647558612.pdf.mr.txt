# Page 1
महाअधिवक्ता यांचे कार्यालय, उच्च न्यायालय,
मुंबई या कार्यालयातील गट-ड संवर्गातील
शिपाई १ पद अनुकंपा तत्वावर नियुक्ती
देण्याकरिता पुनर्जिवित करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक:-मअव-११२५/६४४/प्र.क्र.११९/का.८
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक:- २३ सप्टेंबर, २०२५
पहा:- १) विधि व न्याय विभाग, शासन निर्णय क्र.संकीर्ण-२८२४/प्र.क्र.७२/का.८, दि.२७.११.२०२४.
२) वित्त विभाग, शासन निर्णय क्र.पदनि-२०२२/प्र.क्र.१५/आ.प.क., दि.०८.०८.२०२४.
३) सामान्य प्रशासन विभाग, शासन निर्णय क्र. अकंपा-१२२५/प्र.क्र.१२१/म.लो. आ,
दि.१७.०७.२०२५.
४) अधीक्षक, महाअधिवक्ता यांचे कार्यालय, उच्च न्यायालय, मुंबई यांचे पत्र
जा.क्र.मअ/५९४/२०२५, दि. ०९.०९.२०२५.
प्रस्तावना:-
विधि व न्याय विभागाच्या अधिनस्त१३ सरकारी वकील कार्यालतील पदांचा सुधारित आकृतीबंध संदर्भ
क्र.१ येथील दि.२७.११.२०२४ रोजीच्या शासन निर्णयान्वये निश्चित करण्यात आलेला आहे. त्यानुषंगाने,
महाअधिवक्ता यांचे कार्यालय, उच्च न्यायालय, मुंबई या कार्यालयाकरिता १० नियमित पदे व ५ पदांच्या
सेवा बाययंत्रणेद्वारे घेण्यास मान्यता देण्यात आलेली आहे. सदर आकृतीबंधानुसार १३ सरकारी वकील
कार्यालयातील गट-ड हा संवर्ग मृत घोषित करण्यात आलेला असून, सदर पदांच्या सेवा आवश्यकतेनुसार
बाययंत्रणेद्वारे घेण्यास मान्यता देण्यात आलेली आहे.
२. वित्त विभागाच्या संदर्भ क्र.२ येथील दि.०८.०८.२०२४ रोजीच्या शासन निर्णयान्वये अनुकंपा
नियुक्त्यांसाठी, अनुकंपा तत्वावर नियुक्त केलेल्या कर्मचाऱ्यांच्या पदोन्नतीसाठी गट-ड मधील मृत घोषित
केलेल्या संवर्गातील आवश्यक तितकी नियमित पदे राखून ठेवण्याचे अधिकार प्रशासकीय विभागांना
देण्यात आले. तसेच, संदर्भ क्र. ३ येथील दि.१७.०७.२०२५ रोजीच्या शासन निर्णयान्वये अनुकंपा
नियुक्तीचे सर्वसमावेशक सुधारित धोरण निश्चित करण्यात आलेले आहे. त्यानुषंगाने, नियुक्ती प्राधिकारी
कार्यालयाने गट-ड मधील जेवढी पदसंख्या मृत घोषित केली आहे, त्या पदसंख्येच्या मर्यादेत
प्रतिक्षासूचीतील उमेदवारांची संख्या विचारात घेवून तेवढी पदे अनुकंपा नियुक्तीसाठी पुनर्जिवित
करण्याचा प्रस्ताव संबंधित मंत्रालयीन प्रशासकीय विभागांना सादर करावा, प्रशासकीय विभागांनी त्यांच्या
अधिकारात, गट-ड ची जेवढी पदे मृत झाली आहेत त्या पदसंख्येच्या मर्यादेत नियुक्ती प्राधिकाऱ्याच्या
प्रस्तावानुसार आवश्यक पदे ही नियमित पदे म्हणून पुनर्जिवित केल्याचे आदेश काढावेत असे निदेश
देण्यात आलेले आहेत. त्यानुषंगाने संदर्भ क्र. ४ येथील पत्रांन्वये महाअधिवक्ता यांचे कार्यालय, उच्च
न्यायालय, मुंबई या कार्यालयाने अनुकंपा तत्तवावर नियुक्तीसाठी १ उमेदवार प्रतिक्षासूचीवर असल्याने
गट-ड मधील शिपाई १ पद पुनर्जिवित करण्याची विनंती केलेली आहे. त्यानुषंगाने, सदर कार्यालयातील
शिपाई १ पद पुनर्जिवित करण्याची बाब शासनाच्या विचाराधीन होती.
# Page 2
शासन निर्णय:-
सामान्य प्रशासन विभागाच्या दि.१७.०७.२०२५ रोजीच्या शासन निर्णयातील तरतूदीनुसार
महाअधिवक्ता यांचे कार्यालय, उच्च न्यायालय, मुंबई या कार्यालयामध्ये अनुकंपा तत्तवावर नियुक्तीसाठी
१ उमेदवार प्रतिक्षासूचीवर असल्याने शिपाई(गट-ड) संवर्गातील१ पद पुनर्जिवित करण्यास याद्वारे
मान्यता देण्यात येत आहे.
२. सदर पदावर अनुकंपा तत्तवावर नियुक्ती दिलेला कर्मचारी हा, पदोन्नत झाल्यामुळे अथवा
सेवानिवृत्त झाल्यामुळे अथवा इतर कारणामुळे हे पद रिक्त झाल्यावर ते नियमित पद व्यपगत होईल.
३. यासाठी होणारा खर्च "मागणी क्र.जे.-१, लेखाशीर्ष-२०१४- न्यायदान, ११४, विधि सल्लागार व
समुपदेशी (००)(०१) विधि सल्लागार व समुपदेशी (शहर अधिकारी), (दत्तमत) (अनिवार्य) ०१- वेतन
"(संकेतांक क्रमांक २०१४ ०२९९)" खाली खर्ची टाकून तो संबंधित वित्तीय वर्षाकरिता मंजूर अनुदानातून
भागविण्यात यावा.
४. सदर शासन निर्णय हा वित्त विभाग, शासन निर्णय दि.०८.०८.२०२४ अन्वये प्रशासनिक विभागांना प्रदान केलेल्या अधिकारानुसार निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर