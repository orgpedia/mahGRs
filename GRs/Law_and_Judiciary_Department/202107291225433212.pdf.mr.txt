# Page 1
नगर दिवाणी व सत्र न्यायालय, मुंबई या न्यायालयाच्या स्थायी अग्रीम रकमेत वाढ करणेबाबत.
महाराष्ट्र शासन
विधि व न्याय विभाग
शासन निर्णय क्रमांक : अग्रीम ०२२१/८०/प्र.क्र.३३/कार्यासन ११
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २७ जुलै, २०२१
वाचा: १.विधि व न्याय विभाग, शासन निर्णय क्र.इएसटी २०११/२१७५/प्र.क्र.४५८/दोन, दि.१४/३/२०११ २. विधि व न्याय विभाग, शासन निर्णय क्र.अग्रीम १०११/प्र.क्र.६२/का.११, दि.२३/५/२०११ ३.वित्त विभाग, शासन निर्णय क्र.मआख २०११/प्र.क्र.१९/२०११/विनियम, दि.८/५/२०१४ ४.नगर दिवाणी व सत्र न्यायालय, मुंबई यांचे पत्र क्र.लेखा/३५३/२०२१, दि.६/२/२०२१ व क्र.लेखा/स्थायीअग्रीम/८८२/२०२१, दि.२४/३/२०२१
प्रस्तावना :
प्रमुख न्यायाधीश, नगर दिवाणी व सत्र न्यायालय, मुंबई यांना संदर्भिय अ.क्र.१ येथील शासन निर्णयान्वये विभाग प्रमुख म्हणून घोषित केले आहे. तर नगर दिवाणी व सत्र न्यायालय, मुंबई या न्यायालयाकरीता रु.२५००/- इतके स्थायी अग्रीम अ.क्र.२ च्या शासन निर्णयान्वये मंजूर करण्यात आले होते.
सध्या नगर दिवाणी व सत्र न्यायालय, मुंबई व दिंडोशी येथील दोन्ही आस्थापनेत ७५ पेक्षा अधिक न्यायालये आणि १० पेक्षा अधिक विभाग आहेत. त्यामुळे सदर न्यायालयाचा कामाचा आवाका फार मोठा आहे. सध्या रु.२५००/- च्या मर्यादेत अधिदान व लेखा कार्यालयास सादर करण्यात आलेली देयके मंजूर होऊन परत देयक दाखल करण्यास विलंब होतो व बरीच देयके प्रलंबित राहतात. त्यामुळे संबंधितांना रक्कम वेळेवर देण्यास विलंब होतो. यास्तव, नगर दिवाणी व सत्र न्यायालय, मुंबई या न्यायालयाकरीता स्थायी अग्रीमाच्या रकमेत वाढ करण्याची विनंती संदर्भिय अ.क्र.४ येथील पत्रान्वये सदर न्यायालयाने केली आहे. त्यानुसार या न्यायालयाच्या स्थायी अग्रीमाच्या रकमेत वाढ करण्याची बाब शासनाच्या विचाराधीन होती.
शासन निर्णय :
नगर दिवाणी व सत्र न्यायालय, मुंबई या न्यायालयासाठी रु.२५००/- ऐवजी रु.५०००/- इतकी स्थायी अग्रिमाची रक्कम वाढ करण्यास याद्वारे मान्यता देण्यात येत आहे.
२. याबाबत होणारा खर्च “मागणी क्र. जे –१, २०१४ न्यायदान, १०५ दिवाणी व सत्र न्यायालये,(०१) मुंबई शहर दिवाणी व सत्र न्यायाधीश, (०१)(०१) मुंबई शहर दिवाणी व सत्र न्यायाधीश (अनिवार्य) (२०१४ ०१६३) १३ कार्यालयीन खर्च ” या लेखाशीर्षाखालील मंजूर अनुदानातून भागविण्यात यावा.
३. सदर शासन निर्णय वित्त विभाग, शासन निर्णय क्र.मआख २०११/प्र.क्र.१९/२०११/विनियम, दि.८/५/२०१४ अन्वये तसेच वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम-भाग-२, दि.१७.४.२०१५ मधील वित्तीय अधिकार नियम पुस्तिका १९७८ भाग पहिला, उपविभाग-दोन अनुक्रमांक १२, नियम क्र. ५६ अन्वये प्रशासनिक विभागाला प्रदान करण्यात आलेल्या अधिकारानुसार निर्गमित करण्यात येत आहे.
# Page 2
शासन निर्णय क्रमांकः अग्रीम ०२२१/८०/प्र.क्र.३३/कार्यासन ११