# Page 1
सार्वजनिक न्यास नोंदणी, ठाणे कार्यालयासाठी जागा भाड्याने घेण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : सीएचसी ११२२/१११/(८४/२२)/कार्या-१७.
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक :- २१ जून, २०२२.
वाचा:- धर्मादाय आयुक्त कार्यालयाचे पत्र क्र. मालमत्ता शाखा/२६०४/२०२२, दि. १०.०५.२०२२ प्रस्तावना : सार्वजनिक न्यास नोंदणी कार्यालय, ठाणे हे लीली अपार्टमेंट, टेंभी नाका, ठाणे पश्चिम ४००६०१ या इमारतीमधील पहिल्या (१६५० चौरस फुट) व दुसऱ्या मजल्यावर (१६५० चौरस फूट) अशा एकूण ३३०० चौरस फूट जागेत सद्यस्थितीत कार्यरत आहे. सदरची इमारत खूपच जुनी असून कार्यालयामध्ये अधिकारी, कर्मचारी वा महिलांसाठी स्वतंत्र असे स्वच्छतागृह उपलब्ध नाही. तसेच पक्षकारांसाठी प्रतिक्षालय वा वकील मंडळींसाठी बसण्याची जागा उपलब्ध नाही. इमारतीचे प्रवेशद्वार अत्यंत लहान असून इमारतीमध्ये मोकळी हवा येण्यास प्रतिबंध असल्याने अधिकारी, कर्मचारी, अभ्यागत, वकील यांच्या आरोग्याचा प्रश्न निर्माण होत आहे. कार्यालयात अभिलेख ठेवण्यास जागा नाही. ठाणे कार्यालयासाठी गेल्या एक ते दीड दशकापासून शासकीय जागा जिल्हाधिकारी कार्यालयाकडून मिळणेबाबत प्रयत्न सुरू होते. परंतु जिल्हाधिकारी कार्यालयाने शासकीय जागा उपलब्ध नसल्याचे सांगून कार्यालयासाठी खाजगी जागेचा शोध घेण्याबाबत ठाणे कार्यालयास कळविले आहे. त्यानुषंगाने सार्वजनिक न्यास नोंदणी, ठाणे कार्यालयासाठी जागा भाड्याने घेण्याची बाब शासनाच्या विचाराधीन होती.
शासन निर्णय - सार्वजनिक न्यास नोंदणी, ठाणे कार्यालयासाठी जागा भाड्याने घेण्याबाबत खालीलप्रमाणे निर्णय घेण्यात आला आहे.
'श्री. अनिकेत भावे, संचालक, सोनखार इंडस्ट्रीयल सॉल्ट वर्क्स प्रायव्हेट लिमिटेड यांच्या मालकीची "वेस्टव्यू”, गजानन महाराज मंदिरा जवळ, श्री राम मारुती रोड, ठाणे (पश्चिम)- ४००६०२ या नवीन इमारतीतील तीन,चार, पाच व सहा मजल्यावरील एकूण क्षेत्रफळ ६०९० चौरस फुट चटई क्षेत्र (कार्पेट एरिया) एवढी जागा रुपये ७०/- प्रति चौरस फूट या दराने प्रतिमाह रुपये ४,२६,३००/- (अक्षरी चार लाख सव्वीस हजार तीनशे मात्र) अधिक GST या दराने जागेचा ताबा घेतल्याच्या दिनांकापासून पहिल्या तीन वर्षासाठी व तीन वर्षानंतर १५% + GST दरवाढीसह अदा करण्यास शासन मान्यता प्रदान करण्यात येत आहे. यासंबंधी शासनस्तरावर भाडेपट्टा करारनामा करण्यात येईल.” २. सदर शासन निर्णय, वित्तीय अधिकार नियम पुस्तिका,१९७८ च्या भाग पहिला, उपविभाग -१ मधील अ. क्र.१०-अ, नियम क्र.११५ नुसार प्रशासनिक विभागास प्रदान करण्यात आलेल्या अधिकारांचा वापर करून निर्गमित करण्यात येत आहे.
# Page 2
शासन निर्णय क्रमांकः सीएचसी ११२२/१११/(८४/२२)/कार्या-१७.
३. उपरोक्त बाबीवरील खर्च खालील लेखाशीर्षाखाली करण्यास शासन मंजूरी देण्यात येत आहे.
"मागणी क्र. जे-२,२०७० इतर प्रशासनिक सेवा (००) ८०० इतर खर्च (००) (०३) धर्मादाय आयुक्त यांची अधिनस्त कार्यालये (अनिवार्य) (२०७० ०४६१) १४ भाडेपट्टी व कर "