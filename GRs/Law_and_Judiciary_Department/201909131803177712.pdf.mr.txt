# Page 1
नगर दिवाणी व सत्र न्यायालय, मुंबई येथील मुख्य शाखेत ११ आणि दिंडोशी शाखा येथे ५ असे १६ समर्पित व्यावसायिक न्यायालये
(Dedicated Commercial Courts) स्थापन करण्यास व त्याकरीता एकूण ११२ पदनिर्मितीच्या प्रस्तावास मान्यता देणेबाबत.
महाराष्ट्र शासन
विधि व न्याय विभाग
शासन निर्णय क्रमांक: विशेन्या १३१६/१३३/प्र.क्र.१४/का- नऊ
मंत्रालय, मुंबई -४०० ०३२,
दिनांक :- १३ सप्टेंबर, २०१९.
पहा : १. विधि व न्याय विभाग, शासन अधिसूचना क्र. SPC-१३१६/C.R.१४/IX, दिनांक-१५/१२/२०१८.
२. मा. सचिव औद्योगिक निति व संवर्धन विभाग, वाणिज्य व उद्योग मंत्रालय, नवी
दिल्ली यांचे पत्र क्र.D.O.P-२५०२०/५८/२०१८-BE-I, दिनांक १८/१२/२०१८.
३. प्रबंधक,(निरिक्षणे- १) मा. उच्च न्यायालय, मुंबई यांचे पत्र क्र.A (Spl.)/१/२०१९, दिनांक ०४/०१/२०१९.
४. प्रमुख न्यायाधीश, नगर दिवाणी सत्र न्यायालय, मुंबई यांचे पत्र क्र.C/B-Estb (४)/८५२३/२०१८, दिनांक २१/१२/२०१८.
५. सहायक प्रबंधक, (निरिक्षणे),मा.उच्च न्यायालय, मुंबई यांचे पत्र क्र.A(Spl.)/Misc.
/३२८/२०१९, दिनांक ०९/०८/२०१९.
प्रस्तावना :
The Commercial Courts, Commercial Division and Commercial Appellate Division of High Courts Act, २०१५ अधिसूचित करण्यात आला असून सदर कायद्यात सन २०१८ मध्ये सुधारणा करण्यात आलेली आहे. त्यातील कलम ३ (१) नुसार राज्य शासनाद्वारे मा.उच्च न्यायालयाच्या सहमतीने विशेष न्यायालय स्थापन करण्याबाबतची तरतुद आहे. The Commercial Court Act, २०१५ (As amended by the Act No.२८ of २०१८) कलम ३ (१) अन्वये नगर दिवाणी व सत्र न्यायालय, मुंबई येथील मुख्य शाखेत ११ व दिंडोशी शाखा येथे ५ न्यायालये ही व्यावसायिक न्यायालये (Commercial Courts) म्हणून दिनांक १५ डिसेंबर, २०१८ रोजीच्या शासन अधिसूचनेनुसार विनिर्दिष्ट करण्यात आलेली आहेत. तथापि, ही न्यायालये असमर्पित (Non Dedicated) असल्याने, समर्पित/अनन्य
# Page 2
शासन निर्णय क्रमांक: विशेन्या १३१६/१३३/प्र.क्र.१४/का- नऊ
स्वरुपाचे व्यावसायिक न्यायालय (Dedicated/Exclusive Commercial Courts) करण्यास व त्याकरीता पदनिर्मितीच्या प्रस्तावास मान्यता देण्याची बाब शासनाच्या विचाराधीन होती.
शासन निर्णय :
नगर दिवाणी व सत्र न्यायालय, मुंबई येथील मुख्य शाखेत ११ आणि दिंडोशी शाखा येथे ५ अशी एकूण १६ समर्पित/अनन्य व्यावसायिक न्यायालये (Dedicated/Exclusive Commercial Courts) स्थापन करण्यास याद्वारे मान्यता देण्यात येत आहे.
२. नगर दिवाणी व सत्र न्यायालय, मुंबई येथील मुख्य शाखेत ११ आणि दिंडोशी शाखा येथे ५ अशा
एकूण १६ समर्पित/अनन्य व्यावसायिक न्यायालयांसाठी खाली दर्शविलेल्या तक्त्याप्रमाणे एकूण ११२ पदे निर्माण करण्यास व त्यासाठी येणाऱ्या आवर्ती खर्चास शासन मान्यता देण्यात येत आहे.
--------------------------------------------------------------
| अ.क्र. | पदनाम | वेतनस्तर | पदसंख्या |
| १ | जिल्हा न्यायाधीश | न्यायिक वेतन आयोगाप्रमा णे | १ |
| २ | लघुलेखक (उच्चश्रेणी) | S-१७ | १ |
| ३ | शिरस्तेदार | S-१४ | १ |
| ४ | लिपिक-टंकलेखक | S-६ | १ |
| ५ | दुभाषी | S-१० | १ |
| ६ | शिपाई | S-१ | २ |
| प्रत्येक व्यावसायिक न्यायालयाकरीता एकूण पदे | ७ |
| १६ समर्पित व्यावसायिक न्यायालयांकरीता एकूण पदे (१६ x ७ ) | ११२ |
--------------------------------------------------------------
३. याप्रित्यर्थ होणारा खर्च "मागणी क्रमांक जे-१, २०१४ - न्यायदान, १०५ - दिवाणी व सत्र न्यायालये, (०१) मुंबई शहर दिवाणी व सत्र न्यायाधीश, (०१) (०१) मुंबई शहर दिवाणी व सत्र न्यायाधीश अनिवार्य (२०१४ ०१६३), ०१ वेतन " या लेखाशीर्षाखाली भागविण्यात येईल.
पृष्ठ ३ पैकी २
# Page 3
शासन निर्णय क्रमांक: विशेन्या १३१६/१३३/प्र.क्र.१४/का- नऊ
४. हा शासन निर्णय मंत्रीमंडळच्या मान्यतेने तसेच वित्त विभागाच्या सहमतीने व त्या विभागाच्या अनौपचारीक संदर्भ क्रमांक १०७/१९/व्यय-५,दि.३१.०१.२०१९ व ८२ / आपुक, दि.०५.०२.२०१९, अन्वये निर्गमित करण्यात येत आहेत.