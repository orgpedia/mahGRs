# Page 1
नागपाडा येथील पोलीस रुग्णालयास वैद्यकीय उपकरणे खरेदी करण्यासाठी श्री सिध्दिविनायक गणपती मंदिर न्यासाकडून "एक विशेष बाब" म्हणून अर्थसहाय्य मंजूर करण्याबाबत.
महाराष्ट्र शासन
विधि व न्याय विभाग
शासन निर्णय क्र. एसव्हीटी-१११९/१४०/प्र.क्र.२१/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २० सप्टेंबर, २०१९.
संदर्भ :- १) सह पोलीस आयुक्त (प्रशासन), मुंबई यांचे अ.शा.पत्र क्र.७/सहपोआ//स्वीय सहा./१८ दि.१९/१०/२०१८ रोजीचे पत्र.
२) श्री सिध्दिविनायक गणपती मंदिर न्यास, प्रभादेवी, मुंबई यांचे पत्र क्र.सिविगमं/१४८७/ २०१९, दि.३१.०१.२०१९.
३) श्री सिध्दिविनायक गणपती मंदिर न्यास, प्रभादेवी, मुंबई यांचे पत्र क्र.सिविगमं/१६२/ २०१९, दि.१८.०५.२०१९.
४) श्री सिध्दिविनायक गणपती मंदिर न्यास, प्रभादेवी, मुंबई यांचे पत्र क्र. सिविगमं/५९४/ २०१९, दि.२६.०८.२०१९.
प्रस्तावना : सह पोलीस आयुक्त,(प्रशासन), मुंबई यांनी त्यांच्या संदर्भाधीन पत्र क्र.१, अन्वये नागपाडा पोलीस रुग्णालय व त्याच्या अधिपत्याखालील उप पोलीस रुग्णालय व अन्य १२ पोलीस रुग्णालये यांत पोलीस
अधिकारी व पोलीस कर्मचारी यांना अधिक चांगल्या प्रकारच्या वैद्यकीय सेवा सुविधा पुरविण्यासाठी
अत्याधुनिक उपकरणांची आवश्यकता असुन ती उपकरणे खरेदी करण्यासाठी श्री सिध्दिविनायक गणपती मंदिर न्यासामार्फत रु. १.५ कोटी अर्थसहाय्य देण्याची विनंती केली आहे. व्यवस्थापन समितीच्या दि.०५/०१/२०१९ रोजीच्या बैठकीत पोलीस रुग्णालयास रु.१.५ कोटी इतके अर्थसहाय्य "एक विशेष बाब"
म्हणून देण्यास मान्यता देण्यात आली. संदर्भाधीन पत्र क्र.२,३ व ४ अन्वये न्यासाद्वारे पोलीस रुग्णालयांना रु.१.५ कोटी इतके अर्थसहाय्य देण्याचा प्रस्ताव शासनास प्राप्त झाला. सह पोलीस आयुक्त (प्रशासन),मुंबई यांची विनंती व न्यासाच्या व्यवस्थापन समितीच्या बैठकीत झालेला निर्णय विचारात घेता नागपाडा येथील
पोलीस रुग्णालयास वैद्यकीय उपकरणे खरेदी करण्यासाठी "एक विशेष बाब" म्हणून रु.१.५ कोटी इतके
अर्थसहाय्य श्री सिध्दिविनायक गणपती मंदिर न्यास,प्रभादेवी,मुंबई यांचेकडून देण्यास मान्यता देण्याची बाब शासनाच्या विचाराधीन होती.
शासन निर्णय: नागपाडा येथील पोलीस रुग्णालयास वैद्यकीय उपकरणे खरेदी करण्यासाठी श्री सिध्दिविनायक
गणपती मंदिर न्यास,प्रभादेवी,मुंबई यांचेकडून " एक विशेष बाब" म्हणून रु.१.५ कोटी इतके अर्थसहाय्य
देण्यास या शासन निर्णयान्वये पुढील अटींच्या अधीन राहून मान्यता देण्यात येत आहे.
१) मागणी केलेली उपकरणे हाताळण्यासाठी आवश्यक प्रशिक्षित मनुष्यबळ व पायाभूत सुविधा पोलीस रुग्णालयाकडे आहे तसेच सदर यंत्रणा राबविण्याकरिता तज्ञ डॉक्टर उपलब्ध असल्याची
न्यासामार्फत खात्री करुन घेण्यात येईल.
# Page 2
शासन निर्णय क्रमांकः एसव्हीटी-१११९/१४०/प्र.क्र.२१/का.१६
२) यंत्रसामुग्री खरेदी करताना त्यासोबतच ५ वर्षे सेवा सुविधा करार करण्यात यावा व त्यानंतर
पोलीस आयुक्तालयामार्फत सदर यंत्रसामुग्रीची देखभाल करण्यात यावी.
३) तांत्रिक बाबींच्या छाननीसाठी किट समिती नेमण्यात यावी. सदर समितीत तांत्रिक तज्ञाची
सदस्य म्हणुन नेमणुक करण्यात यावी व त्यांच्यामार्फत तांत्रिक बाबींची छाननी करण्यात यावी.
४) सदर खरेदी प्रक्रिया पोलीस आयुक्त कार्यालय, मुंबई यांचेमार्फत शा.नि.उद्योग,ऊर्जा व कामगार
विभाग, क्र.भांखस-२०१४/प्र.क्र.८२भाग/उद्योग-४, दि.०१/१२/२०१६ मध्ये नमुद विहित कार्यपध्दतीनुसार करण्यात यावी.
५) ज्या पोलीस रुग्णालयास वैद्यकीय उपकरणे प्रस्थापित करण्यात येणार आहे तेथे न्यासाच्या
अर्थसहाय्याचा फलक / कोनशिलेत उल्लेख करण्यात यावा.
६) उपकरणे खरेदी झाल्यानंतर उद्घाटन प्रसंगी न्यास व्यवस्थापन समिती सदस्यांना पोलीस
आयुक्त कार्यालयामार्फत निमंत्रित करण्यात यावे.
७) यंत्रसामुग्री उपकरणांची आवश्यकता असल्याबाबत व त्यांची किंमत बाजारभावापेक्षा अधिक नाही याची खात्री पोलीस आयुक्त, मुंबई यांचेकडून करण्यात येईल.
८) सदर खरेदी प्रक्रिया पूर्ण झाल्यानंतर संदर्भाधिन पत्र क्रमांक ( १ ) अन्वये सह आयुक्त
(प्रशासन), मुंबई तसेच श्री सिध्दिविनायक गणपती मंदिर न्यास यांनी त्यांच्या संदर्भाधिन पत्र क्रमांक (४) अन्वये
केलेल्या विनंतीच्या अनुषंगाने न्यासाकडून अर्थसहाय्याचा धनादेश मुंबई पोलिस वेलफेअर फंड यांचे नावे अदा करण्यात यावा. न्यासामार्फत निधी उपलब्ध करुन दिल्यानंतर १ वर्षाच्या कालावधीत उपयोगिता
प्रमाणपत्र पोलीस आयुक्त, मुंबई यांचेकडून श्री सिध्दिविनायक गणपती मंदिर न्यास, प्रभादेवी, मुंबई यांना सादर करणे आवश्यक आहे.