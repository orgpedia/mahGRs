# Page 1
राज्यातील न्यायालयांमध्ये बाह्ययंत्रणेद्वारे कामे करुन घेणेबाबत सूचना -
महाराष्ट्र शासन
विधी व न्याय विभाग
शासन निर्णय क्रमांक : कंत्राटी २०२३/प्र.क्र.६९/का.१२,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: १ सप्टेंबर, २०२३
वाचा -
१. विधि व न्याय विभाग, शासन निर्णय क्रमांकः पदनि २५१२/प्र.क्र.१५७/का.१२, दिनांक २७ जानेवारी, २०१५ २. विधि व न्याय विभाग, शासन शुद्धीपत्रक क्रमांकः पदनि २५१२/प्र.क्र.१५७/का.१२, दिनांक ०३ फेब्रुवारी, २०१५ ३. वित्त विभाग, शासन निर्णय क्र.विअप्र-२०१३/प्र.क्र.३०/२०१३/विनियम, भाग-२ दिनांक १७ एप्रिल, २०१५ ४. विधि व न्याय विभाग, शासन निर्णय क्रमांकः कंत्राटी २०१६/प्र.क्र.१९४/का.१२, दिनांक २३ फेब्रुवारी, २०१७ ५. विधि व न्याय विभाग, शासन निर्णय क्रमांक : कंत्राटी २०१६/प्र.क्र.१९४/का.१२, दिनांक ९ ऑगस्ट, २०१७ ६. उद्योग, ऊर्जा व कामगार विभाग, शासन निर्णय क्रमांक : काआआ-२०१३/प्र.क्र.२३३/ कामगार ८, दिनांक १४ मार्च, २०२३ ७. वित्त विभाग, शासन निर्णय क्रमांक पदनि २०२२/प्र.क्र.१५/आ.पु.क., दिनांक २७ एप्रिल, २०२२
प्रस्तावना -
शासनावरील खर्च आटोक्यात ठेऊन विकास कामांसाठी पुरेसा निधी उपलब्ध होण्याच्या दृष्टीने शक्य असेल तेथे नवीन पदनिर्मिती न करता, सदरची कामे बाह्ययंत्रणेकडून करुन घेण्याबाबत वित्त विभागाने सूचित केले आहे. वित्त विभागाच्या दिनांक २७.४.२०२२ रोजीच्या शासन निर्णयानुसार, सुधारित स्वरुपात सूचना निर्गमित केल्या असून, त्यात बाह्ययंत्रणेकडून कामे करुन घेत असताना एकंदरीत खर्चात २० ते ३० टक्के बचत होणे आवश्यक असल्याचे नमूद केलेले आहे. राज्यातील न्यायालयांमध्ये वर्ग ३ व वर्ग ४ च्या पदांसाठी बाह्ययंत्रणेव्दारे सेवा घेण्यासाठी अनुसरावयाच्या बाबी विधि व न्याय विभागाच्या दिनांक २७.१.२०१५, दिनांक २३.२.२०१७ व दिनांक ९.८.२०१७ च्या शासन निर्णयान्वये निश्चित केल्या आहेत. सदर शासन निर्णयातील तरतुदींनुसार राज्यातील विविध न्यायालयांमध्ये बाह्ययंत्रणेमार्फत सेवा घेण्यात येतात. न्यायालयांच्या गरजांच्या अनुषंगाने त्यांना आवश्यक असलेल्या मनुष्यबळाच्या सेवा बाह्ययंत्रणेव्दारे कंत्राटी पध्दतीने घेण्यात येतात. त्यामध्ये सुरक्षा रक्षक, उद्वाहनचालक, बाग कामगार, शिपाई, सफाईगार, वाहनचालक, डेटा एंट्री ऑपरेटर इत्यादी पदांच्या सेवांचा समावेश आहे. सुरक्षा रक्षकांच्या सेवा गृह विभागाच्या नियंत्रणाखालील महाराष्ट्र राज्य सुरक्षा महामंडळ यांचेकडून प्रशिक्षित सुरक्षारक्षक उपलब्ध करुन घेतले जातात. कंत्राटाची ई-निविदा प्रसारित करणेबाबतची कार्यवाही ही जिल्हा न्यायालय स्तरावर करण्यात येते. बाह्ययंत्रणेव्दारे सेवा घेताना, जिल्हा न्यायालयाचे स्तरावर न्यायाधीशांची समिती खरेदी निविदांची पडताळणी करते व कमी दर (एल-१) असलेल्या निविदाकाराचा प्रस्ताव, मा.उच्च न्यायालय, मुंबई, यांचेमार्फत शासनास सादर करण्यात येतो.
# Page 2
शासन निर्णय क्रमांक: कंत्राटी २०२३/प्र.क्र.६९/का.१२
२. मागील अनेक वर्षापासून सदर प्रक्रिया राबविण्यात येत आहे. मात्र, उद्योग, ऊर्जा व कामगार विभागाने, दिनांक १४ मार्च, २०२३ रोजीच्या शासन निर्णयान्वये बाह्ययंत्रणेकडून कामे करुन घेण्यासाठी एकूण ९ सेवा पुरवठादार संस्थेचे / एजन्सीचे पॅनल नियुक्ती करण्यासाठी शासन मान्यता देण्यात आली आहे.
३. तथापि, न्यायालय हे शासकीय विभाग, निमशासकीय विभाग, स्थनिक स्वराज्य संस्था, महामंडळे, सार्वजनिक क्षेत्रातील उपक्रम हयाचा भाग नसून, शासनाच्या नियंत्रणाखाली नाहीत व ती स्वायत्त असल्याकारणाने, न्यायालयांसाठी बाह्ययंत्रणेमार्फत मनुष्यबळाच्या सेवा घेण्याबाबतचे प्रस्ताव विधि व न्याय विभागाच्या शासन निर्णयानुसारच हाताळण्याबाबतचा प्रस्ताव शासनाच्या मान्यतेसाठी सादर करण्यात आला होता. या विभागाने सादर केलेल्या प्रस्तावास शासनाने मान्यता दिली असून, त्या अनुषंगाने पुढीलप्रमाणे निर्णय घेण्यात आला आहे.
शासन निर्णय -
राज्यातील न्यायालयांमध्ये बाह्ययंत्रणेमार्फत सेवा घेताना खालीलप्रमाणे कार्यवाही करण्यात यावी.
(१) राज्यातील न्यायालयांमार्फत दिनांक १४.०३.२०२३ पूर्वी ज्या निविदा प्रक्रिया राबविण्यात आलेल्या आहेत, तसेच दिनांक १४.३.२०२३ नंतरच्या ज्या निविदा प्रक्रिया आहेत, अशा सर्व निविदा प्रक्रियांवर विधि व न्याय विभागाच्या दिनांक २७.१.२०१५, दिनांक २३.२.२०१७ व दिनांक ९.८.२०१७ रोजीच्या शासन निर्णयानुसार कार्यवाही करण्यात यावी.
(२) तसेच, राज्यातील न्यायालयांना सुरक्षा पुरविण्याच्या सर्व प्रस्तावांवर विधि व न्याय विभागाच्या दिनांक २७.१.२०१५, दिनांक २३.२.२०१७ व दिनांक ९.८.२०१७ रोजीच्या शासन निर्णयानुसार कार्यवाही करण्यात यावी.
# Page 3