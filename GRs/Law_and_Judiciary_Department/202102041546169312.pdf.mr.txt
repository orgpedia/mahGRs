# Page 1
धर्मादाय आयुक्त व निबंधक भागीदारी संस्था यांच्या आस्थापनेवरील गट-अ व गट-ब (राजपत्रित) मधील अधिकाऱ्यांच्या पदस्थापना, बदली याबाबत सक्षम प्राधिकाऱ्यास शिफारशी करण्यासाठी नागरी सेवा मंडळ (१) स्थापन करण्याबाबत....
महाराष्ट्र शासन
विधि व न्याय विभाग
शासन निर्णय क्रमांक : संकीर्ण २३१४/प्र.क्र.३७/का.१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२,
दिनांक :- ०४ फेब्रुवारी, २०२१.
पहा:- १) विधि व न्याय विभाग, शासन निर्णय क्र. संकीर्ण २३१४/प्र.क्र.३७/का.१ दि. २५.०३.२०१५ २) सामान्य प्रशासन विभाग, शासन निर्णय क्र: एसआरव्ही-२०१४/प्र.क्र.२६/का.१२ दि.३१.०१.२०१४
प्रस्तावना : सामान्य प्रशासन विभागाच्या संदर्भ क्र.२ येथील शासन निर्णयान्वये, या विभागाच्या अधिनस्त असलेल्या, धर्मादाय आयुक्त, महाराष्ट्र राज्य, मुंबई आणि निबंधक भागीदारी संस्था, महाराष्ट्र राज्य, मुंबई या कार्यालयातील गट-अ व गट-ब (राजपत्रित) मधील अधिकारी/कर्मचाऱ्यांच्या पदस्थापना, बदली याबाबत सक्षम प्राधिकाऱ्यास शिफारशी करण्यासाठी नागरी सेवा मंडळ (१) ची स्थापना करण्यात आली आहे.
शासन निर्णय : विधि व न्याय विभागामध्ये सचिव व वरिष्ठ विधि सल्लागार हे पद कार्यरत असल्यास त्यानुसार मंडळाच्या रचनेमध्ये बदल करणे आवश्यक होते. सबब, संदर्भ क्र.२ येथील शासन निर्णयान्वये निर्गमित करण्यात आलेले आदेश अधिक्रमित करुन खालीलप्रमाणे नव्याने नागरी सेवा मंडळ (१) ची पुर्नरचना करण्यात येत आहे : नागरी सेवा मंडळ (१)
-------------------------------------------------------------------------------------------
|  | प्रधान सचिव व विधि परामर्शी अथवा सचिव व वरिष्ठ विधि सल्लागार, विधि व न्याय विभाग | अध्यक्ष |
|  | धर्मादाय आयुक्त, महाराष्ट्र राज्य, मुंबई | सदस्य |
| ३ | निबंधक भागीदारी संस्था, मुंबई | सदस्य |
-------------------------------------------------------------------------------------------
२. सदर आदेश तात्काळ अंमलात येतील.
# Page 2