# Page 1
ई-कोर्ट प्रकल्पांतर्गत राज्यातील न्यायालयांना पुरविण्यात आलेल्या WAN Connectivity करिता येणाऱ्या आवर्ती खर्चास प्रशासकीय मान्यता देण्याबाबत.
महाराष्ट्र शासन
विधि व न्याय विभाग,
शासन निर्णय क्र. वॅन-२०२१/प्र.क्र. १८ / कार्या. ०७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २५ फेब्रुवारी, २०२२.
वाचा :-१) केंद्रीय प्रकल्प समन्वयक, ई-कोर्ट प्रकल्प, उच्च न्यायालय, अपील शाखा, मुंबई यांचे दिनांक ५.५.२०२१ चे पत्र.
२) समक्रमाकाचे शासन पत्र दिनांक २६.०७.२०२१ व २२.११.२०२१.
३) केंद्रीय प्रकल्प समन्वयक, ई-कोर्ट प्रकल्प, उच्च न्यायालय, अपील शाखा, मुंबई यांचे दिनांक ३०.१०.२०२१, ५.१.२०२२ व ०४.०२.२०२२ चे पत्रे.
प्रस्तावना : ई कोर्ट प्रकल्पांतर्गत जिल्हा न्यायालये आणि दुय्यम न्यायालयांच्या संगणकीकरणाचा कार्यक्रम केंद्र शासनाकडून हाती घेण्यात आला आहे. यानुषंगाने ई-कोर्ट मिशन मोड प्रकल्पांतर्गत केंद्र शासन, राज्य शासन, उच्च न्यायालय यांच्यामध्ये त्रिपक्षीय सामंजस्य करार करण्यात आला आहे.
सामंजस्य करारामध्ये राज्य शासनाची जबाबदारी आणि भूमिका निश्चित करण्यात आली आहे.
त्यातील मुद्दा क्र. ५ नुसार राज्य शासनाने DG सेटचा इंधन व इतर खर्च, न्यायिक अधिकाऱ्यांच्या निवासस्थानी ब्रॉडबॅण्ड कनेक्टिव्हीटी उपलब्ध करुन देणे, हार्डवेअरच्या देखभाल दुरुस्तीवरचा खर्च या बाबींकरिता येणाऱ्या आवर्ती खर्चासाठी निधी उपलब्ध करुन दयावयाचा आहे.
ई-कोर्ट मिशन मोड प्रकल्प (Phase II ) प्रकल्पांतर्गत Internet Connectivity चा सुरुवातीचा दोन वर्षाचा आवर्ती खर्च केंद्र शासनाने केला असून, त्यानंतर Internet Connectivity चा येणारा आवर्ती खर्च राज्य शासनकडून होणे अपेक्षित आहे. त्यानुषंगाने मा. उच्च न्यायालय, मुंबई यांच्याकडून ई कोर्ट प्रकल्पांतर्गत राज्यातील न्यायालयांमध्ये BSNL यांच्यामार्फत WAN Connectivity उपलब्ध करुन देण्यात आली असून, WAN Connectivity च्या आवर्ती खर्चाबाबतचा प्रस्ताव मा. उच्च न्यायालयाकडून शासनास सादर करण्यात आला आहे. WAN Connectivity च्या अनुषंगाने BSNL/MTNL कडून प्राप्त होणाऱ्या देयकाची प्रतिपूर्ती करण्यासाठी येणाऱ्या आवर्ती खर्चास मान्यता देणे आवश्यक असल्याने, सदर प्रस्ताव वित्त विभागास मान्यतेसाठी सादर करण्यात आला असता, त्यांनी WAN Connectivity करिता येणाऱ्या आवर्ती खर्चास सहमती दर्शविली आहे. त्यानुसार WAN Connectivity करिता येणाऱ्या आवर्ती खर्चास मान्यता देण्याची बाब शासनाच्या विचाराधीन होती.
शासन निर्णय :
राज्यातील सर्व जिल्हा व सत्र न्यायालये, नगर दिवाणी व सत्र न्यायालय, मुख्य महानगर दंडाधिकारी, कौटुंबिक न्यायालये, लघुवाद न्यायालय, यांच्या WAN Connectivity करिता येणाऱ्या खर्चास याद्वारे मान्यता देण्यात येत आहे.
# Page 2
शासन निर्णय क्रमांकः वॅन-२०२१/प्र. क्र. १८ /कार्या. ०७
२. याप्रित्यर्थ होणारा खर्च हा संबंधित न्यायालयांच्या लेखाशिर्षामधील " ०६ दूरध्वनी, वीज व पाणीपुरवठा " या उदिष्टाखाली संबंधित वित्तीय वर्षाच्या मंजूर अनुदानातून भागविण्यात यावा.
३. सदर शासन निर्णय वित्त विभागाच्या अनौपचारिक संदर्भ क्र. १५५/२०२२ / व्यय - ५, दिनांक १०.०२.२०२२ अन्वये निर्गमित करण्यात येत आहे.