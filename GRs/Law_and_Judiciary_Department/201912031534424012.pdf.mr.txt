# Page 1
मा. प्रमुख जिल्हा न्यायाधीश यांना, विधि व न्याय विभाग, शासन निर्णय क्र. संकीर्ण- १६१५/ प्र.क्र.२२० / भाग- १/ का-१३, दिनांक २६ ऑगस्ट २०१९ अन्वये प्रदान करण्यात आलेले वित्तीय अधिकार रद्द करुन, विभाग प्रमुख म्हणून मा. प्रमुख जिल्हा न्यायाधीश यांना प्रदान करण्यात आलेल्या सुधारीत वित्तीय अधिकाराचा वापर करणेबाबत
महाराष्ट्र शासन
विधि व न्याय विभाग,
शासन निर्णय क्रमांक :- संकीर्ण-१६१५/प्र.क्र.२२०/भाग-२/का-१३
मादाम कामा मार्ग,हुतात्मा राजगुरू चौक,
मंत्रालय, मुंबई-४०० ०३२,
दिनांक: - ३ नोव्हेंबर, २०१९
वाचा :- १) विधि व न्याय विभाग, शासन निर्णय क्रमांक संकीर्ण-१६१५/प्र.क्र.२२०/ भाग-१/का-१३, दिनांक ३० ऑगस्ट २०१८
२) विधि व न्याय विभाग, शासन निर्णय क्रमांक संकीर्ण-१६१५/प्र.क्र.२२०/
भाग-१/का-१३, दिनांक २६ ऑगस्ट २०१९
३) वित्त विभाग,शासन निर्णय क्रमांक विअप्र-२०१३/प्र.क्र.३०/१३/विनियम
(भाग - २), दिनांक २० सप्टेंबर २०१९
प्रस्तावना: मा. उच्च न्यायालयाच्या निर्देशानुसार, न्यायालयांना पायाभूत सुविधा धोरणाच्या परिच्छेद क्रमांक १०.२ मध्ये संदर्भाधिन क्र.१ च्या शासन निर्णयान्वये सुधारणा अंतर्भूत करण्यात आल्या आहे. सदर सुधारणांच्या अनुषंगाने संदर्भाधिन क्र.२ येथील शासन निर्णयान्वये मुंबई, ठाणे पुणे, नाशिक, अमरावती, औरंगाबाद व नागपूर या न्यायीक जिल्हयातील मा. प्रमुख जिल्हा न्यायाधीशांना विभाग प्रमुख म्हणून किरकोळ बांधकामे करण्यासाठी रु.५० लाख इतक्या किंमतीच्या कामांना प्रशासकीय मान्यता देण्याचे वित्तीय अधिकार तर इतर न्यायीक जिल्हांतील मा. प्रमुख जिल्हा न्यायाधीशांना रु.३० लाख इतक्या किंमतीच्या कामांना प्रशासकीय मान्यता देण्याचे वित्तीय अधिकार प्रदान करण्यात आले आहेत. परंतु संदर्भाधिन क्र.३ येथील वित्त विभागाच्या शासन निर्णयान्वये किरकोळ नागरी बांधकामे करण्यासाठी, विभाग प्रमुखांना रु.१.०० कोटी इतक्या किंमतीच्या कामांना प्रशासकीय मान्यता देण्याचे वित्तीय अधिकार प्रदान करण्यात आले आहेत. त्यामुळे विधि व न्याय विभाग, शासन निर्णय दिनांक २६ ऑगस्ट २००८ अन्वये मा.प्रमुख जिल्हा न्यायाधीशांना देण्यात आलेले वित्तीय अधिकार अप्रस्तुत ठरत आहेत. सबब, सदर शासन निर्णय रद्द करण्याची बाब शासनाच्या विचाराधीन होती.
शासन निर्णय : विधि व न्याय विभाग, शासन निर्णय क्रमांक संकीर्ण-१६१५/प्र.क्र.२२०/भाग-२/का-१३, दिनांक २६ ऑगस्ट २०१९ रद्द करण्यात येत आहे.
२. वित्त विभाग, शासन निर्णय क्रमांक विअप्र-२०१३/प्र.क्र.३०/१३ / विनियम(भाग-२), दिनांक २० सप्टेंबर २०१९ अन्वये वित्तीय अधिकार नियम पुस्तिका १९७८, भाग- पहिला, उपविभाग-पाच महाराष्ट्र सार्वजनिक बांधकाम नियमपुस्तिका परिच्छेद क्रमांक १३४ (३) अंतर्गत किरकोळ नागरी बांधकामे
# Page 2
शासन निर्णय क्रमांक: संकीर्ण-१६१५/प्र.क्र.२२०/भाग-२/का-१३
करण्यासाठी, विभाग प्रमुखांना रु.१.०० कोटी इतक्या किंमतीच्या कामांना प्रशासकीय मान्यता देण्याचे वित्तीय अधिकार प्रदान करण्यात आले आहेत. तरी विभाग प्रमुख म्हणून मा. प्रमुख जिल्हा न्यायाधीश (Principal District Judge) (सर्व जिल्हे) यांनी रु.१.०० कोटी इतक्या किंमतीपर्यंतच्या किरकोळ नागरी बांधकामांना प्रशासकीय मान्यता देण्याकरीता सदर वित्तीय अधिकाराचा वापर करावा.
३. किरकोळ नागरी बांधकामांना प्रशासकीय मान्यता देतांना सदर वित्तीय अधिकाराकरीता विहीत केलेल्या अटी व शर्ती यांचे पालन करावे.
४. एखाद्या कामास प्रशासकीय मान्यता दिल्यानंतर आवश्यक तेवढी अर्थसंकल्पिय तरतूद संबंधित लेखाशीर्षाखाली “२७- लहान बांधकामे” या उद्दिष्टाखाली त्या-त्या वित्तीय वर्षात विहीत पध्दतीने करण्यात यावी.