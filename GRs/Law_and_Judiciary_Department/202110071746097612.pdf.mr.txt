# Page 1
श्रीमती सविता अशोक पेठे, सहा.प्रबंधक, मोटार अपघात दावा न्यायाधिकरण, पुणे यांना देण्यात आलेल्या दोन आगाऊ वेतन वाढीची वसूली रद्द करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक:- संकिर्ण-२०११/१४४१/प्र.क्र.८/का.६,
मंत्रालय, मुंबई-४०० ०३२.
दिनांक :- ०७ ऑक्टोबर, २०२१
पहा:- १. जिल्हा न्यायालय, पुणे यांचा आदेश क्र.आ.ब.-४/वेतनवाढ/८४/१९८७, दि१९.०१.१९८७, २. जिल्हा न्यायालय, पुणे यांचा आदेश क्र.आ.ब.-४/वेतनवाढ/४४/२००९, दि०५.०८.२००९, ३. रिट पिटिशन क्र.१२६४/२०१५ संदर्भात मा.उच्च न्यायालय, मुंबई यांनी दि.१०.०९.२०१८ रोजी दिलेला न्यायनिर्णय.
प्रस्तावना: मोटार अपघात दावा न्यायाधिकरण, पुणे यांच्या आस्थापनेवर कार्यरत असलेल्या श्रीमती सविता अशोक पेठे, सहा.प्रबंधक यांची दिनांक १८.०१.१९८५ पासून जिल्हा व सत्र न्यायालय, पुणे यांच्या आस्थापनेवर कनिष्ठ लिपिक पदी नियुक्ती करण्यात आली. कनिष्ठ लिपिक पदावर कार्यरत असताना त्यांनी ऑक्टोबर १९८६ मध्ये घेण्यात येणाऱ्या एतदर्थ मंडळाच्या मराठी टंकलेखनाची परीक्षा उत्तीर्ण झाल्याने त्यांना जिल्हा न्या. पुणे यांनी दि.१९.०१.१९८७ च्या आदेशान्वये दोन वेतनवाढी मंजूर करण्यात आल्या होत्या परंतू त्यांना देण्यात आलेल्या दोन वेतनवाढी दि.०५.०८.२००९ च्या आदेशान्वये रद्द करुन देण्यात आलेल्या वेतनवाढीची वसूली करण्याचे आदेश देण्यात आले. सदर आदेशानुसार दि.०८.१०.१९८६ ते दि.३१.०७.२००९ या कालावधीतील अतिप्रदानाची रु. ५४,३३२/- इतकी रक्कम वसूल करण्यात आली. श्रीमती सविता अशोक पेठे, सहा.प्रबंधक यांनी सदर आदेशाविरुद्ध मा.उच्च न्यायालय, मुंबई येथे रिट याचिका क्र.१२६४/२०१५ दाखल केलेली होती. सदर रिट याचिका क्र.१२६४/२०१५ बाबत मा. उच्च न्यायालयाने दि.१०.०९.२०१८ रोजी निर्णय दिला असून त्यानुसार श्रीमती सविता अशोक पेठे, सहा. प्रबंधक, मोटार अपघात दावा न्यायाधिकरण, पुणे यांच्या रद्द करण्यात आलेल्या दोन वेतनवाढी मंजूर करणे क्रमप्राप्त झाले आहे.
शासन निर्णय :
मा. उच्च न्यायालय, मुंबई यांनी रिट याचिका क्र.१२६४/२०१५ मध्ये दि.१०.०९.२०१८ रोजी दिलेल्या न्यायनिर्णयानुसार श्रीमती सविता अशोक पेठे, सहा प्रबंधक, मोटार अपघात दावा, न्यायाधिकरण, पुणे यांना देण्यात आलेल्या दोन वेतनवाढींची वसूली रद्द करण्यात यावी व त्यानुषंगाने श्रीमती सविता अशोक पेठे, सहा.प्रबंधक यांची नव्याने वेतननिश्चिती करण्यात यावी.
२. हा शासन निर्णय, मराठी भाषा विभागाच्या अनौपचारिक संदर्भ क्र.२०२१/१०/भाषा-२, दिनांक ३१.०५.२०२१ अन्वये त्यांच्या सहमतीने निर्गमित करण्यात येत आहे.
# Page 2
शासन निर्णय क्रमांकः संकिर्ण-२०११/१४४१/प्र.क्र.८/का.६