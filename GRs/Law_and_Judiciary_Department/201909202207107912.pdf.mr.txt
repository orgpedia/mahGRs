# Page 1
श्री साईबाबा संस्थान विश्वस्तव्यवस्था, शिर्डी मार्फत जम्मू काश्मिरच्या पुलवामा जिल्ह्यात शहीद झालेल्या जवानांच्या वारसांना रु.२.५१ कोटी अर्थसहाय्य देण्याच्या प्रस्तावास मान्यता मिळणेबाबत.
महाराष्ट्र शासन
विधि व न्याय विभाग,
शासन निर्णय क्र. सासंवि-१०१९/८७६/प्र.क्र.१६२/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २० सप्टेंबर, २०१९.
संदर्भ :- श्री साईबाबा संस्थान विश्वस्तव्यवस्था, शिर्डी यांचे पत्र क्र. एसएसएसटी/वशी-लेखा अनुदान -२२६२/२०१९ दि.१२/०९/२०१९
प्रस्तावना : जम्मू-काश्मिर राज्यातील पुलवामा येथे राखीव पोलीस दलाच्या ताफ्यावर दि.१४/०२/२०१९ रोजी दहशतवादी संघटनेने आरडीएक्स भरलेल्या वाहनाच्या केलेल्या स्फोटामुळे केंद्रीय राखीव दलाचे ४४ जवान शहीद झाले. श्री साईबाबा संस्थान व्यवस्थापन समितीच्या दि.२६/०२/२०१९ रोजीच्या सभेत दहशतवादी हल्ल्यात शहीद झालेल्या ४४ जवानांच्या वारसांना रु.२.५१ कोटी इतकी रक्कम आर्थिक मदत म्हणून देण्याचा निर्णय घेण्यात आला. आर्थिक मदत देण्याच्या अनुषंगाने मा. उच्च न्यायालय, मुंबई, खंडपीठ औरंगाबाद येथे सिव्हील अॅप्लीकेशन नं.६३५९/२०१९ दाखल करण्यात आली. त्यास मा. उच्च न्यायालयाने मान्यता दिली आहे. मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांनी संदर्भाधीन दि.१२/०९/२०१९ रोजीच्या पत्रान्वये केलेल्या विनंतीच्या अनुषंगाने केंद्रीय राखीव दलाच्या ४४ जवान शहीद जवानांच्या वारसांना रु.२.५१ कोटी इतकी रक्कम श्री साईबाबा संस्थानामार्फत आर्थिक मदत म्हणून देण्याच्या प्रस्तावाला मान्यता देण्याची बाब शासनाच्या विचाराधीन होती.
शासन निर्णयः जम्मू-काश्मिर राज्यातील पुलवामा येथील दहशतवादी हल्ल्यात शहीद झालेल्या केंद्रीय राखीव दलाच्या ४४ जवानांच्या वारसांना रु.२.५१ कोटी इतकी आर्थिक मदत श्री साईबाबा संस्थान विश्वस्तव्यवस्था(शिर्डी) अधिनियम, २००४ मधील कलम क्र. १७(ण) मधील तरतुदीन्वये शासन मान्यता देण्यात येत आहे.
श्री साईबाबा संस्थान विश्वस्तव्यवस्था, शिर्डी यांचेमार्फत अर्थसहाय्य दिल्यानंतर याबाबतचा
अनुपालन अहवाल ६ महिन्यांच्या आत शासनास सादर करणे आवश्यक राहील.
# Page 2
शासन निर्णय क्रमांक: सासंवि-१०१९/८७६/प्र.क्र.१६२/का.१६