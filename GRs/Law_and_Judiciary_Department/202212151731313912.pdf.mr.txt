# Page 1
मा. उच्च न्यायालयामार्फत आयोजित विविध परिषदा, कार्यशाळा, प्रशिक्षण, इ. वरील खर्चाचे वित्तीय प्राधिकार प्रदान करणेबाबत.
वित्तीय अधिकार नियमपुस्तिका, १९७८ भाग-२
महाराष्ट्र शासन
विधी व न्याय विभाग
शासन निर्णय क्रमांकः एचसीटी-५२२०/२५७/प्र.क्र.३१/का.४
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १५ डिसेंबर, २०२२
संदर्भ - १. प्रबंधक, मुळ शाखा, मुंबई उच्च न्यायालय यांची पत्रे क्र. P&E/B&S/Conf/२०२०/३७, दि. ०५/०३/२०२० व क्र. P&E/B&S/Conf/२०२२/६, दि. १२/०१/२०२२.
प्रस्तावना - मा. उच्च न्यायालयामार्फत उच्च न्यायालयाचे मुख्यपीठ तसेच नागपूर, औरंगाबाद व पणजी खंडपीठातील विविध परिषदा, कार्यशाळा, प्रशिक्षण, इ. चे आयोजन केले जाते. त्याकरिता प्रस्ताव
शासनास मान्यतेसाठी सादर करण्यात येतात. परंतु, सदरहू प्रक्रिया वेळखाऊ असल्याने तसेच काही वेळा तातडीने आयोजित करण्यात येणाऱ्या बैठकांसाठी वेळेत प्रशासकीय मान्यता घेऊन खर्च करणे कठीण ठरत असल्याचे विचारात घेऊन उच्च न्यायालय प्रशासनाने उपरोक्त बाबींकरिता
(उच्च न्यायालयातील नियमित बैठका वगळून) होणाऱ्या खर्चाकरिता तसेच सदरहू खर्चाच्या रकमा संक्षिप्त देयकावर काढण्यासाठी वित्तीय अधिकार नियमपुस्तिका, १९७८, भाग-२ मध्ये विशेष अधिकार प्रदान करण्यास मंजूरी देण्याचा प्रस्ताव संदर्भाधीन पत्रान्वये शासनास सादर केला आहे.
त्यास मान्यता प्रदान करण्याची बाब शासनाच्या विचाराधीन होती. त्यानुसार शासन पुढीलप्रमाणे निर्णय घेत आहे.
शासन निर्णय वित्तीय अधिकार प्रदान समितीच्या मान्यतेस अनुसरुन मुंबई उच्च न्यायालयामार्फत आयोजित करण्यात येणाऱ्या विविध परिषदा, कार्यशाळा, प्रशिक्षण, इ. ( उच्च न्यायालयातील नियमित बैठका वगळून) प्रसंगी होणाऱ्या खर्चाकरिता मा. मुख्य न्यायाधीश, उच्च न्यायालय, मुंबई यांना प्रत्येक प्रसंगी रु. ३०.०० लक्ष च्या मर्यादेत वित्तीय प्राधिकार प्रदान करण्यास तसेच सदरहू खर्चाच्या रकमा संक्षिप्त देयकावर काढण्यास यासोबत जोडण्यात आलेल्या परिशिष्टात विहीत अटींच्या अधिन राहून वित्तीय अधिकार प्रदान करण्यास मंजुरी देण्यात येत आहे.
२. या निर्णयाव्दारे प्रदान करण्यात आलेल्या वित्तीय शक्तींचा वापर हा विविध वित्तीय प्रकाशनांमध्ये अंतर्भूत असलेले नियम आणि विनियम यामधील अटींच्या व शर्तींच्या अधिन तसेच शासनाने वेळोवेळी निर्गमित केलेल्या कार्यकारी आदेशांच्या अनुपालनाच्या अधीन राहून करण्यात यावा.
# Page 2
शासन निर्णय क्रमांकः एचसीटी-५२२०/२५७/प्र.क्र.३१/का.४
३. सदर अधिकारात विहीत अट/अटी पूर्ण होत नसतील तर अशा प्रस्तावास वित्त विभागाची (संबंधित व्यय कार्यासनाची) वित्तीय मंजुरी आवश्यक राहील.
४. या शासन निर्णयासोबत जोडलेल्या परिशिष्टातील वित्तीय शक्ती, वित्तीय अधिकार नियम पुस्तिका, १९७८, भाग-२ व्दारा प्रदान करण्यात आलेलया वित्तीय शक्तींचा एक भाग म्हणून समजण्यात यावी. ज्यावेळी भाग-२ चे प्रकाशन छापले जाईल त्यावेळी त्यात या शक्तीचा अंतर्भाव करण्यात येईल.
५. सदर शासन निर्णय वित्त विभागाच्या अनौपचारीक संदर्भ क्र.६८/२०२२/विनियम, दि.२१/०२/२०२२ व अनौसंक्र १६४/व्यय ५, दि.११/०२/२०२२ अन्वये तथा सक्षम प्राधिकाऱ्यांच्या मान्यतेने निर्गमित करण्यात येत आहे.
# Page 3
# Page 4