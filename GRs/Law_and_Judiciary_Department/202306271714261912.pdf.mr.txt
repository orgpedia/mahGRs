# Page 1
विधि व न्याय विभाग (खुद्द) मध्ये कार्यरत अधिकारी/कर्मचारी व विभागाच्या प्रशासकीय नियंत्रणाखालील धर्मादाय आयुक्त, महाप्रशासक आणि शासकीय विश्वस्त तसेच निबंधक, भागीदारी संस्था या कार्यालयांमधील कार्यरत अधिकारी यांचे वयाच्या ५०/५५ व्या वर्षापलिकडे किंवा अर्हताकारी सेवेच्या ३० वर्षानंतर सेवेत राहण्याच्या पात्रापात्रता आजमावण्यासाठी विभागीय पुनर्विलोकन समिती व अभिवेदनावर विचार करण्याकरिता विभागीय अभिवेदन समिती पुनर्गठीत करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक: संकीर्ण ४३१९/प्र.क्र.८२/१९/दोन-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
तारीख : २७ जून, २०२३
पहा : १) शासन निर्णय, सामान्य प्रशासन विभाग, क्रमांक : एलपीएल -२०१७/प्र.क्र.२१/का-१५, दि.१० जून २०१९ .
२) शासन निर्णय, विधि व न्याय विभाग, क्रमांक: संकीर्ण ४३१९/प्र.क्र.८२/१९/ कार्यासन २-अ, दि.०९.०१.२०२०.
प्रस्तावना : महाराष्ट्र नागरी सेवा (निवृत्तीवेतन) नियम १९८२ च्या नियम १०(४)व नियम ६५ अनुसार सार्वजनिक हितास्तव अकार्यक्षम व संशयास्पद सचोटीच्या अधिकारी / कर्मचा-यांना वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी त्यांची सेवा पुनर्विलोकन करण्यासंदर्भात शासनाचे धोरण होते.
त्यानुषंगाने संदर्भ क्र. २ च्या शासन निर्णयान्वये विभागीय पुनर्विलोकन समिती गठीत करण्यात आली होती.
सामान्य प्रशासन विभागाने संदर्भ क्र.१ मध्ये नमूद शासन निर्णयान्वये पूर्वीचे सर्व आदेश अधिक्रमित करुन पुनर्विलोकन कार्यपध्दतीसंदर्भात तरतुदी केल्या आहेत. सदर शासन निर्णयामध्ये खालील तरतुदी आहेत.
i) गट-अ आणि गट-ब राजपत्रित अधिकारी : अ) शासन सेवेत वयाच्या ३५ व्या वर्षापूर्वी आलेले अधिकारी / कर्मचारी सामान्य प्रशासन विभागाच्या सुधारित धोरणानुसार शासन सेवेत वयाच्या ३५ व्या वर्षापूर्वी आलेल्या गट-“अ” आणि गट-“ब” च्या राजपत्रित अधिका-यांचे त्यांच्या वयाची ५० वर्षे पूर्ण होतेवेळी किंवा त्यांच्या अर्हताकारी सेवेची ३० वर्षे पूर्ण होतेवेळी यापैकी जे अगोदर घडेल त्यावेळी एकदाच पुनर्विलोकन करावयाचे आहे.
ब) शासन सेवेत ३५ वर्षानंतर सेवेत आलेले अधिकारी / कर्मचारी : शासन सेवेत ३५ वर्षानंतर सेवेत आलेल्या राजपत्रित अधिका-यांचे वयाच्या ५५ व्या वर्षी पुनर्विलोकन करावयाचे आहे.
ii) गट-ब (अराजपत्रित), गट क आणि गट ड चे कर्मचारी : गट – “ब” (अराजपत्रित), गट “क” आणि गट – “ड” कर्मचा-यांच्या बाबतीत त्यांच्या वयाच्या ५५ व्या वर्षी किंवा त्यांच्या अर्हताकारी सेवेची ३० वर्षे पूर्ण होतेवेळी यापैकी जे अगोदर घडेल तेव्हा पुनर्विलोकन करावयाचे आहे.
ii) पुनर्विलोकन करताना शासकीय अधिकारी / कर्मचारी यांची शासन सेवा पुढे चालू ठेवण्याची पात्रापात्रता आजमावण्यासाठी विहित निकषांच्या आधारे त्यांचे पुनर्विलोकन करुन, सुयोग्य व कार्यक्षम अधिकारी / कर्मचारी यांनाच लोकहितास्तव शासन सेवेत पुढे चालू ठेवावयाचे आहे व अकार्यक्षम तसेच संशयास्पद सचोटी असणा-या अधिकारी / कर्मचारी यांना मुदतपूर्व सेवानिवृत्त करावयाचे आहे.
# Page 2
शासन निर्णय क्रमांकः संकीर्ण 4319/प्र.क्र.82/19/दोन-अ
iv) प्रत्येक कॅलेंडर वर्षात दिनांक १ ऑगस्ट रोजी पात्रापात्रता तपासण्यासाठी अधिकारी व कर्मचा-यांची वयाची ४९/५४ वर्षे किंवा अर्हताकारी सेवेची ३०/३५ वर्षे पूर्ण करणे यापैकी जे अगोदर घडेल, त्यावेळी त्यांची सूची तयार करणे अपेक्षित असून कॅलेंडर वर्षाच्या शेवटपर्यंत (म्हणजे ३१ डिसेंबर पर्यंत) विभागीय पुनर्विलोकन समिती, विशेष पुनर्विलोकन समिती व अभिवेदन समिती यांनी कार्यवाही पूर्ण करणे अपेक्षित आहे.
संदर्भ क्र.२ वरील शासन निर्णय हा विधि व न्याय विभाग (खुद्द) मधील अधिकारी / कर्मचा-याकरिता होता. तथापि विधि व न्याय विभाग (खुद्द) मधील अधिकारी / कर्मचारी व विभागाच्या प्रशासकीय नियंत्रणाखालील धर्मादाय आयुक्त, महाप्रशासक आणि शासकीय विश्वस्त तसेच निबंधक, भागीदारी संस्था या कार्यालयांमधील अधिकारी यांच्या वयाच्या ५०/५५ व्या वर्षी करण्यात येत असलेल्या पुनर्विलोकनाबाबतची एकच समिती गठित करण्याबाबत, का-१ ने केलेल्या विनंतीनुषंगाने व विभागीय पुनर्विलोकन समिती मधील सदस्यांच्या पदोन्नतीमुळे त्यांच्या पदनामामध्ये झालेल्या बदलानुषंगाने विभागाच्या सध्या अस्तित्वात असलेल्या समितीमध्ये बदल करणे आवश्यक आहे. त्यामुळे संदर्भ क्र.२ वरील शासन निर्णय दिनांक दि.९ जानेवारी २०२० अधिक्रमित करुन विभागीय पुनर्विलोकन समिती व विभागीय अभिवेदन समिती पुनर्गठित करण्याची बाब शासनाच्या विचाराधीन आहे.
शासन निर्णय :
विधि व न्याय विभागातील (खुद्द) येथील अधिकारी / कर्मचारी यांच्या शासन सेवा पुढे चालू ठेवण्याकरीता पात्रापात्रता आजमावण्यासाठी समिती गठीत करण्याबाबतचा संदर्भ क्र. २ वरील शासन निर्णय याद्वारे अधिक्रमित करण्यात येत आहे.
०२. विधि व न्याय विभाग (खुद्द) आस्थापनेवरील गट “अ”, “ब”, “क” आणि “ड” मधील अधिकारी/ कर्मचारी व विभागाच्या प्रशासकीय नियंत्रणाखालील धर्मादाय आयुक्त, महाप्रशासक आणि शासकीय विश्वस्त तसेच निबंधक, भागीदारी संस्था या कार्यालयांमधील कार्यरत गट “अ” व “ब” (राजपत्रित) चे अधिकारी यांचेकरिता सोबत जोडलेल्या परिशिष्ट- १ प्रमाणे विभागीय पुनर्विलोकन समिती आणि परिशिष्ट - २ प्रमाणे विभागीय अभिवेदन समिती अशा २ स्वतंत्र समित्या गठीत करण्यात येत आहेत. पुनर्विलोकन करताना समितीने परिशिष्ट ३ मधील बाबी तसेच संदर्भ क्र.१ वरील सामान्य प्रशासन विभागाच्या शासन निर्णयामधील तरतूदी विचारात घ्यावयाच्या आहेत.
# Page 3
# Page 4
# Page 5
# Page 6