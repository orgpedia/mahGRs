# Page 1
मौजे रुई, ता. राहाता, जि. अहमदनगर येथील जमीन गट नं.२८८/अ, २८८/ब, २८८ / क व गट नं. २९४ पै एकूण क्षेत्र १०.२३ हेक्टर क्षेत्र श्री साईबाबा संस्थानला कायम खरेदी करण्यास मान्यता देण्याबाबत.
महाराष्ट्र शासन
विधि व न्याय विभाग,
शासन निर्णय क्र. सासंवि-१०१८/४४२/प्र.क्र.५४/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २४ ऑक्टोबर, २०१८.
संदर्भ :- १) मुख्य कार्यकारी अधिकारी, श्री साईबाबा संस्थान विश्वस्तव्यवस्था,शिर्डी यांचे पत्र क्र.एसएसएसटी/मालमत्ता/६२१२/२०१८,दि.१९.०२.२०१८
२) विधि व न्याय विभागाचा शासन निर्णय क्र.सासंवि
१०१७/१८४४/प्र.क्र.२०१/का.१६, दि.२५.०६.२०१८
३) मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांचे पत्र क्र. एसएसएसटी/मालमत्ता/२१००/२०१८, दि.३०.०७.२०१८
प्रस्तावना:
श्री साईबाबा संस्थानाच्या मालकीच्या गट नं. २९३ लगत असलेल्या गट नं.२८८/अ, २८८/ब,
२८८/क व गट नं.२९४ पै एकूण १०.२३ हेक्टर क्षेत्र संस्थानासाठी खरेदी करण्यासाठीचा प्रस्ताव प्राप्त
झाला आहे. प्रस्तुत जमिनीबाबत मे. कोपरगाव येथील दिवाणी न्यायाधीश वरिष्ठस्तर यांच्या कोर्टात
स्पे.मु.नं. ५९/२०१२ दाखल असून सदर दाव्यातील वादीप्रतिवादी यांनी दि. १७.१२.२०१४ रोजी
तडजोडीचा करारनामा केला असून सदरचे क्षेत्र श्री साईबाबा संस्थान खरेदीने घेत असल्यास सदरचे
वाद संपुष्ठात येणार असल्याचे नमूद केले आहे. रु.१००/- च्या स्टॅम्प पेपरवर सदर करारनाम्याची
छायांकीत प्रत संस्थानला सादर केली असून सर्व हक्कदारांनी दि. १७.१२.२०१४ रोजी मेमोरेंडम ऑफ
अंडरस्टँडींग सह्या केलेल्या आहेत. जमीन मालकाने सदर जमीन शिर्डी संस्थानला विक्री करण्यास
संमतीपत्र सादर केले आहे. नगर विकास विभागाच्या दि.२८.०८.२०१४ रोजीच्या अधिसूचनेद्वारे सदर
जमीन अकृषिक असा बदल करण्यात आला आहे. सदर जमिनीचा सर्च रिपोर्ट घेण्यात आला असून
सदर मिळकत व इतर मिळकती कायमचे खरेदी खताने खरेदी करता येईल, त्यास कोणतीही
# Page 2
शासन निर्णय क्रमांकः सासंवि -१०१८/४४२/प्र.क्र.५४/का.१६
कायदेशीर अडचण नाही. मात्र, अगोदर दुय्यम निबंधक, राहाता यांच्याकडील सरकारी किंमतीची
निश्चिती करणे जरुरी आहे, असा अहवाल प्राप्त झाला आहे. दुय्यम निबंधक कार्यालय, ता. राहाता,
जि. अहमदनगर यांनी सन २०१७-१८ च्या बाजारमुल्य भावाप्रमाणे सदर जमिनीचे मुल्य
रु.१६,०४,१४,८००/- इतके निश्चित केले आहे. सदर जमीन धारक सदर जमीन रु.१४,०६,६२,५००/
इतक्या रकमेस शिर्डी संस्थानाला विकण्यासाठी तयार आहे. सदर जमीन विकत घेतल्यास संस्थानला
सलग १७.५५ हेक्टर एवढे क्षेत्र सलग उपलब्ध होणार असून या क्षेत्रावर संस्थानचे मेडीकल कॉलेज,
नर्सिंग कॉलेज, कॅन्सर हॉस्पिटल यांच्याकरिता एकत्रित वैद्यकीय संकुल उभारता येईल. समितीच्या
दि.२४.०९.२०११ रोजीच्या सभेत सदर जमीन प्रतीएकर रु.५५ लाख या दराने खरेदी करण्याबाबतचा
निर्णय घेण्यात आला. तसेच जमिनी खरेदी करण्यासाठी मुद्रांक नोंदणी शुल्क, सरकारी मोजणी
शुल्क, वकील फी आदी अनुषंगिक आवश्यक त्या सर्व समावेशक खर्चास शासन मान्यता घेण्यात यावी,
असा ठराव करण्यात आला. सदर ठरावानुसार मुख्य कार्यकारी अधिकारी, श्री साईबाबा संस्थान
विश्वस्तव्यवस्था, शिर्डी यांनी त्यांच्या संदर्भीय पत्र क्र. १ व ३ अन्वये समितीने केलेल्या ठरावाप्रमाणे
प्रस्तावास मंजुरी देण्याची विनंती केली आहे. शासनाने संदर्भाधीन पत्र क्र. २ अन्वये जमीन धोरण
निश्चित केले असून या धोरणान्वये ठरविण्यात आलेले निकष, अटी व शर्ती सदर जमीन खरेदी प्रस्ताव
पूर्ण करत असल्याचे संस्थानने कळविले आहे. त्यास अनुसरुन सदर प्रस्तावास मान्यता देण्याची बाब
शासनाच्या विचाराधीन होती.
शासन निर्णय:
श्री साईबाबा संस्थान विश्वस्तव्यवस्था (शिर्डी) (सुधारणा) अधिनियम, २००४ च्या कलम २१
(१)(झ) मधील तरतुदीनुसार श्री साईबाबा संस्थान विश्वस्तव्यवस्था, शिर्डी यांच्या मालकीच्या गट नं.२९३
लगत असलेल्या गट नं. २८८ / अ, २८८/ब, २८८ / क व गट नं. २९४ पै एकूण १०.२३ हेक्टर क्षेत्र
रु.१४,०६,६२,५००/- (रुपये चौदा कोटी सहा लक्ष बासष्ट हजार पाचशे फक्त) इतक्या रकमेस खरेदी
करण्यास तसेच यासाठी मुद्रांक नोंदणी शुल्क, सरकारी मोजणी शुल्क, वकील फी आदी अनुषंगिक
आवश्यक त्या सर्व समावेशक खर्चास या शासन निर्णयान्वये खालील अटींच्या अधीन राहून मान्यता
देण्यात येत आहे.
पृष्ठ ३ पैकी २
# Page 3
शासन निर्णय क्रमांकः सासंवि -१०१८/४४२/प्र.क्र.५४/का.१६
(१) मा.दिवाणी न्यायाधिश, वरिष्ठस्तर, कोपरगाव यांच्या कोर्टात दाखल स्पे.मु.नं. ५९/२०१२
निकाली काढण्यात यावी.
(२) सदर जमिनीवरील सर्व हक्कदाराच्या जमीन विक्री करारनाम्यावर सह्या घेण्यात याव्यात.
(३) जमिन खरेदी करण्यापूर्वी उक्त जमिनीची मोजमापणी भुमी अभिलेख विभागाकडून करुन
घेण्यात यावी.
(४) जमिन खरेदी करताना मालमत्ता हस्तांतरण अधिनियम १९८२ मधील कलम ५४ व ५५
मधील तरतुदीचे पालन करण्यात यावे.
(५) जमीन खरेदीसंदर्भात आवश्यक असणाऱ्या इतर सर्व कायदेशीर बाबी पूर्ण करण्यात याव्यात.
(६) सदर जमिनीच्या खत खरेदी नोंदणीच्या वेळी जमिनीच्या एकूण मुल्याच्या ८०% रक्कम अदा
करण्यात यावी. संस्थानच्या नावावर जमीन लागल्यानंतर ( जमिनीचा सातबारा संस्थानच्या नावे
झाल्यानंतर) व रितसर शासकीय मोजणी करुन संस्थानच्या ताब्यात जमीन घेतल्यानंतर उर्वरित २०%
रक्कम अदा करण्यात यावी.