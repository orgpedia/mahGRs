# Page 1
--------------------------------------------------
| दिव्यांग व्यक्ती हक्क अधिनियम, २०१६ नुसार विधि व |
| न्याय विभागाच्या अधिपत्याखालील मुंबईचे शेरिफ़ |
| (नगरपाल) कार्यालयाच्या आस्थापनेवरील पदे |
| दिव्यांगांसाठी सुनिश्चित करणेबाबत. |
--------------------------------------------------
महाराष्ट्र शासन
विधि व न्याय विभाग,
शासन निर्णय क्रमांक : शेरिफ-१६२१/प्र.क्र.३३/का-९
मंत्रालय, मुंबई -४०० ०३२,
दिनांक : १६ जून, २०२१.
वाचा :- १) दिव्यांग व्यक्ती हक्क अधिनियम, २०१६.
२) केंद्र शासनाच्या सामाजिक न्याय व अधिकारिता मंत्रालय, नवी दिल्ली यांची दि.०४.०१.२०२१ ची अधिसूचना.
३) शासन निर्णय, सामाजिक न्याय व विशेष सहाय्य विभाग, क्रमांक: दिव्यांग २०१३/प्र.क्र.३५/दि.क.२, दिनांक ०७.१०.२०१६ ४) शासन परिपत्रक, सामाजिक न्याय व विशेष सहाय्य विभाग, क्रमांक: दिव्यांग २०१९/प्र.क्र.२५१/दि.क.२, दिनांक १२.११.२०२०.
५) शासन निर्णय, सामाजिक न्याय व विशेष सहाय्य विभाग, क्रमांक: दिव्यांग २०१९/प्र.क्र.२५१/दि.क.२, दिनांक ०२.०२.२०२१.
---------------------------------------------------------------------------------------------
| ६) विधि व न्याय विभागाचा समक्रमांकाचा |
| ७) सामाजिक न्याय व विशेष सहाय्य विभागाच्या पत्र क्र. दिव्यांग-२०२१/संकीर्ण११/दि.क.२, दिनांक |
| ०१.०६.२०२१ अन्वये निर्गमित, दि.१२.११.२०२० रोजीच्या शासन परिपत्रकान्वये गठित तज्ञ समितीच्या |
| दि.२२.०२.२०२१ रोजीच्या बैठकीचे इतिवृत्त. |
---------------------------------------------------------------------------------------------
--------------
| प्रस्तावना : |
|  |
--------------
दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगांसाठी शासन सेवेतील पदे सुनिश्चित करणे
आवश्यक आहे. यासाठी केंद्र शासनाने दि. ४.०१.२०२१ रोजीच्या शासन अधिसूचनेन्वये दिव्यांगासाठी सुनिश्चित केलेल्या
पदांची यादी करुन सदर यादी केंद्र शासनाच्या www.disabilityaffairs.gov.in या संकेतस्थळावर Policy/Act/Rules
Notifications List of Posts Identified suitable for person with Benchmark Disabilities notified on
०४.०१.२०२१ या शीर्षाखाली प्रसिद्ध केली आहे. सामाजिक न्याय व विशेष सहाय्य विभागाने दि.०२.०२.२०२१ रोजीच्या
शासन निर्णयान्वये राज्य शासनाच्या आस्थापनेवरील पदे दिव्यांगासाठी सुनिश्चित करण्याबाबतच्या मार्गदर्शक सूचना
निर्गमित केल्या आहेत.
सामाजिक न्याय व विशेष सहाय्य विभागाच्या संदर्भ क्र. ५ येथील शासन निर्णयातील सूचना क्र. अ) यांस
अनुसरुन, संदर्भ क्र.६ अन्वये विधि व न्याय विभागाच्या अधिपत्याखालील मुंबईचे शेरिफ़ (नगरपाल) कार्यालयातील'
“शिपाई” संवर्गातील वर्ग-ड ची पदे दिव्यांग प्रवर्गासाठी सुनिश्चित करण्यात आली आहेत.
# Page 2
शासन निर्णय क्रमांक: शेरिफ-१६२१/प्र.क्र.३३/का-९
सामाजिक न्याय व विशेष सहाय्य विभागाच्या संदर्भ क्र. ५ येथील शासन निर्णयातील सूचना क्र. क) प्रमाणे शेरिफ़
(नगरपाल) कार्यालयातील (१) कक्ष अधिकारी, (२) लघुलेखक व सचिव, (३) बेलिफ़ व लिपिक ही पदे दिव्यांगांसाठी सुनिश्चित
करण्याबाबतचा प्रस्ताव सामाजिक न्याय व विशेष सहाय्य विभागाच्या दि.१२.११.२०२० रोजीच्या शासन परिपत्रकान्वये गठित
तज्ञ समितीच्या, दि.२२.०२.२०२१ रोजीच्या बैठकीमध्ये मान्यतेसाठी सादर करण्यात आला होता. सदर बैठकीचे इतिवृत्त
दि.०१.०६.२०२१ रोजीच्या पत्रान्वये निर्गमित करण्यात आले आहे. सदर बैठकीत घेण्यात आलेल्या निर्णयानुसार मुंबईचे
शेरिफ़ (नगरपाल) कार्यालयातील पुढील पदे दिव्यांगांसाठी सुनिश्चित करण्याची बाब शासनाच्या विचाराधीन होती.
--------------
| शासन निर्णय: |
|  |
--------------
विधि व न्याय विभागाच्या अधिपत्याखालील 'मुंबईचे शेरिफ़ (नगरपाल) कार्यालयातील' (१) कक्ष अधिकारी, (२)
लघुलेखक व सचिव, (३) बेलिफ़ व लिपिक ही पदे दिव्यांगांसाठी या शासन निर्णयान्वये सुनिश्चित करण्यात येत आहेत.
२. याबाबतचा तपशील विवरणपत्र - अ मध्ये दर्शविल्याप्रमाणे आहे.
३. सदर शासन निर्णय, केंद्र शासनाच्या सामाजिक न्याय व अधिकारीत मंत्रालय, नवी दिल्ली यांची दि.०४.०१.२०२१ ची
अधिसूचना व सामाजिक न्याय व विशेष सहाय्य विभागाच्या दि. ०२.०२.२०२१ रोजीच्या शासन निर्णयान्वये दिलेल्या
सूचनांनुसार निर्गमित करण्यात येत आहे.
# Page 3
# Page 4