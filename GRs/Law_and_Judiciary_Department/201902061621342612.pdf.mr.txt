# Page 1
राज्यातील न्यायालयांना सोयी-सुविधा निर्माण करुन देण्याकरीता, मंजूर केलेल्या न्यायालयांकरिता पायाभूत सुविधा धोरणाच्या अनुषंगाने मा.उच्च न्यायालये व जिल्हा न्यायालये यांच्या प्रस्तावांबाबतच्या पत्रव्यवहाराकरीता स्वतंत्र ई-मेल आयडी तयार करणेबाबत.
महाराष्ट्र शासन
विधि व न्याय विभाग
शासन परिपत्रक क्रमांकः संकीर्ण-१६१५/प्र.क्र.२२०(भाग-१)/का.१३
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
तारीख: ०६ फेब्रुवारी, २०१९
वाचा :- विधी व न्याय विभाग, शासन निर्णय क्र.संकीर्ण-१६१५/प्र.क्र.२२०/भाग-१/का-१३, दि.१०.१०.२०१६.
शासन परिपत्रक: राज्यातील न्यायालयांना सोयी-सुविधा निर्माण करुन देण्याच्या अनुषंगाने, “न्यायालयांकरिता पायाभूत सुविधा धोरण” उपरोक्त संदर्भाधिन शासन निर्णयान्वये निर्गमित करण्यात आले आहे. सदर धोरणातील धोरणात्मक तरतूदीतील मुद्दा क्रमांक ११ “पत्रव्यवहाराची पध्दती” मधील अनुक्रमांक ११.२ मध्ये “ उच्च न्यायालय व जिल्हा न्यायालये यांचे उक्त प्रस्ताव हाताळणारे कक्ष यांच्यासाठी एक स्वतंत्र ई-मेल आयडी तयार करण्यात यावा” असे नमूद करण्यात आले आहे. त्यानुसार उच्च न्यायालय व जिल्हा न्यायालय यांचे प्रस्ताव हाताळण्याकरीता “so13.lnjd-mh@gov.in” असा ई-मेल आयडी तयार करण्यात आला आहे. तरी न्यायालयांकरिता पायाभूत सुविधा धोरणात उल्लेख केलेल्या प्रस्तावांच्या अनुषंगाने करण्यात येणारे पत्रव्यवहार सदर ई-मेल आयडी वर करण्यात यावा.
# Page 2