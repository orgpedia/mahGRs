# Page 1
केरळमधील अतिवृष्टीमुळे बाधीत पुरग्रस्तांचे पुनर्वसन करण्यासाठी श्री सिध्दीविनायक गणपती मंदिर न्यासाकडून अर्थसहाय्य मंजूर करण्याबाबत.
महाराष्ट्र शासन
विधि व न्याय विभाग
शासन निर्णय क्र. एसव्हीटी-१११८/१३८७/प्र.क्र.१४५/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २३ ऑगस्ट, २०१८.
संदर्भ :- प्रभारी कार्यकारी अधिकारी, श्रीसिध्दीविनायक गणपती मंदिर न्यास, प्रभादेवी, मुंबई यांचे पत्र क्र. सविगंम/५६५/२०१८, दि.२१.०८.२०१८
प्रस्तावना : केरळमध्ये अलिकडे झालेल्या अतिवृष्टीमुळे जिवित व वित्तहानी मोठ्या प्रमाणात झाली आहे. या अतिवृष्टीमुळे लाखो कुटुंब बेघर झालेली आहेत. पुरामुळे केरळमधील स्थिती अत्यंत भयावह झाल्यामुळे देशातून तसेच परदेशांतून मोठ्या प्रमाणात पुरस्थिती नियंत्रणात आणण्यासाठी आणि पुरग्रस्तांचे पुनर्वसन करण्यासाठी देशातून तसेच परदेशांतून मोठ्या प्रमाणात मदत देणे सुरु आहे. महाराष्ट्र शासनाकडून केरळ राज्यातील पुरग्रस्तांच्या पुनर्वसनासाठी रु.२० कोटी इतक्या रकमेच्या अर्थसहाय्याची घोषणा केली आहे. केरळ सरकारकडूनही पूरग्रस्त स्थिती हाताळण्यासाठी सढळ हस्ते मदत करण्याचे आवाहन केले आहे. महाराष्ट्र शासनाने केरळ पुरग्रस्तांच्या मदतीसाठी Chief Minister Kerala flood Relief Fund स्थापन केला आहे.
श्री सिध्दीविनायक गणपती मंदिर व्यवस्थापन समितीच्या दि. २०.०८.२०१८ रोजीच्या सभेत
केरळ मधील अतिवृष्टीमुळे बाधीत पुरग्रस्तांचे पुनर्वसन करण्यासाठी रु. १ कोटी इतका निधी महाराष्ट्र शासनाद्वारे स्थापित Chief Minister Kerala flood Relief Fund साठी देण्याचा निर्णय घेण्यात आला आहे. प्रभारी कार्यकारी अधिकारी, श्री सिध्दीविनायक गणपती मंदिर न्यास, प्रभादेवी, मुंबई यांनी संदर्भाधीन पत्रान्वये न्यासाच्या सन २०१८-२०१९ च्या अर्थसकंल्पात नैसर्गिक आपत्ती व संस्थांना आर्थिक सहाय्य या प्रयोनार्थ रु. ४ कोटी इतकी तरतूद करण्यात आली असून रु. १ कोटी इतके अर्थ सहाय्य महाराष्ट्र शासनाद्वारे स्थापित Chief Minister Kerala Flood Relief Fund यासाठी संस्थानामार्फत देण्याची विनंती केलेली आहे. सदर विनंतीच्या अनुषंगाने श्री सिध्दीविनायक गणपती मंदिर न्यास, प्रभादेवी यांच्यातर्फे केरळमधील अतिवृष्टीमुळे बाधीत पुरग्रस्तांच्या पुनर्वसनासाठी महाराष्ट्र शासनाद्वारे स्थापित Chief Minister Kerala Flood Relief Fund साठी निधी देण्याची बाब शासनाच्या विचारधीन होती.
# Page 2
शासन निर्णय क्रमांक: एसव्हीटी-१११८/१३८७/प्र.क्र.१४५/का.१६
शासन निर्णय: श्री सिध्दीविनायक गणपती मंदिर विश्वस्तव्यवस्था (प्रभादेवी) अधिनियम १९८० नियम १८,
पोट नियम (२) तील परंतुकातील तरतुदीनुसार अतिवृष्टीमुळे बाधीत केरळ राज्यामधील
पूरग्रस्तांच्या पुनर्वसनासाठी महाराष्ट्र शासनाद्वारे स्थापित “Chief Minister Kerala Flood Relief
Fund” यासाठी रु.१ कोटी इतका निधी श्री सिध्दीविनाययक गणपती मंदिर न्यासाकडून अर्थसहाय्य म्हणून मंजुर करण्यास या शासन निर्णयान्वये मान्यता देण्यात येत आहे.