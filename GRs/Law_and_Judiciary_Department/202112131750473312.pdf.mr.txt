# Page 1
सरकारी वकीलांचे कार्यालय, उच्च न्यायालय, अपिल शाखा, मुंबई या कार्यालयाकरिता एम.टी.एन.एल. कार्यालय, फोर्ट, मुंबई येथील ७ व्या मजल्यावरील २४४० चौरस फुट चटई क्षेत्रफळाची जागा भाडेतत्वावर घेण्यास मंजूरी देण्याबाबत.
महाराष्ट्र शासन
विधि व न्याय विभाग
शासन निर्णय क्र. सवअ-१३१९/१४८८/प्र.क्र.५८/१९/का.८
मादाम कामा मार्ग, हुतात्मा राजगुरु चौक,
मंत्रालय, मुंबई : ४०० ०३२,
दिनांक : १३ डिसेंबर, २०२१
संदर्भ :- १) सरकारी वकील, सरकारी वकीलांचे कार्यालय, उच्च न्यायालय, अपिल शाखा, मुंबई यांचे जा.क्र./आ.शा/निरंक, दि.०७.०७.२०२१ रोजीचे पत्र.
२) डेप्युटी मॅनेजर (स्पेश मॅनेजमेंट-II) एम.टी.एन.एल., टेलीफोन हाऊस, ३ रा माळा, व्ही.एस.मार्ग, दादर (पश्चिम), मुंबई-२८ यांचे पत्र क्र.डीजीएम (एएम)/एफटीएस ६५९२/एफटीएन-१/गव्हर्नमेंट प्लीडर - रिवाइज्ड/२०२१-२२/१, दि.२३.०६.२०२१ ३) सरकारी वकील, सरकारी वकीलांचे कार्यालय, उच्च न्यायालय, अपिल शाखा, मुंबई यांचे जा.क्र./आ.शा/१५५०/WA, दि.२०.०७.२०२१ रोजीचे पत्र.
प्रस्तावना : सरकारी वकीलांचे कार्यालय, उच्च न्यायालय, अपिल शाखा, मुंबई हे कार्यालय, उच्च न्यायालयाच्या आवारातील जुनी सार्वजनिक बांधकाम विभाग इमारत, पहिला मजला येथे स्थित आहे.
सदर कार्यालयातील खोली क्र.११३ हा भाग जीर्ण झालेला असून, सदर कार्यालयाचे छत कोणत्याही क्षणी कोसळण्याची शक्यता आहे. त्याचप्रमाणे, कार्यालयातील दिवाणी शाखेतील व फौजदारी शाखेतील जुनी, तसेच, नवीन प्रकरणे ठेवण्यासाठीदेखील जागा अपुरी पडत आहे. त्यामुळे, महानगर टेलीफोन निगम लिमिटेड (एम.टी.एन.एल.), फोर्ट, मुंबई येथील ७ व्या मजल्यावरील २४४० चौरस फुट चटई क्षेत्रफळाची जागा, भाडेतत्त्वावर घेण्यास मान्यता देण्याची विनंती सरकारी वकीलांचे कार्यालय, उच्च न्यायालय, अपिल शाखा, मुंबई यांनी केलेली आहे.
२. सरकारी वकीलांचे कार्यालय, उच्च न्यायालय, अपिल शाखा, मुंबई यांनी त्यांच्या दि.०७.०७.२०२१ रोजीच्या पत्रासोबत, डेप्युटी मॅनेजर (स्पेस मॅनेजमेंट-II) एम.टी.एन.एल., टेलीफोन हाऊस, ३ रा माळा, व्ही.एस.मार्ग, दादर (पश्चिम), मुंबई-२८ यांच्या, दि.२३.०६.२०२१ रोजीच्या पत्राची प्रत जोडलेली असून, तद्नुसार, मालमत्ता कर व पाणी शुल्क वगळून आणि मालमत्ता कर व पाणी शुल्क यांचा समावेश करून, भाड्याबाबतचा तपशिल खालीलप्रमाणे आहे:
# Page 2
शासन निर्णय क्रमांकः सवअ-१३१९/१४८८/प्र.क्र.५८/१९/का.८
(A) मालमत्ता कर व पाणी शुल्क वगळून भाड्याबाबतचा तपशिल
--------------------------------------------------------------------------------------------------------------------------------------------
| अ. क्र. | चटई क्षेत्रफळ | भाडे दर | मासिक भाडे (Monthly License Fee) | १८ टक्केप्रमाणे येणारी जीएसटीची रक्कम | एकूण मासिक भाडे (Monthly License Fee) |
| १. | २४४० चौ.फु. | रू.३६८/- | रू.८,९७,९२०/ | रू.१,६१,६२६/ | रू.१०,५९,५४६/ |
--------------------------------------------------------------------------------------------------------------------------------------------
(B) मालमत्ता कर व पाणी शुल्कासह भाड्याबाबतचा तपशिल
--------------------------------------------------------------------------------------------------------------------------------------------
| अ. क्र. | चटई क्षेत्रफळ | भाडे दर | मासिक भाडे (Monthly License Fee) | १८ टक्केप्रमाणे येणारी जीएसटीची रक्कम | एकूण मासिक भाडे (Monthly License Fee) |
| १. | २४४० चौ.फु. | रू.३७२/- | रू.९,०७,६८०/ | रू.१,६३,३८२/ | रू.१०,७१,०६२/ |
--------------------------------------------------------------------------------------------------------------------------------------------
एम.टी.एन.एल., मुंबई यांनी घातलेल्या अटी व शर्ती खालीलप्रमाणे आहेत: १) प्रस्तावित जागा जिथे आहे, जशी आहे, तशीच हस्तांतरित करण्यात येईल.
२) भाडेपट्टा (Leave License) कराराचा कालावधी ५ वर्षांचा राहील.
३) लायसेन्सी यांनी ३ महिन्याच्या भाड्याइतकी रक्कम व्याजमुक्त सुरक्षा अनामत रक्कम म्हणून भरावयाची आहे.
४) भाड्याच्या शुल्कात (License Fee) प्रतिवर्षी ५ टक्क्याने वाढ करण्यात येईल.
५) भाडे करार करण्यापूर्वी प्रस्तावित जागेची संयुक्त मोजणी करण्यात येईल.
६) भाड्याच्या जागेसाठी स्वतंत्र विद्युत जोडणी घ्यावी लागेल. त्यासाठी लागणारे ना-हरकत प्रमाणपत्र (NOC) एम.टी.एन.एल., मुंबई यांच्याकडून देण्यात येईल.
७) स्टॅम्प ड्युटी व रजिस्ट्रेशनचा खर्च लायसेन्सी यांनी करावयाचा आहे.
८) भाड्याबाबतची ऑफर ३ महिन्यांसाठी वैध राहील.
९) जागेच्या उपलब्धतेनुसार पार्कींगसाठी जागा उपलब्ध करून देण्यात येईल. तसेच, प्रती वाहन, प्रती महिना रू.२०००/- इतके पार्कंग शुल्क आकारण्यात येईल.
३. सरकारी वकीलांचे कार्यालय, उच्च न्यायालय, अपिल शाखा, मुंबई या कार्यालयास पर्यायी व अतिरिक्त जागेची आवश्यकता असल्याने, सदर कार्यालयास, एम. टी. एन. एल., मुंबई येथील फाऊंटन टेलीकॉम इमारत-१, ७ व्या मजल्यावरील उक्त २४४० चौरस फुट चटई क्षेत्रफळाची जागा, भाडे तत्वावर उपलब्ध करुन देण्याची बाब शासनाच्या विचाराधीन होती.
शासन निर्णय : सरकारी वकील, सरकारी वकीलांचे कार्यालय, उच्च न्यायालय, अपिल शाखा, मुंबई या कार्यालयाकरिता एम.टी.एन.एल. कार्यालय, फोर्ट, मुंबई येथील ७ व्या मजल्यावरील २४४० चौरस फुट चटई क्षेत्रफळाची जागा प्रती चौरस फुट प्रती महिना रु.३७२/- या दराने रू.१०,७१,०६२/
पृष्ठ ४ पैकी २
# Page 3
शासन निर्णय क्रमांकः सवअ-१३१९/१४८८/प्र.क्र.५८/१९/का.८
इतक्या मासिक भाड्याने व रू.१,२८,५२,७४४/- वार्षिक भाड्याने (मालमत्ता कर व पाणी शुल्कासह) घेण्याच्या प्रस्तावाला शासन मान्यता देण्यात येत आहे.
२. सदर जागा भाडे तत्त्वावर घेण्यासाठी महानगर टेलिफोन निगम लिमिटेड, मुंबई यांच्याशी भाडे करारनामा करण्यासाठी सरकारी वकील, सरकारी वकील कार्यालय, उच्च न्यायालय, अपिल शाखा, मुंबई यांना प्राधिकृत करण्यात येत आहे.
३. याप्रित्यर्थ येणारा खर्च हा “मागणी क्र.जे-१, लेखाशिर्ष २०१४-न्यायदान, ११४ विधि सल्लागार व समुपदेशी (००) (०१), विधि सल्लागार व समुपदेशी (शहर अधिकारी), (दत्तमत) (अनिवार्य) १३ कार्यालयीन खर्च (संकेतांक क्रमांक २०१४ ०२९९)” या लेखाशिर्षाखाली खर्ची टाकण्यात यावा. सदर लेखाशिर्षाखाली अनुदान उपलब्ध करून देण्यासंदर्भात स्वतंत्रपणे आदेश निर्गमित करण्यात येतील.
४. वित्त विभाग, शासन निर्णय क्र. विअप्र२०१३/प्र.क्र.३०/२०१३ / विनियम (भाग-२), दि.१७.०४.२०१५ सोबतच्या परिशिष्टातील वित्तीय अधिकार नियम पुस्तिका-१९७८ भाग पहिला उप विभाग १ मधील अनुक्रमांक १०, मुंबई वित्तीय नियम १९५९ मधील नियम क्र.११५ आणि महाराष्ट्र आकस्मिक खर्च नियम १९६५ मधील नियम क्र.१४७ (क) खालील टिप क्र.१ अनुसार, कार्यालयासाठी जागा भाड्याने घेण्यास व भाडे प्रदान करण्यास मंजूरी देण्याचे पूर्ण अधिकार प्रशासनिक विभागाला आहेत. कार्यकारी अभियंता, इलाखा शहर विभाग (सार्वजनिक बांधकाम विभाग), मुंबई यांनी त्यांच्या दि.२३.०७.२०१९ रोजीच्या पत्रान्वये त्यांच्या कार्यालयाकडे कोणत्याही प्रकारचे बंदिस्त अथवा मोकळी अतिरिक्त जागा उपलब्ध नसल्याबाबत दि.२३.०७.२०१९ रोजीच्या पत्रान्वये प्रमाणित केलेले आहे.
५. हा शासन निर्णय, वित्त विभागाने त्यांचा अनौपचारीक संदर्भ क्र.१०१७/२०२१/व्यय-५, दि.१६.११.२०२१ अन्वये दिलेल्या सहमतीस अनुसरुन, तसेच, वित्तीय अधिकार नियमपुस्तिका १९७८ मधील तरतूदीनुसार, प्रशासकीय विभागांना प्रदान केलेल्या अधिकारांचा वापर करुन, प्रधान सचिव व विधि परामर्शी, विधि व न्याय विभाग, यांच्या मान्यतेने निर्गमित करण्यात येत आहे.
# Page 4