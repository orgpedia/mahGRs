# Page 1
धर्मादाय आयुक्त कार्यालय, महाराष्ट्र राज्य, मुंबई यांच्या अधिपत्याखालील स्वीय सहायक (गट ब)(राजपत्रित) या पदावर निव्वळ तात्पुरत्या स्वरूपात पदोन्नतीने नियुक्ती नियुक्ती करणेबाबत (निवडसूची वर्ष २०२२-२३)
महाराष्ट्र शासन
विधि व न्याय विभाग
शासन आदेश क्रमांक:- सीएचए-२०२३/प्र.क्र.५०/का.१,
मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२.
दिनांक- १३ ऑक्टोबर, २०२३.
संदर्भ :- १) धर्मादाय आयुक्त कार्यालय,म.रा., मुंबई यांचे पत्र जावक क्र.आस्था/लेखा १/गोप/पदोन्नती/८९/२०२३, दि.१३.०२.२०२३.
२) विधि व न्याय विभाग समक्रमांकाचे शासन आदेश दि.०६.०४.२०२३ ३) धर्मादाय आयुक्त कार्यालय,म.रा., मुंबई यांचे कार्यालयीन आदेश क्र.
आस्था/लेखा-१/१७९२/२०२३, दि.११.०४.२०२३
शासन आदेश: विधि व न्याय विभागाच्या अधिनस्त धर्मादाय आयुक्त कार्यालयाच्या आस्थापनेवरील “स्वीय सहायक (गट-ब)(राजपत्रित)" (वेतनस्तर एस-१७:४७६००-१५११००) या संवर्गातील पदोन्नतीच्या कोट्यातील एका रिक्त पदावर “लघुलेखक उच्चश्रेणी(गट-ब)(अराजपत्रित)” या निम्नसंवर्गातून सेवाज्येष्ठतेनुसार खालील तक्त्यात नमूद अधिकाऱ्यास सन २०२२-२०२३ च्या नियमित निवडसूचीत निव्वळ तात्पुरत्या स्वरुपात पदोन्नती देण्यात येत आहे
------------------------------------------------------------
| अ.क्र. | ज्ये.क्र. | अधिकाऱ्याचे नाव | जात प्रवर्ग | शेरा |
| १ |  | श्री. हेमराज झावरू पाटील | इमाव | सेवा ज्येष्ठतेनुसार पात्र |
------------------------------------------------------------
२. उपरोक्त तक्त्यात नमूद अधिकाऱ्यास पदोन्नतीच्या कोट्यामधून खालील अटींच्या अधीन राहून निव्वळ तात्पुरत्या स्वरुपात पदोन्नती देण्यात येत आहे
(१) मा.सर्वोच्च न्यायालयात दाखल केलेल्या विशेष अनुज्ञा याचिका क्र. २८३०६/२०१७ च्या अधीन राहून पदोन्नतीच्या कोट्यातील सर्व रिक्त पदे दिनांक २५.०५.२००४ स्थित सेवाज्येष्ठतेनुसार, निव्वळ तात्पुरत्या स्वरूपात भरण्याबाबत सा.प्र.वि./१६-ब कार्यासनाच्या दिनांक ०७.०५.२०२१ च्या शासन निर्णयानुसार दिलेल्या सूचनांनुसार सदर मान्यता देण्यात येत आहे. तसेच, दिनांक ०७.०५.२०२१ च्या शासन निर्णय प्रकरणी मा. उच्च न्यायालय, मुंबई येथे आव्हान देण्यात आले असून त्यावरील अंतिम निर्णयाच्या अधीन राहून सदर पदोन्नतीस मान्यता देण्यात येत आहे.
# Page 2
शासन निर्णय क्रमांक: सीएचए-२०२३/प्र.क्र.५०/का.१,
(२) सदर पदोन्नती निव्वळ तात्पुरत्या स्वरूपाची असल्याने या तात्पुरत्या पदोन्नतीच्या परिणामी श्री.पाटील यांना नियमितपणाचा कोणताही हक्क मिळणार नाही.
(३) श्री. पाटील यांनी सामान्य प्रशासन विभागाच्या दिनांक ०१.०८.२०१९ च्या शासन निर्णयात विहित केलेल्या पदोन्नतीच्या निकषांची पूर्तता केली आहे, या अटीच्या अधीन राहून सदर पदोन्नती करण्यात येत आहे.
(४) सेवाज्येष्ठतेनुसार पात्र असलेल्या श्री. पाटील यांनी पदोन्नती नाकारल्यास पदोन्नतीसंदर्भात सामान्य प्रशासन विभागाच्या दिनांक १२.०९.२०१६ च्या शासन निर्णयानुसार कार्यवाही करण्यात येईल, याची दक्षता संबंधित अधिकाऱ्याने घ्यावी.
३. मा. धर्मादाय आयुक्त, महाराष्ट्र राज्य, मुंबई यांच्या कार्यालयाने श्री. पाटील यांच्या पदस्थापनेचे आदेश तात्काळ निर्गमित करावेत. श्री. पाटील यांनी पदस्थापनेच्या आदेशाच्या दिनांकापासून ३० दिवसांच्या आत पदोन्नतीच्या पदावर रुजू होणे आवश्यक राहील.