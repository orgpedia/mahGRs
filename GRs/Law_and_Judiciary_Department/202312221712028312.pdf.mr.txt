# Page 1
श्री साईबाबा शैक्षणिक संकुल प्रकल्पातील शालेय इमारतींकरीता फर्निचर वर्क, ऑडीटोरीअम फर्निचर, खेळांचे मैदाने विकसीत करणे व अनुषंगीक सिव्हिल व इलेक्ट्रीकलचे कामांचे सुधारीत रु.४६,५५,६८,५६४/ मात्रचे अंदाजपत्रकास मान्यता देण्याबाबत ..
महाराष्ट्र शासन
विधि व न्याय विभाग
शासन निर्णय क्रमांक सासंवि १०१९/८८४/प्र.क्र. १७६ / का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २२ डिसेंबर, २०२३.
वाचा : १) विधि व न्याय विभाग शासन निर्णय क्र. सासंवि-१०१८/९६९/प्र.क्र.११०/का.१६, दिनांक ०६ मार्च, २०१९.
२) मुख्य कार्यकारी अधिकारी, श्री साईबाबा संस्थान विश्वस्तव्यवस्था शिर्डी यांचे पत्र क्र.
एसएसएसटी/बांधकाम/ २१४६/२०२३ दि. ११/०९/२०२३.
प्रस्तावना :
संदर्भांकीत क्र. १, दिनांक ०६ मार्च,२०१९रोजीच्या शासन निर्णयान्वये श्री साईबाबा संस्थानचे मौजे निमगांव- को-हाळे येथील गट नं. १८३ पै. येथे शैक्षणिक संकुल उभारण्यास येणा-या सुधारित खर्चाच्या अंदाजपत्रकास प्रशासकीय मान्यता देण्यात आलेली आहे व सदर शैक्षणिक संकुल बांधण्यात आलेले आहे. या संकुलास महाराष्ट्र अग्निशमन सेवा संचालनालय यांचेकडील जा.क्र.
MFS/५१/२०२२/३४४, दि.१७/०४/२०२२ रोजीचे पत्राने अंतिम ना-हरकत प्रमाणपत्र (Final No Objection Certificate) दिलेले आहे. तसेच उपविभागीय अधिकारी, शिर्डी यांचेकडील जा.क्र.
भोगवटा प्रमाणपत्र / मौ. निमगाव - को-हाळे ता. राहाता / ग.नं.१८३/ बां.प./एस.आर/३१/२२, दि.२२/०६/२०२२ रोजीचे पत्राने भोगवटा प्रमाणपत्र प्राप्त झालेले आहे. तसेच संदर्भांकित पत्र क्र.२ अन्वये श्री साईबाबा शैक्षणिक संकुल प्रकल्पातील शालेय इमारतींकरीता फर्निचर वर्क, ऑडीटोरीअम फर्निचर, खेळांचे मैदाने विकसीत करणे व अनुषंगीक सिव्हिल व इलेक्ट्रीकलचे कामांचे सुधारीत रु.४६,५५,६८,५६४/- मात्रचे अंदाजपत्रकास सार्वजनिक बांधकाम विभागाकडून तांत्रिक मान्यता, मा.
तदर्थ समितीची दि.२३/०८/२०२३ रोजीच्या सभेपुढे निर्णय क्र. ५१६ अन्वये मान्यता व मा.उच्च न्यायालय, खंडपीठ औरंगाबाद यांच्याकडे सिव्हील अॅप्लीकेशन क्र. CA/११३७४/२०२३ मधील दिनांक ०८/०९/२०२३ रोजीचे आदेशानुसार मान्यता मिळालेली असल्याने याकामी येणा-या रु.४६,५५,६८,५६४/- मात्रचे खर्चास मान्यता देण्याबाबत शिर्डी संस्थानकडून प्रस्ताव आला होता व त्यामध्ये केलेल्या विनंतीच्या अनुषंगाने सदर प्रस्तावास मान्यता देण्याची बाब शासनाच्या विचाराधीन होती.
शासन निर्णय: श्री साईबाबा शैक्षणिक संकुल प्रकल्पातील शालेय इमारतींकरीता फर्निचर वर्क, ऑडीटोरीअम फर्निचर, खेळांचे मैदाने विकसीत करणे आणि अनुषंगीक सिव्हिल व इलेक्ट्रीकलचे कामांकरीता सुधारीत अंदाजपत्रकीय रक्कम रु.४६,५५,६८,५६४/- (रुपये सेहेचाळीस कोटी पंचावन्न लाख अडुसष्ट हजार पाचशे चौसष्ट फक्त ) मात्रचे खर्चास सार्वजनिक बांधकाम विभागाने नमूद केलेल्या खालील अटींचे अधीन राहून शासन मान्यता देण्यात येत आहे.
# Page 2
शासन निर्णय क्रमांक: सासंवि १०१९/८८४/प्र.क्र. १७६/का.१६
(अ) काम सुरू करण्यापूर्वी नमुना नकाशा तसेच विस्तृत नकाशास वास्तुविशारदांकडून मंजूरी घेऊनच सुरू करावे.
(ब) ढोबळ स्वरूपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करूनच काम हाती घ्यावे.
(क) प्रत्यक्ष कामकरतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७/ तां.क.१, दि.१० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
(इ) सार्वजनिक बांधकाम विभाग शासन निर्णय क्र. बीडीजी २०१७/प्र.क्र.६० / इमा-२, दि. ७/७/२०१७ अन्वये कार्यवाही करण्यात यावी.
(ई) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करूनच सदर कामाचा निविदा सूचना प्रसिध्द करण्यात याव्यात.
(उ) सदर अंदाजपत्रकातील जादातर वस्तु खरेदी प्रक्रियेतील असल्याने सदर वस्तूबाबतचे बाजार भावातील न्युनतम मुल्य लक्षात घेण्यात आले असल्याचे गृहीत धरण्यात आले आहे.
(ऊ) सदर कामाच्या निविदा शासनाच्या पोर्टलवर प्रसिध्द करण्यात यावी. तसेच उद्योग, उर्जा व कामगार विभागाच्या दि.०१/१२/२०१६ रोजीच्या शासन निर्णयानुसार खरेदीबाबतच्या कार्यपध्दतीची काटेकोरपणे अंमलबजावणी करण्यात यावी.
२. सदर शासन मान्यतेनुसार श्री साईबाबा शैक्षणिक संकुल प्रकल्पातील शालेय इमारतींकरीता फर्निचर वर्क, ऑडीटोरीअम फर्निचर, खेळांचे मैदाने विकसीत करणे आणि अनुषंगीक सिव्हिल व इलेक्ट्रीकलचे काम पूर्ण झाल्यानंतर, प्रत्यक्ष झालेल्या खर्चाचा तपशीलवार अहवाल शासनास सादर करण्यात यावा.