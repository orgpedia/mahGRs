# Page 1
मा. मुंबई उच्च न्यायालयाच्या
अभिलेखांचे स्कॅनिंग व
डिजीटायजेशनचे कामकाजाकरीता
लघुवाद न्यायालय, मुंबई
कार्यालयात उपलब्ध करण्यात
आलेल्या जागेच्या दुरुस्ती व
नुतनीकरणाच्या कामास प्रशासकीय
मान्यता देणेबाबत.
महाराष्ट्र शासन
विधी व न्याय विभाग
शासन निर्णय क्रमांकः एचसीटी-५२२४/२१७/प्र.क्र.३४/का.४
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १५ मार्च, २०२४.
संदर्भ : (१) वित्त विभाग, शासन निर्णय विअप्र-२०१३/प्र.क्र.३०/१३/विनियम(भाग-२),
दि.२०.०९.२०१९.
(२) प्रबंधक, मूळ शाखा, मुंबई उच्च न्यायालय, यांचे पत्र क्र. SC/S&D /२०२४
/५६४, दि .२३/०२/२०२४.
प्रस्तावना -:
मुंबई उच्च न्यायालयाच्या अभिलेखांचे स्कॅनिंग व डिजीटायजेशनचे कामकाजाकरीता व
संबंधित केस रेकॉर्ड ठेवण्याकरीता लघुवाद न्यायालय, मुंबई कार्यालयातील ॲनेक्स
इमारतीच्या सहाव्या मजल्यावरील सुमारे ३६०० चौ.फुट जागेचा वापर करण्याचा निर्णय उच्च
न्यायालयामार्फत घेण्यात आला आहे. त्याकरीता सदर जागेच्या दुरुस्ती व नुतनीकरणाच्या
कामास व त्यानुषंगाने येणाऱ्या खर्चास मान्यता देण्याचा प्रस्ताव उच्च न्यायालय प्रशासनाकडून
संदर्भाधीन पत्रान्वये शासनास सादर करण्यात आला आहे. प्रस्तावानुषंगाने स्थापत्य व
विद्युतविषयक कामाची सन २०२२-२३ च्या दरपत्रकावर आधारित एकूण ५ अंदाजपत्रके
सार्वजनिक बांधकाम विभागाकडून सादर करण्यात आली आहेत. सदर अंदाजपत्रके उपभोक्ता
विभागाच्या वतीने मुख्य न्यायाधिश, लघुवाद न्यायालय, मुंबई व प्रबंधक (मूळ शाखा), मुंबई उच्च
न्यायालय यांचेकडून साक्षांकित करण्यात आली आहे. सदर अंदाजपत्रके छाननीकरीता
सार्वजनिक बांधकाम विभागास सादर करण्यात आली असता, छाननीअंती त्या विभागाने
प्रस्तावांतर्गत रु. २८३.२२ लक्ष इतक्या अंदाजपत्रकीय खर्चास अटीअधीन सहमती दर्शविली
आहे. त्यानुसार उक्त प्रस्तावास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः एचसीटी-५२२४/२१७/प्र.क्र.३४/का.४
शासन निर्णय :-
मुंबई उच्च न्यायालयाच्या अभिलेखांचे स्कॅनिंग व डिजीटायजेशनचे कामकाजाकरीता व
केस रेकॉर्ड ठेवण्याकरीता लघुवाद न्यायालय, मुंबई कार्यालयातील ॲनेक्स इमारतीच्या सहाव्या
मजल्यावरील निश्चित करण्यात आलेल्या सुमारे ३६०० चौ.फुट जागेच्या दुरुस्ती व
नुतनीकरणाच्या कामास व त्यानुषंगाने सार्वजनिक बांधकाम विभागामार्फत छाननीअंती येणाऱ्या
रु. २,८३,२१,६८५/- (पूणांकांत) (सेंटेज चाजेस वगळून) इतक्या रकमेच्या अंदाजपत्रकास याद्वारे
प्रशासकीय मान्यता देण्यात येत आहे.
२. उपरोक्त मान्यता प्राप्त अंदाजपत्रकीय रकमेचा तपशिल पुढीलप्रमाणे आहे :-
---------------------------------------------------------------------------------------------------------------------------------------------------------------------------
| No. | Sr.Particulars | work | Amount (in Rs.) |
| १ | Providing and fixing furniture, tables, chairs for the set up of the Scanning and Digitization Centre for the Small Causes Court, Mumbai (Hall No.१) | Civil | ४८,१७,२९०.०० |
| २ | Providing and fixing furniture, tables, chairs for the set up of the Scanning and Digitization Centre for the Small Causes Court, Mumbai (Hall No.२) | Civil | ९९,२२,३१८.०० |
| ३ | Providing addition and alternation to the electric installation of new assigned Scanning and Digitization cells. (Hall No.१) | Electric | ५२,४८,०९८.०० |
| ४ | Providing addition and alternation to the electric installation of new assigned Scanning and Digitization cells. (Hall No.२) | Electric | १३,१६,४४०.०० |
| ५ | Providing split type room air conditioners for Scanning and Digitization cells. (Hall No.१ & २) | Electric | १७,२१,६१४.०० |
|  | Total A |  | २,३०,२५,७६०.०० |
|  | Contigency ४ % on A |  | ९,२१,०३०.४० |
|  | Labour Insuarance १% on A |  | २,३०,२५७.६० |
|  | GST १८% on A |  | ४१,४४,६३६.८० |
|  | Total |  | २,८३,२१,६८४.८० |
---------------------------------------------------------------------------------------------------------------------------------------------------------------------------
३. उपरोक्त मान्यता विद्युत विषयक कामांच्या अंदाजपत्रकांना मुख्य अभियंता यांची मान्यता
घेण्याच्या तसेच अंदाजपत्रकांस उपभोक्ता विभागाच्या वतीने सक्षम प्राधिकाऱ्याचे साक्षांकन
घेण्याच्या अटीस अधिन राहून प्रदान करण्यात येत आहे.
४. प्रचलित कार्यपद्धतीचा अवलंब करुन ई-निविदा प्रक्रिया सार्वजनिक बांधकाम
विभागाकडून राबविण्यात यावी व या प्रशासकीय मान्यतेच्या अनुषंगाने इतर अनुषंगिक कार्यवाही
पूर्ण करावी.
पृष्ट्ठ ३ पैकी २
# Page 3
शासन निर्णय क्रमांकः एचसीटी-५२२४/२१७/प्र.क्र.३४/का.४
५. याप्रित्यर्थ होणारा खर्च “मागणी क्र. जे-१, २०१४ - न्यायदान, (भारित) १०२-उच्च
न्यायालये, (०२) (०१) प्रबंधक, मूळ न्याय शाखा (२०१४ ००७४) (अनिवार्य) अंतर्गत २७ लहान
बांधकामे” या लेखाशिर्षाखाली संबंधित वित्तीय वर्षात निधी विहीत पध्दतीने अर्थसंकल्पित
करण्यात येऊन भागविण्यात यावा.
६. सदर शासन निर्णय हा सार्वजनिक बांधकाम विभागाकडील अनौपचारिक संदर्भ
क्र. १०४/२०२४/इमा-२, दि. ०६/०३/२०२४ अन्वये प्राप्त त्या विभागाच्या सहमतीने व वित्त विभाग
शासन निर्णय विअप्र-२०१३/प्र.क्र.३०/१३/ विनियम (भाग-२), दि.२०.०९.२०१९ अन्वये वित्तीय
अधिकार नियम पुस्तिका, १९७८, भाग-पहिला, उपविभाग-पाच, महाराष्ट्र सार्वजनिक बांधकाम
नियमपुस्तिका परिच्छेद क्र. १३४(३) अन्वये प्रशासनिक विभागास प्रदान करण्यात आलेल्या
प्राधिकारानुसार तथा सक्षम प्राधिकाऱ्याच्या मान्यतेने निर्गमित करण्यात येत आहे.
७. सदर शासन निर्णय महाराष्ट्र शासनाच्या www.maharashtra.go.in या संकेतस्थळावर
उपलब्ध करण्यात आला असून त्याचा संकेतांक२०२४०३१५१६२७३३०९१२ असा आहे. सदर शासन
निर्णय डिजिटल स्वाक्षरीने साक्षांकित करुन काढ़ण्यात येत आहे.
महाराष्ट्राचे राज्यपाल यांच्या आदेशानुसार व नावाने,
( विलास व. गायकवाड )
विधि सल्लागार-नि-सह सचिव, महाराष्ट्र शासन
प्रति,
मा. उपमुख्यमंत्री तथा मंत्री (विधि व न्याय )यांचे सचिव, मंत्रालय, मुंबई. (ई-ऑफीसव्दारे)
महाप्रबंधक, उच्च न्यायालय, मुंबई. (ई-मेलव्दारे)
प्रबंधक, मुळ शाखा, मुंबई उच्च न्यायालय, मुंबई.
महालेखापाल (लेखा अनुज्ञेयता/लेखापरीक्षा) , महाराष्ट्र-एक, मुंबई.
अधिदान व लेखा अधिकारी, मुंबई
निवासी लेखा परीक्षा अधिकारी, मुंबई.
विधि व न्याय विभाग (कार्या.२३/२४), मंत्रालय, मुंबई.
निवड नस्ती.
पृष्ट्ठ ३ पैकी ३