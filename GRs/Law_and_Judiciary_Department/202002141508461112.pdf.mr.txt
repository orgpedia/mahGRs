# Page 1
लघुवाद न्यायालयाच्या मुख्य शाखेतील नवीन इमारतीच्या सर्वकष दुरुस्ती व मजबूतीकरणासाठी निधी वितरण करण्याबाबत.
महाराष्ट्र शासन
विधि व न्याय विभाग
शासन निर्णय क्र. संकीर्ण-०३१६/प्र.क्र.३८/का-११
मादाम कामा मार्ग, हुतात्मा राजगुरु चौक,
मंत्रालय,मुंबई- ४०० ०३२.
दि. १४ फेब्रुवारी, २०२०
वाचा:- १) विधी व न्याय विभाग, शासन ज्ञापन समक्रमांक दि. १५.३.२०१७.
२) लघुवाद न्यायालय, मुंबई यांचे पत्र. क्र. डी-२ / लन्या / एम डब्ल्यू./निधी उपलब्धता / १२३२, दि.०४.०६.२०१९
३) वित्त विभाग, शासन परिपत्रक क्र.पूरक-२०१९/प्र.क्र.११५/अर्थ-३,दि.०३.०१.२०२०.
प्रस्तावना: लघुवाद न्यायालय, मुंबई या न्यायालयाच्या नवीन संलग्न इमारतीच्या दुरुस्ती व संरचनात्मक मजबुतीकरणासाठी रु. १३,४५,३५,०८७/- इतक्या खर्चास संदर्भिय अ.क्र.१ येथील शासन ज्ञापनान्वये प्रशासकीय मान्यता देण्यात आली होती. सदर प्रकरणी सन २०१७ व सन २०१८
मध्ये रु.४.०० कोटी निधी पुरवणी मागणीद्वारे मंजूर करण्यात आला होता. त्यातील सन २०१७ मध्ये
रु. १.४० कोटी व सन २०१८ मध्ये रु.२.०० कोटी इतका निधी खर्ची पडलेला आहे. सध्या मुख्य
न्यायाधीश, लघुवाद न्यायालय, मुंबई यांनी दि. ०४.०६.२०१९ च्या पत्रान्वये रु. ३.०० कोटी इतका
निधी उपलब्ध करुन देण्याची विनंती केली आहे. त्यानुसार याबाबतचा पुरवणी मागणीचा प्रस्ताव डिसेंबर, २०१९ च्या हिवाळी अधिवेशनात वित्त विभागामार्फत विधानमंडळास सादर करण्यात आला
होता. यानुषंगाने निधी उपलब्ध करुन देण्याची बाब शासनाच्या विचाराधीन होती.
शासन निर्णय:
लघुवाद न्यायालय, मुंबई या न्यायालयाच्या नवीन संलग्न इमारतीच्या दुरुस्ती व
संरचनात्मक मजबुतीकरणासाठी रु.२.०० कोटी (अक्षरी रुपये दोन कोटी फक्त) इतक्या रक्कमेची पुरवणी मागणी विधानमंडळाने मंजूर केलेली आहे.
२. सदर प्रकरणी, पूरक मागणीद्वारे मंजूर करण्यात आलेल्या निधीच्या ६० टक्के निधी म्हणजेच रु.२.०० कोटीच्या ६०% रु.१,२०,००,०००/- (अक्षरी रुपये एक कोटी वीस लाख फक्त) इतका निधी
उपलब्ध करुन देण्यास व वितरणास वित्त विभागाने मान्यता दिली आहे. त्यानुसार सदर निधी उपलब्ध करुन देण्यास व वितरणास मान्यता देण्यात येत आहे.
# Page 2
शासन निर्णय क्रमांक: संकीर्ण-०३१६/प्र.क्र.३८/का-११
३. सदर पुरवणी मागणी, मागणी क्र. जे- १,२०१४ न्यायदान, १०६-लघुवाद न्यायालये, (००) (०१) इलाखा शहर न्यायालये, (अनिवार्य) (२०१४०२१६) २७ - लहान बांधकामे या लेखाशिर्षाखाली मंजूर
झालेली आहे. त्यानुसार या पुरवणी मागणीद्वारे मंजूर झालेला निधी पूर्ण खर्ची पडेल याबाबत दक्षता घेण्यात यावी. सदरचा निधी ज्या प्रयोजनाकरिता योजिला आहे त्याच विवक्षित बाबींसाठी खर्च करणे
अपेक्षित आहे. तसेच यापुढे आवश्यक असणारा उर्वरित निधी त्या-त्या पुढील आर्थिक वर्षात
अर्थसंकल्पित करुन घेण्याची कार्यवाही करावी. या अटीच्या अधीन राहून नियंत्रक अधिकारी मुख्य न्यायाधीश, लघुवाद न्यायालय, मुंबई यांना (जे - ००३८ ) याद्वारे उपरोक्त निधी वितरीत करण्यात येत आहे.
४. सदर शासन निर्णय वित्त विभागाच्या अनौपचारिक संदर्भ क्र.३०/२०/व्यय-५, दि. १३.०१.२०२० अन्वये मिळालेल्या मान्यतेनुसार निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharastra.gov.in या संकेतस्थळावर उपलब्ध करण्यात आला असून त्याचा संकेतांक २०२००२१४१५०८४६१११२ असा आहे. हा शासन निर्णय डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
Navagire Santosh Sampatti
Sampatti Maharashtra, OU= Law and Judiciary
(सं.सं. नवगिरे ) कार्यासन अधिकारी प्रति, १) मा.प्रबंधक, (निरिक्षणे-१),उच्च न्यायालय, मुंबई.
२) मुख्य न्यायाधीश,लघुवाद न्यायालय, मुंबई.
३) महालेखापाल (लेखापरिक्षा व लेखा अनुज्ञेयता) महाराष्ट्र-१, मुंबई.
४) अधिदान व लेखाधिकारी, मुंबई.
५) निवासी लेखा अधिकारी, मुंबई.
६) वित्त विभाग, कार्यासन-व्यय ५/ अर्थ-११, मंत्रालय, मुंबई.
७) विधि व न्याय विभाग, कार्या- २३ व २४, मंत्रालय,मुंबई.
८) निवडनस्ती / का- ११
पृष्ठ २ पैकी २