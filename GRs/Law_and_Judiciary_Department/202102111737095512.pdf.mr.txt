# Page 1
दिव्यांग व्यक्ती हक्क अधिनियम, २०१६ नुसार विधि व न्याय विभाग (खुद्द), मंत्रालय (नागपूर व औरंगाबादसह ) या विभागातील गट-ड संवर्गामधील “शिपाई ”हे पद दिव्यांगासाठी सुनिश्चित करणेबाबत.
महाराष्ट्र शासन
विधि व न्याय विभाग
शासन निर्णय क्रमांक: संकीर्ण १०२१/प्र.क्र.८/२१/२-अ
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
तारीख: ११ फेब्रुवारी, २०२१
वाचा : १) दिव्यांग व्यक्ती हक्क अधिनिमय, २०१६ २) शासन निर्णय, सामाजिक न्याय व विशेष सहाय्य विभाग, क्रमांक : दिव्यांग २०१३/प्र.क्र. ३५/दि.क.२, दिनांक ०७.१०.२०१६ ३) शासन परिपत्रक, सामाजिक न्याय व विशेष सहाय्य विभाग, क्रमांक : दिव्यांग २०१९/प्र.क्र. २५१/ दि.क.२, दिनांक १२.११.२०२० ४) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दिनांक ०४.०१.२०२१ ची अधिसूचना ५) शासन निर्णय, सामाजिक न्याय व विशेष सहाय्य विभाग, क्रमांक : दिव्यांग २०१९/प्र.क्र. २५१/ दि.क.२, दिनांक ०२.०२.२०२१
प्रस्तावना दिव्यांग व्यक्ती हक्क अधिनियम, २०१६ मधील कलम ३३ नूसार दिव्यांगासाठी शासन सेवेतील पदांची पदसुनिश्चिती करणे आवश्यक आहे. यासाठी केंद्र शासनाने दिनांक ०४.०१.२०२१ च्या अधिसूचनेन्वये दिव्यांगासाठी सुनिश्चित केलेल्या पदांची यादी करुन सदर यादी केंद्र शासनाच्या www.disabilityaffairs.gov.in या संकेतस्थळावर Policy/Act/Rules-Notifications येथे List of Posts Identified suitable for Person with Benchmark Disabilities notified on ०४.०१.२०२१ या शिर्षाखाली प्रसिध्द केली आहे. सदर अधिसूचनेनुसार (केंद्र शासनाच्या धर्तीवर) केंद्र शासनाने पदसुनिश्चिती करुन दिव्यांगासाठी सुनिश्चित केलेली गट “अ” ते गट “ड ” मधील जी पदे राज्य शासनाच्या आस्थापनेवर आहेत, अशा पदांबाबत किंवा केंद्र शासनाने प्रसिध्द केलेल्या यादीतील ज्या पदांची कर्तव्ये व जबाबदा-या, कामाचे स्वरुप व प्रचलित वेतनश्रेणी राज्य शासन सेवेतील पदांशी समान आहेत, अशा पदांची पदनामे जरी भिन्न असली तरी राज्य शासन सेवेतील ती पदे दिव्यांगासाठी सुनिश्चित राहतील व त्याप्रमाणे प्रशासकीय विभागाने त्यांच्या स्तरावर त्यांच्या आस्थापनेवरील पदे दिव्यांगासाठी सुनिश्चित करावयाची आहेत, अशा सूचना सामाजिक न्याय व विशेष सहाय्य विभागाने दिनांक ०२.०२.२०२१ च्या शासन निर्णयान्वये दिलेल्या आहेत. त्यास अनुसरुन विधि व न्याय विभाग (खुद्द) मंत्रालय, (नागपूर व औरंगाबादसह) विभागातील गट-ड संवर्गातील शिपाई हे पद सुनिश्चित करण्याची बाब शासनाच्या विचाराधीन होती.
शासन निर्णय : दिव्यांग व्यक्ती हक्क अधिनियम, २०१६ मधील कलम ३३ नुसार राज्य शासनाच्या अखत्यारीतील पदांची पदसुनिश्चिती करण्यासाठी केंद्र शासनाच्या सामाजिक न्याय व अधिकारीता मंत्रालय, नवी दिल्ली यांनी दिनांक ०४.०१.२०२१ च्या अधिसूचनेन्वये दिव्यांगासाठी सुनिश्चित केलेल्या पदांची यादी करुन प्रसिध्द केलेली आहे. सदर अधिसूचनेमध्ये दिव्यांगासाठी सुनिश्चित केलेल्या पदांच्या यादीमध्ये गट ड संवर्गामधील “शिपाई ” या पदाकरीता सुयोग्य दिव्यांग प्रकार निश्चित केल्याप्रमाणे, विधि व न्याय विभाग (खुद्द) (नागपूर व औरंगाबादसह) मध्ये गट-ड या संवर्गामधील “शिपाई ” हे पद दिव्यांगासाठी सुनिश्चित करुन त्याकरीता सुयोग्य दिव्यांग प्रकार विवरणपत्र - अ मध्ये दर्शविल्याप्रमाणे सुनिश्चित करण्यात येत आहे.
# Page 2
शासन निर्णय क्रमांकः संकीर्ण १०२१/प्र.क्र. ८/२१/२-अ
०२. सदर शासन निर्णय, केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दिनांक ०४.०१.२०२१ ची अधिसूचना व सामाजिक न्याय विभागाच्या दिनांक ०२.०२.२०२१ रोजीच्या शासन निर्णयान्वये दिलेल्या सूचनेनुसार निर्गमित करण्यात येत आहे.
# Page 3