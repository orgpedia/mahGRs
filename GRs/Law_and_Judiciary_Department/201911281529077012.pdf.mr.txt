# Page 1
नगर दिवाणी व सत्र न्यायालय, दिंडोशी, गोरेगांव, मुंबई येथील न्यायालयीन इमारतीमध्ये कोर्ट क्र. १३ येथे नव्याने कार्यरत असलेल्या जलदगती कोर्ट करीता फ़र्निचर पुरवठा करण्यासाठी आवश्यक रु.२४.०४ लक्ष इतक्या खर्चाच्या रकमेस प्रशासकीय मान्यता देण्याबाबत
महाराष्ट्र शासन
विधि व न्याय विभाग
शासन निर्णय क्रमांक: जगन्या १४१९/५२७/प्र.क्र.१२०/का. ९
मंत्रालय, मुंबई-३२
दिनांक :- २८ नोव्हेंबर २०१९
संदर्भ :- १) शासन निर्णय विधि व न्याय विभाग क्र. जगन्या १४१६/प्र.क्र.२०४/का.९ दि.१८.०८.२०१७
२) शासन निर्णय वित्त विभाग क्र. बीजीटी-२०.१०/प्र.क्र.६६/अर्थसंकल्प - २, दि.१०.०८.२०१०
३) शासन निर्णय वित्त विभाग क्र. विअप्र-२०१३/प्र.क्र.३०/२०१३/विनियम, भाग - २, दि.१७.४.२०१५
४) मा.उच्च न्यायालय, मुंबई यांचे पत्र क्र.B(W) ६०३८/१९६१ (५-II)/१७०६, दि.३०.०७.२०१९
५) नगर दिवाणी व सत्र न्यायालय, मुंबई यांचे दि.१९.१२.२०१८रोजीचे पत्र क्र. डी-१ /देखभाल विभाग/पीजे/३०६८/२०१८,
प्रस्तावना : प्रबंधक (निरीक्षणे-२), उच्च न्यायालय, अपील शाखा, मुंबई यांनी दि.३०.०७.२०१९ च्या पत्रान्वये नगर दिवाणी व सत्र न्यायालय, दिंडोशी, गोरेगांव, मुंबई येथील न्यायालयीन इमारतीमध्ये कोर्ट क्र. १३ येथे नव्याने कार्यरत असलेल्या जलदगती न्यायालयाकरीता फ़र्निचर पुरवठा करण्यासाठी आवश्यक रु.२४,०४,४१३/- इतक्या रकमेच्या अंदाजपत्रकास प्रशासकीय मान्यता देण्याची विनंती केलेली आहे.
तसेच नगर दिवाणी व सत्र न्यायालय, मुंबई यांनी दि. १९.१२.२०१८ च्या पत्रान्वये सदर जलदगती न्यायालयासाठी आवश्यक फर्निचरबाबत कार्यकारी अभियंता, उत्तर मुंबई, सार्वजनिक बांधकाम विभाग, अंधेरी (प.) यांनी तयार केलेले अंदाजपत्रक सादर केले होते. त्यानुसार सदर अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय : नगर दिवाणी व सत्र न्यायालय, दिंडोशी, गोरेगांव, मुंबई येथील न्यायालयीन इमारतीमध्ये कोर्ट क्र. १३ येथे नव्याने कार्यरत असलेल्या जलदगती न्यायालयाकरीता फ़र्निचर पुरवठा करण्याच्या अनुषंगाने सार्वजनिक बांधकाम विभागाने परिगणित केल्यानुसार रु.२४,०४,४१३ /- (चोवीस लक्ष चार हजार चारशे तेरा फक्त) इतक्या रकमेस खालील अटींच्या अधीन राहून प्रशासकीय मान्यता देण्यात येत आहे.
i. जलदगती न्यायालय, दिंडोशी करिता आवश्यक फर्निचर विहित प्रमाणीकृत
# Page 2
शासन निर्णय क्रमांकः जगन्या १४१९/५२७/प्र.क्र.१२०/का.९
आकारमानाचे असावे. ते महाराष्ट्र सार्वजनिक बांधकाम विभाग नियम पुस्तिकेच्या परिशिष्ट २६ मध्ये विहित केलेल्या फर्निचरच्या प्रमाणाच्या धर्तीवर आणि प्रत्यक्ष कर्मचारी वृंदांची संख्या विचारात घेऊन निश्चित करावे.
ii. याप्रकरणी नेहमीची कार्यपद्धती आणि इतर सर्वसाधारण निर्देशांचे अनुपालन करण्यात यावे.
२. याकरिता येणारा खर्च मागणी क्रमांक जे- १, २०१४- न्यायदान, १०२ - उच्च न्यायालये, (१३) १४ व्या वित्त आयोगांतर्गत योजना, (१३)(०१) जलदगती न्यायालये (अनिवार्य), संकेतांक क्रमांक (२०१४ ०५९३), १३-कार्यालयीन खर्च या लेखाशिर्षाखाली सन २०१९-२० या वित्तीय वर्षासाठी मंजूर करण्यात आलेल्या अर्थसंकल्पीय अनुदानातून भागविण्यात यावा.
३. सदर शासन निर्णय सार्वजनिक बांधकाम विभागाच्या अनौ. संदर्भ क्र.४०३/१९/इमा-२, दि.१६/०९/२०१९ व वित्तीय अधिकार नियम पुस्तीका-१९७८, भाग-पहिला, उप विभाग-दोन मधील अ.क्र.३७, नियम क्र.९० अन्वये प्रशासनिक विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.