# Page 1
अस्तित्वातील ग्रामन्यायालय कोरपना, जिल्हा चंदप्रूर याऐवजी दिवाणी न्यायालय कनिष्ठ स्तर तथा न्यायदंडाधिकारी प्रथम वर्ग यांचे न्यायालय स्थापन करण्यास प्रशासकीय मान्यता देण्याबाबत.....
महाराष्ट्र शासन
विधि व न्याय विभाग
शासन निर्णय क्रमांकः सीआरसी २०१८/प्र.क्र.५५/का.१२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
तारीख[: : २३ मार्च, २०१८
संदर्भ - मा.उच्च न्यायालय मुंबई यांचे पत्र क्रमांक B(W)A-१९०८ of २०७, दिनांक १९.०९.२०१७
प्रस्तावना - कोरपना, जिल्हा चंद्रपूर येथे दिनांक २ ऑक्टोबर, २००९ पासून ग्रामन्यायालय अस्तित्वात आहे. दिवाणी न्यायाधिश कनिष्ठ स्तर राजूरा हे कोरपना, जिल्हा चंद्रपूर येथील ग्रामन्यायालयाचे कामकाज वेळोवेळी प्रत्यक्ष कोरपना, जिल्हा चंद्रपूर येथे भेट देऊन पाहतात. प्रलंबित प्रकरणांची आवश्यक संख्या व पायाभूत सुविधा यांच्या विहीत प्रमाणकांची पूर्तता होत आहे, हे पाहून, ग्रामन्यायालय गडचांदूर, ता. कोरपना, जिल्हा चंद्रपूर येथे ग्रामन्यायालयाऐवजी नियमित स्वरुपात दिवाणी न्यायाधिश कनिष्ठ स्तर व न्यायदंडाधिकारी प्रथम वर्ग यांचे न्यायालय स्थापन करण्याचा निर्णय मा.उच्च न्यायालय मुंबई यांचे स्तरावर गठीत The Establishment of Courts Committee या समितीने घेतला. त्या अनुषंगाने पुढील आवश्यक कार्यवाही करण्याची विनंती प्रबंधक, मा.उच्च न्यायालय मुंबई यांनी दिनांक २४.११.२०१७ रोजीच्या पत्रान्वये केली आहे.
त्या अनुषंगाने कोरपना, जिल्हा चंद्रपूर येथे कोरपना येथील ग्रामन्यायालऐवजी दिवाणी न्यायालय कनिष्ठ स्तर व न्यायदंडाधिकारी प्रथम वर्ग हे न्यायालय स्थापन करण्याची व त्यासाठी आवश्यक पद निर्मितीस मान्यता देण्याची बाब शासनाच्या विचाराधीन होती. त्या अनुषंगाने खालीलप्रमाणे शासन निर्णय निर्गमित करण्यात येत आहे:
शासन निर्णय कोरपना, जिल्हा चंद्रपूर येथे अस्तित्वातील ग्रामन्यायालयाऐवजी दिवाणी न्यायाधिश कनिष्ठ स्तर तथा न्यायदंडाधिकारी प्रथम वर्ग यांचे न्यायालय स्थापन करण्यास या शासन निर्णयान्वये मान्यता देण्यात येत आहे. पद निर्मितीचे आदेश स्वतंत्रपणे निर्गमित करण्यात येतील.
२. यासाठी होणारा खर्च संबंधित आर्थिक वर्षात निधिची तरतुद करुन "मागणी क्रमांक जे १, २०१४-न्यायदान (००)(१०५) दिवाणी व सत्र न्यायालये (०२) जिल्हा व सत्र न्यायाधिश (०२)(०१) जिल्हा व सत्र न्यायाधिश (२०१४०१७२) दत्तमत" या लेखाशीर्षाखालील उद्दीष्टांसाठी अंतिमत: खर्ची टाकण्यात यावा.
# Page 2
शासन निर्णय क्रमांकः सीआरसी २०१८/प्र.क्र.५५/का.१२