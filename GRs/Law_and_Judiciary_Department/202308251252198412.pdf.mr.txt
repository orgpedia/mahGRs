# Page 1
राज्यातील जिल्हा व अधिनस्त न्यायालयांमध्ये प्रलंबित खटल्यांची माहिती नोंदणी करीता ७९५ Data Entry Operators च्या सेवा बाह्ययंत्रणेद्वारे ३ वर्षाकरीता घेण्याच्या अनुषंगाने Data Entry Operators ची एकूण ७९५ काल्पनिक पदे निर्माण करुन त्या सेवा बाह्ययंत्रणेद्वारे उपलब्ध करुन घेण्यास मान्यता देण्याबाबत.
महाराष्ट्र शासन
विधि व न्याय विभाग,
शासन शुध्दीपत्रक क्र. कंत्राटी -२०२०/प्र.क्र.०४/कार्या. ०७ मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २५ ऑगस्ट, २०२३.
संदर्भ:- शासन निर्णय, विधि व न्याय विभाग, समक्रमांक दिनांक १६ जानेवारी, २०२३.
शासन शुध्दीपत्रक : उपरोक्त शासन निर्णयामधील परिच्छेद क्र. १ येथील तक्त्यामध्ये अ. क्र. ३ येथे कार्यालयाचे
नाव “उद्योग व कामगार न्यायालय” असे नमूद करण्यात आले आहे. याऐवजी अ. क्र. ३ येथे कार्यालयाचे नाव “औद्योगिक व कामगार न्यायालय” असे वाचण्यात यावे.
तसेच सदर शासन निर्णयामधील परिच्छेद क्र. २ मध्ये खालीलप्रमाणे नमूद करण्यात आले आहे.
“याप्रित्यर्थ होणारा खर्च "मागणी क्र. जे - १, १०२, उच्च न्यायालये, (०३) अपिल शाखा (भारित) (०३) (०१) प्रबंधक अपील शाखा (अनिवार्य), (२०१४ ००९२) या लेखाशिर्षाखाली "१० कंत्राटी सेवा" या उदिष्टांतर्गत खर्ची टाकण्यात यावा व संबंधित वित्तीय वर्षाच्या मंजूर अनुदानातून भागविण्यात यावा. " याऐवजी
“याप्रित्यर्थ विधि व न्याय विभागाच्या अखत्यारितील न्यायालयांचा होणारा खर्च "मागणी क्र.
जे–१, १०२, उच्च न्यायालये, (०३) अपिल शाखा (भारित) (०३) (०१) प्रबंधक अपील शाखा (अनिवार्य), (२०१४ ००९२) या लेखाशिर्षाखाली "१० कंत्राटी सेवा" या उदिष्टांतर्गत खर्ची टाकण्यात यावा.” त्याचप्रमाणे औद्योगिक व कामगार न्यायालय, शाळा न्यायाधिकरण, सहकारी न्यायालय व मोटार अपघात दावा न्यायाधिकरण संबंधित प्रशासकीय विभागांच्या अखत्यारितील न्यायालयांचा खर्च त्या त्या विभागांकडील उपलब्ध लेखाशिर्षामधील "१० कंत्राटी सेवा" या उदिष्टाखाली संबंधित वित्तीय वर्षात विहित पध्दतीने निधी अर्थसंकल्पित करण्यात येऊन भागविण्यात यावा.” असे वाचावे.
# Page 2
शासन शुध्दीपत्रक क्रमांकः कंत्राटी -२०२०/प्र.क्र.०४/कार्या. ०७