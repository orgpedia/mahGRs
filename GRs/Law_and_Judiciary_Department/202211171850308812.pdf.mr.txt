# Page 1
प्रशासकीय मान्यता
मौजे येरवडा, जिल्हा, पुणे येथे फौजदारी न्यायालयाची इमारत (बेसमेंट १ व २ + स्टील्ट १ व २ + ८ मजले) (२४ कोर्ट हॉल) बांधण्याबाबत.
महाराष्ट्र शासन
विधि व न्याय विभाग
शासन निर्णय क्र. सीसीबी-१२२२/प्र.क्र.४७/का-१३
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १७ नोव्हेंबर, २०२२
पहा : प्रबंधक (निरिक्षणे-२), उच्च न्यायालय, अपिल शाखा, मुंबई यांचे क्र.बी(डब्ल्यू) ६०५४/ २०२१ (१२२)/५६६/७४४१, दिनाक २ मार्च, २०२२.
प्रस्तावना : मौजे येरवडा, जिल्हा, पुणे येथे फौजदारी न्यायालयाची इमारत (बेसमेंट १ व २ + स्टील्ट १ व २ + ८ मजले) (२४ कोर्ट हॉल) बांधण्याबाबतचा प्रस्ताव मा. उच्च न्यायालय, मुंबई यांचेकडून उपरोक्त संदर्भाधीन पत्रान्वये शासनास सादर करण्यात आलेला आहे. सदरहू प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय : मौजे येरवडा, जिल्हा, पुणे येथे फौजदारी न्यायालयाची इमारत (बेसमेंट १ व २ + स्टील्ट १ व २ + ८ मजले) (२४ कोर्ट हॉल) बांधकामासाठी रु.१६१.८२ कोटी (रु.एकशे एकसष्ट कोटी ब्याऐंशी लक्ष फक्त) इतक्या अंदाजित खर्चाच्या कामास (खाली नमूद केलेल्या विगतवारीनुसार) या शासन निर्णयाद्वारे प्रशासकीय मान्यता देण्यात येत आहे.
------------------------------------------------
| अ.क्र. | तपशील | प्रशासकीय मान्यता रुपयात |
| अ) | आवश्यक बाबी |  |
| १. | मूळ इमारत बांधकाम | ९९,२७,०८,१६०/ |
| २. | रेन वॉटर हार्वेस्टींग | १०,००,०००/ |
| ३. | फर्निचर | ७,०१,३०,०००/ |
| ४. | पाणी पुरवठा व मल:निस्सारण | ४,९६,३५,४०८/ |
| ५. | अंतर्गत विद्युतिकरण | ४,९६,३५,४०८/ |
| ६. | बाह्य विद्युतिकरण | ५,९५,६२,४९०/ |
| ७. | अग्नीशमन यंत्रणा | ५,००,००,०००/ |
| ब) | संकिर्ण बाबी |  |
| ८. | संरक्षक भिंत आणि गेट | २८,९६,०००/ |
| ९. | अंतर्गत रस्ते | ३०,००,०००/ |
| १०. | वाहनतळ | १०,००,०००/ |
| ११. | लॅन्ड स्केपिंग | २०,००,०००/ |
| १२. | माती परिक्षण आणि लॅण्ड सव्र्हें | १०,००,०००/ |
| १३. | अस्तित्वातील इमारत पाडणे | ४,००,०००/ |
------------------------------------------------
# Page 2
शासन निर्णय क्रमांकः सीसीबी-१२२२/प्र.क्र.४७/का-१३
------------------------------------------------------
| क) | वैकल्पिक बाबी |  |
| १४. | मुख्य पाणीसाठा आणि पंप हाऊस व बोअरवेल | १०,००,०००/ |
| १५. | वातानुकूलीन यंत्रणा | १,००,००,०००/ |
| १६. | उद्वाहन | २,००,००,०००/ |
| १७. | ए बी रुम, पंप, जनरेटर, एरिया लाईटींग | ५०,००,०००/ |
| १८. | सीसीटीव्ही | ७५,००,०००/ |
| ड) | इतर तरतूदी |  |
| १९. | आकस्मिक खर्च (४%) | ३,९७,०८,३२६/ |
| २०. | वस्तू व सेवा कर (१२%) | १५,९१,७६,०९६/ |
| २१. | भाववाढ (५%) | ६,६३,२३,३७३/ |
| २२. | कामगार विमा (०.५%) | ६६,३२,३३७/ |
| २३. | कंसल्टन्सी चार्जेस | १,९८,९७,०१२/ |
|  | एकूण | १,६१,८२,०४,६१०/ |
|  | म्हणजेच एकूण | १६१.८२ कोटी |
------------------------------------------------------
२. ही प्रशासकीय मान्यता खालील अटींच्या अधीन राहून देण्यात येत आहे १) बांधकाम सुरु करण्यापूर्वी नमूना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेवूनच सुरु करावे.
२) सदरचे अंदाजपत्रक हे ढोबळ नमुना अंदाजपत्रक असल्याने, या कामाच्या सविस्तर अंदाजपत्रकांना तांत्रिकदृष्ट्या मान्यता देत असताना मा. प्रमुख जिल्हा व सत्र न्यायाधिश, पुणे यांच्या सहमतीने तरतूदी अंतीम करण्यात याव्यात.
३) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुन सदर कामाच्या निविदा सूचना प्रसिध्द करण्यात याव्यात.
४) सदर कामाची निविदा काढताना प्रत्येक कामाची स्वतंत्रपणे निविदा न काढता नमूद सर्व कामांसाठी एकत्र एकच निविदा काढण्यात यावी.
५) काम सुरु करण्यापूर्वी सर्व संबंधित स्थानिक संस्था / प्राधिकरणे यांची मान्यता घेण्यात यावी.
६) प्रत्यक्ष काम करतेवेळी पर्यावरण विभाग, शासन निर्णय, क्र.इएनव्ही-२०१३/ प्र.क्र.१७७/ तां.क.१, दिनांक १० जानेवारी, २०१४ मध्ये उल्लेख करण्याता आलेल्या मार्गदर्शक तत्वांनुसार कार्यवाही करण्यात यावी.
७) सार्वजनिक बांधकाम विभागाच्या शासन निर्णय, क्र. बीडीजी २०१७/प्र.क्र.६०/इमारती-२, दिनांक ७ जुलै, २०१७ अन्वये कार्यवाही करण्यात यावी.
८) सदर कामाकरिता सुधारित प्रशासकीय मान्यतेची आवश्यकता लागणार नाही, या दृष्टीने विशेष दक्षता घेण्यात यावी.
९) अंदाजपत्रकीय कामात बदल होणार नाही याची दक्षता घ्यावी.
१०) सार्वजनिक बांधकाम विभागातील अभियंत्यांनी तोंडी दिलेल्या सूचनांच्या आधारावर कामाच्या व्याप्तीत बदल किंवा नवीन कामे समाविष्ट करु नये.
११) नवीन कामांचा समावेश करावयाचा झाल्यास किंवा व्याप्तीत बदल करावयाचा झाल्यास, याबाबत लेखी आदेश प्राप्त करुन विहित मुदतीत व पध्दतीने सदर कामांना मंजूरी घेण्याची कार्यवाही करावी. अन्यथा संबंधित सार्वजनिक बांधकाम विभागातील तसेच अन्य संबंधित अधिकाऱ्यांवर जबाबदारी निश्चित करण्यात येईल.
पृष्ठ ३ पैकी २
# Page 3
शासन निर्णय क्रमांक: सीसीबी-१२२२/प्र.क्र.४७/का-१३
३. या प्रित्यर्थ होणारा खर्च उपरोक्त कामासाठी "मागणी क्र. एच-८, ४०५९, सार्वजनिक बांधकामावरील भांडवली खर्च ०१, कार्यालयीन इमारती - ०५१, बांधकाम कार्यक्रमांतर्गत - (०३) न्यायदान (केंद्रपुरस्कृत योजना-राज्य हिस्सा), (०३) (०१) मोठी बांधकामे (कार्यक्रम), ५३- मोठी बांधकामे (४०५९ ०६७२) व (२१) न्यायदान (केंद्रपुरस्कृत योजना केंद्र हिस्सा) (२१) (०१) मोठी बांधकामे (कार्यक्रम), ५३- मोठी बांधकामे (४०५९ १२२२)” या लेखाशिर्षाखाली खर्ची टाकण्यात यावा. मात्र अर्थसंकल्पात तरतूद केल्याशिवाय कामास सुरुवात करण्यात येऊ नये.
४. हे आदेश सार्वजनिक बांधकाम विभाग, अनौपचारिक संदर्भ क्र.८१/२०२२/ इमा-२, दिनांक १८ मे, २०२२, नियोजन विभाग, अनौपचारिक संदर्भ क्र.२१७/१४४३, दिनांक ९ जून, २०२२ आणि मा.
मुख्य सचिव यांच्या अध्यक्षतेखाली उच्चाधिकार सचिव समितीच्या दिनांक ५ ऑगस्ट, २०२२ रोजी झालेल्या बैठकीत समितीने दिलेल्या मान्यतेनुसार आणि वित्त विभाग, शासन निर्णय, क्र. विअप्र २०१३/प्र.क्र.३०/१३/ विनियम, भाग-२ दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका, १९७८ भाग पहिला, उपविभाग-पाच, अनुक्रमांक १, महाराष्ट्र सार्वजनिक बांधकाम नियम पुस्तिकेतील परिच्छेद क्र. १३४ अनुसार प्रशासकीय विभागास प्रदान केलेल्या अधिकारान्वये संबंधित सक्षम प्राधिकाऱ्यांच्या मान्यतेने निर्गमित करण्यात येत आहेत.