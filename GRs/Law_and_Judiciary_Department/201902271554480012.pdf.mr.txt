# Page 1
मा. उच्च न्यायालय, मुंबई येथील न्यायमुर्तीकरिता नवीन ६३ वाहने खरेदी करण्यास प्रशासकीय मान्यता प्रदान करण्याबाबत.
महाराष्ट्र शासन
विधि व न्याय विभाग,
शासन निर्णय :- क्र. वाहन-६०१८/११७९/प्र.क्र.१०६/का.४
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक :- २७ फेब्रुवारी २०१९.
संदर्भ :- १) प्रबंधक (मुळ शाखा) उच्च न्यायालय मुंबई यांचे पत्र क्र. P/SC/२०१८/१४३६ दि. १२/१२/२०१८
२) शासन निर्णय, विधि व न्याय विभाग, क्र. वाहन ६०१८/३५६/प्र.क्र.२९/का-४, दि.०७/१२/२०१८.
३) शासन निर्णय, वित्त विभाग, क्र. वाहन २०१६/प्र.क्र.५१/१६/विनियम, दि.२१/०१/२०१७.
४) शासन निर्णय उद्योग,उर्जा व कामगार विभाग क्र.भांखस-२०१४/प्र.क्र.८२/भाग ३/ उद्योग- ४, दि. ०१/१२/२०१६.
५) शासननिर्णय उद्योग,उर्जा व कामगार विभाग क्र. संकीर्ण -२०१६/प्र.क्र.२१५/ उद्योग-४, दि. २४/०८/२०१७.
प्रस्तावना : संदर्भाधीन दि. ०७/१२/२०१८ रोजीच्या शासन निर्णयान्वये मुंबई उच्च न्यायालयाच्या मा.
न्यायमुर्तीच्या वाहनाने १,००,००० कि.मी. धावल्याचे अंतर किंवा वाहन खरेदीच्या दिवसापासून ५ वर्षे कालावधी यापैकी जे अगोदर होईल, त्यानुसार निर्लेखित जुने वाहन बदलून नवीन वाहन खरेदीसाठी मान्यता प्रदान करण्यात आली आहे. त्यास अनुसरुन उच्च न्यायालयाच्या मा. न्यायमूर्तीकरिता सन २०११-२०१२ मध्ये खरेदी केलेली ६३ वाहने बदलून नवीन ६३ वाहने खरेदी करण्यास व त्यानुषंगाने येणाऱ्या खर्चास मान्यता देण्याचा उच्च न्यायालयाने सादर केलेला प्रस्ताव शासनाच्या विचाराधीन होता. त्यानुसार पुढीलप्रमाणे निर्णय घेण्यात येत आहे.
शासन निर्णय : मा. मुंबई उच्च न्यायालयाच्या न्यायमूर्तींच्या वापरासाठी असलेली व संदर्भाधिन शासन निर्णय दि. ०७/१२/२०१८ च्या निकषानुसार निर्लेखित करावयाची६३ वाहने बदलून त्याएेवजी नवीन ६३ वाहने वित्त विभागाच्या संदर्भाधीन दि. २१/०१/२०१७ रोजीच्या शासन निर्णयान्वये निश्चित करण्यात आलेल्या प्रतिवाहन रु. २०.०० लक्ष (वाहनाची किंमत + विक्रीकर ( आता वस्तू आणि सेवा कर) + टेंपररी रजिस्ट्रेशन चार्जेस + मुल्यवर्धित कर + सहाय्यभूत साहित्य इ. अंतर्भूत करून एकूण रु.२०.०० लक्ष च्या मर्यादेत) किंमत मर्यादेत खरेदी करण्यास प्रशासकीय मान्यता प्रदान करण्यात येत आहे.
निधी उपलब्धेस अनुसरून खर्चास मान्यतेचे आदेश स्वतंत्रपणे निर्गमित करण्यात येतील.
# Page 2
शासन निर्णय क्रमांकः वाहन-६०१८/११७९/प्र.क्र.१०६/का.४
२. सदर प्रशासकीय मान्यता पुढील अटींच्या अधिन राहून प्रदान करण्यात येत आहे.
१) सदर निर्लेखित करण्यात आलेल्या ६३ वाहनांचे निर्लेखन भौतिक नसून मानीव (Notional) असल्याने नवीन वाहने खरेदी झाल्यावर जूनी६३ वाहने शासनास अन्य अधिकाऱ्यांकरिता वाटप करण्यासाठी आवश्यक कागदपत्रांसह वर्ग करण्यात यावीत.
२. सदर वाहन खरेदी करताना संदर्भ क्र.०४ व ०५ येथील शासन निर्णय, दि. ०१/१२/२०१६ व दि. २४/०८/२०१७ अन्वये विहीत केलेल्या शासकीय खरेदी धोरणाच्या कार्यपध्दतीस अनुसरुन करण्यात यावी.
३. वाहन खरेदी करताना त्या त्या क्षेत्रात वाहनांच्या देखभाल व दुरुस्तीची सुविधा तसेच वाहनांच्या सुटया भागांची उपलब्धता समाधानकारक असल्याची खातरजमा करावी.
३. सदर शासन निर्णय हा वित्त विभागाचे अनौ.संदर्भ क्र.६४/२०१९/विनियम दि. ११/०२/२०१९ अन्वये प्राप्त झालेल्या त्या विभागाच्या सहमतीने तथा सक्षम प्राधिकाऱ्यांच्या मान्यतेने निर्गमित करण्यात येत आहे.