# Page 1
मा. उच्च न्यायालय, मुंबई व त्यांचे खंडपीठ नागपूर व औरंगाबाद येथे LAN based Bio-Metric Attendance Systemकार्यान्वित करण्याकरिता रु.२५,१४,५०४/- इतक्या रकमेच्या प्रस्तावास प्रशासकीय मान्यता देणे व निधी वितरीत करण्याबाबत.
महाराष्ट्र शासन
विधि व न्याय विभाग,
शासन निर्णय क्र. बायोमे-२०१९/प्र.क्र.२५/का.०७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ३ डिसेंबर, २०२१.
वाचा :- १) केंद्रीय प्रकल्प समन्वयक, ई-कोर्ट प्रकल्प, उच्च न्यायालय, अपील शाखा, मुंबई यांचे पत्र क्र. Com./Sec.१६३/२०१८, दिनांक १०.१२.२०१८. Com./ Sec.५०/२०१९, दिनांक ८. ७. २०१९ २) दिनांक २२.०८.२०१९ रोजीच्या विभागाच्या प्रकल्प अंमलबजावणी समितीच्या बैठकीचे इतिवृत्त.
३) शासन निर्णय, समक्रमांक, विधि व न्याय विभाग, दिनांक ०३.०९.२०१९.
४) केंद्रीय प्रकल्प समन्वयक, ई-कोर्ट प्रकल्प, उच्च न्यायालय, अपील शाखा, मुंबई यांचे पत्र क्र.Com./Sec.१३/२०२१, दिनांक १२.०३.२०२१.
५) दिनांक १७.०६.२०२१ रोजीच्या विभागाच्या प्रकल्प अंमलबजावणी समितीच्या बैठकीचे इतिवृत्त.
प्रस्तावना : केंद्रीय प्रकल्प समन्वयक, ई-कोर्ट प्रकल्प, अपील शाखा, मा. उच्च न्यायालय, मुंबई यांनी उच्च न्यायालय, मुंबई व त्यांचे खंडपीठ नागपूर व औरंगाबाद येथे LAN based Bio-Metric Attendance System कार्यान्वित करण्याकरिता रु.१७,००,८४०/- इतक्या रकमेचा प्रस्ताव संदर्भ १ अन्वये शासनास सादर केला होता. सदर प्रस्तावास दिनांक २२.०८.२०१९ रोजीच्या प्रकल्प अंमलबजावणी समितीच्या बैठकीत मान्यता देण्यात आली. त्यानुसार संदर्भ क्र. ३ अन्वये रु. १७,००,८४०/- इतक्या रकमेस LAN based Bio-Metric Attendance System कार्यान्वित करण्याच्या प्रस्तावास प्रशासकीय मान्यता देण्यात आली होती. तद्नंतर संदर्भ क्र. ४ अन्वये मा. उच्च न्यायालयाने रु. २५,१४,५०४/- इतक्या रकमेचा सुधारीत प्रस्ताव शासनास सादर करण्यात आला होता. त्यास दिनांक १७.०६.२०२१ रोजी विभागाच्या प्रकल्प अंमलबजावणी समितीच्या बैठकीत मान्यता देण्यात आली. तसेच वित्त विभागाने सहमती दिली आहे. यानुषंगाने मा. उच्च न्यायालय, मुंबई व त्यांचे खंडपीठ नागपूर व औरंगाबाद येथे LAN based Bio-Metric Attendance System कार्यान्वित करण्याकरिताच्या प्रस्तावास मान्यता देण्याची बाबशासनाच्या विचाराधीन होती.
शासन निर्णय : मा. उच्च न्यायालय, मुंबई व त्यांचे खंडपीठ नागपूर व औरंगाबाद येथे LAN based Bio Metric Attendance System कार्यान्वित करण्याकरिता रु. २५,१४,५०४/- (अक्षरी रु. पंचवीस लक्ष चौदा हजार पाचशे चार फक्त) इतक्या रकमेच्या प्रस्तावासया शासन निर्णयान्वये प्रशासकीय मान्यता देण्यात येत आहे.
# Page 2
शासन निर्णय क्रमांकः बायोमे-२०१९/प्र.क्र.२५/का. ०७
२. LAN based Bio-Metric Attendance System कार्यान्वित करण्याकरिता आवश्यक सामुग्री उद्योग, ऊर्जा व कामगार विभागाच्या दिनांक२४.०८.२०१७ व ०८.१२.२०१७ रोजीच्या शासन निर्णयानुसार शासनाच्या विहित पध्दतीने करण्यात यावी. तथापि, ज्या वस्तू GeM पोर्टलवर उपलब्ध नसतील अथवा पुरवठादार त्या ठिकाणी पुरवठा करण्यास तयार नसेल तर अशा वस्तू खरेदीदाराने दिनांक ०१.१२.२०१६ रोजीच्या शासन निर्णयातील विहित कार्यपध्दतीचा व तरतुदींचा अवलंब करुन खरेदी करावी.
३. याप्रित्यर्थ होणारा खर्च "मागणी क्र. जे-२, २०५२ सचिवालय सर्वसाधारण सेवा, (००) विधी व न्याय विभाग, (००) (०२) ई-गव्हर्नन्स प्रकल्पाच्या अंमलबजावणीसाठी तरतूद (२०५२ ५११६) या लेखाशिर्षाखाली १७ संगणक खर्च" या उदिष्टांतर्गत भागविण्यात यावा.
४. LAN based Bio-Metric Attendance System कार्यान्वित करण्याकरिता रु. २५,१४,५०४/ इतका निधी महाप्रबंधक, उच्च न्यायालय, मुंबई, जे ०००२ यांना वितरीत करण्यात येत आहे.
५. वित्त विभागाच्या शासन निर्णय क्र. विअप्र २०१३/प्र.क्र.३०/२०१३ / विनियम, भाग-२, दिनांक १७ एप्रिल, २०१५ अन्वये वित्तीय अधिकार नियम पुस्तिका १९७८ भाग-१ उप विभाग-२ मधील अ. क्र. २७ (अ) नियम क्र. ७६ मधील २ व ३ या अटींच्या अनुषंगाने प्रशासकीय विभागांना प्रदान करण्यात आलेल्या अधिकारानुसार व वित्त विभागाच्या अनौपचारिक संदर्भ क्र. १०५९/२०२१/व्यय-५, दि. २४.११.२१ अन्वये निर्गमित करण्यात येत आहे.
६. सदर निधीचे उपयोगिता प्रमाणपत्र विहित नमुन्यात त्वरीत शासनास सादर करावे.
७. सदर अनुदान ज्या प्रयोजनासाठी मंजूर करण्यात आले आहे. त्याच प्रयोजनासाठी खर्च करण्यात यावे.