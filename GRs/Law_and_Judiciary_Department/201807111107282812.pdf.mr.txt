# Page 1
मा. उच्च न्यायालय, मुंबई येथील अपील शाखेच्या कार्यालयीन उपयोगाकरिता पेपर खरेदीस मान्यता देणेबाबत.
महाराष्ट्र शासन
विधि व न्याय विभाग
शासन निर्णय क्रमांकः एसटीवाय ५८१८/५३१/प्र.क्र.४२/का. चार
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारीख: ११ जुलै, २०१८.
संदर्भ - १) प्रबंधक (वित्त व अर्थसंकल्प), अपील शाखा, उच्च न्यायालय, मुंबई यांचे पत्र क्र.
क्र.F&B/STY/२१४/२०१८, दि. १७/०५/२०१८ व क्र. २६४/२०१८, दि. २२/०६/२०१८.
२) शासन निर्णय, उद्योग, ऊर्जा व कामगार विभाग, क्र. भांखस २०१४/प्र.क्र.८२/भाग ॥॥/उद्योग ४, दि. १/१२/२०१६.
३) शासन निर्णय, उद्योग, ऊर्जा व कामगार विभाग, क्र. संकीर्ण २०१६/प्र.क्र.२१५/उद्योग ४, दि. २४/०८/२०१७.
४) शासन ज्ञापन, विधि व न्याय विभाग, क्र. एसटीवाय ५८१६/११५५/प्र.क्र.७८/का.४, दि. १३/०१/२०१७.
प्रस्तावना - संदर्भ क्र. ३ ३ येथील शासन निर्णय, उद्योग, ऊर्जा व कामागार विभाग, दि. २४/०८/२०१७ अन्वये राज्य शासनाच्या सर्व विभागांना तसेच विभागांच्या अधिनस्त सर्व शासकीय कार्यालयांना कार्यालयीन खरेदी ही केंद्र शासनाच्या गव्हर्नमेंट ई- मार्केटप्लेस (GeM) या पोर्टलवरून करण्याचे बंधनकारक करण्यात आले आहे. तथापि, उच्च न्यायालयाच्या अपील शाखेकरिता कार्यालयीन उपयोगासाठी आवश्यक असलेला ए ४ साईझ व्हाईट बाँड पेपर (९० जीएसएम) व ए ३ साईझ व्हाईट बाँड पेपर (९० जीएसएम) या प्रकारातील पेपर सदर पोर्टलवर उपलब्ध नसल्याने तसेच संबंधित पोर्टल सुस्थितीत नसल्याने उक्त शासन निर्णयातील परिच्छेद १२ येथे नमूद तरतूदीनुसार सदर पेपरची खरेदी GeM पोर्टलऐवजी संदर्भ क्र. २ येथील शासन निर्णय, दि. १/१२/२०१६ अन्वये विहित केलेल्या ई-निविदा प्रक्रियेद्वारे करण्याचा तसेच ई-निविदा प्रक्रियेद्वारे नियुक्त केलेल्या निवदाकारास आणि त्यानुषंगाने येणाऱ्या खर्चास मान्यता देण्याचा उच्च न्यायालयाचा प्रस्ताव शासनाच्या विचाराधीन होता. यानुषंगाने शासन पुढीलप्रमाणे निर्णय घेत आहे.
शासन निर्णय मा. उच्च न्यायालय, मुंबई च्या अपील शाखेच्या कार्यालयीन उपयोगासाठी आवश्यक असलेल्या ए ४ साईझ व्हाईट बाँड पेपर (९० जीएसएम) व ए ३ साईझ व्हाईट बाँड पेपर (९० जीएसएम) या पेपरची खरेदी गव्हर्नमेंट ई- मार्केटप्लेस (GeM) या पोर्टलऐवजी संदर्भ क्र. २ येथील शासन निर्णय, दि.१/१२/२०१६ अन्वये विहित केलेल्या ई-निविदा प्रक्रियेद्वारे करण्यास एक विशेष बाब म्हणून मान्यता प्रदान करण्यात येत आहे.
# Page 2
शासन निर्णय क्रमांकः एसटीवाय ५८१८/५३१/प्र.क्र.४२/का. चार
२. सदर मान्यता गव्हर्नमेंट ई- मार्केटप्लेस (GeM) हे पोर्टल सुस्थितीत नसल्याचे आणि उपरोक्त पेपर सदर पोर्टलवर उपलब्ध नसल्याची खात्री उच्च न्यायालय प्रशासनाने करण्याच्या अटीच्या अधिन राहून प्रदान करण्यात येत आहे. तसेच सदर मान्यता ही अपवादात्मक असून यापुढील खरेदीसाठी संदर्भ क्र. ३ येथील दि. २४/०८/२०१८ च्या शासन निर्णयान्वये विहित केलेल्या कार्यपद्धतीचाच अवलंब करणे उच्च न्यायालय प्रशासनास बंधनकारक आहे.
३. संदर्भ क्र. ४ येथील शासन ज्ञापन, दि. १३/०१/२०१७ अन्वये मुंबई उच्च न्यायालयाच्या अपील शाखेकरिता प्रतिवर्षी ए ४ साईझ आणि ए ३ साईझ (९० जीएसएम) पेपरचा अनुक्रमे ४४०० रीम व २५०० रीम याप्रमाणे कोटा मंजूर करण्यात आलेला आहे.
सन २०१८-१९ या आर्थिक वर्षातील सदर पेपर कोटा विहित निविदा प्रक्रियेद्वारे नियुक्त केलेल्या मेसर्स किंजल ट्रेडिंग अँड इन्व्हेस्टमेंट्स, मुंबई या निविदाकाराकडून खरेदी करण्यास तसेच त्याकरिता ए४ साईझ व्हाईट बाँड पेपर (९० जीएसएम) प्रतिरीम रु. ३७५.२० तर ए ३ साईझ व्हाईट बाँड पेपर (९० जीएसएम) प्रतिरीम रु. ७५०.४० या दराने येणाऱ्या खर्चास सदर शासन निर्णयान्वये मान्यता प्रदान करण्यात येत आहे.
४. याप्रित्यर्थ होणारा खर्च “मागणी क्र. जे-१, २०१४ न्यायदान, (अनिवार्य ) १०२ उच्च न्यायालये ( ०३) (०१) प्रबंधक, अपील शाखा (२०१४ ००९२) १३ कार्यालयीन खर्च” या लेखाशीर्षाखाली खर्ची टाकण्यात यावा व तो सन २०१८-१९ या वित्तीय वर्षाच्या मंजूर अनुदानातून भागविण्यात यावा.
५. प्रस्तुत शासन निर्णय वित्तीय अधिकार नियमपुस्तिका, १९७८ भाग एक, उपविभाग चार, अनुक्रमांक ११ अन्वये प्रशासनिक विभागास प्रदान करण्यात आलेल्या अधिकारात तथा सक्षम प्राधिकाऱ्यांच्या मान्यतेने निर्गमित करण्यात येत आहे.
# Page 3