# Page 1
मा. उच्च न्यायालय, मुंबईचे सेवानिवृत्त मुख्य न्यायमूर्ती/न्यायमूर्ती किंवा त्यांचे हयात पती/पत्नी यांना घरकामगार आणि वाहन चालक याकरीता येणारा खर्च तसेच दूरध्वनी आणि सचिवालयीन / सहायक / पूरक भत्ता अनुज्ञेय करण्याबाबत...
महाराष्ट्र शासन
विधि व न्याय विभाग
शासन निर्णय क्र.:- • एचसीटी ५२२१/५०३/प्र.क्र. ७४/का.४
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक :- २० जुलै, २०२३.
संदर्भ :-१) प्रबंधक, मूळ शाखा, उच्च न्यायालय, मुंबई यांची पत्रे क्र. P/A/Domestic Help/३०३/ २०२१, दि. ३०/११/२०२१, क्र. १६०/२०२२, दि. १७/०५/२०२२ व क्र. ४११/२०२२, दि. १४/१०/२०२२.
२) शासन निर्णय, विधि व न्याय विभाग, क्र. एचसीटी २०११/(२६२)/का. चार, दि. ०५/०३/२०१३ आणि दि. १६/०८/२०१४.
प्रस्तावना : मा. मुंबई उच्च न्यायालयातील सेवानिवृत्त मुख्य न्यायमूर्ती/न्यायमूर्ती किंवा मृत्यूपश्चात त्यांचे हयात असलेले पती/पत्नी यांना सेवानिवृत्ती पश्चात लाभ अनुज्ञेय करण्यास आणि त्यानुषंगाने येणाऱ्या आवर्ती खर्चास मान्यता प्रदान करण्याचा उच्च न्यायालयाचा प्रस्ताव शासनाच्या विचाराधीन होता. शासन यानुषंगाने खालीलप्रमाणे निर्णय घेत आहे.
शासन निर्णय : संदर्भाधीन शासन निर्णय, विधि व न्याय विभाग, दि. ०५/०३/२०१३ आणि दि. १६/०८/२०१४ सदर आदेशाव्दारे अधिक्रमित करण्यात येत आहेत.
२. मा. मुंबई उच्च न्यायालयाचे सेवानिवृत्त मुख्य न्यायमूर्ती/न्यायमूर्ती किंवा मृत्यूपश्चात त्यांचे हयात असलेले पती/पत्नी यांना खालीलप्रमाणे सेवानिवृत्तीपश्चात लाभ अनुज्ञेय करण्यास सदर शासन निर्णयान्वये मान्यता प्रदान करण्यात येत आहे.
भाग एक : मा. मुंबई उच्च न्यायालयाच्या सेवानिवृत्त मुख्य न्यायमूर्ती/न्यायमूर्ती यांना किंवा न्यायमूर्ती यांचे कार्यरत असताना किंवा निवृत्तीनंतर निधन झाल्यास त्यांचे हयात पती/पत्नी यांना एक घरकामगार आणि एक वाहनचालक यांची कंत्राटी पद्धतीने सेवा घेण्यासाठी येणारा खर्च उच्च न्यायालयामार्फत अदा करण्यात यावा. अशा घर कामगार आणि वाहन चालकाची नेमणुक ही सेवानिवृत्त मुख्य न्यायमूर्ती / अन्य न्यायमूर्ती किंवा त्यांचे पती/पत्नी हे स्वत: करतील.
अपवाद :- सेवानिवृत्त मुख्य न्यायमूर्ती / न्यायमूर्ती किंवा त्यांचे हयात पती/पत्नी यांना सदर लाभ अन्य उच्च न्यायालयाकडून मिळत नसावा. तसेच सेवानिवृत्त मुख्य न्यायमूर्ती/न्यायमूर्ती किंवा त्यांचे हयात पती/पत्नी यांना त्यांच्या अन्य पद, कार्यालय किंवा
# Page 2
शासन निर्णय क्रमांकः एचसीटी ५२२१/५०३/प्र.क्र.७४/का.४
विशिष्ट कामाकरीता नेमणूक झाली असल्यास त्यादरम्यानच्या कालावधीत सदर लाभ अनुज्ञेय असणार नाहीत. तथापि, अशा नियुक्तीच्या, पदाच्या किंवा नेमणूकीच्या पदावर/कामावर तशा सुविधा अनुज्ञेय नसतील तर सदर लाभ अनुज्ञेय करता येईल.
भाग दोन : घरकामगाराकरिता येणारा खर्च हा वर्ग ४ च्या कर्मचाऱ्याच्या पदाचे मूळ वेतन अधिक लागू असलेला महागाई भत्ता याप्रमाणे तर वाहन चालकाकरीता येणारा खर्च हा वाहन चालक पदाचे मूळ वेतन अधिक लागू असलेला महागाई भत्ता याप्रमाणे परिगणित करण्यात यावा.
भाग तीन : सेवानिवृत्त मुख्य न्यायमूर्ती/न्यायमूर्ती यांना किंवा मृत्यूपश्चात त्यांचे हयात पती/पत्नी यांना सचिवालयीन/सहायक/पूरक भत्ता दरमहा रु. १४,०००/- आणि दूरध्वनी भत्ता दरमहा रु. ६,०००/- याप्रमाणे अनुज्ञेय होईल.
अपवाद सेवानिवृत्त मुख्य न्यायमूर्ती/न्यायमूर्ती किंवा त्यांचे हयात पती/पत्नी यांनी एखादी नेमणुक स्वीकारली असेल व त्याअन्वये त्यांना भ्रमणध्वनी आणि दूरध्वनी उपलब्ध करण्यात आला असेल तर सदर नेमणुकीच्या कालावधीकरीता उपरोक्त सुविधा अनुज्ञेय राहणार नाही.
३. सदर लाभ मा. मुंबई उच्च न्यायालयातून यापूर्वी सेवानिवृत्त झालेल्या तसेच यापुढे सेवानिवृत्त होणाऱ्या मुख्य न्यायमूर्ती आणि अन्य न्यायमूर्ती यांना किंवा मृत्यूपश्चात त्यांचे हयात पती/पत्नी यांना अनुज्ञेय राहतील.
४. यानुषंगाने घरकामगार व वाहनचालकाच्या कंत्राटी सेवांकरीता होणारा खर्च हा “मागणी क्र. जे-१, २०१४ न्यायदान ( ००), १०२ उच्च न्यायालये (भारित) (०२) (०१) प्रबंधक, मूळ शाखा, (अनिवार्य) (२०१४ ००७४) १० कंत्राटी सेवा” या लेखाशीर्षाखाली, तर सचिवालयीन/सहायक/पूरक भत्ता आणि दूरध्वनी भत्ता याकरीता होणारा खर्च हा “मागणी क्र. जे-१, २०१४ न्यायदान (००), १०२ उच्च न्यायालये (भारित) (०१) (०१) न्यायाधीश (२०१४ ००६५) (अनिवार्य) १३ कार्यालयीन खर्च” या लेखाशीर्षाखाली त्या त्या वित्तीय वर्षाच्या मंजूर अनुदानातून भागविण्यात यावा.
4. प्रस्तुत शासन निर्णय मा. मंत्रीमंडळाच्या दि. ०४/०७/२०२३ रोजीच्या बैठकीतील निर्णयास अनुसरून तथा सक्षम प्राधिकाऱ्यांच्या मान्यतेने निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.go.in या संकेतस्थळावर उपलब्ध करण्यात आला असून त्याचा संकेतांक २०२३०७२०१४१००९७२१२ असा आहे. सदर शासन निर्णय डिजिटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने.
VILAS VASANT
GAIKWAD
(विलास व्ही. गायकवाड)
विधि सल्लागार -नि- सह सचिव, महाराष्ट्र शासन प्रत : मा. राज्यपाल, महाराष्ट्र शासन यांचे स्वीय सहायक, राजभवन, मुंबई.
पृष्ठ ३ पैकी २
# Page 3
शासन निर्णय क्रमांकः एचसीटी ५२२१/५०३/प्र.क्र.७४/का.४
मा. मुख्यमंत्री महोदय यांचे स्वीय सहायक, मंत्रालय,मुंबई.
मा. उपमुख्यमंत्री तथा मंत्री, विधि व न्याय यांचे स्वीय सहायक, मंत्रालय, मुंबई.
मा. उपमुख्यमंत्री तथा मंत्री, वित्त यांचे स्वीय सहायक, मंत्रालय, मुंबई.
मा. विरोधी पक्षनेता विधान परिषद / विधानसभा, विधानमंडळ, मुंबई.
मा. मुख्य सचिव यांचे स्वीय सहायक, मंत्रालय, मुंबई.
महाप्रबंधक, मुंबई उच्च न्यायालय, मुंबई, मुंबई.
प्रबंधक, मूळ शाखा, उच्च न्यायालय, मुंबई, मुंबई.
प्रबंधक (प्रशासन), मुंबई उच्च न्यायालय, खंडपीठ नागपूर/औरंगाबाद.
महालेखापाल (लेखापरीक्षा / लेखा अनुज्ञेयता), महाराष्ट्र- एक, मुंबई.
महालेखापाल (लेखापरीक्षा/लेखा अनुज्ञेयता), महाराष्ट्र-दोन, नागपूर.
अधिदान व लेखा अधिकारी, मुंबई.
निवासी लेखा परीक्षा अधिकारी, मुंबई.
जिल्हा कोषागार अधिकारी, नागपूर/औरंगाबाद.
वित्त विभाग (अर्थ-११/व्यय-५), मंत्रालय, मुंबई.
कार्यासन अधिकारी, का. २३/२४, विधि व न्याय विभाग, मंत्रालय, मुंबई.
निवड नस्ती.
पृष्ठ ३ पैकी ३