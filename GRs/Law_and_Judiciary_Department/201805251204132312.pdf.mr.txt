# Page 1
अकोट, जिल्हा अकोला येथे दिवाणी न्यायालय वरिष्ठ स्तर स्थापन करण्यास व या न्यायालयासाठी दिवाणी न्यायाधिश वरिष्ठ स्तर पद निर्माण करण्यास व एक अधिक्षक पद पुनरुज्जिवित करण्यास प्रशासकीय मान्यता देणोबत
महाराष्ट्र शासन
विधि व न्याय विभाग
शासन निर्णय क्रमांक: सीआरसी ११०७/प्र.क्र.२०७/का.१२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
तारीख: २५ मे, २०१८
संदर्भ - १. शासन निर्णय, विधि व न्याय विभाग, क्रमांक सीआरसी ११०७/१५२४/(२०७)/का.१२, दिनांक ०४.०३.२०११ २. प्रबंधक (निरीक्षणे-१), मा.उच्च न्यायालय मुंबई यांचे पत्र क्रमांक B(W)A/१२१ of १९८१/६८८/७०८७/२०१७, दिनांक १५.०३.२०१७
प्रस्तावना - राज्यातील विविध ठिकाणी न्यायालय सुरु करण्यासाठी प्रलंबित खटले / प्रकरणांची संख्या किमान ५०० असावी, त्याचबरोबर पायाभूत सुविधा, उदा. न्यायालयीन इमारती आणि न्यायाधिशांची निवासस्थाने यांची उपलब्धता असावी या मा. उच्च न्यायालयाच्या धोरणानुसार आवश्यक सर्व निकष अकोट, जिल्हा अकोला येथे दिवाणी न्यायालय (वरिष्ठ स्तर) स्थापन करण्यासाठी पूर्ण होत असल्याचे सकृतदर्शनी दिसून येत असल्याने मा. उच्च न्यायालय मुंबई यांचे स्तरावर गठीत The Establishment of Courts Committee या समितीने अकोट, जिल्हा अकोला येथे अकोट व तेल्हारा या तालुक्यांसाठी दिवाणी न्यायालय वरिष्ठ स्तर स्थापन करण्यास मान्यता दिली आहे. यापूर्वी संदर्भाधीन अ.क्र. १ येथे नमूद दिनांक ०४.०३.२०११ रोजीच्या शासन निर्णयान्वये अकोट, जिल्हा अकोला येथे दिवाणी न्यायाधिश (वरिष्ठ स्तर) अकोट, जिल्हा अकोला कार्यरत करण्यासाठी हे पद पुनरुज्जिवित करण्याची व या न्यायालयाकरीता आवश्यक पद निर्मितीस मान्यता देण्याची बाब शासनाच्या विचाराधीन होती. त्या अनुषंगाने खालीलप्रमाणे शासन निर्णय निर्गमित करण्यात येत आहे: शासन निर्णय अकोट, जिल्हा अकोला येथे अकोट व तेल्हारा या तालुक्यांसाठी दिवाणी न्यायाधिश वरिष्ठ स्तर यांचे न्यायालय स्थापन करण्यासाठी व या न्यायालयासाठी न्यायालय सुरु होण्याच्या दिनांकापासून खालील पद निर्मिती करण्यास या शासन निर्णयान्वये प्रशासकीय मान्यता देण्यात येत आहे:
# Page 2
शासन निर्णय क्रमांक: सीआरसी ११०७/प्र.क्र.२०७/का.१२
------------------------------------------------------------------------
|  | अ.क्र. |  |  | पदांचे नाव |  |  | पदाची संख्या |  |  | पदाची वेतनश्रेणी |  |
| १ | दिवाणी न्यायाधिश वरिष्ठ स्तर | १ | ३९५३०-९२०-४०४५०-१०८०-४९०९० १२३०-५४०१० |
------------------------------------------------------------------------
२. तसेच, उपरोक्त संदर्भ क्रमांक १ येथील दिनांक ०४.०३.२०११ रोजीच्या आदेशान्वये निर्माण करण्यात आलेले एक अधिक्षक पद पुनरुज्जिवित करण्यात येत आहे. या पदाची वेतनश्रेणी रुपये ९३०० ३४८०० + ग्रेड पे ४३००/- अशी आहे.
३. दिवाणी न्यायाधिश वरिष्ठ स्तरअकोट या न्यायालयासाठी आवश्यक असलेला अन्य कर्मचारीवर्ग हा दिवाणी न्यायाधिश कनिष्ठ स्तर तथा न्यायदंडाधिकारी प्रथमश्रेणी अकोट, जिल्हा अकोला येथील न्यायालयातून उपलब्ध करुन घेण्यास शासन मान्यता देण्यात येत आहे.
४. यासाठी होणारा खर्च संबंधित आर्थिक वर्षात निधिची तरतुद करुन "मागणी क्रमांक जे-१, २०१४ न्यायदान (००)(१०५) दिवाणी व सत्र न्यायालये (०२) जिल्हा व सत्र न्यायाधिश (०२)(०१) जिल्हा व सत्र न्यायाधिश (२०१४ ०१७२) दत्तमत" या लेखाशीर्षाखालील उद्दीष्टांसाठी अंतिमत: खर्ची टाकण्यात यावा.
निधि उपलब्धतेबाबतचे आदेश स्वतंत्रपणे निर्गमित करण्यात येतील.
५. सदर शासन निर्णय वित्त विभागाच्या अनौपचारिक संदर्भ क्रमांक ११२५/व्यय-५, दिनांक ०५.१२.२०१७ व अनौपचारिक संदर्भ क्रमांक ६४४/आपुक, दिनांक ०५.१२.२०१७ अन्वये त्या विभागाच्या सहमतीने निर्गमित करण्यात येत आहे.
# Page 3