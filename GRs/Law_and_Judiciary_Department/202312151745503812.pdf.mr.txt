# Page 1
निबंधक भागीदारी संस्था, महाराष्ट्र राज्य, मुंबई यांच्या कार्यालयातील गट-ब ( अराजपत्रित), गट-क व गट-ड पदांवरील पदोन्नती देण्यासाठी विभागीय पदोन्नती समितीची पुनर्रचना करण्याबाबत....
महाराष्ट्र शासन
विधि व न्याय विभाग
शासन निर्णय क्रमांक: आयपीए-२१२३/प्र.क्र.१६३/का.१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२,
दिनांक : १४ डिसेंबर, २०२३
पहा:- १) विधि व न्याय विभाग, शासन निर्णय क्र. आयपीए-२११६/०४/प्र.क्र.०२/का.१ दिनांक २५.०२.२०१९.
२) विधि व न्याय विभाग, शासन शुद्धीपत्रक क्र. आयपीए-२११६/०४/प्र.क्र.०२/का.१ दिनांक १४.०८.२०१९.
२) सामान्य प्रशासन विभाग, शासन निर्णय क्र : एसआरव्ही-२०१८/प्र.क्र.१५९/का.१२ दिनांक ०१.०८.२०१९ प्रस्तावना :
संदर्भ क्र.१ च्या शासन निर्णयान्वये, निबंधक भागीदारी संस्था, महाराष्ट्र राज्य, मुंबई या कार्यालयाच्या आस्थापनेवरील गट-ब (अराजपत्रित), गट-क व ड संवर्गातील पदांवरील पदोन्नतीसाठी निवडसूची तयार करण्यासाठी विभागीय पदोन्नती समिती गठित करण्यात आली आहे. तथापि, सामान्य प्रशासन विभागाच्या, संदर्भ क्र.३ येथील शासन निर्णयान्वये, राज्य शासकीय अधिकारी/कर्मचारी यांना पदोन्नती देण्याकरिता अनुसरावयाच्या कार्यवाहीबाबतची एकत्रित मार्गदर्शक तत्वे विहित करण्यात आली आहेत. सबब, संदर्भ क्र. ३ येथील शासन
निर्णयातील मार्गदर्शक सूचना विचारात घेऊन, संदर्भ क्रमांक १ येथील शासन निर्णय अधिक्रमित करुन निबंधक भागीदारी संस्था, महाराष्ट्र राज्य, मुंबई या कार्यालयातील व त्यांच्या अधिनस्त पुणे, छत्रपती संभाजीनगर व नागपूर या कार्यालयांच्या आस्थापनेवरील गट-ब (अराजपत्रित), गट-क व गट-ड संवर्गातील पदांवर पदोन्नती देण्यासाठी विभागीय पदोन्नती समितीमध्ये सुधारणा/ पुर्नरचना करण्याची बाब शासनाच्या विचाराधीन होती.
शासन निर्णय : निबंधक भागीदारी संस्था, महाराष्ट्र राज्य, मुंबई या कार्यालयातील व त्यांच्या अधिनस्त पुणे, छत्रपती संभाजीनगर व नागपूर या कार्यालयांच्या आस्थापनेवरील गट-ब (अराजपत्रित), गट-क व गट-ड संवर्गातील पदांवर पदोन्नती देण्यासाठी गठित करण्यात आलेल्या विभागीय पदोन्नती समितीची खालीलप्रमाणे पुनर्रचना करण्यात येत आहे.
# Page 2
शासन निर्णय क्रमांकः शासन निर्णय क्रमांक लिहा
-----------------------------------------------------------------------------------------------------------------------------------------------------------------------------------------------------------------
| विभागीय पदोन्नती समिती |
| अ.क्र. | अधिका-याचे पदनाम | पद |
| १. | निबंधक भागीदारी संस्था, महाराष्ट्र राज्य, मुंबई | अध्यक्ष |
| २. | सह सचिव / उप सचिव (कार्या-१) विधि व न्याय विभाग, मंत्रालय, मुंबई | सदस्य |
| ३.  |  | उप निबंधक, निबंधक भागीदारी संस्था, महाराष्ट्र राज्य, मुंबई | सदस्य सचिव |
| टिप : उपरोक्त सदस्यांपैकी मागास प्रवर्गाकरिता प्रतिनिधित्व करणारा सदस्य नसल्यास, समितीच्या अध्यक्षांच्या सहमतीने मागास प्रवर्गाचे प्रतिनिधित्व करण्याकरीता एका अधिकाऱ्याचा निमंत्रित सदस्य म्हणून समावेश करावा. |
-----------------------------------------------------------------------------------------------------------------------------------------------------------------------------------------------------------------