# Page 1
श्री भवानी माता सेवा समिती संचलित "माँ भवानी हॉस्पिटल " या रुग्णालयाला "Equipment's for Eye, Radiology, Cardiology Department" साठी श्री साईबाबा संस्थान, शिर्डीकडून रक्कम रु.२,३५,००,०००/- इतके अर्थसहाय्य देण्याबाबत.
महाराष्ट्र शासन
विधि व न्याय विभाग
शासन निर्णय क्रमांक सासंवि १०१८/१७०२/प्र.क्र.१९४/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०३ जानेवारी, २०१९.
वाचा : मुख्य कार्यकारी अधिकारी श्री साईबाबा संस्थान विश्वस्तव्यवस्था, शिर्डी यांचे पत्र क्र.एसएसएसटी/वशी-लेखा-अनुदान/३८४६०/२०१८, दि.३०.१०.२०१८.
प्रस्तावना : श्री भवानी माता सेवा समितीच्या वतीने पारडी भागात माँ भवानी हॉस्पिटल चे निर्माण कार्य सुरु झाले आहे. या हॉस्पिटलमध्ये गोरगरीब जनतेच्या सेवेसाठी अत्याधुनिक सुविधेस एकूण ११० खाटांची व्यवस्था करण्यात येत आहे. समितीचा हा उपक्रम प्राप्त दान व सामाजिक सहभागातून पूर्ण होणार आहे. या हॉस्पिटलकरीता लागणाऱ्या वैद्यकीय उपकरणापैकी "Equipments for Eye, Radiology, Cardiology Department" यासाठी रु.२.३५ कोटी इतके अर्थसहाय्य देण्याची विनंती अध्यक्ष, श्री भवानी माता सेवा समिती, पारडी, जि. नागपूर यांनी केली आहे. व्यवस्थापन समितीच्या दि.०२.०५.२०१८ रोजीच्या तसेच छाननी समितीच्या दि.२२.०८.२०१८ रोजीच्या बैठकीत माँ भवानी
हॉस्पिटल यांना "Equipments for Eye, Radiology, Cardiology Department" ही यंत्र सामुग्री खरेदी करण्यासाठी रु.२.३५ कोटी इतके अर्थसहाय्य श्री साईबाबा संस्थान, शिर्डी यांच्यामार्फत देण्यास मंजुरी देण्यात आली. त्यानुसार मुख्य कार्यकारी अधिकारी, श्री साईबाबा संस्थान विश्वस्त व्यवस्था, शिर्डी यांनी तसा प्रस्ताव शासनास सादर केला असून या प्रस्तावास मान्यता देण्याची बाब शासनाच्या विचाराधीन होती.
शासन निर्णय :
श्री साईबाबा संस्थान विश्वस्तव्यवस्था (शिर्डी) अधिनियम -२००४ मधील कलम २१ (२) (एक) मधील तरतुदीनुसार श्री भवानी माता सेवा समिती संचलित "माँ भवानी हॉस्पिटल " या रुग्णालयात "Equipments for Eye, Radiology, Cardiology Department" साठी रु.२.३५ कोटी इतके अर्थसहाय्य श्री साईबाबा संस्थानाकडून देण्यास या शासन निर्णयान्वये खालील अटींच्या अधीन राहून शासन मान्यता देण्यात येत आहे.
१) श्री साईबाबा संस्थानच्या अनुदानातून खरेदी करण्यासाठी प्रस्तावित केलेली यंत्रसामुग्री ही स्पर्धात्मक निविदा प्रक्रियेने पारदर्शकरित्या खरेदी करावी. सदर यंत्रसामुग्री प्रचलित बाजार
# Page 2
शासन निर्णय क्रमांक: सासंवि १०१८/१७०२/प्र.क्र.१९४/का.१६
किंमतीपेक्षा (Market rate) जास्त किंमतीने खरेदी करु नये. खरेदी प्रक्रियेच्या अभिलेखांची प्रत संस्थानला माहितीस्तव सादर करावी.
२) प्रस्तावित यंत्रसामुग्री खरेदी करण्यासाठी शिर्डी संस्थानकडून दिल्या जाणा-या अनुदानातून बचत झाल्यास सदर रक्कम शिर्डी संस्थानला परत करावी लागेल. तथापि अनुदानापेक्षा जास्त रक्कम खर्च झाल्यास वाढीव खर्च समितीला करावा लागेल.
३) धर्मादाय रुग्णालयासाठी असलेल्या शासनाचे नियमानुसार आर्थिकदृष्ट्या दुर्बल व अल्प उत्पन्न गटातील रुग्णांसाठी खाटा राखीव न ठेवल्यास शिर्डी संस्थानतर्फे देण्यात येणारे अनुदान वसुलपात्र राहील. याबाबत धर्मादाय आयुक्तांचे प्रमाणपत्र दरवर्षी शिर्डी संस्थानला सादर करावे लागेल.
४) सदर यंत्रसामुग्री श्री भवानी माता सेवा समितीस किमान १० वर्ष विकता येणार नाही किंवा कोणत्याही प्रकारे हस्तांतरण करता येणार नाही. यंत्रसामुग्री कार्यान्वित असलेबाबत तसेच वर्षभरात सदर यंत्रसामुग्रीचा लाभ घेतलेल्या रुग्णांच्या संख्येबाबतचे प्रमाणपत्र दरवर्षी एप्रिल महिन्यात शिर्डी संस्थानला सादर करावे लागेल.
५) श्री साईबाबा संस्थान विश्वस्तव्यवस्था, शिर्डी यांनी अनुदान वाटप करण्यापूर्वी उपरोक्त यंत्र सामुग्री वापरण्यासाठी आवश्यक त्या मुलभूत सोयी-सुविधा व सदर यंत्रसामुग्री हाताळणारे कर्मचारीवृंद आहेत किंवा नाहीत याची खातरजमा करुन घ्यावी.
६) सदर श्री भवानी माता सेवा समितीने ज्या कामासाठी निधी दिला आहे त्याच कामासाठी निधी वापरणे आवश्यक आहे.
७) सदर यंत्राची दुरुस्ती देखभालीची जबाबदारी माँ भवानी सेवा समितीने घेणे आवश्यक आहे.
८) श्री साईबाबा संस्थान विश्वस्तव्यवस्था, शिर्डी मार्फत उपलब्ध करुन देण्यात येणाऱ्या अर्थसहाय्याद्वारे खरेदी करण्यात येणारी यंत्रसामुग्री ज्या ठिकाणी बसविण्यात येणार आहे, त्या ठिकाणी दर्शनीभागावर “श्री साईबाबा संस्थान विश्वस्तव्यवस्था, शिर्डी यांच्याकडून अर्थसहाय्य” असा फलक लावण्यात येईल.
९) सदर अनुदानातून यंत्रसामुग्री खरेदी केल्यानंतर खर्चाचे उपयोगिता प्रमाणपत्र श्री भवानी माता सेवा समितीने श्री साईबाबा संस्थान विश्वस्तव्यवस्था, शिर्डी यांना सादर करणे आवश्यक राहिल.
१०) उपरोक्त अटी व शर्तींबरोबर शिर्डी संस्थानतर्फे लागू करण्यात येणाऱ्या इतर अनुषंगिक अटी व शर्तींचा समावेश असलेला करारनामा श्री भवानी माता सेवा समितीचे माँ भवानी हॉस्पिटल, नागपूर यांनी श्री साईबाबा संस्थान विश्वस्तव्यवस्था, शिर्डी यांच्याशी एक महिना कालावधीत करुन देणे बंधनकारक राहील. सदर करारनाम्याची प्रत शासनास सादर करण्यात यावी.
पृष्ठ ३ पैकी २
# Page 3
शासन निर्णय क्रमांकः सासंवि १०१८/१७०२/प्र.क्र.१९४/का.१६