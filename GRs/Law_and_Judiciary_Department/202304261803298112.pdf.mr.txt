# Page 1
महाअधिवक्ता यांचे कार्यालय, उच्च न्यायालय, मुंबई या कार्यालयाकरिता “कनिष्ठ अनुवादक व दुभाषी” या संवर्गात एक पद निर्माण करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : मअव- ११२३/११०/प्र.क्र.५/२३/का-८,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २६ एप्रिल, २०२३
वाचा :- १) विधि व न्याय विभाग, शासन निर्णय क्र. संकिर्ण १००६/६०१/(प्र.क्र९५)/का.८, दि.१५ फेब्रुवारी, २००७ २)महाअधिवक्ता यांचे कार्यालय,उच्च न्यायालय, मुंबई यांचे पत्र जा.क्र.मअ/७१/२०२३, दि.११ जानेवारी, २०२३ ३)उच्चस्तरीय सचिव समितीच्या दि. ६ मार्च,२०२३ रोजीच्या बैठकीचे इतिवृत्त निर्गमनासंदर्भातील पत्र क्र. पदनि-२०२३/प्र.क्र.१३/आपुक, दि. १० एप्रिल, २०२३ ४) विधि व न्याय विभाग, शासन निर्णय क्र. संकीर्ण-२८१६/प्र.क्र.१९१ (भाग-१)/१६/ का-८, दि. १८ एप्रिल, २०२३ प्रस्तावना : उच्चस्तरीय सचिव समितीच्या दि.१३.१२.२०२२ रोजीच्या बैठकीत कार्यासन-८ च्या अधिपत्याखालील १३ सरकारी वकील कार्यालयांच्या आस्थापनेवरील मंजूर पदांच्या सुधारित आकृतीबंधास मान्यता प्राप्त झालेली आहे. त्यानुसार, संदर्भ क्र. ४ मध्ये नमूद केल्याप्रमाणे दि.१८.०४.२०२३ रोजी सुधारित आकृतीबंधाचा शासन निर्णय निर्गमित करण्यात आलेला आहे. संदर्भ क्र. ४ येथील विधि व न्याय विभाग, शासन निर्णय, दि. १८ एप्रिल, २०२३ अन्वये मंजूर आकृतीबंधानुसार महाअधिवक्ता यांचे कार्यालय, उच्च न्यायालय, मुंबई यांच्या कार्यालयाकरिता ७ नियमित पदे मंजूर आहेत. तसेच वाहनचालक १ व शिपाई ४ अशा एकूण ५ पदांच्या सेवा बाह्ययंत्रणेकडून घेण्यास मान्यता देण्यात आलेली आहे.
२. मा.महाअधिवक्ता (राज्यमंत्री दर्जा), महाराष्ट्र राज्य, मुंबई यांना शासनाच्या वतीने अत्यंत महत्त्वाच्या प्रकरणात मा.उच्च न्यायालयात बाजू मांडावयाची असते. तसेच, विविध शासकीय विभागांनी विधिविषयक बाबींवर मागितलेले अभिप्राय द्यावयाचे असतात.
शासनाच्या सर्व नस्त्या मराठीत असतात, परंतु मा. उच्च न्यायालयाचे सर्व कामकाज इंग्रजीत चालत असल्याने व या सर्व नस्त्या, पत्रव्यवहार मराठीत असल्याने, त्यांचा इंग्रजीत अनुवाद करणे फार गरजेचे असते. त्यामुळे, मा.महाअधिवक्ता यांचे कार्यालयास एका “कनिष्ठ अनुवादक व दुभाषी” या पदाची अत्यंत आवश्यकता आहे. त्यानुषंगाने, सदर पद निर्माण करण्यास मान्यता देण्याची विनंती महाअधिवक्ता यांचे कार्यालयाने संदर्भ क्र. २ येथील दि.११.०१.२०२३ रोजीच्या पत्रान्वये केली होती. त्यानुषंगाने, प्रस्ताव उपसमितीच्या दि. १०.०२.२०२३ रोजीच्या व व उच्चस्तरीय सचिव समितीच्या दि. ६ मार्च २०२३ रोजीच्या बैठकीत सादर करण्यात आला होता. उच्चस्तरीय सचिव समितीच्या दि. ६ मार्च २०२३
# Page 2
शासन निर्णय क्रमांकः मअव-११२३/११०/प्र.क्र.५/२३/का-८ रोजीच्या बैठकीमध्ये समितीने सदर पद निर्माण करण्यास मान्यता दिलेली आहे. त्यानुषंगाने प्रशासकीय मान्यतेचा शासन निर्णय निर्गमित करण्याची बाब शासनाच्या विचाराधीन होती.
शासन निर्णय :
महाअधिवक्ता यांचे कार्यालय, उच्च न्यायालय, मुंबई या कार्यालयाकरिता “कनिष्ठ अनुवादक व दुभाषी” (सातव्या वेतन आयोगानुसार वेतनस्तर-S-१०, रु. २९२००-९२३००) (वर्ग ३) या संवर्गात एक पद निर्माण करण्यास व ते विहित पध्दतीने भरण्यास शासन मंजूरी देण्यात येत आहे. उक्त नव्याने निर्माण करण्यात आलेल्या पदास मा.उच्च न्यायालयाच्या आस्थापनेवर मंजूर असलेल्या “कनिष्ठ अनुवादक व दुभाषी” या पदासाठीचे सेवाप्रवेश नियम लागू राहतील.
२. सदर पदासाठी येणारा खर्च “विधि व न्याय विभाग मागणी क्र.जे-१ लेखाशीर्ष-२०१४ न्यायदान ११४ विधि सल्लागार व समुपदेशी (००)(०१) विधि सल्लागार व समुपदेशी (शहर अधिकारी)(दत्तमत)(अनिवार्य ) ०१ वेतन (२०१४ ०२९९ )", खाली खर्ची टाकून तो चालू सन २०२३-२०२४ च्या तसेच, प्रतिवर्षी मंजूर केलेल्या अनुदानातून भागविण्यात यावा.
३. हा शासन निर्णय उच्चस्तरीय सचिव समितीने दि. ६ मार्च २०२३ रोजीच्या बैठकीत दिलेल्या मान्यतेनुसार व वित्त विभागाने त्यांचा अनौ. संदर्भ क्र.२२१/आपुक, दि.२४ एप्रिल, २०२३ अन्वये दिलेल्या सहमतीनुसार निर्गमित करण्यात येत आहे.