# Page 1
महाराष्ट्र न्यायिक अकादमी, उत्तन, जि. ठाणे येथे दि. २७ ऑगस्ट २०२२ रोजी आयोजित २६ व्या जिल्हा न्यायाधीश परिषदेकरीता येणा-या खर्चास मंजुरी देणेबाबत...
महाराष्ट्र शासन
विधि व न्याय विभाग
शासन निर्णय क्रमांक: बैठक-१९२२/प्र.क्र.६६/कार्या.९
मंत्रालय, मुंबई-४०० ०३२,
दिनांक :- २५ ऑगस्ट, २०२२
पहा: १. विधि व न्याय विभाग शासन निर्णय समक्रमांक दि.१७.०८.२०२२ २. प्रबंधक (निरिक्षणे-१), उच्च न्यायालय, मुंबई यांचे पत्र क्र.जोती/२६०१/२०२२/३७७, दि.१७.०८.२०२२
३. उद्योग, उर्जा व कामगार विभाग शासन निर्णय क्र. भाखंस-२०१४/प्र.क्र.८२/भाग-III/उद्योग-४ दि.०१.१२.२०१६
४. उद्योग, उर्जा व कामगार विभाग शासन निर्णय क्र. भाखंस-२०२१/प्र.क्र.८/ उद्योग-४ दि.०७.०५.२०२१
प्रस्तावना :
राज्यातील जिल्हा न्यायाधीशांची २६ वी परिषद दि.२७.०८.२०२२ रोजी महाराष्ट्र न्यायिक अकादमी व भारतीय मध्यस्थी केंद्र आणि प्रशिक्षण संस्था, उत्तन, जि. ठाणे येथे आयोजित करण्यात येणार आहे. सदर परिषदेकरिता येणा-या रु.१७.५० लक्ष इतक्या खर्चास व सदर रक्कम संक्षिप्त देयकावर काढण्यास संदर्भ क्र. १ येथील शासन निर्णयान्वये मान्यता देण्यात आली आहे. तथापि, सदर परिषदेकरीता उपस्थित मा. न्यायाधीशांना देण्यात येणा-या भेटवस्तू [Amazon Echo Dot gth gen with clock White] खरेदी करण्याकरीता अंदाजित रु.१०.०० लक्ष इतक्या वाढीव खर्चास व सदर रक्कम संक्षिप्त देयकावर काढण्यास मान्यता देण्याची विनंती संदर्भ क्र. २ येथील पत्रान्वये मा. उच्च न्यायालयाकडून करण्यात आली आहे. त्यानुसार कार्यवाही करण्याची बाब शासन स्तरावर विचाराधीन होती.
शासन निर्णय :
दि. २७ ऑगस्ट २०२२ रोजी महाराष्ट्र न्यायिक अकादमी व भारतीय मध्यस्थी केंद्र आणि प्रशिक्षण संस्था, उत्तन, जि. ठाणे येथे २६ वी जिल्हा न्यायाधीश परिषदेस उपस्थित न्यायाधीशांना देण्यात येणा-या भेटवस्तू [Amazon Echo Dot gth gen with clock White] खरेदी करण्याकरीता एकूण रु.१०,००,०००/ (रुपये दहा लक्ष फक्त) इतक्या खर्चास व सदर रक्कम संक्षिप्त देयकावर काढण्यास खालील अटींच्या अधीन राहून या शासन निर्णयाव्दारे मंजुरी देण्यात येत आहे: (9) शासन परिपत्रक क्र. मुंविनि-१०१६/प्र.क्र.३८/१७/विनियम, दि.१८.१२.२०१७ मधील सूचनेनुसार (२०१४ ०२०७) या लेखाशीर्षाखाली दि.३०.०६.२०२२ यापूर्वीची तपशिलवार देयके प्रलंबित नाहीत.
(२) दि.३०.०६.२०२२ नंतर संक्षिप्त देयकावर काढलेल्या सर्व तपशिलवार देयकांचा तत्परतेने निपटारा करण्यात यावा.
(३) या संक्षिप्त देयक तपशिलवार देयक एक महिन्याच्या आत सादर करण्यात यावे.
# Page 2
शासन निर्णय क्रमांक: बैठक १९२२/प्र.क्र.६६/कार्या.९
(४) खर्च नियमित देयकाद्वारे करणे शक्य नसून त्यासाठी संक्षिप्त देयकावर रक्कम काढणे अनिवार्य आहे.
(4) या संक्षिप्त देयकाचे तपशिलवार देयक विहित मुदतीत सादर करण्याची व्यक्तिगत जबाबदारी उपसंचालक आणि आहरण व संवितरण अधिकारी, महाराष्ट्र न्यायिक अकादमी, उत्तन, जि. ठाणे यांची राहील.
(६) मासिक निधी विवरणपत्रानुसार याकरीता निधी उपलब्ध आहे.
(७) सदर खर्च केवळ मंजूर करण्यात आलेल्या प्रयोजनासाठीच करण्यात यावा.
२. सदर खरेदीच्या अनुषंगाने संदर्भ क्र. ३ येथील शासन निर्णयामधील परिच्छेद ३.२.३ व संदर्भ क्र. ४ येथील शासन निर्णयांतील तरतुदींचे पालन करण्यात यावे.
३. सदर परिषदेचा खर्च "मागणी क्र.जे-१, २०१४, न्यायदान (दत्तमत), १०५, दिवाणी व सत्र न्यायालये, (०५)(०१)– न्यायिक अधिकारी प्रशिक्षण संस्था (अनिवार्य), सांकेतांक २०१४ ०२०७, १३-कार्यालयीन खर्च" या लेखाशीर्षाखाली सन २०२२-२३ या वित्तीय वर्षाकरिता मंजूर करण्यात आलेल्या अनुदानातून भागविण्यात यावा.
४. सदर शासन निर्णय वित्त विभागाच्या सहमतीने व त्यांच्या अनौपचारिक संदर्भ क्र.८२२/२०२२/व्यय-५ दि.२२.०८.२०२२ अन्वये निर्गमित करण्यात येत आहे.