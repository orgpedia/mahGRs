# Page 1
नगर दिवाणी व सत्र न्यायालय, मुंबई येथील मुख्य शाखेत ११ आणि दिंडोशी शाखा येथील ५ अशा एकूण १६ समर्पित व्यावसायिक न्यायालयांतील (Dedicated Commercial Courts) एकूण ११२ अस्थायी पदांना मुदतवाढ देण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : विशेन्या १३२३/प्र.क्र.१९/का-९
मंत्रालय, मुंबई -४०० ०३२,
दिनांक :- १५ मार्च, २०२३
पहा : १) विधि व न्याय विभाग, शासन निर्णय क्र:विशेन्या १३१६/प्र.क्र.१४/का-९, दि.१३.०९.२०१९ २) नगर दिवाणी व सत्र न्यायालय, मुंबई यांचे पत्र जा.क्र.सी/८२/३३७/२०२३, दि.३०.०१.२०२३ ३) वित्त विभाग, शासन निर्णय क्र. पदनि-२०१६/प्र.क्र.८/१६/आ.पु.क., दि.०८.०२.२०२३.
प्रस्तावना : नगर दिवाणी व सत्र न्यायालय, मुंबई यांच्या आस्थापनेवरील मुख्य शाखेत ११ आणि दिंडोशी शाखा येथे ५ अशा एकूण १६ समर्पित व्यावसायिक न्यायालये स्थापन करण्यात आली असून, सदर समर्पित व्यावसायिक न्यायालयाकरीता संदर्भ क्र.
१ येथील शासन निर्णयान्वये १६ न्यायाधीश व ९६ सहाय्यभूत कर्मचारी अशी एकूण ११२ अस्थायी पदे निर्माण करण्यात आली आहेत. सदर अस्थायी पदे दि.०१.०३.२०२३ पासून पुढे सुरु ठेवण्याची विनंती नगर दिवाणी व सत्र न्यायालय, मुंबई यांनी संदर्भ क्र. २ येथील प्रस्तावान्वये केली आहे. संदर्भ क्र.३ येथील वित्त विभागाच्या शासन निर्णयान्वये दि.०१.०३.२०२३ ते दि.३१.०८.२०२३ पर्यंत अस्थायी पदांना मुदतवाढ देण्याचे अधिकार प्रशासकीय विभागास प्रदान करण्यात आलेले आहेत.
त्यानुसार सदर पदांना मुदतवाढ देण्याची बाब शासनाच्या विचाराधीन होती.
शासन निर्णय : नगर दिवाणी व सत्र न्यायालय, मुंबई यांच्या आस्थापनेवरील मुख्य शाखेत ११ आणि दिंडोशी शाखा येथे ५ अशा एकूण १६ समर्पित व्यावसायिक न्यायालयातील १६ न्यायाधीश व ९६ सहाय्यभूत कर्मचारी अशा एकूण ११२ अस्थायी पदांना दि.०१.०३.२०२३ ते दि.३१.०८.२०२३ पर्यंत मुदतवाढ देण्यात येत आहे.
-------------------------------------------------------------
| अ.क्र. | पदनाम | पदसंख्या |
| १ | जिल्हा न्यायाधीश | १ |
| २ | लघुलेखक (उच्च श्रेणी) | १ |
| ३ | शिरस्तेदार | १ |
| ४ | लिपिक-टंकलेखक | १ |
| ५ | दुभाषी | १ |
| ६ | शिपाई | २ |
| प्रत्येक व्यावसायिक न्यायालयाकरिता एकूण पदे | ७ |
| १६ समर्पित व्यावसायिक न्यायालयाकरीता एकूण पदे ( १६ x ७) | ११२ |
-------------------------------------------------------------
२. याकरिता येणारा खर्च "मागणी क्रमांक जे-१, २०१४-न्यायदान, १०५- नगर दिवाणी व सत्र न्यायालये, (०१) मुंबई शहर दिवाणी व सत्र न्यायाधीश, (०१) (०१) मुंबई शहर दिवाणी व सत्र न्यायाधीश अनिवार्य (२०१४ ०१६३)" या लेखाशिर्षाखाली संबंधित वित्तीय वर्षासाठी मंजूर होणाऱ्या अनुदानातून भागविण्यात यावा.
३. वित्त विभाग, शासन निर्णय क्र. पदनि-२०१६/प्र.क्र.८/१६/आ.पु.क., दि.०८.०२.२०२३ द्वारे प्रशासकीय विभागास प्रदान करण्यात आलेल्या अधिकारानुसार सदर शासन निर्णय निर्गमित करण्यात येत आहे.
# Page 2
शासन निर्णय क्रमांक: विशेन्या १३२३/प्र.क्र.१९/का-९