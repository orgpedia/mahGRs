# Page 1
मा. उच्च न्यायालय, मुंबई, खंडपीठ औरंगाबाद येथील बंगला क्र. ५ येथील विकास लँडस्केपिंगच्या कामांबाबत.
महाराष्ट्र शासन
विधि व न्याय विभाग
शासन निर्णय क्र. :- संकीर्ण ५१२२/१८४/प्र.क्र. ५२/का. चार
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक :- २७ जून, २०२२.
संदर्भ : :- १) प्रबंधक (प्रशासन), उच्च न्यायालय, मुंबई, खंडपीठ औरंगाबाद यांचे पत्र, क्र.
Adm/Nazir/५०५९/२०२२, दि. ०५/०५/२०२२.
२) शासन निर्णय, वित्त विभाग, क्र. पदनि २०२२/प्र.क्र. १५/आ.पु.क., दि. २७/०४/२०२२.
प्रस्तावना : मा. उच्च न्यायालय, मुंबई, खंडपीठ औरंगाबाद येथील मा. मुख्य न्यायमुर्ती यांचे शासकीय निवासस्थान असलेल्या बंगला क्र. ५ येथील विकास - लँडस्केपिंग ची कामे बाह्ययंत्रणेद्वारे निविदा प्रक्रियेद्वारे नियुक्त केलेल्या सेवापुरवठादाराकडून करण्याचा खंडपीठ औरंगाबाद प्रशासनाचा प्रस्ताव शासनाच्या विचाराधीन होता. यानुषंगाने पुढीलप्रमाणे निर्णय घेण्यात येत आहे.
शासन निर्णय : मा. मुंबई उच्च न्यायालयाच्या खंडपीठ औरंगाबाद येथील मा. मुख्य न्यायमुर्ती यांचे शासकीय निवासस्थान असलेल्या बंगला क्र. ५ येथील विकास-लँडस्केपिंग चे काम बाह्ययंत्रणेद्वारे मेसर्स साकला लँडस्केपिंग, औरंगाबाद या सेवापुरवठादाराकडून करण्यास व त्याकरिता येणाऱ्या अंदाजित रु. ९,४०,०००/- इतक्या खर्चास, सदर प्रस्ताव भविष्यात कोणत्याही प्रस्तावाचे पूर्वोदाहरण ठरणार नाही, या अटीच्या अधीन राहून एक विशेष बाब म्हणून शासन मान्यता प्रदान करण्यात येत आहे.
२. यानुषंगाने सेवापुरवठाराशी योग्य तो सेवाविषयक करार करण्यात यावा व त्याची एक प्रत शासनास सादर करण्यात यावी. तसेच, सदरहू कामे करताना विहित शासकीय कार्यपद्धतीचा अवलंब करण्यात यावा.
३. याप्रित्यर्थ होणारा खर्च “मागणी क्र. जे -१, २०१४ - न्यायदान, (अनिवार्य) १०२-उच्च न्यायालये, (०३) (०१) प्रबंधक, अपील शाखा, (२०१४ ००९२) १० कंत्राटी सेवा” या लेखाशिर्षाखाली खर्ची टाकण्यात यावा व तो सन २०२२-२३ या वित्तीय वर्षाच्या मंजूर अनुदानातून भागविण्यात यावा.
४. शासन निर्णय, उद्योग, ऊर्जा व कामगार विभाग, दि. ०१/१२/२०१६ अन्वये प्रसृत करण्यात आलेली नियमपुस्तिका ही संबंधित शासन निर्णयाच्या परिच्छेद क्र. २.५ - "नियमपुस्तिकेची व्याप्ती" मध्ये स्पष्ट करण्यात आल्यानुसार फक्त वस्तु खरेदीकरिता लागू असून "सेवा, स्थापत्य कामे किंवा वाहतूक " इत्यादींकरिता लागू नाही. यास्तव, सेवा विषयक कामे बाह्ययंत्रणेद्वारे करतेवेळी उद्योग, ऊर्जा व कामगार विभागाच्या दि. ०१/१२/२०१६ च्या शासन निर्णयातील तरतूदींचा आधार घेण्यात येऊ नये. कुशल व अकुशल स्वरुपाची सेवा विषयक कामे बाह्ययंत्रणेद्वारे करतेवेळी अनुसरावयाची कार्यपद्धती संदर्भाधीन वित्त विभाग, शासन निर्णय, दि. २७/०४/२०२२ अन्वये विहीत करण्यात आली आहे. त्यानुसार सेवा विषयक कामे बाह्ययंत्रणेद्वारे करतेवेळी वित्त विभागाच्या संदर्भाधीन शासन निर्णयान्वये निर्गमित निर्देशांचे पालन करणे बंधनकारक आहे. तसेच कोणतीही निविदा / ई-निविदा प्रक्रिया राबविण्यास शासनाची पूर्वपरवानगी घेणे बंधनकारक आहे.
# Page 2
शासन निर्णय क्रमांकः संकीर्ण ५१२२/१८४/प्र.क्र. ५२/का. चार
५. सदर शासन निर्णय वित्त विभागाकडील अनौपचारिक संदर्भ क्र. ५५३/२०२२/व्यय ५, दि. ०६/०६/२०२२ अन्वये प्राप्त त्या विभागाच्या सहमतीने तथा सक्षम प्राधिकाऱ्यांच्या मान्यतेने निर्गमित करण्यात येत आहे.