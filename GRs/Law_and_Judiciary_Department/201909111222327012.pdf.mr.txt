# Page 1
मुख्य महानगर दंडाधिकरी, मुंबई यांच्या अधिपत्याखालील अंधेरी, बांद्रा, बोरीवली, एस्प्लेनेड, विक्रोळी व कुर्ला येथील न्यायालयीन इमारतीमध्ये अग्निप्रतिबंधक उपायोजना राबविण्याच्या कामासाठी निधीची उपलब्धता.
महाराष्ट्र शासन
विधि व न्याय विभाग
शासन निर्णय क्रमांक:याचिका ०९१६/प्र.क्र.१२७/कार्यासन ११
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ९ सप्टेंबर, २०१९.
वाचा : १.विधि व न्याय विभाग, शासन निर्णय समक्रमांक, दि.१/९/२०१८ २.विधि व न्याय विभाग, शासन निर्णय क्र.याचिका ०३१६/१८७/प्र.क्र.२६/ कार्या.११, दि.१०/९/२०१८ ३.विधि व न्याय विभाग, शासन निर्णय क्र.संकिर्ण १२१६/९८६/प्र.क्र.१८९/कार्या.११, दि.२६/९/२०१८ ४.वित्त विभाग, शासन परिपत्रक क्र.अर्थसं-२०१९/प्र.क्र.९२/अर्थ-३, दि.८/७/२०१९ ५. वित्त विभाग, शासन परिपत्रक क्र. पूरक - २०१९/प्र.क्र.९३/अर्थ-३, दि. ९/७/२०१९
प्रस्तावना :
मुख्य महानगर दंडाधिकरी, मुंबई यांच्या अधिपत्याखालील अंधेरी, बांद्रा, बोरीवली, एस्प्लेनेड, विक्रोळी व कुर्ला येथील न्यायालयीन इमारतीमध्ये अग्निप्रतिबंधक उपायोजना राबविण्यासाठी अनुक्रमे दि.१/९/२०१८,१०/९/२०१८ व २६/९/२०१८ च्या शासन निर्णयान्वये प्रशासकीय मान्यता देण्यात आली आहे.
सदर न्यायालयीन इमारतीमध्ये अग्निप्रतिबंधक उपायोजना राबविण्यासाठी येणाऱ्या एकूण रु.४८,७६,०००/ इतक्या रकमेची पुरवणी मागणी जून, २०१९ च्या पावसाळी अधिवेशनात वित्त विभागामार्फत विधान मंडळास सादर केली होती. त्यास विधान मंडळाने मान्यता दर्शविली आहे. त्यानुसार मुख्य महानगर दंडाधिकरी, मुंबई यांच्या अधिपत्याखालील अंधेरी, बांद्रा, बोरीवली, एस्प्लेनेड, विक्रोळी व कुर्ला येथील न्यायालयीन इमारतीमध्ये अग्निप्रतिबंधक उपायोजनेसाठी येणाऱ्या खर्चासाठी निधीउपलब्ध करुन देण्याची बाब शासनाच्या विचाराधीन होती.
शासन निर्णय :
मुख्य महानगर दंडाधिकरी, मुंबई यांच्या अधिपत्याखालील अंधेरी, बांद्रा, बोरीवली, एस्प्लेनेड, विक्रोळी व कुर्ला येथील न्यायालयीन इमारतीमध्ये अग्निप्रतिबंधक उपाययोजना राबविण्यासाठी रु.४८,७६,०००/- (अक्षरी रुपये अठ्ठेचाळीस लाख शहात्तर हजार फक्त ) इतक्या रकमेची पुरवणी मागणी विधानमंडळाने मंजूर केलेली आहे.
# Page 2
शासन निर्णय क्रमांकः याचिका ०९१६/प्र.क्र.१२७/कार्यासन ११
२. वित्त विभागाच्या संदर्भ क्र. ४ येथील परिपत्रकानुसार या प्रकरणी मुख्य महानगर दंडाधिकरी, मुंबई यांच्या अधिपत्याखालील अंधेरी, बांद्रा, बोरीवली, एस्प्लेनेड, विक्रोळी व कुर्ला येथील प्रत्येक न्यायालयीन इमारतीमध्ये अग्निप्रतिबंधक उपायोजना राबविण्याच्या कामासाठी येणाऱ्या रु.४८,७६,०००/- च्या ६०% टक्के च्या मर्यादेत म्हणजेच रु.२९,२५,६००/- (अक्षरी रुपये एकोणतीस लाख पंचवीस हजार सहाशे फक्त) इतका निधी उपलब्ध करुन देण्यास व वितरीत करण्यास मान्यता देण्यात येत आहे.
३. सदर पुरवणी मागणी, मागणी क्र.जे-१, २०१४-न्यायदान-१०७- इलाखा शहर दंडाधिकारी न्यायालये (००) (०१) इलाखा शहर दंडाधिकारी न्यायालये (अनिवार्य) (२०१४ ०२३४) २७- लहान बांधकामे या लेखाशीर्षाखाली मंजूर करण्यात आली आहे. या पुरवणी मागणीद्वारे मंजूर निधी चालू आर्थिक वर्षात खर्ची पडेल याबाबत दक्षता घेण्यात यावी. या अटीच्या अधीन राहून नियंत्रक अधिकारी मुख्य महानगर दंडाधिकारी, मुंबई यांना (जे - ००४१) याद्वारे उपरोक्त निधी वितरीत करण्यात येत आहे.
४. सदर शासन निर्णय वित्त विभागाच्या अनौपचारिक संदर्भ क्रमांक५१५/१९/व्यय -५, दि.७/८/२०१९ अन्वये मिळालेल्या मान्यतेनुसार निर्गमित करण्यात येत आहे.