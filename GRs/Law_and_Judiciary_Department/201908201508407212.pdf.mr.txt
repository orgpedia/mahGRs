# Page 1
श्री साईबाबा संस्थान, शिर्डी यांच्याकडून सांगली व कोल्हापूर जिल्ह्यातील पुरग्रस्तांना आर्थिक व वैद्यकीय मदत देण्यास मान्यता देण्याबाबत.
महाराष्ट्र शासन
विधि व न्याय विभाग,
शासन निर्णय क्र. सासंवि-१०१९/७७९/प्र.क्र.१४४/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १४ ऑगस्ट, २०१९.
संदर्भ :- मुख्य कार्यकारी अधिकारी, श्री साईबाबा संस्थान विश्वस्तव्यवस्था, शिर्डी यांचे पत्र क्र. एसएसएसटी/वशी-लेखा-अनुदान/१८५४/२०१९, दि. १४.०८.२०१९
प्रस्तावना:
पश्चिम महाराष्ट्रातील सांगली व कोल्हापूर या जिल्हयात अतिवृष्टीमुळे नद्यांना महापूर येऊन
जनजीवन विस्कळीत झाले असून मोठया संख्येने जिवित व वित्तहानी झालेली आहे. श्री साईबाबा
संस्थानामार्फत रु. १० लाखाची औषधे, एक रुग्णवाहिका व त्यासोबत २० डॉक्टरांचे पथक काही
कालावधीसाठी पाठविण्यास तसेच या जिल्ह्यातील पुरग्रस्तांना मदत म्हणून रु.१० कोटी "मुख्यमंत्री
सहाय्यता निधी" महाराष्ट्र राज्य येथे जमा करण्यास व कोल्हापूर व सांगली जिल्हाधिकाऱ्यांकडे
प्रत्येकी रु. १ कोटी "Fumigation" करण्यासाठी देण्याच्या प्रस्तावास श्री साईबाबा व्यवस्थापन समिती,
शिर्डी यांनी चक्रीय पध्दतीने मान्यता दिलेली आहे. याकरीता मा. उच्च न्यायालयात दाखल केलेल्या
सिव्हील अॅप्लीकेशनला मा. न्यायालयाने मान्यता दिलेली आहे. संस्थानाच्या संदर्भाधीन पत्रान्वये
उपरोक्त प्रस्तावास मान्यता देण्याची विनंती केली असून सदर प्रस्तावास मान्यता देण्याची बाब
शासनाच्या विचाराधिन होती.
शासन निर्णय: श्री साईबाबा संस्थान विश्वस्तव्यवस्था (शिर्डी) अधिनियम २००४ मधील नियम क्रमांक १७ (२) (ण)
अन्वये प्राप्त अधिकारानुसार पश्चिम महाराष्ट्रातील सांगली व कोल्हापूर या जिल्हयात अतिवृष्टीमुळे
जनजीवन विस्कळीत झाले असून मोठया संख्येने जिवित व वित्तहानी झाली असल्यामुळे श्री साईबाबा
संस्थान विश्वस्तव्यवस्था, शिर्डी यांच्या मार्फत या दोन जिल्हयात रु.१० लाखांची औषधे, एक
रुग्णवाहिका व त्यासोबत २० डॉक्टरांचे पथक काही कालावधीसाठी पाठविण्यास तसेच पुरग्रस्तांसाठी
# Page 2
शासन निर्णय क्रमांक: सासंवि-१०१९/७७९/प्र.क्र.१४४/का.१६
मदत म्हणून रु.१० कोटी "मुख्यमंत्री सहाय्यता निधी" महाराष्ट्र राज्य यांस देण्यास तसेच
जिल्हाधिकारी, कोल्हापूर व जिल्हाधिकारी, सांगली यांना प्रत्येकी रु.१ कोटी इतके अर्थसहाय्य
"Fumigation" करण्यासाठी देण्यास या शासन निर्णयान्वये मान्यता देण्यात येत आहे.