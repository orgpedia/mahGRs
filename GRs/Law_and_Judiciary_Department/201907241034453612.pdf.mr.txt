# Page 1
विधि व न्याय विभाग (खुद्द) च्या आस्थापनेवरील गट- ड मधील शिपाई संवर्गातील १० काल्पनिक पदे निर्माण करणे व त्यापैकी प्रत्यक्ष रिक्त असलेल्या पदांच्या मर्यादेत त्यांच्या सेवा बाह्ययंत्रणेद्वारे उपलब्ध करुन घेण्यास प्रशासकीय मान्यता देणेबाबत.
महाराष्ट्र शासन
विधि व न्याय विभाग
शासन निर्णय क्रमांक: संकीर्ण २०१८/प्र.क्र.१५/कार्यासन - १०
मादाम कामा मार्ग, हुतात्मा राजगुरु चौक, मंत्रालय, मुंबई- ४०० ०३२
तारीख: २४ जुलै, २०१९
वाचा : १) शासन परिपत्रक, वित्त विभाग क्रमांक: पदनि २०१०/८४/१०/वित्तीय सुधारणा-१, दिनांक २७ सप्टेंबर, २०१० २) शासन परिपत्रक, वित्त विभाग क्रमांक :पदनि २०१३/११/१३/ वित्तीय सुधारणा -१, दिनांक २ फेब्रुवारी, २०१३ ३) शासन परिपत्रक, वित्त विभाग क्रमांक : पदनि २०१३/११२/१३/ वित्तीय सुधारणा - १, दिनांक २ डिसेंबर, २०१३ ४) शासन परिपत्रक, वित्त विभाग क्रमांक :पदनि २०१६/२९/१६/ वित्तीय सुधारणा -१, दिनांक २ ऑगस्ट, २०१६ ५) शासन पत्र, वित्त विभाग क्रमांक :पदनि २०१८/१०६/आपुक, दिनांक १२ नोव्हेंबर, २०१८
प्रस्तावना विधि व न्याय विभागामध्ये गट-ड मध्ये एकूण ६२ मंजूर पदांपैकी विधि व न्याय विभागाच्या दिनांक १३.०२.२००७ च्या शासन निर्णयान्वये या विभागातील गट-ड मधील एकूण १४ पदे निरसित करण्यात आली असून सध्या विभागात गट –ड मध्ये एकूण ४८ पदे मंजूर आहेत. विधि व न्याय विभागातील न्यायालयीन कामकाजाची तातडी, तसेच, विभागातील अधिकारी, विधिच्या पाच शाखा व औरंगाबाद/नागपूर येथील दोन शाखा आणि मंत्रालयातील इतर कार्यासनांची (२६ कार्यासने संख्या विचारात घेता गट ड संवर्गातील सध्या कार्यरत शिपाई कमी पडत आहेत. शिपाई या संवर्गातील पदे भरण्यास निर्बंध असल्याने रिक्त पदे बाह्य यंत्रणेद्वारे भरणे क्रमप्राप्त झाले.
नियमित पध्दतीने पदे भरण्यावरील खर्चाच्या तुलनेत बाह्य यंत्रणेद्वारे सेवा घेता खर्चात १० ते २५ % बचत होत असल्याने त्यावेळेस रिक्त असलेली ११ पदे (१० शिपाई १, नाईक ) बाह्य यंत्रणेद्वारे भरण्यास मंजूरी मिळण्याकरीता, प्रस्ताव वित्त विभागाच्या शासन निर्णय दिनांक ०९.०६.२०१७ अन्वये गठीत अमुस (सेवा) सा.प्र.वि. व प्रधान सचिव/ अमुस (व्यय) यांच्या उप समितीसमोर सादर करण्यात आला होता. त्यावर उपसमितीने पुढीलप्रमाणे शिफारस केलेली आहे.
विधि व न्याय विभागाचा सुधारित आकृतिबंध अद्याप अंतिम झालेला नाही. विभागाच्या जुन्या आकृतिबंधानुसार वर्ग-४ गट-ड मधील शिपाई या संवर्गामध्ये ३६ पदे मंजूर असून त्यापैकी २६ पदे कार्यरत व १० पदे रिक्त आहेत. विधि व न्याय विभागातील गट-ड मधील शिपाई संवर्गातील रिक्त असलेल्या सदर १० पदांच्या तुलनेत तेवढीच काल्पनिक पदे निर्माण करुन बाह्ययंत्रणेद्वारे भरण्यास उपसमितीने मान्यता दिली आहे. तसेच सुधारित आकृतिबंधामध्ये शिपाई संवर्गातील रिक्त असलेल्या १० नियमित पदांऐवजी काल्पनिक पदे प्रस्तावित करण्याबाबत समितीने विभागास सूचित केले आहे.
दरम्यानच्या कालावधीत सामान्य प्रशासन विभागाच्या अनुकंपा संबंधित धोरणानुषंगाने जिल्हाधिकारी, नागपूर यांनी १ व जिल्हाधिकारी, मुंबई यांनी २ शिपायांची पदे उपलब्ध करुन दिलेली आहेत. नोव्हेंबर, २०१८ पासून अद्यापपर्यंत ३ शिपायांची पदे अनुकंपा तत्वावर भरण्यात आलेली आहेत. तसेच सेवानिवृत्तीमुळे नाईक सवंर्गाची पदे रिक्त झाली आहेत. माहे मे, २०१९ पर्यंत गड- ड वर्गातील रिक्त पदांची सद्यस्थिती पुढीलप्रमाणे आहे.
# Page 2
शासन निर्णय क्रमांकः संकीर्ण २०१८/प्र.क्र.१५/कार्यासन - १०
प्रपत्र - अ
-----------------------------------------------------------------------------------
| मे, २०१९ ची सद्यस्थिती | गट ड संवर्ग | मंजूर पदे | भरलेली पदे | एकूण भरलेली पदे | रिक्त पदे |
| औरंगाबाद  |  | नागपूर | मुंबई | एकूण | औरंगाबाद | नागपूर | मुंबई |  |  |
| पदोन्नती | हवालदार |  |  |  |  |  |  | १ | १ |  |
| नाईक |  | १ | ७ | ८ |  |  | २ |  | ५ मुंबई, १ नागपूर |
| अलमारी परिचर |  |  | १ | १ |  |  | १ | १ |  |
| रोनिओ चालक |  |  | १ | १ |  |  |  |  | १ |
| झेरॉक्स ऑपरेटर |  |  | १ | १ |  |  | १ | १ |  |
| नामनिर्देशनाने | शिपाई |  |  | ३१ | ३६ | ३ |  | २८ (१  |  प्रतिनियुक्ती) | ३३ | ३ मुंबई |
|  | एकूण |  |  |  | ४८ | ३ |  | ३३ | ३८ | १० |
-----------------------------------------------------------------------------------
माहे नोव्हेंबर, २०१८ मध्ये वित्त विभागाच्या उपसमितीच्या निर्णयानुसार शिपाई संवर्गातील १० रिक्त पदांच्या तुलतेन तेवढीच काल्पनिक पदे निर्माण करुन बाह्ययंत्रणेद्वारे भरण्यास मान्यता मिळालेली आहे. आता सद्यस्थितीत उक्त तक्त्यानुसार गट ड मधील १० रिक्त पदांपैकी ७ पदे पदोन्नतीची व ३ पदे शिपाई संवर्गातील आहेत. पदोन्नतीची ७ रिक्त पदे पदोन्नतीने भरण्याची कार्यवाही चालू आहे. रिक्त असलेली पदोन्नतीची पदे पदोन्नतीने भरल्यास गट “ड ”मधील शिपाई संवर्गातील रिक्त पदांचा आकडा १० होईल.
वित्त विभागाच्या उपसमितीने दिलेल्या मान्यतेनुसार तसेच विभागाच्या सद्यस्थितीनुसार विधि व न्याय विभागातील वर्ग –४ (गट - ड) मधील शिपाई या संवर्गामधील संभाव्य १० रिक्त पदांच्या ऐवजी १० काल्पनिक पदे निर्माण करुन बाह्ययंत्रणेद्वारे भरण्याचा प्रस्ताव शासनाच्या विचाराधीन होता.
शासन निर्णय
विधि व न्याय विभाग (खुद्द) च्या आस्थापनेवर गट-ड मधील शिपाई संवर्गाची १० काल्पनिक पदे निर्माण करण्यास व त्यापैकी प्रत्यक्ष रिक्त असलेल्या नियमित पदांच्या मर्यादेत त्यांच्या सेवा बाह्ययंत्रणेद्वारे उपलब्ध करुन घेण्यास शासन मान्यता देण्यात येत आहे.
०२. उपरोक्त १० पदे बाह्ययंत्रणेद्वारे उपलब्ध करुन घेताना संदर्भाधीन वित्त विभागाच्या परिपत्रकांमधील सर्व अटी व शर्तीचे पालन करणे बंधनकारक राहील.
०३. अमुस (सेवा) सा.प्र.वि. व प्रधान सचिव / अमुस (व्यय) यांच्या उप समितीने निर्देशित केल्याप्रमाणे सदर १० काल्पनिक पदे विधि व न्याय विभाग (खुद्द) च्या आकृतिबंधामध्ये प्रस्तावित करण्यात यावीत.
०४. यासाठीचा खर्च “मागणी क्रमांक जे-२, २०५२, सचिवालयीन-सर्वसाधारण सेवा, ०९०, सचिवालय, (००) (०१) विधि व न्याय विभाग-आस्थापना (अनिवार्य) (२०५२ ०२५९) १३ कार्यालयीन खर्च ” या लेखाशिर्षाखाली खर्ची टाकून तो त्या त्या वर्षी मंजूर करण्यात येणा-या तरतूदीतून भागविण्यात यावा.
०५. सदर शासन निर्णय, वित्त विभागाच्या क्र. पदनि २०१८/प्र.क्र.१०६/आपुक, दिनांक १२.११.२०१८ च्या पत्रान्वये प्राप्त झालेल्या उपसमितीच्या मान्यतेच्या अनुषंगाने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः संकीर्ण २०१८/प्र.क्र.१५/कार्यासन - १०