# Page 1
विधि व न्याय विभागांतर्गत संगणकीकरण प्रकल्प अंमलबजावणी समिती (PIC) गठीत करणेबाबत.
महाराष्ट्र शासन
विधि व न्याय विभाग,
शासन निर्णय क्र.पीआयसी -२०१९/प्र.क्र. ५०/का.०७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १२ मार्च, २०२०.
वाचा : १) शासन निर्णय, सामान्य प्रशासन विभाग, क्र. सीओएम - १००१/प्र.क्र. १७४/०१/३९, दिनांक २९ ऑक्टोबर, २००१.
२) शासन निर्णय, सामान्य प्रशासन विभाग, क्र. मातंस-२०११/प्र.क्र. १२५/३९, दिनांक २३ सप्टेबर, २०११.
३) शासन निर्णय, विधि व न्याय विभाग, क्र. सीएचसी १०१०/७५७/(प्र.क्र.१३०/१०)/ का-१७, दिनांक ३ मार्च, २०१२.
प्रस्तावना
सामान्य प्रशासन विभागाच्या दिनांक २९.१०.२००१ व दिनांक २३.०९.२०११ रोजीच्या शासन निर्णयान्वये शासकीय कामकाजाचे संपूर्ण संगणकीकरण करण्यासाठीची कार्यपध्दती विहित करण्यात आली आहे. त्यानुसार संगणकीकरणाचे प्रकल्प राबविण्यासाठी संबंधित विभागांनी संबंधित प्रधान सचिव / सचिवांच्या अध्यक्षतेखाली अथवा सचिवांनी निर्देशित केलेल्या सचिव दर्जाच्या अधिकाऱ्याच्या अध्यक्षतेखाली प्रकल्प अंमलबजावणी समिती गठीत करण्याची तरतूद करण्यात आली आहे. त्यानुसार विभागाच्या दिनांक ३ मार्च, २०१२ रोजीच्या शासन निर्णयान्वये धर्मादाय आयुक्त संघटनेच्या संगणकीकरणाकरिता प्रकल्प अंमलबजावणी समिती स्थापन करण्यात आली होती. तथापि सदर शासन निर्णयात सुधारणा करण्याची बाब शासनाच्या विचाराधीन होती.
शासन निर्णय : संगणकीकरणाचे दृष्टीने या विभागाचे वक्षेत्रिय कार्यालयाचे संगणकीकरण प्रकल्प राबविण्यासाठी या विभागाच्या प्रधान सचिव यांच्या अध्यक्षतेखाली प्रकल्प अंमलबजावणी समिती (Project Implementation Committee, PIC) गठीत करण्यात येत आहे.
१. प्रधान सचिव व विधि परामर्शी, विधि व न्याय विभाग, मंत्रालय, मुंबई : अध्यक्ष २. प्रधान सचिव, माहिती तंत्रज्ञान विभाग, मंत्रालय, मुंबई. : सदस्य ३. प्रधान सचिव, वित्त विभाग, मंत्रालय, मुंबई. : सदस्य ४. प्रधान सचिव, नियोजन विभाग, मंत्रालय, मुंबई : सदस्य ५. प्रधान सचिव, उद्योग, ऊर्जा व कामगार विभाग, मंत्रालय, मुंबई : सदस्य ६. संबंधित क्षेत्रिय कार्यालय प्रमुख. : सदस्य ७. सह सचिव/उप सचिव, विधि व न्याय विभाग, मंत्रालय, मुंबई. : सदस्य सचिव
# Page 2
शासन निर्णय क्रमांक: पीआयसी -२०१९/प्र.क्र.५०/का.०७
२. या समितीस संगणकीकरणाची अंमलबजावणी करण्यासाठी आवश्यक ते हार्डवेअर/ सॉफ्टवेअर सल्लागाराची निवड व इतर अनुषंगीक बाबी याबाबत निर्णय घेण्याचे अधिकार असतील.
३. सदर शासन निर्णयानुसार गठीत करण्यात आलेल्या समितीने मान्यता दिल्यानंतर संगणक व तद्नुषंगीत बाबीचा यंत्र सामुग्रीची खरेदी शासनाने विहित केलेल्या पध्दतीनुसार करण्यात यावी.
४. कोणत्याही प्रस्तावास मान्यता देण्याबाबत समितीची एकवाक्यता न झाल्यास उच्चाधिकार समितीची मान्यता घेण्यात यावी.
५. या शासन निर्णयान्वये विभागाचा दिनांक ३ मार्च, २०१२ रोजीचा शासन निर्णय अधिक्रमित करण्यात येत आहे.