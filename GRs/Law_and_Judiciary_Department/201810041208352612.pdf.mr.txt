# Page 1
राज्यातील १०० जलदगती न्यायालयातील ५०० अस्थायी पदांना मुदतवाढ देण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : जगन्या १४१८/प्र.क्र.२७/का- नऊ
मंत्रालय, मुंबई - ४०० ०३२,
दिनांक :- ०३ ऑक्टोबर, २०१८.
पहा :-१) विधि व न्याय विभाग, शासन निर्णय, क्र: जगन्या २०१६/प्र.क्र.१७६/का-९, दिनांक ३१.०३.२०१६.
२) प्रबंधक(निरिक्षणे-१), उच्च न्यायालय, मुंबई यांचे पत्र क्र. A(Spl.)/FTC/२०१८/८९/२०१८, दिनांक ३१.०८.२०१८.
३) वित्त विभाग, शासन निर्णय क्र. पदनि-२०१६/प्र.क्र.०८/१६/आ.पु.क., दि.०७.०९.२०१८.
प्रस्तावना : राज्यातील न्यायालयांमध्ये प्रलंबित असलेली प्रकरणे लवकरात लवकर निकाली काढण्यासाठी दि.१ एप्रिल, २०१६ ते दि.३१ मार्च, २०२१ या ५ वर्षांच्या कालावधीसाठी १०० जलदगती न्यायालयांना मुदतवाढ देण्यात आलेली आहे. या न्यायालयांकरिता आवश्यक असणारी तदर्थ जिल्हा न्यायाधिश व त्यांच्या सहाय्यभूत कर्मचारी वर्गासह एकूण ५०० पदे पुढे दि. ३०.०९.२०१८ पर्यंत सुरु ठेवण्यास मान्यता देण्यात आलेली होती. सदर अस्थायी पदे पुढे सुरु ठेवण्याची विनंती मा. उच्च न्यायालयाने संदर्भीय अनुक्रमांक २ येथील प्रस्तावान्वये केली आहे. संदर्भ क्र. ३ येथील वित्त विभागाच्या शासन निर्णयान्वये दि.०१.१०.२०१८ ते २८.०२.२०१९ पर्यंत अस्थायी पदांना मुदतवाढ देण्याचे अधिकार प्रशासकीय विभागास प्रदान करण्यात आलेले आहेत. त्यानुसार सदर पदे पुढे चालू ठेवण्याची बाब शासनाच्या विचाराधीन होती.
शासन निर्णय : राज्यातील १०० जलदगती न्यायालयातील पुढील तक्त्यामध्ये दर्शविलेली ५०० अस्थायी पदे दि.०१ ऑक्टोंबर, २०१८ ते दि. २८ फेब्रुवारी, २०१९ पर्यंत पुढे चालू ठेवण्यास या शासन निर्णयाद्वारे मुदतवाढ देण्यात येत आहे.
------------------------------
| अ.क्र. | पदनाम | पदसंख्या |
| १ | तदर्थ जिल्हा न्यायाधीश | १०० |
| २ | लघुलेखक (उच्च श्रेणी) | १०० |
| ३ | पेशकार (वरिष्ठ लिपीक) | १०० |
| ४ | कनिष्ठ लिपिक | १०० |
| ५ | शिपाई | १०० |
|  | एकूण पदे | ५०० |
------------------------------
२. याकरिता येणारा खर्च २०१४, न्यायदान - (भारित) १०२ - उच्च न्यायालये, १०२ (०९) (०१) न्यायालयाची दर्जावाढ व प्रलंबित प्रकरणे त्वरित निकालात काढण्यासाठी विशेष अनुदान २०१४०३८८" या शिर्षाखाली सन २०१८-२०१९ या वित्तीय वर्षासाठी मंजूर होणाऱ्या अनुदानातून भागविण्यात यावा.
३. वित्त विभाग, शासन निर्णय क्र. पदनि-२०१६/प्र.क्र.८/१६/आ.पु.क., दि.०७.०९.२०१८ द्वारे प्रशासकीय विभागास प्रदान करण्यात आलेल्या अधिकारानुसार हा शासन निर्णय निर्गमित करण्यात येत आहे.
# Page 2
शासन निर्णय क्रमांकः जगन्या १४१८/प्र.क्र.२७/का- नऊ