# Page 1
श्री सिध्दिविनायक गणपती मंदिर न्यास, प्रभादेवी, मुंबई यांच्याकडून रत्नागिरी जिल्ह्यात चिपळूण तालुक्यातील तिवरे या गावातील धरण फुटल्यामुळे दुर्घटनाग्रस्त झालेल्या गावाच्या पुनर्वसनासाठी रु. ५ कोटी इतके अर्थसहाय्य "एक विशेष बाब " म्हणून देण्यास मान्यता देण्याबाबत.
महाराष्ट्र शासन
विधि व न्याय विभाग
शासन निर्णय क्र. एसव्हीटी-१११९/६४१/प्र.क्र.१३१/का.१६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०७ ऑगस्ट, २०१९
संदर्भ:- कार्यकारी अधिकारी, श्री सिध्दिविनायक गणपती मंदिर न्यास, प्रभादेवी, मुंबई यांचे पत्र क्र. सिविगमं/३५९/२०१९, दि.१७.०७.२०१९
प्रस्तावना:
दि.०३.०७.२०१९ रोजी रत्नागिरी जिल्ह्यातील चिपळूण तालुक्यातील तिवरे या गावातील धरण
फुटल्यामुळे गावातील १३ घरे वाहून गेली आहेत. सदर नैसर्गिक आपत्तीमुळे मोठ्या संख्येने जीवित व
वित्त हानी झाल्यामुळे अनेक कुटुंबे बेघर व अनाथ झाली असल्याचे तसेच श्री सिध्दिविनायक गणपती
मंदिर न्यास, प्रभादेवी, मुंबई यांनी राज्यात व देशात आलेल्या आपत्तीच्या वेळी सामाजिक
बांधिलकीच्या जाणीवेने कायम मदतीचा हात पुढे केला असल्याचे संदर्भाधिन पत्रात श्रीसिध्दिविनायक
न्यासाने नमूद केले आहे. श्री सिध्दिविनायक गणपती मंदिर न्यास व्यवस्थापन समितीच्या
दि.१५.०७.२०१९ रोजीच्या बैठकीत सदर आपादग्रस्तांच्या पुनर्वसनासाठी रु.५ कोटी इतके अर्थसहाय्य
"एक विशेष बाब " म्हणून देण्याचा निर्णय घेण्यात आला. न्यासाच्या संदर्भाधीन पत्रान्वये न्यासामार्फत
रु.५ कोटी इतका निधी आपत्तीग्रस्त गावाच्या पुनर्वसनासाठी देण्याची विनंती शासनास केली आहे.
सदर विनंती तसेच व्यवस्थापन समितीच्या बैठकीतील झालेला निर्णय विचारात घेता, रत्नागिरी
जिल्ह्यातील चिपळूण तालुक्यातील तिवरे येथील गावातील धरण फुटल्यामुळे दुर्घटनाग्रस्त गावाच्या
पुनर्सनासाठी श्री सिध्दिविनायक गणपती मंदिर न्यासामार्फत रु.५ कोटी इतका निधी "एक विशेष बाब"
म्हणून मंजुरी देण्याची बाब शासनाच्या विचाराधीन होती.
# Page 2
शासन निर्णय क्रमांक: एसव्हीटी-१११९/६४१/प्र.क्र.१३१/का.१६
शासन निर्णय:
दि.०३.०७.२०१९ रोजी रत्नागिरी जिल्ह्यातील चिपळूण तालुक्यातील तिवरे या गावातील धरण
फुटल्यामुळे आपत्तीग्रस्त गावाच्या पुनर्वसनासाठी श्री सिध्दिविनायक गणपती मंदिर न्यास, प्रभादेवी
मुंबई यांच्याकडून रु.५ कोटी इतके अर्थसहाय्य देण्यासाठी "एक विशेष बाब " म्हणून या शासन
निर्णयान्वये मान्यता देण्यात येत आहे.
२. सदर निधी जिल्हाधिकारी, रत्नागिरी यांच्या सुपूर्द करण्यात यावा. जिल्हाधिकारी, रत्नागिरी
यांनी सदर निधी स्वतंत्र ठेवून आपत्तीग्रस्तांच्या पुनर्वसनासाठी तातडीने उपाययोजना करावी. सदर
गावाच्या पुनर्वसनाचे काम एका वर्षात पूर्ण करण्याची दक्षता जिल्हाधिकारी, रत्नागिरी यांनी घ्यावी.
पुनर्वसनासाठी झालेल्या खर्चाचा तपशिल स्वतंत्र ठेवण्यात यावा. तसेच रु.५ कोटी इतक्या खर्चाच्या
रकमेचे उपयोगिता प्रमाणपत्र जिल्हाधिकारी, रत्नागिरी यांनी श्री सिध्दिविनायक गणपती मंदिर न्यास,
प्रभादेवी, मुंबई यांच्याकडे सादर करावे.