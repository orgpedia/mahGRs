# Page 1
धर्मादाय रुग्णालयातील आरक्षित खाटा
निर्धन व दुर्बल घटकातील रुग्णासाठी
पारदर्शक पध्दतीने उपलब्ध करुन
देण्याकरिता ऑनलाईन प्रणाली विकसीत
करण्यासाठी रु.४,३८,८९,३३७/- इतक्या
रकमेच्या प्रस्तावास प्रशासकीय मान्यता
देण्याबाबत.
महाराष्ट्र शासन
विधि व न्याय विभाग
शासन निर्णय क्रमांकः समिती २२२४/ प्र.क्र.०५/का.१५,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: ०९ फेब्रुवारी, २०२४
संदर्भ :-
१)केंद्र शासनाच्या इलेक्रॉनिक्स व माहिती तंत्रज्ञान विभागाचे पत्र क्र. D.O. No.
१(२)/ २०२१-AS, दिनांक १९/०८/२०२१
२)शासन निर्णय, वैद्यकीय शिक्षण व औषधी द्रव्ये विभाग, क्रमांक-एमईडी-
१०२३/प्र.क्र.१४/शिक्षण-२, दिनांक ०५/०७/२०२३
३)शासन निर्णय, वैद्यकीय शिक्षण व औषधी द्रव्ये विभाग, क्रमांक-एमईडी-
१०२३/प्र.क्र.१४/शिक्षण-२, दिनांक १४/०७/२०२३
४)शासन निर्णय, विधी व न्याय विभाग, क्र.समिती २५२३/प.क्र.५८/ का. १५,
दिनांक ३१/१०/२०२३
५)वैद्यकीय शिक्षण व औषधी द्रव्ये विभागाच्या दिनांक ०५/०७/२०२३ व दिनांक
१४/०७/२०२३ च्या शासन निर्णयान्वये गठीत समितीच्या दिनांक ०१/०२/२०२४
रोजी आयोजित बैठकीचे इतिवृत्त.
६)विधि व न्याय विभागाच्या प्रकल्प अंमलबजावणी समितीच्या (PIC) दिनांक
०५/०२/२०२४ रोजी आयोजित बैठकीचे इतिवृत्त.
प्रस्तावना -
धर्मादाय रुग्णालयात गरीबांसाठी आरक्षित खाटा पारदर्शकपणे उपलब्ध करून
देण्याच्या अनुषंगाने महाराष्ट्र सार्वजनिक विश्वस्तव्यवस्था अधिनियम, १९५० च्या कलम ४१अअ व
त्याअतंर्गत मा. उच्च न्यायालय, मुंबई यांनी रीट याचिका क्र. ३१३२/२००४ मध्ये आदेशित केलेल्या
योजनेची प्रभावीपणे अंमलबजावणी होत नसल्याने त्याचा फायदा शासनास अपेक्षित असलेल्या
निर्धन व गरीब रुग्णांना होत नाही. त्यामुळे सदर आरक्षित खाटा निर्धन व दुर्बल घटकांतील रुग्णांना
पारदर्शकपणे उपलब्ध करून देण्याच्या अनुषंगाने ऑनलाईन प्रणाली विकसित करण्यासाठी
वैद्यकीय शिक्षण व औषधी द्रव्ये विभागाच्या संदर्भ क्र. २ येथील शासन निर्णयान्वये समिती गठीत
करण्यात आली आहे. सदर समिती संदर्भ क्र. ३ येथील शासन शुध्दीपत्रकान्वये प्रधान सचिव व
विधि परामर्शी, विधि व न्याय विभाग यांच्या अध्यक्षतेखाली स्वतंत्र ऑनलाईन प्रणाली विकसित
करणे व अनुषंगिक बाबींवर शिफारस करण्यासाठी गठीत करण्यात आली आहे.
# Page 2
शासन निर्णय क्रमांकः समिती २२२४/ प्र.क्र.०५/का.१५
सदर प्रकरणी उपरोक्त समितीच्या दिनांक०१/०२/२०२४ च्या बैठकीत (National
Informatics Centre Services Inc.) NICSI मार्फत अधिसूचित संस्थांकडून (empanelled
agencies) मागविण्यात आलेल्या प्रस्तावांवर तुलनात्मक चर्चा होऊन Silver Touch
Technologies Ltd. या संस्थेच्या प्रस्तावास प्रशासकीय मान्यता देण्यासाठी प्रकल्प अंमलबजावणी
समितीची (PIC) बैठक आयोजित करण्याची शिफारस करण्यात आली होती. त्यानुसार दिनांक
०५/०२/२०२४ रोजी विभागाच्या प्रकल्प अंमलबजावणी समितीची (PIC) बैठक आयोजित करण्यात
आली होती. सदर बैठकीत वित्त विभाग, नियोजन विभाग, उद्योग, उर्जा व कामगार विभाग व माहिती
व तंत्रज्ञान विभागाचे प्रतिनिधी उपस्थित होते. सदर बैठकीत धर्मादाय रुग्णालयांमधील आरक्षित
खाटा निर्धन व दुर्बल घटकांतील रुग्णांसाठी पारदर्शक पध्दतीने उपलब्ध करुन देण्याच्या अनूषंगाने
ऑनलाईन प्रणाली (Software) विकसित करण्यासाठी Silver Touch Technologies Ltd. या
अधिसूचित संस्थेच्या रु.४,३८,८९,३३७/- (रु. चार कोटी अडतीस लाख एकोणनव्वद हजार तिनशे
सदतीस मात्र) इतक्या रकमेच्या प्रस्तावास मान्यता देण्यात आली आहे.
सबब, धर्मादाय रुग्णालयांमधील आरक्षित खाटा निर्धन व दुर्बल घटकांतील रुग्णांसाठी
पारदर्शक पध्दतीने उपलब्ध करुन देण्याच्या अनूषंगाने ऑनलाईन प्रणाली (Software) विकसित
करण्यासाठी रु.४,३८,८९,३३७/- (रु. चार कोटी अडतीस लाख एकोणनव्वद हजार तिनशे सदतीस
मात्र) इतक्या रकमेच्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय :-
धर्मादाय रुग्णालयांमधील आरक्षित खाटा निर्धन व दुर्बल घटकांतील रुग्णांसाठी
पारदर्शक पध्दतीने उपलब्ध करुन देण्याच्या अनूषंगाने ऑनलाईन प्रणाली (Software) विकसित
करण्यासाठी Silver touch Technologies Ltd. या NICSI मार्फत अधिसूचित संस्थेच्या
रु.४,३८,८९,३३७/- (रु. चार कोटी अडतीस लाख एकोणनव्वद हजार तिनशे सदतीस मात्र) इतक्या
रकमेच्या प्रस्तावास प्रशासकीय मान्यता देण्यात येत आहे. सदर प्रस्तावाचा तपशील खालीलप्रमाणे
आहेः-
---------------------------------------------------------------------
| Sr. No. | Particulars | Cost in Rs. |
| १) | Application Development Charges | २,२७,४८,८४० |
| २) | Offsite Annual Maintenance Support Charges (५ Years) | १,१३,७४,४२० |
| ३) | Sub total | ३,४१,२३,२६० |
| ४) | Administrative Charges (NICSI Charges @९%) | ३०,७१,०९३ |
| ५) | Total | ३,७१,९४,३५३ |
| ६) | GST @१८% | ६६,९४,९८४ |
|  | Grand Total | ४,३८,८९,३३७ |
---------------------------------------------------------------------
४. सदर प्रस्तावांतर्गत खर्च “मागणी क्र. जे-२, २०५२ सचिवालयीन सर्वसाधारण सेवा (००)
विधि व न्याय विभाग (००)(०२) ई-गव्हर्नन्स प्रकल्पाच्या अंमलबजावणीसाठी तरतूद (२०५२ ५११६)
या लेखाशिर्षाखाली १७ संगणक खर्च या उद्दीष्ट्ठांतर्गत संबंधित आर्थिक वर्षात उपलब्ध करुन
देण्यात आलेल्या निधीतून भागविण्यात येईल.
पृष्ट्ठ ३ पैकी २
# Page 3
शासन निर्णय क्रमांकः समिती २२२४/ प्र.क्र.०५/का.१५
५. वित्त विभागाच्या शासन निर्णय क्र. विअप्र २०१३/प्र. क्र.३०/२०१३/ विनियम, भाग-२,
दिनांक १७ एप्रिल, २०१५ अन्वये वित्तीय अधिकार नियम पुस्तिका १९७८ भाग-१ उप विभाग-२
मधील अ. क्र. २७ (अ) नुसार नियम क्र. ७६ अन्वये प्रशासकिय विभागास प्रदान करण्यात आलेल्या
अधिकारास अनुसरुन निर्गमित करण्यात येत आहे.
६. यानुषंगाने निधीबाबतचे आदेश स्वतंत्रपणे निर्गमित करण्यात येतील. सदर शासन निर्णय
महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात आला