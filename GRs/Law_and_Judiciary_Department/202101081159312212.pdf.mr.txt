# Page 1
महाप्रशासक आणि शासकीय विश्वस्त, महाराष्ट्र राज्य, मुंबई या कार्यालयातील कक्षांचे नूतनीकरणाकरिता २७-लहान बांधकामे " या उद्दिष्टांतर्गत अनुदान मंजूर करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : मप्रशा १२२०/१६२/(११४/२०)/कार्या-१७.
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक :- ०८ जानेवारी, २०२१
वाचा:- १) शासन निर्णय, विधि व न्याय विभाग क्र. मप्रशा १२१८/५५८/(१९४/१८)/कार्या-१७, दिनांक ३१.०८.२०१९ .
२) शासन निर्णय,विधि व न्याय विभाग क्र.मप्रशा १२१९/४१२/(१७५/१९)/कार्या-१७.
दिनांक १७.०१.२०२० .
३) विधि व न्याय विभागाचे पत्र क्र. हिपूमा-१४२०/प्र.क्र.९५/का.-२३, दिनांक २२ .१२.२०२०.
४) शासन परिपत्रक, वित्त विभाग क्र. पूरक-२०२०/प्र.क्र.१५२/अर्थ-३, दिनांक २२ .१२.२०२०.
प्रस्तावना - महाप्रशासक आणि शासकीय विश्वस्त, महाराष्ट्र राज्य, मुंबई या कार्यालयातील कक्षांचे नूतनीकरणाकरिता रु. २३,६८,०००/- इतक्या रकमेच्या अंदाजपत्रकास संदर्भाधीन अ.क्र. (१) येथील दिनांक ३१ ऑगस्ट, २०१९ च्या शासन निर्णयान्वये प्रशासकीय मान्यता देण्यात आली आहे. सन २०१९-२०२० या वित्तीय वर्षात महाप्रशासक आणि शासकीय विश्वस्त, महाराष्ट्र राज्य, मुंबई या कार्यालयातील कक्षांचे नूतनीकरणासाठीचा खर्च भागविण्यासाठी रु. २३,६८,०००/- इतके अनुदान पुरवणी मागणीद्वारे मंजूर करण्यात आले आहे. सद्यस्थितीत सदर अनुदानाच्या ६० टक्के म्हणजेच रु. १४,२०,८००/- इतके अनुदान महाप्रशासक आणि शासकीय विश्वस्त, महाराष्ट्र राज्य, मुंबई (नियंत्रक अधिकारी संकेतांक क्र. जे ००४२) यांना वितरीत करण्यास संदर्भाधीन अ.क्र. (२) येथील दिनांक १७.०१.२०२० च्या शासन निर्णयान्वये शासन मान्यता देण्यात आली आहे. आता सदर कामासाठी रु. २३,६८,०००/- इतकी रक्कम मंजूर करण्यात आली असल्याने उर्वरित रक्कम रु. ९,४७,२००/- (अक्षरी रु. नऊ लाख सत्तेचाळीस हजार दोनशे फक्त ) इतक्या रकमेची पुरवणी मागणी डिसेंबर, २०२० च्या हिवाळी अधिवेशनामध्ये वित्त विभागामार्फत सादर करण्यात आली होती. त्यानुसार सदर बाबीसाठी निधी वितरित करण्याची बाब शासनाच्या विचाराधीन होती.
# Page 2
शासन निर्णय क्रमांकः मप्रशा १२२०/१६२/(११४/२०)/कार्या-१७.
शासन निर्णय - महाप्रशासक आणि शासकीय विश्वस्त, महाराष्ट्र राज्य, मुंबई या कार्यालयातील कक्षांचे नूतनीकरणाकरिता रु.९,४७,०००/- ( अक्षरी रु. नऊ लाख सत्तेचाळीस हजार फक्त ) इतक्या रकमेची पुरवणी मागणी विधानमंडळाने मंजूर केली आहे. त्यानुसार सदर बाबीसाठी रु.९,४७,०००/- (अक्षरी रु. नऊ लाख सत्तेचाळीस हजार फक्त) इतका निधी नियंत्रक अधिकारी संकेतांक क्र. जे ००४२ यांना वितरित करण्यात येत आहे.
२. सदर निधी मंजूर प्रयोजनासाठीच खर्च करण्यात येईल, याबाबत महाप्रशासक आणि शासकीय विश्वस्त, महाराष्ट्र राज्य, मुंबई यांनी दक्षता घ्यावी.
३. या बाबीवर होणारा खर्च मागणी क्र. जे-१, २०१४-न्यायदान (दत्तमत), ११० - महाप्रशासक आणि शासकीय विश्वस्त, (००) (०१) महाप्रशासक आणि शासकीय विश्वस्त (अनिवार्य ) (२०१४०२५२) २७-लहान बांधकामे ” या लेखाशीर्षाखाली करण्यात यावा.
४. सदर शासन निर्णय, शासन परिपत्रक, वित्त विभाग क्र. पूरक-२०२०/प्र.क्र.१५२/अर्थ-३, दिनांक २२ डिसेंबर २०२० व वित्त विभागाच्या अनौपचारिक संदर्भ क्र. ७०१/२०२०/व्यय-५, दि.२८.१२.२०२० अन्वये प्राप्त मंजूरीस अनुसरुन निर्गमित करण्यात येत आहे.