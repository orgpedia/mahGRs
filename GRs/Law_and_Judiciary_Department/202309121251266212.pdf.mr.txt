# Page 1
मा. मुंबई उच्च न्यायालयाच्या औरंगाबाद खंडपीठ आवाराच्या संरक्षक भिंतींच्या दुरुस्तीच्या कामास प्रशासकीय मान्यता देणेबाबत.
महाराष्ट्र शासन
विधी व न्याय विभाग
शासन निर्णय क्रमांकः एचसीटी-५२२३/२३५/प्र.क्र.५१/का.४
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: ११ सप्टेंबर, २०२३.
संदर्भ : (१) वित्त विभाग, शासन निर्णय विअप्र-२०१३/प्र.क्र.३०/१३/विनियम (भाग-२), दि.२०.०९.२०१९.
(२) प्रबंधक (निरीक्षणे -२), अपील शाखा, उच्च न्यायालय, मुंबई यांचे पत्र क्र. B(W) १६२६ of १९८१/(१५-II)/१०१३/२१४१३, दि. २४/०४/२०२३.
प्रस्तावना :
मा. मुंबई उच्च न्यायालयाचे खंडपीठ औरंगाबाद येथील पूर्व बाजूची एन-३ गेटकडील व उत्तरेकडील संरक्षक भिंतींचे बांधकाम जुने झाले असून त्यांस तडे गेले आहेत. त्यामुळे भिंत कोसळून दुर्घटना होऊ शकते हे विचारात घेऊन तिच्या दुरुस्तीचे काम करण्याचे उच्च न्यायालय प्रशासनाकडून प्रस्तावित आहे. त्यास अनुसरुन कार्यकारी अभियंता, सार्वजनिक बांधकाम विभाग, औरंगाबाद यांनी सदर दुरुस्तीबाबतचे सन २०२२-२३ च्या दरसुचीवर आधारीत रु.
२,३१,१०,३७८/- इतक्या रक्कमेचे अंदाजपत्रक सादर केले आहे. सदर अंदाजपत्रकास मुख्य अभियंता, सार्वजनिक बांधकाम विभाग, औरंगाबाद यांनी तांत्रिक मान्यता दिलेली आहे. सदर कामास व त्याबाबतच्या अंदाजपत्रकीय खर्चास खंडपीठाच्या वरीष्ठतम न्यायमुर्तींनी मान्यता दिली असून, मा.
उच्च न्यायालयाच्या समन्वय समितीच्या दि. १६.०२.२००४ रोजीच्या बैठकीत घेण्यात आलेल्या निर्णयानुसार अंदाजपत्रकात समाविष्ट ५% Centage Charges वगळून (रु.११,००,४९४/-) सदरच्या प्रस्तावास प्रशासकीय मान्यता व निधी उपलब्ध करुन देण्याची विनंती संदर्भ क्र. २ येथील पत्रान्वये मा.उच्च न्यायालयाने शासनास केली आहे.
त्यानुसार, खंडपीठ औरंगाबाद येथील पूर्व बाजूची एन-३ गेटकडील व उत्तरेकडील संरक्षक भिंतीच्या दुरुस्तीस व त्याबाबतच्या रु. २,२०,०९,८८३/- इतक्या रकमेच्या अंदाजपत्रकास ( अंदाजपत्रकात समाविष्ट ५% Centage Charges वगळून) प्रशासकीय मान्यता देण्याची बाब शासनाच्या विचाराधीन होती.
शासन निर्णय : मा. मुंबई उच्च न्यायालयाचे खंडपीठ औरंगाबाद येथील पूर्व बाजूची एन-३ गेटकडील व उत्तरेकडील संरक्षक भिंतीच्या दुरुस्तीस व त्याबाबतच्या रु.२,२०,०९,८८३ /- (अक्षरी रु. दोन कोटी वीस लक्ष नऊ हजार आठशे त्र्याऐंशी फक्त) (सेंटेज चार्जेस वगळून) इतक्या रकमेच्या अंदाजपत्रकास याद्वारे प्रशासकीय मान्यता देण्यात येत आहे.
# Page 2
शासन निर्णय क्रमांक: एचसीटी-५२२३/२३५/प्र.क्र.५१/का.४
२. उपरोक्त मान्यता प्राप्त अंदाजपत्रकीय रकमेचा तपशिल पुढीलप्रमाणे आहे :
Name of Work :- Construction of compound wall at Eastern & Northern side of Hon.High Court Campus, Aurangabad.
--------------------------------------
| Sr.No. | Particulars | Amount (in Rs.) |
| १ | Civil Work | १,८३,४९,७४३/ |
| २ | Add १८% for GST | ३३,०२,९५४/ |
| ३ | Add १% Labour Insuarance | १,८३,४९७/ |
| ४ | Add for Royalty Charges | १,५१,३८९/ |
| ५ | Add for Testing Charges | २२,३००/ |
|  | Total | २,२०,०९,८८३/ |
--------------------------------------
३. प्रचलित कार्यपद्धतीचा अवलंब करुन ई-निविदा प्रक्रिया सार्वजनिक बांधकाम विभागाकडून राबविण्यात यावी व या प्रशासकीय मान्यतेच्या अनुषंगाने इतर अनुषंगिक कार्यवाही पूर्ण करावी.
४. याप्रित्यर्थ होणारा खर्च “मागणी क्र. जे-१, २०१४ - न्यायदान, (भारित) १०२ - उच्च न्यायालये, (०३) (०१) प्रबंधक, अपील शाखा (२०१४ ००९२) (अनिवार्य) अंतर्गत २७ लहान बांधकामे” या लेखाशिर्षाखाली संबंधित वित्तीय वर्षात निधी विहीत पध्दतीने अर्थसंकल्पित करण्यात येऊन भागविण्यात यावा.
५. सदर शासन निर्णय हा वित्त विभाग शासन निर्णय विअप्र-२०१३/प्र.क्र.३०/१३/ विनियम (भाग २), दि.२०.०९.२०१९ अन्वये वित्तीय अधिकार नियम पुस्तिका, १९७८, भाग- पहिला, उपविभाग-पाच, महाराष्ट्र सार्वजनिक बांधकाम नियमपुस्तिका परिच्छेद क्र. १३४ (३) अन्वये प्रशासनिक विभागास प्रदान करण्यात आलेल्या प्राधिकारानुसार निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.go.in या संकेतस्थळावर उपलब्ध करण्यात आला असून त्याचा संकेतांक २०२३०९१२१२५१२६६२१२ असा आहे. सदर शासन निर्णय डिजिटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
VILAS VASANT
GAIKWAD
(विलास व. गायकवाड)
विधि सल्लागार-नि-सह सचिव, महाराष्ट्र शासन प्रति, मा. उपमुख्यमंत्री तथा मंत्री (विधि व न्याय )यांचे सचिव, मंत्रालय, मुंबई, महाप्रबंधक, उच्च न्यायालय, मुंबई.
प्रबंधक (निरीक्षणे -२), अपील शाखा, मुंबई उच्च न्यायालय, मुंबई.
प्रबंधक (प्रशासन), मुंबई उच्च न्यायालय, औरंगाबाद खंडपीठ, औरंगाबाद.
महालेखापाल (लेखा अनुज्ञेयता/लेखापरीक्षा), महाराष्ट्र-दोन, नागपूर.
जिल्हा कोषागार अधिकारी, औरंगाबाद.
विधि व न्याय विभाग (कार्या. २३/२४), मंत्रालय, मुंबई.
निवड नस्ती.
पृष्ठ २ पैकी २