# Page 1
सरकारी अभियोक्ता, बृहन्मुंबई या
कार्यालयाकरिता लघुलेखक (निम्नश्रेणी)
संवर्गातील २ पदे निर्माण करण्याबाबत.
महाराष्ट्र शासन
विधि व न्याय विभाग
शासन निर्णय: सअबृ-१८२३/६२५/प्र.क्र.५१/का.८
मादाम कामा मार्ग, हुतात्मा राजगुरु चौक,
मंत्रालय, मुंबई: ४०००३२.
दिनांक : २७ नोव्हेबर, २०२४
वाचा:- १) विधि व न्याय विभाग, शासन निर्णय, क्र.संकिर्ण २८१६/प्र.क्र१९१(भाग १)/१६/
का.८, दि.१८ एप्रिल, २०२३
२) सरकारी अभियोक्ता, बृहन्मुंबई यांचे पत्र जावक क्र.३५९/२०२२, दि.६ जून, २०२३
३) सरकारी अभियोक्ता, बृहन्मुंबई यांचे पत्र जावक क्र.२५/२०२४, दि.११ जानेवारी, २०२४
४) उच्चस्तरीय सचिव समितीच्या दि. ९ जुलै, २०२४ रोजीच्या बैठकीचे इतिवृत्त
क्र. पदनि-२०२४/प्र.क्र.११/आपुक, दि.२४ जुलै, २०२४
प्रस्तावना:-
विधि व न्याय विभाग, शासन निर्णय, दि. १८ एप्रिल, २०२३ अन्वये कार्यासन-८ च्या
अधिपत्याखालील १३ सरकारी वकील कार्यालयांच्या आस्थापनेवरील पदांचा सुधारित आकृतीबंध निश्चित
करण्यात आलेला आहे. सदर सुधारित आकृतीबंधानुसार सरकारी अभियोक्ता, बृहन्मुंबई या
कार्यालयाकरिता विविध संवर्गातील ९ नियमित पदे मंजूर असून गट-ड संवर्गातील ६ पदाची सेवा
बाययंत्रणेद्वारे घेण्यास मान्यता देण्यात आलेली आहे. सदर कार्यालयात एकही निम्नश्रेणी लघुलेखक पद
मंजूर नाही. तसेच, सदर कार्यालयातील अपुऱ्या कर्मचारी वर्गामुळे कार्यालयीन व न्यायालयीन कामकाजात
वारंवार अडचणी निर्माण होत असल्यामुळे या कार्यालयाकरिता लघुलेखक (निम्नश्रेणी)- २ पदे व लिपिक-
टंकलेखक-१ पद अशी एकूण ३ पदे नव्याने निर्माण करण्याचा प्रस्ताव संदर्भ क्र. २ व ३ येथील पत्रान्वये
सरकारी अभियोक्ता, बृहन्मुंबई यांनी सादर केलेला होता. सदर प्रस्ताव वित्त विभागाच्या मान्यतेसाठी सादर
केला असता, वित्त विभागाने या कार्यालयाकरिता लघुलेखक(निम्नश्रेणी)- २ पदे निर्माण करण्याबाबतचा
प्रस्ताव उपसमितीच्या मान्यतेसाठी सादर करण्यास मान्यता दिली. त्यानुषंगाने उपसमितीने दिलेल्या
मान्यतेनुसार, लघुलेखक(निम्नश्रेणी) संवर्गातील २ पदे निर्माण करण्याबाबतचा प्रस्ताव उच्चस्तरीय
समितीच्या दि. ९ जुलै, २०२४ रोजीच्या बैठकीत सादर करण्यात आला. सदर प्रस्तावास उच्चस्तरीय
सचिव समितीने मान्यता दिलेली आहे. त्यानुसार सदर कार्यालयाकरिता लघुलेखक(निम्नश्रेणी) संवर्गातील
२ पदे निर्माण करण्याबाबतच्या प्रस्तावाला मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः सअबृ-१८२३/६२५/प्र.क्र.५१/का.८
शासन निर्णय:-
उच्चस्तरीय सचिव समितीच्या दि. ९ जुलै, २०२४ रोजी पार पडलेल्या बैठकीत दिलेल्या
मान्यतेनुसार, सरकारी अभियोक्ता, बृहन्मुंबई या कार्यालयाकरिता लघुलेखक(निम्नश्रेणी)
संवर्गातील २ पदे निर्माण करण्यास व ती विहित पद्धतीने भरण्यास शासन मंजूरी देण्यात येत आहे.
------------------------------------------------------
|  | अ.क्र. |  |  | पदनाम |  |  | पदसंख्या |  |  | वेतनश्रेणी |  |
|  | १ |  |  | लघुलेखक (निम्नश्रेणी) |  |  | २ |  |  | एस-१५ ४१८००-१३२३०० |  |
------------------------------------------------------
२.यावर होणारा खर्च "मागणी क्र.जे-०१, लेखाशीर्ष २०१४, न्यायदान, ११४, विधि सल्लागार व
समुपदेशी (००) (०१) विधि सल्लागार व समुपदेशी, (शहर अधिकारी) (दत्तमत) (अनिवार्य) ०१-वेतन
(२०१४ ०२९९)” खाली खर्ची टाकून तो चालू सन २०२४-२०२५ च्या तसेच प्रतिवर्षीच्या मंजूर
अनुदानातून भागविण्यात यावा.
३. हा शासन निर्णय उच्चस्तरीय सचिव समितीने दि.९ जुलै, २०२४ रोजीच्या बैठकीत दिलेल्या
मान्यतेनुसार व वित्त विभागाने त्यांच्या अनौ.संदर्भ क्र.६३९/आपुक२४, दि.१६.१०.२०२४व अनौ.
संदर्भ क्र.३९६/सेवा-९, दि. ०१.१०.२०२४ अन्वये दिलेल्या मान्यतेनुसार निर्गमित करण्यात येत
आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर