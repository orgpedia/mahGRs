# Page 1
वित्तीय अधिकार नियमपुस्तिका, १९७८, भाग पहिला, उपविभाग-दोन, अनुक्रमांक ४३-अ, नियम क्र. १४० मधील वित्तीय अधिकार व वित्तीय मर्यादा सुधारित करणेबाबत (भाग-२).
महाराष्ट्र शासन
विधि व न्याय विभाग
शासन निर्णय क्र.:- एचसीटी ५२१९/१३२/प्र.क्र.२२/का.४
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक :- २९ जानेवारी, २०२०.
संदर्भ :- १) शासन निर्णय, विधि व न्याय, क्र. पी/५२/१६३३ (७२/९७)- तेवीस, दि. ३०/०७/१९९७.
२) उप प्रबंधक, लायब्ररी, म्युझियम, लिगल रिसर्च अँड पब्लिकेशन्स, उच्च न्यायालय, मुंबई यांचे पत्र क्र. Judlib/२०१९/१५, दि. १/०२/२०१९, क्र. Judlib/२०१९/९३, दि.४/०७/२०१९ व क्र. Judlib/२०१९/१२९, दि.१६/१०/२०१९.
३) शासन निर्णय, वित्त विभाग, क्र. विअप्र-१०११/प्र.क्र.३७/२०११/विनियम, दि.१७/०४/२०१५.
प्रस्तावना : संदर्भ क्रमांक ३ येथील शासन निर्णय, वित्त विभाग, दि. १७/०४/२०१५ अन्वये सुधारित वित्तीय अधिकार नियम पुस्तिका, १९७८, भाग पहिला, उपविभाग-दोन, अनुक्रमांक ४३-अ, नियम क्र.
१४० अन्वये दैनंदिन कार्यालयातील उपयोगासाठी संदर्भ पुस्तके, प्रकाशने विकत घेण्यास मंजुरी देण्याचे अटीअधिन पूर्ण अधिकार प्रशासनिक विभाग, विभाग प्रमुख, प्रादेशिक विभाग प्रमुख, कार्यालय प्रमुख/संस्थांचे प्रमुख यांना प्रदान करण्यात आले आहेत.
कालपरत्वे माहिती तंत्रज्ञानात होणाऱ्या बदलास अनुरूप उपरोक्त बाबींच्या माध्यमांत देखील बदल झालेला आहे. पुस्तके, प्रकाशने, अहवाल, नियतकालिके ही ईलेक्ट्रॉनिक स्वरुपात सध्या उपलब्ध असून ती डेटाबेस स्वरुपात मा. मुंबई उच्च न्यायालयाच्या ग्रंथालयाकरिता तसेच मा.
न्यायमुर्ती यांच्या निवासस्थानी खरेदी करण्यात येतात. असे डेटाबेस प्रत्येक वर्षी खरेदी न करता ती वेळोवेळी नुतनीकृत करावी लागतात. त्यानुसार उपरोक्त वित्तीय शक्तीमध्ये कालसुसंगत सुधारणा करण्याचा प्रस्ताव शासनाच्या विचाराधीन होता. त्यानुषंगाने शासन पुढीलप्रमाणे घेत आहे.
शासन निर्णय : प्रशासकीय व वित्तीय अधिकार प्रदान समितीच्या मान्यतेनुसार वित्तीय अधिकार नियम पुस्तिका, १९७८, भाग पहिला, उपविभाग-दोन, अनुक्रमांक ४३-अ, नियम क्र. १४० मध्ये या शासन निर्णयासोबत जोडलेल्या परिशिष्टामध्ये दर्शविल्याप्रमाणे व त्यात दर्शविलेल्या विहित अटी आणि शर्तींच्या तसेच विहित वित्तीय मर्यादेच्या अधीन राहून वित्तीय अधिकार सुधारित करण्यास शासन मंजूरी देण्यात येत आहे. सदर वित्तीय अधिकार मर्यादेपेक्षा जास्त खर्च अपेक्षित असल्यास तसेच विहीत केलेल्या अटी किंवा त्यातील एखादी अट वा अटींची पूर्तता होत नसेल, अशा प्रसंगी प्रस्तावास शासनाची मंजूरी आवश्यक राहील.
२. या शासन निर्णयाद्वारे प्रदान करण्यात आलेल्या वित्तीय शक्तींचा वापर हा विविध वित्तीय प्रकाशनांमध्ये अंतर्भूत असलेल्या नियम आणि विनियम यामधील अटींच्या व शर्तींच्या अधीन तसेच
# Page 2
शासन निर्णय क्रमांक: एचसीटी ५२१९/१३२/प्र.क्र.२२/का.४
शासनाने वेळोवेळी निर्गमित केलेल्या कार्यकारी आदेशांच्या अनुपालनाच्या अधीन राहून करण्यात यावा.
३. सदर शासन निर्णयान्वये संदर्भ क्र.१ येथे नमूद शासन निर्णय, विधि व न्याय विभाग, दि.३०/०७/१९९७ अधिक्रमित करण्यात येत आहे.
४. या वित्तीय अधिकारांचा वापर करून मंजूरी आदेश निर्गमित करताना सक्षम प्राधिकाऱ्याने सदर मंजूरी आदेशाची प्रत इतर सर्व संबंधित अधिकाऱ्यांप्रमाणेच संबंधित लेखापरीक्षा अधिकाऱ्याला व वित्त विभागाला (विनियम शाखा व व्यय ५ कार्यासन) पाठवावी. अशा मंजूरी आदेशामध्ये वित्तीय अधिकार नियम पुस्तिका, १९७८, भाग २ मधील संबंधित वित्तीय शक्तींचा अनुक्रमांक, नियम क्रमांक तसेच सदर शासन निर्णयाचा क्रमांक, दिनांक व त्यासोबतच्या परिशिष्टातील वित्तीय शक्तींचा न चुकता स्पष्ट उल्लेख करावा.
५. या शासन निर्णयासोबत जोडलेल्या परिशिष्टातील वित्तीय शक्ती, या वित्तीय अधिकार नियम पुस्तिका, १९७८, भाग दोन द्वारे प्रदान करण्यात आलेल्या वित्तीय शक्तींचा भाग म्हणून समजण्यात यावा. ज्यावेळी भाग २ चे प्रकाशन छापले जाईल, त्यावेळी त्यात या शक्तीचा अंतर्भाव करण्यात येईल.
६. सदर शासन निर्णय, वित्त विभागाकडील अनौपचारिक संदर्भ क्र. अनौसं-५२९/२०१९/ विनियम, दि. १२/११/२०१९ अन्वये वित्तीय अधिकार प्रदान समितीने दिलेल्या मान्यतेस अनुसरून निर्गमित करण्यात येत आहे.
# Page 3
# Page 4