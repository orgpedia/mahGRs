# Page 1
जिल्हा सरकारी वकील कार्यालयासाठी आहरण व संवितरण अधिकारी 'म्हणून `' घोषित करण्याबाबत.
महाराष्ट्र शासन
विधि व न्याय विभाग
शासन निर्णय क्रमांक : संकीर्ण-३८१९/प्र.क्र.७३/का.१४
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२
दिनांक : ०८ जुलै, २०१९
प्रस्तावना : राज्यातील जिल्हा व सत्र न्यायालयातील (नगर दिवाणी व सत्र न्यायालय, मुंबई वगळून) जिल्हा सरकारी वकील कार्यालयात राजपत्रित दर्जाचे पद उपलब्ध नसल्याने त्या कार्यालयातील जिल्हा
सरकारी वकील व सरकारी अभियोक्ता यांनाच त्या कार्यालयासाठी आहरण व संवितरण अधिकारी म्हणून घोषित करण्यात आले आहे. ही व्यवस्था मागील अनेक वर्षापासून अवलंबण्यात येत आहे. आता, महालेखापाल कार्यालय, मुंबई यांनी २०१५-१६ च्या कोषागार निरीक्षणात आक्षेप घेतला असून त्यांनी महाराष्ट्र कोषागार नियम, १९६८ मधील नियम १५ (३) नुसार जिल्हा सरकारी वकील व सरकारी अभियोक्ता हे पद राजपत्रित अधिकारी नसल्याने राजपत्रित दर्जाच्या अधिकाऱ्यास आहरण व संवितरण अधिकारी नेमण्याचे सूचित केले आहे.
त्यानुसार जिल्हा सरकारी वकील कार्यालयाच्या आहरण व संवितरण अधिकारी पदाचा कार्यभार सोपविण्यासाठी सर्व जिल्हा सरकारी वकील कार्यालयासाठी राजपत्रित दर्जाचे पद नव्याने निर्माण करण्याचा प्रस्ताव विचाराधीन आहे. दरम्यान जिल्हा सरकारी वकील कार्यालयाच्या (नगर दिवाणी व सत्र न्यायालय, मुंबई वगळून) आहरण व संवितरण अधिकारी पदाचा कार्यभार सोपविण्यासाठी त्या कार्यालयास संलग्न असलेल्या जिल्हा व सत्र न्यायालयातील अधीक्षक यांना आहरण व संवितरण
अधिकारी म्हणून घोषित करण्याची बाब शासनाच्या विचाराधीन होती.
शासन निर्णय : त्यानुसार आदेशाच्या दिनांकापासून ३१ डिसेंबर, २०१९ पर्यंतच्या कालावधीसाठी जिल्हा सर ारी वकील कार्यालयाकरिता (नगर दिवाणी व सत्र न्यायालय, मुंबई वगळून) आहरण व संवितरण अधिकारी म्हणून त्या कार्यालयास संलग्न असलेल्या जिल्हा व सत्र न्यायालयातील अधीक्षक या पदास विशेष बाब म्हणून आहरण व संवितरण अधिकारी म्हणून घोषित करण्यात येत आहे. सदर कार्यालयातील सर्व प्रकारची देयके कोषागारात सादर करण्यासाठी त्यांना प्राधिकृत करण्यात येत आहे.
सदर आदेश वित्तीय बाबींपुरतेच मर्यादित राहतील. सर्व जिल्हा सरकारी वकील कार्यालयांनी वित्त विभाग/महालेखापाल कार्यालयाकडून आहरण व संवितरण अधिकारी क्रमांक (D.D.O. Code) प्राप्त करून घेण्याची कार्यवाही करावी.
२. सदर शासन निर्णय वित्त विभागाने त्यांच्या अनौ.संदर्भ क्र.२५९/२०१९/कोषा प्रशा-५, दिनांक ०४.०७.२०१९ अन्वये दिलेल्या सहमतीस अनुसरून निर्गमित करण्यात येत आहेत.
# Page 2
शासन निर्णय क्रमांकः संकीर्ण-३८१९/प्र.क्र.७३/का.१४