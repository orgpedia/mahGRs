# Page 1
शामराव पेजे कोकण इतर मागासवर्ग आर्थिक विकास महामंडळाचे अधिकृत भागभांडवल रु. १५.०० कोटी वरुन रु.१००.०० कोटी इतके करण्याबाबत.
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक : मंत्रिमं -२०२२/प्र.क्र.११/महामंडळे
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक :०६.०५.२०२२
वाचा : १) मा. उपमुख्यमंत्री तथा वित्तमंत्री यांच्या सन २०२१ -२२ च्या अर्थसंकल्पीय भाषणातील घोषणा.
२) शासन निर्णय, सामाजिक न्याय व विशेष सहाय्य विभाग, क्रमांक : कुविमं २००६/प्र.क्र.२८९/ विघयो-२, दि. २५/०८/२००९.
३) मा.मंत्रिमंडळ बैठकीचे दि.२०.०४.२०२२ रोजीचे इतिवृत्त.
प्रस्तावना :
मा. उपमुख्यमंत्री तथा वित्तमंत्री यांच्या सन २०२१-२२ च्या अर्थसंकल्पीय भाषणात शामराव पेजे कोकण इतर मागास आर्थिक विकास महामंडळास रु.५०.०० कोटी देण्याबाबत घोषणा करण्यात आली होती. त्यास अनुसरुन सन २०२१-२२ च्या पावसाळी अधिवेशनात बाब क्र. १६८ अन्वये रु. ५०.०० कोटी शामराव पेजे कोकण इतर मागास आर्थिक विकास महामंडळास भागभांडवलांतर्गत मंजूर करण्यात आले आहेत. शिवाय सदर महामंडळाच्या अधिकृत भागभांडवली अंशदानाची मर्यादा संपुष्टात आली असल्याने, अधिकृत भागभांडवलाची मर्यादा वाढविण्याची बाब शासनाच्या विचाराधिन होती.
शासन निर्णय :
महाराष्ट्र राज्य इतर मागासवर्गीय वित्त आणि विकास महामंडळाची उपकंपनी असलेल्या शामराव पेजे कोकण इतर मागासवर्ग आर्थिक विकास महामंडळाचे अधिकृत भागभांडवल मर्यादा शासन निर्णय संदर्भ क्र.२ दि.२५/०८/२००९ अन्वये रु.१५.०० कोटी इतकी करण्यात आली होती.
सदर भागभांडवलाची मर्यादा संपुष्टात आली असुन अधिकृत भागभांडवलाची मर्यादा वाढविणे आवश्यक आहे.
मा.राज्यमंत्रिमंडळाने दि.२०.०४.२०२२ रोजी दिलेल्या मान्यतेनुसार महाराष्ट्र राज्य इतर मागासवर्गीय वित्त आणि विकास महामंडळाची उपकंपनी असलेल्या शामराव पेजे कोकण इतर मागास आर्थिक विकास महामंडळाच्या अधिकृत भागभांडवलाची मर्यादा रु.१५.०० कोटी वरुन रु.
१००.०० कोटी (अक्षरी रुपये शंभर कोटी फक्त) इतकी वाढविण्यास खालील अटींच्या अधीन राहून शासनाची मंजूरी देण्यात येत आहे.
i. महामंडळाच्या कर्ज वसूलीचे प्रमाण अत्यल्प आहे ते वाढविण्यासाठी आवश्यक त्या सर्व उपाय योजना व विशेष परिश्रम घ्यावेत.
# Page 2
शासन निर्णय क्रमांकः मंत्रिमं -२०२२/प्र.क्र.११/महामंडळे
ii. कर्ज वसुलीमध्ये समाधानकारक वाढ नसल्यास यापुढे भागभांडवल वितरीत करण्यात येणार नाही.