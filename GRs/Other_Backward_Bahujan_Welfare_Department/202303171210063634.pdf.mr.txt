# Page 1
महाराष्ट्र संशोधन, उन्नती व प्रशिक्षण प्रबोधिनी (अमृत), पुणे या संस्थेच्या उद्दिष्टपूर्ततेसाठी, संस्थेला स्वावलंबी व स्वायत्त् बनविणे, PPP ( पब्लिक प्रायव्हेट पार्टनरशिप ) या तत्त्वावर काम करणेसाठी व्यवस्थापकीय संचालक, अमृत यांना आवश्यक ते सर्व प्रशासकीय व वित्तीय अधिकार प्रदान करणेबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक- अमृत २०२३/प्र.क्र. १८/संस्था,
मादाम कामा मार्ग, हुतात्मा राजगुरु चौक, मंत्रालय,मुंबई ४०० ०३२
दिनांक:- १७ मार्च, २०२३
वाचा
१) शासननिर्णय, इतर मागास बहुजन कल्याण विभाग, क्र. प्रसंस्था २०१९/प्र.क्र.१००/ महामंडळे,दि.२२/०८/२०१९ २)शासननिर्णय, इतर मागास बहुजन कल्याण विभाग, क्र, अमृत २०२०/प्र.क्र. १०/संस्था (अमृत), दि २८.०६.२०२१ ३)शासननिर्णय, इतर मागास बहुजन कल्याण विभाग, क्र प्रसंस्था २०१९/प्र.क्र.१००/संस्था,दि.१२/०८/२०२२ ४)शासननिर्णय,इतर मागास बहुजन कल्याण विभाग, क्र. अमृत-२०२१ प्र.क्र.५२/संस्था,दि.३०/०८/२०२२ ५) शासन आदेश, महसूल व वन विभाग, क्र.बदली २०२२/प्र.क्र.१५२/ई-१, दि.२२.२.२०२३ ६)अमृत संस्थेच्या बॉडी ऑफ गव्हर्नन्सच्या दिनांक २७ फेब्रुवारी २०२३ रोजीच्या बैठकीचे इतिवृत.
प्रस्तावना खुल्या प्रवर्गातील आर्थिकदृष्ट्या दुर्बल घटकातील विद्यार्थी, युवक-युवती व इतर उमेदवारांकरिता विविध उपक्रम, प्रशिक्षण, संशोधन, कार्यक्रम, योजना इत्यादी राबविण्यात येऊन तसेच इतर माध्यमातूनही त्यांचा विकास घडविण्यासाठी संदर्भक्र.१ येथील शासन निर्णयान्वये महाराष्ट्र संशोधन, उन्नती व प्रशिक्षण प्रबोधिनी (अमृत) या संस्थेची स्थापना करण्यात आली आहे. सदर संस्थेची नोंदणी रजिस्ट्रेशन ऍक्ट ( Society Registration Act १८६०) आणि सार्वजनिक विश्वस्त व्यवस्था अधिनियम १९५० ( सन १९५० चा मुंबई अधिनियम क्रमांक २९) अंतर्गत करण्यात आलेली आहे. अमृत या संस्थेच्या व्यवस्थापकीय संचालक पदी अप्पर जिल्हाधिकारी संवर्गातील अधिकाऱ्याची नियुक्ती संदर्भ क्र.५ येथे नमूद दि. २२.०२.२०२३ च्या शासन आदेशान्वये करण्यात आलेली आहे.
खुल्या प्रवर्गातील आर्थिकदृष्ट्या दुर्बल घटकातील व्यक्तींचा शोध घेणे त्यांच्या उन्नतीसाठी व प्रशिक्षणासाठी विविध प्रकारच्या योजना, कार्यक्रम, उपक्रम करणे, त्याचप्रमाणे विविध प्रकारचे सर्वेक्षण करून व संशोधनाद्वारे असे उमेदवार शोधणे आणि त्यांच्या दुर्बलतेच्या कारणांचा शोध घेणे यासाठी अनेक प्रकारच्या नावीन्यपूर्ण योजना आखणे, नियोजन करणे व अंमलबजावणी करणेची आवश्यकता आहे.
महाराष्ट्र संशोधन, उन्नती व प्रशिक्षण प्रबोधिनी (अमृत), पुणे ही संस्थामार्फत राबविण्यात येणाऱ्या विविध प्रकारच्या योजनां ( वेतन व वेतनेतर ) वरील निधीसाठी तसेच संस्थेअंतर्गत् कार्यरत अधिकारी/कर्मचाऱ्यांच्या अनुदानासाठी पूर्णपणे शासनावर अवलंबून आहे. अमृत संस्थेच्या सर्वप्रकारच्या खर्चासाठी (वेतन व वेतनेतर) शासकीय निधीवरील अवलंबित्व कमी करणेसाठी अमृत संस्थेला देणगी स्वीकारणे किंवा सीएसआर (कार्पोरेट सोशल रिस्पॉन्सीबीलीटी) मधून फंड/निधी खाजगी व्यक्ती किंवा संस्था किंवा अन्य कंपनी इत्यांदीकडून प्राप्त करणे किंवा अन्य वैधमार्गाने निधी उभारणे, त्याचप्रमाणे यासाठी
# Page 2
शासन निर्णय क्रमांकः अमृत २०२३/प्र.क्र. १८/संस्था
राष्ट्रीयकृत बँकेमध्ये स्वतंत्र बचत खाते उघडणे,तसेच याप्रकारच्या उपक्रमासाठी आवश्यक वाटल्यास, सल्लागार समिती स्थापन करणे व इतर आवश्यक यंत्रणा स्थापन करणे आवश्यक आहे.
सदर बाब विचारात घेऊन व्यवस्थापकीय संचालक, अमृत यांना अमृत संस्थेच्या शासनमान्य् मेमोरंडम ऑफ असोसिएशन अॅण्ड रुल्स् मधील सर्व उद्दिष्टांच्या पूर्ततेसाठी, तसेच अमृत या संस्थेस स्वावलंबी व स्वायत्त बनविणेसाठी आवश्यक ते सर्व प्रशासकीय अधिकार व रुपये दहा कोटी पर्यंतचे ( आस्थापना खर्च वगळून ) वित्तीय अधिकार व्यवस्थापकीय संचालक, महाराष्ट्र संशोधन, उन्नती व प्रशिक्षण प्रबोधिनी अमृत यांना प्रदान करण्याबाबत चा ठराव अमृत संस्थेच्या बॉडी ऑफ गव्हर्नन्सच्या दिनांक २७ फेब्रुवारी २०२३ च्या बैठकीमध्ये मंजूर करण्यात आलेला आहे. त्यानुसार प्रशासकीय व वित्तीय अधिकार व्यवस्थापकीयसंचालक (अमृत) यांना प्रदान करणेबाबतची बाब शासनाच्या विचाराधीन होती.
शासननिर्णय
अमृत संस्थेच्या बॉडी ऑफ गव्हर्नन्सच्या दिनांक २७ फेब्रुवारी २०२३ च्या बैठकीत मंजूर केलेल्या ठरावा नुसार व्यवस्थापकीय संचालक, महाराष्ट्र संशोधन, उन्नती व प्रशिक्षण प्रबोधिनी (अमृत) यांना खालीलप्रमाणे प्रशासकीय व वित्तीय अधिकार योजना राबविण्यास मान्यता देण्यात येत आहे:
१. खुल्या प्रवर्गातील आर्थिकदृष्ट्या दुर्बल घटकातील व्यक्तींचा शोधघेणे, त्यांच्या उन्नतीसाठी व प्रशिक्षणासाठी विविध प्रकारच्या योजना, कार्यक्रम, उपक्रम करणे, त्याचप्रमाणे विविध प्रकारचे सर्वेक्षण करून व संशोधनाद्वारे असे उमेदवार शोधणे आणि त्यांच्या दुर्बलतेच्या कारणांचा शोध घेणे यासाठी अनेक प्रकारच्या नावीन्यपूर्ण योजना आखणे, आवश्यकतेप्रमाणे त्यात वेळोवेळी सुधारणा करणे, त्यासाठी सविस्तर नियोजन करणे व अंमलबजावणी करणे.
२. अमृत या संस्थेस स्वावलंबी व स्वायत्त बनविणेसाठी अमृत संस्थेला देणगी स्विकारणे किंवा सीएसआर ( कार्पोरेट सोशल रिस्पॉन्सीबीलीटी ) फंड मधून अथवा खाजगी व्यक्ती / संस्था / अन्य कंपनी इत्यांदीकडून निधी प्राप्त करणे किंवा अन्य वैध शासनमान्य मार्गाने रक्कम उभारणे, याद्वारे उपलब्ध होणाऱ्या निधी व्यवस्थापनासाठी राष्ट्रीयकृत बँकेमध्ये स्वतंत्र बचत खाते उघडणे, तसेच याप्रकारच्या उपक्रमासाठी आवश्यक वाटल्यास सल्लागार समिती स्थापन करणे व इतर आवश्यक यंत्रणा स्थापन करणे,
३. अमृत या संस्थेचा प्रभावीपणे व परिणामकारकरीत्या ग्रामीण भागापर्यंत जास्तीत जास्त प्रमाणात अपेक्षित असलेल्या योग्य त्यालाभार्थी व्यक्तींना लाभ मिळण्याच्या दृष्टिकोनातून सकारात्मक व उत्कृष्ट काम करणाऱ्या एक किंवा एकापेक्षा जास्त संस्था किंवा व्यक्ती यांच्यासोबत आवश्यक तो करार करून अशा व्यक्ती किंवा संस्था यांच्या एकत्रित सहभागाने म्हणजे PPP (पब्लिक प्रायव्हेट पार्टनरशिप) या तत्त्वावर काम करणे त्याचप्रमाणे अशाप्रकारच्या नाविन्यपूर्ण योजना आखणे, नियोजन करणे व अंमलबजावणी करणे
यासाठी आवश्यक ते सर्व प्रशासकीय अधिकार व रुपये दहा कोटीपर्यंतचे (आस्थापना खर्च वगळून) वित्तीय अधिकार व्यवस्थापकीय संचालक, महाराष्ट्र संशोधन, उन्नती व प्रशिक्षण प्रबोधिनी, अमृत यांना प्रदान करण्यास याव्दारे शासन मान्यता देण्यात येत आहे.
सं.क्र.२ येथे नमूद अमृत संस्थेच्या दि.२८.६.२०२१ च्या मेमोरंडम ऑफ असोसिएशन अँण्ड रुल्स मधील सर्व उद्दिष्टांच्या पूर्ततेसाठी, तसेच अमृत या संस्थेस स्वावलंबी व स्वायत्त बनविणेसाठी राबविण्यात पृष्ठ ३ पैकी २
# Page 3
शासन निर्णय क्रमांकः अमृत २०२३/प्र.क्र. १८/संस्था
येणाऱ्या उप्रक्रमांना/योजनांना अमृत संस्थेच्या नियामक मंडळाची (BOG) वेळोवेळी मान्यता घेणे आवश्यक राहील.तसेच शासनाने अमृत संस्थेसाठी तयार केलेल्या /अस्तित्वात असलेल्या शासनाच्या प्रचलित नियमांतील तरतूदींचे पालन करणे आवश्यक राहील.