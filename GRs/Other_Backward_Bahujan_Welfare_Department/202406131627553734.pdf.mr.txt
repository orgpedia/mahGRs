# Page 1
भटक्या जमाती-क प्रवर्गातील धनगर समाजाच्या विद्यार्थ्यांना शहरांतील इंग्रजी माध्यमाच्या नामांकित
निवासी शाळांमध्ये शिक्षण देणे या योजनेतील
निकषांमध्ये सुधारणा करण्याबाबत....
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक : धइंशा-२०२३/प्र.क्र.३३८/योजना-२,
मंत्रालय, हुतात्मा राजगुरू चौक,
मादाम कामा मार्ग, मुंबई - ४०० ०३२
दिनांक :- १३ जून, २०२४
वाचा - १) शासन निर्णय, विजाभज, इमाव व विमाप्र कल्याण विभाग, क्रमांक : धइशाप्र -२०१९/प्र.क्र.७२/शिक्षण
दिनांक ४ सप्टेंबर,२०१९
२) शासन परिपत्रक इतर मागास बहुजन कल्याण विभाग क्र. बैठक-२०२१/प्र.क्र.९४/धसयो, दि. १२/१/२०२२
प्रस्तावना : -
भटक्या जमाती-क प्रवर्गातील धनगर समाजातील विद्यार्थी उच्च शिक्षणात मागे पडू नयेत, तसेच उच्च शिक्षणाच्या बदलत्या परिस्थितीशी त्यांना जुळवून घेणे शक्य व्हावे यासाठी भटक्या जमाती-क
प्रवर्गातील धनगर समाजातील विद्यार्थ्यांना शहरातील इंग्रजी माध्यमांच्या नामांकित निवासी शाळांमध्ये
शिक्षण देण्याचा निर्णय संदर्भाधिन दि. ४/९/२०१९ च्या शासन निर्णयान्वये घेण्यात आला आहे. सदर शासन निर्णयामधील परिच्छेद क्र. ७ (अ) अनिवार्य निकष मधील क्र.(१) शाळाविषयक निकषामधील क्र. (३) मध्ये ‘ नामांकित निवासी इंग्रजी माध्यमाच्या शाळेमधून इयत्ता दहावीच्या कमीत कमी तीन बॅच उत्तीर्ण झालेल्या असाव्यातअसा ’ निकष निश्चित करण्यात आला आहे. तसेच सदरहू योजनेंतर्गत संदर्भाधिन परिपत्रक
दि.१२/१/२०२२ अन्वये धनगर समाजातील विद्यार्थ्यांना नामांकित निवासी इंग्रजी माध्यमाच्या शाळेमध्ये इयत्ता १ ली ते ५ वी च्या विद्यार्थ्यांना सर्व टप्प्यावर प्रवेश देण्याची तरतुद करण्यात आली आहे. सदर
निकषामध्ये/तरतुदीमध्ये सुधारणा करण्याची बाब शासनाच्या विचाराधिन होती.
शासन निर्णय :-
‘ भटक्या जमाती-क प्रवर्गातील धनगर समाजातील विद्यार्थ्यांना शहरांतील इंग्रजी माध्यमाच्या नामांकित निवासी शाळांमध्ये शिक्षण देणे ’ या योजनेंतर्गत संदर्भाधिन दि.४/९/२०१९ च्या शासन
निर्णयामधील परिच्छेद क्र. ७ (अ) अनिवार्य निकष मधील क्र.(१) शाळाविषयक निकषामधील क्र. (३) मध्ये ‘ नामांकित निवासी इंग्रजी माध्यमाच्या शाळेमधून इयत्ता दहावीच्या कमीत कमी तीन बॅच उत्तीर्ण झालेल्या असाव्यातअसा ’ निकष निश्चित करण्यात आला आहे. त्यामध्ये सुधारणा करुन ‘ नामांकित निवासी इंग्रजी
माध्यमाच्या शाळेमधून इयत्ता दहावीच्या कमीत कमी तीन बॅच उत्तीर्ण झालेल्या असाव्यात अथवा नामांकित निवासी इंग्रजी माध्यमाची शाळा सी.बी.एस.सी मान्यताप्राप्त असावीअशी ’ सुधारणा करण्यास शासनाची मान्यता देण्यात येत आहे.
तसेच सदरहू योजनेंतर्गत संदर्भाधिन शासन परिपत्रक दि.१२/१/२०२२ अन्वये भटक्या जमाती-क प्रवर्गातील धनगर समाजातील विद्यार्थ्यांना नामांकित निवासी इंग्रजी माध्यमाच्या शाळेमध्ये इयत्ता १ ली ते ५
वी च्या विद्यार्थ्यांना सर्व टप्प्यावर प्रवेश देण्याची तरतुद करण्यात आली असुन त्यामध्ये सुधारणा करुन
इयत्ता १ ली ते ८ वी च्या विद्यार्थ्यांना सर्व टप्प्यावर प्रवेश देण्यास खालील अटींच्या अधिन राहून शासनाची मान्यता देण्यात येत आहे :-
# Page 2
शासन निर्णय क्रमांकः धइंशा-२०२३/प्र.क्र.३३८/योजना-२,a
(१) ‘ भटक्या जमाती-क प्रवर्गातील धनगर समाजातील विद्यार्थ्यांना शहरांतील इंग्रजी माध्यमाच्या नामांकित निवासी शाळांमध्ये शिक्षण देणेया ’ योजनेंतर्गत विद्यार्थ्यांना प्रवेश देताना प्राधान्याने इयत्ता
१ ली ते ५ वी च्या वर्गामध्ये प्रवेश देण्यात यावा.
(२) सदर योजनेंतर्गत इयत्ता १ ली ते ५ वी च्या वर्गामध्ये विद्यार्थी उपलब्ध न झाल्यास इयत्ता ६ वी ते ८
वी च्या वर्गामध्ये प्रवेश देण्यात यावा.
(३)इयत्ता ६ वी ते ८ वी च्या वर्गामध्ये प्रवेश देण्यात येणाऱ्या विद्यार्थ्यांचे प्रमाण हे त्या शाळेला सदर
योजनेंतर्गत शासनाने मान्यता दिलेल्या धनगर समाजातील विद्यार्थ्यांच्या एकूण प्रमाणाच्या १५%
पेक्षा जास्त नसावे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध