# Page 1
यशवंतराव चव्हाण मुक्त वसाहत
योजनेतंर्गत तालुकास्तरीय समितीचे
पुनर्गठीत करणेबाबत..
महाराष्ट्र शासन
इतर मागास बहुजन कल्याण विभाग
शासन निर्णय क्रमांक : यचमु-२०२५/प्र.क्र.१७३/योजना-५
२ रा मजला, मोती महल इमारत
जे.टाटा रोड, चर्चगेट, मुंबई - ४०० ०२०
दिनांक : २४ नोव्हेंबर, २०२५.
संदर्भ :-१) शासन निर्णय, विजाभज, इमाव व विमाप्र कल्याण विभाग क्रमांक: गृनियो-
२०१७/प्र.क्र.६०/विजाभज-१, दिनांक २४.०१.२०१८.
२) शासन शुद्धिपत्रक , विजाभज, इमाव व विमाप्र कल्याण विभाग क्रमांक: गृनियो-
२०१७/प्र.क्र.६०/विजाभज-१, दिनांक ०८.०३.२०१९.
३) शासन शुद्धिपत्रक, इमाव, सावशैमाप्र, विजाभज व विमाप्र कल्याण विभाग क्रमांक:
गृनियो-२०१७/प्र.क्र.६०/विजाभज-१, दिनांक ११.०९.२०१९.
४) शासन निर्णय, इतर मागास बहुजन कल्याण विभाग क्रमांक: गृनियो-२०२०/
प्र.क्र.७३/विजाभज-१, दि.११.०१.२०२१.
५) शासन निर्णय, इतर मागास बहुजन कल्याण विभाग क्रमांक: यचमु-२०२५/
प्र.क्र.१७५/योजना-५, दि.३१.१०.२०२५.
प्रस्तावना :-
राज्यातील ग्रामीण भागातील विमुक्त जाती व भटक्या जमाती प्रवर्गातील
लाभार्थ्यांना वैयक्तिक व सामुहिकरित्या घरकुलांचा लाभ देण्यासाठी सन२०११ - १२पासून
“यशवंतराव चव्हाण मुक्त वसाहत योजना ”राबविण्यात येत आहे .महसूल व वन विभागामार्फत
राज्य शासनाच्या धोरणात्मक योजनांमध्ये प्रत्यक्ष अनुभव प्रतिक्रिया समाविष्ट्ट करुन कार्यक्षम,
परिणामकारक आणि लोकाभिमुख प्रशासन निर्माण करण्याच्या दृष्ट्टाने विभागीय आयुक्त,
छ.संभाजीनगर यांच्या अध्यक्षतेखाली समिती गठीत करण्यात आली होती. सदर समितीने सादर
केलेल्या अहवालामध्ये करण्यात आलेल्या शिफारशींमध्ये यशवंतराव चव्हाण मुक्त वसाहत
योजनेंतर्गत कार्यरत तालुकास्तरीय समिती पुनर्गठीत करण्याची आणि सदरहू समितीची बैठक
दरमहा घेण्याऐवजी आवश्यकतेनुसार घेण्याची शिफारस करण्यात आली आहे. त्यानुसार सदरहू
योजनेतंर्गत तालुकास्तरीय समिती पुनर्गठीत करण्याची बाब शासनाच्या विचाराधीन होती.
# Page 2
शासन निर्णय क्रमांक : यचमु-२०२५/प्र.क्र.१७३/योजना-५
शासन निर्णय :-
यशवंतराव चव्हाण मुक्त वसाहत योजनेतंर्गत संदर्भ क्रमांक १ येथील दिनांक
२४.०१.२०१८ रोजीच्या शासन निर्णयातील तरतुदीनुसार वसाहत स्थापन करण्यासाठी सुयोग्य
शासकीय जमिनीची जिल्हास्तरीय समितीस शिफारस करणे आणि शासकीय जमीन उपलब्ध
नसल्यास जमीन खरेदी करुन लाभार्थ्यांना वितरण करणे या प्रक्रियेमध्ये जिल्हास्तरीय समितीस
सहाय्य करण्यासाठी संबंधित तालुक्याचे उपविभागीय अधिकारी यांच्या अध्यक्षतेखालील
तालुकास्तरीय समिती कार्यरत आहे. सदरहू समिती खालीलप्रमाणे पुनर्गठीत करण्यात येत
आहे.
----------------------------------------------------------
| अ.क्र. | अधिकारी | समितीमधील पदनाम |
| १ | उप विभागीय अधिकारी | अध्यक्ष |
| २ | तहसिलदार | सदस्य |
| ३ | गट विकास अधिकारी, पंचायत समिती | सदस्य |
| ४ | सहाय्यक संचालक, नगररचना | सदस्य |
| ५ | निरीक्षक, भूमी अभिलेख | सदस्य |
| ६ | महाराष्ट्र राज्य विद्युत वितरण कंपनीचा प्रतिनिधी | सदस्य |
| ७ | तालुका कृषि अधिकारी | सदस्य |
| ८ | संबंधित मंडळ अधिकारी | सदस्य |
| ९ | सहाय्यक संचालक, इतर मागास बहुजन कल्याण | सदस्य सचिव |
----------------------------------------------------------
२. सदरहू समितीची बैठक दरमहा घेण्याऐवजी आवश्यकतेनुसार आयोजित करण्यात यावी.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3