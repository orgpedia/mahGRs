# Page 1
इतर मागास बहुजन कल्याण विभाग, मंत्रालय (खुद्द) च्या कार्यालयीन वापराकरीता जागा भाड्याने घेण्यास मंजूरी देण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक- आस्थाप्र-२०१९/प्र.क्र.१०६/आस्थापना-१,
मंत्रालय, मुंबई-४०० ०३२.
दिनांक : १८ एप्रिल, २०२२
प्रस्तावना: शासन अधिसूचना सामान्य प्रशासन विभाग, क्रमांक शाकानि २०१७/प्र.क्र.३३/१८(र.व का.), दिनांक ०९.०३.२०१७ अन्वये सामाजिक न्याय व विशेष सहाय्य विभागाचे विभाजन करुन इतर मागास बहुजन कल्याण या विभागाची निर्मिती करण्यात आली आहे. सदर नवनिर्मित विभागाच्या कार्यालयीन वापराकरीता उपलब्ध करुन देण्यात आलेली जागा अपूरी असल्याने विभागाचे कामकाज करण्यास उद्भवणाऱ्या अडचणी विचारात घेवून मंत्रालय परिसरात विभागाच्या कार्यालयीन वापराकरीता जागा भाड्याने घेण्याचा प्रस्ताव शासनाच्या विचाराधीन होता.
शासन निर्णय: इतर मागास बहुजन कल्याण विभाग (खुद्द) च्या कार्यालयीन वापराकरीता सुमारे ३२२० चौ.फुट इतकी जागा अपुरी पडत असून, मंत्रालयामध्ये या विभागासाठी जागा उपलब्ध होत नसल्याचे सामान्य प्रशासन विभागाने अभिप्राय दिलेले आहेत. त्यानुसार वित्त विभागाने विभागास कार्यालयीन वापराकरीता जागा भाड्याने घेण्यास सहमती दर्शविली आहे.
२. त्यानुसार मंत्रालय परिसरातील मोतीमहल इमारतीतील रुम नं. ५, दुसरा मजला, १९५ जे. टाटा मार्ग, चर्चगेट, मुंबई येथील २००० चौ. फुट इतकी जागा प्रति चौरस फुट रु.१९० या दराने प्रथम ३ वर्षांकरीता व त्यानंतर पुढील दोन वर्षांकरीता १० टक्के वाढ या दराने, तसेच ६ महिन्यांच्या भाड्याइतक्या अनामत रकमेसह फर्निचरसहीत जागा उपलब्ध असल्याचे दिसून आलेले आहे. मंत्रालय परिसरातील अन्य उपलब्ध जागांचे निरिक्षण केले असता मोतीमहल इमारतीतील दुसऱ्या मजल्यावरील सदर जागा सुयोग्य असल्याने सदर जागा भाड्याने घेण्याचा शासनाने निर्णय घेतलेला आहे.
३. मोतीमहल इमारतीतील दुसऱ्या मजल्यावरील २००० चौ.फुट जागा प्रथम ३ वर्षांकरीता दरमहा रु.१९० प्र.चौ.फुट व त्यावरील अनुज्ञेय कर या दराने तसेच ३ वर्षांच्या कालावधीनंतर त्यामध्ये १० टक्के वाढ याप्रमाणे तसेच, अनामत रक्कम म्हणून ६ महिन्यांच्या भाड्याइतकी (कर वगळून) रु.२२,८०,०००/ इतकी रक्कम अदा करण्यास तसेच सदर जागेमध्ये वापरण्यात येणारे पाणी व वीज यासाठी येणारा खर्च भागविण्यास याद्वारे मान्यता देण्यात येत आहे.
४. यासाठी होणारा खर्च मागणी क्र. झेडजी-२, २२५१- सचिवालय सामाजिक सेवा, ०९०- सचिवालय, (००) (०२) विमुक्त जाती, भटक्या जमाती, इतर मागासवर्ग व विशेष मागास प्रवर्ग कल्याण विभाग (२२५११३२५), १४-भाडेपट्टी व कर या लेखाशिर्षाखालील मंजूर अनुदानातून भागविण्यात यावा.
# Page 2
शासन निर्णय क्रमांकः आस्थाप्र-२०१९/प्र.क्र.१०६/आस्थापना-१
५. सदर शासन निर्णय वित्तीय अधिकार नियम पुस्तिका, १९७८, भाग- पहिला, उपविभाग- एक मधील अनुक्रमांक १०, नियम क्रमांक ११५ अन्वये प्रशासकीय विभागास प्रदान करण्यात आलेल्या अधिकारानुसार तसेच सामान्य प्रशासन विभागाच्या सहमतीने व वित्त विभागाचा अनौपचारिक संदर्भ क्र.९७०/व्यय-१४, दि.०१.११.२०२१ अन्वये वित्त विभागाने दिलेल्या सहमतीने निर्गमित करण्यात येत आहे.