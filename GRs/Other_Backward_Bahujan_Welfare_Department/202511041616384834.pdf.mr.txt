# Page 1
विशेष मागास प्रवर्गातील गोवारी समाजाच्या
विद्यार्थ्र्याना शहरांतील इंग्रजी माध्यमाच्या
नामांकित निवासी शाळांमध्ये शिक्षण देणे” या
योजनेंतर्गत शाळेची निवड करण्याबाबत.
श्री सत्य साई बहुउद्देशिय शिक्षण प्रशिक्षण
संस्था, बापटनगर, चंद्रपूर संचलित सैनिक
पब्लिक स्कूल, वडकी, ता. राळेगाव
जि.यवतमाळ
महाराष्ट्र शासन
इतर मागास बहुजन कल्याण विभाग
शासन निर्णय क्रमांक: संकीर्ण-२०२५/प्र.क्र.२९/योजना-३
पहिला मजला, विस्तार इमारत,
हुतात्मा राजगुरु चौक, मादाम कामा मार्ग, मंत्रालय, मुंबई -४०० ०३२.
दिनांक : ०४ नोव्हेंबर, २०२५
वाचा:- १) शासन निर्णय, इतर मागास बहुजन कल्याण विभाग, क्र.संकीर्ण-२०२४/प्र.क्र.९
(०१)/योजना-३, दिनांक १५.१०.२०२४
२) शासन निर्णय, इतर मागास बहुजन कल्याण विभाग, क्र.संकीर्ण-२०२४/प्र.क्र.९
(०१)/योजना-३, दिनांक १४.०५.२०२५
३) संचालक, इतर मागास बहुजन कल्याण संचालनालय, म.रा., पुणे यांचे पत्र
क्र.इमावबकसं/शिक्षण/शाळा निवड-गोवारी समाज/शाळा निवड/२०२५-
२६/४२८४, दिनांक २०.०८.२०२५
प्रस्तावना : -
आदिवासी विकास विभागामार्फत अनूसूचित जमातींसाठी सुरु असलेल्या योजनांच्या धर्तीवर
विशेष मागास प्रवर्गातील "गोवारी" समाज बांधवाच्या विकासासाठी विशेष कार्यक्रम वित्त विभागाच्या
सहमतीच्या अधीन राहून राबविण्यास या विभागाच्या संदर्भाधिन क्र.०१ च्या शासन निर्णयान्वये
मान्यता देण्यात आली आहे. सदरहू विशेष कार्यक्रमांतर्गत "गोवारी" समाजाच्या विद्यार्थ्यांना
शहरांतील इंग्रजी माध्यमांच्या नामांकित निवासी शाळांमध्ये प्रवेश देण्याबाबत या योजनेच्या
अंमलबजावणीसाठी विहित कार्यपध्दती, योजनेच्या लाभार्थ्यांसाठी पात्रतेचे निकष व अटी विहित
करण्यासाठी मा. मंत्रिमंडळाच्या दिनांक २९.०४.२०२५ रोजीच्या बैठकीत निर्णय घेण्यात आला आहे.
त्यानुषंगाने सदर योजना राबविण्यात येत आहे.
विशेष मागास प्रवर्गातील "गोवारी" समाजाच्या अंदाजे ६००० विद्यार्थ्यांना दरवर्षी जवळच्या
शहरांतील इंग्रजी माध्यमाच्या नामांकित निवासी शाळांमध्ये इयत्ता पहिली पासून इयत्ता बारावी पयंत
शिक्षण देण्यास शासन मान्यता देण्यात आली आहे. त्यासाठी सहायक संचालक, इतर मागास
बहुजन कल्याण यांनी त्यांच्या कार्यक्षेत्रातील गावांमध्ये इयत्ता पहिली ते बारावीमध्ये प्रवेश घेतलेल्या
/ घेऊ इच्छिणाऱ्या विद्यार्थ्यांची जाहीर सूचनेव्दारे माहिती मागवावी. विद्यार्थ्यांच्या पालकांना प्रस्तुत
# Page 2
योजनेचा हेतू व फलनिष्ट्पतीबाबत माहिती देण्यात यावी. तसेच, प्रत्येक शासकीय / अनुदानित
शाळांच्या पातळीवर, प्रस्तुत योजनेचा लाभ घेऊ इच्छिणाऱ्या मुलांची यादी, प्रवेश अर्ज व पालकांचे
संमती पत्र सहायक संचालक, इतर मागास बहुजन कल्याण यांनी घ्यावेत. तद्नंतर प्रत्येक सहायक
संचालक, इतर मागास बहुजन कल्याण यांनी किमान १०० विद्यार्थ्यांची निवड करावी व निवड
झालेल्या विद्यार्थ्यांना जवळच्या शहरांतील इंग्रजी माध्यमाच्या निवासी शाळेत सन २०२५-२६ या
चालू शैक्षणिक वर्षापासून प्रवेश मिळवून देण्याबाबत आवश्यक ती सर्व कार्यवाही पार पाडाव्यात अशा
सुचना संदर्भ क्र.०२ च्या शासन निर्णयान्वये देण्यात आल्या आहेत.
त्यानुषंगाने संचालक, इतर मागास बहुजन कल्याण संचालनालय, महाराष्ट्र राज्य, पुणे
यांनी संदर्भाधिन क्र. ३ येथे नमूद दिनांक २०.०८.२०२५ रोजीच्या पत्रान्वये, श्री सत्य साई
बहुउद्देशिय शिक्षण प्रशिक्षण संस्था, बापटनगर, चंद्रपूर संचलित सैनिक पब्लिक स्कूल, वडकी,
ता. राळेगाव जि.यवतमाळ या शाळेची उक्त योजनेंतर्गत निवड करुन सदरहू शाळेस सन २०२५-
२६ या शैक्षणिक वर्षाकरीता गोवारी समाजातील विद्यार्थी प्रवेशित करण्यास मान्यता
देण्याबाबतचा प्रस्ताव विहित प्रपत्रांसह (सन २०२५-२६ करीता शाळेला प्राप्त एकूण गुणांकन -
८८) शासनास सादर केला आहे. त्यानुषंगाने गोवारी समाजातील विद्यार्थ्र्याना शहारांतील इंग्रजी
माध्यमाच्या नामांकित निवासी शाळेत प्रवेश देण्यासाठी श्री सत्य साई बहुउद्देशिय शिक्षण
प्रशिक्षण संस्था, बापटनगर, चंद्रपूर संचलित सैनिक पब्लिक स्कूल, वडकी, ता. राळेगाव
जि.यवतमाळ या शाळेची निवड करुन सदरहू शाळेला सन २०२५-२६ या शैक्षणिक वर्षाकरीता
विशेष मागास प्रवर्गातील गोवारी समाजातील १०० विद्यार्थी प्रवेशित करण्यास संबंधित शासन
निर्णयातील अटी व शतींच्या अधिन राहून मान्यता देण्याची बाब शासनाच्या विचाराधीन होती.
शासन निर्णय :-
विशेष मागास प्रवर्गातील गोवारी समाजातील विद्यार्थ्र्याना शहारांतील इंग्रजी माध्यमाच्या
नामांकित निवासी शाळेत प्रवेश देण्यासाठी श्री सत्य साई बहुउद्देशिय शिक्षण प्रशिक्षण संस्था,
बापटनगर, चंद्रपूर संचलित सैनिक पब्लिक स्कूल, वडकी, ता. राळेगाव जि.यवतमाळ या
शाळेची निवड करण्यास व सदरहू शाळेला खालील तक्त्यात नमूदप्रमाणे सन २०२५-२६ या
शैक्षणिक वर्षाकरीता विशेष मागास प्रवर्गातील गोवारी समाजातील १०० विद्यार्थ्यांना प्रवेशित
करण्यास संबंधित शासन निर्णयामधील अटी व शतींच्या अधिन राहून शासनाची मान्यता देण्यात
येत आहे:-
--------------------------------------------------------------------------------------------------------------------------------------
| संस्थेचे नाव | शाळेचे नाव | शाळेला शैक्षणिक वर्ष २०२५-२६ करीता प्राप्त गुणांकन | सन २०२५-२६ या शैक्षणिक वर्षाकरीता मान्य विद्यार्थी संख्या |
| श्री सत्य साई बहुउद्देशिय शिक्षण प्रशिक्षण संस्था, बापटनगर, चंद्रपूर संचलित | सैनिक पब्लिक स्कूल, वडकी, ता. राळेगाव जि.यवतमाळ | ८८ | १०० |
--------------------------------------------------------------------------------------------------------------------------------------
# Page 3
१. नामांकित शाळेत प्रवेश देताना खालील अटी व शतींचे पालन करण्यात यावे :-
१)संबंधित संस्था/शाळेस संदर्भाधिन शासन निर्णय, दिनांक १४.०५.२०२५ मधील निकषांची,
अटी, शतींची पूर्तता करणे आवश्यक राहील. संबंधित संस्था/शाळेकडून संबंधित शासन
निर्णयातील निकषांची, अटी शतींची पूर्तता होत असल्याची खातरजमा करुन संबंधित
सहायक संचालक, इतर मागास बहुजन कल्याण यांनी विद्यार्थी वाटपाबाबत पुढील योग्य
ती कार्यवाही करावी.
२)संदर्भाधिन शासन निर्णय, दिनांक १४.०५.२०२५ मधील प्रपत्र-अ (२) १ वसतिगृहविषयक
अनिवार्य निकषामधील अ.क्र.१ प्रमाणे, संबंधित शाळेमध्ये विद्यार्थी व विद्यार्थीनींसाठी
निवासाची व्यवस्था स्वतंत्र इमारतीमध्ये असणे आवश्यक आहे. विद्यार्थी व विद्यार्थीनींसाठी
निवासाची व्यवस्था स्वतंत्र इमारतीमध्ये नसल्यास अशी व्यवस्था विहित कालावधीत
करण्याची जबाबदारी संबंधित संस्थेची राहील.
३)नामांकित निवासी शाळा योजनेच्या अनुषंगाने शाळेची तपासणी करावी. तसेच शाळेत
प्रवेशित सर्व विद्यार्थ्यांचे आधारकार्ड पडताळणी करुन नोंदणी करावी. तद्नंतर प्रत्यक्ष
उपस्थित लाभार्थी विद्यार्थ्यांची संख्या व प्रत्यक्ष निवासी विद्यार्थी संख्या याची खातरजमा
करुन शासन निर्णय, दिनांक १४.०५.२०२५ मधील अटी-शर्तीनुसार सविस्तर अहवाल
प्रादेशिक उपसंचालक, इतर मागास बहुजन कल्याण (प्रादेशिक) विभाग यांच्या मान्यतेने
निधी वितरणासाठी संचालक, इतर मागास बहुजन कल्याण संचालनालय, पुणे यांचे मार्फत
शासनास सादर करावा.
४)सदर योजनेंतर्गत विद्यार्थी मंजूरीबाबत संबंधित संस्था / शाळा मार्फत शासनास सादर
प्रस्तावात नमूद सर्व सोयी सुविधा देण्यास संस्था तयार आहे, याची संबधित सहायक
संचालक, इतर मागास बहुजन कल्याण यांनी खातरजमा करावी व संस्थेसोबत तसा
करारनामा करण्यात यावा.
५)संस्था / शाळेमार्फत विशेष मागास प्रवर्गातील गोवारी समाजातील विद्यार्थ्यांसाठी वेगळी
तुकडी/वर्ग सुरु करणे अपेक्षित नाही, शाळेमध्ये सुरु असलेल्या नियमित तुकडी/वर्गामध्येच
इतर विद्यार्थ्यांसमवेत योजनेंतर्गत प्रवेशित विद्यार्थ्यांना शिक्षण देणे बंधनकारक राहील.
विद्यार्थ्यांसाठी वेगळी तुकडी/वर्ग सुरु केल्याचे आढळल्यास संबंधित संस्था/शाळेवर गुन्हा
नोंदविण्याची कारवाई करण्यात येईल व शाळेची मान्यता तात्काळ रद्द करण्यात येईल.
६)संस्थेतील प्रवेशित मुलींच्या वसतिगृहात महिला अधिक्षिका व केअर टेकर यांची नियुक्ती
करणे बंधनकारक आहे. याची पूर्तता न झाल्याचे आढळल्यास शाळेची मान्यता रद्द करण्यात
येईल.
७)सदर योजनेंतर्गत शासनाने मान्यता दिलेल्या शाळांमध्येच आणि संबंधित शाळेकरीता मंजूर
केलेल्या विद्यार्थी संख्येच्या मर्यादेतच विशेष मागास प्रवर्गातील गोवारी समाजातील विद्यार्थी
प्रवेशित करण्याबाबत संबंधित जिल्याचे सहायक संचालक, इतर मागास बहुजन कल्याण
यांनी दक्षता घ्यावी.
# Page 4
८)योजनेच्या मूळ तरतुदीनुसार, कुटुंबाचे वार्षिक उत्पन्न रुपये १.०० लक्ष एवढ्या कमाल
मर्यादेत असणाऱ्या पाल्यांनाच सदर योजनेचा लाभ देण्यात यावा.
९)संबंधित जिल्याचे सहायक संचालक, इतर मागास बहुजन कल्याण यांनी विद्यार्थी प्रवेशित
करताना जवळच्या शाळेमध्ये तसेच संबंधित प्रकल्पातील निवड करण्यात आलेल्या शाळांना
प्राधान्य देऊन विद्यार्थी प्रवेशाची प्रक्रिया तात्काळ पूर्ण करावी.
१०)एखाद्या प्रकल्प कार्यक्षेत्रातील निवड करण्यात आलेल्या शाळा व त्यामध्ये मंजूर विद्यार्थी
संख्या यापेक्षा योजनेंतर्गत प्रवेशाकरीता प्राप्त अजांची संख्या जास्त असल्यास संबंधित
जिल्याचे सहायक संचालक, इतर मागास बहुजन कल्याण यांनी विद्यार्थ्यांची निवड ड्रॉ
पध्दतीने करुन निवड यादी जाहीर करावी. तसेच निवड न झालेल्या विद्यार्थ्यांची यादी
प्रसिध्द करावी. प्रकल्पामधील निवड करण्यात आलेल्या शाळेमध्ये या विद्यार्थ्यांना प्रवेश
देण्यात यावा.
११)सदर योजनेंतर्गत निवड करण्यात आलेल्या नामांकित शाळांच्या संस्थाचालक/मुख्याध्यापक
यांच्या समवेत संबंधित जिल्याचे सहायक संचालक, इतर मागास बहुजन कल्याण यांनी
शैक्षणिक वर्षाच्या प्रथम व द्वितीय सत्रामध्ये बैठक घेऊन प्रवेशित विद्यार्थ्यांची शैक्षणिक प्रगती
व त्यांना पुरविण्यात येणाऱ्या सुविधांबाबत आढावा घ्यावा.
१२)नामांकित योजनेंतर्गत शाळेची निवड झाल्यानंतर पहिल्या सत्रात दोन वेळा, तसेच द्वितीय
सत्रात दोन वेळा संबंधित जिल्याचे सहायक संचालक, इतर मागास बहुजन कल्याण यांनी
अचानक नामांकित शाळांना व्यक्तीश: भेट देऊन सदर शाळेमधील सौहार्दपूर्ण वातावरण,
विद्यार्थ्यांना देण्यात येणाऱ्या सुविधा, औषधोपचार, शैक्षणिक दर्जा, पोषण इत्यादी सर्व
बाबींबाबतचा अहवाल संचालक, इतर मागास बहुजन कल्याण संचालनालय, पुणे
यांच्यामार्फत शासनास सादर करावा.
१३)संदर्भाधिन, शासन निर्णय दिनांक १४.०५.२०२५ मधील विहित तरतुदींचे काटेकोरपणे पालन
करावे. सदर तरतुदींचे पालन न करणाऱ्या शाळांची मान्यता रद्द करण्यात येईल.
१४)सदर शासन निर्णयानुसार नामांकित योजनेंतर्गत मान्यता रद्द करण्यात आलेल्या शाळांमधील
विद्यार्थी तसेच शासकीय इंग्रजी माध्यमाच्या श्रेणी वाढ नसलेल्या शाळांमधील विद्यार्थी तसेच
शासकीय इंग्रजी माध्यमाच्या श्रेणीवाढ नसलेल्या शाळांमधील विद्यार्थ्यांना इतरत्र
समायोजित करण्यात यावे, असे समायोजन संबंधित जिल्याचे सहायक संचालक, इतर
मागास बहुजन कल्याण यांनी करावे व संचालक, इतर मागास बहुजन कल्याण
संचालनालय, पुणे यांच्यामार्फत अहवाल शासनास सादर करावा.
१५)नामांकित योजनेंतर्गत मंजूर करण्यात आलेल्या नामांकित शाळेमध्ये विद्यार्थी प्रवेशित
करताना ज्या इयत्तेत विद्यार्थी प्रवेशित करावयाचे आहेत. अशा इयत्तेत संबंधित शाळेमध्ये
नामांकित योजने व्यतिरिक्त प्रवेशित इतर विद्यार्थीसंख्येच्या समप्रमाणाच्या कमाल मर्यादेत
राहतील याची दक्षता घेण्यात यावी. (नामांकित योजनेंतर्गत प्रवेशित विद्यार्थी कमाल ५०
टक्के योजने व्यतिरिक्त प्रवेशित इतर विद्यार्थी किमान ५० टक्के)
२. नामांकित शाळांची यादी तयार करण्यासाठी शाळेची स्थापना कधी झाली, शाळेत देण्यात
येणाऱ्या सोयी-सुविधा, शाळांचे मागील तीन वषांचे निकाल तसेच त्यांचे मागील ३ वषांचे बँक
स्टेटमेंट, शाळांमध्ये अभ्यासक्रमाव्यतिरिक्त शिकविण्यात येणाऱ्या इतर बाबी, मागील ३ वषांचे लेखा
परिक्षण अहवाल, शालेय शिक्षण पूर्ण केल्यानंतर त्या शाळेतील विद्यार्थ्यांनी केलेली प्रगती अथवा
घेतलेले व्यावसायिक शिक्षण इ. बाबीची माहिती विचारात घेऊन जिल्हास्तरीय छाननी समितीने
संचालक, इतर मागास बहुजन कल्याण संचालनालय, पुणे यांच्याकडे प्रस्ताव अग्रेषित करावेत.
# Page 5
संचालक यांनी त्यांच्या कार्यालयास प्राप्त प्रस्ताव (प्रादेशिक विभागनिहाय) स्वयंस्पष्ट्ट अभिप्रायांसह
शासनास विनाविलंब मान्यतेस्तव सादर करावेत. सदर समितीने उत्तम नामांकित शाळांची छाननी
करावी व त्यानुसार सहायक संचालक, इतर मागास बहुजन कल्याण यांनी विद्यार्थ्यांच्या व त्यांच्या
पालकांच्या आवडीनुसार / प्राधान्यानुसार संबंधित विद्यार्थ्र्यास नामांकित शाळेत इयत्ता १ ली ते १२
वी मध्ये प्रवेश मिळवून द्यावा.
३. नामांकित शाळेच्या नियमानुसार विद्यार्थ्यांसाठी रेनकोट, भोजन, निवास खर्च, ट्युशन फी,
सुरक्षा अनामत, शिक्षण शुल्क इत्यादीसाठी देय रक्कम संबंधित सहायक संचालक, इतर मागास
बुहजन कल्याण यांच्यामार्फत संबंधित नामांकित निवासी शाळेस अदा करण्यात यावी. सदरचे शुल्क
संबंधित विद्यार्थी इयत्ता १२ वी उत्तीर्ण होईपयंत देय राहील, मात्र सदर विद्यार्थी दरवर्षी उत्तीर्ण होणे
आवश्यक राहील, विद्यार्थी अनुत्तीर्ण झाल्यानंतर त्याला नामांकित शाळेतून काढून टाकण्यात यावे.
विद्यार्थ्यांची देखभाल, शिक्षण, आरोग्य व प्रगती यांची संपूर्ण जबाबदारी संबंधीत नामांकित शाळेची
राहील. सदर योजनेची योग्य अंमलबजावणी करून योजना सफल करण्याची जबाबदारी संबंधित
सहायक संचालक व प्रादेशिक संचालक, इतर मागास बहुजन कल्याण यांची राहील. समितीद्वारे
नामांकित शाळांची अंतिम निवड झाल्यानंतर निवड झालेल्या शाळेबरोबर रीतसर करारनामा
करण्यात यावा.
४. सदर योजनेची अंमलबजावणी संबंधित जिल्याचे सहायक संचालक, इतर मागास बहुजन
कल्याण करतील तसेच प्रादेशिक उपसंचालक, इतर मागास बहुजन कल्याण (प्रादेशिक) विभाग या
योजनेचे“पर्यवेक्षकीय अधिकारी” म्हणून व संचालक, इतर मागास बहुजन कल्याण संचालनालय,
पुणे हे “नियंत्रक अधिकारी” म्हणून जबाबदारी पार पाडतील.
५. सदर योजनेसाठी होणारा खर्च “मागणी क्र. झेडजी-३, २२२५, अनुसूचित जाती, अनुसूचित
जमाती, इतर मागास वर्ग व अल्पसंख्याक यांचे कल्याण (२) (२९) गोवारी समाजातील गुणवंत
विद्यार्थ्यांना इंग्रजी माध्यमांच्या नामांकित शाळांमध्ये प्रवेश देणे (कार्यक्रम) ३४, शिष्ट्यवृत्तया/
विद्यावेतने, (२२२५जी ५६४)” या लेखाशिर्षाखाली मंजूर असलेल्या आर्थिक अनुदानातून भागविण्यात
यावा.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 6