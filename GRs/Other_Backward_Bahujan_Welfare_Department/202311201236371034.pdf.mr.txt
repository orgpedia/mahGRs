# Page 1
धनगर समाजाचा अनुसूचित जमातीमध्ये समावेश करुन आरक्षणाच्या मागणीच्या अनुषंगाने शिष्टमंडळ/अभ्यासगट स्थापन करण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्र : बैठक-२०२३/प्र.क्र.३०१ (२) / योजना-२
३ रा मजला, नवीन प्रशासकीय भवन, मंत्रालय, मुंबई-४०० ०३२.
दिनांक : २० नोव्हेंबर, २०२३.
वाचा:- मा. मुख्यमंत्री महोदयांच्या अध्यक्षतेखाली धनगर समाजाच्या शिष्टमंडळासमवेत दि. २१.९.२०२३ रोजी झालेल्या बैठकीचे इतिवृत्त
प्रस्तावना : धनगर समाजाचा अनुसूचित जमातीमध्ये समावेश करुन त्यांना आरक्षणाचा लाभ देण्याविषयी धनगर समाजाच्या शिष्टमंडळासमवेत मा. मुख्यमंत्री महोदयांच्या अध्यक्षतेखाली दि. २१.९.२०२३ रोजी झालेल्या बैठकीमध्ये, मध्यप्रदेश, बिहार व तेलंगणा या राज्यांनी त्यांच्या अधिकारामध्ये त्या राज्यांतील जातनिहाय यादीमध्ये समावेश असलेल्या जाती/जमातींना कोणत्या निकषांच्या आधारे जात प्रमाणपत्र व अन्य लाभ उपलब्ध करुन दिलेले आहेत, त्यासंदर्भात वरील राज्यांच्या कार्यपध्दतीचा अभ्यास करण्यासाठी त्या राज्यात धनगर समाजाच्या प्रतिनिधींसह राज्यातील अधिकाऱ्यांचे शिष्टमंडळ/ अभ्यासगट पाठवून पाबाबतचा अहवाल प्राप्त करुन घ्यावा असे निदेश दिले आहेत. उक्त पार्श्वभूमीवर, धनगर समाजाचा अनुसूचित जमातीमध्ये समावेश करुन आरक्षणाच्या मागणीच्या अनुषंगाने स्थापन करावयाच्या शिष्टमंडळ/अभ्यासगटामध्ये समावेश करावयाच्या शासकीय अधिकारी व अशासकीय सदस्यांच्या नावांची
शिफारस शासनास प्राप्त झाली असुन त्याप्रमाणे शिष्टमंडळ/अभ्यासगट स्थापन करण्याची बाब शासनाच्या विचाराधिन होती.
शासन निर्णय : मध्यप्रदेश, बिहार व तेलंगणा या राज्यांनी त्यांच्या अधिकारामध्ये त्या राज्यांतील जातनिहाय यादीमध्ये समावेश असलेल्या जाती/जमातींना जात प्रमाणपत्र तसेच अन्य लाभ उपलब्ध करुन देण्याबाबत अवलंबिलेल्या कार्यपध्दतीचा अभ्यास करण्यासाठी खालीलप्रमाणे “शिष्टमंडळ / अभ्यासगट" स्थापन करण्यास शासनाची मान्यता देण्यात येत आहे:
----------------------------------------------------------------------------------------------------
| अ.क्र. | नाव | पदनाम | समितीमधील पद |
| १ | श्री. सुधाकर शिंदे (भारतीय राजस्व सेवा ) | अतिरिक्त आयुक्त, बृहन्मुंबई महानगरपालिका, मुंबई | अध्यक्ष |
----------------------------------------------------------------------------------------------------
# Page 2
शासन निर्णय क्रमांकः बैठक-२०२३/प्र.क्र.३०१(२)/योजना-२
---------------------------------------------------------------------------------------------------------------------------
|  | श्री. दे. आ. गावडे | सह सचिव, इतर मागास बहुजन कल्याण विभाग, मंत्रालय, मुंबई | सदस्य सचिव तथा विभागाचे प्रतिनिधी |
| ३ | श्री. संतोष वि. गावडे | उप सचिव, महसुल विभाग, मंत्रालय, मुंबई | सदस्य |
| ४ | श्री. धनंजय सावळकर | अप्पर जिल्हाधिकारी तथा कार्यकारी संचालक, (मानव संसाधन) महानिर्मिती, मुंबई | सदस्य |
| ५ | श्री. जगन्नाथ महादेव वीरकर | अप्पर जिल्हाधिकारी तथा व्यवस्थापकीय संचालक, सिडको, नवी मुंबई यांचे विशेष कार्य अधिकारी | सदस्य |
| ६ | श्री. जे. पी. बघेळ |  | अशासकीय सदस्य |
|  | अॅड. एम. ए. पाचपोळ |  | अशासकीय सदस्य |
| ८ | श्री. माणीकराव बापुराव दांडगे पाटील |  | अशासकीय सदस्य |
| ९ | इंजि. जी. बी. नरवटे |  | अशासकीय सदस्य |
---------------------------------------------------------------------------------------------------------------------------
२. सदर शिष्टमंडळ/अभ्यासगटाची "कार्यकक्षा" खालीलप्रमाणे राहील :
सदर शिष्टमंडळाने राज्यातील धनगर समाजाला अनुसूचित जमाती प्रवर्गाचे आरक्षण/लाभ देण्याच्या मागणीच्या अनुषंगाने मध्यप्रदेश, बिहार व तेलंगणा या राज्यांनी त्यांच्या अधिकारामध्ये त्या राज्यांतील जातनिहाय यादीमध्ये समावेश असलेल्या काही विशिष्ट जाती / जमातींना अनुसूचित जमाती प्रवर्गाचे जात प्रमाणपत्र तसेच अन्य लाभ देण्याबाबत अवलंबिलेल्या कार्यपध्दतीचा अभ्यास करुन
त्याबाबतचा अहवाल शासनास सादर करण्याच्या हेतूने :
(१) सदर शिष्टमंडळ / अभ्यासगटाने मध्यप्रदेश, बिहार व तेलंगणा या राज्यांतील संबंधित कार्यालयांना भेटी देऊन त्या राज्यातील विशिष्ट जातींना अनुसूचित जमाती प्रवर्गातून आरक्षणाचा लाभ देण्यासाठी अवलंबिलेल्या कार्यपध्दतीचा अभ्यास करणे.
पृष्ठ ४ पैकी २
# Page 3
शासन निर्णय क्रमांक: बैठक-२०२३/प्र.क्र.३०१(२)/योजना-२
(२) मध्यप्रदेश, बिहार व तेलंगणा या राज्यांनी संविधानातील अथवा त्या राज्यांच्या कायद्यातील ज्या तरतुदींचा आधार आरक्षण / लाभ देताना घेतला त्याबाबतचे अभिलेख / कागदपत्रे उपलब्ध करुन घेणे. तसेच काही प्रकरणी न्यायालयीन प्रकरणे उद्भवली असल्यास त्याबाबतची माहिती/ कागदपत्रे / दस्तऐवज उपलब्ध करुन घेणे.
(३) सदर शिष्टमंडळ / अभ्यासगटाने आवश्यकतेनुसार असा लाभ मिळालेल्या संबंधित जाती/जमातींच्या शिष्टमंडळाशी चर्चा करुन आवश्यक माहिती/कागदपत्रे/दस्तऐवज उपलब्ध करुन घेणे.
३. उक्त शिष्टमंडळ/अभ्यासगटाने वरील कार्यकक्षेच्या आधारे आपला स्वयंस्पष्ट अभ्यासअहवाल आवश्यक सर्व संबंधित कागदपत्रे/दस्तऐवजासह किमान तीन महिन्याच्या आत शासनास सादर करावा.
४. श्री. दे.आ. गावडे, सह सचिव, इतर मागास बहुजन कल्याण विभाग, मंत्रालय, मुंबई हे उक्त शिष्टमंडळ/ अभ्यासगटाचे सदस्य सचिव व "समन्वयक" म्हणून काम पाहतील.
५. वरील शिष्टमंडळ / अभ्यासगटामध्ये नियुक्त शासकीय / अशासकीय सदस्यांना शासनाच्या प्रचलित ध्येय धोरणानुसार अनुज्ञेय असलेले भत्ते देय राहतील.
६. त्यानुषंगाने होणारा खर्च “मागणी क्र. झेडजी-३, २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण (०१) (०२) राज्य मागासवर्ग आयोग (अनिवार्य) (२२२५ एफ ३५२) १३, कार्यालयीन खर्च” या लेखाशिर्षाखालील तरतुदीतुन भागविण्यात येईल.
# Page 4