# Page 1
महाराष्ट्र राज्य इतर मागासवर्गीय वित्त आणि विकास महामंडळ व वसंतराव नाईक विमुक्त जाती व भटक्या जमाती विकास महामंडळ (म.) मुंबई या महामंडळातील कर्मचाऱ्यांना अनुकंपा नियमुक्तीचे धोरण लागू करणेबाबत..
महाराष्ट्र शासन
इतर मागास बहुजन कल्याण विभाग
शासन निर्णय क्रमांक : अकंपा २०२२/प्र.क्र.२/महामंडळे,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : १७ मार्च, २०२२
संदर्भ _: : १) सामान्य प्रशासन विभाग, शा.नि.क्र.अकंपा १२१७/प्र.क्र.१०२/आठ, दि.२१/०९/२०१७ २) सामान्य प्रशासन विभाग, शा.नि.क्र.अकंपा १२२१/प्र.क्र.११२/का-८, दि.२७/०९/२०२१ ३) व्यवस्थापकीय संचालक, वसंतराव नाईक विमुक्त जाती भटक्या जमाती विकास महामंडळ, मुंबई यांचा दि. २०.०१.२०२२ रोजीचा प्रस्ताव
प्रस्तावना: विभागाच्या अधिपत्याखालील वसंतराव नाईक विमुक्त जाती व भटक्या जमाती विकास महामंडळ व महाराष्ट्र राज्य इतर मागासवर्गीय वित्त आणि विकास महामंडळ या दोन महामंडळांतील अधिकारी / कर्मचाऱ्यांना अनुकंपा नियुक्तीचे धोरण लागू करण्याची बाब शासनाच्या विचाराधीन होती.
शासन निर्णय : उपरोक्त सामान्य प्रशासन विभागाच्या संदर्भ क्र. १ व २ च्या शासन निर्णयान्वये अनुकंपा नियुक्ती संदर्भात तरतुदी केल्या आहेत. सदर शासन निर्णय महाराष्ट्र राज्य इतर मागासवर्गीय वित्त आणि विकास महामंडळ तसेच वसंतराव नाईक विमुक्त जाती व भटक्या जमाती विकास महामंडळ या दोन्ही महामंडळास लागू करण्यात येत आहेत.
२. महाराष्ट्र राज्य इतर मागासवर्गीय वित्त आणि विकास महामंडळ व वसंतराव नाईक विमुक्त जाती व भटक्या जमाती विकास महामंडळ यांची निर्मिती कंपनी कायदा, १९५६ नुसार झालेली असल्यामुळे या महामंडळातील अधिकारी / कर्मचारी यांची अनुकंपा तत्वावरील नियुक्ती संबंधित महामंडळांच्या संचालक मंडळांच्या मान्यतेने करण्यात यावी.
३. अनुकंपा नियुक्तीच्या धोरणाची अंमलबजावणी करतांना, सामान्य प्रशासन विभागाच्या संदर्भाधीन दि. २१.०९.२०१९ च्या सोबत जोडलेल्या परिशिष्टांमध्ये नमुद तरतुदींचे तंतोतंत पालन महामंडळानी करणे आवश्यक राहील.