# Page 1
यशवंतराव चव्हाण मुक्त वसाहत योजनेंतर्गत चंद्रपूर जिल्ह्यातील घरकुलांसाठी उर्वरित निधी उपलब्ध करुन देण्याबाबत.
महाराष्ट्र शासन
इतर मागास बहुजन कल्याण विभाग
शासन ज्ञापन क्रमांकः यचमु-२०२२/प्र.क्र.१२१/योजना-१
नवीन प्रशासकीय इमारत, ३ रा मजला,
मंत्रालय, मुंबई - ४०० ०३२
दिनांक : १४ जुलै, २०२३
संदर्भ :- १) शासन निर्णय, इतर मागास बहुजन कल्याण विभाग क्रमांक-यचमु-२०२२/प्र.क्र.१२१/योजना-१, दि.०८ फेब्रुवारी, २०२३.
२) शासन ज्ञापन, इतर मागास बहुजन कल्याण विभाग क्रमांक-यचमु - २०२२/प्र.क्र.१२१/ योजना-१, दि.३१ मार्च, २०२२.
ज्ञापन यशवंतराव चव्हाण मुक्त वसाहत योजनेंतर्गत संदर्भ क्रमांक १ येथील शासन निर्णयान्वये, चंद्रपूर जिल्ह्यासाठी रु.३४,९८, १४,४००/- रक्कमेच्या २८०३ वैयक्तिक घरकुल लाभार्थ्यांच्या प्रस्तावास शासनाची कार्योत्तर मान्यता देवून सदरहू कामांसाठी रु.२.०० कोटी इतका निधी उपलब्ध करुन देण्यात आला आहे. तसेच संदर्भ क्रमांक २ येथील शासन ज्ञापनान्वये, सदरहू घरकुलांसाठी रु.५.०० कोटी इतका निधी उपलब्ध करुन देण्यात आला असून उर्वरित निधी कामाच्या पुर्ततेनुसार व निधीच्या उपलब्धतेनुसार द्यावयाचा आहे.
२. चंद्रपूर जिल्ह्यातील २८०३ वैयक्तिक घरकुल लाभार्थ्यांकरीता उक्त निधी वगळता सद्य:स्थितीत रु.७.०० कोटी (अक्षरी रुपये सात कोटी फक्त) इतका निधी वितरीत करण्यास या ज्ञापनाद्वारे शासनाची मान्यता देण्यात येत आहे. तसेच उर्वरित निधी आगामी काळात निधीच्या उपलब्धतेनुसार देण्यात येईल.
३. सदर निधी वितरीत करण्यासाठी उपसचिव, इतर मागास बहुजन कल्याण विभाग, मंत्रालय मुंबई यांना “नियंत्रक अधिकारी” तसेच सहायक आयुक्त, समाज कल्याण, चंद्रपूर यांना “आहरण व संवितरण अधिकारी” म्हणून घोषित करण्यात येत आहे.
४. सहायक आयुक्त, समाज कल्याण, चंद्रपूर यांनी वरील निधी मंजूरी दिलेल्या कामांसाठी वितरीत करण्यापुर्वी संदर्भाधिन शासन निर्णयातील अटी व शर्तींची पुर्तता होत असल्याची खातरजमा करावी.
५. यासाठी होणारा खर्च याबाबतचा खर्च सन २०२३-२४ या वित्तीय वर्षात मागणी झेडजी-३, मुख्य लेखाशिर्ष २२२५, अनुसूचित जाती, अनुसूचित जमाती व इतर मागास वर्ग यांचे कल्याण, ०३ मागासवर्गाचे कल्याण, (०१) (०३) विमुक्त जाती भटक्या जमाती यांच्याकरिता यशवंतराव चव्हाण मुक्त वसाहत योजना (२२२५-ई ८२१) ३१ सहायक अनुदाने (वेतनेत्तर) या लेखाशिर्षाखाली उपलब्ध आर्थिक तरतूदीतून भागविण्यात यावा.
# Page 2
शासन ज्ञापन क्रमांकः यचमु-२०२२/प्र.क्र.१२१/योजना-१