# Page 1
राज्यात इतर मागास प्रवर्ग व विशेष मागास प्रवर्गातील लाभार्थ्यांसाठी “मोदी आवास” घरकुल योजना राबविण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक- वगृयो-२०२३/प्र.क्र.३३ / योजना - ५
मंत्रालय, मुंबई-४०० ०३२.
दिनांक :- २७ सप्टेंबर, २०२३.
वाचा : १) इतर मागास बहुजन कल्याण विभाग शासन निर्णय क्र.वगृयो-२०२३/प्र.क्र.३३/योजना५, दि.२८.०७.२०२३
प्रस्तावना : सन २०२३-२४ च्या अर्थ संकल्पीय भाषणामध्ये मा. उप मुख्यमंत्री (वित्त) महोदयांनी दि.०९ मार्च,२०२३ रोजी राज्याचा सन २०२३-२४ करीताचा अर्थसंकल्प विधानसभेत सादर करताना “ इतर मागासवर्गीय लाभार्थ्यांसाठी येत्या तीन वर्षात १० लाख घरे बांधण्यासाठी नवीन “मोदी आवास" घरकुल योजना सुरु करण्यात येईल. या योजनेसाठी येत्या ३ वर्षात १२ हजार कोटी रुपये उपलब्ध करुन देण्यात येतील. यापैकी ३ लाख घरे ३ हजार ६०० कोटी रुपये खर्च करुन सन २०२३ २४ या पहिल्या वर्षात पुर्ण करण्यात येतील अशी घोषणा केली होती. त्याअनुषंगाने इतर मागास प्रवर्गातील लाभार्थ्यासाठी येत्या तीन वर्षात १० लाख घरे बांधण्यासाठी “मोदी आवास” घरकुल योजना राबविण्याबाबतच्या प्रस्तावास दि. २१.०७.२०२३ रोजी मा. मंत्रीमंडळाने मान्यता दिली आहे.
त्यानुसार शासन निर्णय इतर मागास बहुजन कल्याण विभाग क्र.वगृयो-२०२३/प्र.क्र.३३/योजना-५, दि.२८.०७.२०२३ निर्गमित करण्यात आला आहे.
तथापि, विशेष मागास प्रवर्गासाठी सुद्धा यापूर्वी सन २०२१-२२ च्या अर्थसंकल्पिय अधिवेशनामध्ये मा.वित्त मंत्री महोदयांनी घरकुले प्रस्तावित केली होती. त्यामुळे सदर प्रवर्गासही घरकुले आवश्यक आहेत. त्याअनुषंगाने विशेष मागास प्रवर्गातील घरकुलास पात्र कुटूंबांचा समावेश “मोदी आवास” घरकुल योजनेमध्ये करण्याची बाब शासनाच्या विचाराधीन होती.
शासन निर्णय : राज्यात ग्रामीण भागात वास्तव्यास असणाऱ्या इतर मागास प्रवर्गासोबत विशेष मागास प्रवर्गातील घरकुलास पात्र कुटूंबांचा समावेश “मोदी आवास” घरकुल योजनेमध्ये करण्यास या शासन निर्णयान्वये मान्यता देण्यात येत आहे.
०२. शासन निर्णय इतर मागास बहुजन कल्याण विभाग क्र.वगृयो-२०२३/प्र.क्र.३३/योजना-५, दि.२८.०७.२०२३ मधील नमुद अटी व शर्ती विशेष मागास प्रवर्गातील पात्र लाभार्थ्यांनाही लागू राहतील.
# Page 2
शासन निर्णय क्रमांकः वगृयो-२०२३/प्र.क्र.३३ / योजना - ५