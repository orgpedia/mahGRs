# Page 1
इतर मागास बहुजन कल्याण विभागाच्या अखत्यारीतील शासकीय वसतीगृहातील विद्यार्थ्यांसाठी सोयी सुविधांतर्गत वस्तू खरेदी करण्यास मान्यता देणेबाबत .
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक : खरेदी-२०२३/प्र.क्र.२२/योजना-५
हुतात्मा राजगुरु चौक, मादाम कामा मार्ग,मुंबई-४०००३२.
दिनांक : २९ डिसेंबर, २०२३
वाचा -: १. इतर मागास बहुजन कल्याण विभाग शासन निर्णय क्रमांक वगृयो-२०२०/प्र.क्र.०१/योजना-५, दि.२८.०२.२०२३.
२. इतर मागास बहुजन कल्याण विभाग शासन निर्णय क्रमांक वगृयो-२०२३/प्र.क्र.१२/योजना-५, दि.१३.०३.२०२३.
३. इतर मागास बहुजन कल्याण विभाग शासन निर्णय क्रमांक वगृयो-२०२३/प्र.क्र.२२/योजना-५, दि.२७.०४.२०२३.
४. इतर मागास बहुजन कल्याण विभाग शासन निर्णय क्रमांक वगृयो-२०२०/प्र.क्र.०१/योजना-५, दि.१९.१२.२०२३.
५. संचालक, इतर मागास बहुजन कल्याण संचालनालय, पुणे यांचे दि.२२.१२.२०२३ रोजीचे पत्र.
प्रस्तावना -: जिल्हा मुख्यालयाच्या ठिकाणी राज्यातील इतर मागास प्रवर्ग, विमुक्त जाती, भटक्या जमाती व विशेष मागास प्रवर्ग या प्रवर्गातील मॅट्रीकोत्तर शिक्षण घेणाऱ्या विद्यार्थ्यांसाठी शासनाने स्वत: इमारत भाडयाने घेवून जिल्हानिहाय वसतीगृहे कार्यान्वित करण्याचा शासन निर्णय दि.२८.०२.२०२३ अन्वये घेण्यात आला आहे. त्यानुसार इतर मागास बहुजन कल्याण विभागाच्या अखत्यारीतील शासकीय वसतीगृहातील विद्यार्थ्यांसाठी आवश्यक असलेल्या वस्तूंच्या खरेदीस प्रशासकीय मान्यता देण्याची बाब शासनाच्या विचाराधीन होती.
शासन निर्णय -: संचालक, इतर मागास बहुजन कल्याण संचालनालय, पुणे यांनी संदर्भाधिन क्र. ५ अन्वये सादर केलेल्या पत्राच्या अनुषंगाने जिल्हा मुख्यालयाच्या ठिकाणी राज्यातील इतर मागास प्रवर्ग, विमुक्त जाती, भटक्या जमाती व विशेष मागास प्रवर्ग या प्रवर्गातील विद्यार्थ्यांसाठी वसतीगृहे कार्यान्वित करण्याकरिता आवश्यक असलेल्या वस्तूंच्या खरेदी जेम पोर्टलवरुन करण्यासाठी खालील रकान्यात नमुद केल्याप्रमाणे एकुण रु. ३३,६७,४०,४००/- ( तेहत्तीस कोटी सदुसष्ट लाख चाळीस हजार चारशे फक्त ) इतक्या खर्चास प्रशासकीय मान्यता देण्यात येत आहे.
---------------------------------------------
| क्र. | वस्तुचे नाव | ७२ वसतीगृहासाठी एकुण वस्तु |
| १ | लोखंडी पलंग | ७२०० |
| २ | प्लास्टिक खुर्ची | ७२०० |
| ३ | लोखंडी टेबल | ३६०० |
| ४ Oc | गादी | ७२०० |
| ५ | लोकरी ब्लँकेट | ७२०० |
---------------------------------------------
# Page 2
शासन निर्णय क्रमांकः खरेदी-२०२३/प्र.क्र.२२/योजना-५
--------------------------------------------------------------
| ६ | उशी | ७२०० |
| ७ | चादर (बेडशीट) | १४४०० |
| ८ | उशीचे अभ्र | १४४०० |
| ९ | स्टील पेला | ७२०० |
| १० | लोखंडी/ स्टेनलेस स्टील बादली (प्रत्येकी १ याप्रमाणे) | ७२०० |
| ११ | प्लॅस्टीक मग (प्रत्येकी १ याप्रमाणे) | ७२०० |
| १२ | कच-याचा डब्बा (डस्टबीन) (लहान) | ३६०० |
| १३ | पिण्याच्या पाण्यासाठी वॉटर प्युरीफायर + कुलर | ७२ |
| १४ | वसतिगृहासाठी मोठे घड्याळ | ७२ |
| १५ | प्रिंटर | १४४ |
| १६ | संगणक | १४४ |
| १७ | अग्निशमन यंत्र | ३६० |
| १८ | इलेक्ट्रीक गीझर | ७२० |
| १९ | कपाट | २४४८ |
| २० | मोठा कच-याचा डब्बा (डस्टबीन) | ७२ |
| २१ | कार्यालयासाठी २ टेबल | १४४ |
| २२ | कार्यालयासाठी ८ खुर्च्या | ५७६ |
| २३ | कार्यालयासाठी १ कपाट | ७२ |
| २४ | सिलिंग फॅन | २५२० |
| २५ | टेलिव्हिजन | ७२ |
--------------------------------------------------------------
०२. उपरोक्त खरेदी संदर्भातील अटी व शर्ती खालीलप्रमाणे आहेत :
१. संचालक, इतर मागास बहुजन कल्याण संचालनालय, पुणे यांनी जेम (GEM) पोर्टलवरून विहीत कार्यपध्दतीनुसार तसेच उद्योग, उर्जा व कामगार विभाग, शासन निर्णय, दिनांक ०१.१२.२०१६ व तदनंतर त्यानुषंगाने निर्गमित करण्यात आलेल्या शासन निर्णयामधील विहीत अटी, शर्तीच्या अधीन राहून खरेदी करावी. संबंधित वस्तू / बाबींची खरेदी करण्यापूर्वी त्याची प्रत्यक्ष मागणी विचारात घेण्यात यावी.
२. पुरवठादार संस्थेनी पुरवठा करावयाच्या वस्तुंचे नमुने संचालक, इतर मागास बहुजन कल्याण संचालनालय, पुणे यांच्याकडे सादर करावेत. संचालक, इतर मागास बहुजन कल्याण संचालनालय, पुणे यांनी सदर नमुन्याची गुणवत्ता उद्योग, उर्जा व कामगार विभाग, शासन निर्णय, दिनांक ०१.१२.२०१६ मधील परिशिष्ट-१२ मध्ये नमुद तज्ञ संस्थेकडून तपासून नमुने अंतिम करावेत. सदर नमुने ज्या ठिकाणी मालाचा पुरवठा करण्यात येणार आहे, त्या ठिकाणच्या वसतीगृहाच्या गृहपाल / अधीक्षक / सहायक संचालक, इतर मागास बहुजन कल्याण, संबंधित जिल्हा यांना पाठवून नमुन्याप्रमाणे वस्तू प्राप्त झाल्याचे त्यांच्याकडून प्रमाणित करून घ्यावेत.
३. संगणकाचा पुरवठा विहीत मानकाप्रमाणे झाला असल्याबाबत उद्योग, उर्जा व कामगार विभाग, शासन निर्णय, दिनांक ०१.१२.२०१६ अन्वये विहीत केल्यानुसार शासकीय विभागांनी
पृष्ठ ४ पैकी २
# Page 3
शासन निर्णय क्रमांकः खरेदी-२०२३/प्र.क्र.२२/योजना-५
करावयाच्या कार्यालयीन खरेदीसाठीच्या कार्यपध्दतीच्या नियमपुस्तिकेतील परिशिष्ट- १२ अन्वये विहीत करण्यात आलेल्या मान्यताप्राप्त संस्थांकडून दर्जाबाबत तपासणी करुन प्रमाणित झाल्यानंतरच देयके अदा करण्याची कार्यवाही संचालक, इतर मागास बहुजन कल्याण संचालनालय, पुणे यांनी करावी.
४. मालाचा पुरवठा करणाऱ्या संस्थेनी संबंधित वसतिगृहाच्या अधीक्षक / गृहपाल / सहायक संचालक, इतर मागास बहुजन कल्याण, संबंधित जिल्हा यांच्याकडे वरील मान्य करण्यात आलेले नमुने दाखवून त्यानुसार मालाचा पुरवठा करावा.
५. मालाचा पुरवठा झाल्यानंतर अधीक्षक/गृहपाल यांनी पुरवठादाराकडून माल मिळाल्याची पोचपावती संबंधित जिल्हयाच्या सहायक संचालक, इतर मागास बहुजन कल्याण यांचेकडे सादर करावी.
६. शासकीय वसतीगृहातील प्रत्यक्ष विद्यार्थी संख्येनुसार करण्यात आलेली मागणी व पुरविण्यात आलेल्या वस्तु याबाबत पडताळणी करण्याची दक्षता संचालक, इतर मागास बहुजन कल्याण संचालनालय, पुणे यांनी घ्यावी.
०३. याकरीता संचालक, इतर मागास बहुजन कल्याण संचालनालय, पुणे यांना आहरण व संवितरण अधिकारी म्हणून घोषीत करण्य येत आहे. याबाबत होणारा खर्च लेखाशिर्ष, मागणी क्रमांक झेडजी-३, २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण, ( ०३) मागासवर्गीयांचे कल्याण, (०६) वसतिगृहे, (०६) (०३) मॅट्रीकोत्तर शिक्षण घेणाऱ्या इतर मागास वर्ग, विमुक्त जाती, भटक्या जमाती व विशेष मागास प्रवर्ग प्रवर्गातील विद्यार्थ्यासाठी भाडयाने वसतिगृह (२२२५ एफ७०१), १३, कार्यालयीन खर्च या लेखाशिर्षाअंतर्गत सन २०२३-२४ या आर्थिक वर्षाकरिता उपलब्ध असलेल्या मंजूर तरतुदीमधून भागविण्यात यावा. प्रशासकीय मान्यता दिल्यानंतर त्याअनुषंगाने खरेदीबाबतची प्रशासकीय कार्यवाही पूर्ण करून पात्र पुरवठादारांचे प्रस्ताव राज्यस्तरीय खरेदी समितीच्या मान्यतेसाठी सादर करतील.
न्यूनतम दर असलेल्या पुरवठादाराकडून खरेदी प्रक्रीया पूर्ण झाल्यावर याबाबतची देयके प्रमाणित करुन आवश्यक कागदपत्रासह निधी मागणीबाबतचा प्रस्ताव शासनास सादर करण्यात यावा.
०४. सदर आदेश, शासन निर्णय, वित्त विभाग, क्र. विअप्र-२०१३/प्र.क्र.३० / २०१३ / विनियम, भाग-२, दि.१७.४.२०१५, वित्तीय अधिकार नियम पुस्तिका, १९७८, भाग- पहिला, उपविभाग-तीन, अ.क्र.४, परि.क्र.२७ (२) (अ). भाग-पहिला, उपविभाग-२, अ.क्र.७४, नियम क्र. २७- अ, नियम क्र.७६, अ.क्र. ३७, नियम क्र.९०, अ.क्र.४५, नियम क्र. १६९ अन्वये प्रशासकीय विभागास प्रदान केलेल्या अधिकारानुसार व वित्त विभागाच्या अनौपचारीक संदर्भ क्रमांक ९२८/ व्यय-१४, दिनांक १८.१०.२०२३ अन्वये मिळालेल्या सहमतीस अनुसरून निर्गमित करण्यात येत आहेत.
# Page 4