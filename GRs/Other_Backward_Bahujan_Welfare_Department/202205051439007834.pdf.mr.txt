# Page 1
इतर मागास बहुजन कल्याण विभागाच्या दि.१४/१/२०२१ च्या शासन निर्णयासोबतच्या परिशिष्ट-४ मध्ये सुधारणा करणेबाबत.
राज्य मागासवर्ग आयोगातील सदस्य सचिव पद
महाराष्ट्र शासन
इतर मागास बहुजन कल्याण विभाग
शासन निर्णय : आस्थाप्र-२०१७/प्र.क्र.०८/आस्थापना-२
मंत्रालय, मुंबई - ४०००३२
दिनांक ४ मे, २०२२
संदर्भ :- शासन निर्णय, इतर मागास बहुजन कल्याण विभाग, क्र. आस्थाप्र-२०१७/प्र.क्र.०८/ आस्थापना-२, दिनांक १४/०१/२०२१.
प्रस्तावना : इतर मागास बहुजन कल्याण विभागाच्या संदर्भाधिन दिनांक १४/१/२०२१ च्या शासन निर्णयान्वये विभागाच्या क्षेत्रिय कार्यालयांच्या आस्थापनेवरील पदांचा सुधारीत आकृतिबंध मंजूर करण्यात आला आहे. सदर शासन निर्णयासोबतच्या परिशिष्ट-४ (ई) -महाराष्ट्र राज्य मागासवर्ग आयोग या कार्यालयाकरिता मान्यताप्राप्त पदांचा सुधारित आकृतिबंध खाली “टिप वरील तक्त्यातील अ.क्र. १ मधील सदस्य सचिव हे पद उप सचिव अथवा समकक्ष वेतनश्रेणीच्या संवर्गातील
अधिकाऱ्याच्या प्रतिनियुक्तीने भरती करावी” अंतर्भूत करण्यात आली आहे. तथापि, महाराष्ट्र राज्य मागासवर्ग आयोग अधिनियम, २००५ मधील प्रकरण दोनमधील कलम ३ मधील उपकलम (२) मधील खंड (घ) मध्ये, “सामाजिक न्याय विभागातील सहसंचालक या दर्जापेक्षा कमी दर्जाचा नसलेला व जो राज्य शासनाचा अधिकारी आहे किंवा होता अशा अधिकाऱ्याचे सदस्य सचिव पदावर नामनिर्देश करण्यात येईल”, अशी तरतुद आहे.
इतर मागास बहुजन कल्याण विभागाच्या सुधारीत आकृतिबंधानुसार पदभरतीसाठी सेवाप्रवेश नियमाच्या मसूद्यास सामान्य प्रशासन विभागाची मान्यता प्राप्त करुन घेण्याची कार्यवाही सुरु असुन तद्नंतर नियमित पदभरतीची प्रक्रिया राबविण्याची कार्यवाही प्रस्तावित आहे. त्यामुळे महाराष्ट्र राज्य मागासवर्ग आयोग अधिनियम, २००५ मधील प्रकरण दोनमधील कलम ३ मधील उपकलम (२) मधील खंड (घ) मधील तरतुदीमध्ये सुधारणा करुन सामाजिक न्याय विभागातील सहसंचालक या पदावरील अधिकाऱ्याऐवजी इतर मागास बहुजन कल्याण विभागातील सहसंचालक अथवा समकक्ष अधिकाऱ्याची “सदस्य सचिव” पदावर नियुक्ती करण्याची कार्यवाही करणे आवश्यक आहे.
सदर बाबी विचारात घेता, संदर्भाधिन शासन निर्णयासोबतच्या परिशिष्ट - ४ (ई) “महाराष्ट्र राज्य मागासवर्ग आयोग या कार्यालयाकरिता मान्यताप्राप्त पदांचा सुधारित आकृतिबंध” खाली “टिप-वरील तक्त्यातील अ.क्र. १ मधील सदस्य सचिव हे पद उप सचिव अथवा समकक्ष वेतनश्रेणीच्या संवर्गातील अधिकाऱ्याच्या प्रतिनियुक्तीने भरती करावी” वगळण्याची बाब शासनाच्या विचाराधिन होती.
# Page 2
शासन निर्णय क्रमांकः आस्थाप्र-२०१७/प्र.क्र.०८/आस्थापना-२
शासन निर्णय :
इतर मागास बहुजन कल्याण विभागाच्या संदर्भाधिन दिनांक १४/१/२०२१ च्या शासन निर्णयासोबतच्या परिशिष्ट-४ (ई) "महाराष्ट्र राज्य मागासवर्ग आयोग या कार्यालयाकरिता मान्यताप्राप्त पदांचा सुधारित आकृतिबंध” खालील “टिप-वरील तक्त्यातील अ.क्र. १ मधील सदस्य सचिव हे पद उप सचिव अथवा समकक्ष वेतनश्रेणीच्या संवर्गातील अधिकाऱ्याच्या प्रतिनियुक्तीने भरती करावी” वगळण्यात येत आहे.