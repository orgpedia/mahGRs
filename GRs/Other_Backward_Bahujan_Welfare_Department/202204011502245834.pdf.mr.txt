# Page 1
महाज्योती संस्थेकरीता सन २०२१-२२ या आर्थिक वर्षाकरीता ३१- सहाय्यक अनुदाने (वेतनेत्तर) अंतर्गत पुरवणी मागणी व्दारे मंजुर करण्यात आलेला निधी वितरीत करण्याबाबत.
महाराष्ट्र शासन
इतर मागास बहुजन कल्याण विभाग
शासन ज्ञापन क्रमांक : महाज्ये २०२२/प्र.क्र.०१/संस्था (महाज्योती)
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक :- ३१ मार्च, २०२२
संदर्भ :- १. शासन ज्ञापन, इतर मागास बहुजन कल्याण विभाग, क्र.महाज्ये २०२१/प्र.क्र.२८/संस्था (महाज्योती), दि. ३ सप्टेंबर २०२१.
२. शासन ज्ञापन, इतर मागास बहुजन कल्याण विभाग, क्र. महाज्ये २०२१/प्र.क्र.२८/संस्था (महाज्योती), दि. १४ डिसेंबर २०२१.
३. शासन ज्ञापन, इतर मागास बहुजन कल्याण विभाग, क्र. महाज्ये २०२१/प्र.क्र.२८/संस्था (महाज्योती), दि. २१ मार्च २०२२.
ज्ञापन:
सन २०२१-२२ या आर्थिक वर्षाकरिता महात्मा ज्योतीबा फुले संशोधन व प्रशिक्षण संस्था (महाज्योती), नागपूर या संस्थेस ३१ सहायक अनुदाने (वेतनेत्तर) साठी रु. १४८.०० कोटी इतका निधी अर्थसंकल्पीत करण्यात आला आहे. त्यापैकी संदर्भ क्र. १ व २ येथे नमुद दि. ३ सप्टेंबर, २०२१ व दि. १४ डिसेंबर, २०२१ रोजीच्या शासन ज्ञापनान्वये महाज्योती या संस्थेस ५०% निधी वितरित करण्यात आला आहे. महाज्योती या संस्थेस ३१ सहायक अनुदाने (वेतनेत्तर) मुळ तरतुदीपैकी उर्वरित ५०% निधी रु. ७४.०० कोटी ( अक्षरी रुपये चौऱ्याहत्तर कोटी फक्त ) निधी दि. २१ मार्च २०२२ च्या शासन निर्णयानुसार वितरीत करण्यात आला आहे.
२. सन २०२१-२२ या आर्थिक वर्षाकरिता मार्च २०२२ मधील अर्थसंकल्पीय अधिवेशन बाब क्र. ५५ अन्वये पुरवणी मागणीद्वारे महात्मा ज्योतिबा फुले संशोधन व प्रशिक्षण संस्था (महाज्योती) या संस्थेस मंजूर करण्यात आलेला रु.१५०.०० कोटी (अक्षरी रुपये दीडशे कोटी फक्त ) इतका निधी लेखाशिर्ष २२२५ एफ ४९७, ३१-सहायक अनुदाने (वेतनेतर) याखाली वितरीत करण्यास याद्वारे मंजुरी देण्यात येत आहे.
३. उक्त निधी खर्च करण्यासाठी व्यवस्थापकीय संचालक, महाज्योती, नागपूर हे नियंत्रक अधिकारी राहतील. सदरची रक्कम आहरित करण्यासाठी प्रादेशिक उपायुक्त, समाजकल्याण, नागपूर यांना आहरण व संवितरण अधिकारी म्हणून घोषित करण्यात येत आहे.
४. या बाबीवरील खर्च “मागणी क्र. झेडजी-३, २२२५ - अनुसुचित जाती, अनुसूचित जमाती, इतर मागासवर्ग व अल्पसंख्याक यांचे कल्याण, ०३, मागासवर्गीयांचे कल्याण, १०२-आर्थिक विकास, ०१-विमुक्त जाती भटक्या जमाती, इतर मागास प्रवर्ग कल्याण, (०१)(०९) महात्मा ज्योतिबा फुले संशोधन व प्रशिक्षण संस्था ( महाज्योती), (२२२५ एफ ४९७), ३१, सहायक अनुदाने (वेतनेत्तर) या लेखाशीर्षाखाली खर्ची टाकून करण्यात यावा.
५. सदर ज्ञापन वित्त विभागाच्या सहमतीने अनौपचारीक संदर्भ क्र. ३९८/व्यय-१४, दि.२५/०३/२०२२ नुसार निर्गमित करण्यात येत आहे.
# Page 2
शासन ज्ञापन क्रमांकः महाज्ये २०२२/प्र.क्र.०१/संस्था (महाज्योती)