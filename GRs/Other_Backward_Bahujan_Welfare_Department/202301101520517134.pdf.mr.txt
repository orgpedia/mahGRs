# Page 1
महाराष्ट्र ऊर्जा विकास अभिकरण, पुणे (महाऊर्जा) यांच्या मालकीची येरवडा, पुणे येथील ७४३.४९ चौ.
मी. (८००० चौ. फू.) जागा भाडेतत्वावर ताब्यात घेण्यासाठी प्रशासकीय मान्यता.
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक : विभशा-२०२२/प्र.क्र.५९/मावक
मोती महल, २ रा मजला, १९५, जे टाटा रोड,
चर्चगेट, मुंबई- ४०० ०२०
दिनांक : ०९ जानेवारी,२०२३.
वाचा -: १) शासन निर्णय इतर मागास बहुजन कल्याण विभाग क्र. आयोग -२०२१/प्र.क्र.१८१/मावक, दि. ०३ फेब्रुवारी,२०२२ २) संचालक, इतर मागास बहुजन कल्याण, महाराष्ट्र राज्य, पुणे यांचे पत्र क्र. इताबकसं / रवका/२०२२-२३/२०३५, दि.२९.११.२०२२
शासन निर्णय: इतर मागास बहुजन कल्याण विभागाच्या अधिपत्याखालील इतर मागास बहुजन कल्याण संचालनालय, पुणे, महाराष्ट्र राज्य मागासवर्ग आयोग व इतर कार्यालये (महाज्योती, अमृत ) यांना प्रशासकीय कामे पार पाडण्यासाठी मंजूर होणा-या मनुष्यबळास बैठक व्यवस्था व वापरासाठी महाराष्ट्र राज्य उर्जा विकास अभिकरण (महाऊर्जा), पुणे यांच्या मालकीची ऑफ़ीस नं. १३ ते २४ सर्वे नं. १९१/१, बिल्डींग नं. बी म्हाडा कमर्शियल कॉम्पलेक्स, दुसरा मजला, येरवडा येथील ७४३.४९ चौ.मी. (म्हणजेच ८,००० चौ.फु.) जागा भाडेतत्वावर घेण्यासाठी प्रशासकीय मान्यता देण्यात येत आहे.
२. तसेच महाराष्ट्र ऊर्जा विकास अभिकरण, पुणे (महाऊर्जा) यांच्या मालकीची येरवडा, पुणे येथील ७४३.४९ चौ. मी. (८००० चौ. फू.) इतक्या जागे पैकी संचालक, इतर मागास बहुजन संचालनालय, पुणे करिता ४,५०० चौ.
फुट इतकी जागा, महाराष्ट्र राज्य मागासवर्ग आयोग यांच्याकरिता १,५०० चौ. फुट जागा, महात्मा ज्योतीबा फुले संधोधन व प्रशिक्षण संस्था (महाज्योती) यांच्या कार्यालयासाठी १,००० चौ. फुट जागा व महाराष्ट्र संशोधन, उन्नती व प्रशिक्षण प्रबोधिनी (अमृत) यांच्या कार्यालयासाठी १,०००चौ. फुट जागा उपलब्ध करुन देण्यास मान्यता देण्यात येत आहे.
३. महाराष्ट्र ऊर्जा विकास अभिकरण (महाऊर्जा), पुणे यांना सदरहू जागेसाठी मासिक भाडे रु.
२,२६,१०८/-(अक्षरी रुपये दोन लक्ष सव्वीस हजार एकशे आठ फक्त) देय होईल.
४. सदर ८००० चौ.फूट जागेच्या भाडयापोटी, विद्युत बील देयके, तसेच फर्निचर लेआऊट स्थापत्य व विद्युतीकरणाबाबत कामाचे अंदाजपत्रक प्राप्त करुन शासनाच्या मंजुरीनंतर होणारा खर्च, दुरुस्ती देखभाल खर्च, इ.साठी होणारा खर्च संचालक, इतर मागास बहुजन कल्याण, संचालनालया यांनी खालील लेखाशिर्षातून भागविण्यास मंजूरी देण्यात येत आहे.
# Page 2
शासन निर्णय क्रमांकः विभशा-२०२२/प्र.क्र.५९/मावक
संचालक, इतर मागास बहुजन कल्याण संचालनालया मार्फत अदा करण्यास मंजूरी देण्यात येत आहे.
लेखाशिर्ष-२२२५- अनु.जाती, अनु. जमाती व इतर मागासवर्गीयांचे कल्याण, ०३-मागासवर्गीयांचे कल्याण, ००१-संचालन व प्रशासन, (०१) (०१) विजाभज, इमाव व विमाप्र कल्याण, मागणी क्रमांक झेड जी (२२२५-ई ७९५), ०६, दूरध्वनी, वीज व पाणी शुल्क, १३ कार्यालयीन खर्च.
५. सदर प्रशासकीय मंजूरीचे आदेश प्राप्त झाल्यानंतर सदर जागेचा ताबा घेण्याबाबत कार्यवाही करण्यात यावी. तसेच, सार्वजिनिक बांधकाम विभागाकडून फर्निचर, लेआऊट, स्थापत्य व विद्युतीकरणाबाबतच्या कामाचे अंदाजपत्रक प्राप्त करुन घेण्यात यावे व ते शासनाच्या मान्यतेसाठी सादर करण्यात यावे.
६. हे आदेश वित्तीय अधिकारी नियम पुस्तिका, १९७८, भाग-१, उपविभाग-१ अनुक्रमांक १० मधील नियम ११५ अन्वये प्रशासकीय विभागास प्रदान केलेल्या अधिकारान्वये निर्गमित करण्यात येत आहेत.