# Page 1
इतर मागास बहुजन कल्याण विभागाच्या अधिपत्याखालील महाराष्ट्र राज्य इतर मागासवर्गीय वित्त आणि विकास महामंडळाच्या आस्थापनेवारी नियमित अधिकारी / कर्मचारी यांना सातव्या वेतन आयोगाच्या शिफारशीनुसार दि.१ जुलै, २०२१ पासून सुधारित वेतनश्रेणी लागू करणेबाबत.
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक : इमाव-२०१९/प्र.क्र.१०३/महामंडळे
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक : ५ एप्रिल, २०२२
वाचा : १) वित्त विभाग, शासन निर्णय क्रमांक : वेपुर-२०१८/प्र.क्र.४४/सेवा-९, दि. १ जानेवारी, २०१९
२) वित्त विभाग, शासन निर्णय क्रमांक : निवेसु-२०१८/प्र.क्र.७७/सेवा-४, दि. १ जानेवारी, २०१९
३) वित्त विभाग, शासन अधिसूचना क्रमांक : वेपुर- २०१९/प्र.क्र.१/सेवा-९, दि. ३० जानेवारी, २०१९
४) वित्त विभाग, शासन परिपत्रक क्रमांक : वेपुर- २०१९/प्र.क्र.८/सेवा-९, दि.२० फेब्रुवारी, २०१९
५) समाजकल्याण, सांस्कृतिक कार्य व क्रीडा विभाग, शासन निर्णय क्रमांक इमाव १०९६/प्र.क्र.३१५/ विघयो-२, दि.३० मार्च, १९९९
६) सामाजिक न्याय, सांस्कृतिक कार्य व क्रीडा व विशेष सहाय्य विभाग, शासन निर्णय क्रमांक: संकीर्ण २००१/प्र.क्र.१९४/विघयो-२, दि.२१ मार्च, २००३
७) वित्त विभाग शासन निर्णय क्रमांक : शासाउ २०१९/प्र.क्र.१३/सा.उ., दि. ४ ऑगस्ट, २०२१.
प्रस्तावना : सातव्या केंद्रीय वेतन आयोगाच्या शिफारशींवरील केंद्र शासनाचे निर्णय विचारात घेऊन राज्य शासकीय व इतर पात्र कर्मचाऱ्यांच्या वेतनश्रेणीत सुधारणा करण्याकरिता श्री. के. पी. बक्षी, सेवानिवृत्त अपर मुख्य सचिव यांच्या अध्यक्षतेखाली राज्य वेतन सुधारणा समिती, २०१७ ची स्थापना करण्यात आली होती. सदर समितीच्या शिफारशी शासनाने काही फेरफारासह स्वीकृत करण्याचा निर्णय संदर्भाधीन क्र.१ येथील शासन निर्णयान्वये घेतला आहे.
२. राज्यातील सार्वजनिक उपक्रमांमधील कर्मचाऱ्यांना सातव्या वेतन आयोगाच्या शिफारशीनुसार सुधारित वेतनश्रेणी लागू करण्यासंदर्भात वित्त विभागाच्या संदर्भाधीन क्र.७
# Page 2
शासन निर्णय क्रमांकः इमाव-२०१९/प्र.क्र.१०३/महामंडळे
येथील दि. ४/८/२०२१ रोजीच्या शासन निर्णयान्वये निश्चित केलेले निकष जे सार्वजनिक उपक्रम पूर्ण करतील, अशाच उपक्रमांतील कर्मचाऱ्यांना सुधारित वेतनश्रेणी लागू करण्याबाबतचे प्रस्ताव संबंधित प्रशासकीय विभागांनी तपासून, वित्त विभागाच्या सहमतीसाठी सादर करावेत, असा निर्णय घेतला आहे. सदर शासन निर्णयान्वये निश्चित केलेल्या निकषांची पूर्तता होत असल्याने, महाराष्ट्र राज्य इतर मागासवर्गीय वित्त आणि विकास महामंडळाच्या आस्थापनेवरील नियमित अधिकारी / कर्मचारी यांना सातव्या वेतन आयोगाच्या शिफारशीनुसार सुधारित वेतनश्रेणी लागू करण्याची बाब शासनाच्या विचाराधीन होती.
शासन निर्णय : शासनाने राज्य शासकीय कर्मचाऱ्यांना सातव्या वेतन आयोगानुसार सुधारित वेतनश्रेणी वित्त विभागाच्या संदर्भाधीन क्र.३ येथील दि.३०/०१/२०१९ रोजीच्या शासन निर्णयान्वये दि.१/१/२०१६ पासून मंजूर केली आहे. राज्यातील सार्वजनिक उपक्रमांमधील कर्मचाऱ्यांना सातव्या वेतन आयोगाच्या शिफारशीनुसार सुधारित वेतनश्रेणी लागू करण्यासंदर्भात वित्त विभागाच्या संदर्भाधीन क्र. ७ येथील दि.०४/०८/२०२१ रोजीच्या शासन निर्णयामधील तरतूदी तसेच संदर्भाधीन क्र. ३ येथील दि. ३०/०१/२०१९ रोजीच्या शासन निर्णयातील अटी व शर्तीनुसार इतर मागास बहुजन कल्याण विभागाच्या अधिपत्याखालील महाराष्ट्र राज्य इतर मागासवर्गीय वित्त आणि विकास महामंडळाच्या आस्थापनेवरील नियमित अधिकारी / कर्मचारी यांना सातव्या वेतन आयोगाच्या शिफारशीनुसार दि.०१/०७/२०२१ पासून सोबतच्या “परिशिष्ट-अ” मध्ये नमूद केल्याप्रमाणे सुधारित वेतनश्रेणीत वेतन देण्यास खालील अटींच्या अधीन राहून मान्यता देण्यात येत आहे.
१) महाराष्ट्र राज्य इतर मागासवर्गीय वित्त आणि विकास महामंडळाने वित्त विभाग / शासनाकडून ७ व्या वेतन आयोगासंदर्भात निर्गमित करण्यात आलेले संदर्भाधीन क्र. ३ येथे नमूद दि. ३० जानेवारी, २०१९ व संदर्भाधीन क्र. ४ येथे नमूद दि. २० फेब्रुवारी, २०१९ आणि वेळोवेळी निर्गमित करण्यात येणाऱ्या शासन निर्णय / परिपत्रकातील अटी व शर्तींचा मार्गदर्शक तत्त्वे म्हणून अवलंब करावा व त्याप्रमाणे सुधारीत वेतनश्रेणीची अंमलबजावणी करावी.
२) सुधारीत वेतनश्रेणीचा लाभ देताना शासनामधील समकक्ष पदांना लागू करण्यात आलेल्या वेतनश्रेणीपेक्षा महामंडळातील अधिकारी/कर्मचारी यांना मिळणारा लाभ जास्त असू नये. सुधारित वेतनश्रेण्या त्या मर्यादेत लागू असाव्यात.
३) संदर्भाधीन क्र.५ व ६ येथे नमूद दि.३०/०३/१९९९ व दि.२१/०३/२००३ रोजीच्या शासन निर्णयानुसार महाराष्ट्र राज्य इतर मागासवर्गीय वित्त आणि विकास महामंडळाची मंजूर पदसंख्या १४४ असून सद्य:स्थितीत ५५ पदे कार्यरत असल्याचे स्पष्ट केले आहे. सबब सद्य:स्थितीत मंजूर असलेल्या संवर्गातील अधिकारी / कर्मचारी यांनाच सुधारीत वेतनश्रेणीचा लाभ अनुज्ञेय असेल. नवीन संवर्ग पदे निर्माण केल्यास सदर लाभ अनुज्ञेय करतेवेळी शासनाची पूर्वमंजूरी घेणे आवश्यक राहील.
पृष्ठ ४ पैकी २
# Page 3
शासन निर्णय क्रमांकः इमाव-२०१९/प्र.क्र.१०३/महामंडळे
४) प्रस्तावात नमूद केलेल्या पदांमध्ये कोणताही बदल करावयाचा असल्यास अथवा कोणत्याही पदाची श्रेणीवाढ / अवनत करावयाची झाल्यास तसेच महामंडळातील रिक्त असलेली / झालेली पदे भरणे / नवीन पदे निर्माण करणे याबाबतची कार्यवाही प्रथमत: संचालक मंडळ व शासनाच्या मान्यतेने करणे बंधनकारक असेल.
५) महामंडळाने यापुढे देखील प्रत्येक वर्षाचे वार्षिक लेखे विहित वेळेत पूर्ण करुन ते उचित कालमर्यादेत विधानमंडळासमोर सादर करावेत.
६) दि. १ जुलै, २०२१ ते सुधारीत वेतनश्रेणीची अंमलबजावणी करेपर्यंतच्या कालावधीतील थकबाकी एकरकमी किंवा टप्प्याटप्प्याने अदा करणे याबाबतचा निर्णय घेण्याचा अधिकार पूर्णपणे महामंडळास राहील. तथापि, यामुळे व सुधारित वेतनश्रेणी लागू केल्यामुळे महामंडळावरील आर्थिक भारात मोठ्या प्रमाणात वाढ होणार नाही याची जबाबदारी संबंधित महामंडळ यांची राहील.
७) सुधारित वेतन संरचनेस नियमाप्रमाणे अनुज्ञेय ठरणारे भत्ते व तद्नुषंगीक लाभ देय राहतील.
२. सदर शासन निर्णय वित्त विभाग, शासन निर्णय क्र. शासाउ २०१९/ प्र.क्र.१३/ सा.उ., दि.०४/०८/२०२१ व वित्त विभागाचा अनौपचारिक संदर्भ क्र.१८/सा.उ., दि. १०/०३/२०२२ अन्वये त्या विभागाने दिलेल्या सहमतीस अनुसरुन निर्गमित करण्यात येत आहे.
# Page 4