# Page 1
इतर मागास बहुजन कल्याण विभागामार्फत राबविण्यात येणाऱ्या योजनांच्या जाहिरात व प्रसिध्दीकरिता प्रशासकीय मान्यता देणेबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्र. अर्थस-२०२३/प्र.क्र.२०/अर्थसंकल्प
मंत्रालय, विस्तार भवन, मुंबई - ३२
दि. २० फेब्रुवारी, २०२३
संदर्भ :- शासन निर्णय, इतर मागास बहुजन कल्याण विभाग क्र.अर्थसं
२०२२/प्र.क्र.४६/अर्थसंकल्प, दि.१३.१२.२०२२
प्रस्तावना : सामान्य प्रशासन विभागाच्या दिनांक ०९.०३.२०१७ च्या अधिसूचनेन्वये इतर मागास बहुजन कल्याण विभागाची स्थापना करण्यात आली असून या विभागामार्फत इतर मागासवर्ग, विमुक्त जाती भटक्या जमाती व विशेष मागास प्रवर्ग या घटकांसाठी स्वतंत्रपणे योजना राबविण्यात येतात.
विभागाची नव्याने स्थापना झाल्याने विभागामार्फत राबविण्यात येणाऱ्या विविध योजनांचा प्रचार व प्रसिध्दी होणे आवश्यक आहे. यासाठी सदर योजनांच्या जाहिरात व प्रसिध्दीकरिता सामाजिक न्याय विभागाकडे कार्यक्रमांतर्गत स्वतंत्र लेखाशिर्ष आहे. तथापि, इतर मागास बहुजन कल्याण हा विभाग सामाजिक न्याय व विषेश सहाय्य या विभागातून स्वतंत्र झाल्यानंतर या विभागाच्या योजनांच्या जाहिरात व प्रसिध्दीकरिता कार्यालयांतर्गत स्वतंत्र लेखाशिर्ष नाही. यास्तव, विभागांतर्गत विविध योजना राबविण्याकरिता २२२५एफ६९३ हा नवीन लेखाशीर्ष उघडण्यात आला असून, त्यास महालेखापाल कार्यालय, मुंबई यांनी त्यांच्या दि.२२.११.२०२२ च्या अनौपचारिक संदर्भानुसार उघडण्यास मान्यता दिलेली आहे. यास्तव, या विभागाच्या विविध योजनांच्या विविध माध्यमांद्वारे जाहिरात व प्रसिध्दीबाबत योजना या विभागामार्फत राबविण्याचे शासनाच्या विचाराधीन होते.
शासन निर्णय इतर मागास बहुजन कल्याण विभागाची नव्याने स्थापना झाल्याने विभागामार्फत राबविण्यात येणाऱ्या विविध योजनांचा प्रचार व प्रसिध्दी होणे आवश्यक आहे. सदरची प्रसिध्दी करतांना (अ) दृकश्राव्य माध्यमाद्वारे (Audio/ Video Visuals), (ब) मुद्रीत माध्यमांद्वारे ( Print Media), (क) Events and BTL activity तसेच (ड) Digital माध्यमाद्वारे (Website and social media) अशा विविध माध्यमांद्वारे प्रसार करण्यात येईल. अशी प्रसिध्दी करीत असतांना त्यामध्ये मुख्यत: योजनांच्या माहितीबाबत निर्मितीक्षम (Audio/ Video ) तयार करुन त्याचा प्रसार रेडीओ, दूरचित्रवाणी इत्यादी ठिकाणी करणे तसेच वृत्तपत्र, जाहिरात, मुलाखत, तसेच योजनांच्या माहितीबाबत सार्वजनिक कार्यक्रम, परिसंवाद, चर्चासत्रे, प्रदर्शने, व्याख्याने, मोबाईल व्हॅन, होर्डींग लावणे, एलएडी स्क्रीन व चित्ररथाद्वारे तसेच प्रसिध्दी देण्याबाबतच्या कार्यक्रमास याद्वारे मान्यता देण्यात येत आहे.
२. विभागाच्या योजनांच्या जाहिराती व प्रसिध्दीकरिता माहिती व जनसंपर्क संचालनालयाच्या पॅनलवरील जाहिरात क्षेत्रातील विशिष्ट अनुभव व व्यावसायिक अर्हताप्राप्त नोंदणीकृत संस्थांकडून अथवा केंद्र सरकारच्या जेम पोर्टल वरील संस्थांकडून प्रसिध्दी मोहीम राबविण्यासाठी ई-निविदा प्रक्रियेचा अवलंब करुन विविध माध्यमांसाठी विभागाची जाहिरात करण्याकरिता संस्थांची निवड करुन प्रसिध्दी मोहीम राबविण्यात यावी.
# Page 2
शासन निर्णय क्रमांकः अर्थस-२०२३/प्र.क्र.२०/अर्थसंकल्प
३. यासाठीयेणारा खर्च “मागणी क्र. झेडजी -०३, २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण, ०३, मागासवर्गीयांचे कल्याण, १०२, आर्थिक विकास, (०१) विमुक्त जाती, भटक्या जमाती, इतर मागासवर्ग व विशेष मागास प्रवर्ग यांचे कल्याण, (०१) (११) इतर मागास बहुजन विभागामार्फत राबविण्यात येणाऱ्या योजनांच्या जाहिरात व प्रसिध्दीकरिता (२२२५एफ६९३)” या लेखाशिर्षांतर्गत प्राप्त तरतूदीतून करण्यात यावा.
# Page 3