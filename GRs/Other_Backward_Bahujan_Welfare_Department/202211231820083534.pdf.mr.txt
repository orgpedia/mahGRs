# Page 1
प्रगत शैक्षणिक महाराष्ट्र (वि.जा.भ.ज. आश्रमशाळा) निपुण भारत, राष्ट्रीय अधिगम सर्वेक्षण व PISA (Programme for International Students Assessment) स्पोकन इंग्लिश व प्रौढ साक्षरता.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक : विभशा-२०२२/प्र.क्र.४४/विजाभज-१
मंत्रालय विस्तार इमारत, पहिला मजला,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक :- २३ नोव्हेंबर, २०२२.
संदर्भ :- शासन निर्णय, शालेय शिक्षण व क्रीडा विभाग क्रमांक
शैगुवि २०१५/(८०/१५)एस.डी.६, दि.२२ जून,२०१५
प्रस्तावना : राष्ट्रीय शैक्षणिक धोरण २०२० चे व्हिजन खालील प्रमाणे आहेत: १. एक शिक्षण प्रणाली जी सर्वाना उच्च दर्जाचे शिक्षण देऊन न्याय्य आणि जीवंत ज्ञानवंत समाज तयार करण्यात योगदान देईल.
२. मूलभूत हक्क, कर्तव्ये आणि घटनात्मक मूल्यांबद्दल आदराची भावना, स्वतःच्या देशाशी नातेसंबंध आणि बदलत्या जगात स्वतःची भूमिका आणि जबाबदाऱ्यांची जाणीवपूर्वक जाणीव विकसित करेल.
३. कौशल्ये, मूल्ये आणि स्वभाव रूजवणे ज्यामुळे मानवाधिकार, शाश्वत विकास आणि जगणे आणि जागतिक कल्याण यांना समर्थन देणारे खरोखर जागतिक नागरिक प्रतिबिंबित होईल.
राष्ट्रीय शैक्षणिक धोरणाचे वरील तीनही मुद्यांचे एकत्रित विचार केल्यास उच्च दर्जाचे शिक्षण (जागतिक स्तरावरील उच्चतम दर्जाचे शिक्षण), बदलत्या जगात स्वतःची भूमिका आणि जबाबदाऱ्यांची जाणीव (भविष्यवेधी) आणि जागतिक नागरिक प्रतिबिंबित होणे (जागतिक नागरिक) असे दिसते. त्यास एका शब्द समूहात 'जागतिक दर्जाचे भविष्यवेधी शिक्षण असे म्हणता येईल. अत: जागतिक दर्जाचे भविष्यवेधी शिक्षणाची अंमलबजावणी म्हणजे नवी शैक्षणिक धोरणाची अंमलबजावणी असेही म्हणता येईल.
तसेच राष्ट्रीय शैक्षणिक धोरणाचा भाग म्हणून संपूर्ण भारतात सध्या निपुण भारत कार्यक्रम सुरु आहे. त्या अंतर्गत महाराष्ट्रासह भारतातील सर्व राज्य देशातील तिसऱ्या इयत्तेपर्यंत सर्व (८०%) मुलांना मूलभूत भाषा आणि गणित (Foundational Literacy and Numeracy) थोडक्यात FLN, २०२६ पर्यंत येईल यासाठी प्रयत्नरत आहेत. तद्वतच इतर मागास बहुजन कल्याण विभागामार्फत संचालित सर्व आश्रमशाळा निपुण भारत कार्यक्रमाचा भाग म्हणून FLN प्राप्तीच्या दिशेने कार्यरत आहेत.
राज्याचा विमुक्त जाती व भटक्या जमाती विभाग 'जागतिक दर्जाचे भविष्यवेधी शिक्षणाच्या माध्यामातून 'राष्ट्रीय शैक्षणिक धोरण' आणि 'निपुण भारत' हे दोन्ही बाब एकत्रित रित्या राबवणार आहे. हाच या शासन निर्णयाचा उद्दिष्ट आहे.
शिक्षण शास्त्रात सर्वविदित आहे की, प्रत्येक मूल विशिष्ट असते. त्यामुळे सर्व मुलांच्या शिकण्याची गती वेगवेगळी असते. प्रत्येक शाळेतील प्रत्येक इयत्तेतील प्रत्येक वर्गातील मुले वेगवेगळ्यागतीने शिकत असतात.
याचाच अर्थ निपुण भारत कार्यक्रमांतर्गत सर्व मुलांना FLN यावे याकरिता कार्य करीत असतांना दिसेल की, प्रत्येक वर्गामध्ये काही मुलांनी आधीच FLN ची पातळी गाठली आहे. इतर मुलांना FLN पातळी पर्यंत आणण्याचे कार्य सुरु असतांना FLN पातळी गाठलेल्या मुलासोबत कोणते कार्य करावे याबाबत स्पष्टता आणण्याची गरज आहे. या मुलांसोबत वेगळ्याने कोणतेही शैक्षणिक कार्य न केल्यास या मुलांचा शैक्षणिक तोटा संभवतो.
मूलभूत भाषा आणि साक्षरता (Foundational Literacy and Numeracy-FLN): अ)मातृभाषेत मौखिक भाषा विकास : प्राथमिक शालेय वर्गामध्ये भाषा आणि साक्षरता विकासासाठी, प्री-स्कूल वर्गामध्ये चांगली ऐकण्याची आकलन कौशल्ये, मुद्रण आणि ध्वन्यात्मक जागरुकता (phonetic awareness)
# Page 2
शासन निर्णय क्रमांक: विभशा-२०२२/प्र.क्र.४४/विजाभज-१
आणि उदयोन्मुख वाचन आणि लेखन कौशल्यांचा विकास यासह शालेय भाषेचे योग्य प्रदर्शन महत्त्वाचे आहे.
भाषेचे आधीपासून असलेले ज्ञान भाषांमध्ये साक्षरता कौशल्ये निर्माण करण्यास मदत करते. ज्या मुलांच्या मातृभाषेचा पाया मजबूत आहे ते इंग्रजी / दूसरी भाषा अधिक सहजपणे शिकू शकतात.
i) मूलभूत भाषा आणि साक्षरतेतील (Foundational Literacy) प्रमुख घटक आहेत: १. मौखिक भाषा विकास:- वाचन आणि लेखन कौशल्ये विकसित करण्यासाठी मौखिक भाषेतील अनुभव महत्त्वाचे आहेत.
२. ध्वन्यात्मक जागरूकता:- भाषेतील ध्वनीरचना समजणे. या डोमेनमध्ये शब्द जागरुकता, यमक जागरुकता आणि शब्दांमधील आवाजांची जागरुकता (त्यामुळे लिपी शिकायला सोपे जाईल) समाविष्ट आहे, जी भाषेशी त्यांच्या अर्थपूर्ण प्रतिबद्धतेतून उद्भवली पाहिजे.
३. डीकोडिंग:- या डोमेनमध्ये छापील मजकुराची जागरूकता, अक्षर ज्ञान आणि छापील अक्षरांची समज आणि शब्द ओळखण्याची क्षमता समाविष्ट आहे: ४. शब्दसंग्रह:- या डोमेनमध्ये मौखिक शब्दसंग्रह, वाचन / लेखन शब्दसंग्रह या कौशल्यांचा आणि शब्दांचे अर्थ आणि रचनांचे विश्लेषणाचा समावेश आहे.
५. वाचन आकलन: या डोमेनमध्ये मजकूर समजून घेणे आणि त्याच्यातून माहिती प्राप्त करणे, तसेच मजकूराचा अर्थ लावणे या कौशल्यांचा समावेश होतो.
६. वाचन प्रवाह:- याचा संबंध मजकूर वाचण्याच्या क्षमतेतील अचूकता, गती (स्वयंचलितता), अभिव्यक्ती (प्रोसोडी), आणि आकलन ज्यामुळे मुलांना मजकूरातून अर्थ काढता येतो या सर्वांशी आहे.
७. मुद्रणाविषयीची संकल्पना :- आकलन, लेखन कौशल्य विकसित करण्यासाठी मुलांना वेगवेगळ्या प्रकारच्या प्रिंट समृद्ध वातावरणात जाण्याची आवश्यकता असते.
८. लेखन:- या डोमेनमध्ये अक्षरे आणि शब्द लिहिण्याची क्षमता तसेच अभिव्यक्तीसाठी लेखन समाविष्ट आहे.
९. वाचनाची संस्कृती / वाचनाकडे कल:- विविध प्रकारची पुस्तके आणि इतर वाचन साहित्यात सहभागी होण्याची प्रेरणा समाविष्ट आहे.
मूलभूत संख्या आणि गणित (Foundational Numeracy) कौशल्ये: मूलभूत संख्या म्हणजे तर्क करण्याची क्षमता आणि दैनंदिन जीवनातील समस्या सोडवताना साध्या संख्यात्मक संकल्पना लागू करण्याची क्षमता. प्री-स्कूल दरम्यान गणन पूर्व आणि संख्या संकल्पनांचा विकास, तुलना, क्रमवारी, वर्गीकरण आणि नमुने ओळखण्याचे ज्ञान आणि कौशल्ये हे प्राथमिक वर्गांमध्ये गणित शिकण्यासाठी पाया म्हणून काम करते. सुरुवातीच्या गणितातील प्रमुख पैलू आणि घटक खालील प्रमाणे आहेत: १. पूर्व-संख्या संकल्पना :- मोजण्याच्या संदर्भात संख्या प्रणाली समजून घेणे.
२. संख्या आणि संख्यांवरील क्रिया:- संख्या दर्शवण्यासाठी बेस टेन प्रणालीचा वापर यासारख्या गणिती तंत्रांवर प्रभुत्व मिळविण्यासाठी आवश्यक नियम जाणून घेणे.
३. मोजमाप:- तीन अंकांपर्यंतच्या संख्यांवर बेरीज, वजाबाकी, गुणाकार आणि भागाकाराची क्रिया करण्यासाठी मानक अल्गोरिदम समजून घेणे आणि वापरणे.
४. आकार आणि अवकाशीय समज:- तिच्या/त्याच्या स्वतःच्या पद्धतीने तीन-अंकी संख्यांपर्यंत साधी गणना करणे आणि त्यांच्या दैनंदिन जीवनात वेगवेगळ्या संदर्भात लागू करणे.
५. नमुने:- अंतराळ आणि अवकाशीय वस्तूंबद्दलची त्याची/तिची समज वाढवण्यासाठी शब्दांचे शब्दसंग्रह जाणून घेणे.
आपल्या देशात FLN ची पुढची पातळी भारत सरकार द्वारा आयोजित राष्ट्रीय अधिगम सर्वेक्षण (National Achievement Survey) थोडक्यात NAS, हे असते. यावरुन असे दिसते की FLN गाठलेल्या मुलांना NAS पातळी पर्यंत पोहोचविण्यासाठी शैक्षणिक कार्य करण्याची आवश्यकता आहे. परंतु मुलांच्या शिकण्याची
# Page 3
शासन निर्णय क्रमांकः विभशा-२०२२/प्र.क्र.४४/विजाभज-१
गती वेगवेगळे असल्याने प्रत्येक वर्गात काही मुले NAS पातळी सुद्धा गाठलेले असण्याची शक्यता आहे. म्हणजेच त्या मुलांना NAS च्या पुढच्या पातळीपर्यंत घेऊन जाण्याचे कार्य करावे लागेल.
NAS ची पुढची पातळी PISA म्हणजेच आंतरराष्ट्रीय विद्यार्थी चाचणी कार्यक्रम (Programme for International Students Assessment) ही आहे. अर्थातच जी मुले NAS पातळी गाठतील त्या मुलांना PISA पातळी पर्यंत घेऊन जाण्याकरिता शैक्षणिक उपक्रम राबवावे लागतील.
या शासन निर्णयाचे उद्दिष्ट वि.जा.भ.ज. आश्रमशाळेतील सर्व मुलांना त्यांच्या पातळीनुरुप शिक्षण देणे हा आहे.
क) पातळीनुरूप शिक्षण देण्याच्या पद्धती: यास विविध शैक्षणिक काळामध्ये विविध नावे दिली गेली आहेत. त्यातील काही खालील प्रमाणे आहेत.
१. Multigrade Teaching (बहुवर्ग अध्यापन):- एकापेक्षा अधिक इयत्तेतील मुलांना एकत्र बसवून शिकवणे हे याचे तात्पर्य आहे. द्विशिक्षकीय शाळांमध्ये या प्रकारे शिकवणे अपेक्षित असते. परंतु आताच आपण चर्चा केल्याप्रमाणे प्रत्येक मुलाच्या शिकण्याची पातळी वेगवेगळी असते. त्यामुळे एकाच इयत्तेत शिकत असली तरी ती मुले शिकण्याच्या एकाच पातळीवर नसतात, त्यामुळे एकाच वर्गातील मुलांना सुध्दा बहुवर्ग अध्यापनाची गरज असते, हे स्पष्ट आहे. अत: बहुवर्ग अध्यापन हे शैक्षणिकदृष्ट्या पूर्णत्व प्राप्त पद्धत नाही.
२. Multilevel Teaching (बहुस्तर अध्यापन):- या पद्धतीत प्रत्येक मुलाच्या पातळीचा विचार केला गेला आहे. तथापि यात एकच शिक्षक एका वर्गातील ३० मुले किंवा अनेक वर्गांची मिळून ३० मुले यांना ३० वेगवेगळ्या पातळीवर शिकवणे अपेक्षित आहे. त्यासाठी शिक्षकाला बऱ्याच शैक्षणिक साहित्यांचे तसेच मुलांचे Peer Learning, आणि Group learning ची मदत घ्यावी लागते. अत: Multi Level Teaching करत असतांना विविध प्रकारचे Learning ची प्रक्रिया वापरावी लागतात. त्यामुळे यास Multi Level Teaching न म्हणता Multi Level Learning असे म्हणणे योग्य राहील. त्यामुळे जगातील बरेच शिक्षण तज्ञ यास Multi Level Learning असेही म्हणतात.
३. Teaching at Right Level (TARL) :- हे सध्या बिहार राज्यामध्ये काही भागात राबवले जात आहे. हे Multi Level Teaching चा एक प्रकार आहे असे म्हणता येईल. मात्र त्यात Teaching शब्दाचा उपयोग केला गेला आहे. त्यामुळे त्याचात Learning पेक्षा Teaching वर अधिक भर आहे असे म्हणता येईल.
४. Self Determined Learning (स्व निर्धारित शिक्षण):- यास Heutagogy सुद्धा म्हणतात. यात मुले स्वतः ठरवतात की पुढे काय शिकायचे आणि कसे शिकायचे. या पद्धतीत पुढे शिकण्याची बाब मुले स्वतः ठरवत असल्यामुळे यात प्रत्येक मूल विशिष्ट आहे तसेच प्रत्येक मुलाची शिकण्याची पातळी वेगवेगळी असते याची आपोआप काळजी घेतली जाते. ही पद्धत स्वतः Multilevel Learning आहे हे ही स्पष्ट आहे. यात Zone of Proximal Development (ZPD), या सिद्धांताचा तसेच Howard Gardner & Nine Intelligences ची सुद्धा काळजी घेतली जाते.
वि.जा.भ.ज. प्रवर्गाच्या आश्रमशाळांमध्ये ही शेवटची प्रक्रिया राबवली जाणे अपेक्षित आहे.
यासाठी इ.मा.ब.क. विभागाने प्रशिक्षणाचे नियोजन केले असून त्याचे प्रशिक्षण घटक संच निर्मितीचे कार्य सध्या सुरु आहेत. (मुख्याध्यापक यांच्यासाठी MOLIS- Management of Learning Intervention in Schools शिक्षकांसाठी MOLIC Management of Learning Intervention in Class) आणि वसतिगृह अधिक्षकांसाठी MOLIH- Management of Learning Intervention in Hostels)
# Page 4
शासन निर्णय क्रमांक: विभशा-२०२२/प्र.क्र.४४/विजाभज-१
महाराष्ट्रात पातळीनुरूप शिक्षण पद्धतींची उत्क्रांती (Evolution of the Learning at Right Level in Maharashtra): संदर्भित शासन निर्णय प्रगत शैक्षणिक महाराष्ट्र कार्यक्रम राज्यात लागू करण्यापूर्वी शासकीय व्यवस्थेत कुठे १०० टक्के मुलांना लिहिता-वाचता तसेच मुलभूत गणितीय क्रिया येते काय? अर्थात त्या काळातील FLN म्हणजेच ASER (Annual Survey of Education Report) प्रमाणे १०० टक्के मुले गणित व भाषेत यशस्वी होत आहेत काय? याची माहिती मिळवली गेली. तेव्हा सातारा जिल्ह्यातील कुमठे बीट (ता. सातारा) मधील सर्व ४० शाळेतील मुलांनी ASER पातळी (आताचे FLN) पार केल्याचे निदर्शनास आले. कुमठे बीट मध्ये १०० टक्के शासकीय शाळा असून सुद्धा सर्व मुले FLN पातळी गाठू शकतात, तर राज्यातील सर्व ६६,००० शासकीय व्यवस्थेतील शाळांमधील सर्व मुले FLN पातळी गाठू शकतात. या विश्वासाने प्रगत शैक्षणिक महाराष्ट्र कार्यक्रम राबविण्याचा निर्णय शासनाने शालेय शिक्षण व क्रीडा विभागामार्फत घेतला. राज्यातील १०० टक्के मुले शिकावी त्याकरिता राज्याने पुरजोर काम केले. राज्यातील सर्व जिल्ह्यातील शिक्षकांनी खूप मेहनत घेतली. त्याच्यातून चंद्रपूर जिल्ह्यातील ताडाळी बीट, बीड जिल्ह्यातील गेवराई बीट, औरंगाबाद जिल्हातील गारखेडा बीट तसेच नाशिक जिल्ह्यातील निफाड बीट नावरूपास आले. राज्यातील शिक्षकांनी केलेल्या मेहनतीचा परिणाम २०१४, २०१६ आणि २०१८ च्या ASER अहवालाचे विश्लेषण केल्याने दिसते. ते येणे प्रमाणे आहेत.
उद्दिष्ट प्राप्ती झाली : तत्कालीन मा. मुख्यमंत्री यांनी ASER अहवालाप्रमाणे महाराष्ट्र राज्यास भारतात पहिले ३ राज्यात आणण्याचा उद्दिष्ट दिले होते. वर्ष २०१८ च्या ASER प्रमाणे तिसऱ्या इयत्तेतील मुले वाचन क्षमतेत देशात प्रथम तीन क्रमांकावर आलेली होती. मा. मुख्यमंत्री महोदयांनी दिलेले उद्दिष्ट पूर्ण झाले होते. हे सर्व शिक्षकांनी केलेल्या अथक मेहनतीचा परिणाम होता.
तिसऱ्या इयत्तेमधील मुलांच्या शिकण्याचा परिणाम यामुळे महत्वपूर्ण आहे कि हीच मुले त्या शासन काळात शाळेत दाखल झाली होती. या मुलांबाबतीत महाराष्ट्र तिसऱ्या क्रमांकावर होता, तर केरळ राज्य पहिल्या क्रमांकांवर होते. हा परिणाम खाजगी आणि शासकीय शाळा दोन्ही मिळून होता. मात्र या काळात महाराष्ट्रात शासकीय शाळा खाजगी शाळांचे पुढ निघून गेल्या होत्या. हे लक्षात घेऊन फक्त शासकीय शाळांच्या परिणामावर केरळ आणि महाराष्ट्राची तुलना करून पाहिले असता, महाराष्ट्र राज्य देशात पहिल्या क्रमांकावर होते. कारण कि केरळ राज्यात खाजगी शाळा अजून ही शासकीय शाळांच्या पुढे होत्या. याप्रमाणे महाराष्ट्र राज्याने देशात प्रथम क्रमांक पटकवला होता.
गणितात इतर राज्याच्या तुलनेत महाराष्ट्र: २०१८ मध्ये जिल्हा परिषदेच्या शाळांतील इयत्ता ५ वी मधील मुलांचे वजाबाकी व त्यापेक्षा अधिक गणिते सोडविण्याचे प्रमाण हे २०१४ पेक्षा इतर राज्यांच्या तुलनेत वाढल्याचे दिसून येते. राजस्थानमध्ये २०१४ मध्ये हे प्रमाणे ३२.२% इतके होते, ते २०१८ मध्ये ३४.२% इतके झाले (२ टक्क्यांची वाढ). तामिळनाडू मध्ये २०१४ ला हे प्रमाण ६०.३% इतके होते, ते २०१८ मध्ये ६२.६% इतके झाले (२.३ टक्क्यांची वाढ). हिमाचल प्रदेशमध्ये २०१४ ला ६८.७% मुलांनी गणिते सोडविली होती, २०१८ ला हे प्रमाण ७१.५% इतके झाले. (२.८ टक्क्यांची वाढ). तर महाराष्ट्रात २०१४ मध्ये ३८.६% इतके होते, ते २०१८ मध्ये वाढून ५९.९% इतके झाले. महाराष्ट्राच्या मुलांचे गणिते सोडविण्याचे प्रमाण कमी जरी असले तरी २०१४ च्या तुलनेत २०१८ मध्ये या प्रमाणात २१.३ % ( Percentage Points ) वाढ झालेली आहे. इतर राज्यात इतक्या प्रमाणात वाढ झालेली दिसत नाही.
महाराष्ट्रात शासकीय शाळा खाजगी शाळांच्या पुढे गेल्या: २०१८ मध्ये, जिल्हा परिषद शाळांतील इयत्ता ५ वी च्या ३१.७% मुलांना भागाकाराचे गणित सोडविता आले तर खाजगी शाळांतील भागाकाराचे गणित सोडवू शकणाऱ्या इयत्ता ५ वी च्या मुलांचे प्रमाण २८.०% इतके आहे. यात खाजगी शाळेच्या तुलनेत जिल्हा परिषद शाळेतील भागाकार येणाऱ्या मुलांच्या प्रमाणात वाढ झाली आहे. तर भारतात जिल्हा परिषद शाळांतील २२.७% मुलांना भागाकाराचे गणित सोडविता आले, तर खाजगी शाळांतील भागाकाराचे गणित सोडवू शकणाऱ्या इयत्ता ५ वी च्या मुलांचे प्रमाण ३९.८% इतके आहे.
# Page 5
शासन निर्णय क्रमांकः विभशा-२०२२/प्र.क्र.४४/विजाभज-१
प्रगत शैक्षणिक महाराष्ट्र कार्यक्रमाचे इतर परिणाम ठळक स्वरुपात: वर्ष २०१४, २०१६, व २०१८ चे 'ASER' अहवाल प्रगत शैक्षणिक महाराष्ट्र कार्यक्रमाचा परिणाम बघण्यासाठी उपयुक्त आहेत. कारण की, २०१४ मध्ये हा कार्यक्रम नव्हता आणि २०१८ पर्यंत कार्यक्रमास जवळ जवळ ४ वर्ष पूर्ण झाली. या चार वर्षांचे परिणाम अतिशय आनंददायी आहेत असेच निम्न ठळक बाबींवरुन दिसते.
१. या कालावधीत तुलनेने खाजगी शाळांच्या मागे राहणाऱ्या सरकारी शाळा पुढे गेल्या. विशेष म्हणजे संपूर्ण भारत देशामध्ये खाजगी शाळांच्या पुढे सरकारी शाळा असणारे महाराष्ट्र हे एकमेव राज्य आहे.
२. प्रगत शैक्षणिक महाराष्ट्र कार्यक्रमाचा परिणाम असा झाला की, सरकारी शाळांचा वर्षानुवर्षे कमी होणारा पट पहिल्यांदाच २०१८ मध्ये ०१ टक्के ( साधारण १,१४,००० मुले) ने वाढला. त्याच वेळी स्वयं अर्थसहाय्यित कायद्यामुळे सतत वाढत असलेल्या खाजगी शाळांमधील पट ०.७ टक्के ने (साधारण ३१,५०० हजार मुले) कमी झाला.
३. मोठ्या राज्यांतील तिसऱ्या वर्गाचा भाषेचा विचार केल्यास महाराष्ट्र देशात प्रथम तीन क्रमांकावर आला.
४. फक्त सरकारी शाळांचा विचार केल्यास यामध्ये महाराष्ट्र पहिल्या क्रमांकावर आहे.
५. पाचव्या वर्गाचा भाषेचा विचार केल्यास महाराष्ट्रात १४ टक्क्यांची वाढ ही देशात सर्वाधिक आहे.
६. पाचव्या वर्गात भागाकार करु शकणाऱ्या मुलांची १२ टक्क्यांची वाढ झाली होती, हे ही देशात सर्वाधिक आहे.
७. आठव्या वर्गामध्ये भागाकार करु शकणाऱ्या मुलांच्या संख्येत ९ टक्के नी वाढ झाली आहे. या काळात सर्वाधिक प्रगती करणाऱ्या राज्यांमध्ये पंजाब नंतर महाराष्ट्र दुसऱ्या क्रमांकावर आहे.
असे असूनही अजून खोलात जाऊन अभ्यास केला तर दिसून येते की, केरळ राज्य देशात प्रथम क्रमांकावर असूनसुध्दा तेथील तिसऱ्या वर्गाच्या फक्त ४२.७२ टक्के मुलांना वाचता येत होता. याचा अर्थ असा कि, तीन वर्षात ५८ टक्के मुलांना वाचायला न येता सुद्धा पहिला क्रमांक पटकावता येते. १०० टक्के मुले दृष्टीक्षेपात ठेवून विचार केला तर ही परिस्थिती काही चांगली नाही.
आंतरराष्ट्रीय पातळीच्या शिक्षणाचा विचार: सन २०१५-१६ मध्ये सुद्धा याचा अंदाज येत होता. त्यामुळे देशात पहिले क्रमांक पटकावून सुद्धा शिक्षण हक्क कायद्याप्रमाणे कार्य पूर्ण होणार नाही, हे तेव्हाच लक्षात आले होते. त्यामुळे तेव्हाच जगातील सर्वोतम शिक्षण व्यवस्थेसोबत स्पर्धा करण्याचा निर्णय घेण्यात आला होता. त्याचाच भाग म्हणून आंतरराष्ट्रीय शाळांची योजना आखली गेली. काही शाळा सुरु ही केल्या गेल्या. नंतरच्या काळात वेगवेगळे स्थित्यंतरे घडल्यामुळे ती योजना पुढे गेली नाही. मात्र ती संकल्पना सध्या वेगळ्या पद्धती व नावाने (STARS प्रकल्प) म्हणून राबविण्यात येत आहे. या प्रकल्पाचे अंतिम उद्दिष्ट PISA मध्ये क्रमांक पटकवणारी मुले तयार करणे हेच आहे.
वाबळेवाडी आंतरराष्ट्रीय शाळेत पातळीनुरूप शिक्षण राज्यात काहीच आंतरराष्ट्रीय शाळा सुरु होऊ शकल्या. त्यानंतर विविध घडामोडी मुळे या शाळा सुरळीत सुरु चालू शकल्या नाहीत. तरीही वाबळेवाडी, ता. शिरुर, जि. पुणे येथील आंतरराष्ट्रीय शाळा यशस्वी झाली. ती शाळा यशस्वी झाली असे कोणत्या आधारे म्हणता येईल? तर या शाळेतील मुले खालील बाबी करत होती.
१. इयत्ता ५ वी व ८ वीतील जवळ जवळ सर्व विद्यार्थी शिष्यवृत्ती परिक्षा उत्तीर्ण होतात.
२. या शाळेतील मुले आपल्या इयत्तेच्या दोन इयत्ता पुढे असतात.
३. मुले आपले पाठ्यपुस्तक शैक्षणिक सत्राचा एक तृतीयांश वेळेत पूर्ण करतात.
४. नवी शैक्षणिक धोरणानुरूप १० भारतीय भाषांचा fun language म्हणून अभ्यास करतात.
५. मराठी माध्यमाची शाळा असूनसुद्धा मुले इंग्रजी बोलतात.
६. एक तृतीयांश वेळेत पाठ्यक्रम पूर्ण केल्याने उरलेल्या वेळेत मुले: ६.१ परदेशातील भाषा जसे जापानी, स्पेनिश, जर्मन, फ्रेंच बोलतात.
६.२ स्पर्धा परिक्षेच्या तयारीसाठी Foundation Course करतात.
# Page 6
शासन निर्णय क्रमांक: विभशा-२०२२/प्र.क्र.४४/विजाभज-१
७. तंत्रज्ञान शिक्षणाचा भाग म्हणून ७.१ Computer Coding, करतात.
७.२ ड्रोन चालवतात ७.३ रोबोटिक्स शिकतात.
८. खेळ (Sports) मध्ये उत्कृष्ट दर्जेचे खेळाडू असतात.
९. कला व संस्कृती मध्ये चांगले नाट्य करतात व संगीत शिकतात.
अर्थात ही मुले जगातील कोणत्याही देशातील शाळांमध्ये शिकवली जाणारी कोणतीही बाब शिकण्यास तयार असतात व त्या बाबी शिकण्यासाठी त्यांच्याकडे वेळ ही उपलब्ध असते.
वाबळेवाडी शाळा कशी घडली? ही ६५ घरांच्या एका वाडीतील मराठी माध्यामाची, जिल्हा परिषदेची एक ग्रामीण शाळा आहे. सन २०१२ मध्ये ही दोन खोल्यांची, द्विशिक्षकीय, इयत्ता १ ते ४ ची ३२ मुले पटावर असलेली शाळा होती. ती २०१६ मध्ये दोन खोल्यांची, द्विशिक्षकीय, इयत्ता १ ते ७ ची २२५ मुले पटावर असलेली शाळा झाली. दोनच शिक्षक, ७ वर्ग, २२५ मुले तरीपण गुणवता उत्तम दर्जेची, हे कसे काय शक्य झाले? त्या शाळेतील दत्ता वारे व खैरे गुरुजींनी कमी संसाधनात सुद्धा उच्च दर्जाचे शिक्षण देण्यात कमतरता येऊ दिली नाही. त्यासाठी त्यांनी काय केले? नंतरच्या काळात हाच संशोधनाचा विषय बनला. राज्यातील शासकीय शाळेमधील होतकरु शिक्षक या शाळेला भेटी द्यायला लागले. शालेय व्यवस्थापन समित्या पण भेट द्यायला लागले.
शाळेची गुणवत्ता पाहून विविध सेवाभावी संस्था व CSR ही भेटी द्यायला लागल्या. गावातील पालकांना सुद्धा हुरुप आला. ते वर्ग व्यवस्थापन, क्रीडा शिक्षण, संगीत शिक्षणामध्ये सहभागासह विविध सोयीसुविधा जसे laptop, टॅबलेट इत्यादी पुरवायला लागले. गावकऱ्यांनी जत्रेत होणारा खर्च बंद करून शाळेला सोयसुविधा पुरवल्या. शाळेत अधिक खोल्या पाहिजे होत्या. त्यासाठी जागा सुद्धा उपलब्ध नव्हती. गावकऱ्यांनी एक एकर जागा (जवळ-जवळ रु ४.०० कोटींची) दान स्वरूपात दिली, तर आर्ट ऑफ लिव्हिंगच्या मदतीने Bank of Newyork यांनी रु.८.०० कोटी लागतीची शाळा खोल्या (काचेच्या शाळा) बांधून दिल्या.
वाबळेवाडी शाळेच्या यशाचे संशोधनः या आधी सांगितल्याप्रमाणे वाबळेवाडी शाळेला मोठ्या संख्यने शिक्षक, पालक आणि शाळा व्यवस्थापन समितीचे लोक भेटी देत होते. लोकांचे वर्दळ पाहून शाळेने शनिवारचा दिवस भेटीसाठी ठरवला. कोव्हिडचा प्रादुर्भावापूर्वी प्रत्येक शनिवारी साधारण २,००० लोक भेटी देत असत. या भेटीअंती लोकांना वाटे की आपल्या गावात परत गेल्यावर ते सुद्धा त्यांच्या गावाच्या शाळेत असेच कार्य करणार.
अशातच राज्यात मोठ्या प्रमाणावर असलेल्या शिक्षकांच्या व्हाट्स अँप ग्रुप पैकी एक ग्रुप - वेध॰ च्या सदस्यांनी सुद्धा या शाळेला भेट दिली व त्या भेटीअंती सर्वांनी त्याबाबत सविस्तर लिखाण केले आहे. सदरचे लिखाण www.obcbahujankalyan.maharashtra.gov.in या संकेतस्थळावर उपलब्ध आहे.
वाबळेवाडी वरून परत येत असतांना बस मधेच चर्चा करून निर्धार केला की, आपल्या शाळेत या प्रकारे काम करणार. त्यातल्या काहींनी काम सुरू केलेही असेल. परंतु सर्वच लोकाचे विचार केल्यास ते फारसे काही पुढे जातांना दिसत नव्हते. तेव्हा विचार करण्यास सुरुवात झाली कि एवढे वचनबद्ध, हुशार आणि होतकरू शिक्षकांना वाबळेवाडी सारखे काम करायला का जमत नसावे. तेंव्हा वेध ग्रुप ने वाबळेवाडी शाळेचे संशोधन केले.
त्यात इतर शाळांच्या तुलनेत वाबळेवाडी शाळा खालील १७ वेगळ्या बाबी करतात, हे दिसून आले.
प्रमुख १७ बाबी १. मुलांना स्वतः शिकण्यास प्रेरित करणे.
२. मुलांना आव्हान देणे.
३. Learning Interventions (Peer Learning, Group Learning, विषय मित्र) ४. मुलांच्या जिज्ञासू वृत्तीचा सन्मान करणे.
# Page 7
शासन निर्णय क्रमांकः विभशा-२०२२/प्र.क्र.४४/विजाभज-१
५. शिकण्यात तंत्रज्ञानाचा उपयोग.
६. मुलांनी स्वतःच्या शिकण्याची गती तिप्पट करणे.
७. पुढील वर्गाचा अभ्यासक्रम (syllabus) शिकण्याची संधी उपलब्ध करून देणे.
८. विविध स्पर्धा परीक्षेची तयारी करून घेणे.
९. इंग्रजी शिकण्यासाठी प्रक्रिया राबविणे.
१०. अभ्यासक्रम (syllabus) लवकर संपल्याने उपलब्ध झालेल्या वेळेचा उपयोग अभ्यासक्रमाबाहेरील परंतु जीवनावश्यक शिकण्यासाठी वापरणे.
११. भविष्यात येणाऱ्या तंत्राबाबत शिकण्यास संधी उपलब्ध करून देणे.
१२. पर्यावरण विषयीचे शिक्षण - प्रत्यक्ष जगणे. याच्यातून करणे.
१३. जगातील व देशांतील इतर भाषा शिकण्याची संधी उपलब्ध करून देणे.
१४. शहरामधील व इतर देशातील शाळेसोबत partnership करणे.
१५. क्रीडेसाठी मुलांना संधी उपलब्ध करून देणे.
१६. संगीत, नाट्य व विविध कला शिकण्याची व व्यक्त होण्याची संधी उपलब्ध करून देणे.
१७. बहुविध बुद्धिमत्तेचा विचार करून अध्ययन-अध्यापन प्रक्रिया राबविणे.
हेही लक्षात आले की, या सर्व १७ बाबी करणाऱ्या शाळा वाबळेवाडीच्या पातळीवर पोहोचणार. परंतु यातील बऱ्याच बाबी खूप अवघड होत्या, तर काही बाबी खूप खर्चिक पण होत्या. या सर्व बाबी सर्वाना करणे शक्य नव्हते. म्हणून कामसू, वचनबद्ध, हुशार आणि मेहनती असून सुद्धा वेध ग्रुप मधील लोकांना हे कार्य जमले नसावे.
संगणकीय विचार सरणीचा वापर करून विश्लेषण : मग या १७ बाबी पैकी कोणत्या बाबी कमी मेहनतीच्या आहेत? कोणत्या बाबी विनाखर्चिक किंवा कमी खर्चाने करता येतात? कोणत्या बाबी फक्त शिक्षक आणि वर्गातील विद्यार्थ्यांच्या मदतीने करता येतात? कोणत्या बाबी सर्व शिक्षकांच्या मदतीने करता येतात? शाळेतील सर्व शिक्षक आणि विद्यार्थी एकत्र आल्यास त्यांच्या मदतीने कोणत्या बाबी करता येतात? पालक सुद्धा सहभागी झाले तर अजून काही बाबी करता येतील काय? पालकांनी आर्थिक किंवा वस्तू रूपात मदत देण्यास तयारी दाखवली तर अजून काही बाबी करता येतील काय? अशा प्रकारे समस्या आणि समाधानाचे तुकडे व पायऱ्या पाडून विश्लेषण करण्यात आले. यास जागतिक पातळीवर संगणकीय विचार सरणी असे संबोधले जाते. या विश्लेषण अंती असे दिसून आले की, १७ पैकी सहा बाबींपासून सुरुवात करणे कोणत्याही शाळेतील कोणत्याही शिक्षकाला इतर कोणाच्याही मदतीशिवाय करता येणे शक्य आहे. या सहा बाबींना - भविष्य वेधी शिक्षणाच्या॰ सहा पायऱ्या म्हणून राबविले जाते. त्याचे तपशील पुढे बघायला मिळेल.
विकासाचे चार टप्पे तसेच हे ही लक्षात आले कि कोणती ही नवीन बाब आपल्या शाळेत सुरू करीत असताना खालील ४ पातळ्यांचा अवलंब केल्यास ते काम सोप्या पद्धतीने परिणामकारकरित्या अंमलात आणता येते. कुठलेही मोठे काम पूर्ण करायचे असेल तर त्या कामाला छोट्याछोट्या कामात विभाजित करायचे असते. त्याचे विभाजन झाले की त्या कामांना क्रमाने लावायचे. तो क्रम खालील प्रमाणे असावा.
A. स्व पातळी:- अशा कामापासून सुरुवात करणे जे करतांना इतरांची मदत लागणर नाही. स्वतःच्या पातळीवरील कामापासून सुरुवात केली कि बाहेरील अडचण येत नाही. एकदा यश मिळायला लागले कि पुढे जाता येते.
B. स्व + समाज:- स्व पातळी पूर्ण झाली कि पुढची पातळी आहे समाज. अशी कामे जे करण्यासाठी समाजाची आवश्यकता असते.
C. स्व + समाज+ भौतिक सुविधा:- समाज सोबत आला कि तिसरा टप्पा सहज होतो. समाजाने ठरवले कि अपेक्षेपेक्षा जास्त भौतिक बाबी उपलब्ध होतात. त्यामुळे अवघड वाटणारा टप्पा सहज पूर्ण होतो.
# Page 8
शासन निर्णय क्रमांक: विभशा-२०२२/प्र.क्र.४४/विजाभज-१
D. स्व+समाज+भौतिक सुविधा + प्रशासन:- वरील तीन टप्पे पूर्ण केले कि शासन सोबतीला येते. किंबहुना ते प्रत्येक पातळीवर सोबत असतेच परंतु वरील तीन टप्पे पूर्ण केले कि प्रशासन अधिक प्रभावीपणे सोबत येते.
यशस्वी व्यक्ती एक ते चार अशा क्रमाने विचार करतो. तर इतरांवर बोट ठेवणारा व्यक्ती चार ते एक या क्रमाने विचार करतो. आधी शासनाने ठरवावे मग भौतिक सुविधा द्याव्या त्यांनतर समाज सोबत यावा मग मी काम करेल. जागतिक दर्जाचे शिक्षण देणारी शाळा विकसित करायची असेल तर विकासाचे वरील चार टप्पे त्याच क्रमाने लक्षात घ्यावे लागतील. याप्रमाणे समाजाला सोबत घेऊन यश मिळवलेली आश्रमशाळा वारोळा, ता.माजलगाव, जि.बीड याचा तपशील परिशिष्ट- एक मध्ये पहावा. वरील तत्वाच्या आधारे खालील सहा बाबी स्व: पातळीवर करता येणाऱ्या आहेत.
भविष्य वेधी शिक्षणाच्या सहा पायऱ्या - १. मुलांना स्वतः शिकण्यास प्रेरित करणे.
२. मुलांना शिकण्यास आव्हान देणे.
३. Learning intervention (Peer learning, group learning, विषय मित्र) ४. मुलांच्या जिज्ञासू वृतीचा सन्मान करणे.
५. मुलांच्या शिकण्यात तंत्रज्ञानाचा उपयोग.
६. मुलांनी स्वतःच्या शिकण्याची गती तिप्पट करणे.
वरील सहा बाबी (पायऱ्या) पैकी सुरवातीच्या ४ बाबींचा एकत्रित विचार केल्यास त्यास जागतिक पातळीवर Self Determined Learning (Heutagogy) म्हणतात हे नंतर कळाले. प्रत्येक मूल विशिष्ट असते त्यामुळे त्यांच्या शिकण्याच्या पातळ्या वेगवेगळ्या असतात. तेव्हा ही पद्धत पातळीनुरूप शिकवण्याच्या पद्धतीतील Multilevel Learning पेक्षा अधिक विकसित पद्धत असल्याचे लक्षात येते. जागतिक पातळीवर Heutagogy ही शिकण्याची पध्दत असली तरी ती वयस्क (१८ वर्षापेक्षा अधिक वयाचे ) लोकांना लागू पडते असा समज आहे. वाबळेवाडी शाळेने मात्र या पद्धतीचा वापर ३ वर्षांपेक्षा अधिक वयाच्या मुलांना लागू केला असल्याचे ही लक्षात येते. सिंगापूर सारख्या विकसित देशाने सुद्धा याचा वापर शाळा पातळीवर केला असल्याचे कळालेले आहे.
शासकीय शाळांमध्ये वाबळेवाड़ी पॅटर्न किंवा Heutagogy वर आधारित प्रयोग यानंतर वेध समूहातील सदस्यांनी आपल्या शाळेत वाबळेवाडी पॅटर्न वर आधारित कामाला सुरुवात केली. क्षेत्रिय यंत्रणेद्वारे सार्वजनिक पातळीवर कार्य सुरु झाले ते वाशिम जिल्ह्यात डायट मार्फत. येथील डायटने जिल्हा परिषद शाळेचे शिक्षकांसोबत कार्याला सुरुवात केली. वाशिम तालुक्यातील काटा व मालेगाव तालुक्यातील मारसूळ केंद्रातील शाळांमध्ये स्वशिक्षण, आव्हाने, पियर व ग्रुप लर्निंगच्या माध्यमातून मुलांच्या शिकण्याच्या गतीत प्रचंड वाढ होतांना दिसली. एका शाळेत चौथ्या इयत्तेतील विद्यार्थीनीने गणित विषयात पहिल्या इयत्तेतील मुलांना भागाकार शिकवलेले दिसले.
यावर आधारित वाचन साहित्य तयार करणे. (Primer Development) : वरील प्रकारे परिणाम येत असल्यामुळे सर्वांचा उत्साह वाढत होता. त्यामुळे मुंबई महापालिकेच्या शाळांमध्येही हे प्रशिक्षण दिले जावे असे प्रस्तावित करण्यात आले. तेथील सहाय्यक आयुक्त श्री सलील, भाप्रसे यांनी त्यास मान्यता देत शिक्षक हस्तपुस्तिकेची मागणी केली. ती पुस्तिका डॉ. सांगोलकर (वरिष्ठ अधिव्याख्याता) निलेश घुगे (तत्कालीन विषय सहायक व सध्याचे राज्य प्रशिक्षण समन्वयक, इतर मागास बहुजन कल्याण विभाग) या दोघांनी मिळून तयार केली. त्यानंतर मुंबई महापालिकेच्या शिक्षकांना मोठ्या प्रमाणावर प्रशिक्षण देण्यात आले. त्यानंतर काही काळात कोव्हिड-१९ चा प्रादुर्भाव वाढला व प्रत्यक्ष प्रशिक्षण देणे बंद झाले. परंतु वेध समूहातील शिक्षकांसाठी कोविडमुळे होणारे लॉकडाऊन एक मोठी संधी म्हणून चालून आली. या काळात ऑनलाईन पद्धतीने प्रशिक्षण दरदिवशी २ तासांचे असे ६ दिवस झूमवर देण्यास सुरवात
# Page 9
शासन निर्णय क्रमांकः विभशा-२०२२/प्र.क्र.४४/विजाभज-१
झाली. अशाने देशभरातील इतर राज्यांच्या शिक्षकांना मोठ्या प्रमाणावर प्रशिक्षण देणे शक्य झाले. त्याच्यातून 'छत्तीसगड, उत्तरप्रदेश, हरियाणा इत्यादी राज्यांच्या शिक्षकांना प्रशिक्षण देण्यात आले.
आदिवासी प्रकल्प नंदूरबार व डहाणू मधील प्रशिक्षण व परिणाम: लॉकडाऊनच्या काळात ITDP, नंदुरबार तसेच ITDP, डहाणू या प्रकल्पातील शिक्षकांना ऑनलाईन आणि ऑफलाईन असे सरमिसळ करून प्रशिक्षण देण्यात आले. यातील नंदूरबार प्रकल्पाने Baseline, Mid line व End line, सर्व प्रकारच्या चाचण्या घेतल्या. त्यांनी प्रकल्पातील सर्व शाळांच्या पाचव्या इयतेतील शिक्षकांना प्रशिक्षण दिले. डहाणू प्रकल्पाने चांगले काम करणाऱ्या शिक्षकांची निवड करुन प्रशिक्षण दिले. दोन्ही प्रकल्पात परिणाम उत्कृष्ट राहिले. मुले व शिक्षक नितनवीन सर्जनात्मक पध्दतीने कार्य करीत असतात. त्याबाबत रोज काही तरी नवीन ऐकायला मिळत राहते. त्यातील नंदूरबार प्रकल्पात ४ महिन्यात डिसेंबर, २०२१ ते मार्च,२०२२ फक्त ५६ दिवस शाळा असून सुद्धा जवळ-जवळ १००% मुलांना प्रारंभिक स्तराच्या पुढे जावून FLN च्या दिशेने मोठे यश मिळाले आहे. या प्रकल्पातील प्रगती परिशिष्ट-दोन मध्ये पाहावे.
डहाणू प्रकल्पाने मूल्यमापनाकरिता अॅप विकसित केले. त्याच्यात माहिती भरल्यामुळे शिक्षकांना प्रत्येक मुलाची शिकण्याची पातळी लक्षात आली आणि त्यामुळे प्रत्येक मुलाला कोणत्या पातळीवर शिकवावे हे ही लक्षात आले. मुलांना पातळीतनुरुप शिकविल्याने ती अधिक गतीने शिकत होती. हे पाहून शिक्षक सुखावले.
तसेच जून, २०२२ मध्ये उन्हाळी सुट्टीनंतर मुले शाळेत परतली तेव्हा सुट्टीपूर्वी मुले जेवढी शिकली होती त्यापेक्षा सुट्टीत अधिक शिकून आल्याचे शिक्षकांना लक्षात आले.
नागपूर जिल्हा परिषदेत आणि आदिवासी आयुक्त, नागपूर विभागात प्रशिक्षण नागपूर जिल्हा परिषदेने सुद्धा निवडक चांगल्या शिक्षकांना प्रशिक्षण दिले. त्याने खूप मोठ्या प्रमाणावर चांगले शिक्षक तयार झालेत. त्यांच्या शाळा पाहण्यास गेलेले नागपूर विभागातील आदिवासी विभागाचे शिक्षक आणि अधिकारी भारावून गेले. त्यांनी नागपूर विभागातील सर्व आदिवासी आश्रमशाळांच्या शिक्षकांना अतिरिक्त आदिवासी आयुक्त, श्री रवीन्द्र ठाकरे यांच्या नेतृत्वाखाली प्रशिक्षण दिले. प्रशिक्षणांच्या शेवटच्या दिवशी हे सर्व शिक्षक प्रशिक्षणा बाबत भरभरून बोलत होते.
इतर मागास बहुजन कल्याण विभागातील आश्रमशाळा: विभागातील शाळांचे गूगल फार्म भरून चांगल्या शाळांचे संस्थाचालक, मुख्याध्यापक व शिक्षक निवडण्यात आले आहेत. चांगले संस्थाचालक, अध्यक्ष किंवा सचिव यांची एक दिवसीय कार्यशाळा मंत्रालयात घेण्यात आली. त्यात सुद्धा कार्यशाळा संपत असतांना संस्था चालकांमधील ऊर्जा बघण्यासारखी होती. त्याची मा.मंत्री (इ.मा.ब.क.) यांनी नोंद घेतली.
विभागातील काही शाळांना (निवडक नाहीत) मंत्रालयातील अधिकाऱ्यांनी भेटी दिल्या असता जवळ जवळ सर्वच मुलांनी यूट्यूब चे व्हिडिओज बघितल्याचे आढळले. "अमेरिका" हा शब्द ऐकले आहे काय? असे औरंगाबाद जिल्ह्यातील कन्नड तालुकामधील गराडा गावातील कै.गुरुदयाल सिंह आश्रमशाळेत विचारले असता बऱ्याच मुलानी हात वर केले. त्यापैकी तीन मुलांना स्टेजवर बोलावून "कुठे ऐकले?" असा प्रश्न विचारले असता प्रत्येकाने यूट्यूबवर व्हिडिओ बघून अमेरिकेबद्दल माहिती घेतली होती. त्या व्हिडिओ मध्ये काय बघितले हे विचारले असता, १. एका मुलाला त्या देशात सर्वाधिक करोडपती आहेत हे आठवत होते.
२. दुसऱ्या मुलाला तेथील मोठ-मोठ्या इमारती व इंग्रजी शिक्षण आठवले.
३. तर तिसऱ्या मुलाला तेथील इंग्रजी बोलणारे लोक आठवले.
हे व्हिडिओ कोणाच्या मोबाईल मध्ये पाहिले असे विचारले असता आई, वडील, बहिण, भाऊ इत्यादी उत्तर आले.
# Page 10
शासन निर्णय क्रमांक: विभशा-२०२२/प्र.क्र.४४/विजाभज-१
पालकांचा सहभाग: विजाभज आश्रमशाळेत शिकणाऱ्या मुलांचे पालक पोटा-पाण्याच्या प्रश्नात गुंतलेले असतात. बरेच पालक ऊसतोडीचे काम करतात, डोंबारी समाजाचे पालक अक्षरशः तारेवरची कसरत करतात. भटक्या समाजातील अजून किती-तरी लोक पाड्यावर राहतात. निवासी शाळा असल्यामुळे पालक कुठेही असले तरी मुलांना वसतिगृह आणि शाळेत दाखल करता येतात. तरीही भटक्या समाजाच्या १०० टक्के मुलांना शाळेत दाखल करण्यात अजून यश आलेले नाही.
काही समाजसेवी संस्थाचालक सर्जन पद्धतीने कार्य करून मुलांना शाळेत दाखल करतात. परंतु सर्वच पालक मुलांना शाळेत दाखल करण्यास तयार होतात असे नाही. चर्चेअंती एखाद्या वेळी तयार झाले तरी पुन्हा पोटा-पाण्याचा प्रश्न सोडवण्यास अडचण जाणवायला लागली की, मुलाला परत घेऊन जाण्यासाठी दिवसेंदिवस शाळेत येऊन बसतात.
पुण्यातील एका शाळेत भेट दिली असता तेथे डोंबारी समाजाच्या ८० टक्के मुलांना दाखल करण्यात यश येते असे सांगितले गेले, परंतु त्या शाळेत मंजूर संख्येपेक्षा अधिक मुले दाखल करता येत नसल्यामुळे दरवर्षी साधारण ४०० मुले परत जातात. त्यातच राज्यातील काही शाळा अशाही आहेत जेथे मंजूर असलेली संख्या भरण्यास नाकी नऊ येते.
या संपूर्ण परिस्थितीचा उलगडा वरवंडी तांडा, ता.जि. औरंगाबाद येथील जि.प. जेथे वसतिगृहची व्यवस्था सुरू नाही तेथील एका बालकासोबत मा. देवेंद्र फडणवीस तत्कालीन मुख्यमंत्री आणि सध्या मा.
उपमुख्यमंत्री यांचे खालील संवाद समजून घेण्याजोगा आहे.
मा. मुख्यमंत्री :- हे खरे आहे काय, की तुम्ही लोक आधी ऊस तोडीला जाताना मुलांना सोबत घेऊन जायचे परंतु आता त्यांना गावातच काहीतरी व्यवस्था करून ठेवता त्याला कारण काय?
ऊसतोड कामगार पालक:- होय साहेब, हे खरे आहे. आधी शाळेची गुणवत्ता जेमतेम होती तेव्हा वाटायचे की मुले शाळेत शिकल्यानंतर सुद्धा ऊसतोड कामगार होणार आहेत. मग त्यांना ऊस तोडीचे अनुभव देणे पण आवश्यक वाटे. मात्र श्री. भरत काळे गुरुजी आल्यानंतर शाळेचा चेहरा-मोहरा तसेच गुणवत्ता फार बदलून गेली आहे. आता मला वाटते की, आमची मुले शिकल्यानंतर वेगळे काही करू शकतील. आम्हाला सुद्धा उसतोड कामगाराचे आयुष्य आवडत नाही. आमच्या मुलांचा उज्ज्वल भविष्यासाठी आम्ही त्यांना नातेवाईकांकडे ठेवून ऊसतोडी साठी जातो. ऊसतोड आमची मजबूरी आहे. आमच्या मुलांची ती मजबूरी असू नये, असे आम्हाला वाटते. शाळेतील शिक्षणाची गुणवत्ता हीच पालक सहभाग मिळवण्याचा एकमेव मार्ग आहे याच विचारातून शासन निर्णय च्या माध्यमातून विजाभज आश्रमशाळेत गुणवत्ता वाढावी. त्यात सर्व संस्थाचालक, मुख्याध्यापक आणि शिक्षक सहभागी व्हावेत असे शासन आवाहन करत आहे. शाळेच्या गुणवत्तेत बदल व्हायला लागले की अनिवासी मुलांच्या पालकांना लगेच लक्षात यायला लागते. मात्र निवासी विद्यार्थ्यांच्या पालकांना ते लगेच लक्षात येणार नाही. निवासी विद्यार्थ्यांचे पालक शाळेपासून दूर गावांमध्ये विखुरलेले असतात अशी धारणा आहे. तरीही शाळेत नवीन काही चांगले काही वेगळे आणि सर्वाधिक महत्त्वाचे गुणवत्ता वाढ करायला लागले की पालकांना वेगवेगळ्या पद्धतीने त्याची माहिती देणे आवश्यक आहे. झूम द्वारे पालक सभा, पालकांचे व्हाट्सअप ग्रुप द्वारे, शाळेच्या यूट्यूब चैनल द्वारे माहिती देणे शक्य आहे. गुणवत्ता वाढीचे पालकांना दृश्य असणारे परिणाम मुलांचे इंग्लिश बोलणे आणि मुलांचे शिष्यवृत्ती परीक्षा पास होणे हे असते हे सर्वांचे लक्षात आणून देण्यात येत आहे. या पातळीचे यश मिळवणे सर्व शाळा मुख्याध्यापक आणि शिक्षक यांना जमले पाहिजे तरच राज्याचे १००% विजाभज विद्यार्थ्यांना शिक्षण देणे शक्य होणार आहे. अन्यथा शाळेत जागा रिक्त आणि विजाभज मुले शाळाबाह्य ही आजची परिस्थिती कायम राहण्याची शक्यता नाकारता येत नाही.
स्पोकन इंग्लिश शिकवण्याची आवश्यकता: या सर्वाचा निष्कर्ष असा कि, मुले मोबाईल मधून आपल्या पसंतीचे व्हिडिओ पाहत आहेत. तसेच त्यांची पसंत श्रीमंती, इंग्लिश व आधुनिक युग आहे असे वाटते. अत: आपली जबाबदारी आहे कि आपल्या शाळेत
# Page 11
शासन निर्णय क्रमांकः विभशा-२०२२/प्र.क्र.४४/विजाभज-१
शिकत असलेली मुले समृद्ध आणि श्रीमंतीचे आयुष्य जगावे यासाठी त्यांना शिक्षण द्यावयाचे आहे. तसेच त्यांना इंग्रजी बोलण्यास शिकवावयाचे आहे.
इतर मागास बहुजन कल्याण विभागाचे पावले याच दिशेने पडत आहेत. म्हणूनच मागच्या वर्षी ९ वी ते १२ वी च्या प्रत्येक मुलाला एक या प्रमाणात टॅबलेट पुरवण्यात आले आहेत. यावर्षी आता ६ वी ते ८ वी तील ५ मुलांमागे एक टॅबलेट पुरवण्यात येणार आहेत. शासनाने मोफत टॅबलेट पुरवले असले तरी त्याचे योग्य उपयोग करुन घेण्याची जबाबदारी संस्थाचालक, मुख्याध्यापक, शिक्षक, पालक व समाजाची आहे. यूट्यूब चे व्हिडिओज तसेच गूगलमधून अभ्यास करण्यासाठी या टॅबलेट्सला इंटरनेटची सुविधा लागणार आहेत. आपली मुले हॉस्टेल मध्ये राहतात. त्यामुळे टॅबलेटच्या माध्यमातून अधिक शिकण्याची संधी त्यांना उपलब्ध आहे. अशा प्रकारे शिक्षण देणाऱ्या सुरुवातीच्या २५ शाळांना शाबासकी देण्याकरिता शासनातील वरिष्ठ अधिकारी स्वतः भेटी देणार आहेत. आतापर्यंत तशा ३ आश्रमशाळांना स्वतः अपर मुख्य सचिव (इ.मा.ब.क.वि.), संचालक, इतर मागास बहुजन कल्याण संचालनालय, पुणे व उपसचिव (इ.मा.ब.क.वि.) यांनी भेटी दिल्या आहेत. शिक्षक आणि मुख्याध्यापकांना याच उद्देशाने प्रशिक्षण दिले जात आहेत.
सर्व शाळा आणि शिक्षक यांना What's App Groups च्या माध्यमातून जोडलेले आहेत. विभागातील शिक्षक आणि मुख्याध्यपकांच्या झूम मिटिंग मुलांच्या शिकण्याच्या दृष्टीने घेणे सुरु केले गेले आहेत.
शिष्यवृत्ती परिक्षेत बसणे व उत्तीर्ण होणे मुखई, ता.शिरुर, जि. पुणे आश्रमशाळा येथील विद्यार्थी मागील २०१६-१७ पासून शिष्यवृत्ती परिक्षेस बसतात. तेथील सर्वात अलिकडचा निकाल एकूण पटाच्या ६२ टक्के आहे. (पहा परिशिष्ट-सहा) ती शाळा आज न उद्या १०० टक्केवर पोहचेल हेच आमचे उद्दिष्ट आहे. राज्यातील अजून काही आश्रमशाळेतील मुले शिष्यवृत्ती परिक्षेस बसत असतील. परंतु एकूणएक विचार प्रवाहाप्रमाणे आश्रमशाळेतील मुले शिष्यवृत्ती परिक्षा उत्तीर्ण होणार नाही असे दिसून येते. यापुढील काळात हा विचारप्रवाह उलटवून “आश्रमशाळेतील १०० टक्के मुले शिष्यवृत्ती परिक्षेस बसतात व उत्तीर्णही होतात”, पर्यंत पोहचावयाचे आहे.
शैक्षणिक गुणवत्तेचे मुल्यांकन - प्रस्तावनेत उल्लेख केल्याप्रमाणे विजाभज शाळांमधील प्रत्येक मुलाचे ठराविक वारंवारितेत तीन स्तरावर मुल्यांकन केला जाईल. तसेच त्याचा डेटा प्रत्येक वेळा यासाठी विशेषरित्या तयार करण्यात आलेल्या अॅप मध्ये भरले जातील.
१. FLN स्तराची मूल्यांकन :- यांस असर (ASER) पातळी मुल्यांकन सुध्दा म्हणता येईल. मात्र ASER आणि FLN मध्ये काही नमूद करण्यासारखे फरक आहेत. FLN च्या अपेक्षित परिणामात इयत्ता दुसरीतील मुलांना प्रत्येक मिनिटात ४५ शब्द वाचणे अपेक्षित आहे तर तिसऱ्या वर्गातील मुलांना ६० शब्द प्रति मिनट वाचणे अपेक्षित आहे. यास वाचन गती म्हणता येईल. असर मध्ये वाचन गती बाबत मूल्यांकन नव्हते. त्याचप्रमाणे “वाचन संस्कृती” ही एक नवीन बाब FLN च्या भाषा शिक्षणामध्ये प्रवेश केलेली आहे. अनुभवी शिक्षकांसोबत प्रदीर्घ आणि सखोल चर्चा करुन वाचन संस्कृतीचे मूल्यांकनाचे निकष ठरविण्यात आले आहेत. मुले मोठ्या संख्येने पुस्तक वाचत असतील तर त्यांना वाचलेले मजकूर समजते असा त्याचा अर्थ होतो. तसेच वाचनात आनंद असल्याशिवाय कोणी जास्त वाचन करणार नाही. त्यामुळे अधिक पुस्तक / मजकूर वाचन करणाऱ्या मुलांमध्ये वाचन संस्कृती विकसित झाले आहे असा अर्थ लावणे संयुक्तिक राहील. या युक्तीवादानुसार दुसऱ्या इयत्तेतील मुलांनी २०० छोटी पुस्तके आणि तिसऱ्या इयत्तेतील मुलांनी ३०० छोटी पुस्तके वाचल्यास त्यांच्यात वाचन संस्कृती विकसित झाले आहेत असे म्हणता येईल. या प्रमाणे वाचन संस्कृतीचे मूल्यांकनाचे निकष ठरविण्यात आले आहे.
याप्रमाणे FLN च्या मुल्यांकनासाठी असर मध्ये अपेक्षित बाबी प्रारंभिक स्तर, अक्षर वाचन, शब्द वाचन, वाक्य वाचन, परिच्छेद वाचन सोबतच वाचनगती आणि वाचन संस्कृती जोडल्यास FLN चे भाषेचे मूल्यांकन पुरेशे होईल. विजाभज शाळांमधील सर्व इयत्तेतील सर्व मुलांचे या निकषांच्या आधारे दर १५ दिवसांनी मुल्यांकन करावयाचे आहे. भाषा आणि गणित या दोन्ही मुल्यांकनाचे तपशिल परिशिष्ट-तीन मध्ये देण्यात आले आहे.
# Page 12
शासन निर्णय क्रमांक: विभशा-२०२२/प्र.क्र.४४/विजाभज-१
या प्रमाणे तयार होणारी माहिती अॅप मध्ये भरावयाची आहे, त्याची लिंक नंतर उपलब्ध करून देण्यात येईल. माहिती भरण्याचे कार्य वर्गातील पिसा(PISA) पातळीच्या मुलांकडून करुन घ्यावे. याने त्या मुलांचे संगणक कौशल्य तसेच डेटा हाताळण्याचे कौशल्य वाढीस लागेल. याने शिक्षकांचे वेळेची बचत सुध्दा होईल.
वाचन संस्कृती साठी प्रत्येक शाळेत किमान ३०० पुस्तके उपलब्ध असणे आवश्यक आहेत. आशा आहे की, ऐवढी पुस्तके शाळेमध्ये उपलब्ध आहेत. ही पुस्तके एका विशिष्ट प्रकारचे असतात. यांना कमी पाने असतात. फाँट साईज मोठे असतात. चित्र आणि छापील शब्दांचे प्रमाण ८० टक्के व २० टक्के मध्ये असतात.
मुलांना सुरवातीस अशी पुस्तके वाचण्यास देण्यात यावी. नंतर यापेक्षा मोठी पुस्तके देण्यात यावी. शाळांनी अशी पुस्तके उपलब्ध करुन घ्यावी.
विजाभज शाळा निवासी असल्यामुळे वसतीगृहामध्ये वाचनालयाची व्यवस्था करता येते. शिवाय टॅबलेटमध्ये ही पुस्तके उपलब्ध करुन देता येते. अनिवासी विद्यार्थ्यांना सुध्दा शाळेच्या वेळेव्यतिरिक्त पुस्तक वाचनाची सुविधा मिळावी करिता ऑनलाईन पुस्तकांची यादी मुलांना उपलब्ध करुन घ्यावी.
विभागास सध्या २४९ ऑनलाईन पुस्तके प्राप्त झाले असून सदरची पुस्तके www.obcbahujankalyan.maharashtra.gov.in या संकेतस्थळावर ई-नागरीक या सदराखाली “ई लायब्ररी” यामध्ये उपलब्ध आहे. अधिक ऑनलाईन पुस्तके मिळवण्यासाठी विभाग प्रयत्न करीत आहे. तसेच अशा प्रकारे वाचण्यायोग्य ५०० पुस्तकांची यादीची लिंक नंतर उपलब्ध करून देण्यात येईल. शाळांनी ही पुस्तके उपलब्ध करुन घ्यावी. शाळांमध्ये पुस्तके उपलब्ध करेपर्यंत तसेच किमान ३०० पुस्तके ऑनलाईन उपलब्ध होईपर्यंत सुध्दा मुलांना पुस्तके वाचता यावी याकरिता वरील पुस्तकांचे PDF ऑनलाईन स्वरुपात उपलब्ध करुन देण्याचे प्रयत्न विभाग करीत आहे.
२. विजाभज शाळांमधील प्रत्येक मुलाचे NAS आणि PISA पातळीच्या मुल्यांकनाकरीता Learning Navigator चा उपयोग करण्यात येईल.
शासन निर्णय: विजाभज प्रवर्गाच्या सर्व आश्रमशाळांच्या इयत्ता १ ली ते १२ वीतील सर्व विद्यार्थ्यांची शैक्षणिक प्रगती होण्याच्या अनुषंगाने शाळांचे व वर्गाचे मुल्यांकन करण्यात येईल. याबाबतच्या कार्यवाहीची रुपरेषा पुढील प्रमाणे राहील.
प्रगत शैक्षणिक महाराष्ट्र अंतर्गत करावयाच्या बाबी: १. भविष्य वेध शिक्षण विचार प्रक्रियेचा अवलंब करून मुलांना शिकते करणे. Learning to learn.
२. मुल, शिक्षक आणि वर्ग पातळीवर पारंपरिक पद्धती कडून भविष्य वेध प्रक्रियेकडे जाणे. (परिशिष्ट-चार Class observation) मध्ये दिले आहे.
३. या शैक्षिणिक सत्रात वर्गातील १०० टक्के मुलांना FLN पूर्ण करणे. (वर्ग १ ते १२ मधील सर्व विद्यार्थी) ४. FLN च्या मुल्यामापनाकरीता FLNVEDH या अॅपचा उपयोग करावा.
५. जी मुलं FLN झाली आहे किंवा येत्या काळात होणार आहेत त्यांचे NAS (वर्गातील FLN पूर्ण झालेल्या १०० टक्के मुलांच्या ७५ टक्के अध्ययन निष्पत्ती) पूर्ण करणे.
६. ज्या मुलांचे अध्ययन निष्पत्ती पूर्ण झाल्या आहेत त्यांना PISA पातळीच्या कौशल्य पूर्ण करण्यासाठी काम करणे. त्यांच्यामध्ये अध्ययन कौशल्य विकसित करून हव्या त्या बाबी स्वतः शिकू शकतील, असा विश्वास निर्माण करणे.
७. पिसा पातळीचे कौशल्य विकसित झाले आहे, असे प्रतिबिंबित होण्यासाठी स्पोकन इंग्लिश, विविध भाषा, आपल्या वाडी/तांड्यातील प्रौढांना साक्षर करणे, कोडींग, वरच्या इयत्तांचा अभ्यास अशा अनेक बाबी करणारी मुले.
८. NAS व PISA च्या मुल्यमापनाकरीता Learning Navigator चा उपयोग करण्यात येईल.
९. सर्व विजाभज आश्रमशाळांमधील जास्तीत जास्त विद्यार्थी ५ वी व ८ वी ची शिष्यवृत्ती परिक्षा पास होतील या बेताने तयारी करण्यात यावी. शिष्यवृत्ती मिळाले नाही तरी ती परिक्षा उत्तीर्ण होणे महत्वाचे आहे.
# Page 13
शासन निर्णय क्रमांकः विभशा-२०२२/प्र.क्र.४४/विजाभज-१
१०. सर्व विजाभज आश्रमशाळांमधील किमान २५ टक्के विद्यार्थी २०२२-२३ या शैक्षणिक वर्षाच्या शेवटपर्यंत इंग्रजी बोलतील अशी तयारी करण्यास आव्हान करण्यात येत आहे.
वरील सर्व परिणाम मिळविण्यासाठी.
१. मुख्याध्यापक यांनी विभागामार्फत दिले जाणारे Mangement Of Learning Intervention in School (MOLIS ) हे प्रशिक्षण पूर्ण करून त्यांची कार्यवाही आपल्या शाळेत करणे.
२. सर्व शिक्षकांनी MOLIC - Mangement Of Learning Intervention in Class. हे प्रशिक्षण पूर्ण करून त्यांची कार्यवाही आपल्या वर्गात करणे.
३. सर्व वसतिगृह अधिक्षक यांनी MOLIH Mangement Of Learning Intervention in Hostels हे प्रशिक्षण पूर्ण करून त्यांची कार्यवाही आपल्या वसतिगृहात करावी.
गुणवत्ता वाढीचा समयबद्ध कार्यक्रम १. सर्व शिक्षक, वसतिगृह अधिक्षक आणि मुख्याध्यापक यांनी प्रशिक्षण घेणे. शेवटची तारीख १५ डिसेंबर २. FLN मुल्यांकन २.१ बेसलाईन- दि.१५ डिसेंबर, २०२२ पर्यंत १०० टक्के शाळा.
२.२ मिडलाईन - दि. ०७ फेब्रुवारी, २०२३ पर्यंत.
२.३ FLN पूर्ण (Endline) - दि. ३० मार्च, २०२३.
NAS आणि PISA मुल्यांकन हे Learning Navigator च्या माध्यमातून दर आठवड्याला डॅश बोर्ड च्या माध्यमातून बघण्यात येईल व त्याप्रमाणे शाळांना फिडबॅक देण्यात येईल.
उत्कृष्ट कार्य करणाऱ्या शाळा आणि शिक्षक यांना सहाय्यक संचालक, प्रादेशिक उपसंचालक, संचालक तसेच अतिरीक्त मुख्य सचिव यांच्याकडून अभिनंदनाचे पत्र जातील. यातील कोणत्याही बाबतीत विशिष्ट कार्य करणाऱ्या शाळांचे संस्थाचालक, मुख्याध्यापक व शिक्षक यांचा सन्मानाचा कार्यक्रम आयोजित करण्यात येईल.
सुरुवातीस FLN मध्ये ८० टक्क्यांवर यशस्वी होणाऱ्या शाळांच्या मुलांचे सादरीकरण विभाग पातळीवर शिक्षकांच्या मेळावा भरवून करण्यात येतील. कार्य करण्यात किंवा गुणवत्ता वाढीच्या कार्यात मागे राहणाऱ्या शाळांना विविध पातळीस्तव नोटीस देण्यात येतील गरज असल्यास कार्यवाही ही करण्यात येतील.
गुणवत्तावाढीचा भाग म्हणून सोयी सुविधेत वाढ: फक्त सोयी सुविधा दिल्याने गुणवत्ता वाढ होत नाही. हे सत्य असले तरी शासन आपल्या परिने सर्व शाळांमध्ये सोयी सुविधा वाढविण्यासाठी प्रयत्नरत आहे. शासनाने या आधीच ९ वी ते १२ वी च्या सर्व मुलांना टॅबलेट दिले आहेत. येत्या काळात ५ ते ८ वी च्या ५ मुलांमागे एक टॅब पुरविण्यात येत आहे. सोबतच काही पुस्तके व गणित, भाषा व इंग्रजीचे शैक्षणिक साहित्य पुरविण्यात येणार आहेत.
याशिवाय शासन परिपत्रक, नियोजन (रोहयो) विभाग, दिनांक ०१/१२/२०२० नुसार तसेच या विभागाचे शासन परिपत्रक, दिनांक ०३ ऑगस्ट, २०२२ प्रमाणे सोयीसुविधा वाढीचे कार्य विभागातील सर्व अधिकारी तसेच संस्थाचालक, वसतिगृह अधिक्षक, मुख्याध्यापक व शिक्षक यांनी करावे. मुल्यांकनांती सोयी सुविधा पुरविण्यामध्ये राज्यातील उत्कृष्ठ २०० शाळांचा सत्कार शासन करेल.
मागणीनुसार प्रशिक्षण: राज्य शासन सुरवातीचे MOLIC, MOLIS आणि MOLIH हे प्रशिक्षण स्वत:हून आयोजित करत आहोत.
याशिवाय आहार सुरक्षा बाबतीत काही प्रशिक्षण देण्यात आले असून त्याच्याशी निगडीत काही प्रशिक्षण सध्या सुरू आहे.
पुढील काळात स्पोकन इंग्लिश व शिष्यवृत्ती परिक्षेत यश मिळवण्याबाबतीत प्रशिक्षणाची गरज असू शकते. तसेच मुलांना Life Skill, Soft Skill, च्या प्रशिक्षणाची गरज आहेच. त्याचप्रमाणे काही शिक्षकांनी सुचविल्यानुसार मराठी भाषा शिक्षण, गणित शिक्षण, व इंग्रजी शिक्षणाबाबत प्रशिक्षणाची गरज शिक्षक व
# Page 14
शासन निर्णय क्रमांक: विभशा-२०२२/प्र.क्र.४४/विजाभज-१
मुख्याध्यापकांना असू शकते. या व अन्य मुद्यांबाबतीत प्रशिक्षणाची गरज असल्यास संबंधितांनी तशी मागणी करावी. याबाबतीत विभागाच्या संकेतस्थळावर व्यवस्था करण्यात येईल. तोपर्यंत पत्राद्वारे सुद्धा शासनास कळविता येईल.
वरील प्रशिक्षणानंतर अधिक अभ्यासासाठी जिल्हा परिषद शाळेतील शिक्षक आणि विद्यार्थ्यांनी मिळविलेल्या यशाचे व्हिडिओ परिशिष्ट-पाच मध्ये पाहता येतील.
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35