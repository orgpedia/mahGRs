# Page 1
विमुक्त जाती, भटक्या जमाती, इतर मागासवर्ग आणि विशेष मागास प्रवर्गातील उन्नत आणि प्रगत व्यक्ती/गटात मोडत नसल्याबाबतची पडताळणी करण्यासाठी उमेदवाराचे त्या वित्तीय वर्षातील नॉनक्रिमीलेअर प्रमाणपत्र गृहित धरण्याबाबत.
महाराष्ट्र शासन
इतर मागास बहुजन कल्याण विभाग
शासन शुध्दीपत्रक क्रमांक : संकीर्ण-२०२३/प्र.क्र.७६/मावक
मोती महल, २ रा मजला, १९५, जे. टाटा रोड, चर्चगेट, मुंबई-४०० ०२०.
दिनांक : ०९ मार्च, २०२३.
वाचा : (१) शासन परिपत्रक, सामाजिक न्याय व विशेष सहाय्य विभाग क्र. सीबीसी-२०१२/प्र.क्र.१८२/विजाभज-१, दि. २५ मार्च, २०१३.
(२) केंद्र शासन, मिनिस्ट्री ऑफ पर्सोनेल, पब्लिक ग्रिव्हन्सेस अॅण्ड पेन्शन (डिपार्टमेंट ऑफ पर्सोनेल अॅण्ड ट्रेनिंग) यांचे कार्यालयीन ज्ञापन क्र.३६०३६/२/२०१३, दि.३१ मार्च, २०१६.
(३) शासन शुध्दीपत्रक, इतर मागास बहुजन कल्याण विभाग, समक्रमांक, दि.१७ फेब्रुवारी, २०२३.
शासन शुध्दीपत्रक
उपरोक्त वाचा येथील अ.क्र.३ येथे नमूद शासन शुध्दीपत्रक दि.१७ फेब्रुवारी, २०२३ अधिक्रमित करण्यात येत असून सुधारित आदेश पुढील प्रमाणे आहेत.
२. शासन परिपत्रक, सामाजिक न्याय व विशेष सहाय्य विभाग क्र.सीबीसी-२०१२/प्र.क्र.१८२/विजाभज-१, दि.२५ मार्च, २०१३ मधील परिच्छेद-२ (ii) मधील खालील वाक्य वगळण्यात येत आहे.
“आणि सदर उमेदवार विहित केलेल्या विशिष्ट निर्णायक (crucial) तारखेस उन्नत आणि प्रगत व्यक्ति/गटात मोडत नसल्याची पडताळणी करावी.”
३. शासन परिपत्रक, सामाजिक न्याय व विशेष सहाय्य विभाग क्र.सीबीसी-२०१२/प्र.क्र.१८२/विजाभज-१, दि.२५ मार्च, २०१३ मधील परिच्छेद-२ (iii) खालील प्रमाणे आहे.
“(ii) एखाद्या पदाकरिता अर्ज दाखल करावयाची/स्विकारण्याची अंतिम तारीख किंवा त्या पदाकरिता निश्चित करण्यात आलेली विशिष्ट निर्णायक (crucial) तारीख हीच संबंधित उमेदवार उन्नत आणि प्रगत व्यक्ती/गटात मोडत नसल्याबाबतची पडताळणी करण्यासाठी गृहित धरण्यात यावी.”
उक्त परिच्छेद-२ (ii) मध्ये सुधारणा करण्यात येत असून सदरहू परिच्छेद-२ (ii) खालीलप्रमाणे वाचावा.
“(ii) संबंधित उमेदवार उन्नत आणि प्रगत व्यक्ती/गटात मोडत नसल्याबाबतची पडताळणी करण्यासाठी एखाद्या पदाकरिता अर्ज दाखल करावयाची/स्विकारण्याची अंतिम तारीख किंवा त्या पदाकरिता निश्चित करण्यात आलेली विशिष्ट निर्णायक (crucial) तारीख ज्या वित्तीय वर्षात येते, त्या वित्तीय वर्षातील उमेदवाराचे नॉनक्रिमीलेअर प्रमाणपत्र गृहित धरण्यात यावे.”
# Page 2
शासन शुध्दीपत्रक क्रमांकः संकीर्ण-२०२३/प्र.क्र.७६/मावक