# Page 1
महाराष्ट्र राज्य इतर मागासवर्गीय वित्त आणि विकास महामंडळ आणि वसंतराव नाईक विमुक्त जाती व भटक्या जमाती विकास महामंडळामार्फत अण्णासाहेब पाटील आर्थिक मागास विकास महामंडळाच्या धर्तीवर कार्यान्वित असलेल्या गट कर्ज व्याज परतावा योजनेतील जिल्हा लाभार्थी निवड समितीची अट शिथील करण्याबाबत
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक - इमाव -२०२३/प्र.क्र.५८/ महामंडळे
मोती महल इमारत चर्चगेट, मुंबई ४०० ३२
दिनांक :- २२ डिसेंबर, २०२३.
संदर्भ :- शासन निर्णय क्र. इमाव २०१९/प्र.क्र.१२/ महामंडळे, दिनांक २८ जानेवारी, २०१९
प्रस्तावना :- संदर्भीय शासन निर्णयान्वये अण्णासाहेब पाटील आर्थिक मागास विकास महामंडळाच्या धर्तीवर समकक्ष रूपये १०.०० लक्ष ते जास्तीत जास्त रू.५०.०० लक्ष गट कर्ज व्याज परतावा योजना महाराष्ट्र राज्य इतर मागासवर्गीय वित्त आणि विकास महामंडळ(मर्यादित) आणि वसंतराव नाईक विमुक्त जाती व भटक्या जमाती विकास महामंडळ (मर्यादित) या दोन्ही महामंडळांमार्फत राबविण्यात येते.सदयस्थितीत अण्णासाहेब पाटील आर्थिक मागास विकास महामंडळामार्फत राबविण्यात येत असलेल्या गट कर्ज व्याज परतावा योजनेच्या शासन निर्णयात जिल्हा लाभार्थी निवड समितीचा उल्लेख नाही. तथापि, महाराष्ट्र राज्य इतर मागासवर्गीय वित्त आणि विकास महामंडळ व वसंतराव नाईक विमुक्त जाती व भटक्या जमाती विकास महामंडळाकडून राबविण्यात येणा-या गट कर्ज व्याज परतावा योजनांसाठी निर्गमित संदर्भीय शासन निर्णयान्वये गट कर्ज व्याज परतावा योजनेअंतर्गत जिल्हाधिकारी यांचे अध्यक्षतेखाली जिल्हा लाभार्थी निवड समितीचा समावेश करण्यात आलेला आहे. त्यामुळे उपरोक्त नमूद दोन्ही महामंडळांमार्फत राबविण्यात येणा-या गट कर्ज व्याज परतावा योजनेतील जिल्हा लाभार्थी निवड समितीची अट शिथील करणेबाबत दोन्ही महामंडळांस सामाजिक संघटनांकडून मागणी प्राप्त होत आहे. तसेच गट कर्ज व्याज परतावा योजनेतील जिल्हा लाभार्थी निवड समितीची अट शिथील करणेबाबतच्या ठरावास अनुक्रमे महाराष्ट्र राज्य इतर मागासवर्गीय वित्त आणि विकास महामंडळाच्या ९५ व्या संचालक मंडळाच्या बैठकीत आणि वसंतराव नाईक विमुक्त जाती व भटक्या जमाती विकास महामंडळाच्या १२२ व्या संचालक मंडळाच्या बैठकीत मा.संचालक मंडळाने मान्यता दिली आहे.
त्यानुषंगाने गट कर्ज व्याज परतावा योजनेतील जिल्हा लाभार्थी निवड समितीची अट शिथील करण्याची बाब शासनाच्या विचाराधीन होती.
शासन निर्णय संदर्भीय शासन निर्णयान्वये अण्णासाहेब पाटील आर्थिक मागास विकास महामंडळाच्या धर्तीवर समकक्ष रूपये १०.०० लक्ष ते जास्तीत जास्त रू. ५०.०० लक्ष गट कर्ज व्याज परतावा योजना महाराष्ट्र राज्य इतर मागासवर्गीय वित्त आणि विकास महामंडळ(मर्यादित) आणि वसंतराव नाईक विमुक्त जाती व भटक्या जमाती विकास महामंडळ (मर्यादित) या दोन्ही महामंडळांमार्फत राबविण्यास मान्यता देण्यात आली आहे. सदयस्थितीत महाराष्ट्र राज्य इतर मागासवर्गीय वित्त आणि विकास महामंडळ आणि वसंतराव नाईक विमुक्त जाती व भटक्या जमाती विकास महामंडळामार्फत राबविण्यात येणा-या गट कर्ज व्याज परतावा योजनेच्या संदर्भीय शासन निर्णयातील अट क्रमांक ११. “गट कर्ज व्याज परतावा योजनेच्या लाभार्थी गटाची निवड करण्यासाठी संबंधित जिल्हाधिकारी यांच्या अध्यक्षतेखाली समिती गठित करण्यात येत असून गटास कर्ज देणा-या संबंधित बँकेचे व्यवस्थापक व संबंधित जिल्हयाचे सहायक
# Page 2
शासन निर्णय क्रमांकः इमाव -२०२३/प्र.क्र.५८ / महामंडळे
आयुक्त,समाजकल्याण हे समितीचे सदस्य असतील आणि संबंधित जिल्हयातील संबंधित महामंडळाचे जिल्हा व्यवस्थापक हे समितीचे सदस्य सचिव असतील. सदर समिती त्यांच्या जिल्हयातून गट कर्ज व्याज परतावासाठी प्राप्त झालेल्या प्रस्तावांची छाननी करेल व निवड करेल. समितीने निवड केलेल्या प्रकरणत महामंडळाकडून व्याज परतावा नियमानुसार व आवश्यकतेनुसार त्यांच्या आधार संलग्न बँकेत जमा करेल.” ही अट शिथील करण्यात येत आहे.
३. या योजनेचा आढावा दर ०१ वर्षाने घ्यावा व सदर योजना सुरू ठेवावी किंवा कसे याचा निर्णय घेण्यात यावा.