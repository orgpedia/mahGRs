# Page 1
कोवीड- १९ (कोरोना) च्या पार्श्वभूमीवर विमुक्त जाती, भटक्या जमाती, इतर मागासवर्ग आणि विशेष मागास प्रवर्गातील उन्नत आणि प्रगत व्यक्ती / गटात मोडत नसल्याबाबतची पडताळणी करण्यासाठी उमेदवाराचे नॉनक्रिमीलेअर प्रमाणपत्राबाबत.
महाराष्ट्र शासन
इतर मागास बहुजन कल्याण विभाग
शासन परिपत्रक क्रमांक : संकीर्ण-२०२३/प्र.क्र.७६/मावक
मोती महल, २ रा मजला, १९५, जे.टाटा रोड, चर्चगेट, मुंबई-४०० ०२०.
दिनांक : १३ मार्च, २०२३.
वाचा : (१) शासन परिपत्रक, सामाजिक न्याय व विशेष सहाय्य विभाग क्र. सीबीसी-२०१२/प्र.क्र.१८२/विजाभज-१, दि.२५ मार्च, २०१३.
(२) शासन शुध्दीपत्रक, इतर मागास बहुजन कल्याण विभाग, समक्रमांक, दि.०९ मार्च, २०२३.
शासन परिपत्रक
कोविड-१९ (कोरोना) च्या पार्श्वभूमीवर मार्च, २०२० पासून शासकीय कार्यालये बंद होती. त्यामुळे महाराष्ट्र लोकसेवा आयोगाच्या परीक्षांना प्रविष्ठ होणाऱ्या उमेदवारांना नॉनक्रिमीलेअर प्रमाणपत्रे मिळविणे शक्य झालेले नाही. या पार्श्वभूमीवर, नॉनक्रिमीलेअर प्रमाणपत्रांच्या संदर्भामध्ये खालील आदेश पारित करण्यात येत आहेत.
(9) कोरोना रोगाच्या प्रादुर्भावामुळे उमेदवारांनी नॉनक्रिमीलेअर प्रमाणपत्र काढले नसल्याने महाराष्ट्र लोकसेवा आयोगाकडील मुलाखती दरम्यान सन २०१९-२०२०, २०२०-२०२१ या वर्षाचे नॉनक्रिमीलेअर प्रमाणपत्राची मागणी न करता, सन २०२१-२०२२ व सन २०२२-२०२३ या वर्षांचे नॉनक्रिमीलेअर प्रमाणपत्र ग्राह्य धरण्यात यावे.
(२) ज्या उमेदवारांना नॉनक्रिमीलेअर प्रमाणपत्राच्या कारणास्तव मुलाखतीच्या प्रक्रियेतून वगळण्यात आले आहे, अशा उमेदवारांना मुलाखतीची संधी देण्यात यावी.
(३) पूर्व परीक्षेच्या आधीचे मागील वर्षाचे उत्पन्न गृहीत धरुन नॉनक्रिमीलेअर प्रमाणपत्र जमा करणेबाबत सध्याचे नियम आहेत. ज्या उमेदवारांनी या प्रमाणे मागील वर्षाचे नॉनक्रिमीलेअर प्रमाणपत्र जमा केले आहेत, त्यांच्याबाबत या शासन परिपत्रकामध्ये कोणतेही बदल नाहीत.
तथापि, ज्या उमेदवारांना पूर्व किंवा मुख्य लेखी परीक्षेच्या अगोदर कोरोना रोगाच्या प्रादुर्भावामुळे नॉनक्रिमीलेअर प्रमाणपत्र काढणे शक्य झाले नाही, परंतु मुलाखतीच्या किंवा ज्या परीक्षेकरीता मुलाखत हा टप्पा लागू नाही, अशा उमेदवारांनी कागदपत्र पडताळणीच्या आर्थिक वर्षाचे नॉनक्रिमीलेअर प्रमाणपत्र काढलेले आहेत, असे प्रमाणपत्र संबंधित मुलाखतीस किंवा कागदपत्र पडताळणीसाठी ग्राह्य धरण्यात यावे.
# Page 2