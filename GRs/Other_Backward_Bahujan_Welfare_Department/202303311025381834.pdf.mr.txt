# Page 1
वितरण आदेश “सन २०२२-२३ या आर्थिक वर्षात मॅट्रिकोत्तर शिष्यवृत्ती योजनेचा निधी वितरीत करण्याबाबत.”
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक: शिवृत्ती-२०२२/प्र.क्र.४१/शिक्षण-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ३० मार्च, २०२३
संदर्भ :- १) वित्त विभाग, शासन परिपत्रक क्र.अर्थसं-२०२२/प्र.क्र.४३/अर्थ-३, दि.०४.०४.२०२२ २) शासन निर्णय इतर मागास बहुजन कल्याण विभाग क्रमांक शिवृत्ती२०२२/प्र.क्र.४१/ शिक्षण,दि.२२.०६.२०२२, दि.१६.११.२०२२, दि.१५.१२.२०२२, दि.८.०२.२०२३, दि.२४.०२.२०२३, दि. २०.०३.२०२३
प्रस्तावना:
विमुक्त जाती, भटक्या जमाती, इतर मागास वर्ग व विशेष मागास प्रवर्ग या घटकांच्या मॅट्रिकोत्तर
शिष्यवृत्तीसाठी सन २०२२-२३ या आर्थिक वर्षात वित्त विभागाकडून आतापर्यंत उपलब्ध झालेल्या निधीपैकी
रु.२३३३.५७ कोटी (अक्षरी रुपये दोन हजार तीनशे तेहतीस कोटी सत्तावन्न लाख फक्त) एवढा निधी
वितरीत करण्यात आला आहे.
वित्त विभागाने सुधारित अंदाजाच्या मर्यादेत तसेच पुनर्विनियोजनाद्वारे उपलब्ध करुन दिलेला
उर्वरित निधी संचालक, इतर मागास बहुजन कल्याण संचालनालय, पुणे यांना त्यांचे मागणीनुसार
वितरीत करण्याची बाब शासनाच्या विचाराधीन होती.
शासन निर्णय : :
सन २०२२-२३ या आर्थिक वर्षातील विमुक्त जाती, भटक्या जमाती, विशेष मागास प्रवर्ग व इतर
मागासवर्ग या प्रवर्गातील विद्यार्थ्यांना मॅट्रिकोत्तर शिष्यवृत्ती व फ्रिशिप योजनेबाबत ३४- शिष्यवृत्ती व
विद्यावेतन या उद्दिष्टांतर्गत प्रलंबित असलेली शिष्यवृत्ती / फ्रीशीप अदा करण्यासाठी सुधारित अंदाजाच्या
मर्यादेत तसेच पुनर्विनियोजनाद्वारे मंजूर झालेला निधी बीम्स प्रणालीवर उपलब्ध करुन देण्यात आला
आहे. त्यानुषंगाने खालील विवरणपत्रात नमूद लेखाशिर्षाकरिता एकूण रु.२८५,५८,९६,०००/- (रुपये
दोनशे पंच्याऐंशी कोटी अठ्ठावन्न लाख शहाण्णव हजार फक्त) इतका निधी संचालक, इतर मागास बहुजन
कल्याण संचालनालय, पुणे यांना वितरीत करण्यास सदर शासन निर्णयान्वये मान्यता देण्यात येत आहे:
# Page 2
शासन निर्णय क्रमांकः शिवृत्ती-२०२२/प्र.क्र.४१/शिक्षण-१
(रु. हजारात)
-----------------------------------------------------------------------------------------------
| क्र. | लेखाशिर्ष | सुधारित अंदाज+ पुनर्विनियोजन | विभागाने वितरीत केलेली तरतूद | वितरीत करावयाचा निधी |
| १ | २ | ३ | ४ | ५ |
| १ | २२२५E८८४ | ७५५२५०० | ६६५३१६७ | ८९८८१८ |
| २ | २२२५E९१९ | ४०३७५०० | ३६७०४७८ | ३६४०५२ |
| ३ | २२२५E९३७ | ४७५०० | ३५००० | १२५०० |
| ४ | २२२५E९४६ | १९००००० | १८९७१९६ | ३६४२ |
| ५ | २२२५E९७३ | ४२००००० | ३६४८२८५ | ५५०२७७ |
| ६ | २२२५F००२ | ८४२७८८६ | ७४०२४८६ | १०२६६०७ |
| एकूण | २६१६५३८९ | २३३०६६१२ | २८५५८९६ |
-----------------------------------------------------------------------------------------------
२. सदर योजनेकरिता संचालक, इतर मागास बहुजन कल्याण संचालनालय, पुणे हे नियंत्रक अधिकारी राहतील. नियंत्रक अधिकारी यांनी उपरोक्त प्रमाणे वितरीत करण्यात आलेल्या तरतूदीच्या मर्यादेत विहित प्रयोजनातून खर्च करावा. सदर निधी खर्च झाल्यावर खर्चाचे विवरण (जिल्हानिहाय खर्च/लाभार्थी संख्या) व उपयोगिता प्रमाणपत्र न चुकता शासनास सादर करण्याची जबाबदारी संचालक, इतर मागास बहुजन कल्याण संचालनालय, पुणे यांची राहील.
३. योजनेंतर्गत चालू आर्थिक वर्षातील खर्चाचे तसेच मागील वर्षातील खर्चाची उपयोगिता प्रमाणपत्रे नियंत्रक अधिकारी यांनी तपासण्याच्या अधिन राहून निधी खर्च करण्याची जबाबदारी नियंत्रक अधिकाऱ्यांची राहील. तसेच वित्तीय नियमावली, महाराष्ट्र अर्थसंकल्प नियमपुस्तिका तसेच वित्त विभागाने वेळोवेळी निर्गमित केलेल्या शासन निर्णय/परिपत्रकातील अटी व शर्तीनुसार सदर निधी खर्च करतांना कोणतीही वित्तीय अनियमितता होणार नाही, याची दक्षता घेण्याची जबाबदारी संचालक, इतर मागास बहुजन कल्याण संचालनालय, पुणे यांची राहील.
४. नियंत्रक अधिकारी यांनी निधी खर्च करताना वित्त विभागाने वेळोवेळी निर्गमित केलेल्या शासन निर्णय/परिपत्रकामधील अटींची पूर्तता झाली असल्याची खातरजमा करुन निधी वितरीत करावा.
५. सदर शासन निर्णय वित्त विभागाच्या संदर्भाधीन दि.०४.०४.२०२२ च्या परिपत्रकान्वये दिलेल्या मान्यतेनुसार तसेच वित्त विभागाने वेळोवेळी दिलेल्या सहमतीनुसार निर्गमित करण्यात येत आहे.
# Page 3