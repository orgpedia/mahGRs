# Page 1
राज्यातील विमुक्त जाती भटक्या जमातीच्या आश्रमशाळा / निवासीशाळा / विद्यानिकेतन / उसतोड कामगारांच्या मुलांसाठीच्या आश्रमशाळांमधील विद्यार्थ्यांची माहिती आधारशी संलग्निकृत करणेबाबत.
महाराष्ट्र शासन
इतर मागास बहुजन कल्याण विभाग
शासन परिपत्रक क्र. विभशा-२०२२/प्र.क्र.३०१/विजाभज-१
१ ला मजला, विस्तार इमारत, मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२.
दिनांक – ०७ ऑक्टोबर, २०२२.
संदर्भ :- शासन निर्णय, वित्त विभाग क्र. संकिर्ण-२०२२/प्र.क्र.२७/अर्थबळ, दि.०८.०६.२०२२
प्रस्तावना : राज्यातील विमुक्त जाती भटक्या जमातीच्या आश्रमशाळा / निवासीशाळा / विद्यानिकेतन / उसतोड कामगारांच्या मुलांसाठीच्या आश्रमशाळांची योजना या विभागाकडून राबविण्यात येते. या योजनेद्वारे विद्यार्थ्यांना निवासी व्यवस्थेद्वारे शिक्षण दिले जाते. आश्रमशाळांना देण्यात येणारी परिपोषण अनुदान, वेतनेत्तर अनुदान, संच मान्यता या बाबी विद्यार्थी संख्येवर अवलंबून असतात. यास्तव, या विभागाच्या आश्रमशाळेमधील लाभार्थी विद्यार्थ्यांची वैयक्तिक माहिती ही संदर्भिय शासन निर्णयातील सूचनेनुसार आधार कार्डशी संलग्निकृत करण्याची बाब शासनाच्या विचाराधीन होती.
शासन परिपत्रक :
राज्यातील विमुक्त जाती भटक्या जमातीच्या आश्रमशाळा / निवासीशाळा / विद्यानिकेतन / उसतोड कामगारांच्या मुलांसाठीच्या आश्रमशाळांमध्ये प्रवेशित सर्व विद्यार्थ्यांची आधार नोंदणी करणे बंधनकारक करण्यात येत असुन तसेच सदर लाभार्थी विद्यार्थ्यांची वैयक्तिक माहिती ही आधार कार्डशी संलग्निकृत करण्यात यावी.
२. आश्रमशाळेमध्ये प्रवेशित निवासी विद्यार्थ्यांना देण्यात येणारे परिपोषण अनुदान हे विद्यार्थी संख्येप्रमाणे देण्यात येत असल्यामुळे सर्व निवासी विद्यार्थ्यांची नांवे आधारकार्डशी जोडण्याची प्रक्रिया दि. ३० नोव्हेंबर, २०२२ पर्यंत पुर्ण करण्यात यावी. दि.०१ डिसेंबर, २०२२ पासून ज्या विद्यार्थ्यांची वैयक्तिक माहिती आधारकार्डशी जोडली असेल तितक्याच विद्यार्थ्यांचे परिपोषण अनुदान/निधी शासनस्तरावरुन वितरीत करण्यात येईल.
३. आश्रमशाळेमधील सर्व निवासी / अनिवासी विद्यार्थ्यांची वैयक्तिक माहिती आधारकार्डशी संलग्निकृत करण्यासाठी संबंधित सहाय्यक आयुक्त, समाज कल्याण यांनी नोव्हेंबर, २०२२ पर्यंतचे नियोजन सोबत जोडलेल्या “प्रपत्र-अ” प्रमाणे हा शासनपरिपत्रक निर्गमित झाल्यापासून १० दिवसाच्या आत करावे. वरील नियोजनाप्रमाणे आधार संलग्निकृत करण्याची कार्यवाही प्रत्येक पंधरवड्यात आढावा घेऊन योग्य पध्दतीने राबविण्याची जबाबदारी संबंधित सहाय्यक आयुक्त, समाज कल्याण यांची राहील.
# Page 2
शासन परिपत्रक क्रमांकः विभशा-२०२२/प्र.क्र.३०१/विजाभज-१
४. संबंधित सहाय्यक आयुक्त, समाज कल्याण यांनी प्रत्येक महिन्याच्या सुरुवातीला म्हणजेच १ तारखेपर्यंत सोबत जोडलेल्या “प्रपत्र-ब" प्रमाणे माहिती शासनास उपलब्ध करुन देण्यात यावी.
५. “प्रपत्र-अ” मध्ये असलेला कालबध्द कार्यक्रम तसेच “प्रपत्र-ब” मध्ये असलेला मासिक प्रगती अहवाल योजनानिहाय वेगवेगळे तयार करणे आवश्यक राहील.
# Page 3
# Page 4