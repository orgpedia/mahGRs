# Page 1
वसंतराव नाईक तांडा वस्ती सुधार
योजनेंतर्गत नवीन कामांचा समावेश
करणेबाबत..
महाराष्ट्र शासन
इतर मागास बहुजन कल्याण विभाग
शासन निर्णय क्रमांक : तांसुयो-२०२५/प्र.क्र.८४/योजना-५
२ रा मजला, मोती महल इमारत
जे.टाटा रोड, चर्चगेट, मुंबई - ४०० ०२०.
दिनांक : १२ डिसेंबर, २०२५.
संदर्भ :-१) इतर मागास बहुजन कल्याण विभाग, शासन निर्णय क्रमांक:- तांसुयो-२०२५/
प्र.क्र.९५/ योजना-५, दिनांक ३०.०९.२०२५.
२) इतर मागास बहुजन कल्याण विभाग, शासन शुद्धीपत्रक क्रमांक:- तांसुयो-२०२५/
प्र.क्र.९५/ योजना-५, दिनांक ०४.१२.२०२५.
प्रस्तावना :-
राज्याच्या ग्रामीण भागातील विमुक्त जाती, भटक्या जमाती व विशेष मागास
प्रवर्गाच्या तांडा / वाडी / वस्त्यांना अत्यावश्यक पायाभूत सुविधा उपलब्ध करुन देण्यासाठी
राबविण्यात येणारी वसंतराव नाईक तांडा वस्ती सुधार योजना अधिक प्रभावीपणे राबविण्यासाठी
संदर्भ क्रमांक १ येथील दिनांक ३०.०९.२०२५ रोजीच्या शासन निर्णयान्वये सर्वसमावेशक
कार्यपद्धती निश्चित करण्यात आली आहे. सदर योजनेंतर्गत सद्य: स्थितीत विद्युतीकरण (सोलार
पथदिवे / एलईडी बसविणे), पिण्याचे पाणी, अंतर्गत रस्ते (सी.सी.रस्ता /पेव्हर ब्लॉक बसविणे),
गटारे / बंदिस्त गटारे, सार्वजनिक शौचालये, संत रामराव महाराज सभागृह / समाज मंदिर
बांधकाम करणे, वाचनालय, शक्य असेल तेथे मुख्य रस्त्याला जोडणाऱ्या पोहोच रस्त्यांची कामे
ही कामे अनुज्ञेय आहेत. सदरहू योजनेंतर्गत नवीन कामांचा समावेश आणि सद्य:स्थितीत अनुज्ञेय
असलेल्या “वाचनालय”या कामामध्ये दुरुस्ती करण्याची बाब शासनाच्या विचाराधीन होती.
शासन निर्णय :-
वसंतराव नाईक तांडा वस्ती सुधार योजनेअंतर्गत “स्मशानभूमी” व “व्यायामशाळा”
या दोन नवीन कामांचा समावेश करण्यात येत आहे. तसेच सद्य:स्थितीत अनुज्ञेय असलेल्या
“वाचनालय” या कामाऐवजी “वाचनालय / अभ्यासिका बांधकाम करणे”अशी दुरुस्ती
करण्यात येत आहे.
२. सदर शासन निर्णय नियोजन विभागाच्या अनौपचारिक संदर्भ क्रमांक २८०/२०२५,
दिनांक २४.०९.२०२५ आणि वित्त विभागाच्या अनौपचारिक संदर्भ क्रमांक NOTE#१४, दिनांक
०६.११.२०२५ अन्वये दिलेल्या मान्यतेनुसार निर्गमित करण्यात येत आहे.
# Page 2
शासन निर्णय क्रमांक : तांसुयो-२०२५/प्र.क्र.८४/योजना-५
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर