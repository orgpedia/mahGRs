# Page 1
इतर मागास बहुजन कल्याण विभागांतर्गत विभाग प्रमुख, प्रादेशिक कार्यालय प्रमुख व कार्यालय प्रमुख घोषित करण्याबाबत.
महाराष्ट्र शासन
इतर मागास बहुजन कल्याण विभाग
शासन आदेश क्रमांकः आस्थाप्र -२०२२/प्र.क्र. ६२/आस्थापना २
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२
दिनांक: २९ नोव्हेंबर, २०२२
वाचा:- १) शासन निर्णय, इतर मागास बहुजन कल्याण विभाग, क्रमांक आस्थाप्र-२०१७/प्र.क्र.८/ आस्थापना-२, दि.१४/१/२०२१ व दि.२२/३/२०२२.
२) शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनिमय, भाग-२, दि.१७/४/२०१५.
प्रस्तावना:
इतर मागास बहुजन कल्याण या नवीन निर्माण झालेल्या विभागाच्या क्षेत्रीय कार्यालयासाठी वाचा येथील क्र.१ च्या शासन निर्णयान्वये सुधारित आकृतिबंधास मंजूरी प्राप्त झाली आहे. त्यानुसार विभागाच्या संचालनालय, प्रादेशिक स्तरावरील कार्यालये तसेच जिल्हा स्तरावरील कार्यालयासाठी मंजूर आकृतिबंधानुसार अधिकारी / कर्मचारी यांची नियुक्ती करण्याची कार्यवाही करण्यात येत आहे.
इतर मागास बहुजन कल्याण विभागाच्या अखत्यारितील क्षेत्रिय स्तरावरील कार्यालय प्रमुखांना वित्तीय अधिकार नियम पुस्तिका १९७८, भाग- पहिला, उपविभाग एक ते पाच मध्ये दि. १७/४/२०१५ रोजीच्या वाचा येथे नमूद क्र.२ च्या शासन निर्णयान्वये करण्यात आलेल्या सुधारणांच्या अनुषंगाने वित्तीय बाबींकरीता विभाग प्रमुख, प्रादेशिक कार्यालय प्रमुख व कार्यालय प्रमुख म्हणून घोषित करण्याची बाब विचाराधीन होती.
शासन निर्णयः इतर मागास बहुजन कल्याण विभागाच्या अखत्यारितील क्षेत्रिय स्तरावरील कार्यालय प्रमुखांना वित्तीय अधिकार नियम पुस्तिका १९७८, भाग- पहिला, उपविभाग एक ते पाच मध्ये दि.१७/४/२०१५ रोजी करण्यात आलेल्या सुधारणांच्या अनुषंगाने वित्तीय बाबींकरीता खालीलप्रमाणे विभाग प्रमुख, प्रादेशिक कार्यालय प्रमुख व कार्यालय प्रमुख म्हणून घोषित करण्यात येत आहे.
------------------------------------------------------------------------------------------------------------------------------
| अ.क्र. | पदनाम/कार्यालय | म्हणून घोषित करणे |
| १. | संचालक, इतर मागास बहुजन कल्याण संचालनालय, पुणे | विभाग प्रमुख |
| २. | प्रादेशिक उपसंचालक, इतर मागास बहुजन कल्याण  |  (प्रादेशिक) विभागाची प्रादेशिक स्तरावरील कार्यालये | प्रादेशिक कार्यालय प्रमुख |
| ३. | सहायक संचालक, इतर मागास बहुजन कल्याण विभागाची जिल्हा स्तरावरील कार्यालये | कार्यालय प्रमुख |
| ४. | प्रकल्प अधिकारी, इतर मागास बहुजन कल्याण विभागाची जिल्हा स्तरावरील कार्यालये | कार्यालय प्रमुख |
------------------------------------------------------------------------------------------------------------------------------
# Page 2
शासन आदेश क्रमांकः आस्थाप्र -२०२२/प्र.क्र. 62/आस्थापना-2
२. वरीलप्रमाणे घोषित करण्यात आलेल्या विभाग प्रमुख, प्रादेशिक कार्यालय प्रमुख व कार्यालय प्रमुख यांनी वित्तीय अधिकारांचा वापर करतांना शासनाने त्याअनुषंगाने विहित केलेल्या नियम व कार्यपध्दतीनुसार कार्यवाही करावी.