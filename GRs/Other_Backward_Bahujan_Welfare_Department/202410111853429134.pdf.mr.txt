# Page 1
विमुक्त जाती व भटक्या जमाती प्रवर्गात
होणारी घुसखोरी रोखण्यासाठी समिती
गठीत करणेबाबत.
महाराष्ट्र शासन
इतर मागास बहुजन कल्याण विभाग
शासन परिपत्रक क्रमांक- संकिर्ण-२०२४/प्र.क्र.२४९/मावक
मंत्रालय, मुंबई-४०० ०३२.
दिनांक :- ११ ऑक्टोबर , २०२४.
शासन परिपत्रक :-
महाराष्ट्र राज्याच्या विमुक्त जाती / भटक्या जमाती प्रवर्गातील जातीच्या यादीमध्ये
राज्यात बोगस जात प्रमाणपत्राची विशिष्ट्ट तक्रार (मोघम स्वरुपाच्या तक्रारी वगळून) प्राप्त झाल्यास
त्याची सखोल तपासणी करणे आवश्यक असल्याने इतर मागास बहुजन कल्याण विभागातंर्गत
खालीलप्रमाणे समिती गठित करण्यात येत आहे.
---------------------------------------------------------------------------------------
| अ.क्र. | पदनाम | समितीतील स्थान |
| १. | अ.मु.स. / प्र.स. / सचिव, इतर मागास बहुजन कल्याण विभाग , मंत्रालय ,मुंबई-३२ | अध्यक्ष |
| २. | पोलीस महासंचालक किंवा त्यांचा प्रतिनिधी | सदस्य |
| ३. | संचालक, इतर मागास बहुजन कल्याण संचालनालय, पुणे | सदस्य |
| ४. | डॉ. बाबासाहेब आंबेडकर संशोधन व प्रशिक्षण संस्था (बार्टी) यांचा प्रतिनिधी | सदस्य |
| ५. | सदस्य सचिव, महाराष्ट्र राज्य मागासवर्ग आयोग | सदस्य |
| ६. | श्री. राजाराम जाधव , सेनि. सहसचिव | अशासकीय सदस्य |
| ७. | श्री. किरण वडते , सेनि. उपसचिव | अशासकीय सदस्य |
| ८. | सह सचिव / उप सचिव, इतर मागास बहुजन कल्याण विभाग | सदस्य सचिव |
---------------------------------------------------------------------------------------
०२. सदर समितीची कार्यकक्षा खालीलप्रमाणे आहे.
(एक) राज्यात बोगस जात प्रमाणपत्राची विशिष्ट्ट तक्रार (मोघम स्वरुपाच्या तक्रारी
वगळून) प्राप्त झाल्यास त्याची सखोल तपासणी करणे.
(दोन) बोगस जात प्रमाणपत्रे, पडताळणी समितीचे वैधता प्रमाणपत्रे आणि न्यायालयाचे
बनावट आदेश तयार करणे, शालेय व शासकीय अभिलेखामध्ये अवैधरीत्या फेरफार करणारे
रॅकेट सक्रीय असण्याची शक्यता विचारात घेऊन प्रकरणाची सखोल तपासणी करणे.
(तीन) या बाबीस प्रतिबंध करण्यासाठी व भविष्ट्यात असे प्रकार होऊ नयेत यासाठी
उपाययोजना सुचविणे.
# Page 2
(चार) वरीलप्रमाणे कामकाज करण्यासाठी तपासणी समिती महसूल विभाग, शालेय
शिक्षण विभाग,उच्च व तंत्र शिक्षण विभाग, सामान्य प्रशासन विभाग , इतर विभागातील
संबंधित क्षेत्रीय अधिकारी/कर्मचारी व इतर सर्व संबंधित व्यक्तींना तपासणीसाठी बोलावण्यात
येईल. विशेष तपासणी समितीला माहिती / दस्तऐवज उपलब्ध करुन देणे बंधनकारक
राहील.
०३. विशेष तपासणी समितीस आवश्यक साधनसामुग्री उपलब्ध करुन देणे
(एक)जिल्याच्या दौ-याचे वेळी विशेष तपासणी समितीस आवश्यक कामकाजासाठी
जागा / कर्मचारी वर्ग/ लेखनसामग्री उपलब्ध करुन देण्याची कार्यवाही संबंधित
जिल्यांच्या सहायक संचालक यांची राहील.
(दोन)समिती आवश्यकतेनुसार विविध भागांचा दौरा करेल व सदर दौऱ्याची व्यवस्था
(ज्यामध्ये निवास , वाहन व चौकशीसाठी जागा उपलब्ध करुन देणे इत्यादी ) करण्याची
जबाबदारी संबंधित जिल्हाधिकारी/ सहायक संचालक यांची राहील.
(तीन)विशेष तपासणी समितीतील अधिकारी /कर्मचारी यांनी केलेला प्रवास खर्च हा
त्यांच्या आस्थापना सांभाळणाऱ्या यंत्रणेने करावा.
०५. सदरहू शासन परिपत्रक महाराष्ट्र शासनाच्या www.maharashtra.gov.in या
# Page 3