# Page 1
“परदेशी शिष्ट्यवृत्ती योजनेअंतर्गत निधी
वितरणाचे अधिकार संचालक, इतर मागास
बहुजन कल्याण संचालनालय, पुणे यांना प्रदान
करणेबाबत”
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक: शिवृत्ती-२०२५/प्र.क्र.३१/शिक्षण-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक:- ०८ जुलै, २०२५
संदर्भ :- १. शासन निर्णय, इतर मागास बहुजन कल्याण विभाग क्र. शिवृत्ती २०१८/प्र.क्र.११८/
शिक्षण, दि. ११.१०.२०१८
२. शासन निर्णय, इतर मागास बहुजन कल्याण विभाग क्र. शिवृत्ती २०१९/प्र.क्र.९६/
शिक्षण, दि. ०१.०२.२०२०.
प्रस्तावना:-
या विभागामार्फत विमुक्त जाती, भटक्या जमाती, इतर मागास वर्ग व विशेष मागास प्रवर्गातील
७५ गुणवंत मुलामुलींना परदेशात उच्च शिक्षणासाठी शिष्ट्यवृत्ती योजना राबविली जाते. शासन निर्णय
क्र. शिवृत्ती २०१८/प्र.क्र.११८/शिक्षण, दि. ११.१०.२०१८ मध्ये सदर योजनेच्या सविस्तर अटि व शर्ती,
पात्रता/ अपात्रता, मिळणारे लाभ शिष्ट्यवृत्तीच्या लाभासाठी निवड कार्यपध्दती इ.नमूद आहेत. सदर
योजनेची निवड प्रक्रिया ही शासन स्तरावर पार पाडली जाते. निवड प्रक्रियेअंती विद्यार्थ्यांची गुणवत्ता
यादी प्रसिध्द केली जाते. निवड झालेल्या विद्यार्थ्यांस देण्यात येणाऱ्या शिक्षण शुल्क, निर्वाह भत्ता,
आरोग्य विमा, विमान प्रवास व इतर अनुषंगिक बाबी यांचा लाभ शासनाने वेळोवेळी निर्धारित केलेल्या
दराप्रमाणे देण्यात येतो. प्रत्येक विद्यार्थ्यांचा प्रस्ताव उपरोक्त बाबीप्रमाणे परिगणना होऊन अंतिम
मंजूरीसाठी शासनास पाठविले जातात. या प्रस्तावांची छाननी करुन अंतिम मंजूरी देण्यात येते व निधी
संचालक, इतर मागास बहुजन कल्याण संचालनालय,पुणे यांना वितरीत करण्यात येतो. संचालक,
इतर मागास बहुजन कल्याण संचालनालय,पुणे यांच्याकडून सदर निधी संबंधित प्रादेशिक
उपसंचालक, इतर मागास बहुजन कल्याण ( प्रादेशिक ) विभाग यांना वितरीत करण्यात येतो. तद्नंतर
प्रादेशिक उपसंचालक, इतर मागास बहुजन कल्याण (प्रादेशिक) विभाग यांच्या कडून संबंधित
विद्यार्थ्यांस सदर रक्कम अदा करण्याची कार्यवाही करण्यात येते. सदर प्रक्रियेत वेळेचा अपव्यय होत
असल्याचे शासनाच्या निर्दशनास आले आहे. यास्तव सदर प्रक्रिये मध्ये बदल करण्याची बाब शासनाच्या
विचाराधीन होती.
शासन निर्णय:-
विमुक्त जाती, भटक्या जमाती, इतर मागास वर्ग व विशेष मागास प्रवर्गातील गुणवंत
मुलामुलींना परदेशात उच्च शिक्षणासाठी शिष्ट्यवृत्ती योजनांतर्गत निवड झालेल्या विद्यार्थ्यांची शिक्षण
शुल्क, निर्वाह भत्ता, आरोग्य विमा, विमान प्रवास व इतर अनुषंगिक बाबी यांचा लाभ शासनाने वेळोवेळी
निर्धारित केलेल्या दराप्रमाणे परिगणना करुन तसेच, प्रस्ताव तपासून त्यास अंतिम मंजूरी देण्याचे व
मंजूर झालेल्या शिष्ट्यवृत्तीचा निधी संबंधित विद्यार्थ्यांस/विद्यापिठास/संस्थेस अदा करण्याचे अधिकार
पृष्ट्ठ २ पैकी १
# Page 2
शासन निर्णय क्रमांकः शिवृत्ती-२०२५/प्र.क्र.३१/शिक्षण-२
संचालक, इतर मागास बहुजन कल्याण संचालनालय,पुणे यांना या शासन निर्णयान्वये प्रदान करण्यात
येत आहेत.
२. या बाबीसाठी येणाऱ्या खर्चासाठी "मागणी क्रमांक झेडजी-०३ (०२) (१८) विजाभज, इमाव व
विमाप्र प्रवर्गातील गुणवंत मुलामुलींना परेदशात उच्च शिक्षणासाठी शिष्ट्यवृत्ती (कार्यक्रम) (२२२५ एफ
२१८)" या लेखाशीषांतर्गत लागणाऱ्या निधीबाबत संचालक, इतर मागास बहुजन कल्याण
संचालनालय, पुणे यांनी शासनाकडे वेळोवेळी मागणी करावी. उपलब्ध निधी वितरणासाठी संचालक,
इतर मागास बहुजन कल्याण संचालनालय, पुणे यांना नियंत्रक अधिकारी व लेखा अधिकारी, इतर
मागास बहुजन कल्याण संचालनालय, पुणे यांना आहरण व संवितरण अधिकारी म्हणून घोषित
करण्यात येत आहे.
३. सदर निधी खर्च करतांना वित्तीय नियमावली, महाराष्ट्र अर्थसंकल्प नियमपुस्तिका तसेच वित्त
विभागाने व या विभागाने वेळोवेळी निर्गमित केलेल्या शासन निर्णय/परिपत्रकातील अटी व शतींचा भंग
होणार नाही, याची दक्षता घेण्याची जबाबदारी संचालक, इतर मागास बहुजन कल्याण संचालनालय,
पुणे यांची राहील.
४. सदर शासन निर्णय महाराष्ट्र शासनाच्या www.maharastra.gov.in या संकेतस्थळावर
उपलब्ध करण्यात आला असून त्याचा संकेतांक २०२५०७०८१३२७१८७८३४ असा आहे. हा आदेश
डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
( डॉ.प्रकाश धावले )
कार्यासन अधिकारी, महाराष्ट्र शासन
प्रति,
१)संचालक, इतर मागास बहुजन कल्याण संचालनालय, पुणे.
२)महालेखापाल, महाराष्ट्र-१ (लेखापरीक्षा/लेखा अनुज्ञेयता), मुंबई.
३)अधिदान व लेखा अधिकारी, मुंबई.
४)निवासी लेखा परिक्षा अधिकारी, मुंबई.
५)सर्व प्रादेशिक उपसंचालक, इतर मागास बहुजन कल्याण (प्रादेशिक) विभाग.
६)सर्व सहाय्यक संचालक, इतर मागास बहुजन कल्याण.
७)जिल्हा कोषागार अधिकारी, पुणे.
८)मा.मंत्री, इतर मागास बहुजन कल्याण यांचे खाजगी सचिव.
९)सचिव, इतर मागास बहुजन कल्याण विभाग यांचे स्वीय सहाय्यक.
१०)कक्ष अधिकारी (अर्थसंकल्प), इतर मागास बहुजन कल्याण विभाग,मंत्रालय,मुंबई.
११)निवडनस्ती (शिक्षण-२)