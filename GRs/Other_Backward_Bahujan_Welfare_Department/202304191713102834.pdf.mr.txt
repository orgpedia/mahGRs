# Page 1
महाराष्ट्र विनियोजन अधिनियम, २०२३ अंतर्गत, सन २०२३-२४ चे निधी वितरण.
महाराष्ट्र शासन
इतर मागास बहुजन कल्याण विभाग
शासन ज्ञापन क्र. अर्थसं-२०२३/प्र.क्र.३८ / अर्थसंकल्प
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांकः १७ एप्रिल, २०२३.
वाचा:- १.वित्त विभागाचे परिपत्रक क्र. अर्थसं-२०२३/प्र.क्र.४०/अर्थ-३ दिनांक १२ एप्रिल, २०२३
शासन ज्ञापन: “महाराष्ट्र विनियोजन विधेयक, २०२३” (महाराष्ट्र विनियोजन अधिनियम, २०२३) च्या अनुसूचीच्या स्तंभ ४ मध्ये विनिर्दिष्ट करण्यात आलेल्या रकमांस विधानमंडळाने मंजूरी दिलेली असून, महाराष्ट्राचे मा. राज्यपाल यांनी त्यास अधिसंमती दिलेली आहे आणि ते २०२३ चा महाराष्ट्र अधिनियम क्रमांक-१७ म्हणून महाराष्ट्र शासन, राजपत्र असाधारण भाग-४, दि.२९ मार्च २०२३ यामध्ये प्रसिध्द करण्यात आले आहे.
२. वित्त विभागाच्या दिनांक १२ एप्रिल २०२३ च्या परिपत्रकात दिलेल्या सूचना व अटींच्या अधीन राहून सन २०२३-२४ च्या प्रथम नऊ माहीकरिता (डिसेंबर २०२३ अखेर) आवश्यक असणारा अनिवार्य व कार्यक्रमांतर्गत खर्चाचा अर्थसंकल्पीत निधी एकूण वार्षिक तरतूदीच्या ७० टक्केच्या मर्यादेत बीम्सवर वितरीत केला जाणार आहे.
एप्रिल ते जून, २०२३ या पहिल्या तिमाहीसाठी २० टक्के, जुलै ते सप्टेंबर २०२३ या तिमाहीसाठी २० टक्के व ऑक्टोबर ते डिसेंबर २०२३ या तिमाहिसाठी ३० टक्के याप्रमाणे निधी वितरीत केला जाईल. तथापि, अर्थसंकल्प वितरण प्रणालीवर उपलब्ध असलेला निधी कोषागारातून आहरित करण्यापूर्वी वित्त विभागाच्या दि.१२.०४.२०२३ रोजीच्या शासन परिपत्रकातील परिच्छेद ४ ते १८ मधील मार्गदर्शक सूचना व परिशिष्टामधील मार्गदर्शक सूचनांचे काटेकोरपणे पालन करावे.
३. त्याअनुषंगाने सन २०२३-२४ च्या अर्थसंकल्पीय तरतुदी यासोबत जोडलेल्या विवरणपत्रातील स्तंभ क्र. ३ मध्ये दर्शविलेल्या असून, सदरहू रक्कमेपैकी सद्यस्थितीत वित्त विभागाने उपलब्ध करुन दिलेला निधी स्तंभ क्र.५ मध्ये दर्शविण्यात आलेला आहे. सदरचा रु.४४७,७४,१९,२३० /- ( चारशे सत्तेचाळीस कोटी चौऱ्याहत्तर लक्ष एकोणीस हजार दोनशे तीस फक्त) एवढा निधी या विभागाच्या अधिपत्याखालील नियंत्रण अधिकाऱ्यांना खालील अटींच्या अधीन राहून वितरीत करण्यात येत आहे.
१) वित्त विभागाच्या दिनांक १२ एप्रिल २०२३ च्या परिपत्रकातील अटी व शर्तींच्या अधीन राहून प्रत्येक लेखाशीर्षांतर्गत प्राप्त झालेला निधी वितरित व खर्च करण्यात यावा.
२) नवीन खर्चाच्या अनुषंगाने नवीन बाब प्रस्तावाद्वारे तरतूद केलेल्या अनिवार्य खर्चाच्या निधी वितरणाबाबत वित्त विभाग आणि कार्यक्रम खर्चाच्या निधी वितरणाबाबत नियोजन व वित्त विभागाच्या मान्यतेची आवश्यकता आहे.
३) शिष्यवृत्ती / शिक्षणशुल्काची प्रतिपूर्ती, वैयक्तिक लाभार्थी तसेच सवलती पोटी दिलेले अनुदान इत्यादीची प्रदाने इलेक्ट्रॉनिक्स क्लिअरन्स सिस्टम (ECS) द्वारेच करण्यात यावे.
४) केंद्र पुरस्कृत व केंद्र सहाय्यित योजनांचा निधी केंद्र शासनाकडून प्राप्त झाल्याबाबत योजना हाताळणाऱ्या संबंधित विभागाने / कार्यासनाने वित्त विभागाच्या अर्थोपाशाखेकडून नस्तीवर खातरजमा करून घेतल्यानंतरच खर्च करण्यात यावा, तसेच राज्य समरुप हिस्सा त्याबाबतच्या केंद्र हिस्सा प्राप्त झाल्यानंतरच वितरित करण्यात यावा.
# Page 2
शासन ज्ञापन क्रमांक: अर्थसं-२०२३/प्र.क्र.३८/अर्थसंकल्प
५) नियंत्रक अधिकारी यांनी आपल्या नियंत्रणाखालील असलेल्या निधीचे वाटप करण्यापूर्वी अपर मुख्य सचिवांची मान्यता घेऊन वाटपाचे आदेश निर्गमित करावेत.
४. वित्त विभागाच्या दिनांक १२ एप्रिल २०२३ च्या परिपत्रकातील अटी व शर्तींचे पालन करण्याची व लेखाशीर्षनिहाय वितरित झालेला निधी शासनाने मंजूर केलेल्या वित्तीय शक्तीनुसार पूर्णपणे खर्च होईल, याची जबाबदारी योजना राबविण्यात येणाऱ्या कार्यासनांची राहील.
५. इतर मागास बहुजन कल्याण विभागाच्या अधिनस्त सर्व नियंत्रक व आहरण संवितरण अधिकारी यांनी वित्त विभागाच्या संदर्भाधीन परिपत्रकामध्ये नमूद केलेल्या अटींच्या अधिन राहुन अर्थसंकल्प वितरण प्रणालीवर उपलब्ध करुन दिलेला निधी कोषागारातून आहरित करण्यापूर्वी तसेच खर्च करताना राज्य शासनाची कार्यनियमावली, वित्तीय नियमावली अर्थसंकल्प नियम पुस्तिकेतील शासन परिपत्रक वित्त विभाग क्रमांक अर्थसं २०२३/प्र.क्र.४०/अर्थ-३ दिनांक १२ एप्रिल २०२३ मधील परिच्छेद ४ ते १८ येथील मार्गदर्शक सूचना व परिशिष्टामधील सूचनांचे काटेकोरपणे पालन करावे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14