# Page 1
विजाभज, इमाव व विमाप्र प्रवर्गातील मुलामुलींना परदेशी उच्च शिक्षणासाठी शिष्यवृत्ती योजना सन २०२२-२३ साठी विद्यार्थ्यांची निवड करण्याबाबत.
महाराष्ट्र शासन
इतर मागास बहूजन कल्याण विभाग
शासन निर्णय क्र. शिवृत्ती २०२२/प्र.क्र.०६/शिक्षण-२,
मादाम कामा रोड, हुतात्मा राजगुरु चौक, मंत्रालय, मुंबई ३२,
दि. २१ जून, २०२३
संदर्भ : १. विजाभज, इमाव व विमाप्र कल्याण विभाग, शासन निर्णय क्र. शिवृत्ती २०१८/प्र.क्र. ११८/शिक्षण, दि. ११.१०.२०१८ २. इतर मागास बहूजन कल्याण विभाग, शासन निर्णय क्र. शिवृत्ती २०२२/प्र.क्र. १५/ शिक्षण-२, दि. १३.१०.२०२२ ३. इतर मागास बहूजन कल्याण विभाग, शासन शुद्धिपत्रक निर्णय क्र.शिवृत्ती २०२२/प्र.क्र.१५, शिक्षण - २. दि. २९.०३.२०२३
प्रस्तावना: विजाभज, इमाव व विमाप्र प्रवर्गातील “गुणवंत मुलामुलींना परदेशात उच्च शिक्षणासाठी दि.१३/१०/२०२२ च्या शासन निर्णयान्वये सन २०२२-२३ साठी ५० विद्यार्थ्यांना परदेशी शिष्यवृत्ती अदा करण्यास मान्यता देण्यात आली आहे.
सदर योजनेंतर्गत प्रत्येक वर्षी एकूण ५० विद्यार्थी यांना शिष्यवृत्ती मंजूर करण्यात येते. त्यामुळे पात्र उमेदवारांचे शैक्षणिक नुकसान होऊ नये तसेच, या योजनेंतर्गत मंजूर जागा पूर्ण क्षमतेसह भरण्याच्या दृष्टीने परदेशी शिष्यवृत्तीसाठी विहित केलेल्या जागांपैकी रिक्त होणाऱ्या जागांवर निवडसुचीतील लगतच्या गुणवत्तेनुसार पात्र ठरणाऱ्या विद्यार्थ्याची त्या वर्षात निवड करण्याचे अधिकार राज्य शासनास असतील, अशी तरतूद संदर्भ क्र.३ च्या शासन निर्णयान्वये करण्यात आलेली आहे. त्यानुसार सन २०२२-२३ मध्ये अपात्रतेमुळे रिक्त झालेल्या तीन जागांवर निवडसूचीतील प्रतिक्षाधीन यादीमधील गुणानुक्रमांकानुसार पात्र होणाऱ्या विद्यार्थ्यांची निवड करण्याची बाब शासनाच्या विचाराधीन होती.
शासन निर्णय: सन २०२२-२३ या वर्षात निवड झालेल्या ५० विद्यार्थ्यांपैकी ०३ विद्यार्थी अपात्र झाल्याने ०३ जागा रिक्त झालेल्या आहेत. सदर तीन जागांवर सन २०२२-२३ मध्ये परदेशी शिष्यवृत्तीसाठी निवड केलेल्या ५० विद्यार्थ्यांनंतरच्या प्रतिक्षाधीन यादीमधील गुणानुक्रमांकानुसार पात्र होणाऱ्या १) कुमारी वैष्णवी दत्तात्रय आव्हाड २)कुमारी श्रावणी अजय दासरी ३)शुभम विलास मामडगे हया तीन विद्यार्थ्यांस परदेशी शिष्यवृत्ती अदा करण्यास या शासन निर्णयान्वये मान्यता देण्यात येत आहे.
# Page 2