# Page 1
यशवंतराव चव्हाण मुक्त वसाहत योजनेंतर्गत सन २०२१-२२ मध्ये कार्योत्तर मान्यता देण्यात आलेल्या घरकुलांसाठी उर्वरित निधी उपलब्ध करुन देण्याबाबत.
महाराष्ट्र शासन
इतर मागास बहुजन कल्याण विभाग
शासन ज्ञापन क्रमांकः यचमु-२०२३/प्र.क्र.५२४/ योजना-१
नवीन प्रशासकीय इमारत,३ रा मजला
मंत्रालय, मुंबई - ४०० ०३२
दिनांक : १४ डिसेंबर, २०२३.
संदर्भ:-१) शासन निर्णय, इतर मागास बहुजन कल्याण विभाग क्रमांक-यचमु-२०२१/प्र.क्र.६८/ योजना-१, दि.२८ मार्च, २०२२.
२) शासन निर्णय, इतर मागास बहुजन कल्याण विभाग क्रमांक-यचमु-२०२१/प्र.क्र.६१/ योजना-१, दि.३१ मार्च, २०२२.
३) शासन निर्णय, इतर मागास बहुजन कल्याण विभाग क्रमांक-यचमु-२०२२/प्र.क्र.१६/ योजना-१, दि.३१ मार्च, २०२२.
४) शासन निर्णय, इतर मागास बहुजन कल्याण विभाग क्रमांक-यचमु-२०२१/प्र.क्र.६९/योजना-१, दि.३० मार्च, २०२२.
ज्ञापन:
यशवंतराव चव्हाण मुक्त वसाहत योजनेंतर्गत सन २०२१-२२ मध्ये संदर्भ क्रमांक १ ते ४ येथील शासन निर्णयान्वये, अनुक्रमे गोंदिया, रत्नागिरी, सातारा आणि नागपूर जिल्ह्यांतील एकूण ७५३ वैयक्तिक घरकुल लाभार्थ्यांना कार्योत्तर मान्यता देण्यात आली आहे. सदरहू ७५३ घरकुलांसाठी एकूण रु.९३९.७४४ लक्ष इतका निधी मंजूर करण्यात आला असून एकूण रु.२३०.०० लक्ष निधी वितरीत करण्यात आला आहे. सदरहू घरकुलांसाठी रु.७०९.७४४ लक्ष इतका निधी कामांच्या पुर्ततेनुसार व निधीच्या उपलब्धतेनुसार द्यावयाचा आहे.
२. उपरोक्त नमूद जिल्ह्यांतील ७५३ वैयक्तिक घरकुल लाभार्थ्यांकरीता उक्त निधी वगळता खालील तक्त्यात दर्शविल्याप्रमाणे उर्वरित संपूर्ण निधी एकूण रु.७,०९,७४,४००/- (अक्षरी रुपये सात कोटी नऊ लक्ष चौऱ्याहत्तर हजार चारशे फक्त) वितरीत करण्यास या ज्ञापनाद्वारे शासनाची मान्यता देण्यात येत आहे.
------------------------------------------------------------------------------------------------------------------------------------------------------------------------
| अ.क्र. | आर्थिक वर्ष | जिल्हा | शासन निर्णयाचा दिनांक | घरकुल लाभार्थी संख्या | मंजूर निधी (रु. लक्ष) | यापुर्वी वितरीत केलेला निधी (रु.लक्ष) | सध्या वितरीत करावयाचा निधी (रु.लक्ष) |
| १ | २०२१-२२ | गोंदिया | २८.०३.२०२२ | ३६६ | ४५६.७६८ | १०.००० | ४४६.७६८ |
| २ | रत्नागिरी | ३१.०३.२०२२ | ९५ | ११८.५६० | १००.००० | १८.५६० |
| ३ | सातारा | ३१.०३.२०२२ | १०८ | १३४.७८४ | १००.००० | ३४.७८४ |
| ४ | नागपूर | ३०.०३.२०२२ | १८४ | २२९.६३२ | २०.००० | २०९.६३२ |
| एकूण | ७५३ | ९३९.७४४ | २३०.००० | ७०९.७४४ |
------------------------------------------------------------------------------------------------------------------------------------------------------------------------
# Page 2
शासन ज्ञापन क्रमांक : यचमु-२०२३/प्र.क्र.५२४/योजना-१
३. सदर निधी वितरीत करण्यासाठी उप सचिव, इतर मागास बहुजन कल्याण विभाग, मंत्रालय मुंबई यांना “नियंत्रक अधिकारी” तसेच संबंधित जिल्ह्यांचे सहायक आयुक्त, समाज कल्याण / सहायक संचालक, इतर मागास बहुजन कल्याण यांना “आहरण व संवितरण अधिकारी” म्हणून घोषित करण्यात येत आहे. तसेच, सदरहू निधी कोषागारातून आहरित करण्यासाठी संबंधित जिल्ह्यांचे सहायक आयुक्त, समाज कल्याण / सहायक संचालक, इतर मागास बहुजन कल्याण यांना प्राधिकृत करण्यात येत आहे.
४. संबंधित जिल्ह्यांचे सहायक आयुक्त, समाज कल्याण / सहायक संचालक, इतर मागास बहुजन कल्याण यांनी वरील निधी मंजूरी दिलेल्या कामांसाठी वितरीत करण्यापुर्वी संदर्भाधिन शासन निर्णयातील अटी व शर्तींची पुर्तता होत असल्याची खातरजमा करावी.
५. याबाबतचा खर्च सन २०२३-२४ या वित्तीय वर्षात मागणी झेडजी-३, मुख्य लेखाशिर्ष २२२५, अनुसूचित जाती, अनुसूचित जमाती व इतर मागास वर्ग यांचे कल्याण, ०३ मागासवर्गाचे कल्याण, (०१) (०३) विमुक्त जाती भटक्या जमाती यांच्याकरिता यशवंतराव चव्हाण मुक्त वसाहत योजना (२२२५ - ई ८२१) ३१ सहायक अनुदाने (वेतनेत्तर) या लेखाशिर्षाखाली वित्तीय वर्ष २०२३-२४ करीता प्राप्त आर्थिक तरतूदीतून भागविण्यात यावा.
# Page 3