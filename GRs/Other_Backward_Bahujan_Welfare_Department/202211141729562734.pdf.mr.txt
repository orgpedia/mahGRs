# Page 1
गट-ब (अराजपत्रित), गट क, गट-ड मधील पदांवर सरळसेवेने, पदोन्नतीने व प्रतिनियुक्तीने करावयाच्या नेमणुका / पदस्थापनेच्या प्रकरणी निर्णय घेण्यासाठी “नियुक्ती प्राधिकारी” घोषित करण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांकः आस्थाप्र -२०२२/प्र.क्र.२७/आस्थापना २
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक: १४ नोव्हेंबर, २०२२.
वाचा -सामान्य प्रशासन विभाग शासन निर्णय क्रमांक एसआरव्ही-२०१६/प्र.क्र.२९०/कार्या-१२, दि.१९/११/२०१६.
प्रस्तावना
शासकीय कर्मचाऱ्यांच्या संदर्भात त्यांच्या सरळसेवेने, पदोन्नतीने वा प्रतिनियुक्तीने नेमणूक/ पदस्थापना करतांना संबंधीत प्रकरणे कोणत्या स्तरापर्यन्त सादर करावी व कोणत्या स्तरावर अंतिम निर्णय घ्यावेत याबाबत प्रशासकीय विभागाने स्वतंत्र आदेश निर्गमित करावे अशा सूचना वाचा येथील शासन निर्णयान्वये सामान्य प्रशासन विभागाने दिलेल्या आहेत. त्याअनुषंगाने इतर मागास बहुजन कल्याण विभागाच्या क्षेत्रीय कार्यालयासाठी मंजूर आकृतिबंधातील गट-ब (अराजपत्रित), गट-क आणि गट-ड मधील कर्मचाऱ्यांच्या सरळसेवेने, पदोन्नतीने वा प्रतिनियुक्तीने नेमणूका / पदस्थापना यासाठी नियुक्ती प्राधिकारी घोषित करण्याची बाब विचाराधीन होती.
शासन निर्णय:
इतर मागास बहुजन कल्याण या प्रशासकीय विभागाच्या अधिपत्याखालील गट-ब (अराजपत्रित) तसेच गट-क आणि गट-ड मधील कर्मचाऱ्यांच्या सरळसेवेने, पदोन्नतीने वा प्रतिनियुक्तीने नेमणूका/ पदस्थापना करतांना संबंधीत प्रकरणी अंतिम निर्णय घेण्यासाठी खालील प्रमाणे “नियुक्ती प्राधिकारी” घोषित करण्यात येत आहेत.
------------------------------------------------------------------------------------------------------------
| अ.क्र. | पदे | नियुक्ती प्राधिकारी |
| १ | गट-ब (अराजपत्रित), गट- क आणि गट-ड मधील पदे | अपर मुख्य सचिव/प्रधान सचिव/सचिव, इतर मागास बहुजन कल्याण विभाग |
------------------------------------------------------------------------------------------------------------
# Page 2
शासन निर्णय क्रमांकः आस्थाप्र -२०२२/प्र.क्र. २७/आस्थापना-२
२. वरील नियुक्ती प्राधिकारी हे सरळसेवेने, पदोन्नतीने वा प्रतिनियुक्तीने करावयाच्या नेमणूका / पदस्थापनेच्या प्रकरणांवर अंतिम निर्णय घेण्यासाठी सक्षम प्राधिकारी असतील. मात्र बदली करण्यासंदर्भात बदली अधिनियमान्वये घोषित केलेले सक्षम प्राधिकारी अंतिम निर्णय घेतील.