# Page 1
सन २०२२-२३ या आर्थिक वर्षाकरीता भागभांडवली अंशदानाची तरतुद वितरीत करण्याबाबत.
महाराष्ट्र राज्य इतर मागासवर्गीय वित्त आणि विकास महामंडळ (मर्यादित) महाराष्ट्र शासन
इतर मागास बहुजन कल्याण विभाग,
शासन निर्णय क्रमांक- इमाव २०२२/प्र.क्र.४५/महामंडळे
मोतीमहल खोली क्र. ०२, २ रा मजला,
१९५ जे. टाटा मार्ग, चर्चगेट, मुंबई - ४०० ०२०.
दिनांक :- ३१ मार्च, २०२३.
संदर्भ : महाराष्ट्र राज्य इतर मागासवर्गीय वित्त आणि विकास महामंडळ यांचे पत्र क्र. इमाविविइमाविवि / /अर्थअंअर्थअं. .
२०२२-२३/लेखा/१०३१, दि. १७.१०.२०२२.
प्रस्तावना: महाराष्ट्र राज्य इतर मागासवर्गीय वित्त आणि विकास महामंडळाच्या अधिकृत भागभांडवलाची मर्यादा रु.२५०.०० कोटी इतकी आहे. महामंडळाकडून लाभार्थ्यांना कर्ज देण्यासाठी शासनामार्फत भरणा झालेले भागभांडवल मंजूर केले जाते. मार्च, २०२२ पर्यंत महाराष्ट्र राज्य इतर मागासवर्गीय वित्त आणि विकास महामंडळास रु. १६७.०५ कोटी इतके भागभांडवली अंशदान उपलब्ध करुन देण्यात आले असून रु.
८२.९५ कोटी भागभांडवली अंशदान महाराष्ट्र राज्य इतर मागासवर्गीय वित्त आणि विकास महामंडळास उपलब्ध करून द्यावयाचे आहे. ही बाब विचारात घेऊन लाभार्थी महामंडळांच्या योजनांपासून वंचित राहू नयेत याकरिता सन २०२२-२३ या आर्थिक वर्षात मंजूर सुधारित अर्थसंकल्पीय तरतूदीपैकी वित्त विभागामार्फत बिम्स प्रणालीवर उपलब्ध करून देण्यात आलेले रु.३.५० कोटी (अक्षरी रुपये तीन कोटी पन्नास लक्ष फक्त) इतके भागभांडवली अंशदान वितरीत करण्याची बाब शासनाच्या विचाराधीन होती.
शासन निर्णय : महाराष्ट्र राज्य इतर मागासवर्गीय वित्त आणि विकास महामंडळास सन २०२२-२३ या आर्थिक वर्षाकरिता भाग भांडवली अंशदान या अंतर्गत रु.४.०० कोटी (अक्षरी रुपये चार कोटी फक्त) इतके भागभांडवली अंशदान सुधारित अर्थसंकल्पीय तरतूदीनुसार मंजुर करण्यात आले आहे. त्यापैकी वित्त विभागामार्फत बिम्स प्रणालीवर उपलब्ध करून देण्यात आलेले रु.३.५० कोटी (अक्षरी रुपये तीन कोटी पन्नास लक्ष फक्त) इतके भागभांडवली अंशदान महाराष्ट्र राज्य इतर मागासवर्गीय वित्त आणि विकास महामंडळास सन २०२२-२३ या आर्थिक वर्षाकरिता खालील अटींच्या अधीन राहून वितरीत करण्यास शासन मान्यता देण्यात येत आहे.
१. योजनांतर्गत निधीतील खर्चासाठी शासनाने ठरविलेले निर्बंध काटेकोरपणे अंमलात आणावेत. तसेच ज्या योजनेसाठी निधी मंजूर करण्यात आला आहे, त्याच योजनेसाठी निधी खर्च करण्यात यावा.
२. व्यवस्थापनावरील खर्च मर्यादित ठेवण्याच्या दृष्टीने कामकाजात सुसूत्रता आणावी.
३. विविध बाबींवर खर्च केलेल्या रकमांची तपशीलवार माहिती व त्यावर केलेला खर्च याची सविस्तर माहिती शासनास सादर करावी.
४. कार्यालयीन खर्चात काटकसर करावी.
५. महामंडळाने कर्जाच्या वसुलीचे प्रमाण प्रभावीपणे राबविण्यासाठी ठोस प्रयत्न करावेत.
६. सदर योजनेचा निधी उपयोगिता प्रमाणपत्रे तपासण्याच्या अधीन वितरीत करण्यात येत आहे.
# Page 2
शासन निर्णय क्रमांकः इमाव २०२२/प्र.क्र.४५/महामंडळे
७. उपरोक्त निधीचा खर्च करतांना संबंधित अधिकाऱ्यांनी सर्वसाधारण वित्तीय नियम, योजनेच्या अटी व शर्ती, CVC मार्गदर्शक सूचना, CAG निरीक्षणे इ. अनुपालन करून निधीचा विनियोग करावा.
०२. वरील अनुदानाबाबत सह सचिव / उप सचिव (अर्थसंकल्प), इतर मागास बहूजन कल्याण विभाग, मंत्रालय, मुंबई हे नियंत्रक अधिकारी राहतील. सदर अनुदानाची रक्कम आहरित करण्यासाठी, कक्ष अधिकारी (रोखशाखा), इतर मागास बहूजन कल्याण विभाग यांनाआहरण व संवितरण अधिकारी, म्हणून घोषित करण्यात आले आहे. त्यांना सदर अनुदान म.को.नि.४४ मधील नमुन्यातील देयकान्वये महाराष्ट्र राज्य इतर मागासवर्ग वित्त व विकास महामंडळ (मर्यादित), मुंबई यांस संवितरीत करण्याचे अधिकार देण्यात येत आहेत.
०३. याबाबीवर खर्च मागणी क्र. झेडजी-०४, ४२२५, अनुसुचित जाती, अनुसुचित जमाती, इतर मागासवर्ग व अल्पसंख्यांक यांचे कल्याण यावरील भांडवली खर्च, ०३, मागासवर्गाचे कल्याण, १९०, सार्वजनिक क्षेत्र व इतर क्षेत्रातील गुंतवणूका, (०१) भागभांडवली अंशदान, (०१) (०२) महाराष्ट्र राज्य इतर मागासवर्ग वित्त व विकास महामंडळास भागभांडवली अंशदान (कार्यक्रम) (४२२५१९३१), ५४ गुंतवणुका या लेखाशीर्षाखाली खर्ची टाकून सन २०२२-२३ या आर्थिक वर्षाच्या मंजूर तरतूदीतून भागविण्यात यावा.
०४. हा शासन निर्णय वित्त विभागाच्या अनौपचारिक संदर्भ क्र. ३८८ / व्यय- १४, दि. २९.०३.२०२३ नुसार निर्गमित करण्यात येत आहे.