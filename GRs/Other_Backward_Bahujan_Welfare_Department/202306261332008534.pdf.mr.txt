# Page 1
विमुक्त जाती, भटक्या जमाती, इतर मागास वर्ग व विशेष मागास प्रवर्गातील विद्यार्थ्यांना देण्यात येणा-या भारत सरकार मॅट्रीकपूर्व व मॅट्रीकोत्तर शिष्यवृत्ती योजनेंतर्गत केंद्र शासनाने सन २०२१-२२ ते २०२५-२६ या कालावधीकरीता जारी केलेल्या सुधारीत मार्गदर्शक सूचना राज्यात लागू करण्याबाबत.
(केंद्र हिस्सा निधी वितरण पध्दती)
महाराष्ट्र शासन
इतर मागास बहुजन कल्याण विभाग
शासन निर्णय क्रमांकः केंपुयो २०२३/प्र.क्र.१९/शिक्षण-१
मंत्रालय विस्तार भवन, मुंबई - ४०० ०३२
दिनांक : २३ जून, २०२३
वाचा : १. सामाजिक न्याय व अधिकारीता मंत्रालय, भारत सरकार यांनी दिनांक ०५.०५.२०२२ रोजी निर्गमित केलेल्या भारत सरकार मॅट्रीकोत्तर शिष्यवृत्ती योजनाकरीताच्या सुधारीत मार्गदर्शक सूचना.
प्रस्तावना :
विमुक्त जाती, भटक्या जमाती, इतर मागास वर्ग व विशेष मागास प्रवर्गातील मुला-मुलींनी शिक्षणाची संधी उपलब्ध व्हावी, शाळा महाविद्यालयातील विद्यार्थ्यांच्या गळतीचे प्रमाण कमी व्हावे, गुणवत मुला मुलींना उच्च शिक्षणाकरिता संधी प्राप्त व्हावी यांकरिता इतर मागास बहुजन कल्याण विभागामार्फत भारत सरकार मॅट्रिकपूर्व व मॅट्रीकोत्तर शिष्यवृत्ती योजना राबविण्यात येतात.
सन २०२१-२२ या आर्थिक वर्षापर्यंत भारत सरकार मॅट्रिकपूर्व शिष्यवृत्तीकरिता केंद्र व राज्य हिस्सा यांचे प्रमाण ५०:५० असे होते व मॅट्रिकोत्तर शिष्यवृत्तीकरिता केंद्र हिस्सा १००% होता.
सामाजिक न्याय व अधिकारिता मंत्रालय, भारत सरकार यांनी विमुक्त जाती, भटक्या जमाती, इतर मागास वर्ग व विशेष मागास प्रवर्गातील विद्यार्थ्यांच्या भारत सरकार मॅट्रीकोत्तर शिष्यवृत्ती योजनेंतर्गत सन २०२१-२२ ते २०२५-२६ या कालावधीकरीता दिनांक ०५.०५.२०२२ रोजीच्या पत्रान्वये सुधारीत मार्गदर्शक सूचना जारी केलेल्या आहेत. त्यानुसार राज्यातील विमुक्त जाती व भटक्या जमाती, विशेष मागास प्रवर्ग, इतर मागास वर्गातील विद्यार्थ्यांचे भारत सरकार मॅट्रिकपूर्व व मॅट्रीकोत्तर शिष्यवृत्ती योजनेंतर्गत शैक्षणिक वर्ष २०२२-२३ पासून लाभाचे वितरण केंद्र हिस्सा ६०% व राज्य हिस्सा ४०% असे असणार आहे.त्यानुषंगाने सदर मार्गदर्शक सूचना राज्यात लागू करण्याची बाब शासनाच्या विचाराधीन आहे.
शासन निर्णय :
१. सामाजिक न्याय व अधिकारिता मंत्रालय, भारत सरकार यांनी विमुक्त जाती, भटक्या जमाती, इतर मागास वर्ग व विशेष मागास प्रवर्गातील विद्यार्थ्यांच्या भारत सरकार मॅट्रीकोत्तर शिष्यवृत्ती योजनेंतर्गत सन २०२१-२२ ते २०२५-२६ या कालावधीकरीता दिनांक ०५.०५.२०२२ रोजीच्या पत्रान्वये जारी केलेल्या सुधारीत मार्गदर्शक सूचनांमधील मुद्दा क्र. १२.१ नुसार, सन २०२२-२३ पासून भारत सरकार मॅट्रिकपूर्व व
# Page 2
शासन निर्णय क्रमांकः केंपुयो २०२३/प्र.क्र.१९/शिक्षण-१
मॅट्रीकोत्तर शिष्यवृत्ती योजनेंतर्गत केंद्र शासनाकडून प्रतिवर्षी अर्थसंकल्पीत करण्यांत येणा-या तरतूदीच्या ६०% केंद्र हिस्सा म्हणून निश्चित करण्यांत आलेला असून राज्य शासनाचा उर्वरीत ४०% बांधील खर्च निश्चित करण्यांत आलेला आहे. सदरचे निधी विभागणीचे सूत्रास शासनाची मान्यता देण्यात येत आहे.
२. सदरहू शासन निर्णय केंद्र शासनाच्या भारत सरकार मॅट्रिकपूर्व व मॅट्रीकोत्तर शिष्यवृत्ती योजनेच्या दिनांक ०५.०५.२०२२ रोजीच्या पत्रान्वये निर्गमित केलेल्या सन २०२१-२२ ते २०२५-२६ साठीच्या सुधारीत मार्गदर्शक सूचनांमधील निधी वितरणाशी संबंधीत मुद्दा क्र.१२.१ पुरता मर्यादीत असून केंद्र शासनाच्या भारत सरकार मॅट्रीकोत्तर शिष्यवृत्ती योजनेच्या सन २०२१-२२ ते २०२५-२६ साठीच्या विस्तृत सुधारीत मार्गदर्शक सूचना स्वंतत्रपणे निर्गमित करण्यात येतील.
३. त्याचप्रमाणे सदरहू योजनेकरिता नवीन लेखाशिर्षास मान्यता मिळाल्यानंतर तसेच नवीन सांकेतांक प्राप्त झाल्यानंतर त्याबाबतचे आदेश स्वतंत्रपणे निर्गमित करण्यात येतील.