# Page 1
“भटक्या जमाती-क प्रवर्गातील धनगर समाजातील विद्यार्थ्यांसाठी नाशिक येथील वसतिगृह बांधकामास प्रशासकीय मान्यता देण्याबाबत”.
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक:धसयो-२०२२/प्र.क्र.१७०/योजना-२
३ रा मजला,नवीन प्रशासन भवन,
हुतात्मा राजगुरु चौक, मादाम कामा मार्ग, मंत्रालय, मुंबई -४०० ०३२.
दिनांक : ३० ऑगस्ट, २०२३
वाचा : १) शासन निर्णय, इमाव, सावशैमाप्र, विजाभज आणि विमाप्र कल्याण विभाग, क्र. धवयो-२०१९/ प्र.क्र.०५/विजाभज-१, दि.६/९/२०१९ २) शासन निर्णय, कृषि, पशुसंवर्धन, दुग्धव्यवसाय विकास व मत्स्यव्यवसाय विभाग, क्र.दुवियो १३१९/प्र.क्र.७१/पदुम-९,दि. १८/९/२०१९ ३) जिल्हाधिकारी, नाशिक यांचे आदेश क्र. मशा/कक्ष/३/७-१/कावि/८०२/२०२२, दि. ५.८.२०२२ ४) सहायक आयुक्त, समाजकल्याण, नाशिक यांचे पत्र क्र.सआसकना/धनगर/ वसतिगृह जागा/२७८६/२०२२-२३, नाशिक, दि. १२.८.२०२२ ५) प्रादेशिक उपायुक्त,समाजकल्याण विभाग, नाशिक यांचे पत्र क्र.प्राऊना/शिक्षण/शावगृ/ ध.स.विद्यार्थी/वसति/बांधकाम/प्र.मा./२०२२-२३/४२९०, दि.१.११.२०२२ ६) संचालक, इतर मागास बहुजन कल्याण संचालनालय, म.रा.,पुणे यांचे पत्र क्र.इमावबकसं/ धनगर समाज वसतिगृह बांधकाम/२०२२-२३/का-५/२२४९, दि.२३.१२.२०२२ ७) उच्चाधिकार सचिव समितीच्या दि.११/७/२०२३ रोजी झालेल्या बैठकीचे इतिवृत्त.
प्रस्तावना :
धनगर समाजातील मॅट्रीकोत्तर शिक्षण घेणाऱ्या गुणवत्ताधारक विद्यार्थ्यांसाठी पशुसंवर्धन, दुग्धव्यवसाय व मत्स्यव्यवसाय विकास विभागाच्या मालकी हक्कातील विनावापर पडून असलेल्या जागांचा वापर करुन नवी मुंबई, पुणे, औरंगाबाद, नाशिक, नागपूर, व अमरावती या ठिकाणी प्रत्येकी २०० विद्यार्थी प्रवेश क्षमतेची (१०० मुले व १०० मुली ) वसतिगृह निर्माण करण्यास संदर्भाधिन क्र. १ येथील दिनांक ६ सप्टेंबर, २०१९ च्या शासन निर्णयान्वये मान्यता देण्यात आली आहे.
२. त्यानुषंगाने कृषि, पशुसंवर्धन, दुग्धव्यवसाय विकास व मत्स्यव्यवसाय विभागाच्या दि.१८/९/२०१९ च्या शासन निर्णयान्वये शासकीय दुध योजना, नाशिक, औरंगाबाद, नागपूर येथील जमीनी महसुल विभागाकडे प्रत्यार्पित करण्यास मान्यता देण्यात आली आहे. त्यापैकी संदर्भ क्र. ३ येथील आदेशान्वये नाशिक येथील गट नं.७३७१ (जुना ग.नं. १०५६/१०५७/१) मधील ५००० चौ.मी. येथील जागा या विभागाच्या नावे हस्तांतरीत करण्यात आली आहे. त्याप्रमाणे संचालक, इतर मागास बहुजन कल्याण संचालनालय, म.रा., पुणे यांनी संदर्भाधिन क्र.६ येथे नमूद दि.२३/१२/२०२२ च्या पत्रान्वये नाशिक येथील वसतिगृह बांधकामासाठीचे एकूण रु.५८३१.२९ लक्ष रकमेचे अंदाजपत्रक प्रशासकीय मंजूरीसाठी शासनास सादर केले आहे. उच्चाधिकार सचिव समितीच्या दि.११/७/२०२३ रोजी झालेल्या बैठकीमध्ये (अ.क्र.८ अन्वये) समितीने सदरहू कामाच्या अंदाजित रु.४३.५२ कोटी इतक्या किंमतीस सहमती दर्शविली आहे. सदर बाब विचारात
# Page 2
शासन निर्णय क्रमांकः धसयो-२०२२/प्र.क्र.१७०/योजना-२
घेता, भटक्या जमाती-क प्रवर्गातील धनगर समाजातील विद्यार्थ्यांसाठी नाशिक येथील वसतिगृह बांधकामास प्रशासकीय मान्यता देण्याची बाब शासनाच्या विचाराधिन होती.
शासन निर्णय:
संचालक, इतर मागास बहुजन कल्याण संचालनालय, म.रा., पुणे यांनी संदर्भाधिन क्र.६ येथे नमूद दि.२३/१२/२०२२ च्या पत्रान्वये सादर केलेल्या प्रस्तावास अनुसरुन भटक्या जमाती-क प्रवर्गातील धनगर समाजातील विद्यार्थ्यांसाठी नाशिक येथील गट नं.७३७१ (जुना ग.नं. १०५६/१०५७/१) मधील जागेवर वसतिगृह बांधकामाच्या अंदाजित रु.४३,५२,००,०००/- (अक्षरी रुपये त्रेचाळीस कोटी बावन्न लाख फक्त) (सोबतच्या सहपत्रात नमूद केल्यानुसार ) इतक्या किंमतीस उच्चाधिकार सचिव समितीच्या दि.११/७/२०२३ रोजी झालेल्या बैठकीमध्ये (अ.क्र.८ अन्वये) सहमती देण्यात आली आहे. सदर बाब विचारात घेता, भटक्या जमाती-क प्रवर्गातील धनगर समाजातील विद्यार्थ्यांसाठी नाशिक येथील वसतिगृह बांधकामाच्या अंदाजित रु.४३,५२,००,०००/- इतक्या किंमतीस खालील अटींच्या अधिन राहून प्रशासकीय मान्यता देण्यात येत आहे.
१) सदर काम सुरु करण्यापुर्वी नमुना नकाशा, मांडणी नकाशा तसेच विस्तृत नकाशास वास्तूविशारदांकडून मंजूरी घेऊनच काम सुरु करावे.
२) कामाची निविदा काढताना प्रत्येक कामाची स्वतंत्रपणे निविदा न काढता नमूद सर्व कामांसाठी एकत्र एकच निविदा काढण्यात यावी.
३) ढोबळ स्वरुपात धरण्यात आलेल्या तरतुदीबाबत काम करतेवेळी विस्तृत अंदाजपत्रक करुनच काम हाती घ्यावे.
४) प्रत्यक्ष काम करतेवेळी पर्यावरण विभागाच्या क्र.इएनव्ही-२०१३/प्र.क्र.१७७/तां.क.१, दि.
१०.१.२०१४ च्या शासन निर्णयामध्ये नमूद करण्यात आलेल्या मार्गदर्शक तत्वांनुसार कार्यवाही करण्यात यावी.
५) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुन सदर कामाच्या निविदा सूचना प्रसिध्द करण्यात याव्यात.
६) सार्वजनिक बांधकाम विभागाच्या शासन निर्णय क्र. बीडीजी-२०१७/प्र.क्र.६०/इमारती-२, दि.७/७/२०१७ अन्वये कार्यवाही करण्यात यावी.
७) काम सुरु करण्यापुर्वी सर्व संबंधित स्थानिक संस्था / प्राधिकरणे यांची मान्यता घेण्यात यावी.
८) सदर कामाकरीता सुधारीत प्रशासकीय मान्यतेची आवश्यकता लागणार नाही यादृष्टीने विशेष दक्षता घेण्यात यावी.
२. सदरचा खर्च, - मागणी क्र. एच - ८, प्रधानशिर्ष ४२२५, अनुसूचित जाती, अनुसूचित जमाती, इतर मागासवर्गीय व अल्पसंख्यांक यांचे कल्याण यावरील भांडवली खर्च, ०३, मागासवर्गीयांचे कल्याण, २७७,
शिक्षण, (००) (१३) राज्याच्या महसूली विभागांच्या मुख्यालयाच्या ठिकाणी भटक्या जमाती-क (धनगर) प्रवर्गातील मॅट्रीकोत्तर शिक्षण घेत असलेल्या गुणवत्ताधारक विद्यार्थ्यांसाठी वसतिगृह (४२२५ २०८१) ५३, मोठी बांधकामे, कार्यक्रम/दत्तमत• या लेखाशिर्षाखाली खर्ची टाकण्यात यावा, मात्र, अर्थसंकल्पात तरतुद केल्याशिवाय कामास सुरुवात करण्यात येऊ नये.
पृष्ठ ३ पैकी २
# Page 3
शासन निर्णय क्रमांकः धसयो-२०२२/प्र.क्र.१७०/योजना-२
३. सदर शासन निर्णय मा. मुख्य सचिव महोदयांच्या अध्यक्षतेखालील उच्चाधिकार समितीने दि.
११/७/२०२३ रोजी झालेल्या बैठकीत दिलेल्या मान्यतेनुसार तसेच वित्त विभागाच्या शासन निर्णय क्रमांक विअप्र-२०१३/प्र.क्र.३०/२०१३/ विनियम, भाग-२, दि. १७/४/२०१५ सोबतच्या वित्तीय अधिकार नियम पुस्तिका, १९७८ भाग - पहिला, उप विभाग-पाच मधील अनक्रमांक १ परिच्छेद क्रमांक १३४ अनुसार प्रशासकीय विभागास प्रदान केलेल्या अधिकारान्वये निर्गमित करण्यात येत आहे.
# Page 4