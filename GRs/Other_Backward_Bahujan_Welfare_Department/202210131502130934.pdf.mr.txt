# Page 1
विजाभज, इमाव व विमाप्र प्रवर्गातील मुलामुलींना परदेशी उच्च शिक्षणासाठी शिष्यवृत्ती योजना सन २०२२-२३ साठी विद्यार्थ्याची निवड करणेबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक : शिवृत्ती २०२२/प्र.क्र.१५/शिक्षण-२,
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२ दिनांक: १३ ऑक्टोबर, २०२२
संदर्भ: १) शासन निर्णय, विजाभज, इमाव व विमाप्र कल्याण विभाग क्र. शिवृत्ती-२०१८/प्र.क्र.११८/शिक्षण, दिनांक ११/१०/२०१८ २) शासन परीपत्रक, विजाभज, इमाव व विमाप्र कल्याण विभाग, क्र. शिवृत्ती-२०१८/प्र.क्र.११८/शिक्षण, दिनांक १२/११/२०१८ ३) शासन निर्णय, विजाभज, इमाव व विमाप्र कल्याण विभाग.क्र. शिवृत्ती-२०१८/प्र.क्र.३५/शिक्षण २, दिनांक ११/१०/२०१८.
४) संचालक, इतर मागास बहुजन कल्याण संचालनालय, पुणे यांचे क्रमांक विजाभज/ शिक्षण /परदेश शिष्यवृत्ती / २०२२-२३/१६४३, दिनांक २७.०८.२०२२.
५) शासन निर्णय, विजाभज, इमाव व विमाप्र कल्याण विभाग क्र. शिवृत्ती-२०२१/प्र.क्र.३५ / शिक्षण-२, दिनांक ११/१०/२०२२.
६) शासन पत्र, विजाभज, इमाव व विमाप्र कल्याण विभाग क्र. शिवृत्ती-२०२१/प्र.क्र.१५/शिक्षण-२, दिनांक १२/१०/२०२२.
प्रस्तावना: विजाभज, इमाव व विमाप्र प्रवर्गातील १० विद्यार्थ्यांना परदेशातील नामांकित शिक्षण संस्थेत उच्च शिक्षणाची संधी मिळावी याकरीता सन २०१८-१९ पासून परदेशी शिष्यवृत्ती योजना संदर्भ क्र.१ येथे नमूद दिनांक ११ ऑक्टोबर, २०१८ च्या शासन निर्णयान्वये लागू करण्यात आलेली आहे.
२. महाराष्ट्रातील विजाभज, इमाव व विमाप्र प्रवर्गातील पदव्युत्तर पदवी आणि पीएचडी अभ्यासक्रमासाठी QS आणि THE यांच्या सरासरी २०० च्या आतील वर्ल्ड रॅन्कींग असलेल्या परदेशातील शैक्षणिक संस्थेत प्रवेश घेणाऱ्या पात्र विद्यार्थ्यांची योजनेंतर्गत निवड करण्यात येवून, त्यांना परदेशी शिष्यवृत्ती मंजूर करण्यात येते. त्यानुसार सन २०२२-२३ या वर्षाकरिता परदेशी शिष्यवृत्ती योजनेंतर्गत संचालक, इतर मागास बहुजन संचालनालय, पुणे यांच्या अध्यक्षतेखाली गठीत केलेल्या छाणणी समितीने उपरोक्त संदर्भ क्र. ४ अन्वये प्रस्ताव सादर केलेला आहे. सदर योजनेअंतर्गत संदर्भ क्र.५ येथे नमूद दि. ११/१०/२०२२ च्या शासन निर्णयान्वये विद्यार्थी संख्येत १० वरुन ५० इतकी शाखा निहाय वाढ करण्यात आली आहे. तसेच संदर्भ क्र. ६ अन्वये अप्पर मुख्य सचिव, इतर मागास बहुजन कल्याण विभाग यांच्या अध्यक्षतेखाली गठीत करण्यात आलेल्या निवड समितीच्या बैठकीचे इतिवृत्त निर्गमित करण्यात आले आहे. सदर निवड समितीच्या मान्यतेनुसार ५० पात्र विद्यार्थ्यांची निवड करुन त्यांना परदेशी शिष्यवृत्ती मंजूर करण्याची बाब शासनाच्या विचाराधिन होती.
# Page 2
शासन निर्णय क्रमांकः शिवृत्ती २०२२/प्र.क्र.१५/शिक्षण-२
शासन निर्णय: परदेशी शिष्यवृत्ती योजनेअंतर्गंत संदर्भ क्र. ३ येथे नमूद दिनांक ११ ऑक्टोबर, २०१८ च्या शासन निर्णयान्वये अपर मुख्य सचिव ( इतर मागास बहुजन कल्याण ) यांच्या अध्यक्षतेखाली गठीत करण्यात आलेल्या राज्य स्तरीय निवड समितीने महाराष्ट्रातील विजाभज, इमाव व विमाप्र प्रवर्गातील पदव्युत्तर पदवी आणि पीएचडी अभ्यासक्रमासाठी QS आणि THE यांच्या सरासरी २०० च्या आतील वर्ल्ड रॅन्कींग असलेल्या परदेशातील शैक्षणिक संस्थेत प्रवेशीत असलेल्या एकूण ५० विद्यार्थ्यांना परदेशातील उच्च शिक्षणासाठी मेरीट मध्ये असलेले / उच्च गुणांकानुसार शाखा / अभ्यासक्रमाप्रमाणे निश्चित केलेली विद्यार्थीसंख्या विचारात घेऊन निवड करण्यास तसेच, जात वैधता प्रमाणपत्र व इतर कागदपत्र / प्रमाणपत्रांच्या पुर्तता करण्याच्या अटीच्या अधिन राहून सोबतच्या प्रपत्र-अ मध्ये नमूद करण्यात आलेल्या तपशीलातील शिष्यवृत्तीसाठी निवड झालेल्या विद्यार्थ्यांना शिष्यवृत्ती मंजूर करण्यात येत आहे.
२. परदेशी शिष्यवृत्तीसाठी निवड करण्यात आलेल्या विद्यार्थ्याला अनुज्ञेय शिष्यवृत्ती प्रदान करण्यासाठी संबंधित प्रादेशिक उपायुक्त, समाज कल्याण विभाग यांना प्राधिकृत करण्यात येत आहे. परदेशी शिष्यवृत्तीसाठी निवड करण्यात आलेल्या विद्यार्थ्यांकडून संदर्भाधीन दि.११.१०.२०१८ च्या शासन निर्णयान्वये विहीत करण्यात आलेली हमीपत्रे घेऊन तसेच विद्यार्थ्यांच्या मूळ कागदपत्रांची तपासणी करुनच संबंधित विद्यार्थ्यास अनुज्ञेय शिष्यवृत्ती वितरीत करण्याची कार्यवाही संबंधित प्रादेशिक उपायुक्त, समाज कल्याण विभाग यांनी करावी.
३. ज्या विद्यार्थ्यास शासनामार्फत परदेशी शिष्यवृत्ती मंजूर केली आहे, त्या विद्यार्थ्यांनी त्यांचे शिक्षण संपल्यानंतर देशाची सेवा करणे व त्यांच्या ज्ञानाचा फायदा देशाला करुन देणे आवश्यक आहे. या अनुषंगाने संबंधित विद्यार्थ्याकडून शिष्यवृत्ती मंजूर करण्यापूर्वी हमीपत्र (BOND) लिहून घेणे बंधनकारक राहील.
४. परदेशी शिष्यवृत्तीसाठी निवड करण्यात आलेल्या विद्यार्थ्याने परदेशातील पद्व्युत्तर पदवी किंवा पीएचडी अभ्यासक्रम विहित कालावधीत पूर्ण करणे आवश्यक आहे. त्यासाठी कोणत्याही परिस्थितीत विद्यार्थ्यास मुदतवाढ वा वाढीव खर्च दिला जाणार नाही. अपवादात्मक परिस्थितीत परदेशातील विदयापीठात प्रवेश घेण्यास विलंब झाला असल्यास शासन निर्णयातील तरतूदीनुसार प्रकरण हाताळावे.
५. परदेशी शिष्यवृत्तीसाठी निवड करण्यात आलेल्या संबंधित विद्यार्थ्यास उच्च शिक्षण घेण्यासाठी ज्या शैक्षणिक संस्था, विद्यापीठात अथवा अभ्यासक्रमास मान्यता दिलेली आहे, ते ठिकाण वा अभ्यासक्रम विद्यार्थ्याने परस्पर बदलल्यास संबंधित विद्यार्थ्याकडुन शिष्यवृत्तीची रक्कम संपूर्णत: वसूल करण्यात येईल.
६. शिष्यवृत्ती मंजूर करण्यात आलेल्या अभ्यासक्रमाच्या एकूण खर्चाच्या रकमेपैकी ज्या विद्यार्थ्यांना शिष्यवृत्ती मंजूर झाली आहे, त्याला त्या वर्षाचे शुल्क, निर्वाह भत्ता व इतर अनुषंगिक खर्च यांची रक्कम संबंधित प्रादेशिक उपायुक्त, समाज कल्याण विभाग यांनी संबंधित विद्यापीठाकडून प्रमाणित माहिती प्राप्त करुन घेऊन, शिक्षण फी संबंधित विद्यापीठास आणि निर्वाह भत्ता व अनुषंगिक खर्चाची रक्कम संबंधित विद्यार्थ्यांच्या बँक खात्यात अदा करावी.
७. याबाबत होणारा खर्च हा "मागणी क्रमांक झेडजी-०३, प्रधानशीर्ष २२२५, अनुसूचित जाती, अनुसूचित जमाती, इतर मागासवर्ग व अल्पसंख्याक यांचे कल्याण, ०३, मागासवर्गीयांचे कल्याण, २७७ - शिक्षण, ०२ शिष्यवृत्ती विद्यावेतन, (०२) (१८) “विमुक्त जाती, भटक्या जमाती, इतर मागासवर्ग व व विशेष मागास प्रवर्गातील गुणवंत मुलामुलींना परेदशात उच्च शिक्षणासाठी शिष्यवृत्ती” (२२२५ एफ २१८), " या लेखाशिर्षाखाली खर्ची घालून त्या अंतर्गत चालू आर्थिक वर्षात मंजूर करण्यात आलेल्या तरतूदीमधून भागविण्यात यावा. त्याकरीता उप सचिव (अर्थसंकल्प), इतर मागास बहुजन कल्याण विभाग, मंत्रालय, मुंबई यांना नियंत्रक अधिकारी तसेच संबंधित प्रादेशिक उपायुक्त, समाज कल्याण विभाग यांना आहरण व संवितरण अधिकारी म्हणून घोषित करण्यात येत आहे.
पृष्ठ ६ पैकी २
# Page 3
शासन निर्णय क्रमांकः शिवृत्ती २०२२/प्र.क्र.१५/शिक्षण-२
८. संबंधित प्रादेशिक उपायुक्त, समाज कल्याण विभाग यांनी परदेशी शिष्यवृत्ती मंजूर करताना संदर्भाधीन शासन निर्णय क्रमांक शिवृत्ती-२०१८/प्र.क्र.११८ / शिक्षण, दिनांक ११ ऑक्टोबर, २०१८व शासन शुध्दीपत्रक क्रमांक शिवृत्ती-२०१८ /प्र.क्र.११८ /शिक्षण, दिनांक १२ नोव्हेंबर, २०१८मधील अटी व शर्तीचे काटेकोरपणे पालन करावे.
# Page 4
# Page 5
# Page 6