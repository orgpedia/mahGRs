# Page 1
शामराव पेजे कोकण इतर मागास आर्थिक विकास महामंडळास भागभांडवली अंशदान (४२२५२०७२) अंतर्गत खर्च भागविण्याकरिता पुर्नर्विनियोजनाने मंजूर झालेल्या तरतुदीच्या वितरणाबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक : इमाव-२०२१/प्र.क्र.४१/महामंडळे
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक : :३१.०३.२०२२
वाचा : १) मा. उपमुख्यमंत्री महोदयांनी सन २०२१ -२२ मध्ये अर्थसंकल्पीय भाषणामध्ये केलेली घोषणा.
२) वित्त विभाग, शासन परिपत्रक क्रमांक पूरक-२०२१/प्र.क्र.७८/ अर्थ-३, दि. २०.०७.२०२१
प्रस्तावना: सन २०२१-२२ मधील अर्थसंकल्पीय अधिवेशनातील भाषणामध्ये मा. उपमुख्यमंत्री महोदयांनी शामराव पेजे कोकण इतर मागास आर्थिक विकास महामंडळास रु. ५०.०० कोटी देण्याबाबत घोषणा केली होती. त्यास अनुसरुन पावसाळी अधिवेशनामध्ये बाब क्र. १६८ अन्वये रु. ५०.०० कोटी शामराव पेजे कोकण इतर मागास आर्थिक विकास महामंडळास भागभांडवलांतर्गत मंजूर करण्यात आले आहे. सदर महामंडळाची भागभांडवली अंशदानाची मर्यादा संपुष्टात आली असल्याने, सदर मर्यादेत वाढ होईपर्यंत सदर निधी महाराष्ट्र राज्य इतर मागसवर्गीय वित्त आणि विकास महामंडळाच्या भागभांडवली अंशदानांतर्गत वितरीत करण्याची बाब शासनाच्या विचाराधीन होती.
शासन निर्णय : मा. उपमुख्यमंत्री महोदयांनी सन २०२१-२२ च्या अर्थसंकल्पीय भाषणामध्ये केलेल्या घोषणेनुसार शामराव पेजे कोकण इतर मागासवर्ग आर्थिक विकास महामंडळास भागभांडवली अंशदान (४२२५२०७२) खाली पुरवणी मागणीद्वारे मंजूर झालेला रु.५०.०० कोटी (अक्षरी रुपये पन्नास कोटी फक्त) इतका निधी आवश्यक ती कार्यवाही व नियमांचा अवलंब करून “शामराव पेजे कोकण इतर मागासवर्ग आर्थिक विकास महामंडळ यांचेकडे वर्ग करण्याच्या अधिन सद्य:स्थितीत तात्पुरत्या स्वरुपात महाराष्ट्र राज्य इतर मागासवर्गीय वित्त आणि विकास महामंडळास भागभांडवली अंशदान (४२२५१९३१) मध्ये पुनर्विनियोजित करून उपलब्ध करून देण्यास शासन मान्यता देण्यात येत आहेत.
२. सदर निधी महाराष्ट्र राज्य इतर मागासवर्गीय वित्त आणि विकास महामंडळास तात्पुरत्या स्वरुपात वितरीत करण्यात येत असून मा.मंत्रिमंडळाची मंजूरी मिळाल्यावर शामराव पेजे कोकण इतर मागासवर्ग आर्थिक विकास महामंडळास सदर निधी तात्काळ वर्ग करण्यात यावा.
३. वरील अनुदानाबाबत उप सचिव (रोखशाखा), विजाभज, इमाव व विमाप्र कल्याण विभाग, मंत्रालय, मुंबई हे नियंत्रक अधिकारी राहतील. सदर अनुदानाची रक्कम आहरित करण्यासाठी, कक्ष अधिकारी (रोखशाखा), आहरण व संवितरण अधिकारी, विमुक्त जाती भटक्या जमाती, इतर मागासवर्ग व विशेष मागासप्रवर्ग कल्याण विभाग, मंत्रालय, मुंबई यांना घोषित करण्यात आले आहे. त्यांना सदर अनुदान म.को.नि.४४ मधील नमुन्यातील देयकान्वये महाराष्ट्र राज्य इतर मागासवर्गीय वित्त आणि विकास महामंडळ (मर्यादित), मुंबई यांस संवितरीत करण्याचे अधिकार देण्यात येत आहेत.
४. या बाबीवरील खर्च मागणी क्र. झेडजी-४,(०१) (०२) महाराष्ट्र राज्य इतर मागासवर्ग वित्त व विकास महामंडळास भागभांडवली अंशदान (कार्यक्रम) ३२, अंशदाने, ५४ गुंतवणूका (४२२५१९३१) या लेखाशीर्षाखाली खर्ची टाकून सन २०२१-२२ या आर्थिक वर्षाच्या मंजूर तरतूदीतून भागविण्यात यावा.
# Page 2
शासन निर्णय क्रमांकः इमाव-२०२१/प्र.क्र.४१/महामंडळे
५. शासन परिपत्रक, वित्त विभाग, क्रमांक अर्थसं-२०२१/प्र.क्र.४८/अर्थ-३, दि. ६ एप्रिल, २०२१ अन्वये प्रशासकीय विभागांना प्रदान केलेल्या अधिकारांतर्गत तसेच वित्त विभागाचा अनौपचारिक संदर्भ क्र. ४३२/व्यय १४, दि. २९.०३.२०२२ अन्वये दिलेल्या सहमतीने निर्गमित करण्यात येत आहे.