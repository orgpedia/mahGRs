# Page 1
महाराष्ट्र राज्यातील रहिवासी असणारे व परराज्यात शिकणाऱ्या विजाभज, विमाप्र व इमाव प्रवर्गातील विद्यार्थ्यांना भारत सरकार / राज्य पुरस्कृत मॅट्रीकोत्तर शिष्यवृत्ती, शिक्षण शुल्क, परीक्षा फी इ. योजनांच्या अंमलबजावणीबाबत
महाराष्ट्र शासन
इतर मागास बहुजन कल्याण विभाग
शासन परिपत्रक क्रमांक : शिवृत्ती-२०२२/प्र.क्र.०४/शिक्षण-१
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२
दिनांक : २ ऑगस्ट, २०२२
वाचा : शासन परिपत्रक समक्रमांक दिनांक २५ मार्च, २०२२
शासन परिपत्रक :
संचालक, इतर मागास बहुजन कल्याण संचालनालय, पुणे या कार्यालयाने सादर केलेल्या प्रस्तावाच्या अनुषंगाने संदर्भाधीन दि.२५ मार्च २०२२ चे परिपत्रकान्वये महाराष्ट्र राज्यातील रहिवासी असणारे विमुक्त जाती व भटक्या जमाती, इतर मागास व विशेष मागासवर्ग प्रवर्गातील विद्यार्थी जे राज्याबाहेर परराज्यात खाजगी बिनाअनुदानित व कायम अनुदानित व्यावसायिक अभ्यास क्रमासाठी प्रवेश घेतलेल्या विदयार्थ्यांना सन २०१७-१८ पासून भारत सरकार मॅट्रिकोत्तर शिष्यवृत्ती, शिक्षण फी, परीक्षा फी प्रतीपूर्ती, निर्वाहभत्ता प्रदाने इ.
विद्यार्थ्यांच्या आधारसंलग्न बँक खात्यावर ऑफलाईन पध्दतीने अदा करण्याबाबतचे परिपत्रक निर्गमित करण्यात आले होते.
तथापि, सामाजिक न्याय विभागाकडून परराज्यात शिकत असणाऱ्या व महाराष्ट्राचे अधिवारी असलेल्या अनुसूचित जाती प्रवर्गातील विदयार्थ्यांना शिष्यवृत्ती देत असून फ्रीशीप देण्यात येत नसल्याचे, परंतू सामाजिक न्याय विभागाकडून दि.८.११.२०१७ च्या शासन निर्णय अन्वये राजर्षी शाहू महाराज शिष्यवृत्ती योजनेअंतर्गत राज्यातील १०० अनुसूचित जाती प्रवर्गातील विदयार्थ्यांना देशातील शैक्षणिक संस्थांमध्ये उच्च शिक्षण देण्यासाठी शिष्यवृत्ती योजना राबविली जात असल्याचे निदर्शनास आले आहे.
केंद्र शासनाच्या मार्गदर्शक सूचना व सामाजिक न्याय विभागाचे प्रचलित धोरण विचारात घेऊन विमुक्त जाती/भटक्या जमाती / इतर मागास वर्ग या प्रवर्गातील विद्यार्थ्यांना देशातील शैक्षणिक संस्थांमध्ये उच्च् शिक्षण देण्यासाठी शिष्यवृत्ती देण्याबाबत धोरण निश्चित करण्याची बाब शासनाच्या विचाराधीन आहे. सबब, दि.२५.३.२०२२ रोजीचे शासन परिपत्रक रद्द करण्यात येत आहे.
# Page 2