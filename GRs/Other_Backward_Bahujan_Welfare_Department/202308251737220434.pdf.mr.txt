# Page 1
विमुक्त जाती भटक्या जमाती, इतर मागासवर्ग व विशेष मागास प्रवर्गातील विद्यार्थ्यांचे शिष्यवृत्ती / फ्रिशीप योजनेंतर्गत महाडीबीटी प्रणालीवर ५० अभ्यासक्रमांचे मॅपिंग करण्याबाबत.
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक : शिवृत्ती-२०२३/प्र.क्र.१०१/शिक्षण-१
मोती महल, २ रा मजला, १९५, जे. टाटा रोड, चर्चगेट,मुंबई-४०००२०
दिनांक : २४ ऑगस्ट, २०२३.
संदर्भ- १. शासन निर्णय क्रमांक : इबीसी-२०१७/प्र.क्र.१३/शिक्षण, दि.२१.०८.२०१७ २. शासन परिपत्रक क्रमांक: संकीर्ण-२०२०/सं.क्र.५२/स्वी.स, दि.०२.११.२०२० ३. संचालक, इतर मागास बहुजन कल्याण संचालनालय, पुणे यांचे पत्र क्रमांक इ.मा.ब.क.सं./शिक्षण/नविन अभ्यासक्रम/महाडीबीटी मॅपींग/२०२३-२४/१८१४, पुणे, दिनांक ७.०८.२०२३
प्रस्तावना:
केंद्र शासनाच्या सन १९९८ मधील मार्गदर्शक सूचनेनुसार विमुक्त जाती, भटकया जमाती, इतर मागासवर्ग व विशेष मागासप्रवर्गाच्या विद्यार्थ्यांना शिष्यवृत्ती मंजूर करण्यात येते. केंद्र शासन पुरस्कृत भारत सरकार शिष्यवृत्ती योजनेतर्गत, केंद्र शासनाने सन १९९८ च्या पत्रकान्वये विहित केलेल्या अभ्यासक्रमाच्या गटानुसार एकूण ६०५ अभ्यासक्रम विहित करण्यास संदर्भ क्र.१ अन्वये मान्यता देण्यात आली आहे. तसेच, सदर अभ्यासक्रमात यथास्थिती वाढ किंवा बदल करण्याचे अधिकार शासन वा शासन नियुक्त समितीस राहतील असा निर्णय घेण्यात आला आहे.
संदर्भ क्रमांक २ येथील दि. ०२.११.२०२० अन्वये शिष्यवृत्ती / फ्री शिपसाठी रोजगारान्मुख / तत्सम अभ्यासक्रमाची ( Courses ) निश्चिती करण्याबाबत संचालक, इतर मागास बहुजन कल्याण संचालनालय, पुणे यांचे अध्यक्षतेखाली समिती गठीत करण्यात आलेली आहे.
संदर्भ क्रमांक ३ येथील पत्रान्वये दिनांक २५.०७.२०२३ रोजी झालेल्या समितीच्या बैठकीचे इतिवृत्त पाठविण्यात आले असून संचालकांनी ६७ अभ्यासक्रमांना मान्यता देण्याबाबत शिफारस केली आहे. सदर ६७ अभ्यासक्रमांपैकी १७ अभ्यासक्रम यापूर्वीच महाडिबीटी प्रणालीवर मॅप असल्याने उर्वरित ५० अभ्यासक्रमांचे महाडीबीटी प्रणालीवर मॅपिंग करण्याची बाब शासनाच्या विचाराधीन होती.
शासन निर्णय संचालक, इतर मागास बहुजन कल्याण संचालनालय, पुणे यांनी संदर्भ क्रमांक ३ येथील पत्रान्वये शिफारस केलेल्या ५० अभ्यासक्रमांना इतर मागास बहुजन कल्याण विभागांतर्गत राबविल्या
# Page 2
शासन निर्णय क्रमांकः शिवृत्ती-२०२३/प्र.क्र.१०१/शिक्षण-१
जाणाऱ्या योजनांकरिता महाडीबीटी प्रणालीवर मॅपिंग करण्यास या शासन निर्णयान्वये मान्यता देण्यात येत आहे.
यास्तव, सोबत जोडलेल्या विवरणपत्रामधील ५० अभ्यासक्रमांचा समावेश महाडीबीटी प्रणालीवर करण्यात यावा व सदरहू अभ्यासक्रमांचे मॅपिंग संबधित शिष्यवृत्ती / फ्रीशिप योजनांशी करण्यास शासनाची मान्यता देण्यात येत आहे.
# Page 3
# Page 4
# Page 5