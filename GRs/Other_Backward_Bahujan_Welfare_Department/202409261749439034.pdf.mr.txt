# Page 1
पुण्यश्लोक अहिल्यादेवी घरकुल योजनेंतर्गत
चंद्रपूर जिल्हयातील ८४ वैयक्तिक घरकुल
लाभार्थ्यांच्या प्रस्तावास कायोत्तर मान्यता व
निधी उपलब्ध करुन देण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक : पुअयो-२०२४/प्र.क्र.११७/योजना-५
नवीन प्रशासकीय इमारत, ३ रा मजला,
मंत्रालय, मुंबई - ४०० ०३२
दिनांक : २६ सप्टेंबर, २०२४.
संदर्भ:-१) शासन निर्णय, इमाव, सावशैमाप्र, विजाभज, विमाप्र कल्याण विभाग क्र. गृनियो-
२०१९/प्र.क्र.०२/विजाभज-१, दिनांक ०६.०९.२०१९.
२) जिल्हाधिकारी तथा अध्यक्ष, पुण्यश्लोक अहिल्यादेवी घरकुल योजना जिल्हास्तरीय
समिती, चंद्रपूर यांचे क्र.४२६, दिनांक २४.०६.२०२४ रोजीचे प्रशासकीय मान्यता आदेश.
३) सहायक संचालक, इतर मागास बहुजन कल्याण, चंद्रपूर यांचे क्र.४२६ दिनांक
२४.०६.२०२४ रोजीचे रोजीचे पत्र.
शासन निर्णय :-
“पुण्यश्लोक अहिल्यादेवी होळकर घरकूल योजना” या योजनेंतर्गत भटक्या जमाती-क
प्रवर्गातील धनगर समाजासाठी घरे बांधण्याचा निर्णय संदर्भ क्र.१ येथील शासन निर्णयान्वये घेण्यात
आला आहे. सदरहू योजना ही यशवंतराव चव्हाण मुक्त वसाहत योजनेंच्या धर्तीवर राबविण्यात येते.
सदर योजनेंतर्गत, जिल्हाधिकारी, चंद्रपूर यांच्या अध्यक्षतेखालील जिल्हास्तरीय समितीची बैठक
दि.२०.०६.२०२४ रोजी पार पडली. सदर बैठकीत जिल्हास्तरीय समितीने घेतलेल्या निर्णयास
अनुसरुन संदर्भ क्र.२ येथील आदेशान्वये चंद्रपूर जिल्हयातील एकूण ८४ वैयक्तिक लाभार्थ्यांच्या
प्रस्तावास प्रशासकीय मान्यता देण्यात आली असून सदर प्रस्ताव सहायक संचालक, इतर मागास
बहुजन कल्याण, चंद्रपूर यांनी संदर्भ क्र.३ येथील पत्रान्वये शासनास सादर केला आहे.
२. पुण्यश्लोक अहिल्यादेवी होळकर घरकूल योजनेंतर्गत सन २०२४-२५ करीता चंद्रपूर
जिल्यातील ८४ वैयक्तिक घरकुल लाभार्थ्यांच्या प्रस्तावास (परिशिष्ट्ट-अ प्रमाणे) कायोत्तर मान्यता
आणि सदरहू लाभार्थ्यांकरीता प्रति लाभार्थी रु.१.३० लक्ष प्रमाणे रु.१,०९,२०,०००/-(अक्षरी रुपये
एक कोटी नऊ लक्ष वीस हजार फक्त) व ४ टक्के प्रशासकीय निधी (प्रति घरकुल रु.५२००/- प्रमाणे)
रु.४,३६,८००/- (अक्षरी रुपये चार लक्ष छत्तीस हजार आठशे फक्त) अशा एकूण रु.१,१३,५६,८००/-
(अक्षरी रुपये एक कोटी तेरा लक्ष छप्पन हजार आठशे फक्त) इतक्या निधीस मंजुरी देण्यात येत आहे.
सदरहू निधीपैकी तूर्त रु.४५,००,०००/- (अक्षरी रुपये पंचेचाळीस लक्ष फक्त) इतका निधी वितरीत
करण्यात येत असून उर्वरित निधी योजनेंतर्गत उपलब्ध आर्थिक तरतुदीनुसार अदा करण्यात येईल.
# Page 2
शासन निर्णय क्रमांक : यचमु-२०२४/प्र.क्र.९०/योजना-५
३. पुण्यश्लोक अहिल्यादेवी होळकर घरकूल योजनेंतर्गत “परिशिष्ट्ट-अ” मधील ८४ वैयक्तिक
घरकुल लाभार्थ्यांना सदरहू मान्यता खालील अटींच्या अधीन राहून देण्यात येत आहे.
१)चंद्रपूर जिल्हास्तरीय समितीने पात्र ठरवलेल्या व छाननीअंती अंतिम करुन
दि.२४.०६.२०२४ अन्वये प्रशासकीय मान्यता दिलेल्या परिशिष्ट्ट-अ मध्ये नमूद लाभार्थ्यांनाच
सदरहू योजनेचा लाभ अनुज्ञेय राहील.
२)सर्व लाभार्थी हे भटक्या जमाती-क प्रवर्गातील (धनगर प्रवर्गातील) वैयक्तिक जात प्रमाणपत्र
धारक असणे बंधनकारक असून अशाच व्यक्तीस सदरहू योजनेचा लाभ अनुज्ञेय राहील.
३)ज्या व्यक्तीचे जात प्रमाणपत्र आहे त्याच व्यक्तीस लाभ अनुज्ञेय राहील. दुसऱ्या व्यक्तीस
लाभ अनुज्ञेय राहणार नाही.
४)या लाभार्थ्यांनी योजनेंतर्गत तरतुदीनुसार उत्पन्नाचा दाखला सादर करणे आवश्यक राहील.
५)सर्व लाभार्थ्यांना आदेशाच्या दिनांकापासून एका महिन्यात अधिवास प्रमाणपत्र सादर करणे
आवश्यक राहील.
६)लाभार्थ्यांपैकी एखाद्या व्यक्तीच्या नावात, पालकाच्या / वडीलांच्या नावात अथवा
आडनावात तफावत असल्यास ती तफावत दुर करण्यासाठी संबंधित व्यक्तीच्या नावाचा,
पालकाच्या नावाचा व आडनावाचा पुरावा सादर करणे आवश्यक राहील.
नाव/आडनावातील तफावत दुर न झाल्यास अशा व्यक्तीस सदरहू योजनेचा लाभ अनुज्ञेय
राहणार नाही.
७)पात्र लाभार्थ्यांची नावे दुबार झाल्यास सदरहू नावे वगळून शासनाच्या धोरणानुसार कार्यवाही
करावी. लाभार्थ्यांची नावे दुबार झाल्यास त्यांची संपूर्ण जबाबदारी संबंधीत सहायक
संचालक, इतर मागास बहुजन कल्याण यांची राहील.
८)सदर योजनेंतर्गत निवड करण्यात आलेल्या लाभार्थ्यांने अन्य घरकूल योजनांचा लाभ घेतला
नाही याची खात्री करुन लाभार्थ्यांना लाभ देण्याची जबाबदारी संबंधीत सहायक संचालक,
इतर मागास बहुजन कल्याण यांची राहील.
९)वरीलप्रमाणे मान्यता दिलेल्या लाभार्थ्यांना घरकुलाचा लाभ देताना संदर्भाधीन शासन
निर्णय/शुद्धीपत्रकांतील अटी व शतींचे उल्लंघन होणार नाही याची दक्षता संबंधीत सहायक
संचालक, इतर मागास बहुजन कल्याण यांनी घ्यावी.
४. सदरहू प्रकरणी लाभार्थ्यांच्या सर्व कागदपत्रांची व अटींची पुर्तता झाल्याची खातरजमा
करण्याची जबाबदारी जिल्हाधिकारी तथा अध्यक्ष, पुण्यश्लोक अहिल्यादेवी होळकर घरकूल योजना,
चंद्रपूर व सहायक संचालक, इतर मागास बहुजन कल्याण, चंद्रपूर यांची राहील.
५. सदरहू निधी वितरीत करण्यासाठी संचालक, इतर मागास बहुजन कल्याण संचालनालय,
महाराष्ट्र राज्य, पुणे यांना “नियंत्रक अधिकारी” घोषित करण्यात येत असून त्यांनी सदरहू निधी
संचालक, राज्य व्यवस्थापन कक्ष-ग्रामीण गृहनिर्माण कक्ष, सिडको भवन, सी.बी.डी. बेलापूर, नवी मुंबई
पृष्ट्ठ ७ पैकी २
# Page 3
शासन निर्णय क्रमांक : यचमु-२०२४/प्र.क्र.९०/योजना-५
या कार्यालयातील आहरण व संवितरण अधिकारी यांना अर्थसंकल्पीय वितरण प्रणाली (BEAMS) द्वारे
वितरीत करावा. आहरण व संवितरण अधिकारी यांनी आवश्यक तरतूद संबंधित यंत्रणेस वितरीत करावी.
तसेच, कामाबाबतचा अहवाल वेळोवेळी शासनास सादर करावा.
६. जिल्हाधिकारी तथा अध्यक्ष, पुण्यश्लोक अहिल्यादेवी होळकर घरकूल योजना, चंद्रपूर व
सहायक संचालक, इतर मागास बहुजन कल्याण, चंद्रपूर यांनी सर्व अटी व शतींच्या पुर्ततेशिवाय निधी
खर्च करु नये. तसेच, याकरीता कोणत्याही परिस्थितीत अतिरिक्त निधी मंजूर केला जाणार नाही.
७. याबाबतचा खर्च सन २०२४-२५ या वित्तीय वर्षात मागणी क्रमांक झेडजी-३, २२२५, अनुसूचित
जाती अनुसूचित जमाती व इतर मागासवर्ग व अल्पसंख्यांक यांचे कल्याण, ०३, मागासवर्गीयांचे कल्याण
(०४)(०३) भटक्या जमाती क प्रवर्गातील धनगर समाजासाठी घरे बांधण्याची योजना (कार्यक्रम) ( २२२५
एफ ४६१ ) ३१, सहायक अनुदाने ( वेतनेत्तर ) या लेखाशिर्षाखाली वित्तीय वर्ष २०२४-२५ करीता प्राप्त
आर्थिक तरतूदीतून भागविण्यात यावा. सदर शासन निर्णयान्वये वितरीत करण्यात येणारे सहायक
अनुदान (वेतनेत्तर ) हे सशर्त सहायक अनुदान आहे.
८. वित्तीय नियमावली व महाराष्ट्र अर्थ नियमावली पुस्तिकानुसार वित्त विभागाने निर्गमित
केलेल्या अटी व शर्तीनुसार सदर निधी खर्च करताना कोणतीही वित्तीय अनियमितता होणार नाही याची
दक्षता घेण्याची, तसेच सदर निधी खर्च केल्यानंतर उपयोगिता प्रमाणपत्र (Utilisation Certificate)
वेळोवेळी महालेखापाल, शासन व संबंधितांना सादर करण्याची जबाबदारी आहरण व संवितरण
अधिकारी व नियंत्रक अधिकारी यांची राहील.
९. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5
# Page 6
# Page 7