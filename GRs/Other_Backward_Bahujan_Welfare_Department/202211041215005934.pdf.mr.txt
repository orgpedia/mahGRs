# Page 1
जालना जिल्हयातील यशवंतराव चव्हाण मुक्त वसाहत योजनेंतर्गत वैयक्तिक घरकुल बांधकामाच्या लाभार्थीना मान्यता व निधी वितरणाबाबत.
महाराष्ट्र शासन
इतर मागास बहुजन कल्याण विभाग,
शासन निर्णय : यचमु-२०२२/प्र.क्र.१०४/योजना-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२.
दिनांक : ०३ नोव्हेंबर, २०२२.
संदर्भ : १) शासन निर्णय विजाभज, इमाव व विमाप्र कल्याण विभाग क्र.गृनियो-२०१७/ प्र.क्र.६०/ विजाभज-१, दिनांक २४/१/२०१८.
२) शासन शुध्दीपत्रक विजाभज, इमाव व विमाप्र कल्याण विभाग क्र. गृनियो-२०१७/ प्र.क्र.६०/विजाभज-१, दिनांक ८/१/२०१९.
३) शासन शुध्दीपत्रक विजाभज, इमाव व विमाप्र कल्याण विभाग क्र.गृनियो-२०१७/ प्र.क्र.६०/ विजाभज - १, दिनांक ८/३/२०१९.
४) शासन शुध्दीपत्रक निर्णय विजाभज,इमाव व विमाप्र कल्याण विभाग क्र.गृनियो-२०१७/ प्र.क्र.६० / विजाभज - १, दिनांक ११/९/२०१९.
५) सहायक आयुक्त, समाजकल्याण, जालना यांचे पत्र क्र.१०७५, दिनांक-३१.०३.२०२२.
शासन निर्णय -
सहाय्यक आयुक्त, समाजकल्याण, जालना यांनी वैयक्तिक घरकुल लाभार्थ्यांची यादी संदर्भ क्रमांक ५ च्या पत्रान्वये शासनास सादर केली आहे. शासन निर्णय संदर्भ क्रमांक १ येथील दिनांक २४/१/२०१८ व शासन शुध्दीपत्रक संदर्भ क्र. २ ते ४ अनुक्रमे दिनांक ८/१/२०१९, दिनांक ८/३/२०१९ आणि दिनांक ११/९/२०१९ अन्वये विमुक्त जाती व भटक्या जमाती या समाजातील घटकांसाठी यशवंतराव चव्हाण मुक्त वसाहत योजनेंतर्गत केलेल्या सुधारणांच्या अनुषंगाने सन २०२२-२३ या वर्षात जालना जिल्हयातील सदर यादीतील परिशिष्ट “अ” मध्ये नमुद ५८ वैयक्तिक घरकुल योजनेसाठी पात्र लाभार्थ्यांकरीता प्रती लाभार्थी रू.१.२० लक्ष प्रमाणे एकूण रू. ६९.६० लक्ष इतका निधी (अक्षरी एकोणसत्तर लक्ष साठ हजार रूपये फक्त) तसेच प्रती घरकुल प्रशासकीय निधी रू.४८००/- प्रमाणे रू.०२,७८,४००/ (अक्षरी दोन लक्ष अठ्ठयाहत्तर हजार चारशे रूपये फक्त ) असा एकूण रूपये ७२,३८,४०० लक्ष (अक्षरी बहात्तर लक्ष अडतीस हजार चारशे रूपये फक्त) इतक्या निधीस याव्दारे शासनाची मान्यता देण्यात येत आहे.
# Page 2
शासन निर्णय क्रमांकः यचमु-२०२२/प्र.क्र.१०४/योजना-१
२. यशवंतराव चव्हाण मुक्त वसाहत योजनेंतर्गत जालना जिल्हयातील शासन निर्णयासोबतच्या परिशिष्ट “अ” मधील ५८ वैयक्तिक घरकुल लाभार्थ्यांना मान्यता खालील अटींच्या अधीन राहून देण्यात येत आहे.
१. जालना जिल्हास्तरीय समितीने पात्र ठरविलेल्या व छाननी अंती अंतीम केलेल्या लाभार्थ्यांपैकी सोबत जोडण्यात आलेल्या परिशिष्ट “अ” मध्ये नमूद पात्र लाभार्थ्यांना सदरहू योजनेचा लाभ अनुज्ञेय राहील.
२. सर्व लाभार्थी विजाभज प्रवर्गातील वैयक्तिक जात प्रमाणपत्र धारक असणे बंधनकारक राहील.
३. ज्या व्यक्तीचे जात प्रमाणपत्र आहे. त्याच व्यक्तीस सदरहू योजनेचा लाभ अनुज्ञेय राहील.
दुसऱ्या व्यक्तीस त्याचा लाभ अनुज्ञेय राहणार नाही.
४. लाभार्थ्यांना सन २०२२-२३ या वर्षाचे उत्पन्नाचे दाखला सादर करणे आवश्यक राहतील.
५. सर्व लाभार्थ्यांना आदेशाच्या दिनांकापासून एका महिन्यात अधिवास प्रमाणपत्र सादर करणे आवश्यक राहील.
६. ज्या व्यक्तीच्या नावात, पालकाच्या / वडीलांच्या नावात अथवा आडनावात तफावत असल्यास ती तफावत दुर करण्यासाठी संबंधित व्यक्तीच्या नावाचा, पालकाच्या नाव व आडनावाचा पुरावा सादर करणे आवश्यक राहील. नाव/आडनावातील तफावत दुर न झाल्यास अशा व्यक्तीस सदरहू योजनेचा लाभ अनुज्ञेय राहणार नाही.
७. पात्र लाभार्थ्यांची नावे दुबार झाल्यास सदरहू नावे वगळून शासनाच्या धोरणानुसार कार्यवाही करावी.
८. जिल्हास्तरीय समितीने शासन निर्णय संदर्भ क्र. १ दिनांक २४/१/२०१८ व शासन शुध्दीपत्रक संदर्भ क्र. २ ते ४ मधील अनुक्रमे दिनांक ८/१/२०१९, दिनांक ८/३/२०१९ व दिनांक ११/९/२०१९ च्या अधीन राहून सदरहू प्रकरणी आवश्यक ती कार्यवाही करुन वैयक्तिक लाभार्थी यांच्या घरकुल योजनेस मान्यता देण्याची कार्यवाही करणे आवश्यक राहील. कोणत्याही परिस्थितीत शासन निर्णयातील अटी व शर्तींचे उल्लंघन होणार नाही याची दक्षता घ्यावी. याकरीता कोणत्याही परिस्थितीत अतिरिक्त निधी मंजूर केला जाणार नाही.
३. या प्रकरणी लाभार्थ्यांच्या सर्व कागदपत्रांची व अटींची पुर्तता झाल्याची खातरजमा करण्याची जबाबदारी ही जिल्हाधिकारी, जालना व सहाय्यक आयुक्त, समाजकल्याण, जालना यांची राहील.
४. सदरहू योजनेच्या अंमलबजावणीसाठी सहायक आयुक्त, समाजकल्याण, जालना हे आहरण व संवितरण अधिकारी असतील. सदरहू योजनेसाठी आवश्यक असलेली तरतूद सहायक आयुक्त, समाजकल्याण, जालना हे संबंधित यंत्रणेस वितरीत करतील. जिल्हाधिकारी, जालना व सहाय्यक आयुक्त, समाजकल्याण, जालना यांनी सर्व अटी व शर्तींच्या पुर्ततेशिवाय निधी खर्च करु नये.
५. याबाबतचा खर्च सन २०२२-२३ या वित्तीय वर्षात मागणी झेडजी-३, मुख्य लेखाशिर्ष २२२५, अनुसूचित जाती, अनुसूचित जमाती व इतर मागास वर्ग यांचे कल्याण, ०३ मागासवर्गाचे कल्याण, (०१) (०३) विमुक्त जाती भटक्या जमाती यांच्याकरिता यशवंतराव चव्हाण मुक्त वसाहत योजना (२२२५-ई ८२१) ३१ सहायक अनुदाने (वेतनेत्तर) या लेखाशिर्षाखालील तरतूदीतून भागविण्यास यावा.
पृष्ठ ५ पैकी २
# Page 3
शासन निर्णय क्रमांकः यचमु-२०२२/प्र.क्र.१०४/योजना-१
६. याद्वारे वितरीत करण्यात येणाऱ्या निधीचे उपयोगिता प्रमाणपत्र महालेखापाल व शासनास सादर करावे.
# Page 4
# Page 5