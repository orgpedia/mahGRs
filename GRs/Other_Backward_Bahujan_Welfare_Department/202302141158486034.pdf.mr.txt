# Page 1
इतर मागास बहुजन कल्याण विभागामार्फत चालविण्यात येणाऱ्या विजाभज आश्रमशाळेतील शिक्षक / शिक्षकेतर कर्मचाऱ्यांच्या वैद्यकीय खर्चाच्या प्रतिपुर्तीच्या अनुज्ञेयतेची कमाल मर्यादा व मंजूरीबाबत..
महाराष्ट्र शासन
इतर मागास बहुजन कल्याण विभाग
शासन निर्णय क्र. वैखप्र-२०२३/प्र.क्र.४२/विजाभज-१
हुतात्मा राजगुरु चौक, मादाम कामा मार्ग,
१ ला मजला, मंत्रालय, मुंबई-४०० ०३२
दि. ३१ जानेवारी, २०२३
संदर्भ: १. शासन निर्णय, सार्वजनिक आरोग्य विभाग, क्र. वैखप्र
२०१८/प्र.क्र.१८८/२०१८/राकावि-२, दिनांक ६ जून, २०१९
२. शासन निर्णय, इतर मागासवर्ग, सामाजिक व शैक्षणिक मागास प्रवर्ग, विमुक्त जाती भटक्या जमाती आणि विशेष मागास प्रवर्ग कल्याण विभाग, क्र.वैखप्र
२०१९/प्र.क्र.११४९/ विजाभज-२, दिनांक २७ नोव्हेंबर, २०१९
३. शासन निर्णय, सार्वजनिक आरोग्य विभाग, क्र. वैखप्र-२०२२/प्र.क्र.१२०/राकावि-२, दिनांक १७ जानेवारी, २०२३
प्रस्तावना: शासकीय कर्मचारी व त्यांच्या कुटुंबियांना महाराष्ट्र राज्य सेवा (वैद्यकीय देखभाल) नियम, १९६१ मधील तरतुदींच्या अधीन राहून, आकस्मिकरित्या उद्भवणाऱ्या २९ आजारांवर खाजगी रुग्णालयात घेतलेल्या उपचारांवरील तसेच ५ गंभीर आजारांवर शासनाने संपूर्ण खर्चाच्या प्रतिपुर्तीसाठी मान्यता दिलेल्या खाजगी रुग्णालयात घेतलेल्या उपचारावरील वैद्यकीय खर्चाच्या प्रत्येक प्रकरणी रुपये ३,००,०००/- च्या कमाल मर्यादेत प्रतिपुर्तीस मंजुरी देण्याचे अधिकार उपरोक्त दिनांक २७ नोव्हेंबर, २०१९ च्या शासन निर्णयानुसार विभाग प्रमुख ( संचालक, इतर मागास बहुजन कल्याण संचालनालय, पुणे) यांना आहेत. या मर्यादेबाहेरील वैद्यकीय खर्चाच्या प्रतिपुर्तीची प्रकरणे मंत्रालयीन प्रशासकीय विभागाकडे सादर केली जातात.
२. सार्वजनिक आरोग्य विभागाने संदर्भ क्र. ०३ येथील शासन निर्णयान्वये वैद्यकीय खर्चाच्या प्रतिपूर्तीच्या प्रकरणाबाबत वित्तीय अधिकारात बदल केला आहे. सार्वजनिक आरोग्य विभागाने केलेला बदल या विभागाच्या आश्रमशाळेतील शिक्षक / शिक्षकेत्तर कर्मचाऱ्यांच्या प्रकरणांना लागू करण्यासाठी शासनाने खालीलप्रमाणे निर्णय घेतला आहे.
शासन निर्णयः सार्वजनिक आरोग्य विभागाच्या संदर्भ क्रमांक १ येथील दिनांक १७ जानेवारी, २०२३ रोजीच्या शासन निर्णयाच्या अनुषंगाने इतर मागास बहुजन कल्याण विभागामार्फत चालविण्यात येणाऱ्या विजाभज आश्रमशाळेतील शिक्षक / शिक्षकेतर कर्मचाऱ्यांच्या वैद्यकीय खर्चाच्या प्रतिपुर्तीच्या अनुज्ञेयतेची कमाल मर्यादा व मंजूरीबाबतच्या अधिकारांत संदर्भ क्रमांक ३ येथील दिनांक २७ नोव्हेंबर, २०१९ रोजीच्या शासन निर्णयात खालीलप्रमाणे बदल करण्यात येत आहे.
-----------------------------------------------------------------------------------------------------------------------------------------------------------------------------------------------------------------
| अ. क्र. | सक्षम प्राधिकारी | पूर्वीचे अधिकार | सुधारीत अधिकार |
|  | मंत्रालयीन प्रशासकीय विभाग प्रमुख सचिव/ प्रधान सचिव / अपर मुख्य सचिव, इतर मागास बहुजन कल्याण विभाग | रुपये ३,००,०००/- (अक्षरी रुपये तीन लक्ष) वरील प्रकरणे | रुपये ५,००,०००/- (अक्षरी रुपये पाच लक्ष) वरील प्रकरणे |
-----------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः वैखप्र-२०२३/प्र.क्र.४२/विजाभज-१
------------------------------------------------------------------------------------------------------------------------------------------------------------------------------------------------------------------------
|  | संचालक, इतर मागास बहुजन कल्याण संचालनालय, पुणे | रुपये ३,००,०००/ (अक्षरी रुपये तीन लक्ष) पर्यंतची प्रकरणे | रुपये ३,००,०००/- (अक्षरी रुपये तीन लक्ष) वरील परंतु रुपये ५,००,०००/- (अक्षरी रुपये तीन लक्ष) पर्यंतची प्रकरणे |
| ३ | प्रादेशिक उपसंचालक, इतर मागास बहुजन कल्याण  |  (प्रादेशिक) विभाग | रुपये २,००,०००/- (अक्षरी  |  रुपये दोन लक्ष) पर्यंतची प्रकरणे | रुपये ३,००,०००/- (अक्षरी रुपये तीन लक्ष) पर्यंतची प्रकरणे |
------------------------------------------------------------------------------------------------------------------------------------------------------------------------------------------------------------------------
२. रुपये ५,००,०००/- वरील वैद्यकीय खर्चाच्या प्रतिपुर्तीच्या प्रकरणांना महाराष्ट्र राज्य सेवा (वैद्यकीय देखभाल) नियम, १९६१ व त्यानंतर वेळोवेळी निर्गमित केलेल्या शासन निर्णयामधील तरतुदींच्या अधीन राहून मंजुरी देण्याचे अथवा उचित निर्णय घेण्याचे पूर्ण अधिकार मंत्रालयीन प्रशासकीय विभाग प्रमुखांना राहतील.
३. शासन याद्वारे असे निर्देश देत आहे की, वर नमूद केल्याप्रमाणे मंत्रालयीन प्रशासकीय विभाग प्रमुख, विभाग प्रमुख व प्रादेशिक विभाग प्रमुख यांच्या स्तरावर विजाभज आश्रमशाळेतील शिक्षक व शिक्षकेत्तर कर्मचाऱ्यांच्या प्रकरणांना मंजुरी देताना महाराष्ट्र राज्य सेवा (वैद्यकीय देखभाल) नियम, १९६१ व त्यानंतर वेळोवेळी निर्गमित केलेल्या शासन निर्णयामधील तरतुदी काटेकोरपणे तपासून मंजुरी देण्याची जबाबदारी सक्षम प्राधिकाऱ्याची राहील.
४. हा शासन निर्णय प्रलंबित प्रकरणांनादेखील लागु करण्यात यावा, मात्र यापुर्वीची निर्णयीत ठरलेली प्रकरणे पुन्हा सुरु करण्यात येवू नये.
५. हा शासन निर्णय संदर्भाधीन क्रमांक १ येथील शासन निर्णय, सार्वजनिक आरोग्य विभाग, क्र.वैखप्र २०२२/प्र.क्र.१२०/राकावि-२, दिनांक १७ जानेवारी, २०२३ नुसार वाढविण्यात आलेल्या मर्यादेनुसार निर्गमित करण्यात येत आहेत.