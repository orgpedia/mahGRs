# Page 1
भारत सरकार मॅट्रिकोत्तर शिष्यवृत्ती योजनेअंतर्गत इतर मागास प्रवर्गातील विद्यार्थ्यांना निधी वितरीत करण्याबाबत.
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक : इमाव २०१९/प्र.क्र.१०४/शिक्षण
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई
दिनांक :- २० जुलै, २०२२.
संदर्भ :- १) केंद्र शासनाचे पत्र क्र. ११०१४/३/२०२१/BC-I दिनांक २६.०८.२०२१.
२) केंद्र शासनाचे पत्र क्र.११०१४/३/२०२१/BC-I दिनांक २३.०३.२०२२.
प्रस्तावना : राज्यातील इतर मागास प्रवर्गातील विद्यार्थ्यांना केंद्र पुरस्कृत मॅट्रिकोत्तर शिष्यवृत्ती (केंद्र पुरस्कृत १०० टक्के) योजनेतर्गंत केंद्र शासनाकडून सन २०२१-२२ या आर्थिक वर्षाकरिता संदर्भ क्र. १ येथील पत्रान्वये रु. १३,००, ५०,००० /- (अक्षरी रुपये तेरा कोटी पन्नास हजार मात्र) व संदर्भ क्र. २ येथील पत्रान्वये रु. २२३,९९,००,०००/- (अक्षरी रुपये दोनशे तेवीस कोटी नव्व्यान्नव लाख मात्र) असा एकूण रु. २३६,९९,५०,०००/- (अक्षरी रुपये दोनशे छत्तीस कोटी नव्व्यान्नव लाख पन्नास हजार मात्र) इतका निधी राज्यास प्राप्त झाला. त्यापैकी रु.२३४,७१,४९,०००/- (अक्षरी रुपये दोनशे चौतीस कोटी एकाहत्तर लाख एकोणपन्नास हजार मात्र) इतका निधी, मागणी क्र. झेड.जी-३, २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण, ०३ मागासवर्गीयांचे कल्याण, २७७, शिक्षण, (०२) शिष्यवृत्या / विद्यावेतने, (०२) (१२) इतर मागास वर्गातील विद्यार्थ्यांना मॅट्रिकोत्तर शिष्यवृत्ती (केंद्र पुरस्कृत १०० टक्के) कार्यक्रम (२२२५ ई ९९१) या लेखाशिर्षाखाली खर्च करण्यात आला आहे. रु.२,२८,०१०००/- (अक्षरी रुपये दोन कोटी अठ्ठावीस लाख एक हजार मात्र) इतका निधी अखर्चित राहिला आहे. सदर अखर्चित निधी सन २०२२-२३ या आर्थिक वर्षात (०२) (१२) इतर मागास वर्गातील विद्यार्थ्यांना मॅट्रिकोत्तर शिष्यवृत्ती (केंद्र पुरस्कृत १०० टक्के) कार्यक्रम २२२५ ई ९९१ या लेखाशिर्षाअंतर्गत उपलब्ध तरतूदीतून खर्च करण्यास उपलब्ध करुन देण्याची बाब शासनाच्या विचाराधीन होती.
शासन निर्णय : केंद्र शासनाकडून संदर्भ क्र.१ व २ येथे नमूद दि.२६.०८.२०२१ व दि.२३.३.२०२२ च्या पत्रान्वये भारत सरकार मॅट्रिकोत्तर शिष्यवृत्ती योजनेअंतर्गत इतर मागास प्रवर्गातील विद्यार्थ्यांसाठी प्राप्त झालेल्या रु. २३६,९९,५०,०००/- पैकी अखर्चित रु.२,२८,०१०००/- (अक्षरी रुपये दोन कोटी अठ्ठावीस लाख एक हजार मात्र ) इतका निधी सन २०२२-२३ या आर्थिक वर्षात मॅट्रिकोत्तर शिष्यवृत्ती (केंद्र पुरस्कृत १०० टक्के) कार्यक्रम (२२२५ ई ९९१) या लेखाशिर्षाअंतर्गत उपलब्ध तरतूदीतून खर्च करण्यास मंजूरी देण्यात येत आहे. सदर निधी कोषागारातून आहरीत करुन केंद्र शासनाच्या निर्देशानुसार संचालनालय स्तरावर उघडलेल्या SNA खात्यात जमा करावी.
# Page 2
शासन निर्णय क्रमांकः इमाव २०१९/प्र.क्र.१०४/शिक्षण
२. सदर योजनेकरिता संचालक, इतर मागास बहुजन कल्याण संचालनालय,पुणे हे नियंत्रक अधिकारी राहतील. नियंत्रक अधिकारी यांनी उपरोक्त प्रमाणे वितरीत करण्यात आलेल्या तरतूदीच्या मर्यादेत विहित प्रयोजनातूनच खर्च करावा. सदर निधी खर्च झाल्यावर त्याबाबतचे खर्चाचे विवरण (जिल्हानिहाय खर्च / लाभार्थी संख्या) व उपयोगिता प्रमाणपत्र न चुकता शासनास सादर करण्याची दक्षता, संचालक, इतर मागास बहुजन कल्याण संचालनालय,पुणे यांची राहील.
३. उपरोक्त योजनेंतर्गत चालू आर्थिक वर्षातील खर्चाचे तसेच मागील वर्षातील खर्चाची उपयोगिता प्रमाणपत्रे नियंत्रक अधिकारी यांनी तपासण्याच्या अधिन राहून निधी खर्च करण्याची जबाबदारी नियंत्रक अधिकाऱ्यांची राहील. तसेच वित्तीय नियमावली, महाराष्ट्र अर्थसंकल्प नियमपुस्तिका यानुसार वेळोवेळी वित्त विभागाने निर्गमित केलेल्या अटी व शर्तीनुसार सदर निधी खर्च करुन कोणतीही वित्तीय अनियमितता होणार नाही, याची दक्षता घेण्याची जबाबदारी संचालक, इतर मागास बहुजन कल्याण संचालनालय, पुणे यांची राहील.
४. नियंत्रक अधिकारी यांनी निधी खर्च करताना वित्त विभागाच्या दि.०४.०४.२०२२ च्या परिपत्रकामधील अटींची पुर्तता झाली असल्याची खातरजमा करुन निधी वितरीत करण्यात यावा.
५. सदर शासन निर्णय वित्त विभाग, अनौपचारीक संदर्भ क्र. ७२० / व्यय-१४, दि.२०.०७.२०२२ अन्वये दिलेल्या सहमतीस अनुसरुन निर्गमित करण्यात येत आहे.