# Page 1
'भटक्या जमाती-क प्रवर्गातील धनगर समाजातील विद्यार्थ्यांना शहरांतील इंग्रजी माध्यमाच्या नामांकित निवासी शाळांमध्ये शिक्षण देणे' या योजनेंतर्गत मान्यता देण्यात आलेल्या शाळांना शुल्क निश्चितीसाठी कार्यपध्दती व शुल्क वितरणाची कार्यपध्दतीबाबत.
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक: धइशा-२०२३/प्र.क्र. २६७ / योजना-२
३ रा मजला,नवीन प्रशासन भवन,
हुतात्मा राजगुरु चौक, मादाम कामा मार्ग, मंत्रालय, मुंबई - ४०० ०३२.
दिनांक : ३० ऑगस्ट, २०२३
वाचा : १) शासन निर्णय विजाभज, इमाव व विमाप्र कल्याण विभाग,क्र. धइशाप्र-२०१९/ प्र.क्र.१२१/शिक्षण, दिनांक ७/८/२०१९.
२) शासन निर्णय, विजाभज, इमाव व विमाप्र कल्याण विभाग, क्र. धइशाप्र-२०१९/ प्र.क्र. ७२ / शिक्षण, दिनांक ४/९/२०१९.
प्रस्तावना : संदर्भाधिन शासन निर्णय, विजाभज, इमाव व विमाप्र कल्याण विभाग, दिनांक ४/९/२०१९ अन्वये धनगर समाजातील विद्यार्थ्यांना शहरांतील इंग्रजी माध्यमाच्या नामांकित निवासी शाळांमध्ये शिक्षण देण्याबाबतचा निर्णय घेण्यात आला आहे. सदर शासन निर्णयातील परिच्छेद (४)(क) येथे नमूद तरतुदीप्रमाणे, नामांकित योजनेंतर्गत प्रस्ताव सादर केलेल्या शाळांची शासन निर्णयासोबतच्या परिशिष्ट-अ मधील प्रपत्र - अ (१) व प्रपत्र - अ (२) आणि परिशिष्ट- ब मधील तपासणी प्रपत्रानुसार तपासणी करण्यात येऊन संबंधित शाळेमधील सोयी सुविधा व दर्जानुसार शासन निर्णयासोबतच्या परिशिष्ट-क मधील निकषांच्या आधारे गुणांकन करुन प्राप्त गुणानुसार शुल्क निर्धारीत करण्याची तरतुद करण्यात आली आहे. तसेच सदर योजनेंतर्गत नामांकित शाळांचे गुणांकन प्रत्येक वर्षी नविन शैक्षणिक वर्ष सुरु होण्यापुर्वी करण्याची तसेच त्यानुसार त्या शैक्षणिक वर्षाकरीता देय शुल्क निश्चितीचा निर्णय शासनस्तरावर घेण्याचा निर्णय दि.४/९/२०१९ च्या शासन निर्णयान्वये घेण्यात आला आहे. त्याप्रमाणे सदरहू योजनेंतर्गत मान्यता देण्यात आलेल्या शाळांना विहित केलेल्या निकषांच्या आधारे संबंधित शाळांना दरवर्षी प्राप्त होणाऱ्या गुणांकनानुसार निर्धारीत होणारे प्रती विद्यार्थी वार्षिक शुल्क मंजूर करण्यास मान्यता देण्याची तसेच शैक्षणिक शुल्क निश्चितीसाठी कार्यपध्दती तसेच शैक्षणिक शुल्क वितरणाची कार्यपध्दती निश्चित करण्याची बाब शासनाच्या विचाराधिन होती.
शासन निर्णय :
शासन निर्णय, विजाभज, इमाव व विमाप्र कल्याण विभाग, दिनांक ४/९/२०१९ अन्वये धनगर समाजातील विद्यार्थ्यांना शहरांतील इंग्रजी माध्यमाच्या नामांकित निवासी शाळांमध्ये शिक्षण देण्याबाबतचा निर्णय घेण्यात आला आहे. सदर शासन निर्णयातील परिच्छेद (४)(क) येथे नमूद तरतुदीप्रमाणे, नामांकित योजनेंतर्गत प्रस्ताव सादर केलेल्या शाळांची शासन निर्णयासोबतच्या परिशिष्ट-अ मधील प्रपत्र - अ (१) व प्रपत्र - अ (२) आणि परिशिष्ट-ब मधील तपासणी प्रपत्रानुसार
# Page 2
शासन निर्णय क्रमांकः धइशा-२०२३/प्र.क्र. २६७/योजना-२
तपासणी करण्यात येऊन संबंधित शाळेमधील सोयी सुविधा व दर्जानुसार शासन निर्णयासोबतच्या परिशिष्ट-क मधील निकषांच्या आधारे गुणांकन करुन प्राप्त गुणानुसार शुल्क निर्धारीत करण्याची तरतुद करण्यात आली आहे. तसेच सदर योजनेंतर्गत नामांकित शाळांचे गुणांकन प्रत्येक वर्षी नविन शैक्षणिक वर्ष सुरु होण्यापुर्वी करण्याची तसेच त्यानुसार त्या शैक्षणिक वर्षाकरीता देय शुल्क निश्चितीचा निर्णय शासनस्तरावर घेण्याचा निर्णय दि.४/९/२०१९ च्या शासन निर्णयान्वये घेण्यात आला आहे. त्याप्रमाणे सदरहू योजनेंतर्गत मान्यता देण्यात आलेल्या शाळांना विहित केलेल्या निकषांच्या आधारे संबंधित शाळांना दरवर्षी प्राप्त होणाऱ्या गुणांकनानुसार निर्धारीत होणारे प्रती विद्यार्थी वार्षिक शुल्क मंजूर करण्यास सदर शासन निर्णयान्वये मान्यता देण्यात येत आहे.
२. नामांकीत निवासी शाळा व्यवस्थापनामध्ये एकसुत्रता राहण्याच्या अनुषंगाने शुल्कनिश्चिती व शुल्क वितरणाबाबत खालीलप्रमाणे कार्यपध्दती राविण्यात यावी :
(अ) शुल्क निश्चितीसाठी कार्यपध्दती :
(9) ‘धनगर समाजातील विद्यार्थ्यांना शहरांतील इंग्रजी माध्यमाच्या नामांकित निवासी शाळांमध्ये शिक्षण देणे या योजनेंतर्गत मान्यता देण्यात आलेल्या शाळांना संबंधित सहायक आयुक्त, समाजकल्याण यांनी प्रत्यक्ष भेट देऊन संबंधित शाळांमध्ये असलेल्या सोयी सुविधा व दर्जानुसार शासन निर्णयासोबतच्या परिशिष्ट-क मधील निकषांच्या आधारे गुणांकन करण्यात यावे.
(२) नामांकित योजनेंतर्गत मान्यता दिलेल्या विद्यार्थ्यांपैकी प्रत्यक्ष शाळेत प्रवेशित विद्यार्थी संख्या (विद्यार्थ्यांची आधार पडताळणी करुन) तसेच शाळेला प्राप्त गुणांकन लक्षात घेऊन संबंधित शाळेला देय असलेल्या शैक्षणिक शुल्काची रक्कम निश्चित करुन त्याबाबतचा प्रस्ताव संबंधीत प्रादेशिक उप संचालक, इतर मागास बहुजन कल्याण (प्रादेशिक) विभाग यांना माहे १५ जुलै अखेर सादर करावा.
(३) संबधीत प्रादेशिक उपसंचालक, इतर मागास बहुजन कल्याण (प्रादेशिक) विभाग यांनी सदरहू प्रस्ताव तपासुन माहे जुलै अखेर संचालक, इतर मागास बहुजन कल्याण संचालनालय, म.रा., पुणे यांना सादर करावा.
(४) संचालक, इतर मागास बहुजन कल्याण संचालनालय, म.रा., पुणे यांनी सदरहू प्रस्ताव तपासून माहे दि. २० ऑगस्ट पर्यंत शासनास सादर करावा.
(ब) शुल्क वितरणाची कार्यपध्दती :
१) संचालक, इतर मागास बहुजन कल्याण संचालनालय, म.रा., पुणे यांनी संबंधित शाळांना अनुज्ञेय असलेल्या निधी वितरणाबाबतचा प्रस्ताव दि. २० ऑगस्ट पर्यंत शासनास सादर करावा.
२) त्यानुषंगाने शासनस्तरावरुन संचालक, इतर मागास बहुजन कल्याण संचालनालय, म.रा.,पुणे यांना नियंत्रक अधिकारी या नात्याने वितरीत करण्यात आलेला निधी संचालक, इतर मागास बहुजन कल्याण संचालनालय, म.रा., पुणे यांनी संबंधीत आहरण व संवितरण अधिकारी - सहायक आयुक्त, समाजकल्याण यांना वितरीत करावा.
पृष्ठ ३ पैकी २
# Page 3
शासन निर्णय क्रमांकः धइशा-२०२३/प्र.क्र. २६७/योजना-२
३) नामांकीत शाळांना खालीलप्रमाणे दोन हप्त्यात निधी वितरीत करण्यात यावा
1) पहिल्या हप्त्यामध्ये संबंधित शाळांना गुणांकनानुसार निश्चित होणाऱ्या एकूण रक्कमेच्या ५० टक्के रक्कम शैक्षणिक वर्षाच्या सुरुवातीला विद्यार्थी प्रवेशाची खात्री झाल्यानंतर माहे ऑगस्ट मध्ये वितरीत करण्यात यावी.
II) दुसऱ्या हप्त्यामध्ये उर्वरीत ५० टक्के रक्कम संबंधित शाळेमध्ये प्रवेशित विद्यार्थ्यांची प्रत्यक्षात उपस्थिती तपासून माहे डिसेंबर मध्ये वितरीत करण्यात यावी.