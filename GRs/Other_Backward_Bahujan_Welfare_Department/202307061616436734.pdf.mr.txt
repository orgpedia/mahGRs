# Page 1
सन २०२२-२३ या वर्षातील महात्मा बसवेश्वर सामाजिक समता- शिवा पुरस्कार निवडीबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक : मबशि-२०२३/प्र.क्र. ०४/योजना-३
हुतात्मा राजगुरु चौक, मादाम कामा मार्ग,
मंत्रालय, मुंबई-४०००३२
दिनांक:- ०५ जुलै,२०२३
वाचा :- १) सामाजिक न्याय व विशेष सहाय्य विभाग, शासन निर्णय क्रमांक: संकीर्ण-२०१६/प्र.क्र.४६७/महामंडळे, दिनांक ०८ जून,२०१६
२) इतर मागास बहुजन कल्याण विभाग, शासन निर्णय क्रमांक:
पुरस्कार-२०२२/प्र.क्र.०२/योजना-४, दिनांक १३ जून,२०२२
प्रस्तावना : वीरशैव लिंगायत समाजाचा सामाजिक, शैक्षणिक, आर्थिक व संघटनात्मक विकास होण्यासाठी
कलात्मक, समाजप्रबोधन व साहित्यिक क्षेत्रात कार्य करणाऱ्या कलावंत, साहित्यिक, समाज
प्रबोधनकार, समाज संघटक व समाज सेवक असलेल्या एका व्यक्तीला आणि यासाठी कार्य करणाऱ्या
एका संस्थेला "महात्मा बसवेश्वर सामाजिक समता- शिवा पुरस्कार" देण्याचा निर्णय वाचा क्र.१ येथील
शासन निर्णयान्वये घेण्यात आला आहे.
२. त्यानुसार प्रत्येक वर्षी १ व्यक्ती व १ संस्था यांना महात्मा बसवेश्वर सामाजिक समता - शिवा
पुरस्कार देण्यात येतो. त्यानुषंगाने सन २०२२-२३ या वर्षासाठी पुरस्कार वितरणाची बाब शासनाच्या
विचाराधीन होती.
शासन निर्णय :
वीरशैव लिंगायत समाजाचा सामाजिक, शैक्षणिक, आर्थिक व संघटनात्मक विकास होण्यासाठी
कलात्मक, समाजप्रबोधन व साहित्यिक क्षेत्रात कार्य करणाऱ्या कलावंत, साहित्यिक, समाज
प्रबोधनकार, समाज संघटक व समाज सेवक असलेल्या “व्यक्ती” आणि यासाठी कार्य करणाऱ्या
“संस्था” यांची निवड करण्यासाठी दिनांक १४ जून,२०२३ रोजी मा. मंत्री, इतर मागास बहुजन कल्याण तथा अध्यक्ष, पुरस्कार निवड समिती यांच्या अध्यक्षतेखालील राज्यस्तरीय निवड समितीची बैठक
# Page 2
शासन निर्णय क्रमांकः मबशि-२०२३/प्र.क्र. ०४/योजना-३
आयोजित करण्यात आली होती. सदर बैठकीत खालील तक्त्यात नमूद केल्याप्रमाणे १ व्यक्ती व १
संस्था यांची निवड करण्यात आलेली असून सदर व्यक्ती व संस्था यांना “महात्मा बसवेश्वर सामाजिक
समता- शिवा पुरस्कार” देवून सन्मानित करण्यास सदर शासन निर्णयान्वये मंजुरी देण्यात येत आहे.
------------------------------------------------------------------------------------------------------------------------------------------------------
| अ.क्र. | वर्ष | पुरस्काराकरीता निवड केलेल्या व्यक्तीचे नाव | पुरस्काराकरीता निवड केलेल्या संस्थेचे नाव |
| १ | सन २०२२-२३ | श्री. महेश लक्ष्मण शेटे, राहणार- राम नगर शिवनी, ता. अकोला, जि. अकोला -४४४१०४ | शिवानंद शिवाचार्य मठसंस्थान, तमलूर, ता. देगलूर, जि. नांदेड |
------------------------------------------------------------------------------------------------------------------------------------------------------
२. सन २०१६-१७ या वित्तीय वर्षासाठी “महात्मा बसवेश्वर सामाजिक समता-शिवा पुरस्कार” प्राप्त
व्यक्ती म्हणून प्रा. मनोहर बाबाराव धोंडे आणि संस्था म्हणून शिवा आखिल भारतीय वीरशैव युवक
संघटना, औरंगाबाद यांना पुरस्कार घोषित करुन व्यक्ती म्हणून प्रा. मनोहर धोंडे यांना २५,०००/
रुपये आणि संस्था म्हणून शिवा आखिल भारतीय वीरशैव युवक संघटना यांच्या नावे ५१,०००/
रुपयाचा धनादेश देण्यात आला आहे. परंतु, मानचिन्ह, सन्मानपत्र देवून पुरस्कार वितरण सोहळा
आयोजित करण्यात आला नव्हता. तसेच वाचा क्र.२ येथे नमूद शासन निर्णयान्वये सन २०१७-१८ ते
सन २०२१-२२ या एकूण ५ वर्षासाठी ५ व्यक्ती व ४ संस्थांची निवड करण्यात आलेली असून त्यांना
पुरस्काराचा धनादेश, मानचिन्ह, सन्मानपत्र, शाल व श्रीफळ देवून पुरस्कार वितरण सोहळा आयोजित
करणे अपरिहार्य कारणास्तव शक्य झाले नाही. त्यामुळे सन २०२२-२३ या वर्षासाठी निवड केलेल्या
पुरस्कारार्थींच्या सोहळयामध्ये उक्त नमूद ५ व्यक्ती व ४ संस्था यांना देखिल पुरस्काराचा धनादेश,
मानचिन्ह, सन्मानपत्र, शाल व श्रीफळ देवून गौरव करण्यात येईल.
३. सदर योजनेसाठी होणारा खर्च मागणी क्र. झेडजी ३ विमुक्त जाती, भटक्या जमाती, इतर
मागासवर्ग आणि विशेष मागास प्रवर्ग यांचे कल्याण, २२२५ अनुसूचित जाती, अनुसूचित जमाती, इतर
मागासवर्ग आणि विशेष मागास प्रवर्ग यांचे कल्याण, ०३ मागासवर्गीयांचे कल्याण, १०२ आर्थिक विकास,
(१०२)(०४)(०३) महात्मा बसवेश्वर सामाजिक समता शिवा पुरस्कार (कार्यक्रम) ०५, बक्षिसे (२२२५ एफ
२९२) या लेखाशीर्षाखाली सन २०२३-२४ च्या मंजूर अनुदानातून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः मबशि-२०२३/प्र.क्र. ०४/योजना-३