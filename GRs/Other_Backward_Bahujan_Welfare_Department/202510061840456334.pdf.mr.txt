# Page 1
प्रतिनियुक्तीने नियुक्ती व पदस्थापना
श्री. अमोल बा. ताकभाते, गट विकास अधिकारी
महाराष्ट्र शासन
इतर मागास बहुजन कल्याण विभाग
शासन निर्णय क्र. आस्थाप्र २०२५ / प्र. क्र. ०५/ आस्था २
मंत्रालय विस्तार, पहिला मजला,
मंत्रालय, मुंबई ३२
दिनांकः-०६ ऑक्टोबर, २०२५
संदर्भः १.सामान्य प्रशासन विभाग शासन निर्णय क्र. एसआरव्ही - २०११ / प्र. क्र. १३७ /
कार्या.१२, दि.१७/१२/२०१६
२.सामान्य प्रशासन विभाग शासन निर्णय क्र. एसआरव्ही - २०१६ / प्र. क्र. ५१० /
कार्या.१२, दि.१६ फेब्रुवारी, २०१८
३.शासन निर्णय इतर मागास बहुजन कल्याण विभाग क्र. आस्थाप्र - २०१७ / प्र. क्र.
०८ / आस्थापना - २, दि. १४ जानेवारी, २०२१ आणि दि. २२ मार्च, २०२२
४.प्रादेशिक उपसंचालक, इ.मा.ब.क. (प्रादेशिक) विभाग, लातूर यांचे पत्र क्र.
इमाबकवि / लातूर / आस्था /सहा.संचालक /रूजू अहवाल / २०२५-२६/१५३७,
दि.११.०६.२०२५
५.या विभागाचा समक्रमांकाचा शासन निर्णय दि.२१ मे, २०२५
शासन निर्णयः- शासन निर्णय, सामान्य प्रशासन विभाग, संदर्भ क्रमांक १ व २ अन्वये राज्य शासकीय
कर्मचाऱ्यांच्या प्रतिनियुक्तीने नियुक्तीबाबत मार्गदर्शक सूचना निर्गमित करण्यात आल्या आहेत.
सदर सूचनांच्या अधीन राहून संदर्भ क्रमांक ५ येथील शासन निर्णयान्वये श्री. अमोल बा. ताकभाते
गट विकास अधिकारी यांची इतर मागास बहुजन कल्याण विभागाच्या धाराशीव येथील सहायक
संचालकांच्या जिल्हा कार्यालयात सहायक संचालक या रिक्त पदावर प्रतिनियुक्तीने नियुक्ती
करण्यात आली आहे.
२. संदर्भ क्र. ४ येथील पत्रामध्ये नमूद केल्यानुसार श्री. अमोल बा. ताकभाते, गट विकास
अधिकारी हे सहायक संचालक, इतर मागास बहुजन कल्याण, धाराशीव या पदावर
दि.३०.०५.२०२५ (म.पू.) रोजी रूजू झाले आहेत. ग्राम विकास विभागाच्या दि. ०७ मे, २०२५ च्या
पत्रामध्ये नमूद केल्यानुसार त्यांची वेतनश्रेणी एस-२०, ₹५६,१०० - ₹१७७,५००) आहे. तसेच संदर्भ
क्रमांक ३ येथील दि. २२ मार्च, २०२२ च्या शासन निर्णयामध्ये नमूद केल्यानुसार सहायक संचालक
या पदाची वेतनश्रेणी एस १८, ₹४९,१०० - ₹१५५,८०० अशी आहे.
३. श्री. अमोल बा. ताकभाते, गट विकास अधिकारी हे सहायक संचालक, इ.मा.ब.क.,
धाराशीव या पदावर प्रतिनियुक्तीने कार्यरत असण्याच्या कालावधीत सहायक संचालक या एका
पदाची वेतनश्रेणी एस १८, (₹४९,१०० - ₹१५५,८००) वरून उन्नत करून एस-२०, ₹५६,१०० -
₹१७७,५००) अशी करण्यास याद्वारे मंजुरी देण्यात येत आहे. श्रेणी उन्नत केलेले उपरोक्त सहायक
# Page 2
संचालक हे पद श्री. अमोल बा. ताकभाते हे सहायक संचालक या पदावर कार्यरत असेपयंतच
राहील, त्यानंतर ते पद आपोआप मूळ वेतनश्रेणीत, म्हणजे एस १८, ₹४९,१०० - ₹१५५,८०० या
वेतनश्रेणीत श्रेणी अवनत होईल.
४. सदर शासन निर्णय वित्त विभागाच्या अनौपचारिक संदर्भ क्रमांक १७१/सेवा-९,
दि.२१.०७.२०२५ अन्वये प्राप्त झालेल्या सहमतीनुसार निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर