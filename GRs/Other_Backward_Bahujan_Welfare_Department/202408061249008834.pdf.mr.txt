# Page 1
राज्य मागासवर्ग आयोगाने शासनास सादर केलेल्या
अहवाल क्र.५६ मधील शिफारशींनुसार महाराष्ट्र
राज्यातील इतर मागास वर्ग, विमुक्त जाती, भटक्या
जमाती व विशेष मागास प्रवर्गातील यादींमध्ये नव्याने
जाती समाविष्ट्ट करणे, दुरुस्ती करणे व वगळणेबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक- आयोग-२०२४/प्र.क्र.६०/मावक
मंत्रालय, मुंबई-४०० ०३२.
दिनांक :- ०६ ऑगस्ट, २०२४.
वाचा : १) शासन निर्णय क्र.सीबीसी-१०/२००८/प्र.क्र.२३५/मावक-५, दि.२५.०६.२००८
२) शासन निर्णय क्र.सीबीसी-२०१९/प्र.क्र.७२/मावक, दि.०४.०६.२०१९
प्रस्तावना :-
महाराष्ट्र राज्याच्या इतर मागास वर्ग, विमुक्त जाती/ भटक्या जमाती व विशेष मागास प्रवर्गातील
जातीच्या यादीमध्ये राज्य मागासवर्ग आयोगाच्या अहवालानुसार वाचा येथे नमूद क्र.१ व २ च्या शासन
निर्णयांन्वये काही नवीन जातींचा अंतर्भाव करुन / वगळून यादी अद्ययावत केलेली आहे.
राज्य मागासवर्ग आयोग, पुणे यांनी अहवाल क्र.५६ शासनास सादर करुन त्याद्वारे महाराष्ट्र राज्याच्या
इतर मागास वर्ग, विमुक्त जाती / भटक्या जमाती व विशेष मागास प्रवर्गातील जातींच्या यादीमधील काही जाती
वगळण्याची तर काही जातींचा नव्याने अंतर्भाव करण्याची शासनास शिफारस केली आहे. त्यानुसार आयोगाने
केलेल्या सदर शिफारशी विचारात घेऊन, त्याबाबत निर्णय घेण्यासाठी मा.मुख्यमंत्री महोदयांच्या अध्यक्षतेखाली
दि.१३.०६.२०१९ रोजीच्या शासन निर्णयान्वये गठीत करण्यात आलेल्या मंत्रीमंडळ उपसमितीची मान्यता
घेण्यात आलेली आहे. तद्नंतर मा.मंत्रीमंडळासमोर राज्य मागासवर्ग आयोग, पुणे यांचा अहवाल क्र.५६ सादर
करण्यात आला. सदर बैठकीत झालेल्या चचेअंती मा.मंत्रीमंडळाने दिलेली मान्यता विचारात घेऊन, इतर
मागास वर्ग, विमुक्त जाती/ भटक्या जमाती व विशेष मागास प्रवर्गातील जातींच्या यादीमध्ये सुधारणा करण्याची
बाब शासनाच्या विचाराधीन होती.
शासन निर्णय :-
राज्य मागासवर्ग आयोगाने शासनास सादर केलेल्या अहवाल क्र. ५६ मधील शिफारशीनुसार विमुक्त
जाती, भटक्या जमाती, इतर मागासवर्ग व विशेष मागास प्रवर्गाच्या दि.२५.०६.२००८ व दि.०४.०६.२०१९
रोजीच्या शासन निर्णयांन्यये अंतिम करण्यात आलेल्या जाती / तत्सम जातीच्या यादीत खालील प्रमाणे बदल
करण्यास याद्वारे शासन निर्णयान्वये मान्यता देण्यात येत आहे.
०२. महाराष्ट्र राज्य मागासवर्ग आयोगाने अहवाल क्र. ५६ मध्ये प्रकरण क्र.१३/२०१४, प्र.क्र.०२/२०१२, प्र.क्र.
२८/२०१४, प्र.क्र.०१/२०१५, प्र.क्र.१३३/२०२२ आणि प्र.क्र.०५/२०१४ अन्वये एकूण ०६ बाबींवर सखोल
पडताळणीअंती शासनास अभिप्राय सादर केले आहेत. सदर प्रकरणांबाबतची वस्तुस्थिती व गुणवत्ता विचारात
घेऊन खालील तक्त्यात नमूदप्रमाणे शासन मान्यता देण्यात येत आहे:-
# Page 2
शासन निर्णय क्रमांकः आयोग-२०२४/प्र.क्र.६०/मावक
----------------------------------------------------------------------------------------------------------------------------------------------------------------------------------------------------------
| अ.क्र. | आयोगाचा प्र.क्र. | जातीचे नाव | शासनाचा निर्णय |
| १ | २ | ३ | ४ |
| १ | प्र.क्र.१३३/२०२२ | केवट-या तागवाली/ केवट-तागवाले/ तागवाले / तागवाली / तागवाला | जातींचा भटक्या जमाती (ब) म्हणून समावेश करणे |
| २ | प्र.क्र.१३/२०१४ | कुंजडा | आयोगाच्या शिफारशीनुसार महाराष्ट्रातील इतर मागास वर्ग यादीत अ.क्र.१८२ वर नमूद माळी, बागवान, राईन (बागवान) (मुस्लिमधर्मीय) समोर कुंजडा (मुस्लिमधर्मीय) चा समावेश करण्यात येत आहे. |
| ३ | प्र.क्र.०२/२०१२ | चूनेवाला, चूनेवाले | आयोगाच्या शिफारशीनुसार इतर मागास वर्ग यादीतील अ.क्र.२६७ वर समावेश असलेल्या चूनारी जातीसमोर चूनेवाला, चूनेवाले या जातींचा समावेश करण्यात येत आहे. |
| ४ | प्र.क्र. २८/२०१४ | हडगर | आयोगाच्या शिफारशीनुसार “हडगर” या जातीचा समावेश 'विशेष मागास प्रवर्ग' यादीतील अ.क्र. ३ (१) कोष्ट्टी जातीची तत्सम जात म्हणून समावेश करण्यात येत आहे. |
| ५ | प्र.क्र.०१/२०१५ | लाड वंजारी | आयोगाच्या शिफारशीनुसार वंजारी या मुख्य जातीची लाड वंजारी ही पोटजात म्हणून भटक्या जमाती (ड) क्रमांक (३०) मध्ये समावेश करण्यात येत आहे. |
| ६ | प्र.क्र.०५/२०१४ | भोयर | इतर मागास प्रवर्गातील अ.क्र.२२६ वरील "भोयर" या जातीची आजमितीस असलेली दुबार नोंद वगळण्यात येत आहे. |
----------------------------------------------------------------------------------------------------------------------------------------------------------------------------------------------------------
०३. सदर शासन निर्णयान्वये मान्यता देण्यात आलेले बदल हे शासन निर्णय निर्गमित झाल्याच्या
दिनांकापासून लागू होतील.
०४. सदरहू शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3