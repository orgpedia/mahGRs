# Page 1
सेवादास बहुउद्देशिय शिक्षण संस्था, आर्णि,
जि.यवतमाळ संचलित जिजाऊ प्राथमिक
आश्रमशाळा, खापरी, ता. घाटंजी, जि. यवतमाळ
ही आश्रमशाळा मौजे साखरा खु., ता.घाटंजी,
जि. यवतमाळ येथे स्थलांतरीत करुन
चालविण्यास मान्यता देण्याबाबत.
महाराष्ट्र शासन
शासन निर्णय क्र.विभशा-२०२५/प्र.क्र.६५/विजाभज-४
इतर मागास बहुजन कल्याण विभाग,
हुतात्मा राजगुरु चौक, मादाम कामा मार्ग,
मंत्रालय विस्तार भवन, मुंबई-४०००३२.
दिनांक:- ७ ऑक्टोबर, २०२५
वाचा:- १.शासन निर्णय, विजाभज, इमाव व विमाप्र कल्याण विभाग,
क्रमांक-विभशा-२०१२/प्र.क्र.२२१/विजाभज-२, दि.२४.०४.२०१८.
२.शासन निर्णय, इतर मागास बहुजन कल्याण विभाग,
क्रमांक- विभशा-२०१२/प्र.क्र.२२१/विजाभज-२, दि.२९.१०.२०२०
३.शासन निर्णय, विजाभज, इमाव व विमाप्र कल्याण विभाग,
क्रमांक-विभशा-२०२४/प्र.क्र.१८१/ विजाभज-१, दि.१३.०८.२०२४
४.शासन निर्णय, इतर मागास बहुजन कल्याण विभाग,
क्रमांक विभशा-२०२४/प्र.क्र.२१३/विजाभज-१, दि.१२.०९.२०२४
५.प्रादेशिक उपसंचालक, इतर मागास बहुजन कल्याण (प्रादेशिक) विभाग,
अमरावती यांचे पत्र क्र.प्राउसंइमाबकप्रावि/अम/आशा/खापरी/
स्थलांतरण/४७५/२०२४-२५, अमरावती, दि.१०.०३.२०२५
६.संचालक, इतर मागास बहुजन कल्याण संचालनालय, पुणे यांचे पत्र
क्र.इमाबकसं/आशा/२५-१६/४०८७, दि.११.०८.२०२५
प्रस्तावना:-
राज्यात इतर मागास बहुजन कल्याण विभागांतर्गत विमुक्त जाती, भटक्या जमाती व विशेष
मागास प्रवर्गातील विद्यार्थ्यांसाठी आणि उसतोड कामगारांच्या मुलांसाठी शासनमान्य खाजगी स्वयंसेवी
संस्थांमार्फत अनुदान तत्वावर प्राथमिक, माध्यमिक व उच्च माध्यमिक आश्रमशाळा चालविण्यात येतात.
यातील एखाद्या संस्थेस ज्या ठिकाणी आश्रमशाळा चालविण्यास शासनाची मान्यता आहे, त्या ठिकाणी
काही अपरिहार्य कारणास्तव आश्रमशाळा चालविणे शक्य होत नाही अथवा अडचणीचे झाले असल्यास
संस्थेच्या सकारण विनंतीनुसार आश्रमशाळा तेथून १० कि.मी. परिघात स्थलांतराच्या परवानगीबाबत
शासन निर्णय, संदर्भ क्र.१, दि.२४.०४.२०१८ अन्वये कार्यपद्धती विहित करण्यात आली आहे.
# Page 2
स्व.राजेश्वरराव बेलोरकर ग्रामीण विकास प्रतिष्ट्ठान, शिवाजीनगर, यवतमाळ संचलित जिजाऊ
विजाभज प्राथमिक आश्रमशाळा, खापरी, ता.घाटंजी, जि.यवतमाळ ही आश्रमशाळा सेवादास
बहुउद्देशिय शिक्षण संस्था, आर्णि, जि.यवतमाळ या संस्थेकडे हस्तांतरीत करुन चालविण्यास शासन
निर्णय, संदर्भ क्र.३, दि.१३.०८.२०२४ अन्वये मान्यता देण्यात आलेली असून, सदर आश्रमशाळा
सद्यस्थितीत मौजे खापरी, ता.घाटंजी, जि.यवतमाळ येथे सुरु आहे.
सेवादास बहुउद्देशिय शिक्षण संस्था, आर्णि, जि.यवतमाळ संचलित जिजाऊ प्राथमिक
आश्रमशाळा, खापरी, ता. घाटंजी, जि. यवतमाळ ही आश्रमशाळा सध्या भाड्याच्या इमारतीत आहे.
तसेच, त्या ठिकाणी वीज, पाणी, इमारत, मैदान व इतर सोयी-सुविधा कमी पडत असल्याने व
दिवसेंदिवस खापरी येथे विद्यार्थी संख्या कमी होत असल्यामुळे, विद्यार्थी संख्या वाढविण्याकरीता सदर
आश्रमशाळा मौजे साखरा खु., ता.घाटंजी, जि. यवतमाळ येथे स्थलांतरीत करण्याबाबतचा प्रस्ताव
प्रादेशिक उपसंचालक, इतर मागास बहुजन कल्याण प्रादेशिक विभाग, अमरावती यांनी संदर्भ क्र.५
येथील पत्रान्वये संचालक, इतर मागास बहुजन कल्याण संचालनालय, महाराष्ट्र राज्य, पुणे यांच्याकडे
सादर केला असून, संचालक, इतर मागास बहुजन कल्याण संचालनालय, महाराष्ट्र राज्य, पुणे यांनी
संदर्भ क्र.६ येथील पत्रान्वये शासनास सादर केला आहे.
सेवादास बहुउद्देशिय शिक्षण संस्था, आर्णि, जि.यवतमाळ या संस्थेने मौजे साखरा खु.,
ता.घाटंजी, जि. यवतमाळ येथे संस्थेच्या मालकीची जमीन खरेदी केली असून, संस्थेने
दि.१३.०२.२०२५ च्या हमीपत्रानुसार सदर ठिकाणी ३० जून, २०२५ पयंत इमारतीचे बांधकाम करण्यात
येईल असे कळविले आहे. तसेच, उपविभागीय अभियंता, सार्वजनिक बांधकाम उपविभाग, घाटंजी यांनी
त्यांच्या दि.११.०२.२०२५ च्या पत्रान्वये खापरी ते साखरा खु. यामधील अंतर हे ९.२ किमी असल्याचे
प्रमाणित केलेले आहे.
विविध कारणाने खाजगी अनुदानित विजाभज निवासी आश्रमशाळा एका ठिकाणाहून अन्य
ठिकाणी किंवा अन्य संस्थेस हस्तांतर / स्थलांतरणाबाबत प्रस्ताव शासन निर्णय, संदर्भ क्र.१,
दि.२४.०४.२०१८ तसेच शासन निर्णय, संदर्भ क्र.२, दि.२९.१०.२०२० अन्वये गठीत केलेल्या समितीच्या
शिफारशीनंतर शासन मान्यतेने स्थलांतराची तरतुद आहे. सदर कार्यपध्दतीनुसार दि.२९.०५.२०२५
रोजी आयोजित बैठकीत सेवादास बहुउद्देशिय शिक्षण संस्था, आर्णि, जि.यवतमाळ संचलित जिजाऊ
प्राथमिक आश्रमशाळा, खापरी, ता. घाटंजी, जि. यवतमाळ ही आश्रमशाळा मौजे साखरा खु.,
ता.घाटंजी, जि. यवतमाळ या ठिकाणी स्थलांतर करण्याबाबतचा प्रस्ताव ठेवण्यात आला होता.
समितीने प्राप्त प्रस्तावामध्ये शासन निर्णय दि.२४.०४.२०१८ मधील तरतुदीनुसार आवश्यक
कागदपत्रांची तपासणी/पूर्तता करुन प्रस्ताव शासनास सादर करण्याबाबत एकमताने निर्णय घेतला
आहे. त्यानुसार सदरहू आश्रमशाळेचे स्थलांतरण करण्याबाबतचा प्रस्ताव शासनास उचित आदेशार्थ
# Page 3
सादर केला असता, प्रस्ताव मान्य, इतर आवश्यक बाबी पूर्ततेसाठी संबंधित संस्थेकडून बंधपत्र घेणे,
असा निर्णय घेण्यात आला आहे.
उपरोक्त घेण्यात आलेल्या निर्णयानुसार सेवादास बहुउद्देशिय शिक्षण संस्था, आर्णि,
जि.यवतमाळ संचलित जिजाऊ प्राथमिक आश्रमशाळा, खापरी, ता. घाटंजी, जि. यवतमाळ ही
आश्रमशाळा मौजे साखरा खु., ता.घाटंजी, जि. यवतमाळ येथे स्थलांतरीत करुन चालविण्यास मान्यता
देण्याची बाब विचाराधीन होती.
शासन निर्णय :-
शासन निर्णय, संदर्भ क्र.१, दि.२४.०४.२०१८ मधील तरतुदी अधीन सेवादास बहुउद्देशिय
शिक्षण संस्था, आर्णि, जि.यवतमाळ संचलित जिजाऊ प्राथमिक आश्रमशाळा, खापरी, ता. घाटंजी, जि.
यवतमाळ ही आश्रमशाळा शैक्षणिक वर्ष २०२५-२६ पासून “मौजे साखरा खु., ता.घाटंजी, जि.
यवतमाळ” या ठिकाणी स्थलांतरीत करण्यास खालील अटीं / शतींच्या अधीन राहून शासनाची मान्यता
देण्यात येत आहे.
१.सेवादास बहुउद्देशिय शिक्षण संस्था, आर्णि, जि.यवतमाळ संचलित जिजाऊ प्राथमिक
आश्रमशाळा, खापरी, ता. घाटंजी, जि. यवतमाळ या आश्रमशाळेमध्ये कार्यरत असलेल्या
मान्यता प्राप्त सर्व शिक्षक व शिक्षकेतर कर्मचाऱ्यांना स्थलांतरीत करण्यात आलेल्या ठिकाणी
सामावून घेणे बंधनकारक असेल. स्थलांतरीत ठिकाणी शिक्षक व शिक्षकेतर कर्मचाऱ्यांची
कोणतीही पदे नव्याने भरण्यास मान्यता देण्यात येणार नाही.
२.संस्थेकडे ग्रामीण भागासाठी किमान ०२ एकर व नागरी भागासाठी किमान ०१ एकर जागा
स्वतःच्या मालकीची असणे बंधनकारक आहे. त्यानुसार सदर आश्रमशाळा खापरी, ता.
घाटंजी, जि. यवतमाळ येथून मौजे साखरा खु., ता.घाटंजी, जि. यवतमाळ या ठिकाणी सुरु
करण्यासाठी या शासन निर्णयाच्या दिनांकापासून ०१ महिन्याच्या मुदतीत नियमाप्रमाणे २ एकर
जमीन संस्थेच्या नावाने मालकी हक्काने उपलब्ध करून घेणे संस्थेस बंधनकारक राहील,
याबाबत रु.१००/- च्या स्टँप पेपर वर बंधपत्र लिहून द्यावे लागेल. या आदेशापासून ३० दिवसात
जमिन खरेदी केल्याची कागदपत्रे शासनास सादर करणे आवश्यक राहील.
३.सेवादास बहुउद्देशिय शिक्षण संस्था, आर्णि, जि.यवतमाळ संचलित जिजाऊ प्राथमिक
आश्रमशाळा, खापरी, ता. घाटंजी, जि. यवतमाळ या आश्रमशाळेमध्ये कार्यरत असलेल्या सर्व
शिक्षक व शिक्षकेतर कर्मचाऱ्यांना स्थलांतरीत ठिकाणी हजर होणे बंधनकारक राहील. अन्य
ठिकाणी समायोजन करण्याबाबतची त्यांची कोणतीही विनंती विचारात घेतली जाणार नाही.
आदेशाच्या दिनांकापासून विलंबाने जे शिक्षक व शिक्षकेतर कर्मचारी सदरहू संस्थेच्या
स्थलांतरीत आश्रमशाळेच्या ठिकाणी हजर होतील त्या दिनांकापासून त्यांच्या हजर होण्याचा
कालावधी सेवाखंड समजण्यात येईल व सदर सेवाखंड कोणत्याही कारणास्तव जोडून
मिळणार नाही.
# Page 4
४.सदरहू आश्रमशाळा सुरू करण्यापूर्वी स्थलांतरीत ठिकाणी विद्यार्थी संख्येबाबत कोणतीही सूट
दिली जाणार नाही.
५.स्थलांतरीत ठिकाणी सदरहू संस्थेस आश्रमशाळेसाठी किमान २ एकर जागा व त्यावर पुढील ५
वर्षात स्वत:ची पक्की आणि संरक्षित भिंत असलेली इमारत बांधणे बंधनकारक असेल. विहीत
कालावधीत इमारत बांधली नाही तर, सदरहू संस्थेच्या आश्रमशाळेस वेतनेतर अनुदान
(परिपोषण अनुदान वगळून) मंजूर केले जाणार नाही. तसेच सदरहू संस्थेच्या आश्रमशाळेची
मान्यता रद्द करण्याची कारवाई करण्यात येईल.
६.सदरहू संस्थेस स्थलांतरीत ठिकाणी प्राथमिक आश्रमशाळेसाठी नियमाप्रमाणे आवश्यक त्या सर्व
भौतिक सोयी सुविधा उपलब्ध करुन देणे बंधनकारक असेल.
७.संस्थेने आश्रमशाळेसाठी इमारत जर सद्यस्थितीत तात्पुरत्या भाडे कराराने घेतली असल्यास
त्या इमारतीची मालकी स्पष्ट्टपणे संबंधीत इमारत मालकाची असणे आवश्यक आहे. तसेच त्या
इमारतीचा मालमत्ता उतारा हा नोंदणीकृत भाडे करार लिहून देण्याऱ्या व्यक्तीच्या नावे असावा.
याबाबत कोणत्याही मा.न्यायालयात वाद प्रलंबित नसावा. या इमारतीची मालकी एकापेक्षा
जास्त व्यक्तींच्या नावे असल्यास त्या सवांनी एकत्रीतपणे नोंदणीकृत भाडे करारनामा संबंधीत
संस्थेच्या नावे करुन दिलेला असावा. भाडे करारावर घेतलेल्या जागा किंवा इमारतीचा
करारनामा हा “परिवार” किंवा कुंटुंबातील संदस्याच्या नावे केलेला नसावा आणि भाडे
कराराच्या इमारतीची मालकी परिवाराच्या सदस्य किंवा कुंटुंबातील कोणाची नसावी.
८.सदरहू संस्थेस बँक खात्यात ठेवण्यात आलेली रक्कम रु.१०.०० लाख कायम स्वरुपी बँक
खात्यात ठेवणे बंधनकारक राहिल.
९.सदरहू आश्रमशाळेतील निवासी व अनिवासी विद्यार्थ्यांच्या सुरक्षेची संपूर्ण जबाबदारी संस्थेची
राहील याबाबत संस्थेने आवश्यक त्या सर्व उपाययोजना कराव्यात. तसेच निवासी विद्यार्थी व
विद्याथींनीची विशेषत: काळजी घ्यावी लागेल. सदरहू निवासी विद्यार्थ्यांवर कोणत्याही प्रकारचा
अन्याय व अत्याचार होणार नाही याची काळजी घेणे संस्थेस बंधनकारक असेल.
१०.संस्थेने आश्रमशाळेतील शिक्षक व शिक्षकेतर कर्मचारी तसेच निवासी / अनिवासी विद्यार्थ्यांची
नियमितपणे बायोमॅरिक मशिनवर उपस्थिती नोंदविणे आवश्यक राहिल तसेच सर्व विद्यार्थ्यांचे
आधार नोंदणी करुन घेणे आवश्यक राहिल.
११.सदरहू संस्थेस त्यांच्या प्राथमिक आश्रमशाळेचे स्थलांतरीत ठिकाणाहून अन्य ठिकाणी परस्पर
स्थलांतर करता येणार नाही. अपवादात्मक परिस्थितीत स्थलांतर करावयाचे झाल्यास
त्यासाठी शासनाची पूर्व मान्यता घेणे बंधनकारक असेल. जर शासनाच्या पूर्व मान्यतेशिवाय
आश्रमशाळेचे हस्तांतर अथवा स्थलांतर केल्यास आश्रमशाळेची मान्यता आपोआप रद्द झाल्याचे
समजण्यात यावे.
१२.सदरहू संस्थेच्या आश्रमशाळेत संस्थेच्या अथवा आश्रमशाळेच्या कर्मचाऱ्यांच्या
निष्ट्काळजीपणामुळे कोणत्याही प्रकारच्या गंभीर घटना घडणार नाहीत. याची काळजी घ्यावी
# Page 5
लागेल. (उदा. विद्यार्थ्र्याचा मृत्यू, विषबाधा, बलात्कार, लैगिंक अत्याचार, संर्पदंश, अपघात
इत्यादी.)
१३.आश्रमशाळेमध्ये प्रवेशित निवासी व अनिवासी विद्यार्थ्यांच्या सुरक्षिततेच्या दृष्ट्टीने करावयाच्या
उपाययोजनांबाबत शासन निर्णय, संदर्भ क्र.४ अन्वये मार्गदर्शक सूचना निर्गमित आलेल्या
आहेत. सदर मार्गदर्शक सूचनांचे काटेकोरपणे पालन करणे संस्थेस बंधनकारक रहील. सदर
मार्गदर्शक सूचनांचे पालन न केल्यास सदर आश्रमशाळेची मान्यता रद्द करण्याची कार्यवाही
करण्यात येईल.
१४.सदरहू संस्थेच्या प्राथमिक आश्रमशाळेतील निवासी विद्यार्थी संख्या ५०% पेक्षा कमी झाल्यास
त्याची मान्यता रद्द करण्याची कार्यवाही करण्यात येईल.
१५.आश्रमशाळेसाठी नियमाप्रमाणे पुरेशी मोकळी जागा व क्रिडांगण उपलब्ध करुन देणे तसेच
आश्रमशाळा / वसतीगृह परिसराला पक्की संरक्षक भिंत असणे आवश्यक असून आश्रमशाळा
सुरु करण्यापूर्वी संस्थेने त्याची पूर्तता करणे बंधंनकारक असेल.
१६.सदरहू संस्थेस स्थलांतरीत ठिकाणी आश्रमशाळा शैक्षणिक वर्ष सन २०२५-२६ पासून सुरु
करणे बंधनकारक असेल.
१७.पुर्वीच्या ठिकाणी असलेल्या प्राथमिक आश्रमशाळेत जेवढे शैक्षणिक वर्ग सुरु होते तेवढेच वर्ग
स्थलांतरीत ठिकाणी सुरु करणे बंधनकारक असेल. कोणत्याही परिस्थितीत अतिरिक्त वर्ग /
तुकडी सुरु करता येणार नाही. अतिरिक्त तुकडी / वर्ग सुरू करावयाची झाल्यास त्यासाठी
नियमानुसार शासनाची पूर्वपरवानगी घेणे बंधनकारक असेल.
१८.संस्थेने स्वत:च्या अधिकारात अतिरिक्त वर्ग / तुकड्या सुरु केल्यास सदरहू संस्थेच्या
आश्रमशाळा स्थलांतरणाचे आदेश रद्द झाल्याचे समजण्यात येईल.
१९.संस्थेस कोणत्याही शिक्षक व शिक्षकेत्तर कर्मचाऱ्यास शासनाच्या, संचालनालयाच्या अथवा
सक्षम प्राधिकाऱ्याच्या पूर्व मान्यतेशिवाय नियुक्ती देता येणार नाही. नवीन पद भरती करतांना
शासनाच्या सर्व नियमांचे, आरक्षणविषयक धोरणाचे पालन केल्याशिवाय आणि सक्षम
प्राधिकाऱ्याच्या मान्यतेशिवाय कोणतेही नवीन पद भरता येणार नाही. अशा प्रकारची कोणतीही
भरती केल्यास अथवा शिक्षक व शिक्षकेत्तर कर्मचाऱ्यांना पूर्वपरवानगीशिवाय नियुक्ती दिल्यास
अशा कर्मचाऱ्याच्या वेतनाचा सर्व खर्च सदरहू संस्थेस स्वत:च्या उत्पन्नातून करावा लागेल. अशा
नियमबायरित्या पद भरती केलेल्या अथवा नियुक्ती दिलेल्या कोणत्याही कर्मचाऱ्याच्या
वेतनाची जबाबदारी शासनाची असणार नाही. ती सर्व जबाबदारी सदरहू संस्थेची असेल.
तसेच राज्यातील अतिरिक्त शिक्षक व शिक्षकेत्तर कर्मचाऱ्यांचे समायोजन झाल्याशिवाय सदर
संस्थेच्या आश्रमशाळेस नविन पद भरण्यास कोणत्याही कारणास्तव मान्यता दिली जाणार
नाही.
२०.संस्थेस नवीन कर्मचारी भरती करताना संच मान्यतेनुसार पदे मंजूर झाल्यानंतरच प्रथमत:
जाहिरात प्रसिध्द करण्यासाठी शासनाच्या सक्षम प्राधिकाऱ्याची पूर्व परवानगी घेणे बंधनकारक
# Page 6
असेल. त्यानंतर प्रसिध्द केलेली जाहिरात त्यांच्या निर्दशनास आणून उमेदवारांची लेखीपरिक्षा
घेऊन मुलाखतीद्वारे निवड करणे बंधनकारक असेल. तसेच याबाबत शासनाने वेळोवेळी
दिलेल्या सूचनांचे पालन करणे संस्थेस बंधनकारक राहील.
२१.सदरहू आश्रमशाळेत ज्या शासन मान्यताप्राप्त कर्मचाऱ्यांची समायोजनाने नियुक्ती करण्यात
येईल अशा कर्मचाऱ्यांना सदरहू आश्रमशाळेत ३० दिवसात रुजू व्हावे लागेल. जे कर्मचारी
उचित कारणाशिवाय रुजू होणार नाहीत अशा कर्मचाऱ्यांना तीन संधी देण्यात याव्यात.
त्यानंतरही ते नियुक्तीच्या ठिकाणी रुजू न झाल्यास त्यांना सेवेची आवश्यकता नाही असे
समजून त्यांच्या सेवा समाप्तीची कार्यवाही सक्षम प्राधिकारी यांनी करावी.
२२.मुळ आश्रशाळेतील शासन मान्यताप्राप्त कर्मचाऱ्यांचे स्थलांतरीत ठिकाणी समायोजन
करण्याची जबाबदारी संस्थेची राहील. याकरीता संस्थेने दिरंगाई केल्यास किंवा नकार
दिल्यास संस्थेस आश्रमशाळा स्थलांतराबाबतचे सदर आदेश रद्द करण्यात येतील.
२३.स्थलांतरणास परवानगी दिलेल्या सदरहू संस्थेच्या आश्रमशाळा स्वनिधीतून उत्तमरित्या
चालविणे ही जबाबदारी प्रामुख्याने संबधित संस्थेची असेल. सदरहू संस्थेस देय बाबीवरील
अनुज्ञेय खर्चाची प्रतिपूर्ती वेळोवेळी शासनाचे ध्येयधोरण व अनुदानाच्या उपलब्धतेनुसार
करण्यात येईल. शासनाचे अनुदान उपलब्ध होईपयंत आश्रमशाळेचा सर्व खर्च संस्थेच्या
स्वनिधीतून करण्यात येईल अशा आशयाचे रु.१००/- एवढया रक्कमेचे बंधपत्र सक्षम
प्राधिकाऱ्यांकडे संस्थेने नोटरी करुन दिल्यानंतरच सदरहू संस्थेस वेतन व वेतनेतर अनुदान
अदा करण्याची कार्यवाही करण्यात यावी. संस्थेने अशा प्रकारचे बंधपत्र न दिल्यास संस्थेच्या
आश्रमशाळेस कोणत्याही प्रकारचे अनुदान वितरीत करण्याची कार्यवाही करण्यात येऊ नये.
२४.सदरहू संस्थेस शासनाच्या दि.२४.०४.२०१८ च्या शासन निर्णयातील अटी व शतींचे पालन
करणे बंधनकारक असेल.
२५.संस्थेस कोणत्याही बाबींविषयी न्यायालय/उच्च न्यायालयामध्ये जाण्यापूर्वी संस्थेने शासनाकडे
सदर बाबीविषयी प्रथमतः त्यांचे म्हणणे शासन निर्णय, दि.०३.१०.२०१७ आणि दि.२१.३.२०१८
प्रमाणे उपलब्ध अर्धन्यायिक व्यवस्थेकडे मांडणे बंधनकारक राहील. शासनाने त्यावर शासन
निर्णयामध्ये दिलेल्या मुदतीत निर्णय न दिल्यास संस्थेला त्याबाबत न्यायालयात दाद
मागण्याची परवानगी राहील.
२६.संस्थेला या आदेशाद्वारे स्थलांतरित करण्यात येणाऱ्या ठिकाणी आश्रमशाळेच्या वसतीगृह
विभागासाठी अन्न व औषध प्रशासनाचा परवाना प्राप्त करुन घेणे बंधनकारक राहील.
२७.विभागाच्या शासन निर्णय दि.१५.०१.२०१८ अन्वये या विभागाच्या आश्रमशाळांना लागू करण्यात
आलेल्या आश्रमशाळा संहितेमध्ये उल्लेखित तसेच भविष्ट्यात वेळोवेळी सुधारित करण्यात
येणाऱ्या सर्व बाबी सदर आश्रमशाळेला लागू राहतील तसेच शासनाने वेळोवेळी पारित केलेले
शासन निर्णय/परिपत्रक/आदेश तसेच शासनामार्फत देण्यात येणाऱ्या सूचनासुध्दा लागू
राहतील.
# Page 7
२८.याद्वारे स्थलांतरित होणारी आश्रमशाळा शासनाचे अटी-शर्तीनुसार तसेच वेळोवेळी दिलेल्या
आदेशाप्रमाणे चालत नसेल तर याद्वारे देण्यात येणारी मान्यता रद्द करण्याचा अधिकार या
विभागाचा राहील.
२९.वर नमूद केलेल्या सर्व अटी व शतीं तसेच आश्रमशाळांचे संचालन / व्यवस्थापन करण्याबाबत
शासनाने यापूर्वी दिलेले तसेच भविष्ट्यात पारीत केलेले आदेश / सूचना यांचे पालन करणे
संस्थेस बंधनकारक राहील. यामध्ये काही कसूर झाल्यास शासन नियमान्वये संस्थेवर तसेच
तेथील व्यवस्थापन / कर्मचारी यांचेवर योग्य ती कार्यवाही करण्यात येईल.
२. सदर आदेशात नमूद केलेली बंधपत्रे प्रथमत: संबंधित संस्थेकडून प्राप्त करुन घ्यावीत, या
अटीच्या अधीन राहून सदर मान्यता देण्यात येत आहे. याद्वारे स्थलांतरणास मान्यता दिलेल्या
आश्रमशाळेच्या संस्थेकडून वर नमूद केलेल्या अटी-शर्ती मान्य असून, त्याची ६ महिन्यांत पूर्तता
करण्यात येईल, याबाबतचे हमीपत्र रु.१००/- च्या बंधपत्रावर घेण्यात यावे व तसे शासनास कळवावे.
३. स्थलांतरीत ठिकाणी संबंधित संस्थेने आश्रमशाळा चालविण्याच्या अनुषंगाने सद्यस्थितीत लागू
असलेल्या शासन निर्णयानुसार विहीत केलेल्या मुलभूत सोयी सुविधा उपलब्ध करुन दिल्या आहेत
किंवा कसे यांची पडताळणी करावी. पडताळणीअंती उपलब्ध करुन दिलेल्या सोयासुविधा शासनाच्या
मानकाप्रमाणे आहेत किंवा कसे याचा अहवाल सहायक संचालक, इतर मागास बहुजन कल्याण,
यवतमाळ यांनी विहीत मार्गाने शासनास सादर करावा.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 8