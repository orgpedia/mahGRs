# Page 1
महाराष्ट्र संशोधन, उन्नती व प्रशिक्षण प्रबोधिनी (अमृत) या संस्थेच्या पदांना मान्यता देण्याबाबत.
महाराष्ट्र शासन
इतर मागास बहुजन कल्याण विभाग
शासन आदेश क्र. अमृत-२०२१/प्र.क्र.५२/संस्था
मंत्रालय, विस्तारभवन, मुंबई - ४०० ०३२
दिनांक :- ३० ऑगस्ट, २०२२
संदर्भ:- १. इतर मागास बहुजन कल्याण विभाग, शासन निर्णय क्र. प्रसंस्था २०१९/प्र.क्र.१००/महामंडळे, दि. २२/०८/२०१९.
२. शासन निर्णय प्रसंस्था २०१९/प्र.क्र १००/संस्था, दि. १२ ऑगस्ट २०२२ ३. वित्त विभाग पत्र क्र. पदनि-२०२१/प्र.क्र. ५५/२१/आपुक, दि. २३/९/२०२१.
प्रस्तावना: बार्टी या संस्थेच्या धर्तीवर खुल्या प्रवर्गातील आर्थिकदृष्टया दुर्बल घटकातील विद्यार्थी, युवक-युवती व इतर उमेदवारांकरीता विविध उपक्रम, कार्यक्रम इ. राबविण्यात येऊन तसेच इतर माध्यमांतूनही त्यांचा विकास घडविण्यासाठी संदर्भ क्र. १ येथील शासन निर्णयान्वये महाराष्ट्र संशोधन उन्नती व प्रशिक्षण प्रबोधिनी Academy of Maharashtra Research, Upliftment and Training (AMRUT) (अमृत) संस्था स्थापन करण्यात आली आहे. अमृत या संस्थेकरीता उच्चस्तर सचिव समितीने मान्यता दिलेल्या ३ नियमित व १७ बाहययंत्रणेच्या सेवा अशा एकुण २० पदांना मान्यता देण्याची बाबत शासनाच्या विचाराधीन होती. त्यानुषंगाने याबाबतचा प्रस्ताव मा.
मंत्रीमंडळाच्या समोर सादर करण्यात आला होता.
शासन निर्णय उच्चस्तरीय सचिव समितीच्या मान्यतेनुसार महाराष्ट्र महाराष्ट्र संशोधन, उन्नती व प्रशिक्षण प्रबोधिनी (अमृत) या संस्थेकरीता ३ नियमित + १७ बाहय यंत्रणेच्या सेवा अशा एकुण २० पदांच्या निर्मितीसाठी मा. मंत्रीमंडळाची मान्यता प्राप्त झाली असून, सदर मान्यतेनुसार इतर मागास बहुजन कल्याण विभागाच्या अखत्यारीतील महाराष्ट्र संशोधन, उन्नती व प्रशिक्षण प्रबोधिनी (अमृत) ही संस्था कार्यान्वित करण्यासाठी खालील तक्त्यामध्ये नमुद केलेली पदे निर्माण करण्यास शासन मान्यता देण्यात येत आहे.
अ) नियमित पदे :
---------------------------------------------------
| अ.क्र. | पदनाम | वेतनसंरचना | पदसंख्या |
| १. | व्यवस्थापकीय संचालक | S-२५:७८८००-२०९२०० | १ |
| २. | निबंधक | S-१५:४१८००-१३२३०० | १ |
| ३. | मुख्य लेखा व वित्त अधिकारी | S-१६:४४९००-१४२४०० | १ |
|  |  | एकुण पदे | ३ |
---------------------------------------------------
# Page 2
शासन आदेश क्रमांकः अमृत-२०२१/प्र.क्र.५२/संस्था
ब) बाहय यंत्रणेद्वारे घ्यावयाच्या सेवा :
-------------------------------------
| अ.क्र. | सेवा | मानधन | मनुष्यबळ |
|  | प्रकल्प संचालक | ५०,०००/-  |  | १ |
| २ | संशोधन अधिकारी | ४०,०००/- | ३ |
| ३ | सहायक संशोधन अधिकारी  |  | ३०,०००/- | ३ |
| ४ | निम्नश्रेणी लघुलेखक | ३०,०००/- | २ |
| ५ | वरिष्ठ सहायक | ३०,०००/-  |  | २ |
| ६ | लिपिक टंकलेखक | १५,०००/-  |  | ३ |
|  | शिपाई | १२,०००/-  |  | ३ |
|  | एकूण मनुष्यबळ |  | १७ |
-------------------------------------
उक्त मुद्दा क्र. (अ) येथे नमुद नियमित पदे ही प्रतिनियुक्तीने भरण्यात येतील.
मुद्दा क्र. (ब) बाहययंत्रणेद्वारे पदे भरतांना/ सदर पदांची कामे करून घेताना शासन परिपत्रक, वित्त विभाग, दि. २७.०९.२०१०, दि. ०२.०२.२०१३, दि. ०२.१०.२०१३ व दि. ०२.०८.२०१६ तसेच वित्त विभागाच्या याबाबत वेळोवेळीच्या आदेशामधील तरतुदींचे काटेकोरपणे पालन करावे.
बाहययंत्रणेच्या सेवा संदर्भात वेतन व अन्य सर्व सेवा विषयक तरतुदीबाबत प्रचलीत शासन धोरण व संबंधीत विभागाच्या या बाबतच्या आदेशांचे कोटेकोर पालन करावे. संचालक मंडळाच्या मान्यतेने याबाबतची कार्यवाही पुर्ण करावी.
०२. उपरोक्त नमूद खर्च“मागणी क्र. झेडजी-३, २२२५ - अनुसुचित जाती, अनुसूचित जमाती, इतर मागासवर्ग व अल्पसंख्याक यांचे कल्याण, (०१)(१०), महाराष्ट्र संशोधन, उन्नती व प्रशिक्षण प्रबोधिनी (अमृत) संस्था, (२२२५ एफ५३२), या लेखाशिर्षाखाली दाखविण्यात यावा.
०३. हा शासन निर्णय वित्त विभागाच्या अनौपचारिक संदर्भ क्रमांक २३२/२०२२/सेवा-९, दि. २३.०८.२०२२ अन्वये दिलेल्या वित्त विभागाच्या सहमतीने निर्गमित करण्यात आला आहे.
# Page 3