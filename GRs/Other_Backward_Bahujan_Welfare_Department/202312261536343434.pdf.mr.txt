# Page 1
इतर मागास बहुजन कल्याण विभागातंर्गत कार्यरत असलेल्या विजाभज प्रवर्गाच्या खाजगी अनुदानित निवासी उच्च माध्यमिक आश्रमशाळातील कला व विज्ञान विद्याशाखेच्या १४१ उच्च माध्यमिक आश्रमशाळांमध्ये (कनिष्ठ महाविद्यालय) गणित व विज्ञान विषयासाठी प्रत्येक आश्रमशाळेत २ (दोन) प्रमाणे २८२ शिक्षकांची पदे निर्माण करणेबाबत.
महाराष्ट्र शासन
शासन निर्णय क्रमांक : विभशा-२०२०/प्र.क्र.६३०/विजाभज-२
इतर मागास बहुजन कल्याण विभाग
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक :- २६ डिसेंबर, २०२३.
वाचा - १. शासन निर्णय सामाजिक न्याय व विशेष सहाय्य विभाग क्रमांक विभशा-२००६/प्र.क्र.५९/ मावक-६, दिनांक २६ जून, २००८.
२. शासन निर्णय सामाजिक न्याय व विशेष सहाय्य विभाग क्रमांक विभशा-२००६/प्र.क्र.९९/मावक-६, दिनांक ३१ ऑगस्ट, २००९.
३. शासन निर्णय सामाजिक न्याय व विशेष सहाय्य विभाग क्रमांक विभशा-२०२९/प्र.क्र.४७/विजाभज-२, दिनांक २१ जानेवारी,२०१३.
४. शासन शुध्दीपत्रक सामाजिक न्याय व विशेष सहाय्य विभाग क्रमांक विभशा-२००९/प्र.क्र.४७/विजाभज-२, दिनांक २४ जानेवारी,२०१३.
५. शासन निर्णय सामाजिक न्याय व विशेष सहाय्य विभाग क्रमांक विभशा-२००९/प्र.क्र.४७ / विजाभज -२, दिनांक ८ फेब्रुवारी, २०१३
६. शासन निर्णय विजाभज, इमाव व विमाप्र कल्याण विभाग क्रमांक विभशा-२०१७/प्र.क्र.३०१/विजाभज-२, दिनांक १५ जानेवारी, २०१८
७. शासन निर्णय विजाभज, इमाव व विमाप्र कल्याण विभाग क्रमांक विभशा-२०१८/प्र.क्र.७१/विजाभज-२, दिनांक २८ मार्च,२०१८.
८. शासन निर्णय विजाभज, इमाव व विमाप्र कल्याण विभाग क्रमांक विभशा-२०१३/प्र.क्र.१३०/विजाभज -२, दिनांक ३ ऑगस्ट, २०१८.
९. शासन निर्णय विजाभज, इमाव व विमाप्र कल्याण विभाग क्रमांक विभशा-२०१३/प्र.क्र.१३०/विजाभज-२, दिनांक ८ मार्च,२०१९.
१०. शासन निर्णय विजाभज, इमाव व विमाप्र कल्याण विभाग क्रमांक विभशा-२०१३/प्र.क्र.१३०/विजाभज-२, दिनांक १७ सप्टेंबर,२०१९.
११. शासन निर्णय विजाभज, इमाव व विमाप्र कल्याण विभाग क्रमांक विभशा-२०१९/प्र.क्र.८६१/विजाभज-२, दिनांक ०९ सप्टेंबर, २०१९
१२. शासन परिपत्रक इतर मागास बहुजन कल्याण विभाग क्रमांक विभशा-२०१९/प्र.क्र.३२९/विजाभज-२, दिनांक १३ मार्च, २०२०.
१३.शासन निर्णय, विजाभज, इमाव व विमाप्र कल्याण विभाग क्रमांक विभशा-२०१३/प्र.क्र.१३०/ विजाभज -२, दिनांक ०२ नोव्हेंबर, २०२०.
१४. शासन निर्णय, आदिवासी विकास विभाग, क्रमांक अआशा २०१९.क्र./प्र१४८/का-११, दिनांक २० सप्टेंबर,२०१९.
# Page 2
शासन निर्णय क्रमांकः विभशा-२०२०/प्र.क्र.६३०/विजाभज-२
१५.शासन निर्णय, इतर मागास बहुजन कल्याण विभाग क्रमांक
विभशा-२०२०/प्र.क्र.६३०/विजाभज-२, दिनांक २३ मार्च,२०२२.
१६. शासन निर्णय, इतर मागास बहुजन कल्याण विभाग क्रमांक
विभशा-२०२०/प्र.क्र.६३०/विजाभज-२, दिनांक ०७ जून,२०२२.
प्रस्तावना : इतर मागास बहुजन कल्याण विभागांतर्गत विमुक्त जाती भटक्या जमाती प्रवर्गाच्या मुला मुलींसाठी कार्यरत असणाऱ्या खाजगी अनुदानित माध्यमिक आश्रमशाळेमधून पात्र माध्यमिक आश्रमशाळांची निवड करुन कनिष्ठ महाविद्यालय/उच्च माध्यमिक आश्रमशाळा सन २००७-०८ पासून अनुदानित तत्वावर श्रेणीवाढ करण्याबाबत दि.३०.०५.२००७ रोजीच्या मा.मंत्रीमंडळाच्या बैठकीत निर्णय घेण्यात आला होता. त्यानुसार संदर्भ क्र.१ येथे नमूद दि.२६.६.२००८ रोजीच्या शासन निर्णयानुसार १२५ व संदर्भ क्र.०२ येथे नमूद दि.३१.८.२००९ रोजीच्या शासन निर्णयान्वये २३, अशा एकूण १४८ कनिष्ठ महाविद्यालयांना मान्यता देण्यात आली आहे. तसेच, शासन निर्णय संदर्भ क्र.०१ मधील परिच्छेद क्र.३ मध्ये उच्च माध्यमिक आश्रमशाळांसाठी मान्य कर्मचारी संख्या व कर्मचाऱ्यांची शैक्षणिक अर्हता नमूद करण्यात आली असून खालीलप्रमाणे शिक्षकांचा आकृतिबंध निश्चित करण्यात आलेला आहे.
--------------------------------------------------------------------------------------------------------------------------------------------------------
| एक विद्याशाखा असेल तर, | दोन विद्याशाखा असेल तर, (कला व वाणिज्य/कला व विज्ञान ) |
| ०४ शिक्षक-०१ इंग्रजी विषयाकरीता ०१ मराठी विषयाकरीता ०२ विशेष विषयांसाठी | ०६ शिक्षक- ०१ इंग्रजी विषयाकरीता ०१ मराठी विषयाकरीता ०२+०२=०४ विशेष विषयांसाठी |
--------------------------------------------------------------------------------------------------------------------------------------------------------
उपरोक्त आकृतीबंधानुसार राज्यातील एकूण १४८ उच्च माध्यमिक आश्रमशाळांना (कनिष्ठ महाविद्यालय) खालीलप्रमाणे पदे निर्धारीत करुन देण्यात आली होती.
--------------------------------------------------------------------------------------------------------------------------------------------
| अ.क्र. | पदाचे नाव | उच्च माध्यमिक  |  आश्रमशाळांची संख्या | दि २००८/६/२६.च्या शासन निर्णयानुसार आश्रमशाळानिहाय निर्धारीत केलेली पदे | एकूण पदसंख्या |
| ०१ | उच्च माध्यमिक शिक्षक | १४८ | ०६ | ८८८ |
| ०२ | स्वयंपाकी | १४८ | ०१ | १४८ |
| ०३ | प्रयोगशाळा परिचर (विज्ञान शाखेकरीता) | १४१ | ०१ | १४१ |
| एकूण | ११७७ |
--------------------------------------------------------------------------------------------------------------------------------------------
२. उपरोक्त आकृतीबंधानुसार उच्च माध्यमिक आश्रमशाळांच्या (कनिष्ठ महाविद्यालय ) भाषा शिक्षक वगळता कला व विज्ञान विद्याशाखेच्या विशेष विषयाकरीता ०२ शिक्षकांची पदे मंजूर करण्यात आलेली आहेत. परंतु विज्ञान शाखेत रसायनशास्त्र, भौतिकशास्त्र, जीवशास्त्र व गणित हे चार विषय शिकविण्यात येतात. सदर बाब विचारात घेऊन तत्कालीन संचालक, विजाभज, इमाव व विमाप्र कल्याण, संचालनालय, पुणे यांनी त्यांच्या दि.७/०१/२०१४ रोजीच्या पत्रान्वये ज्या ठिकाणी इतर विद्याशाखेसह विज्ञान शाखेचे वर्ग चालविण्यात येतात त्या उच्च माध्यमिक आश्रमशाळेत (कनिष्ठ
पृष्ठ १४ पैकी २
# Page 3
शासन निर्णय क्रमांक: विभशा-२०२०/प्र.क्र.६३०/विजाभज-२
महाविद्यालय) विज्ञान शाखेसाठी ०२ वाढीव शिक्षकांसह ०८ शिक्षक व ०२ शिक्षकेतर, अशाप्रकारे १० कर्मचारी आवश्यक असल्याचा अहवाल सादर केला होता.
कला व विज्ञान विद्याशाखा असलेल्या उच्च माध्यमिक आश्रमशाळा १४१ संस्थापैकी उच्च माध्यमिक आश्रमशाळांमधील विज्ञान शाखेतील गणित व विज्ञान विषयासाठीच्या ०२ वाढीव पदांना
उच्चस्तरीय सचिव समिती व शासनाची मान्यता मिळणार असल्याचे गृहित धरून १४१ उच्च माध्यमिक आश्रमशाळांतील काही संस्थांद्वारे विज्ञान शाखेसाठी परस्पर शिक्षक कर्मचा-यांची शासनाच्या
मान्यतेशिवाय संस्था स्तरावर नियुक्ती करण्यात आली होती. तथापि, सदर पदे उच्चस्तरीय समितीची मान्यतेने निर्माण झालेली नसतानाही काही ठिकाणी क्षेत्रीय स्तरावरुन परस्पर मान्यता देण्यात आली होती. सदर बाब निदर्शनास आल्यानंतर पदनिर्मिती नसतांना संस्थांनी नियमबाह्य नियुक्त केलेल्या वाढीव ०२ शिक्षकांच्या वेतनाची सर्व जबाबदारी संबंधीत संस्थेची राहील, तसेच जे सक्षम प्राधिकारी नियमबाह्य नियुक्त शिक्षकांच्या नियुक्तीस मान्यता देतील अशा कर्मचाऱ्यांच्या वेतनाची जबाबदारी संबंधितांची राहील, अशा सूचना या विभागाच्या संदर्भ क्र.१२, दि.१३/०३/२०२० च्या परिपत्रकान्वये देण्यात आल्या.
उक्त परिपत्रकातील निर्देशाच्या अनुषंगाने विज्ञान शाखेतील वाढीव पदावर संस्थांनी परस्पर नियुक्त केलेल्या ज्या शिक्षकांचे वेतन थांबविण्यात आले. त्यातील काही शिक्षकांनी सदर निर्णयाविरुध्द मा. उच्च न्यायालयात याचिका दाखल केल्या. यातील याचिका क्र.२६४/२०२० मध्ये
मा.उच्च न्यायालयाने सदरहू कर्मचाऱ्यांना वेतन अदा करण्याबाबत आदेश दिलेले होते. तथापि, १४१ उच्च माध्यमिक आश्रमशाळांतील ०२ वाढीव पदांची (एकूण २८२ पदे) नियोजन विभाग / वित्त विभाग व उच्चस्तर सचिव समिती किंवा मंत्रीमंडळाच्या मान्यतेने पदनिर्मिती झालेली नाही. याचिकाकर्त्याची
नियुक्ती संस्थांनी नियमबाह्य व शासन मान्यते शिवाय केलेली आहे. सबब, संबंधितांच्या वेतनाची जबाबदारी शासनाची नसून त्यांना नियुक्ती दिलेल्या संस्थांची आहे, असे शपथपत्र विभागामार्फत दि.२६.१०.२०२१ रोजी मा. उच्च न्यायालय, मुंबई येथे दाखल करण्यात आले. सदर पार्श्वभुमीवर दि.२८.१०.२०२१ रोजी मा. उच्च न्यायालयात झालेल्या सुनावणीत मा.न्यायालयाने पदनिर्मिती संदर्भात शासनाने दि.२९.११.२०२१ पर्यंत धोरणात्मक निर्णय घ्यावा, असे आदेश पारित केले आहेत.
रिट याचिका क्र.२६४/२०२० मध्ये शासनाच्या वतीने दि.२६.१०.२०२१ रोजी दाखल केलेल्या शपथपत्रातील भुमिका कायम ठेवून शासनाने उच्च माध्यमिक आश्रमशाळातील गणित व विज्ञान विषयासाठी २ वाढीव पदे निर्माण केलेली नाहीत. त्यामुळे याचिकाकर्त्यांच्या वेतनाची विनंती मान्य करता येत नसल्याचे शपथपत्र दि.२९.११.२०२१ रोजी मा. उच्च न्यायालय, मुंबई येथे दाखल करण्यात आले होते. तद्नंतर मा. उच्च न्यायालयाने उक्त याचिकेत दिलेल्या निर्णयानुसार मुळ याचिकेतील याचिकाकर्त्यांसह अन्य याचिकेतील उच्च माध्यमिक आश्रमशाळांतील एकूण २२ उच्च माध्यमिक शिक्षकांच्या नियुक्त्या एक विशेष बाब म्हणून नियमित करून शासन निर्णय दिनांक २६.०६.२००८ मधील मंजूर ६ शिक्षकांच्या पदांच्या आकृतीबंधानुसार ज्या विजाभज प्रवर्गाच्या खाजगी अनुदानित उच्च माध्यमिक आश्रमशाळांमध्ये पदे रिक्त आहेत त्या आश्रमशाळांतील रिक्त पदावर भविष्यात मूळ आश्रमशाळेत (ज्या संस्थांनी पदे मंजूर नसतांना २ वाढीव पदभरती केली आहे) २ वाढीव निर्माण करण्याचा शासनाने निर्णय घेतल्यास तात्पुरते समायोजन करण्याबाबतचे आदेश शासन मान्यतेने दि.२३.०३.२०२२ व दि.०७.०६.२०२२ अन्वये निर्गमित करण्यात आले.
पृष्ठ १४ पैकी ३
# Page 4
शासन निर्णय क्रमांकः विभशा-२०२०/प्र.क्र.६३०/विजाभज-२
उच्च माध्यमिक आश्रमशाळांमध्ये पद मंजूर नसतानाही वाढीव ०२ पदावर नियमबाह्य नियुक्त केलेल्या कर्मचाऱ्यांपैकी १८ कर्मचाऱ्यांनी मा.उच्च न्यायालयात विविध रिट याचिका दाखल केलेल्या
असून सदर याचिकांपैकी उक्त रिट याचिकांमध्ये मा.उच्च न्यायालयाने विभागाने तातडीने धोरणात्मक निर्णय घेण्याचे निर्देश दिले आहेत.
३. सध्याचे शैक्षणिक धोरण विचारात घेता, उच्च माध्यमिक आश्रमशाळेच्या विज्ञान शाखेत प्रवेशित विद्यार्थ्यांना जीवशास्त्र, रसायनशास्त्र, भौतिकशास्त्र व गणित या चारही विषयाचे शिक्षण देणे आवश्यक
आहे. तथापि सद्य:स्थितीत कनिष्ठ महाविद्यालयाच्या विज्ञान शाखेसाठी दोनच शिक्षक पदे मंजूर आहेत.
उच्च माध्यमिक आश्रमशाळेच्या (कनिष्ठ महाविद्यालय) विज्ञान शाखेसाठी निश्चित करण्यात आलेल्या
वेळापत्रकानुसार विषयनिहाय साधारणपणे एकूण घड्याळी २२ तासिका होतात. त्यामुळे विजाभज प्रवर्गाच्या उच्च माध्यमिक आश्रमशाळेच्या (कनिष्ठ महाविद्यालय) विज्ञान शाखेत जीवशास्त्र, रसायनशास्त्र, भौतिकशास्त्र व गणित या विषयाकरीता स्वतंत्र पुर्णकालीन शिक्षकांची आवश्यकता असल्याने विज्ञान शाखेसाठी वाढीव ०२ शिक्षकांची पदे मंजूर करणे संयुक्तिक आहे. शासनाच्या आदिवासी विकास विभागामार्फत चालविण्यात येणाऱ्या शासकीय / अनुदानित उच्च माध्यमिक आश्रमशाळेतील विज्ञान शाखेत गणित व विज्ञान विषयांसाठी स्वतंत्र विषय शिक्षकांची पदे मा.मंत्रीमंडळाच्या मान्यतेने शासन निर्णय, संदर्भ क्र.१३, दि.२०.०९.२०१९ अन्वये निर्माण केली आहेत.
त्याचधर्तीवर इतर मागास बहुजन कल्याण विभागाच्या खाजगी अनुदानित उच्च माध्यमिक आश्रमशाळांतील विज्ञान शाखेत स्वतंत्र विषय शिक्षक असणे आवश्यक आहे.
विज्ञान शाखेतील विद्यार्थ्यांना इयत्ता १२ वी नंतर व्यावसायिक (अभियांत्रिकी/वैद्यकीय) अभ्यासक्रमास प्रवेश घेण्यासाठी NEET/JEE/CET सारख्या तांत्रिक परिक्षा उत्तीर्ण व्हाव्या लागतात.
तथापि, आश्रमशाळेत स्वतंत्र विषय शिक्षक नसल्याने व आर्थिक स्थितीमुळे निवासी विद्यार्थ्यांना खाजगी प्रशिक्षण घेता येत नाही. विद्यार्थ्यांचे शैक्षणिक हित व त्यांच्या भावी कारकिर्दीचा (Career) चा विचार करता आदिवासी विकास विभागातील उच्च माध्यमिक आश्रमशाळांप्रमाणे या विभागांतर्गत चालविण्यात
येणाऱ्या विजाभज प्रवर्गाच्या उच्च माध्यमिक आश्रमाशाळेच्या (कनिष्ठ महाविद्यालय) विज्ञान शाखेत जीवशास्त्र, रसायनशास्त्र, भौतिकशास्त्र व गणित या विषयाकरीता स्वतंत्र पूर्णकालीन शिक्षक आवश्यक असल्याने विज्ञान शाखेसाठी वाढीव ०२ शिक्षकांची पदे, असे एकूण १४१ उच्च माध्यमिक आश्रमशाळांसाठी २८२ वाढीव पदे मंजूर करणे क्रमप्राप्त आहे. उक्त पार्श्वभूमीवर या विभागांतर्गत सध्या सुरु असलेल्या १४१ अनुदानित उच्च माध्यमिक आश्रमाशाळेच्या कला / वाणिज्य व विज्ञान या दोन
विद्याशाखांसाठी ०२ शिक्षकांची पदे, अशी एकूण २८२ शिक्षकांची पदे नव्याने मंजूर करण्याच्या प्रस्तावास सचिव उपसमिती/उच्चस्तर सचिव समितीच्या मान्यतेनंतर दि.०८/११/२०२३ रोजी मा.मंत्रीमंडळ बैठकीत मान्यता प्राप्त झाल्याने १४१ अनुदानित उच्च माध्यमिक आश्रमाशाळेच्या कला/वाणिज्य व विज्ञान या दोन विद्याशाखांसाठी ०२ शिक्षकांची पदे, अशी एकूण २८२ शिक्षकांची पदे निर्माण करण्याची बाब शासनाच्या विचाराधीन होती.
शासन निर्णय:
इतर मागास बहुजन कल्याण विभागांतर्गत सध्या सुरु असलेल्या परिशिष्ट-अ मध्ये नमूद १४१ खाजगी अनुदानित उच्च माध्यमिक आश्रमाशाळेच्या विज्ञान शाखेसाठी वाढीव प्रत्येकी ०२ विषय शिक्षकांची पदे, अशी एकूण २८२ शिक्षकांची पदे या आदेशाच्या दिनांकापासून खालील अटींच्या अधीन मंजूर करण्यात येत आहेत.
पृष्ठ १४ पैकी ४
# Page 5
शासन निर्णय क्रमांक: विभशा-२०२०/प्र.क्र.६३०/विजाभज-२
१) उच्च माध्यमिक आश्रमशाळेच्या (कनिष्ठ महाविद्यालय) विज्ञान शाखेसाठी वाढीव ०२ शिक्षकांची पदे मंजूर केल्याने ज्या उच्च माध्यमिक आश्रमशाळेत (कनिष्ठ महाविद्यालयात) कला/वाणिज्य आणि विज्ञान अशा दोन विद्याशाखा आहेत त्या उच्च माध्यमिक आश्रमशाळेत एकूण ८ शिक्षकांची पदे अनुज्ञेय होतील. (शासन निर्णय दिनांक २६/०६/२००८ नुसार मंजूर पदे सहा (६) अधिक नव्याने गणित/विज्ञान विषयासाठी मंजूर होणारी दोन पदे) पैकी कला/वाणिज्य विशेष विषय शिक्षकाची दोन आणि मराठी व इंग्रजी विषय शिक्षकाची दोन पदे वगळता उच्च माध्यमिक आश्रमशाळेच्या विज्ञान शाखेस गणित, जीवशास्त्र, भौतिकशास्त्र व रसायनशास्त्र या विशेष विषयांकरीता प्रत्येकी ०१ याप्रमाणे एकूण ०४ विषय शिक्षक अनुज्ञेय राहतील.
२) उच्च माध्यमिक आश्रमशाळेच्या (कनिष्ठ महाविद्यालय) विज्ञान शाखेत विशेष विषयाकरीता नेमण्यात येणा-या (जीवशास्त्र, रसायनशास्त्र, भौतिकशास्त्र व गणित) शिक्षकांची शैक्षणिक अर्हता शासन निर्णय, इतर मागास बहुजन कल्याण विभाग, दि.०९.०९.२०१९, संदर्भ क्र.११ मध्ये नमूद केल्यानुसार तसेच अर्हतेसंदर्भात वेळोवेळी निर्गमित केलेले नियम / अधिनियम, शासन निर्णयानुसार असणे आवश्यक राहील.
३) उच्च माध्यमिक आश्रमशाळेच्या (कनिष्ठ महाविद्यालय) विज्ञान शाखेतील सर्व शिक्षकांचा कार्यभार (कमीत कमी १७ ते १९ तासिका कालावधी) शालेय शिक्षण विभागाने निश्चित केलेल्या धोरणानुसार असल्यासच त्यांना पूर्णवेळ शिक्षक समजण्यात येईल. तसेच, सदर कर्मचाऱ्यांना महाराष्ट्र खाजगी शाळांतील कर्मचारी (सेवेच्या शर्ती) नियमावली- १९७७, १९८१ व २००६ तसेच शालेय शिक्षण व क्रीडा विभागाने तसेच इतर मागास बहुजन कल्याण विभागाने वेळोवेळी निर्गमित केलेले नियम/अधिनियम, शासन निर्णयातील तरतुदी, अटी व शर्ती लागू राहतील.
४) सर्व १४१ उच्च माध्यमिक आश्रमशाळांनी (कनिष्ठ महाविद्यालय) विज्ञान शाखेतील ०२ वाढीव विषय शिक्षकांची पदभरती करण्याच्या अनुषंगाने जाहिरातीस परवानगी देण्याबाबत आश्रमशाळानिहाय स्वंतत्र प्रस्ताव आवश्यक त्या सर्व कागदपत्रासह संबंधित प्रादेशिक उपसंचालक, इतर मागास बहुजन कल्याण (प्रादेशिक) विभाग यांचे मार्फत शासन मान्यतेसाठी सादर करणे बंधनकारक राहील.
५) शासन मान्यतेनुसार जाहिरात प्रसिद्ध करून विहीत निवडप्रक्रीया राबविल्यानंतर निवड करण्यात आलेल्या कर्मचाऱ्यांच्या पदास वैयक्तीक मान्यता घेण्याबाबत या विभागाच्या संदर्भ क्र.६, दिनांक १५/०१/२०१८ रोजीच्या शासन निर्णयामध्ये नमूद तरतूदींप्रमाणे कार्यवाही करण्यात यावी. त्यानंतर सेवार्थ प्रणालीद्वारे वेतन अदा करण्याबाबत स्वतंत्रपणे आदेश निर्गमित करण्यात येतील. सदर आदेश निर्गमित झाल्यानंतरच संबंधित शिक्षकांना वेतन अनुज्ञेय राहील.
६) शासनाने उच्च माध्यमिक शिक्षकांच्या नियुक्तीबाबत ठरवून दिलेल्या निकषांची (वयोमर्यादा/शैक्षणिक अर्हता/बिंदुनामावली) पुर्तता करणाऱ्या उमेदवारांची नियुक्ती करणे आश्रमशाळा चालविणाऱ्या संस्थांना बंधनकारक राहील. अर्हता धारण न करणाऱ्या उमेदवाराची नियुक्ती केल्यास सदरची नियुक्ती अवैध समजण्यात येईल व त्याबाबत कोणतेही प्रकरण उद्भवल्यास त्याबाबतची सर्व जबाबदारी संबंधित संस्थेची राहील.
७) उच्च माध्यमिक आश्रमशाळेच्या विज्ञान शाखेत ०२ वाढीव पदाची पदभरती करताना आरक्षण धोरणाचे पालन करणे आवश्यक राहील. बिंदुनामावलीनुसार ज्या प्रवर्गाचा अनुशेष शिल्लक आहे, त्या प्रवर्गातील उमेदवाराची नियुक्ती करणे बंधनकारक राहील.
पृष्ठ १४ पैकी ५
# Page 6
शासन निर्णय क्रमांक: विभशा-२०२०/प्र.क्र.६३०/विजाभज-२
८) वरील निकषांची/अटींशिवाय या आदेशाच्या दिनांकापासून शासनाच्या मान्यतेशिवाय उच्च माध्यमिक आश्रमशाळेच्या विज्ञान शाखेत ०२ वाढीव पदासाठी पदभरती केल्यास सदरहू पदभरती अवैध समजण्यात येईल.
९) शासन निर्णय, संदर्भ क्र. ०१ मधील तरतुदीनुसार सर्व उच्च माध्यमिक आश्रमशाळेतील इयत्ता १२ वीच्या वार्षिक परिक्षेचा निकाल किमान ६०% असणे आवश्यक राहील. ६०% पेक्षा कमी निकाल असलेल्या उच्च माध्यमिक आश्रमशाळेतील शिक्षकांना संबंधित वर्षाकरीता वेतन अनुदान अनुज्ञेय राहणार नाही. तसेच संबंधित उच्च माध्यमिक आश्रमशाळेस वेतनेतर अनुदान (Grant in aid ) अनुज्ञेय राहणार नाही.
१०) शासन निर्णय, संदर्भ क्र.१६ अन्वये मा. उच्च न्यायालयाच्या निर्णयानुसार मंजूर पदांशिवाय अनधिकृतपणे संस्था स्तरावर शासन मान्यतेशिवाय सोबतच्या यादीतील (परिशिष्ट-ब) २२ उच्च माध्यमिक शिक्षकांच्या नियुक्तीस एक विशेष बाब म्हणून मान्यता देवून उच्च माध्यमिक आश्रमशाळांतील रिक्त पदावर केलेले तात्पूरते समायोजन या आदेशाद्वारे रद्द करण्यात येत असून त्यांनी त्यांच्या मूळ आश्रमशाळेत विज्ञान शाखेसाठी नव्याने निर्माण होणाऱ्या २ उच्च माध्यमिक शिक्षक पदांवर तात्काळ रुजु व्हावे. सदर संस्थांनी संबंधितांना नव्याने निर्माण होणाऱ्या पदावर तात्काळ रुजु करून घ्यावे. अशाप्रकारे समायोजनाद्वारे सदर २२ उच्च माध्यमिक शिक्षक त्यांच्या मूळ आस्थापनेवर रुजू झाल्याने या आश्रमशाळांतील शिक्षक संख्या ८ होईल सबब, अन्य कोणतेही वाढीव पदे या आश्रमशाळांना अनुज्ञेय ठरणार नाही.
२. सदर शासन निर्णय वित्त विभागाच्या सहमतीने व त्या विभागाच्या अनौ. संदर्भ क्र.६४८/२०२३, दिनांक ११ डिसेंबर, २०२३ अन्वये निर्गमित करण्यात येत आहे.
# Page 7
# Page 8
# Page 9
# Page 10
# Page 11
# Page 12
# Page 13
# Page 14