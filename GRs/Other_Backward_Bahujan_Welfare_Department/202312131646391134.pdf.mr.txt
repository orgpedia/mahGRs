# Page 1
इतर मागासवर्ग मागासवर्ग यादी मधील अनुक्रमांक ८५ येथील कची व तत्सम जातींना जात प्रमाणपत्र व जात वैधता प्रमाणपत्र देण्याबाबत.
महाराष्ट्र शासन
इतर मागास बहुजन कल्याण विभाग
शासन परित्रक क्रमांक : संकीर्ण-२०२३/प्र.क्र. ३९०/मावक
मंत्रालय विस्तार भवन, मुंबई - ४०० ०३२.
दिनांक :- १२ डिसेंबर, २०२३
वाचा : १) शासन पत्र, सामाजिक न्याय व विशेष सहाय्य विभाग, क्र. -संकीर्ण-२००८/प्र.क्र.५५३/मावक-५, दि.२६ सप्टेंबर, २००८.
२) शासन शुध्दीपत्रक, सामाजिक न्याय व विशेष सहाय्य विभाग, क्र. - सीबीसी-१०/२०१२/प्र.क्र.३१७/मावक, दि. १८ ऑक्टोंबर, २०१२.
प्रस्तावना : महाराष्ट्र राज्यातील अनुसूचित जाती, विमुक्त जाती, भटक्या जमाती, इतर मागासवर्ग व विशेष मागासप्रवर्गाची यादी अद्यावत करण्यात आली असून ती जाती प्रमाणपत्र देणाऱ्या व त्याची पडताळणी करणाऱ्या सक्षम प्राधिकाऱ्यांना तसेच मागासवर्गीयांचे लाभ लागू करतांना सदरहू यादीचा उपयोग व्हावा याकरीता सुलभ संदर्भासाठी उपरोक्त संदर्भाधिन क्र.१ येथील शासनपत्र, दि.२६.०९.२००८ अन्वये एकत्रित संकलीत यादी प्रसिध्द करण्यात आलेली आहे. सदर यादीतील इतर मागासवर्ग मधील अनुक्रमांक ८५ येथे “कची” जातीचा समावेश करण्यात आलेला आहे. सदर अनुक्रमांक ८५ मध्ये “कची / कच्ची / कच्छी" अशी सुधारणा संदर्भाधिन क्र.२ येथील दि.१८ ऑक्टोबर, २०१२ रोजीच्या शासन पत्रान्वये करण्यात आली आहे.
तथापि, “कची/ कच्ची / कच्छी” या इतर मागासवर्गीय जातीस जात प्रमाणपत्र व जात वैधता प्रमाणपत्र मिळण्यास अडचणी निर्माण होत असल्याने व विद्यार्थ्यांचे शैक्षणिक नुकसान होत आहे. पर्यायी सदर जातीस जात प्रमाणपत्र व जात वैधता प्रमाणपत्र सुलभरित्या मिळणेकरिता मा.न्यायालयात दाद मागावी लागत असल्याने मानसिक व आर्थिक त्रास सहन करावे लागत असल्याच्या तक्रारी शासनास प्राप्त होत आहेत.
सबब, “कची/ कच्ची / कच्छी” या इतर मागासवर्गीय जातीस जात प्रमाणपत्र व जात वैधता प्रमाणपत्र
सुलभरित्या उपलब्ध करुन देण्याबाबत सूचना निर्गमित करण्याची बाब शासनाच्या विचाराधीन होती.
शासन परिपत्रक : महाराष्ट्र राज्यातील अनुसूचित जाती, विमुक्त जाती, भटक्या जमाती, इतर मागासवर्ग व विशेष मागासप्रवर्गाची यादी अद्यावत करण्यात आली असून ती जाती प्रमाणपत्र देणाऱ्या व त्याची पडताळणी करणाऱ्या सक्षम प्राधिकाऱ्यांना तसेच मागासवर्गीयांचे लाभ लागू करतांना सदरहू जातींची एकत्रित संकलीत यादी शासनपत्र, दि.२६.०९.२००८ अन्वये प्रसिध्द करण्यात आलेली आहे.
राज्यातील मागासवर्गीय व्यक्तींना महाराष्ट्र अनुसूचित जाती, अनुसूचित जमाती, विमुक्त जाती, भटक्या जमाती, इतर मागासवर्ग व विशेष मागास प्रवर्ग (जातींचे प्रमाणपत्र देण्याचे व त्याच्या पडताळणीचे विनियमन) अधिनियम, २००० (सन २००१ चा महाराष्ट्र अधिनियम क्र.२३) अधिसूचित करण्यात आलेला आहे.
सदर अधिनियम-२००० अंतर्गत महाराष्ट्र अनुसूचित जाती, विमुक्त जाती, भटक्या जमाती, इतर मागासवर्ग व विशेष मागास प्रवर्ग (जातींचे प्रमाणपत्र देण्याचे व त्याच्या पडताळणीचे विनियमन) नियम, २०१२ शासन
# Page 2
शासन परिपत्रक क्रमांकः संकीर्ण-२०२३/प्र.क्र. ३९०/मावक
अधिसूचना, दि. १ सप्टेंबर, २०१२ अन्वये अधिसूचित करण्यात आलेले आहेत. सदर अधिनियम-२००० व नियम-२०१२ मधील तरतूदींनुसार जात प्रमाणपत्र व त्याच्या पडताळणीचे विनियमन केले जाते.
२. इतर मागासवर्ग मधील अनुक्रमांक ८५ येथे “कची" जातीचा समावेश करण्यात आलेला आहे.
शासनपत्र, दि.१८ ऑक्टोबर, २०१२ अन्वये इतर मागासवर्ग, अनुक्रमांक ८५ “कची” मध्ये “कची/ कच्ची /कच्छी” अशी दुरुस्ती करण्यात आलेली आहे. सबब, अधिनियम-२००१ व नियम -२०१२ मधील विहीत केलेल्या तरतूदींनुसार इतर मागासवर्ग मधील अनुक्रमांक ८५ येथे नमूद केलेल्या “कची/ कच्ची/कच्छी” या मागासवर्गीय जातींना जात प्रमाणपत्र व जात वैधता प्रमाणपत्र विहीत मुदतीत निर्गमित करण्याची कार्यवाही संबंधित सर्व सक्षम प्राधिकारी यांनी करावी, अशा सूचना या परिपत्रकाद्वारे देण्यात येत आहेत.