# Page 1
प्रतिनियुक्तीने नियुक्ती
TH मंत्रालयीन श्री.अभिजीत विजयराव घोडे, अव्वल कारकून (गट-क) जिल्हाधिकारी कार्यालय, मुंबई शहर
महाराष्ट्र शासन
इतर मागास बहुजन कल्याण विभाग
शासन निर्णय क्र. आस्थाप्र २०२३ / प्र. क्र. ४६/ आस्था २
मंत्रालय विस्तार, पहिला मजला,
मंत्रालय, मुंबई ३२
दिनांकः-२१ सप्टेंबर, २०२३
संदर्भः १) शासन निर्णय, सामान्य प्रशासन विभाग शासन निर्णय क्र. एसआरव्ही - २०१६/प्र.क्र.
१३७ / कार्या.१२, दि. १७ डिसेंबर, २०१६
२) शासन निर्णय, सामान्य प्रशासन विभाग शासन निर्णय क्र. एसआरव्ही - २०१६/प्र.क्र.
५१० / कार्या.१२, दि. १६ फेब्रुवारी, २०१८
३) शासन निर्णय, इतर मागास बहुजन कल्याण विभाग क्र. आस्थाप्र - २०१७/प्र.क्र.०८ / आस्थापना – २, दि. १४ जानेवारी, २०२१ आणि दि. २२ मार्च, २०२२
शासन निर्णय: सामान्य प्रशासन विभागाच्या दि. ०९ मार्च, २०१७ च्या अधिसूचनेन्वये सामाजिक न्याय व विशेष साहाय्य विभागातून इतर मागास बहुजन कल्याण या नवीन विभागाची निर्मिती करण्यात आली. सदर नवनिर्मित विभागाच्या क्षेत्रीय कार्यालयांसाठी संचालक, इतर मागास बहुजन कल्याण संचालनालयाच्या आस्थापनेवर ८२१ पदांच्या सुधारित आकृतीबंधास शासनाच्या उच्चस्तरीय समितीच्या मान्यतेने संदर्भ क्र. ३ येथील शासन निर्णयांन्वये मंजुरी देण्यात आली आहे. विभागाच्या क्षेत्रीय कार्यालयातील उक्त मान्य संवर्गनिहाय मंजूर पदांवर पदभरतीच्या अनुषंगाने सेवाभरती नियम तयार करणे, तद्नंतर पदभरतीसाठी जाहिरात देऊन महाराष्ट्र लोकसेवा आयोग व विभागातील निवड समितीमार्फत भरती प्रक्रिया राबविणे यासाठी काही कालावधी लागणार असल्याने नियमानुसार नियमित पदभरती होईपर्यंच्या कालावधीत समकक्ष वेतनश्रेणीतील पदांवर इच्छुकता मागवून प्रतिनियुक्तीने नियुक्ती करण्याबाबतची कार्यवाही या विभागामध्ये सुरू आहे.
२. शासन निर्णय, सामान्य प्रशासन विभाग, संदर्भ क्रमांक १ व २ अन्वये राज्य शासकीय कर्मचाऱ्यांच्या प्रतिनियुक्तीने नियुक्तीबाबत मार्गदर्शक सूचना निर्गमित करण्यात आल्या आहेत.
सदर सूचनांच्या अधीन राहून श्री. अभिजीत विजयराव घोडे, अव्वल कारकून (गट-क) जिल्हाधिकारी कार्यालय, मुंबई शहर यांची इतर मागास बहुजन कल्याण विभागाच्या अधिनस्त प्रादेशिक उपसंचालक, अमरावती यांच्या कार्यालयामध्ये निरीक्षक या रिक्त पदावर पुढील अटी / शर्तीच्या अधीन राहून प्रतिनियुक्तीने नियुक्ती करण्यास मान्यता देण्यात येत आहे:
# Page 2
शासन निर्णय क्रमांक: आस्थाप्र २०२३ / प्र. क्र. ४६/ आस्था २
१) श्री. अभिजीत विजयराव घोडे, अव्वल कारकून यांची उक्त प्रतिनियुक्ती ते ज्या दिवशी सदर पदावर रूजू होतील त्या दिवसापासून प्रथमतः तीन वर्षांच्या कालावधीसाठी असेल.
तद्नंतर सदर प्रतिनियुक्तीच्या कालावधीत आवश्यकतेनुसार महसूल व वन विभागाच्या सहमतीने वाढ करता येईल.
२) जर श्री. अ.वि.घोडे, अव्वल कारकून यांची सेवा लोकसेवेच्या हिताच्या दृष्टीने मूळ प्राधिकाऱ्यास आवश्यक वाटली तर, प्रतिनियुक्तीचा कालावधी संपण्यापूर्वी कोणत्याही वेळी त्यांना त्यांच्या मूळ कार्यालयाकडे परत पाठविण्याचा अधिकार शासनास राहील.
३) श्री. अ.वि.घोडे, अव्वल कारकून यांची सेवा प्रतिनियुक्तीच्या कार्यालयास आवश्यक नसल्यास त्यांच्या सेवा मूळ विभागास परत करण्याची मुभा प्रतिनियुक्तीच्या कार्यालयास राहील.
४) श्री. अ. वि. घोडे, अव्वल कारकून यांनी जर आपल्या मूळ विभागाकडे परत जाण्याचा उद्देश आहे, अशी किमान ३ महिन्याची लेखी पूर्वसूचना सक्षम प्राधिकाऱ्यास / शासनास दिली तर त्यांना आपल्या मूळ विभागाकडे परत येण्याची मुभा राहील.
५) श्री. अ. वि. घोडे, अव्वल कारकून यांना उपरोक्त प्रतिनियुक्तीच्या कालावधीत प्रतिनियुक्ती भत्ता अनुज्ञेय असणार नाही.
६) वित्त विभागाच्या अनौपचारिक संदर्भ (क्रमांक ३४३ /सेवा-९, दि. ०४.०९.२०२३ नुसार प्राप्त अभिप्रायाप्रमाणे श्री. अ. वि. घोडे, अव्वल कारकून यांची इतर मागास बहुजन कल्याण विभागाच्या क्षेत्रीय कार्यालयात प्रतिनियुक्तीने नियुक्त असण्याच्या कालावधीत निरीक्षक या एका पदाची वेतन संरचना एस १३, (₹३५४०० – ₹ ११२,४००) वरून अवनत करून एस १२, (₹ ३२००० - ₹ १०१,६००) अशी करण्यात येत आहे. श्री. अ. वि. घोडे, अव्वल कारकून यांचा प्रतिनियुक्तीचा कालावधी समाप्त झाल्यावर सदर पदाची वेतन संरचना आपोआप एस १३ अशी पूर्ववत होईल. तसेच प्रतिनियुक्तीच्या कालावधीत श्री. अ. वि. घोडे, अव्वल कारकून यांना अनुज्ञेय असलेल्या रजा, गट विमा योजना, वैद्यकीय सवलत, रजा प्रवास सवलत इत्यादी सेवाविषयक बाबींच्या संदर्भात त्यांना त्यांच्या मूळ विभागातील सेवाविषयक नियम लागू असतील.
७) प्रतिनियुक्ती संदर्भातील अटी / शर्ती व अनुषंगिक प्रशासकीय बाबी इतर मागास बहुजन कल्याण विभाग आणि महसूल व वन विभाग यांच्यात विचारविनिमय करून ठरविण्यात येतील.
३. श्री. अ. वि. घोडे, अव्वल कारकून यांना उक्तप्रमाणे प्रतिनियुक्तीच्या पदावर रूजू होण्यासाठी जिल्हाधिकारी, मुंबई शहर यांनी तात्काळ कार्यमुक्त करावे. श्री.अ. वि. घोडे, अव्वल कारकून यांना कार्यमुक्तीचे उपरोक्त आदेश प्राप्त झाल्यानंतर त्यांनी तात्काळ प्रतिनियुक्तीच्या कार्यालयात रूजू व्हावे. त्यासाठी त्यांना पदग्रहण अवधी, प्रवास खर्च इत्यादी अनुज्ञेय असणार नाही.
पृष्ठ ३ पैकी २
# Page 3
शासन निर्णय क्रमांक: आस्थाप्र २०२३ / प्र. क्र. ४६/ आस्था २
४. हा शासन निर्णय वित्त विभागाच्या अनौपचारिक संदर्भ क्रमांक ३४३/सेवा-९, दि.०४.०९.२०२३ अन्वये मिळालेल्या मान्यतेने आणि महसूल व वन विभागाच्या अनौपचारिक संदर्भ क्रमांक २८७५/ई ७, दि.२१.०८.२०२३ अन्वये प्राप्त सहमतीनुसार निर्गमित करण्यात येत आहे.