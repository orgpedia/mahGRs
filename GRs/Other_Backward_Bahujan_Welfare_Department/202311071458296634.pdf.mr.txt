# Page 1
वसंतराव नाईक तांडा वस्ती सुधार योजनेंतर्गत पुणे जिल्ह्यातील कामांवरील स्थगिती उठवून निधी वितरीत करण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांकः तांसुयो-२०२२/प्र.क्र.६८/योजना-१
नवीन प्रशासकीय इमारत, ३ रा मजला,
मंत्रालय, मुंबई - ४०० ०३२
दिनांक : ०७ नोव्हेंबर, २०२३
वाचा:- १) शासन निर्णय, इतर मागास बहुजन कल्याण विभाग, क्रमांक: तांसुयो-२०२२/प्र.क्र.६८/ योजना-१, दिनांक ३१ मार्च, २०२२.
२) शासन पत्र, इतर मागास बहुजन कल्याण विभाग क्रमांक तांसुयो-२०२२/प्र.क्र.९५/ योजना-१, दिनांक १८ जुलै, २०२२.
३) शासन पत्र, इतर मागास बहुजन कल्याण विभाग क्रमांक तांसुयो-२०२२/प्र.क्र.९५/ योजना-१, दिनांक १० ऑगस्ट, २०२२.
शासन निर्णय :
वसंतराव नाईक तांडा वस्ती सुधार योजनेंतर्गत पुणे जिल्ह्यातील विमुक्त जाती व भटक्या जमातीच्या तांडा/वस्तीला आवश्यक पायाभूत सुविधा उपलब्ध करुन देण्यासाठी संदर्भ क्रमांक १ येथील दिनांक ३१.०३.२०२२ च्या शासन निर्णयान्वये, रु.७१.०० लक्ष रक्कमेच्या ११ कामांना प्रशासकीय मान्यता देण्यात आली असून सदरहू कामांसाठीचा निधी कामांच्या पुर्ततेनुसार व उपलब्धतेनुसार वितरीत करण्यात येणार आहे. तथापि, संदर्भ क्रमांक २ व ३ येथील शासन पत्रान्वये, वसंतराव नाईक तांडा वस्ती सुधार योजनेंतर्गत हाती घेतलेल्या परंतु, निविदा काढण्यात न आलेल्या कार्यादेश न झालेल्या तसेच कार्यादेश होऊनही सुरु न झालेल्या कामांना स्थगिती देण्यात आली आहे. आता, संदर्भ क्रमांक १ येथील दिनांक ३१.०३.२०२२ च्या शासन निर्णयान्वये प्रशासकीय मान्यता देण्यात आलेल्या ११ कामांवरील स्थगिती उठवून सदरहू कामांकरीता पूर्ण रु.७१.०० लक्ष (अक्षरी रुपये एकाहत्तर लक्ष फक्त) इतका निधी वितरीत करण्यास याद्वारे शासनाची मान्यता देण्यात येत आहे.
२. सदर निधी वितरीत करण्यासाठी उपसचिव, इतर मागास बहुजन कल्याण विभाग, मंत्रालय मुंबई यांना “नियंत्रक अधिकारी” म्हणून तसेच सहायक आयुक्त, समाज कल्याण, पुणे यांना “आहरण व संवितरण अधिकारी” म्हणून घोषित करण्यात येत आहे.
३. सहायक आयुक्त, समाज कल्याण, पुणे यांनी वरील निधी वितरीत करण्यापुर्वी संदर्भ क्र.१ येथील शासन निर्णयातील अटी व शर्तींची पुर्तता होत असल्याची खातरजमा करावी.
# Page 2
शासन निर्णय क्रमांकः तांसुयो-२०२२/प्र.क्र.६८/योजना-१
४. यावरील खर्च “मागणी क्र.झेडजी-३, २२२५- अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण, ८०- सर्वसाधारण, १०२ - स्वयंसेवी संस्थांना मदत, (०२) तांडा वस्ती सुधार योजना,(०२)(०१) विजाभज आणि विमाप्र यांच्यासाठी तांडा वस्ती सुधार योजना (कार्यक्रम), ३१-सहाय्यक अनुदान (वेतनेतर) (दत्तमत) (२२२५ एफ ०५८)" या लेखाशिर्षांतर्गत २०२३-२४ या वर्षात उपलब्ध आर्थिक तरतूदीतून भागविण्यात यावा.