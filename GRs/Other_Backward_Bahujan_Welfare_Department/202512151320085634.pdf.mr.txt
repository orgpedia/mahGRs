# Page 1
मुंबई शहर, मुंबई उपनगर, ठाणे, पालघर, रायगड या
जिल्हयांतील इतर मागास वर्ग, विमुक्त जाती,
भटक्या जमाती व विशेष मागास प्रवर्गातील उच्च
शिक्षण घेणाऱ्या (व्यावसायिक तसेच बिगर
व्यावसायिक अभ्यासक्रमासाठी) विद्यार्थ्यांसाठी मुंबई
महानगर प्रदेश विकास प्राधिकरण (MMRDA)
क्षेत्रातील इतर भागांमध्ये वसतिगृहे कार्यन्वित
करण्याबाबत.
महाराष्ट्र शासन
इतर मागास, बहुजन कल्याण विभाग,
शासन निर्णय क्रमांकः वगृयो-२०२५/प्र.क्र.१०३/११८९८९४/योजना-१
मादाम कामा मार्ग, हुतात्मा राजगुरु चौक,
मंत्रालय, विस्तार भवन, मुंबई-३२.
दिनांक : १५ डिसेंबर, २०२५.
संदर्भ - १) इतर मागास बहुजन कल्याण विभाग, शासन निर्णय क्रमांक: वगृयो-२०२०/प्र.क्र.०१/
योजना-५, दि.२९.११.२०२२.
२) इतर मागास बहुजन कल्याण विभाग, शासन निर्णय क्रमांक: वगृयो-२०२०/प्र.क्र.०१/
योजना-५, दि.२८.०२.२०२३.
३) इतर मागास बहुजन कल्याण विभाग, शासन निर्णय क्रमांक: वगृयो-२०२०/प्र.क्र.०१/
योजना-५, दि.१९.१२.२०२३.
प्रस्तावना -
राज्यातील इतर मागास वर्ग, विमुक्त जाती, भटक्या जमाती व विशेष मागास प्रवर्गातील
उच्च शिक्षण घेणाऱ्या विद्यार्थ्यांसाठी प्रत्येक जिल्याच्या ठिकाणी १०० विद्यार्थी क्षमतेचे मुलांसाठी १
व मुलींसाठी १ या प्रमाणे ३६ जिल्हयात ७२ शासकीय वसतिगृहे शासनाने स्वत: वसतिगृहासाठी
इमारत भाडयाने घेवून कार्यान्वित करण्याचा निर्णय संदर्भाधिन दि.२८.०२.२०२३ व दि.१९.१२.२०२३
रोजीच्या शासन निर्णयांन्वये घेण्यात आलेला आहे.
राज्यातील इतर मागास वर्ग, विमुक्त जाती, भटक्या जमाती व विशेष मागास प्रवर्गातील उच्च
शिक्षण घेणाऱ्या विद्यार्थ्यांसाठी सद्य:स्थितीत ६२ वसतीगृहे कार्यान्वित झाली आहेत. तथापि, मुंबई
शहर, मुंबई उपनगर, ठाणे, रायगड, पालघर या जिल्यात १०० विद्यार्थी क्षमतेची साधारण ९,२००
स्क्वे.फुट क्षेत्रफळाची इमारत विभागास उपलब्ध होत नसल्याने तसेच, शासनमान्य दराने वसतीगृहास
इमारत भाडेपट्टीने देण्यास इमारत मालक इच्छुकता दर्शवित नसल्याचे निदर्शनास आले. त्यामुळे सदर
जिल्हयातील वसतीगृहांकरीता इमारती उपलब्ध होईपयंत, सदरहू वसतीगृहे मुंबई महानगर प्रदेश
विकास प्रधिकरण क्षेत्र (MMRDA Region) अखत्यारित इतर भागात (उदा. कल्याण, अंबरनाथ,
बदलापूर, वसई, विरार, पनवेल, नवी मुंबई इ.) स्थलांतरित करून कार्यान्वित करण्याचे शासनाच्या
विचाराधीन होते.
# Page 2
शासन निर्णय :-
राज्यातील इतर मागास वर्ग, विमुक्त जाती, भटक्या जमाती व विशेष मागास प्रवर्गातील उच्च
शिक्षण घेणाऱ्या विद्यार्थ्यांसाठी (व्यावसायिक तसेच बिगर व्यावसायिक अभ्यासक्रमासाठी) मुंबई शहर,
मुंबई उपनगर, ठाणे, पालघर, रायगड या जिल्यांमध्ये १०० विद्यार्थी क्षमतेचे मुलांसाठी-१ व
मुलींसाठी-१ वसतिगृहे सुरु करण्यासाठी भाडेतत्तवावर आवश्यक इमारती उपलब्ध होईपयंत, सदरहू
वसतिगृहे मुंबई महानगर प्रदेश विकास प्राधिकरण (MMRDA) क्षेत्रातील इतर भागांमध्ये (उदा.
कल्याण, अंबरनाथ, बदलापूर, वसई, विरार, पनवेल, नवी मुंबई इ.) स्थलांतरित करून कार्यान्वित
करण्यास शासन मान्यता देण्यात येत आहे.
२. संचालक, इतर मागास बहुजन कल्याण संचालनालय, पुणे यांनी सदरहू शासन
निर्णयानुसार मुंबई शहर, मुंबई उपनगर, ठाणे, पालघर, रायगड या जिल्यांमध्ये तात्काळ वसतिगृहे
सुरु करण्यासाठी आवश्यक ती कार्यवाही करुन, शासन परिपत्रक, दि.१३.०३.२०२३ अन्वये
दिलेल्या सुचनेनुसार प्रस्ताव शासनास तात्काळ सादर करावा.
३. सदरहू शासन निर्णय मा. मुख्यमंत्री महोदयांनी दिलेल्या मान्यतेस अनुसरुन निर्गमित
करण्यात येत आहे.
४. सदरहु शासन निर्णय महाराष्ट्र शासनाच्या www.maharashtra.gov.in या संकेतस्थळावर