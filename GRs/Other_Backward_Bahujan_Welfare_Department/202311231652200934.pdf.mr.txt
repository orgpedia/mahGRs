# Page 1
इतर मागास बहुजन कल्याण विभागाच्या क्षेत्रीय कार्यालयातील गट-अ, गट-ब व गट क मधील अधिकारी / कर्मचाऱ्यांच्या पदस्थापना, बदली याबाबत सक्षम प्राधिकाऱ्यास शिफारशी करण्यासाठी नागरी सेवा मंडळे स्थापन करणेबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक:- आस्थाप्र-२०२३/प्र.क्र.९०/आस्थापना २
पहिला मजला, मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक :- २३/११/२०२३.
संदर्भ:- १. शासन निर्णय, इतर मागास बहुजन कल्याण विभाग क्रमांक- आस्थाप्र-२०१७/प्र.क्र.०८/आस्था २, दि.१४.०१.२०२१ व दि.२२.०३.२०२२.
२. शासन निर्णय, सामान्य प्रशासन विभाग क्रमांक- एसआरव्ही-२०१४/प्र.क्र.२६/१२ दि.३१ जानेवारी २०१४.
प्रस्तावना:
शासन निर्णय संदर्भ क्रमांक ०१ नुसार दि. १४ जानेवारी २०२१ व दि.२२ मार्च २०२२ अन्वये उच्चाधिकार सचिव समितीच्या मान्यतेनंतर एकुण ८२१ पदांचा सुधारित आकृतिबंध मंजूर करण्यात आला आहे. सामान्य प्रशासन विभागाच्या संदर्भ क्र.०२ च्या शासन निर्णयान्वये प्रशासकीय विभागानी गट-अ, गट ब (राजपत्रित/ अराजपत्रित) व गट क मधील अधिकारी / कर्मचाऱ्यांच्या पदस्थापना, बदली याबाबत सक्षम प्राधिकाऱ्यास शिफारशी करण्यासाठी नागरी सेवा मंडळे स्थापन करण्याची बाब विचाराधीन होती. या संदर्भात शासनाने खालीलप्रमाणे निर्णय घेतला आहे.
शासन निर्णय: इतर मागास बहुजन कल्याण विभागाच्या क्षेत्रीय कार्यालयातील गट अ व गट ब (राजपत्रित) अधिकाऱ्यांना पदस्थापना, बदली याबाबत सक्षम प्राधिकाऱ्यास शिफारस करण्यासाठी खालीलप्रमाणे नागरी सेवा मंडळ स्थापन करण्यात येत आहे
(अ) नागरी सेवा मंडळ -१
-----------------------------------------------------------------------------------
| १. | इतर मागास बहुजन कल्याण विभागाचे अपर मुख्य सचिव / प्रधान सचिव/ सचिव | अध्यक्ष |
| २. | राज्यस्तरीय विभागप्रमुख (संचालक, इतर मागास बहुजन कल्याण संचालनालय, पुणे) | सदस्य |
| ३. | सह सचिव/ उप सचिव,सामाजिक न्याय व विशेष सहाय्य विभाग, मंत्रालय, मुंबई. | सदस्य |
-----------------------------------------------------------------------------------
# Page 2
शासन निर्णय क्रमांक: आस्थाप्र-२०२३/प्र.क्र.९०/आस्थापना-२
२. इतर मागास बहुजन कल्याण विभागाच्या क्षेत्रीय कार्यालयातील गट ब (अराजपत्रित) व गट-क संवर्गातील कर्मचाऱ्यांच्या पदस्थापना, बदली याबाबत सक्षम प्राधिकाऱ्यास शिफारशी करण्यासाठी खालीलप्रमाणे नागरी सेवा मंडळ-२ स्थापन करण्यात येत आहे.
(ब) नागरी सेवा मंडळ-२
--------------------------------------------------------------------------
| १. | संचालक, इतर मागास बहुजन कल्याण संचालनालय, पुणे | अध्यक्ष |
|  | सह सचालक, (आस्थापना) इतर मागास बहुजन कल्याण संचालनालय, पुणे | सदस्य |
| 3. | उप संचालक,(आस्थापना) इतर मागास बहुजन कल्याण संचालनालय, पुणे | सदस्य |
| ४. | सहायक संचालक, (आस्थापना) इतर मागास बहुजन कल्याण संचालनालय, पुणे | सदस्य |
--------------------------------------------------------------------------
३. उपरोक्त नागरी सेवा मंडळे क्षेत्रीय कार्यालयातील त्यांच्याशी संबंधीत संवर्गातील अधिकारी/ कर्मचारी यांच्या पदस्थापना तसेच बदल्याबाबत महाराष्ट्र शासकीय कर्मचाऱ्यांच्या बदल्यांचे विनियमन अधिनियम, २००५ मधील तरतुदीनुसार सक्षम प्राधिकाऱ्यास शिफारशी करतील.