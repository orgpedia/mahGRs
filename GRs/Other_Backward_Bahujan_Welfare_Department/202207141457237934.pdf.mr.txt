# Page 1
निधी वितरण आदेश क्र.२ “सन २०२२-२३ या आर्थिक वर्षात मॅट्रिकपूर्व शिष्यवृत्ती योजनेअंतर्गत निधी वितरीत करण्याबाबत.”
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक: शिवृत्ती-२०२२/प्र.क्र.०६/शिक्षण २
३ रा मजला, नवीन प्रशासकीय भवन,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १४ जुलै, २०२२
संदर्भ : : १) शासन निर्णय समक्रमांकित दि.२२.०४.२०२२
२) वित्त विभाग, शासन परिपत्रक क्र.अर्थसं-२०२२/प्र.क्र.४३/अर्थ-३, दि.०४.०४.२०२२
प्रस्तावना - वित्त विभागाचे संदर्भाधीन दिनांक ४ एप्रिल २०२२ चे परिपत्रकान्वये दि.२४.६.२०२१ च्या शासन निर्णयान्वये घातलेले निधी वितरण व खर्चावरील निर्बंध रद्द करण्यात आले आहेत. सदर परिपत्रकान्वये सन २०२२-२३ च्या नऊमाहीकरीता आवश्यक असणारा अनिवार्य व कार्यक्रमांतर्गत खर्चाचा अर्थसंकल्पित निधी एकूण वार्षिक तरतूदीच्या ६०% च्या मर्यादेत अर्थसंकल्पीय अंदाज, वाटप आणि संनियंत्रण प्रणालीवर ( बीम्स) वितरीत केला जाणार आहे. प्रत्यक्षात बीम्स प्रणालीवर २१% च्या मर्यादेत निधी उपलब्ध आहे. त्यापैकी १०% निधी दि.२२.०४.२०२२ अन्वये वितरीत केला आहे. उर्वरित ११% निधी संचालक, इतर मागास बहुजन कल्याण संचालनालय, पुणे यांना वितरीत करण्याची बाब शासनाच्या विचाराधीन होती.
शासन निर्णय -
वित्त विभागाच्या संदर्भाधीन दि.४.४.२०२२ च्या शासन परिपत्रकाच्या अनुषंगाने सन २०२२-२३ या आर्थिक वर्षात मॅट्रिकपूर्व शिष्यवृत्ती योजनेकरिता वित्त विभागाने बीम्स प्रणालीवर उपलब्ध करुन दिलेल्या निधीतून रु.३,०८,१६,००० /- (रुपये तीन कोटी आठ लाख सोळा हजार ) इतका निधी खालील नमूद लेखाशिर्षांतर्गत संचालक, इतर मागास बहुजन कल्याण संचालनालय, पुणे यांना वितरीत करण्यास सदर शासन निर्णयान्वये मान्यता देण्यात येत आहे: (रुपये हजारात)
----------------------------------------------------------------------------------------------------------------------------------------------
| अ. क्र. | योजनेचे नाव | लेखाशिर्ष | अर्थसंकल्पीय तरतूद | वितरीत करावयाचा ११% निधी |
| १ | २ | ३ | ४ | ५ |
| १ | माध्यमिक शाळांमध्ये शिकणाऱ्या विजाभज व विमाप्र विद्यार्थ्यांसाठी गुणवत्तापूर्व शिष्यवृत्ती | २२२५ ई ८९३ | १,५० | १६.५ |
| २ | सैनिक शाळेत प्रशिक्षण घेणाऱ्या शुल्काचे प्रदान (विजाभज ) | २२२५ ई ९२८ | ३,००,०० | ३३,०० |
| ३ | इ. ८ वी ते १० वी मध्ये शिकणाऱ्या विमुक्त जाती भटक्या जमाती प्रवर्गातील मुलींकरीता सावित्रीबाई फुले शिष्यवृत्ती | २२२५ ई ९८२ | १०,००,०० | १,१०,०० |
| ४ | इ. ५ वी ते ७ वी मध्ये शिकणाऱ्या इतर मागास प्रवर्गातील मुलींकरीता सावित्रीबाई फुले शिष्यवृत्ती | २२२५ एफ २४५ | ५,००,०० | ५५,०० |
| ५ | इ. ८ वी ते १० वी मध्ये शिकणाऱ्या इतर मागास प्रवर्गातील मुलींकरीता सावित्रीबाई फुले शिष्यवृत्ती | २२२५ एफ २७२ | १०,००,०० | १,१०,०० |
| एकूण | २८,०१,५० | ३,०८,१६ |
----------------------------------------------------------------------------------------------------------------------------------------------
# Page 2
शासन निर्णय क्रमांकः शिवृत्ती-२०२२/प्र.क्र.०६/शिक्षण २
२. सदर योजनेकरिता संचालक, इतर मागास बहुजन कल्याण संचालनालय, पुणे हे नियंत्रक अधिकारी राहतील. नियंत्रक अधिकारी यांनी उपरोक्त प्रमाणे वितरीत करण्यात आलेल्या तरतूदीच्या मर्यादेत विहित प्रयोजनातून खर्च करावा. सदर निधी खर्च झाल्यावर त्याबाबतचे खर्चाचे विवरण (जिल्हानिहाय खर्च / लाभार्थी संख्या) व उपयोगिता प्रमाणपत्र न चुकता शासनास सादर करण्याची दक्षता संचालक, इतर मागास बहुजन कल्याण संचालनालय, पुणे यांची राहील.
३. उपरोक्त योजनेंतर्गत चालू आर्थिक वर्षातील खर्चाचे तसेच मागील वर्षातील खर्चाची उपयोगिता प्रमाणपत्रे नियंत्रक अधिकारी यांनी तपासण्याच्या आधिन राहून निधी खर्च करण्याची जबाबदारी नियंत्रक अधिकाऱ्यांची राहील.
तसेच वित्तीय नियमावली, महाराष्ट्र अर्थसंकल्प नियमपुस्तिका यानुसार वेळोवेळी वित्त विभागाने निर्गमित केलेल्या शासन निर्णय/परिपत्रकातील अटी व शर्तीनुसार सदर निधी खर्च करुन कोणतीही वित्तीय अनियमितता होणार नाही, याची दक्षता घेण्याची जबाबदारी संचालक, इतर मागास बहुजन कल्याण संचालनालय, पुणे यांची राहील.
४. नियंत्रक अधिकारी यांनी निधी खर्च करताना वित्त विभागाने वेळोवेळी निर्गमित केलेल्या शासन निर्णय/ परिपत्रकामधील अटींची पूर्तता झाली असल्याची खातरजमा करुन निधी वितरीत करण्यात यावा.
५. सदर ज्ञापन वित्त विभागाच्या संदर्भाधीन दि.०४.०४.२०२२ च्या परिपत्रकान्वये दिलेल्या मान्यतेनुसार निर्गमित करण्यात येत आहे.