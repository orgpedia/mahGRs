# Page 1
विजाभज, इमाव व विमाप्र प्रवर्गातील मुलामुलींना परदेशी उच्च शिक्षणासाठी शिष्यवृत्ती योजना सन २०२२-२३ साठी विद्यार्थ्यांची निवड करण्याबाबत.
महाराष्ट्र शासन
इतर मागास बहूजन कल्याण विभाग
शासन शुध्दिपत्रक क्र. शिवृत्ती २०२२/प्र.क्र. १५/ शिक्षण-२
मादाम कामा रोड, हुतात्मा राजगुरु चौक, मंत्रालय, मुंबई ३२,
दि. २४.०१.२०२३
संदर्भ : १. विजाभज, इमाव व विमाप्र कल्याण विभाग, शासन निर्णय क्र. शिवृत्ती २०१८/ प्र.क्र. ११८/शिक्षण, दि. ११.१०.२०१८ २. इतर मागास बहूजन कल्याण विभाग, शासन निर्णय क्र. शिवृत्ती २०२२/प्र.क्र. १५/ शिक्षण-२, दि. १३.१०.२०२२ ३. संचालक, इतर मागास बहूजन कल्याण संचालनालय, पुणे यांचे क्र. इमावबकसं / शिक्षण / परदेशी शिष्यवृत्ती/शुध्दीपत्रक/२०२२-२३/१२१, दि. १८.०१.२०२३ चे पत्र.
शासन शुध्दिपत्रक उपरोक्त संदर्भ क्र. २ च्या दि. १३.१०.२०२२ रोजीच्या शासन निर्णयातील परि. क्र. ६ पुढील प्रमाणे नमुद करण्यात आले आहे. “शिष्यवृत्ती मंजूर करण्यात आलेल्या अभ्यासक्रमाच्या एकूण खर्चाच्या रकमेपैकी ज्या विद्यार्थ्यांना शिष्यवृत्ती मंजूर झाली आहे, त्या वर्षाचे शुल्क, निर्वाह भत्ता व इतर अनुषंगिक खर्च यांची रक्कम संबंधित प्रादेशिक उपायुक्त, समाजकल्याण विभाग यांनी संबंधित विद्यापिठाकडून प्रमाणीत माहिती प्राप्त करून घेऊन शिक्षण फी संबंधित विद्यापीठास आणि निर्वाह भत्ता व अनुषंगिक खर्चाची रक्कम संबंधित विद्यार्थ्याच्या बँक खात्यात अदा करावी.” या अनुषंगाने असे नमुद करण्यात येते की, काही विद्यार्थ्यांनी परदेशातील विद्यापिठांमध्ये शासन निर्णय निर्गमित होण्याच्या दरम्यान/ त्यापुर्वी परदेशी विद्यापिठांमध्ये प्रवेश घेऊन शिक्षण फी विद्यापिठास अदा करण्यात आली आहे. अशा विद्यार्थ्यांच्या बाबतीत तांत्रिक अडचण निर्माण झाली असल्याने केवळ अशा विद्यार्थ्यांना २०२२-२३ या शैक्षणीक वर्षात सदर योजनेचा लाभ वेळेत मिळण्याकरीता उपरोक्त संदर्भ क्र. २ मधील दि. १३.१०.२०२२ रोजीच्या शासन निर्णयातील परि. क्र. ६ मध्ये खालील प्रमाणे सुधारणा करण्यात येते आहे.
“ज्या विद्यार्थ्यांनी परदेशातील विद्यपिठांमध्ये शासन निर्णय निर्गमित होण्याच्या दरम्यान/ त्यापुर्वी परदेशातील विद्यापिठांमध्ये शिक्षण फी अदा करून प्रवेश घेतला आहे, अशा विद्यार्थ्यांच्या बाबतीत सदर रक्कम संबंधित लाभार्थ्यांच्या बँक खात्यामध्ये अदा करण्यात यावी.”
# Page 2