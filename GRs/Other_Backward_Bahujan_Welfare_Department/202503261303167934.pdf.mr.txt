# Page 1
महाराष्ट्र राज्य मागासवर्ग आयोगाने शासनास सादर
केलेल्या अहवाल क्रमांक-५५ मधील शिफारशींनुसार
इतर मागासवर्ग, विमुक्त जाती, भटक्या जमाती व विशेष
मागास प्रवर्गातील जातींच्या नोंदीमध्ये जातींचा समावेश
करणे/वगळणे/जातींच्या नोंदीमध्ये दुरुस्ती करण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक- आयोग-२०२३/प्र.क्र.३०६/मावक
मंत्रालय, मुंबई-४०० ०३२.
दिनांक :- २६ मार्च, २०२५.
वाचा: १) शासन निर्णय, सामाजिक न्याय व विशेष सहाय्य विभाग, क्रमांक:सीबीसी-१०/२००८/प्र.क्र.२३५/मावक५, दि.२५.०६.२००८.
२) शासन निर्णय, विमुक्त जाती, भटक्या जमाती व इतर मागासवर्ग आणि विशेष मागास प्रवर्ग कल्याण
विभाग, क्रमांक: सीबीसी-२०१९/प्र.क्र.७२/मावक, दि.०४.०६.२०१९.
३) शासन परिपत्रक, इतर मागास बहुजन कल्याण विभाग, क्रमांक: संकीर्ण-२०२४/प्र.क्र.३०८/मावक, दि.०९.०१.२०२५
प्रस्तावना:-
महाराष्ट्र राज्याच्या इतर मागास वर्ग, विमुक्त जाती, भटक्या जमाती व विशेष मागास प्रवर्गातील जातीच्या
यादीमध्ये राज्य मागासवर्ग आयोगाच्या अहवालानुसार वाचा येथे नमूद क्र.१, २ व ३ च्या शासन निर्णय / परिपत्रकान्वये
काही नवीन जातींचा अंतर्भाव करुन/वगळून यादी अद्ययावत केलेली आहे.
महाराष्ट्र राज्य मागासवर्ग आयोग यांनी शासनास अहवाल क्रमांक-५५ सादर करुन त्याद्वारे गंणिगा,
कची/कच्ची/कच्छी, कोइरी, कोईरी, कोयरी, व कुशवाह आणि धोबी/परीट/वरठी/तेलगु मडेलवार (परीट) या
जातीच्या नोंदीमध्ये जातींचा समावेश करणे/वगळणे/जातींच्या नोंदीमध्ये दुरुस्ती करण्याबाबत शिफारस केली आहे.
त्यानुषंगाने मा.मंत्रीमंडळाने सदर शिफारसी मान्य केल्या असून सदर मान्यता विचारात घेता, महाराष्ट्र राज्याच्या इतर
मागासवर्ग, विमुक्त जाती, भटक्या जमाती व विशेष मागास प्रवर्गाच्या यादीमध्ये सुधारणा करण्याची बाब शासनाच्या
विचाराधीन होती.
शासन निर्णय:-
राज्य मागासवर्ग आयोगाने शासनास सादर केलेल्या अहवाल क्रमांक-५५ मधील शिफारशीनुसार विमुक्त
जाती, भटक्या जमाती, इतर मागासवर्ग व विशेष मागास प्रवर्गाच्या उपरोक्त वाचा येथे नमूद दि.२५.०६.२००८,
दि.०४.०६.२०१९ व दि.०९.०१.२०२५ रोजीच्या शासन परिपत्रक/निर्णयांन्वये अंतिम करण्यात आलेल्या जाती/तत्सम
जातीच्या यादीत बदल करण्यास मान्यता देण्यात येत आहे.
# Page 2
शासन निर्णय क्रमांकः आयोग-२०२३/प्र.क्र.३०६/मावक
०२. महाराष्ट्र राज्य मागासवर्ग आयोगाने अहवाल क्रमांक-५५ मध्ये प्र.क्र.१९/२०१४, प्र.क्र.२९/२०१४,
प्र.क्र.१४६/२०२२ अन्वये गंणिगा , कची/कच्ची/कच्छी, कोइरी, कोईरी, कोयरी, व कुशवाह आणि धोबी/परीट/वरठी/
तेलगु मडेलवार (परीट) या पोटजातीच्या नोंदीमध्ये जातींचा समावेश करणे/वगळणे/जातींच्या नोंदीमध्ये दुरुस्ती
करण्याबाबत समावेश करण्याबाबत सखोल पडताळणीअंती शासनास अभिप्राय सादर केले आहेत. सदर
प्रकरणांबाबतची वस्तुस्थिती व गुणवत्ता विचारात घेऊन खालील तक्त्यात नमूदप्रमाणे शासन मान्यता देण्यात येत
आहे:-
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | आयोगाचा प्र.क्र. | जातीचे नाव | शासनाचा निर्णय |
| १ | २ | ३ | ४ |
| १ | प्र.क्र. १९/२०१४ | गंणिगा ऐवजी गणिगा अशी इतर मागासवर्ग यादीत अनुक्रमांक-३०० वर दुरुस्ती करणेबाबत. | इतर मागास वर्ग यादीत अनुक्रमांक-३०० वर गंणिगा ऐवजी "गाणिगा/गाणिग" अशी जातींच्या नोंदीमध्ये दुरुस्ती करण्यात येत आहे. |
| २ | प्र.क्र. २९/२०१४ | इतर मागास वर्ग यादीत ८५ कची/कच्ची/कच्छी, कोइरी, कोईरी, कोयरी, व कुशवाह | मागास वर्ग यादीत अनुक्रमांक-८५ मधील तत्सम जातीतील कोइरी, कोईरी, कोयरी, व कुशवाह मधील “कोयरी व कुशवाह” येथील “व” वगळण्यात येत आहे. |
| ३ | प्र.क्र. १४६/२०२२ | धोबी, परीट, वरठी, तेलगु मडेलवार (परीट) या एकच जाती असल्यामुळे शासनाच्या इतर मागासवर्ग यादीत अनुक्रमांक-१२५ व अनुक्रमांक-१६६ वरील जाती एकाच अनुक्रमांकावर घेवुन शुध्दीपत्रक काढण्याबाबत. | इतर मागासवर्ग यादीतील अनुक्रमांक-१२५ चे समोर 'वरठी' या जाती समुहाची नोंद घेण्यात येत आहे. तसेच इतर मागासवर्ग यादीतील अनुक्रमांक-१६६ वरील “वरठी” ही नोंद वगळण्यात येत आहे. |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
०३. सदर शासन निर्णयान्वये मान्यता देण्यात आलेले बदल हे शासन निर्णय निर्गमित झाल्याच्या दिनांकापासून
लागू होतील.
०४. सदरहू शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध करुन
# Page 3
# Page 4