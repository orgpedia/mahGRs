# Page 1
इतर मागास बहुजन कल्याण विभाग विभागातील शासन मान्यताप्राप्त अनुदानित आश्रमशाळा / निवासीशाळा/ विद्यानिकेतन यामधील कर्मचाऱ्यांच्या तक्रारींचे अथवा अन्यायांचे निवारण करण्यासाठी निर्माण केलेल्या अर्धन्यायिक व्यवस्थेमध्ये सुधारणा करणेबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक :- विभशा-२०२२/प्र.क्र.१८/विजाभज-१
मंत्रालय विस्तार इमारत, पहिला मजला,
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : :- ०५ ऑगस्ट, २०२२.
संदर्भ:- १) शासन निर्णय विजाभज, इमाव व विमाप्र कल्याण विभाग क्रमांक विभशा-२०१७/प्र.क्र.२६६ / विजाभज -२, दि. ३ ऑक्टोबर, २०१७.
२) शासन निर्णय विजाभज, इमाव व विमाप्र कल्याण विभाग क्रमांक
विभशा-२०२२/प्र.क्र.१८/विजाभज-१, दि.१० फेब्रुवारी, २०२२.
३) मा. मुख्य सचिव, महाराष्ट्र राज्य यांचे पत्र क्रमांक
मुसका - २०२२ / ई-५३३८१३१/का.-१, दि.०४/०८/२०२२.
शासन निर्णय: या विभागाच्या शासन मान्यताप्राप्त अनुदानित आश्रमशाळा/निवासीशाळा/विद्यानिकेतन यामध्ये नियुक्त करण्यात आलेल्या शिक्षक व शिक्षकेतर कर्मचाऱ्यांच्या सर्व प्रकारच्या सेवाविषयक बाबीं तसेच इतर वैयक्तिक तक्रारी/गाऱ्हाणे इ.बाबत सक्षम न्यायालय किंवा न्यायाधिकरणापुढे दाद मागण्यायपुर्वी प्रशासकीय पातळीवरच न्याय मिळवून देण्याकरीता विभागांतर्गत सक्षम प्राधिकरणाकडे अपिल/पुनर्विलोकन दाखल करण्याची तरतूद संदर्भाधीन शासन निर्णयान्वये उपलब्ध करुन अर्धन्यायिक व्यवस्था तयार करण्यात आली आहे. या विभागाच्या शासन मान्यताप्राप्त अनुदानित आश्रमशाळा / निवासीशाळा/विद्यानिकेतन यामध्ये नियुक्त करण्यात आलेल्या शिक्षक व शिक्षकेतर कर्मचाऱ्यांच्या सर्व प्रकारच्या सेवाविषयक बाबींसंदर्भात आणि इतर विषयाबाबतीत त्यांना प्रशासकीय पातळीवरच न्याय मिळवून देण्याकरीता सक्षम प्राधिकरणाकडे अपिल/पुर्नविलोकन दाखल करण्याची तरतूद शासन निर्णय संदर्भ क्र.१, दि.३/१०/२०१७ अन्वये उपलब्ध करुन देण्यात आलेली आहे. सदर शासन निर्णयानुसार अपिल दाखल करण्यासाठी स्तर निश्चित करण्यात आलेले होते.
शासन निर्णय संदर्भ क्र.२, दि.१०/०२/२०२२ अन्वये दि.३/१०/२०१७ रोजीच्या शासन निर्णयान्वये अर्धन्यायिक व्यवस्थेमधून सचिव/प्रधान सचिव/अ.मु.स. (इ.मा.ब.क.वि.) हा स्तर वगळून शासन स्तरावर मा.मंत्री (इतर मागास बहुजन कल्याण) हा एकच स्तर ठेवून संचालक, इतर मागास बहुजन कल्याण, संचालनालय, पुणे यांनी अर्धन्यायिक व्यवस्थेत पारीत केलेल्या आदेशाविरुध्द अपिलकर्ता यांना शासनाकडे अपिल/पुनर्विलोकन अर्ज दाखल करावयाचा झाल्यास संबंधित अपिलकर्त्याने मा.मंत्री (इतर मागास बहुजन कल्याण) यांचेकडे अर्धन्यायिक अपिल/पुनर्विलोकन अर्ज करावे, असे नमूद केले आहे.
२. सद्य:स्थितीत शासनाकडे सादर होणारी अर्धन्यायिक स्वरुपाची अपिले/पुनर्विलोकन / पुनरिक्षण अर्जाबाबत कार्यवाही करण्याच्या अनुषंगाने मा.मुख्य सचिव यांनी संदर्भ क्र.३ च्या पत्रान्वये खालीलप्रमाणे निर्देश दिले आहेत.
# Page 2
शासन निर्णय क्रमांक: विभशा-२०२२/प्र.क्र.१८/विजाभज-१
“मा. मुख्यमंत्री यांच्या मान्यतेने, विविध मंत्रालयीन विभागात मा. मंत्री महोदयांच्या / मा.राज्यमंत्री महोदयांच्या स्तरावर चालविण्यात येणारी अर्धन्यायिक स्वरुपाची अपीले/पुनर्विलोकन/ पुनरिक्षण अर्ज, तसेच अंतरिम आदेशासाठीचे अर्ज दाखल करुन घेणे, त्यात आवश्यकतेनुसार अंतरिम आदेश पारीत करणे व तातडीच्या प्रकरणात सुनावणी घेवून ती निर्णयान्वित करणेबाबतचे अधिकार मा.मुख्यमंत्री महोदयांनी पुढील आदेश होईपर्यंत संबंधित विभागांच्या अपर मुख्य सचिव/प्रधान सचिव/सचिव यांना प्रदान केले आहेत.”
३. मा.मुख्य सचिव महोदयांच्या उपरोक्त निर्देशानुसार, या आदेशाच्या दिनांकापासून पुढील आदेश होईपर्यंत इतर मागास बहुजन कल्याण विभागमार्फत चालविण्यात येणाऱ्या विजाभज प्रवर्गाच्या अनुदानित आश्रमशाळांतील शिक्षक/ शिक्षकेतर कर्मचाऱ्यांच्या वैयक्तिक तक्रारी, गाऱ्हाणे यावर अर्धन्यायिक व्यवस्थेत शासनाकडे दाखल करावयाची अर्धन्यायिक स्वरुपाची अपिले/पुनर्विलोकन / पुनरिक्षण अर्ज अपर मुख्य सचिव (इतर मागास बहुजन कल्याण) यांचेकडे दाखल करावे.