# Page 1
विमुक्त जाती भटक्या जमाती, इतर मागासवर्ग व विशेष मागास प्रवर्गातील विद्यार्थ्यांचे शिष्यवृत्ती / फ्रिशीप योजनेंतर्गत Diploma in Mechatronics Engineering या कोर्सचा महाडीबीटी प्रणालीवर समावेश करण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक : शिवृत्ती-२०२२/प्र.क्र.४०/शिक्षण-१
मोती महल, २ रा मजला, १९५, जे. टाटा रोड, चर्चगेट, मुंबई-४०० ०२०
दिनांक : ३१ मे, २०२३.
वाचा-१. शासन निर्णय क्रमांक : इबीसी-२०१७/प्र.क्र.१३/शिक्षण, दि.२१.०८.२०१७ २. शासन परिपत्रक क्रमांक: संकीर्ण-२०२०/सं.क्र.५२/स्वी.स, दि.०२.११.२०२०
प्रस्तावना:
केंद्र शासनाच्या सन १९९८ मधील मार्गदर्शक सूचनेनुसार विमुक्त जाती, भटकया जमाती, इतर मागासवर्ग व विशेष मागासप्रवर्गाच्या विद्यार्थ्यांना शिष्यवृत्ती मंजूर करण्यात येते. केंद्र शासन पुरस्कृत भारत सरकार शिष्यवृत्ती योजनेतर्गत, केंद्र शासनाने सन १९९८ च्या पत्रकान्वये विहित केलेल्या अभ्यासक्रमाच्या गटानुसार एकूण ६०५ अभ्यासक्रम विहित करण्यास वाचा क्र.१ अन्वये मान्यता देण्यात आली आहे. तसेच, सदर अभ्यासक्रमात यथास्थिती वाढ किंवा बदल करण्याचे अधिकार शासन वा शासन नियुक्त समितीस राहतील असा निर्णय घेण्यात आला आहे. त्यानुसार संचालक, इतर मागास बहुजन कल्याण संचालनालय, पुणे यांच्या अध्यक्षतेखालील वाचा क्र.२ अन्वये गठीत समितीच्या दि.१४.१२.२०२१ च्या बैठकीत घेतलेल्या निर्णयानुसार Diploma in Mechatronics Engineering हा कोर्स रोजगारान्मुख असून ते शिष्यवृत्ती / फ्रीशिप साठी पात्र असल्याचे शिफारस केली आहे. यास्तव सदरहू कोर्सेचा महाडीबीटी प्रणालीवर समाविष्ट करण्याचे शासनाच्या विचाराधिन होती.
शासन निर्णय: संचालक, इतर मागास बहुजन कल्याण संचालनालय, पुणे यांच्या अध्यक्षतेखालील गठीत समितीच्या दि.१४.१२.२०२१ च्या बैठकीत घेतलेल्या निर्णयानुसार Diploma in Mechatronics Engineering या कोर्सचा समावेश महाडीबीटी प्रणालीवर करण्यास व सदरहू कोर्सेचे मॅपिंग संबधित शिष्यवृत्ती / फ्रीशिप योजनांशी करण्यास शासनाची मान्यता देण्यात येत आहे.
# Page 2