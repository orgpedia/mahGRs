# Page 1
राज्यातील कृषि विद्यापीठातर्गत शिकविण्यात येणाऱ्या ११ अभ्यासक्रमांना व्यवसायिक अभ्यासक्रम म्हणून घोषित करण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक ईबीसी २०१८/प्र.क्र.१३(भा-८)/शिक्षण
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई- ४०० ०३२.
दिनांक : २६ मे, २०२२
वाचा : १) शासन निर्णय क्रमांक ईबीसी २०१८/प्र.क्र.१३(भा-८)/शिक्षण, दि. २७.०७.२०२१ २) शासन निर्णय क्रमांक ईबीसी २०१८/प्र.क्र.१३(भा-८)/शिक्षण, दि. ०६.१२.२०२१
३) कृषी पशुसंवर्धन, दुग्धव्यवसाय विकास व मस्यव्यवयाय विभाग यांचे पत्र क्र. मकृप १०२०/ प्र.क्र.१००/७ ओ, दि. ०७.०३.२०२२
प्रस्तावना :
संदर्भाधीन दि. २७.७.२०२१ व दि. ०६.१२.२०२१ च्या शासन निर्णयान्वये शासन निर्णया सोबतच्या “विवरणपत्र-अ ” मधील नमूद कृषि विद्यापीठातर्गत येणाऱ्या ११ अभ्यासक्रमांना व्यवसायिक अभ्यासक्रम म्हणून घोषित करण्यात आलेले आहे. त्यानुषंगाने सदर अभ्यासक्रमांसाठी इतर मागास बहुजन कल्याण विभागाच्या अधिनस्थ विजाभज, इमाव व विमाप्र प्रवर्गातील विद्यार्थ्यांकरीता शिष्यवृत्ती / शिक्षण फी, परीक्षा फी, निर्वाह भत्ता प्रतीपूर्तीच्या योजना महाडिबीटी आणि सेवा प्रणालीवर कार्यान्वित करण्यासाठी व सदर रक्कम अदा करण्यास सन २०२१-२२ या शैक्षणिक वर्षापासून मान्यता देण्यात आली आहे. सदर शिष्यवृत्तीचा लाभ सन २०२०-२१ पासून देण्याची बाब शासनाच्या विचाराधीन होती.
शासन निर्णय :
राज्यातील कृषि प्रवेश प्रक्रिया व कृषि शिक्षण धोरणासंदर्भात मा. उपमुख्यमंत्री श्री. अजित पवार यांचे अध्यक्षतेखाली दि.३१.१.२०२२ रोजी झालेल्या बैठकीतील निर्णयानुसार संदर्भ क्र. १ व २ येथे नमूद शासन निर्णयान्वये कृषि विद्यापीठातर्गत येणाऱ्या ११ अभ्यासक्रमांसाठी इतर मागास बहुजन कल्याण विभागाच्या अधिनस्थ विजाभज, इमाव व विमाप्र प्रवर्गातील विद्यार्थ्यांकरीता शिष्यवृत्ती/शिक्षण फी, परीक्षा फी, निर्वाह भत्ता प्रतीपूर्तीच्या योजना महाडिबीटी आणि सेवा प्रणालीवर कार्यान्वित करण्यासाठी सन २०२०-२१ पासून मान्यता देण्यात आली आहे.
त्यानुसार सदर ११ अभ्यासक्रमासाठी सन २०२०-२१ या शैक्षणिक वर्षापासून शिष्यवृत्ती/फ्रिशीप अदा करण्यासाठी या शासन निर्णयान्वये मान्यता देण्यात येत आहे.
# Page 2