# Page 1
वितरण आदेश “सन २०२२-२३ या आर्थिक वर्षात मॅट्रिकपूर्व शिष्यवृत्ती योजनेचा निधी वितरीत करण्याबाबत.”
महाराष्ट्र शासन
इतर मागास बहुजन कल्याण विभाग
शासन निर्णय क्रमांक: शिवृत्ती-२०२२/प्र.क्र.०६/शिक्षण-२
३ रा मजला, नवीन प्रशासकीय भवन,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १४ फेब्रुवारी, २०२३
संदर्भ :- १) वित्त विभाग, शासन परिपत्रक क्र.अर्थसं-२०२२/प्र.क्र.४३/अर्थ-३, दि.०४.०४.२०२२ व दि. ८.०२.२०२३ २) शासन निर्णय इतर मागास बहुजन कल्याण विभाग क्रमांक शिवृत्ती २०२२/प्र.क्र.०६/शिक्षण, दि.२२.०४.२०२२ व दि. १४.०७.२०२२
प्रस्तावना: सन २०२२-२३ या आर्थिक वर्षातील विमुक्त जाती, भटक्या जमाती, विशेष मागास प्रवर्ग व इतर मागासवर्ग या प्रवर्गातील विद्यार्थ्यांना मॅट्रिकपूर्व शिष्यवृत्ती योजनेबाबत “३४- शिष्यवृत्ती” या उद्दिष्टांतर्गत बीम्स प्रणालीवर उपलब्ध असलेल्या रु.७७,०३,६१,५००/- निधीपैकी आतापर्यंत रु.४६,१६,३५,२००/ इतका निधी वितरीत करण्यात आला आहे. वित्त विभागाकडून सन २०२२-२३ चे सुधारित अंदाज निश्चित करण्याची कार्यवाही सुरु असून, सुधारित अंदाज निश्चित होण्यापर्यंतच्या कालावधीसाठी विभागास आवश्यक असणाऱ्या खर्चासाठी निधीची गरज लक्षात घेता, संदर्भ क्रमांक १ येथील दिनांक ८.०२.२०२३ च्या शासन परिपत्रकान्वये वित्त विभागाने निधी वितरणाची मर्यादा ठरवली आहे. त्यानुसार ३४ शिष्यवृत्ती/ विद्यावेतनेकरिता ९५% निधी वितरणाची मर्यादा ठरविली आहे. त्यानुषंगाने मॅट्रिकपूर्व शिष्यवृत्ती योजनेकरिता रु.८,९८,२१,०००/- इतका निधी वितरीत करण्याची बाब शासनाच्या विचाराधीन होती.
शासन निर्णय : सन २०२२-२३ या आर्थिक वर्षात मॅट्रिकपूर्व शिष्यवृत्ती योजनांकरिता खालील विवरणपत्रात नमूद लेखाशिर्षाकरिता एकूण रु.८,९८,२१,०००/- (रुपये आठ कोटी अठ्ठयाण्णव लाख एकवीस हजार फक्त) इतका निधी संचालक, इतर मागास बहुजन कल्याण संचालनालय, पुणे यांना वितरीत करण्यास सदर शासन निर्णयान्वये मान्यता देण्यात येत आहे:
# Page 2
शासन निर्णय क्रमांकः शिवृत्ती-२०२२/प्र.क्र.०६/शिक्षण-२
(रु. हजारात )
--------------------------------------------------------------------------------------------------------------------------------------------------
| क्र. | लेखाशिर्ष | मूळ तरतूद+ पुरवणी मागणी | वित्त विभागाने उपलब्ध केलेली तरतूद | विभागाने वितरीत केलेली तरतूद | या शासन निर्णयान्वये वितरीत करावयाचा निधी |
| १ | २ | ३ | ४ | ५ | ७ |
| १ | २२२५एफ०११ | ८९१६८.०० | ८४७१०.०० | ०.०० | ८४७१०.०० |
| २ | २२२५ई८९३ | १५०.०० | १४२.५० | ३१.५० | १११.०० |
| ३ | २२२५ई९२८ | ३००००.०० | २८५००.०० | ६३००.०० | ५०००.०० |
| एकूण | ११९३१८.०० | ११३३५२.५० | ६३३१.५० | ८९८२१.०० |
--------------------------------------------------------------------------------------------------------------------------------------------------
२. सदर योजनेकरिता संचालक, इतर मागास बहुजन कल्याण संचालनालय, पुणे हे नियंत्रक अधिकारी राहतील. नियंत्रक अधिकारी यांनी उपरोक्त प्रमाणे वितरीत करण्यात आलेल्या तरतूदीच्या मर्यादेत विहित प्रयोजनातून खर्च करावा. सदर निधी खर्च झाल्यावर खर्चाचे विवरण (जिल्हानिहाय खर्च/लाभार्थी संख्या) व उपयोगिता प्रमाणपत्र न चुकता शासनास सादर करण्याची जबाबदारी संचालक, इतर मागास बहुजन कल्याण संचालनालय, पुणे यांची राहील.
३. योजनेंतर्गत चालू आर्थिक वर्षातील खर्चाचे तसेच मागील वर्षातील खर्चाची उपयोगिता प्रमाणपत्रे नियंत्रक अधिकारी यांनी तपासण्याच्या आधिन राहून निधी खर्च करण्याची जबाबदारी नियंत्रक अधिकाऱ्यांची राहील. तसेच वित्तीय नियमावली, महाराष्ट्र अर्थसंकल्प नियमपुस्तिका तसेच वित्त
विभागाने वेळोवेळी निर्गमित केलेल्या शासन निर्णय/परिपत्रकातील अटी व शर्तीनुसार सदर निधी खर्च करतांना कोणतीही वित्तीय अनियमितता होणार नाही, याची दक्षता घेण्याची जबाबदारी संचालक, इतर
मागास बहुजन कल्याण संचालनालय, पुणे यांची राहील.
४. नियंत्रक अधिकारी यांनी निधी खर्च करताना वित्त विभागाने वेळोवेळी निर्गमित केलेल्या शासन निर्णय/परिपत्रकामधील अटींची पूर्तता झाली असल्याची खातरजमा करुन निधी वितरीत करावा.
५. सदर शासन निर्णय वित्त विभागाच्या संदर्भाधीन दि.०४.०४.२०२२ व दिनांक ८.०२.२०२३ च्या परिपत्रकान्वये दिलेल्या मान्यतेनुसार तसेच वित्त विभागाने वेळोवेळी दिलेल्या सहमतीनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः शिवृत्ती-२०२२/प्र.क्र.०६/शिक्षण-२