# Page 1
मौजे नेहरूनगर व मौजे मजरेवाडी, ता. उत्तर
सोलापूर, जि. सोलापूर येथील माजी गुन्हेगार
जमातीसाठी राखीव असलेल्या जमिनीच्या
वाटपाचे धोरण निश्चित करण्यासाठी मंत्रिमंडळ
उपसमिती स्थापन करणेबाबत.
महाराष्ट्र शासन
इतर मागास बहुजन कल्यान विभाग
शासन निर्णय क्रमांक:- बैठक-२०२१/प्र.क्र.२६४/मावक
मंत्रालय, मुंबई-४०० ०३२.
दिनांक:-०४ जूलै, २०२५.
प्रस्तावना:-
सोलापूर शहर येथील सेटलमेंट भागातील ५६.९३ हे. आर. जमीन १९५१ मध्ये गुन्हेगार
जमातीच्या पुनर्वसनासाठी बॅकवर्ड क्लास अधिकारी यांचेकडे वर्ग करण्यात आली होती. महसूल व
वन विभागाच्या दि.२९.०२.२०२४ रोजीच्या टिप्पणीन्वये दिलेल्या अभिप्रायानुसार, सदर जमीन
वाटपासंदर्भात इतर मागास बहुजन कल्याण विभागाने धोरण निश्चित करणे आवश्यक आहे.
त्यानुषंगाने माजी गुन्हेगार जमातीच्या पुनर्वसनासाठी सदर जमीनीच्या वाटपाचे धोरण निश्चित
करण्यासाठी मंत्रिमंडळ उपसमिती स्थापन करण्याची बाब शासनाच्या विचाराधीन होती.
शासन निर्णय:-
मौजे नेहरूनगर व मौजे मजरेवाडी, ता. उत्तर सोलापूर, जि. सोलापूर येथील माजी गुन्हेगार
जमातीसाठी राखीव असलेल्या जमीनीच्या वाटपाचे धोरण निश्चित करण्यासाठी मंत्रिमंडळ उपसमिती
स्थापन करण्यास मान्यता देण्यात येत आहे.
२. सदर मंत्रिमंडळ उपसमितीची रचना पुढीलप्रमाणे राहील:-
----------------------------------------------------------------------------
| अ.क्र. | संबंधित मा.मंत्री व अपर मुख्य सचिव/प्रधान सचिव/सचिव | पदनाम |
| १ | मा.मंत्री (इतर मागास बहुजन कल्याण) | अध्यक्ष |
| २ | मा.मंत्री (महसूल) | सदस्य |
| ३ | मा.मंत्री (उच्च व तंत्र शिक्षण) | सदस्य |
| ४ | अपर मुख्य सचिव/प्रधान सचिव/सचिव, इतर मागास बहुजन कल्याण विभाग | सदस्य सचिव |
----------------------------------------------------------------------------
# Page 2
शासन निर्णय क्रमांकः बैठक-२०२१/प्र.क्र.२६४/मावक
३. सदर समितीमध्ये अपर मुख्य सचिव, महसूल विभाग हे विशेष आमंत्रित असतील.
४. सदर समितीची कार्यकक्षा खालीलप्रमाणे असेल:-
i.संबंधित जमिनीवरील अतिक्रमण त्वरीत हटविण्याबाबत शासनास उपाययोजना सुचविणे.
ii.उपलब्ध जमिनीचे मोजमाप करणेबाबत अधीक्षक, भूमी अभिलेख, सोलापूर यांना निदेश देणे.
iii.ज्या गुन्हेगारी जमातीच्या गृहनिर्माण संस्थाना जमिनीचे वाटप करावयाचे आहे, अशा गृहनिर्माण
संस्था निवडण्याबाबत धोरण निश्चिती करणे.
iv.गृहनिर्माण संस्थेच्या सभासद निवडीचे निकष, अटी व शर्ती निश्चितीबाबत धोरण ठरविणे.
v.गुन्हेगारी जातीमधील सभासद असलेल्या नोंदणीकृत गृहनिर्माण संस्थानाच सदर जमिनीचे वाटप
करण्याबाबत धोरण ठरविणे.
५. सदर शासन निर्णय शासनाच्या www.maharashtra.gov.in या संकेतस्थळावर उपलब्ध
# Page 3