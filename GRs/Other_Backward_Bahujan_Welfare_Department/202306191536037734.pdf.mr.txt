# Page 1
अमृत संस्थेच्या नियामक मंडळाच्या (BOG) सदस्य सचिव पदावर व्यवस्थापकीय संचालक यांची नियुक्ती करणेबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक : अमृत २०२०/प्र.क्र.१०संस्था / (अमृत)
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक - १९ जून, २०२३
वाचा १. शासन निर्णय, इतर मागास बहुजन कल्याण विभाग, क्र.संस्था २०१९/प्र.क्र.१००/ महामंडळे, दि.२२.८.२०१९ २. शासन निर्णय, इतर मागास बहुजन कल्याण विभाग, क्र अमृत- २०२०/प्र.क्र.१०/ संस्था (अमृत), दि.१५.०६.२०२१ ३. शासन निर्णय, इतर मागास बहुजन कल्याण विभाग, क्र अमृत-२०२१/प्र.क्र.५२/ संस्था, दि. ३०.०८.२०२२ ४. शासन आदेश महसूल व वन विभाग, क्र. बदली-२०२२/प्र.क्र.१५२ / ई-१,दि. २२.०२.२०२३ ५. बॉडी ऑफ गव्हर्नन्स च्या दिनांक १९ एप्रिल, २०२३ रोजीच्या बैठकीतील मंजूर ठराव ६. अमृत संस्थेचे क्र.अमृत/पुणे/२०२३ / ९६, दि १८.५.२०२३ चे पत्र
प्रस्तावना राज्यातील खुल्या प्रवर्गातील आर्थिकदृष्ट्या दुर्बल घटकांतील विद्यार्थी, युवक, युवती इत्यादीचा विकास घडविण्याकरीता अमृत संस्था (Academy of Maharashtra, Research, Upliftment and Training (AMRUT) स्थापन करण्यास शासनाने संदर्भ क्र.१ येथे नमूद दि.२२.०८.२०१९ च्या शासन निर्णयान्वये मान्यता दिली आहे.
तसेच संदर्भ क्र.२ येथे नमूद दि. १५.०६.२०२१ अन्वये विभागाचे प्रधान सचिव यांचे अध्यक्षतेखाली नियामक मंडळाची समिती गठीत करण्यात आली असून सदस्य् सचिव पदी संचालक, इतर मागास बहुजन संचालनालय यांची नियुक्ती करण्यात आली आहे.
संदर्भ क्र. ३ येथे नमूद दि. ३०.८.२०२२ च्या शासन निर्णयान्वये अमृत संस्थेसाठी व्यवस्थापकीय संचालक हे पद निर्माण करण्यात आले असून सदर पदावर संदर्भ क्र. ४ येथे नमूद महसूल व वन विभागाच्या दि.२२.२.२०२३ च्या आदेशान्वये अपर जिल्हाधिकारी संवर्गातील श्री. विजय जोशी, यांची अमृत संस्थेच्या व्यवस्थापकीय संचालक पदी नियुक्ती करण्यात आली आहे.
अमृत संस्थेच्या व्यवस्थापकीय संचालक पदी नियमित अधिकाऱ्याची नियुक्ती झाली असल्याने अमृत संस्थेच्या नियामक मंडळाच्या (BOARD OF GOVERNORS) सदस्य् सचिव पदी संचालक, इतर मागास बहुजन संचालनालय यांच्या ऐवजी श्री. विजय जोशी, व्यवस्थापकीय संचालक, अमृत यांची नियुक्ती करण्याबाबतचा ठराव दि. १९.०४.२०२३ रोजीच्या नियामक मंडळाच्या बैठकीत मंजूर करण्यात आला आहे. अमृत संस्थेने संदर्भ क्र. ६ येथे नमूद दि. १८.५.२०२३ च्या पत्रान्वये केलेल्या विनंतीनुसार अमृत संस्थेच्या नियामक मंडळाच्या सदस्य सचिव पदी व्यवस्थापकीय संचालक, अमृत यांची नियुक्ती करण्याची बाब शासनाच्या विचाराधीन होती.
# Page 2
शासन निर्णय क्रमांकः अमृत २०२०/प्र.क्र.१०/संस्था (अमृत)
शासन निर्णय अमृत संस्थेच्या नियामक मंडळाच्या (BOARD OF GOVERNORS) सदस्य सचिव पदावर संचालक, इतर मागास बहुजन संचालनालय यांच्या ऐवजी व्यवस्थापकीय संचालक, अमृत यांची नियुक्ती करण्याबाबतचा ठराव दि. १९.०४.२०२३ रोजीच्या नियामक मंडळाच्या बैठकीत मंजूर करण्यात आला आहे.
त्यानुसार अमृत संस्थेच्या सदस्य् सचिव पदी संचालक, इतर मागास बहुजन संचालनालय यांच्या ऐवजी श्री. विजय जोशी, व्यवस्थापकीय संचालक, अमृत यांची नियुक्ती या शासन आदेशान्वये करण्यात येत आहे.