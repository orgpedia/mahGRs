# Page 1
इतर मागास बहुजन कल्याण विभागाच्या क्षेत्रिय कार्यालयांच्या आस्थापनेवरील पदांच्या सुधारित आकृतिबंधामध्ये सुधारणा करण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक : आस्थाप्र-२०१७/प्र.क्र.०८/आस्थापना-२
मंत्रालय, विस्तार भवन, मुंबई-४०० ०३२.
दिनांक :- २२ मार्च, २०२२.
वाचा:- १.शासन निर्णय, वि.जा.भ.ज.इमाव. व विमाप्र कल्याण विभाग, क्र. आस्थाप्र-२०१८/ प्र.क्र.८०/आस्था. दि. १३/८/२०१८ २. शासन निर्णय, इतर मागास बहुजन कल्याण विभाग, क्रमांक : आस्थाप्र-२०१७/ प्र.क्र.०८/आस्थापना-२, दिनांक १४/१/२०२१ ३. वित्त विभागाचे पत्र क्र. पदनि-२०२१/प्र.क्र.७४/२१/आपुक, दि.५/१/२०२२ सोबतचे उच्चस्तरीय सचिव समितीच्या दि.२६/११/२०२१ रोजीच्या बैठकीचे इतिवृत्त.
प्रस्तावना : इतर मागास बहुजन कल्याण विभागाच्या क्षेत्रिय स्तरावरील ८०८ पदांच्या सुधारित आकृतिबंधास संदर्भाधिन क्र. (२) येथील दि. १४/१/२०२१ च्या शासन निर्णयान्वये मान्यता देण्यात आली आहे. सदर आकृतिबंधामधील क्षेत्रिय कार्यालयांतील ‘सहायक संचालक’ व ‘समाजकल्याण निरिक्षक' या पदांच्या वेतनश्रेणीत सुधारणा करणे तसेच या विभागाच्या संदर्भाधिन क्र.(१) येथील दि.१३.०८.२०१८ च्या शासन निर्णयान्वये निर्माण केलेल्या प्रकल्प अधिकारी' संवर्गातील १३ प्रकल्प अधिकारी पदे सुधारीत आकृतिबंधामध्ये समाविष्ट करण्याची बाब शासनाच्या विचाराधिन होती.
शासन निर्णय : इतर मागास बहुजन कल्याण विभागाच्या संदर्भाधिन क्र.(२) येथील दि. १४/१/२०२१ च्या शासन निर्णयान्वये मंजूर करण्यात आलेल्या या विभागाच्या क्षेत्रिय स्तरावरील सुधारित आकृतिबंधामध्ये “सहाय्यक संचालक” हे (विजाभज वर्ग-२) (रु.९३००-३४८०० + ग्रेड वेतन ४६००) असे पद मंजूर केले आहे. सदर पद जिल्हास्तरावरील प्रमुख पद असल्यामुळे “सहाय्यक संचालक” या पदाची वेतनसंरचना वर्ग-१ वेतनसंरचना (रु.९३००-३४८०० + ग्रेड वेतन ५०००) (एस-१८-४९१००-१५५८००) मंजूर करण्यास शासनाची मान्यता देण्यात येत आहे.
२. तसेच, आकृतीबंधामध्ये “समाज कल्याण निरिक्षक" हे (वेतनश्रेणी रु.५२००-२०२०० + ग्रेड पे २८००/-) चे पद मंजूर केले आहे. सामाजिक न्याय व विशेष सहाय्य विभागामध्ये या पदास (वेतनश्रेणी रु.५२००-२०२०० + ग्रेड पे ४२००/-) (एस-१३- ३५४००-११२४००) ही वेतनसंरचना लागू आहे. “समाज कल्याण निरिक्षक” संवर्गातील पदे सामाजिक न्याय व विशेष सहाय्य विभागाकडून वर्ग होणार असल्यामुळे “समाज कल्याण निरिक्षक" पदाची वेतनसंरचना (रु.५२०० २०२००+ग्रेड पे रु.४२००/-) (एस-१३- ३५४०० - ११२४००) सुधारीत करण्यास शासनाची मान्यता देण्यात येत आहे.
# Page 2
शासन निर्णय क्रमांकः आस्थाप्र-२०१७/प्र.क्र.०८/आस्थापना-२
३. उच्चस्तरीय सचिव समितीने दि. २४.०१.२०१८ च्या बैठकीत मान्यता दिलेल्या व संदर्भाधिन क्र. (१) येथील दि.१३.०८.२०१८ च्या शासन निर्णयान्वये निर्माण केलेल्या ‘प्रकल्प अधिकारी’ संवर्गातील १३ पदांचा समावेश आकृतीबंधामध्ये करण्याचे राहून गेले होते. सदर १३ ‘प्रकल्प अधिकारी’ पदे आकृतीबंधामध्ये समाविष्ट करण्यास शासनाची मान्यता देण्यात येत आहे.
४. सदर शासन निर्णय, उच्चस्तरीय सचिव समितीच्या दि.२६.११.२०२१ रोजीच्या बैठकीतील मान्यतेनुसार तसेच वित्त विभाग, आकृतिबंध पुनर्रचना कक्ष कार्यासनाच्या आनौपचारीक संदर्भ क्र.
५८/आपुक, दि.२२/३/२०२२ अन्वये प्राप्त झालेल्या सहमतीने निर्गमित करण्यात येत आहे.