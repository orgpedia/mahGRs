# Page 1
इमाव, विजाभज व विमाप्र या प्रवर्गातील गुणवंत मुलामुलींना परदेशात उच्च शिक्षणासाठी शिष्यवृत्ती योजनेअंतर्गत विदयार्थी संख्येत १० वरुन ५० इतकी वाढ करण्याबाबत.
महाराष्ट्र शासन
इतर मागास बहुजन कल्याण विभाग,
शासन निर्णय, क्रमांक : शिवृत्ती २०२१/प्र.क्र.३५/शिक्षण-२,
३ रा मजला, नवीन प्रशासकीय इमारत, मंत्रालय, मुंबई-४०० ०३२
दिनांक : ११ ऑक्टोबर, २०२२
संदर्भ:- १.शासन निर्णय क्रमांक शिवृती २०१८/प्र.क्र११८ / शिक्षण, दिनांक ११/१०/२०१८ २. शासन शुध्दीपत्रक शिवृत्ती२०१९/प्र.क्र.९६/शिक्षण, दिनांक ०१/०२/२०२० प्रस्तावना : इतर मागास वर्ग, विमुक्त जाती व भटक्या जमाती, व विशेष मागास प्रवर्गातील गुणवंत विदयार्थी परदेशातील नामांकित शिक्षण विदयापीठामधील उच्च शिक्षणापासून वंचित राहू नये म्हणून मा.मंत्रीमंडळाच्या दि. २१/०८/२०१८ रोजीच्या बैठकीत घेतलेल्या निर्णयानुसार विजाभज, इमाव व विमाप्र प्रवर्गातील १० गुणवंत विद्यार्थ्यांना परदेशात उच्च शिक्षणासाठी प्रतिवर्षी परदेशी शिष्यवृत्ती मंजूर करणेबाबत संदर्भाधीन शासन निर्णय दि.११/१०/२०१८ रोजी निर्गमित केला आहे. त्यानुसार प्रतिवर्षी १० पात्र विद्यार्थ्यांना शिष्यवृत्ती मंजूर करण्यात येते.
विद्यार्थ्यांची बेताची आर्थिक परिस्थिती, पालकांकडे स्थावर जंगम मालमत्ता नसणे, बाजारात पत नसणे, पालक खेडूत व शेत मजूर आणि अर्ध शिक्षित असणे या व अशा विविध कारणासाठी, बँका इतर मागास वर्ग, विमुक्त जाती व भटक्या जमाती, व विमाप्र प्रवर्गातील जातीच्या विद्यार्थ्यांना परदेशातील उच्च शिक्षणासाठी कर्ज देत नाहीत. कारण बँकाकडून विद्यार्थ्यांना ठोस हमीची मागणी केली जाते.
त्यामुळे प्रवर्गातील गरीब विद्यार्थी पात्रता, योग्यता व क्षमता असूनही परदेशातील उच्च शिक्षण, तंत्रज्ञान व संशोधनाच्या संधीपासून वंचित राहतात. महाराष्ट्रातील विमुक्त जाती व भटक्या जमाती, इतर मागास वर्ग व विशेष मागास प्रवर्गातील लोकसंख्याचे प्रमाण लक्षात घेता गुणवंत मुलामुलींना परदेशात उच्च शिक्षणासाठी शिष्यवृत्ती योजनेअंतर्गत विजाभज, इमाव व विमाप्र प्रवर्गातील विदयार्थी संख्येत १० वरुन ५० इतकी वाढ करण्याचा निर्णय मा.मंत्रीमंडळाच्या दि.२७.९.२०२२ रोजीच्या बैठकीत घेण्यात आला.
त्यानुसार परदेशात उच्च शिक्षणासाठी शिष्यवृत्ती योजनेअंतर्गत विजाभज, इमाव व विमाप्र प्रवर्गातील गुणवंत विदयार्थी संख्येत १० वरुन ५० इतकी वाढ करण्याची बाब विचाराधीन होती.
शासन निर्णय :
सन २०२२-२३ पासून इतर मागास वर्ग, विमुक्त जाती व भटक्या जमाती व विशेष मागास प्रवर्गातील प्रवर्गातील गुणवंत मुलामुलींना परदेशात उच्च शिक्षणासाठी शिष्यवृत्ती योजनेअंतर्गत विदयार्थी संख्येत १० वरुन ५० इतकी खालीलप्रमाणे शाखानिहाय वाढ करण्यास शासन मान्यता देण्यात येत आहे:
------------------------------------------
| अ.क्र | शाखा / अभ्यासक्रम | विदयार्थी संख्या |
|  | अभियांत्रिकी/वास्तुकला शास्त्र | १९ |
| २ | व्यवस्थापन | १० |
| ३ | विज्ञान | ६ |
|  | कला | oc ४ |
| ५ | विधी अभ्यासक्रम | ४ |
| ६ | पीएचडी | ३ |
|  | वाणिज्य | २ |
| ८ | औषध निर्माण शास्त्र | २ |
|  | एकूण | ५० |
------------------------------------------
# Page 2
शासन निर्णय क्रमांकः शिवृत्ती २०२१/प्र.क्र.३५/शिक्षण-२
सर्वसाधारण पदव्युत्तर पदवीसाठी २ वर्षे किंवा प्रत्यक्ष अभ्यासक्रमाचा कालावधी यापेक्षा जो कमी असेल व पदव्युत्तर पदविकासाठी १ वर्षे किंवा प्रत्यक्ष अभ्यासक्रमाचा कालावधी यापेक्षा जो कमी असेल त्या अभ्यासक्रमासाठी विमान तिकिटासह एका विद्यार्थ्यामागे प्रतिवर्षी रु.३०.०० लाखाच्या मर्यादेत, तर पीएचडीसाठी ४ वर्षे किंवा प्रत्यक्ष अभ्यासक्रमाचा कालावधी यापेक्षा जो कमी असेल त्यासाठी प्रतिविदयार्थी प्रतिवर्षी रु. ४०.०० लाखाच्या मर्यादेत शाखा/अभ्यासक्रम निहाय संदर्भाधीन दि.११.१०.२०१८ व दि.१.२.२०२० च्या शासन निर्णयातील तरतूदीनुसार परदेशी शिष्यवृत्ती अदा करण्यास मान्यता देण्यात येत आहे.
सदर योजनेच्या संदर्भाधीन नमूद दि.११.१०.२०१८ च्या मूळ शासन निर्णय व सदर शासन निर्णयामध्ये व शासनाच्या मान्यतेने परिस्थितीजन्य आवश्यक बदल करण्याचे अधिकार विभागास राहतील.