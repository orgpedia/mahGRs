# Page 1
सन २०२३-२४ या आर्थिक वर्षाकरीता ३६, सहायक अनुदाने (वेतन) मंजूर करण्याबाबत.. वसंतराव नाईक विमुक्त जाती व भटक्या जमाती विकास महामंडळ (मर्यादित)
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक : वनाम -२०२३/प्र.क्र. ९१/महामंडळे
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक: १५ डिसेंबर, २०२३.
वाचा : १) शासन परिपत्रक, वित्त विभाग क्र.अर्थसं-२०२३/प्र.क्र.४०/अर्थ-३, दि.१२ एप्रिल, २०२३ २) व्यवस्थापक (वित्त व लेखा), वसंतराव नाईक विमुक्त जाती व भटक्या जमाती विकास महामंडळाचे पत्र क्र. वनाविजाभज -२०२२ / अर्थ.सं.अं.२३-२४/प्र.क्र.०८/वि.वले, दि.३१/१०/२०२३ शासन निर्णय
वसंतराव नाईक विमुक्त जाती व भटक्या जमाती विकास महामंडळास सन २०२३ - २४ या आर्थिक वर्षाकरीता व्यवस्थापन व प्रशासनावरील खर्च भागविण्याकरीता (०३) (०१) सहाय्यक अनुदान (अनिवार्य) प्रधान लेखाशिर्ष २२२५ ई ८४८ अंतर्गत ३६- सहायक अनुदाने (वेतन) यासाठी रू.९,०२,३५,०००/- (रुपये नऊ कोटी दोन लक्ष पस्तीस हजार फक्त) इतकी अर्थसंकल्पीय तरतूद मंजूर करण्यात आली आहे.
वसंतराव नाईक विमुक्त जाती व भटक्या जमाती विकास महामंडळास सन २०२३-२४ या वित्तीय वर्षाकरीता व्यवस्थापन व प्रशासनावरील खर्च भागविण्याकरीता (०३) (०१) सहाय्यक अनुदान (अनिवार्य) प्रधान लेखाशिर्ष २२२५ ई ८४८ अंतर्गत ३६- सहाय्यक अनुदाने (वेतन) याकरिता मंजूर आर्थिक तरतूदीपैकी बिम्स प्रणालीवर उपलब्ध ७२ % तरतूद म्हणजेच रक्कम रू. ६,४९,६९,२००/- (अक्षरी रूपये सहा कोटी एकोणपन्नास लक्ष एकोणसत्तर हजार दोनशे फक्त) इतके सहायक अनुदान खालील अटींच्या अधीन राहून वितरीत करण्यास शासन मान्यता देण्यात येत आहे.
१. योजनांतर्गत निधीतील खर्चासाठी शासनाने ठरविलेले निर्बंध काटेकोरपणे अंमलात आणावेत. तसेच, ज्या योजनेसाठी निधी मंजूर करण्यात आला आहे, त्याच योजनेसाठी निधी खर्च करण्यात यावा.
२. व्यवस्थापनावरील खर्च मर्यादित ठेवण्याच्या दृष्टीने कामकाजात सुसूत्रता आणावी.
३. विविध बाबींवर खर्च केलेल्या रकमांची तपशीलवार माहिती व त्यावर केलेला खर्च याची सविस्तर माहिती शासनास सादर करावी.
४. कार्यालयीन खर्चात काटकसर करावी.
५. महामंडळाने कर्जाच्या वसुलीचे प्रमाण प्रभावीपणे राबविण्यासाठी प्रयत्न करावेत.
६. सदर योजनेचा निधी उपयोगिता प्रमाणपत्रे तपासण्याच्या अधीन वितरीत करण्यात येत आहे.
७. उपरोक्त निधीचा खर्च करतांना संबंधित अधिकाऱ्यांनी सर्वसाधारण वित्तीय नियम, योजनेच्या अटी व शर्ती, CVC मार्गदर्शक सूचना, CAG निरीक्षणे इ. अनुपालन करून निधीचा विनियोग करावा.
# Page 2
शासन निर्णय क्रमांकः वनाम -२०२३/प्र.क्र. ९१/महामंडळे
२. वरील अनुदानाबाबत उप सचिव (अर्थसंकल्प), इतर मागास बहुजन कल्याण विभाग, मंत्रालय, मुंबई नियंत्रक अधिकारी राहतील. सदर अनुदानाची रक्कम आहरित करण्यासाठी, लेखा अधिकारी (रोखशाखा), आहरण व संवितरण अधिकारी, इतर मागास बहुजन कल्याण विभाग, मंत्रालय, मुंबई यांना घोषित करण्यात आले आहे. त्यांना सदर अनुदान म.को.नि.४४ (अ) मधील नमुन्यातील देयकान्वये वसंतराव नाईक विमुक्त जाती व भटक्या जमाती विकास महामंडळ (मर्यादित), मुंबई यांस संवितरीत करण्याचे अधिकार देण्यात येत आहेत.
वसंतराव नाईक विमुक्त जाती व भटक्या जमाती विकास महामंडळ (मर्यादित), मुंबई यांस सदर शासन निर्णयान्वये वितरीत करण्यात येणारे सहायक अनुदान हे बिनशर्त • सहायक अनुदान आहे.
३. या बाबीवरील खर्च मागणी क्र. झेडजी-३, २२२५, अनुसूचित जाती, अनुसूचित जमाती, इतर मागासवर्ग व अल्पसंख्यांक यांचे कल्याण, ०३, मागासवर्गीयांचे कल्याण, १०२, आर्थिक विकास, (०२) विमुक्त जाती भटक्या जमाती विकास महामंडळाला अनुदान (०२) (०१) विमुक्त जाती भटक्या जमाती विकास महामंडळाला सहाय्यक अनुदान (अनिवार्य) (२२२५ ई ८४८), ३६, सहायक अनुदाने (वेतन) या लेखाशीर्षाखाली खर्ची टाकून सन २०२३-२४ या आर्थिक वर्षाच्या मंजूर तरतूदीतून भागविण्यात यावा.
४. हा शासन निर्णय, शासन परिपत्रक, वित्त विभाग, क्रमांक अर्थसं-२०२३/प्र.क्र.४०/ अर्थ-३, दि. १२ एप्रिल, २०२३ अन्वये प्रशासकीय विभागांना प्रदान केलेल्या अधिकारांतर्गत निर्गमित करण्यात येत आहे.