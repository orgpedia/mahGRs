# Page 1
वसंतराव नाईक तांडा/वस्ती सुधार योजनेंतर्गत
सर्वसमावेशक कार्यपद्धती निश्चित करण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक : तांसूयो-२०२५/ प्र.क्र.९५/योजना-५
मोती महल, २ रा मजला, १९५,
जे.टाटा रोड, चर्चगेट, मुंबई-४०० ०२०
दिनांक : ३० सप्टेंबर, २०२५.
वाचा :-
१.सामाजिक न्याय, सांस्कृतिक कार्य, क्रीडा व विशेष सहाय्य विभाग शासन निर्णय क्र. इमाव
२००३/प्र.क्र.२०५/मावक-३, दि.७ जून २००३.
२.सामाजिक न्याय व विशेष सहाय्य विभाग, शासन निर्णय क्र.इमाव-२००८/प्र.क्र.१८०/मावक-३,
दि.१९ डिसेंबर, २००८.
३.विमुक्त जाती, भटक्या जमाती, इतर मागासवर्ग व विशेष मागास प्रवर्ग कल्याण विभाग शासन
निर्णय क्र. तांसुयो २०१७/प्रक्र-८४/विजाभज-१, दि.३० जानेवारी २०१८.
४.विमुक्त जाती, भटक्या जमाती, इतर मागासवर्ग व विशेष मागास प्रवर्ग कल्याण विभाग शासन
शुध्दीपत्रक क्र. तांसुयो-२०१७/प्रक्र-८४/विजाभज-१, दि.१९ जानेवारी २०१९.
५.विमुक्त जाती, भटक्या जमाती, इतर मागासवर्ग व विशेष मागास प्रवर्ग कल्याण विभाग शासन
परिपत्रक-तांसुयो-२०१७/प्र.क्र.८४/विजाभज-१, दि.११ फेब्रुवारी, २०१९.
६.विमुक्त जाती, भटक्या जमाती, इतर मागासवर्ग व विशेष मागास प्रवर्ग कल्याण विभाग शासन
परिपत्रक क्रमांक अर्थस-२०१९/प्र.क्र.१७०/अर्थसंकल्प, दि.०४ एप्रिल, २०१९.
७.विमुक्त जाती, भटक्या जमाती, इतर मागासवर्ग व विशेष मागास प्रवर्ग कल्याण विभाग शासन
निर्णय क्रमांक तांसुयो-२०१७/प्र.क्र.८४/विजाभज-१, दि.२४ जुलै, २०१९.
८.इतर मागास बहुजन कल्याण विभाग शासन परिपत्रक क्रमांक: तांसुयो-२०१७/प्र.क्र.८४/
विजाभज-१, दि.१६ फेब्रुवारी, २०२१.
९.इतर मागास बहुजन कल्याण विभाग शासन निर्णय क्र. तांसुयो-२०२१/प्र.क्र.११/विजाभज-१,
दि.२३ फेब्रुवारी,२०२१.
१०.इतर मागास बहुजन कल्याण विभाग शासन निर्णय क्र. तांसुयो-२०२१/प्र.क्र.११/विजाभज-१,
दि.२७ सप्टेंबर,२०२१.
११.इतर मागास बहुजन कल्याण विभाग शासन निर्णय क्रमांक: तांसुयो-२०१७/प्र.क्र.८४/योजना-१,
दि. ३० मे २०२२.
१२.इतर मागास बहुजन कल्याण विभाग शासन निर्णय क्र. तांसुयो-२०१७/प्र.क्र.८४/योजना-१,
दि.२५ ऑगस्ट २०२३.
पृष्ट्ठ ३२ पैकी १
# Page 2
शासन निर्णय क्रमांक : तांसुयो-२०२५/प्र.क्र.९५/योजना-५
प्रस्तावना :-
महाराष्ट्र राज्यात विमुक्त जाती, भटक्या जमाती प्रवर्गात अनेक जाती जमाती असून अद्यापही
भटकंती करुन स्थलांतरीत स्वरुपाचे जीवन जगत आहेत. लमाण, बंजारा, धनगर, पारधी अशा अनेक
समूहांचे तांडे / वस्त्या असून अशा तांड्यामध्ये या जाती / जमातीचे लोक अनेक वषांपासून राहत असले
तरी अशा तांडे किंवा वस्त्यांना प्राथमिक सुविधा उपलब्ध होत नाहीत व त्यामध्ये आधुनिकतेकडे कल
असला तरी या प्रवर्गातील बहुसंख्य समाज गरीबीचे जीवन जगत आहे. तांडे, वाडी किंवा वस्त्या यामध्ये
सध्या या प्रवर्गातील समाज ज्या ठिकाणी वास्तव्यास आहे त्याच ठिकाणी या समाजास स्थिर जीवन
जगता यावे याकरीता त्यांना काही अत्यावश्यक पायाभूत सुविधा उपलब्ध करुन देणे आवश्यक आहे.
त्यानुषंगाने वाचा येथील क्र.१ च्या शासन निर्णयान्वये वसंतराव नाईक तांडा वस्ती सुधार योजना सुरु
करण्यात आली आहे.
वसंतराव नाईक तांडा/वस्ती सुधार योजनेंतर्गत वाचा येथील क्र. २ ते क्र.१२ अन्वये आजतागायत
कालपरत्वे सुधारणा करण्यात आल्या आहेत. सदरहू योजना अधिक प्रभावीपणे राबविण्यासाठी यापुर्वी
निर्गमित करण्यात आलेले सर्व शासन निर्णय, शुद्धीपत्रके व शासन परिपत्रके अधिक्रमीत करुन
सर्वसमावेशक कार्यपद्धती निश्चित करण्याची बाब शासनाच्या विचाराधीन होती.
शासन निर्णय :-
राज्यात ग्रामीण भागातील विमुक्त जाती, भटक्या जमाती व विशेष मागास प्रवर्गाकरीता
राबविण्यात येणारी वसंतराव नाईक तांडा/वस्ती सूधार योजना अधिक प्रभावीपणे राबविण्याकरीता
यापूर्वीचे सर्व शासन निर्णय, शुद्धिपत्रके व परिपत्रके अधिक्रमीत करून सदरहू योजनेच्या
अंमलबजावणीसाठी खालीलप्रमाणे सर्वसमावेशक कार्यपद्धती निश्चित करण्यात येत आहे.
१.तांडा, वाडी किंवा वस्त्यांची नावे घोषित करणे :- जनगणनेनुसार प्रत्येक गावातील तांडा / वाडी /
वस्तीच्या लोकसंख्येनुसार (सद्य:स्थितीत सन २०११ च्या लोकसंख्येमध्ये १५% वाढ गृहित धरण्यात
येवून) तांडा / वाडी / वस्ती म्हणून घोषित करणारा ठराव ग्रामपंचायतीने मान्य करुन तो गटविकास
अधिकाऱ्यामार्फत सहायक संचालक, इतर मागास बहुजन कल्याण यांच्याकडे सादर करावा.
सहायक संचालक, इतर मागास बहुजन कल्याण यांनी सदर प्रस्ताव जिल्हाधिकारी यांच्या
अध्यक्षतेखालील जिल्हास्तरीय समितीसमोर मान्यतेसाठी सादर करून समितीने प्रत्येक गावातील
तांडा / वाडी / वस्त्यांची नावे घोषित करावीत व त्याच्या प्रती संचालक, इतर मागास बहुजन
कल्याण संचालनालय, पुणे यांना पाठवाव्यात. एकदा घोषित तांडा / वाडी / वस्त्यांना जिल्हास्तरीय
पृष्ट्ठ ३२ पैकी २
# Page 3
शासन निर्णय क्रमांक : तांसुयो-२०२५/प्र.क्र.९५/योजना-५
समितीची मान्यता प्राप्त झाल्यानंतर त्यामध्ये अपवादात्मक परिस्थितीमध्ये सुधारणा/बदल करण्याचे
अधिकार जिल्हास्तरीय समितीच्या शिफारशीने संचालक, इतर मागास बहुजन कल्याण
संचालनालय, पुणे यांना राहतील.
२.तांडा / वाडी / वस्तीचा सांकेतांक क्रमांक :- तांडा / वाडी / वस्तीला स्वतंत्र सांकेतांक देताना
“परिशिष्ट्ट-अ” मधील जिल्हा व तालुका यादीतील सांकेतांक देऊन तांडा / वाडी / वस्तीचा क्रमांक
पुढे जोडावा. उदा. जिल्हा सातारा मधील माण तालुक्यामधील एका गावातील "सेवालाल नगर" या
तांडा वस्तीचा "००१" असा क्रमांक असेल तर सेवालाल नगर या तांडावस्तीचा सांकेतांक “ १२-०६-
००१" असा असेल. (जिल्याचा व तालुक्याचा सांकेतांक प्रत्येकी दोन अंकी व तांडा / वाडी / वस्तीचा
सांकेतांक प्रत्येकी तीन अंकी असावा).
३.पंचवार्षिक बृहत आराखडा तयार करणे :- तांडा / वाडी / वस्त्यांची नावे घोषित होवून त्यास
जिल्हास्तरीय समितीची मान्यता मिळाल्यानंतर स्थानिक परिस्थिती व गरजा लक्षात घेवून संबंधित
ग्रामपंचायतीने त्या त्या तांडा / वाडी / वस्तीचा कामनिहाय बृहत आराखडा ग्रामसभा घेऊन निश्चित
करावा. याकामी कनिष्ट्ठ अभियंता, जिल्हा परिषद (बांधकाम) यांचे सहाय्य घ्यावे. सदरहू पंचवार्षिक
बृहत आराखडा ग्रामपंचायतीने गट विकास अधिकारी, पंचायत समिती यांच्याकडे सादर करावा.
तद्नंतर गट विकास अधिकारी, पंचायत समिती यांनी तालुकानिहाय एकत्रित बृहत आराखडा
सहायक संचालक, इतर मागास बहुजन कल्याण यांच्याकडे सादर करावा. सहायक संचालक,
इतर मागास बहुजन कल्याण यांनी सदरहू पंचवार्षिक बृहत आराखडा जिल्हाधिकारी यांच्या
अध्यक्षतेखालील जिल्हास्तरीय समितीपुढे मान्यतेसाठी “परिशिष्ट्ट-ब” मध्ये सादर करावा.
अशाप्रकारे वसंतराव नाईक तांडा वस्ती सुधार योजनेंतर्गत तयार करण्यात आलेल्या पंचवार्षिक
बृहत आराखड्यास जिल्हास्तरीय समितीची मान्यता घेवून ५ वषांकरीता अंतिम करावा. सदरहू
पंचवार्षिक बृहत आराखड्यातील प्रत्येक पानावर जिल्हाधिकारी तथा अध्यक्ष, वसंतराव नाईक तांडा
वस्ती सुधार योजना आणि सहायक संचालक तथा सदस्य सचिव यांच्या संयुक्त स्वाक्षरीसह
कार्यालयीन शिक्का असावा. सदरहू अंतिम झालेला पंचवार्षिक बृहत आराखडा सहायक संचालक,
इतर मागास बहुजन कल्याण यांनी विभागाच्या संकेतस्थळावर प्रसिद्ध करावा. सदरहू पंचवार्षिक
बृहत आराखड्यामध्ये अपवादात्मक परिस्थितीत सुधारणा / बदल करणे आवश्यक असल्यास
त्याबाबतचे अधिकार संचालक, इतर मागास बहुजन कल्याण संचालनालय, पुणे यांना राहतील.
याकरीता जिल्हाधिकारी यांच्या अध्यक्षतेखालील जिल्हास्तरीय समितीच्या शिफारशीने आवश्यक तो
प्रस्ताव संचालक, इतर मागास बहुजन कल्याण संचालनालय, पुणे यांना सादर करावा.
पृष्ट्ठ ३२ पैकी ३
# Page 4
शासन निर्णय क्रमांक : तांसुयो-२०२५/प्र.क्र.९५/योजना-५
चालु पंचवार्षिक बृहत आराखड्याची मुदत संपुष्ट्टात येण्यास सहा महिने कालावधी शिल्लक
असतांना नवीन पंचवार्षिक बृहत तयार करण्याची कार्यवाही सुरु करण्यात यावी. नवीन पंचवार्षिक
बृहत आराखडा अंतिम करण्याची कार्यवाही पुर्ण करुन सदरहू आराखडा दिनांक ०१ एप्रिल रोजी
संकेतस्थळावर प्रसिद्ध करण्यात यावा.
४.लोकसंख्येच्या प्रमाणात अनुज्ञेय अनुदान :- तांडा / वाडी / वस्तीला खालीलप्रमाणे लोकसंख्येच्या
प्रमाणात अनुदान अनुज्ञेय राहील -
----------------------------------------
| अ.क्र. | लोकसंख्या | अनुदान (रु.लक्षमध्ये) |
| १. | ५० ते १०० पयंत | १५.०० |
| २. | १०१ ते १५० | २०.०० |
| ३. | १५१ व त्यापेक्षा अधिक | २५.०० |
----------------------------------------
प्रत्येक तांडा / वाडी / वस्तीला लोकसंख्येच्या निकषानुसार देय अनुदान हे पंचवार्षिक बृहत
आराखड्याच्या कालावधीकरीता देय राहील. योजनेंतर्गत लोकसंख्येनुसार अनुज्ञेय पूर्ण अनुदानाचा
लाभ दिल्यानंतर संबंधित तांडा / वाडी / वस्तीला त्या पंचवार्षिक बृहत आराखड्याच्या कालावधीत
योजनेंतर्गत पुन्हा लाभ देण्यात येऊ नये. उदा. ८० लोकसंख्या असलेली तांडा / वाडी /वस्ती
रु.१५.०० लक्ष अनुदानास पात्र आहे. अशा तांडा / वाडी / वस्तीमध्ये पंचवार्षिक बृहत आराखड्याच्या
कालावधीमध्ये रु.१५.०० लक्ष इतक्याच अनुदानाची कामे घेण्यात यावीत.
५.अनुज्ञेय विकास कामे व कामांचा प्राधान्यक्रम :- सदरहू योजनेंतर्गत तांडा / वाडी / वस्तीमध्ये
विद्युतीकरण करणे (सोलर पथदिवे / एलईडी बसविणे), पिण्याचे पाणी, अंतर्गत रस्ते (सी.सी.रोड /
पेव्हर ब्लॉक बसविणे), गटारे, सार्वजनिक शौचालये, समाज मंदिर / वाचनालये, शक्य असेल तेथे
मुख्य रस्त्याला जोडणारे पोहोच रस्ते, संत रामराव महाराज सभागृह बांधकाम करणे ही विकास कामे
अनुज्ञेय असतील. ग्राम पंचायतीने स्थानिक परिस्थिती व गरज लक्षात घेऊन पायाभूत सुविधांची
संरचना (पॅटर्न) ठरवावी. सदरहू योजनेंतर्गत पायाभूत विकास कामे खालील अग्रक्रमाने घेण्यात
यावीत.
१.विद्युतीकरण (सोलार पथदिवे / एलईडी बसविणे).
२.पिण्याचे पाणी.
३.अंतर्गत रस्ते (सी.सी.रोड / पेव्हरब्लॉक बसविणे).
४.गटारे / बंदिस्त गटारे.
५.सार्वजनिक शौचालये.
पृष्ट्ठ ३२ पैकी ४
# Page 5
शासन निर्णय क्रमांक : तांसुयो-२०२५/प्र.क्र.९५/योजना-५
६.समाज मंदिर / वाचनालय.
७.शक्य असेल तेथे मुख्य रस्त्याला जोडणारे पोहोच रस्ते.
८.संत रामराव महाराज सभागृह / समाजमंदिर बांधकाम करणे.
६. काही विकास कामांबाबत अटी व शर्ती :-
(६.१) पोहोच रस्ते :- सदर योजनेअंतर्गत फक्त २०० मीटर लांबीच्या पोहोच रस्त्यांची कामे हाती
घेण्यात यावीत. “” तांडा / वाडी / वस्तीला जोडणारा पोहोच रस्ता असे काम मंजूर करताना सदर
रस्ते हे गावातील मुख्य रस्त्यापासून जिथपयंत तांडा /वाडी/ वस्ती आहे तिथपयंत २०० मीटरच्या
मर्यादेमध्ये घेण्यात यावेत. यापेक्षा जास्त लांबीच्या रस्त्यांची कामे या योजनेतून घेण्यात येऊ नयेत.
बृहत आराखड्यामध्ये समाविष्ट्ट रस्त्यांची कामे हाती घेताना पर्जन्य जलव्यवस्थापनाचा विचार
करण्यात यावा.
(६.२) संत रामराव महाराज सभागृह / समाजमंदिर :- एका महसूल गावामध्ये जरी एकापेक्षा जास्त
तांडा/वाडी/वस्त्या असल्या तरी जातीय सलोख्यासाठी सदरहू गावामध्ये एकच संत रामराव
महाराज सभागृह / समाजमंदिर असावे. सदरहू संत रामराव महाराज सभागृह / समाजमंदिर हे
सर्व तांडा / वाडी / वस्त्यांना लाभ होईल अशा मोक्याच्या ठिकाणी असावे. तसेच
सभागृहाची/समाजमंदिराची देखभाल-दुरूस्ती ही ग्रामपंचायतीने करावी. भविष्ट्यात यावरील
दुरुस्ती व देखभालीचा कोणताही खर्च या योजनेंतर्गत देय राहणार नाही.
(६.३) वाचनालय :- वाचनालयाचे काम ग्रामपंचायतीने गावातील गरजू व्यक्तीस पाहण्यास सांगावे
व त्याच्या मानधनावरील खर्च ग्रामपंचायतीने स्वत:च्या उत्पन्नातून करावा.
(६.४) सदरहू योजनेंतर्गत कामे मंजूर अंदाजपत्रकीय किंमतीच्या मर्यादेतच पूर्ण होतील याची दक्षता
घेण्यात यावी. मंजूर अंदाजपत्रकीय किंमतीपेक्षा जास्त खर्चासाठी योजनेंतर्गत अतिरिक्त निधी
उपलब्ध करुन दिला जाणार नाही.
७. संत रामराव महाराज सभागृह / समाजमंदीराच्या देखभाल व विनियोगासाठी खालीलप्रमाणे
ग्रामस्तरावरील समिती स्थापन करण्यात यावी :-
१.संबंधित ग्रामपंचायती मधील सरपंच, उपसरपंच व ग्रामसेवक हे पदसिद्ध सदस्य राहतील.
२.विमुक्त जाती व भटक्या जमाती प्रवर्गातील निवडून आलेले तीन ग्रामपंचायत सदस्य हे या
समितीचे सदस्य राहतील, यामध्ये एक महिला सदस्य असणे अनिवार्य राहील.
पृष्ट्ठ ३२ पैकी ५
# Page 6
शासन निर्णय क्रमांक : तांसुयो-२०२५/प्र.क्र.९५/योजना-५
३.संबंधित ग्रामपंचायतीने ग्रामसभेद्वारे गावातील तीन विमुक्त जाती व भटक्या जमाती
प्रवर्गातील व्यक्तींची सदस्य म्हणून निवड करावी. वरील परिच्छेद क्र. दोनमध्ये नमूद
निर्वाचित महिला सदस्य उपलब्ध न झाल्यास या तीन सदस्यांपैकी एक महिला उमेदवाराची
निवड करण्यात यावी. ग्रामसभेतून निवड केलेल्यांपैकी एकाची समिती अध्यक्ष म्हणून निवड
करावी.
४.वर नमूद परिच्छेद क्र. तीन मधील सदस्यांची निवड करतांना तो/ती किमान पदवीधर
असावा, सामाजिक कार्याची आवड असणे आवश्यक, त्याचबरोबर तो/ती निव्र्यसनी, गुन्हेगारी
पार्श्वभूमी नसलेला व स्वच्छ चारित्र्याचा असणे अनिवार्य राहील.
५.या समितीचा कार्यकाळ हा ग्रामपंचायतीच्या कार्यकाळाएवढा राहील. सदरहू इमारत
बांधकामाच्या विनियोगाबाबत व देखभालीबाबत सर्व जबाबदारी सदरहू समितीची राहील.
६.सदरहू सभागृह / समाजमंदीराचा कोणताही राजकीय उपयोग करण्यास मनाई राहील.
७.सभागृह / समाजमंदीराच्या बांधकामाकरीता संबंधित ग्रामपंचायतीने पुरेशा प्रमाणात जागा
उपलब्ध करुन देणे बंधनकारक राहील.
८. जिल्हास्तरीय समितीची रचना :- वसंतराव नाईक तांडा/वस्ती सुधार योजनेंतर्गत जिल्याचा
पंचवार्षिक बृहत आराखडा तयार करणे, तांडा/वाडी/वस्त्यांची नावे घोषीत करणे, बृहत
आराखड्यानुसार कामांचा प्राधान्यक्रम व निकड विचारात घेवून विकास कामांची निवड करणे,
शिफारशीसह कामांचा प्रस्ताव सादर करणे आणि कामांची गुणवत्ता व इतर संनियंत्रणाबाबत योग्य
त्या उपाययोजना करण्याकरीता जिल्हाधिकारी यांच्या अध्यक्षतेखाली जिल्हास्तरीय समिती राहील.
सदरहू समितीची किमान प्रत्येक ४ महिन्यामध्ये बैठक आयोजित करण्यात यावी. जिल्हास्तरीय
समितीची रचना खालीलप्रमाणे असेल -
---------------------------------------------------
| अ.क्र. | अधिकाऱ्यांचे पदनाम | समितीतील पदनाम |
| १. | संबंधित जिल्याचे जिल्हाधिकारी | अध्यक्ष |
| २. | मुख्य कार्यकारी अधिकारी, जिल्हा परिषद | सदस्य |
| ३. | कार्यकारी अभियंता, जिल्हा परिषद | सदस्य |
| ४. | मुख्य लेखा व वित्त अधिकारी, जिल्हा परिषद | सदस्य |
| ५. | जिल्हा नियोजन अधिकारी | सदस्य |
| ६. | संबंधित पंचायत समितीचे गट विकास अधिकारी | सदस्य |
---------------------------------------------------
पृष्ट्ठ ३२ पैकी ६
# Page 7
शासन निर्णय क्रमांक : तांसुयो-२०२५/प्र.क्र.९५/योजना-५
----------------------------------------------------------------------
| अ.क्र. | अधिकाऱ्यांचे पदनाम | समितीतील पदनाम |
| ७. | प्रादेशिक उपसंचालक, इतर मागास बहुजन कल्याण | सदस्य |
| ८. | संबंधित जिल्हयाचे सहायक संचालक, इतर मागास बहुजन कल्याण | सदस्य सचिव |
----------------------------------------------------------------------
९. बंजारा बहुल ११ जिल्यांकरीता अशासकीय समिती :- वसंतराव नाईक तांडा / वस्ती सुधार
योजनेंतर्गत प्रस्तावित करावयाची कामे संबंधित जिल्हाधिकारी यांच्या अध्यक्षतेखालील
जिल्हास्तरीय समितीस सुचविण्याकरीता राज्यातील बंजारा बहुल ११ जिल्यांमध्ये (यवतमाळ,
जालना, नांदेड, परभणी, बीड, सोलापूर, छ.संभाजीनगर, लातूर, हिंगोली, बुलडाणा आणि वाशिम)
बंजारा समाजातील व्यक्तीच्या अध्यक्षतेखाली खालीलप्रमाणे “ वसंतराव नाईक तांडा / वस्ती सुधार
योजना अशासकीय समिती ” असेल-
----------------------------------------------------------------------
| अ.क्र. | प्रतिनिधींचे नाव | समितीतील पदनाम |
| १. | संबंधित जिल्यातील बंजारा समाजातील व्यक्ती | अध्यक्ष |
| २. | विमुक्त जाती प्रवर्गातील ०१ व्यक्ती | सदस्य |
| ३. | भटक्या जामाती प्रवर्गातील ०१ व्यक्ती | सदस्य |
| ४. | विमुक्त जाती/ भटक्या जमाती प्रवर्गातील ०१ महिला | सदस्य |
| ५. | संबंधित जिल्हयाचे सहायक संचालक, इतर मागास बहुजन कल्याण | सदस्य सचिव |
----------------------------------------------------------------------
“वसंतराव नाईक तांडा / वस्ती सुधार योजना अशासकीय समितीबाबत” खालीलप्रमाणे
तरतुदी असतील-
१.बंजारा बहुल जिल्यामध्ये स्थापन करावयाच्या समितीमधील अध्यक्ष आणि सदस्यांच्या
निवडीबाबतचा प्रस्ताव आवश्यक सर्व कागदपत्रांसह (उदा.जात प्रमाणपत्र, चारित्र्य
पडताळणी अहवाल, रहिवासी प्रमाणपत्र, परिचय पत्र इ.) संबंधित जिल्याच्या सहायक
संचालक, इतर मागास बहुजन कल्याण यांनी संचालक, इतर मागास बहुजन कल्याण
संचालनालय, पुणे यांच्यामार्फत शासनास सादर करावा. सदरहू समितीमधील अध्यक्ष /
सदस्य नियुक्तीबाबत शासनाकडून यथायोग्य निर्णय घेण्यात येईल.
२.सदरहू समितीचा कार्यकाळ हा अडीच वषांचा असेल.
पृष्ट्ठ ३२ पैकी ७
# Page 8
शासन निर्णय क्रमांक : तांसुयो-२०२५/प्र.क्र.९५/योजना-५
३.सदरहू समितीने विकास कामे सुचवितांना कामे पंचवार्षिक बृहत आराखड्यामध्ये समाविष्ट्ट
आहेत, यापुर्वी मंजुर झालेली नाहीत, सुरू किंवा पुर्ण झालेली नाहीत, अशा कामांना इतर
कोणत्याही योजनेमधून निधी मिळालेला नाही तसेच सदरहू कामे एका विशिष्ट्ट प्रकारचीच
नाहीत इ. बाबी विचारात घेवून सर्व तांडा / वस्त्यांचा समतोल विकास होईल अशा कामांची
निवड करण्याची दक्षता घ्यावी.
४.सहायक संचालक, इतर मागास बहुजन कल्याण यांनी बंजारा बहूल ११ जिल्यांमध्ये
पंचवार्षिक बृहत आराखड्यानुसार विकास कामांचे प्रस्ताव जिल्हाधिकारी यांच्या
अध्यक्षतेखालील जिल्हास्तरीय समितीपुढे मान्यतेकरीता सादर करण्यापूर्वी त्या कामांबाबत
अशासकीय समितीची शिफारस घ्यावी. तसेच अशासकीय समितीने शासनाच्या धोरणानुसार
शिफारस केलेल्या कामांचा जिल्हाधिकारी यांच्या अध्यक्षतेखालील जिल्हास्तरीय समितीने
तपासणी करुन प्राधान्याने प्रस्तावामध्ये समावेश करावा.
१०. तालुकास्तरीय समिती :- वसंतराव नाईक तांडा / वस्ती सुधार योजनेंतर्गत प्रस्तावीत करावयाची
कामे संबंधित जिल्हाधिकारी यांच्या अध्यक्षतेखालील जिल्हास्तरीय समितीस सुचविण्याकरीता
राज्यातील बंजारा बहुल ११ जिल्हे वगळून उर्वरित जिल्यांमध्ये खालीलप्रमाणे तालुकास्तरीय
समिती कार्यरत राहील.
---------------------------------------------------------------------------------------
| अ.क्र. | प्रतिनिधींचे नाव | समितीतील पदनाम |
| १. | संबंधित जिल्याचे मा.पालकमंत्री यांनी नेमलेले विधानसभा सदस्य (तालुका निहाय) | अध्यक्ष |
| २. | संबंधित जिल्हा परिषद कार्यकारी अभियंता (निवडण्यात येणाऱ्या कामाशी संबंधीत) | सदस्य |
| ३. | संबंधित तहसिलदार | सदस्य |
| ४. | सहायक संचालक, इतर मागास बहुजन कल्याण | सदस्य |
| ५. | गट विकास अधिकारी, पंचायत समिती | सदस्य सचिव |
---------------------------------------------------------------------------------------
सदरहू समितीने विकास कामे सुचवितांना सदरहू कामे पंचवार्षिक बृहत आराखड्यामध्ये
समाविष्ट्ट आहेत, यापुर्वी मंजुर झालेली नाहीत, सुरू किंवा पुर्ण झालेली नाहीत, अशा कामांना इतर
कोणत्याही योजनेमधून निधी मिळालेला नाही तसेच सदरहू कामे एका विशिष्ट्ट प्रकारचीच नाहीत
पृष्ट्ठ ३२ पैकी ८
# Page 9
शासन निर्णय क्रमांक : तांसुयो-२०२५/प्र.क्र.९५/योजना-५
इ. बाबी विचारात घेवून सर्व तांडा / वस्त्यांचा समतोल विकास होईल अशा कामांची निवड
करण्याची दक्षता घ्यावी.
११. ग्रामपंचायतीने गट विकास अधिकारी यांच्याकडे प्रस्ताव सादर करण्याची कार्यपद्धती :- वसंतराव
नाईक तांडा / वस्ती सुधार योजनेंतर्गत पंचवार्षिक बृहत आराखड्यात समाविष्ट्ट असलेल्या विकास
कामांबाबत पुढील बाबींची पुर्तता करूनच प्रस्ताव गट विकास अधिकारी यांच्याकडे सादर करावेत-
१.ग्रामसभा ठराव :- ग्रामसभेने पंचवार्षिक आराखडयामध्ये समाविष्ट्ट असलेल्या कामांसंबंधी
तांडा /वाडी / वस्तीची निकड व योजनेंतर्गत कामांचा प्राधान्यक्रम लक्षात घेवून कामाच्या
मागणीसंबंधी आणि "वसंतराव नाईक तांडा / वस्ती सुधार योजनेतून मंजूर करण्यात
आलेल्या कामाची देखभाल व दुरुस्ती संबंधित ग्रामपंचायतीच्या निधीतून करण्यात येईल"
असा ठराव ग्रामसभेमध्ये करावा. सदरहू ठरावाची प्रत प्रस्तावासह जोडण्यात यावी.
२. मागणी केलेले काम यापुर्वी अन्य योजनेतून करण्यात आले नाही किंवा अन्य योजनेतून निधी
मंजूर झालेला नाही, असे प्रमाणपत्र ग्रामपंचायतीने प्रस्तावासोबत जोडावे.
३.तांडा / वाडी / वस्तीमध्ये मागणी केलेल्या कामाचे सविस्तर स्वरुप नमूद करावे. (उदा.
श्री..... यांच्या घरापासून ते श्री.... यांच्या घरापयंत सिमेंट काँक्रीट रस्ता करणे).
४.कामाचे अंदाजपत्रक व तांत्रिक मान्यता :- विहीत वित्तीय मर्यादेनूसार कार्यकारी अभियंता
(सार्वजनिक बांधकाम) / कार्यकारी अभियंता (जिल्हा परिषद) / उपअभियंता (सार्वजनिक
बांधकाम) / उपअभियंता (जिल्हा परिषद) यांचेकडील कामाचे अंदाजपत्रक व तांत्रिक
मान्यता प्रस्तावासोबत जोडावे.
५.स्थळ पाहणी अहवाल :- कामासाठी जागा उपलब्ध असल्याचे Geotagging केलेली
छायाचित्रे व जागेच्या उताऱ्यासह उपअभियंता (बांधकाम)/ कनिष्ट्ठ अभियंता (सार्वजनिक
बांधकाम) / कनिष्ट्ठ अभियंता (पंचायत समिती) यांचेकडील स्थळ पाहणी अहवाल जोडावा.
६.कामासाठी मंजूर निधीपेक्षा जास्त खर्च होत असल्यास सदरहू खर्च ग्रामंपचायत निधीतून
करण्यात येवून काम पूर्ण करण्याबाबतचे हमीपत्र सोबत जोडावे.
१२. शासनास प्रस्ताव सादर करण्याची कार्यपद्धती :-
पंचवार्षिक बृहत आराखड्यामध्ये समाविष्ट्ट असलेल्या विकास कामांची निवड करुन
सदरहू कामे शिफारशीसह प्रस्तावित करण्याचे अधिकार जिल्हाधिकारी यांच्या अध्यक्षतेखालील
जिल्हास्तरीय समितीस राहतील. जिल्हास्तरीय समितीने निवड करुन शिफारस केलेल्या कामांचा
पृष्ट्ठ ३२ पैकी ९
# Page 10
शासन निर्णय क्रमांक : तांसुयो-२०२५/प्र.क्र.९५/योजना-५
प्रस्ताव सहायक संचालक, इतर मागास बहुजन कल्याण यांनी प्रादेशिक उपसंचालक, इतर मागास
बहुजन कल्याण प्रादेशिक विभाग व संचालक, इतर मागास बहुजन कल्याण संचालनालय, पुणे
यांचेमार्फत शासनास सादर करावा. संबंधित जिल्याच्या सहायक संचालक, इतर मागास बहुजन
कल्याण यांनी पुढील बाबींची पुर्तता करूनच प्रस्ताव शासन मान्यतेसाठी सादर करावेत-
१.प्रस्तावातील प्रत्येक पानावर जिल्हाधिकारी तथा अध्यक्ष आणि सहायक संचालक तथा
सदस्य सचिव यांची संयुक्त स्वाक्षरी व कार्यालयीन शिक्का असावा. प्रस्तावातील प्रत्येक
पानावर पान क्रमांक नमूद असावा. ( उदा प्रस्तावामध्ये एकूण २० पाने असल्यास २० पैकी १,
२० पैकी २ ....... याप्रमाणे.)
२.प्रस्ताव सादर करतांना जिल्हास्तरीय समितीच्या बैठकीचे इतिवृत्त सोबत जोडणे
आवश्यक आहे. सदरहू बैठकीच्या इतिवृत्तामध्ये संबंधित सदस्यांना बैठकीस उपस्थित
राहणेबाबत कळविण्यात आलेल्या पत्राचा दिनांक, उपस्थित सदस्यांची स्वाक्षरीसह नावे,
बैठकीमध्ये सदस्यांनी दिलेले अभिप्राय / सूचना यांचा समावेश असावा.
३.योजनेंतर्गत आजपावेतो लाभापासून वंचित असलेल्या तांडा / वाडी / वस्तीमधील कामे
प्रथमत: प्रस्तावित करण्यात यावीत.
४.प्रस्तावित करण्यात आलेली कामे यापुर्वी अन्य योजनेतून करण्यात आलेली नाहीत किंवा
अन्य योजनेतून निधी मंजूर झालेला नाही, याबाबतचे प्रमाणपत्र प्रस्तावासोबत सादर करावे.
५.तांडा / वाडी / वस्तीला लोकसंख्येनुसार अनुज्ञेय निधीपेक्षा जास्त रक्कमेची कामे
प्रस्तावित करण्यात आली नसल्याची खातरजमा करुन प्रमाणित करावे.
६.तांडा / वाडी / वस्तीला लोकसंख्येनुसार अनुज्ञेय पूर्ण अनुदानाचा लाभ दिल्यानंतर त्या
पंचवार्षिक बृहत आराखड्याच्या कालावधीत संबंधित तांडा / वाडी / वस्तीतील कामे प्रस्तावित
करण्यात येऊ नयेत.
७.योजनेंतर्गत प्रस्तावित करण्यात आलेल्या कामांचे सविस्तर स्वरुप (उदा. श्री...... यांच्या
घरापासून ते श्री.....यांच्या घरापयंत सिमेंट काँक्रीट रस्ता करणे) प्रस्तावात स्पष्ट्ट नमूद
करण्यात यावे.
८.यापुर्वी तांडा / वाडी/ वस्तीध्ये मंजूर झालेले काम पूर्ण झाले नसेल तर अशा तांडा / वाडी
/ वस्तीमध्ये नवीन काम प्रस्तावित करण्यात येऊ नये.
पृष्ट्ठ ३२ पैकी १०
# Page 11
शासन निर्णय क्रमांक : तांसुयो-२०२५/प्र.क्र.९५/योजना-५
९.योजनेंतर्गत विशिष्ट्ट तालुक्यांतील कामांचे प्रस्ताव सादर न करता, सर्व तालुक्यांतील
कामांचा समावेश करुन जिल्याचा एकत्रित परिपुर्ण प्रस्ताव सादर करण्यात यावा.
१०.उपरोक्त नमूद अटींच्या पुर्ततेसह सोबत जोडण्यात आलेल्या “” परिशिष्ट्ट-क मधील
नमुन्यामध्ये योजनेंतर्गत नवीन कामांचे प्रस्ताव शासनास सादर करावेत. तसेच प्रस्ताव सादर
करतांना योजनेंतर्गत मागील वर्षात प्रशासकीय मान्यता देण्यात आलेल्या कामांचा
सद्य:स्थितीदर्शक अहवाल प्रथमत: “ परिशिष्ट्ट-ड” मध्ये सोबत जोडण्यात यावा. विहित
नमुन्यात नसलेले आणि मागील मंजूर कामांच्या सद्य:स्थितीदर्शक अहवालाशिवाय कोणतेही
प्रस्ताव संचालक, इतर मागास बहुजन कल्याण संचालनालय, पुणे यांच्याकडून स्विकारण्यात
येवू नयेत.
१३. अर्थसंकल्पीत निधीचे समन्यायी वितरण :- वसंतराव नाईक तांडा / वस्ती सुधार योजनेंतर्गत
राज्यातील सर्वच तांडा / वाडी / वस्त्यांना मुलभूत पायाभुत सुविधा उपलब्ध होऊन योजनेचा हेतू
साध्य होण्यासाठी योजनेंतर्गत आर्थिक वर्षाकरीता करण्यात आलेल्या तरतुदीचे समन्यायपद्धतीने
वाटप होण्याकरीता प्रत्येक आर्थिक वर्षाच्या सुरुवातीला (माहे एप्रिलमध्ये) सदरहू योजनेंतर्गत
प्रत्येक जिल्याकरीता उपलब्ध होणाऱ्या निधीबाबत संबंधितांना अवगत करण्यात येईल. त्यानुसार
उपलब्ध होणाऱ्या निधीच्या दोन पट रक्कमेच्या कामांचे प्रस्ताव जिल्हास्तरीय समितीच्या मान्यतेने
सहायक संचालक, इतर मागास बहुजन कल्याण यांनी सादर करावेत. प्रस्तावामध्ये सर्व
तालुक्यांतील कामांचा समावेश करण्यात आला असल्याची खातरजमा करुन सदरहू प्रस्ताव
दिनांक ३१ मे पयंत शासनास प्राप्त होतील यानुसार कार्यवाही करण्यात यावी. तसेच, जिल्हानिहाय
उपलब्ध होणाऱ्या निधीचे प्रमाण आवश्यकतेनुसार कमी / जास्त करण्याचे अधिकार शासनास
राहतील.
१४. कामांची निवड करताना जिल्हास्तरीय समितीने तांडा / वाडी/ वस्तीबाबत लक्षात घ्यावयाचा
प्राधान्यक्रम :- जिल्हाधिकारी यांच्या अध्यक्षतेखालील जिल्हास्तरीय समितीने शिफारस / प्रस्तावित
करावायाच्या कामांच्या तांडा / वाडी/ वस्त्यांबाबत खालीलप्रमाणे प्राधान्यक्रम ठरवावा-
१.गावातील ज्या तांडा / वाडी / वस्त्यांना अद्यापही योजनेंतर्गत लाभापासून वंचित
असलेल्या व एकदाही लाभ दिला नाही अशा तांडा / वाडी / वस्त्या.
२.लोकसंख्येनुसार अनुज्ञेय अनुदानाचे लाभ देणे बाकी आहे अशा तांडा / वाडी / वस्त्या.
पृष्ट्ठ ३२ पैकी ११
# Page 12
शासन निर्णय क्रमांक : तांसुयो-२०२५/प्र.क्र.९५/योजना-५
३.एकदा लाभ दिलेल्या तांडा / वाडी / वस्त्या व त्यानंतर दोनदा लाभ दिलेल्या तांडा / वाडी
/ वस्त्या.
१५. प्रशासकीय मान्यता व निधी वितरणाचे अधिकार :- जिल्हाधिकारी यांच्या अध्यक्षतेखालील
जिल्हास्तरीय समितीने मान्यता देवून प्रस्तावित केलेल्या कामांची आवश्यकतेनुसार निवड करुन
प्रशासकीय मान्यता व निधी मंजूर करण्याचे अधिकार शासनास राहतील.
तसेच, सदरहू योजनेंतर्गत पुर्ण झालेल्या कामांना उर्वरित निधी उपलब्ध करुन देण्याबाबत
सहायक संचालक, इतर मागास बहुजन कल्याण यांच्याकडून प्राप्त प्रस्तावांना निधी उपलब्ध करुन
देण्याची कार्यवाही विभागाच्या सचिव स्तरावरुन करण्यात येईल.
१६. निधी वितरणावरील नियंत्रण आणि आहरण व संवितरणाबाबत :- सदर योजनेंतर्गत निधी वितरीत
करण्यासाठी संचालक, इतर मागास बहुजन कल्याण संचालनालय, पुणे यांना "नियंत्रक अधिकारी"
आणि संबंधित जिल्याचे सहायक संचालक, इतर मागास बहुजन कल्याण यांना "आहरण व
संवितरण अधिकारी" म्हणून प्राधिकृत करण्यात येत आहे.
१७. निविदा प्रक्रीया :- सदर योजनेअंतर्गत प्रशासकीय मान्यता प्राप्त झालेल्या विकास कामांकरीता
अंदाजपत्रक व तांत्रिक मान्यतेची प्रक्रीया ही विहीत वित्तीय मर्यादेनुसार कार्यकारी अभियंता
(सा.बां.) / उपअभियंता (सा.बां.) / कार्यकारी अभियंता (जिल्हा परिषद) / उपअभियंता (पंचायत
समिती) यांचेमार्फत राबविण्यात यावी. तसेच, सदरहु योजनेंतर्गत प्रशासकीय मान्यता देण्यात
आलेल्या कामांसाठी विहीत वित्तीय मर्यादेनुसार निविदा प्रक्रिया सहायक संचालक, इतर मागास
बहुजन कल्याण यांनी उपअभियंता (सा.बां.) /उपअभियंता (पंचायत समिती) यांच्या सहकार्याने
राबवावी.
१८. कार्यारंभ आदेश :- सदरहू योजनेंतर्गत प्रशासकीय मान्यता देण्यात आलेल्या कामांचे कार्यारंभ
आदेश प्रशासकीय मान्यता आदेशाच्या दिनांकापासून २ महिन्यांच्या आत संबंधित सहायक
संचालक, इतर मागास बहुजन कल्याण यांनी द्यावेत.
१९. काम पुर्णत्वाचा कालावधी :- सदर योजनेअंतर्गत कामे कार्यारंभ आदेशाच्या दिनांकापासून १
वर्षाच्या आत पूर्ण करणे बंधनकारक राहील. विहित केलेल्या कालावधीत ग्रामपंचायतीच्या
सहाय्याने काम पूर्ण करून घेण्याची जबाबदारी ही संबंधित सहायक संचालक, इतर मागास
बहुजन कल्याण व उपअभियंता (सा.बां./जि.प.) यांची राहील. तसेच, विहित कालावधीमध्ये तांडा /
पृष्ट्ठ ३२ पैकी १२
# Page 13
शासन निर्णय क्रमांक : तांसुयो-२०२५/प्र.क्र.९५/योजना-५
वाडी / वस्तीमधील काम अपूर्ण राहिल्यास संबंधित ग्रामपंचायतीस पुढील दोन वर्षाकरिता
योजनेंतर्गत कामासाठी निधी देण्यात येऊ नये.
२०. काम बदल :- वसंतराव नाईक तांडा / वस्ती सुधार योजनेंतर्गत प्रशासकीय मान्यता देण्यात
आलेल्या कामामध्ये कोणत्याही परिस्थितीत परस्पर बदल करण्यात येवू नये. परस्पर बदल
केलेल्या कामांना कोणत्याही परीस्थितीत निधी उपलब्ध करून दिला जाणार नाही. अपवादात्मक
परिस्थितीत काम बदल करणे आवश्यक असल्यास त्याबाबतचा सविस्तर प्रस्ताव जिल्हास्तरीय
समितीच्या मान्यतेने बैठकीच्या इतिवृत्तासह शासनास सादर करावा. परंतु, कार्यारंभ आदेश
झालेल्या कामांच्या बदलाबाबतचा प्रस्ताव सादर करण्यात येवू नये.
२१. कामांसाठी निधी उपलब्ध करुन देणे :- सहायक संचालक, इतर मागास बहुजन कल्याण यांनी
VPDA द्वारे संबंधितांना निधी अदा करावा. सदरहू योजनेअंतर्गत कामाच्या पुर्णत्वाच्या टप्प्यानूसार
निधी वाटपाचे प्रमाण ५०: ५० असे राहील. सहायक संचालक, इतर मागास बहुजन कल्याण यांनी
कामाच्या मंजूर निधीच्या ५०% निधी संबंधितांस कार्यारंभ आदेशासोबत उपलब्ध करुन द्यावा.
तसेच सदरहू काम पुर्ण झाल्यानंतर खालील नमूद कागदपत्रांची पुर्तता झाल्यानंतर उर्वरित ५०%
निधी मागणीचा प्रस्ताव “परिशिष्ट्ट-इ” मधील विवरणपत्रामध्ये शासनास सादर करावा.
१.काम पुर्णत्वाचा दाखला.
२.मोजमाप नोंदवहीची छायांकीत प्रत (Measurement Book).
३.मुल्यांकन दाखला.
४.स्थळ पाहणी अहवाल.
५.काम हस्तांतरण दाखला/ताबा पावती.
६.काम सुरू करण्याआधीची व काम पुर्ण झाल्यानंतरची Geotagging केलेली छायाचित्रे.
७.नामफलक/कोनशिलेची छायाचित्रे.
८.उपयोगिता प्रमाणपत्र.
२२. निधी वळता न करणे :- सदर योजनेंतर्गत पायाभूत विकास कामांसाठी वितरीत करण्यात आलेला
निधी कोणत्याही परिस्थितीत इतर प्रयोजनासाठी वळविण्यात येवू नये. तसेच, सहायक संचालक,
इतर मागास बहुजन कल्याण यांनी योजनेंतर्गत ज्या कामासाठी निधी उपलब्ध करुन देण्यात आला
आहे त्याच कामासाठी वापरण्याची दक्षता घ्यावी. परस्पर अन्य कामासाठी निधी वळता केल्यास
सदरहू बाब वित्तीय अनियमितता म्हणून समजण्यात येईल.
पृष्ट्ठ ३२ पैकी १३
# Page 14
शासन निर्णय क्रमांक : तांसुयो-२०२५/प्र.क्र.९५/योजना-५
२३. अखर्चीत निधी :- सदरहू योजनेंतर्गत पुर्ण झालेल्या कामांच्या निधीबाबत तसेच अखर्चित निधीबाबत
सहायक संचालक, इतर मागास बहुजन कल्याण यांनी नियमितपणे आढावा घेवून याबाबतची
माहिती संचालक, इतर मागास बहुजन कल्याण संचालनालय, पुणे व शासनास न चुकता सादर
करावी. तसेच, अखर्चित निधी वित्त विभागाच्या प्रचलित धोरणानुसार शासनखाती जमा करावा.
२४. उपयोगिता प्रमाणपत्र :- सहायक संचालक, इतर मागास बहुजन कल्याण यांनी सदरहू योजनेंतर्गत
खर्च झालेल्या निधीचे उपयोगिता प्रमाणपत्र संचालक, इतर मागास बहुजन कल्याण संचालनालय,
पुणे यांना नियमितपणे सादर करावे. निधीचे उपयोगिता प्रमाणपत्र सादर न करणाऱ्या कामाशी
संबंधित यंत्रणेवर जबाबदारी निश्चित करण्यात यावी. तसेच योजनेंतर्गत कामासाठी उपलब्ध निधी,
अंदाजपत्रक, मोजमाप पुस्तिका इ. कागदपत्रे संबंधित ग्रामपंचायत कार्यालयामध्ये नागरिकांसाठी
उपलब्ध करुन द्याव्यात.
२५. नामफलक / कोनशिला :- सदर योजनेअंतर्गत काम पूर्ण झाल्यानंतर घेण्यात आलेल्या कामाचा
सविस्तर तपशिल व झालेला खर्च याची माहिती देण्यासाठी कोनशिला/नामफलक बसविण्यात
यावा. सदर कामाच्या ठिकाणी “ हे काम वसंतराव नाईक तांडा / वस्ती सुधार योजनेंतर्गत पुर्ण
करण्यात आले आहे" असे वाक्य कोनशिला / नामफलकावर तैल रंगामध्ये नमुद करण्यात यावे.
तसेच सदर नामफलकावर कामाचे नाव, कामाची किंमत, कंत्राटदाराचे नाव, प्रशासकीय मान्यता,
तांत्रिक मान्यता, कार्यारंभ आदेशाचा दिनांक व काम पूर्ण करण्यासाठी आवश्यक अंदाजित
कालावधी या बाबींचा उल्लेख असावा.
२६. सदरहू योजनेतंर्गत पूर्ण झालेल्या विकास कामांचा सविस्तर तपशील मोजमाप पुस्तिकेसह
ग्रामसभेसमोर ठेवण्यात यावा.
२७. विकास कामावर निरीक्षण, संनियंत्रण, देखरेख :- सदर योजनेअंतर्गत कामांवर देखरेख, निरीक्षण व
संनियंत्रणाची जबाबदारी ही संबंधित जिल्याचे सहायक संचालक, इतर मागास बहुजन कल्याण व
कार्यकारी अभियंता (सा.बां./जि.प.) यांची राहील.
२८. कामांची तपासणी :- सदर योजनेअंतर्गत होणाऱ्या सर्व तांडा / वाडी / वस्त्यांमधील विकास कामांची
तपासणी संबंधित जिल्याचे सहायक संचालक, इतर मागास बहुजन कल्याण यांनी करावी.
सदरील कामांपैकी १०% कामांची तपासणी संबंधित प्रादेशिक उपसंचालक, इतर मागास बहुजन
कल्याण प्रादेशिक विभाग यांच्यामार्फत व ५% कामांची तपासणी ही संचालक, इतर मागास बहुजन
कल्याण संचालनालय, पुणे यांच्यामार्फत करण्यात यावी.
पृष्ट्ठ ३२ पैकी १४
# Page 15
शासन निर्णय क्रमांक : तांसुयो-२०२५/प्र.क्र.९५/योजना-५
२९. कामांचा मासिक प्रगती अहवाल :- सदर योजनेअंतर्गत संबंधित जिल्याचे सहायक संचालक, इतर
मागास बहुजन कल्याण यांनी कामांचा मासिक प्रगती अहवाल संचालक, इतर मागास बहुजन
कल्याण संचालनालय, पुणे यांचेमार्फत “” परिशिष्ट्ट-फ मधील विहीत नमुन्यामध्ये दरमहा न चुकता
शासनास सादर करतील.
३०. लेखाशिर्ष :- या योजनेवरील यावरील खर्च "मागणी क्र. झेडजी-३, २२२५-अनुसूचित जाती,
अनुसूचित जमाती, इतर मागासवर्ग व अल्पसंख्यांक यांचे कल्याण, ८०-सर्वसाधारण, १०२-
स्वयंसेवी संस्थांना मदत, (०२) तांडा वस्ती सुधार योजना, (०२) (०१) विजाभज आणि विमाप्र
यांच्यासाठी तांडा वस्ती सुधार योजना (कार्यक्रम), ३१-सहायक अनुदान (वेतनेतर) (कार्यक्रम)
(दत्तमत) (२२२५ एफ ०५८)" या लेखाशिषांतर्गत उपलब्ध आर्थिक तरतूदीतून भागविण्यात यावा.
सदर शासन निर्णय महाराष्ट्र शासनाच्या www.maharashtra.gov.in या
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32