# Page 1
सन २०२३-२४ या आर्थिक वर्षाकरिता मागणी क्र
झेडजी-०४, (४२२५१९३१) अंतर्गत भागभांडवली
अंशदान निधी वितरीत करणेबाबत.....
महाराष्ट्र राज्य इतर मागासवर्गीय वित्त आणि
विकास महामंडळ.
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक : इमाव-२०२४/प्र.क्र.१०/महामंडळे
मोती महल खोली क्र.२, २ रा मजला,
१९५ जे.टाटा मार्ग, चर्चगेट, मुंबई ४०० ०२०.
दिनांक : ०७ फेब्रुवारी, २०२४.
संदर्भ:
महाराष्ट्र राज्य इतर मागासवर्गीय वित्त आणि विकास महामंडळ यांचे पत्र क्र. इमाविवि /अर्थअं.२०२३-
२४/लेखा/१५३३, दि. २४.०१.२०२४.
प्रस्तावना:-
महाराष्ट्र राज्य इतर मागासवर्गीय वित्त आणि विकास महामंडळाच्या अधिकृत भागभांडवलाची मर्यादा
रु.२५०.०० कोटी इतकी आहे. महामंडळाकडून लाभार्थ्यांना कर्ज देण्यासाठी शासनामार्फत भरणा झालेले
भागभांडवल मंजूर केले जाते. माहे डिसेंबर, २०२३ पयंत महाराष्ट्र राज्य इतर मागासवर्गीय वित्त आणि
विकास महामंडळास रु. १७०.५५ कोटी इतके भागभांडवली अंशदान उपलब्ध करुन देण्यात आले असून रु.
७९.४५ कोटी भागभांडवली अंशदान महाराष्ट्र राज्य इतर मागासवर्गीय वित्त आणि विकास महामंडळास
उपलब्ध करून द्यावयाचे आहे. ही बाब विचारात घेऊन राज्यातील लाभार्थी महामंडळांच्या योजनांपासून
वंचित राहू नयेत याकरिता सन २०२३-२४ या आर्थिक वर्षात मंजूर अर्थसंकल्पीय तरतूदीपैकी वित्त
विभागामार्फत बिम्स प्रणालीवर उपलब्ध करून देण्यात आलेले रु.१.०० कोटी (अक्षरी रुपये एक कोटी फक्त)
इतके भागभांडवली अंशदान महाराष्ट्र राज्य इतर मागासवर्गीय वित्त आणि विकास महामंडळाला वितरीत
करण्याची बाब शासनाच्या विचाराधीन होती.
शासन निर्णय:-
महाराष्ट्र राज्य इतर मागासवर्गीय वित्त आणि विकास महामंडळास सन २०२३-२४ या आर्थिक
वर्षाकरिता भागभांडवली अंशदान या अंतर्गत रु.५.०० कोटी (अक्षरी रुपये पाच फक्त) इतके भागभांडवली
अंशदान अर्थसंकल्पीय तरतूदीनुसार मंजुर करण्यात आले आहे. त्यापैकी वित्त विभागामार्फत बिम्स
प्रणालीवर उपलब्ध करून देण्यात आलेले रु. १.०० कोटी (अक्षरी रुपये एक कोटी फक्त) इतके भागभांडवली
अंशदान महाराष्ट्र राज्य इतर मागासवर्गीय वित्त आणि विकास महामंडळास सन २०२३-२४ या आर्थिक
वर्षाकरिता खालील अटींच्या अधीन राहून वितरीत करण्यास शासन मान्यता देण्यात येत आहे.
१. योजनांतर्गत निधीतील खर्चासाठी शासनाने ठरविलेले निबंध काटेकोरपणे अंमलातआणावेत. तसेच ज्या
योजनेसाठी निधी मंजूर करण्यात आला आहे, त्याच योजनेसाठी निधी खर्च करण्यात यावा.
२. व्यवस्थापनावरील खर्च मर्यादित ठेवण्याच्या दृष्ट्टीने कामकाजात सुसूत्रता आणावी.
३. विविध बाबींवर खर्च केलेल्या रकमांची तपशीलवार माहिती व त्यावर केलेला खर्च याची सविस्तर माहिती
शासनास सादर करावी.
४. कार्यालयीन खर्चात काटकसर करावी.
५. महामंडळाने कर्जाच्या वसुलीचे प्रमाण प्रभावीपणे राबविण्यासाठी ठोस प्रयत्न करावेत
# Page 2
शासन निर्णय क्रमांकः इमाव-२०२४/प्र.क्र.१०/महामंडळे
६. सदर योजनेचा निधी उपयोगिता प्रमाणपत्रे तपासण्याच्या अधीन वितरीत करण्यात येत आहे.
७. उपरोक्त निधीचा खर्च करतांना संबंधित अधिकाऱ्यांनी सर्वसाधारण वित्तीय नियम, योजनेच्या अटी व
शर्ती, CVC मार्गदर्शक सूचना, CAG निरीक्षणे इ. अनुपालन करून निधीचा विनियोग करावा.
०२. वरील अनुदानाबाबत उप सचिव (अर्थसंकल्प), इतर मागास बहूजन कल्याण विभाग मंत्रालय, मुंबई हे
नियंत्रक अधिकारी राहतील. सदर अनुदानाची रक्कम आहरित करण्यासाठी लेखा अधिकारी (रोखशाखा),
इतर मागास बहूजन कल्याण विभाग यांना आहरण व संवितरण अधिकारी, म्हणून घोषित करण्यात आले
आहे. त्यांना सदर अनुदान म.को.नि.४४ मधील नमुन्यातील देयकान्वये महाराष्ट्र राज्य इतर मागासवर्ग वित्त
आणि विकास महामंडळ (मर्यादित), मुंबई यांस संवितरीत करण्याचे अधिकार देण्यात येत आहेत. महाराष्ट्र
राज्य इतर मागासवर्गीय वित्त आणि विकास महामंडळ,मुंबई यांस सदर शासन निर्णयान्वये वितरीत करण्यात
येणारे सहायक अनुदान (वेतनेतर) हे सशर्त सहायक अनुदान आहे.
०३. याबाबीवर खर्च मागणी क. झेडजी-०४, ४२२५, अनुसुचित जाती, अनुसुचित जमाती, इतर मागासवर्ग
व अल्पसंख्यांक यांचे कल्याण यावरील भांडवली खर्च, ०३, मागासवर्गाचे कल्याण, १९०, सार्वजनिक क्षेत्र व
इतर क्षेत्रातील गुंतवणूका, (०१) भागभांडवली अंशदान, (०१) (०२) महाराष्ट्र राज्य इतर मागासवर्ग वित्त व
विकास महामंडळास भागभांडवली अंशदान (कार्यक्रम) (४२२५१९३१) ५४, गुंतवणुका या लेखाशीर्षाखाली
खर्ची टाकून सन २०२३-२४ या आर्थिक वर्षाच्या मंजूर तरतूदीतून भागविण्यात यावा.
०४. प्रस्तुत शासन निर्णय नियोजन विभागाच्या अनौपचारिक संदर्भ क्र. २१/२०२३ दि. १७.०१.२०२४ व वित्त
विभागाच्या अनौपचारिक संदर्भ क्र.५११८ /व्यय-१४, दि. २५.०१.२०२४ अन्वये प्राप्त सहमतीनुसार निर्गमित
करण्यात येत आहे.
०५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध