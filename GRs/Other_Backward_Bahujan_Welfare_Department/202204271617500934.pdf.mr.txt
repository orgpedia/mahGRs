# Page 1
इतर मागास वर्ग, विमुक्त जाती, भटक्या जमाती व विशेष मागास प्रवर्गातील विदयार्थ्यांना शिष्यवृत्ती / शिक्षण शुल्क / परिक्षा शुल्काचा लाभ देण्यासाठी नवीन ६४ अभ्यासक्रमांचा महाडीबीटी प्रणालीवर समावेश करणेबाबत
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक : शिवृत्ती २०२२/प्र.क्र.४०/शिक्षण-१
मादाम कामा मार्ग,हुतात्मा राजगुरू चौक,
मंत्रालय विस्तार, मुंबई - ४०००३२.
दिनांक: २७ एप्रिल, २०२२.
संदर्भ-१)शासन निर्णय, सामान्य प्रशासन विभाग, साप्रवि-मातंस-२०१८/प्र.क्र.१३८/स.१/३९, दि. १२.१०.२०१८ २)शासन निर्णय,उच्च व तंत्र शिक्षण विभाग,संकीर्ण-२०१७/प्र.क्र.३३२/तांशि-४,दि.७ ऑक्टोबर,२०१७ ) उच्च व तंत्र शिक्षण विभाग यांचे पत्र क्र. संकीर्ण-२०२२/प्र.क्र.१०/तशि-४, दि. २४ फेब्रुवारी २०२२.
प्रस्तावना : माहिती व तंत्रज्ञान विभागाने राज्यातील लाभ, आर्थिक सहाय्य आणि सेवा यांचे वितरण करण्यासाठी थेट लाभ हस्तांतरण (महाडीबीटी) ही एकमेव राज्यस्तरीय प्रणाली सन २०१८-२०१९ पासून विकसित केली असून, त्यासंदर्भातील कार्यपद्धती संदर्भ क्र. १ येथे नमूद दि.१२/१०/२०१८ च्या शासन निर्णयान्वये विहित केलेली आहे.
त्यानुसार सदरहू प्रणालीवर पहिल्या टप्पात ६ विभागांच्या ३९ शिष्यवृत्ती/फ्री शिपच्या योजना राज्य डीबीटी आणि सेवा प्रणालीवर कार्यान्वित करण्यात आलेल्या असून, सदर योजनाची अंमलबजावणी राज्यात सुरु करण्यात आली आहे.
२. उच्च व तंत्र शिक्षण विभागाद्वारे नवीन व्यावसायिक अभ्यासक्रमांसाठी प्रवेशित आर्थिकदृष्ट्या दुर्बल घटकांतील विद्यार्थ्यांसाठी शिष्यवृत्ती देण्याबाबत उच्च व तंत्र शिक्षण विभागाच्या संदर्भ क्र. २ येथे नमूद शासन निर्णय दि.०७/१०/२०१७ च्या मुद्दा क्र.५० अन्वये धोरणात्मक निर्णय घेण्यात आला आहे. त्यानुसार सदर शिष्यवृत्ती योजनेंतर्गत विद्यार्थ्यांसाठी लाभाची व्याप्ती वाढविणे व नवीन अभ्यासक्रम समावेश करण्याबाबत मा.प्रधान सचिव, उच्च व तंत्र शिक्षण यांच्या अध्यक्षतेखाली अप्पर मुख्य सचिव (वित्त), प्रधान सचिव (कृषी / पदुम), प्रधान सचिव (शालेय शिक्षण), प्रधान सचिव (सामाजिक न्याय ), सचिव (आदिवासी विभाग) आणि सचिव (वैदकीय शिक्षण) यांचा समावेश असलेल्या सचिवस्तरीय प्रदत्त समितीला उचित निर्णय घेण्यासाठी अधिकार प्रदान करण्यात आलेले आहेत.
३. त्यानुसार मा. प्रधान सचिव ( उच्च व तंत्र शिक्षण विभाग) यांच्या अध्यक्षतेखाली दि. २३.०२.२०२२ रोजी झालेल्या सचिवस्तरीय प्रदत्त समितीच्या बैठकीत शैक्षणिक वर्ष २०२०-२१ करिता परिशिष्ट “अ” मध्ये नमूद केल्याप्रमाणे ४० पदविका व पदवी अभ्यासक्रमांचा तसेच शैक्षणिक वर्ष २०२१-२०२२ करिता परिशिष्ट “ब” मध्ये नमूद केल्याप्रमाणे २४ पदविका व पदवी अभ्यासक्रमांचा डीबीटी पोर्टलमध्ये समावेश करण्याबाबत मान्यता दिली असून त्याअनुषंगाने सदर अभ्यासक्रमास प्रवेश घेतलेल्या इतर मागास वर्ग, विमुक्त जाती, भटक्या जमाती व विशेष मागास प्रवर्गातील विदयार्थ्यांना शिष्यवृत्ती/शिक्षण शुल्क / परिक्षा शुल्काचा लाभ देण्यासाठी डीबीटी पोर्टलमध्ये समावेश करण्यास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः शिवृत्ती २०२२/प्र.क्र.४०/शिक्षण-१
शासन निर्णय: संदर्भ क्र. २ येथे नमूद उच्च व तंत्र शिक्षण विभागाच्या दि. ०७.१०.२०१७ रोजीच्या शासन निर्णयान्वये मा.प्रधान सचिव (उच्च व तंत्र शिक्षण विभाग) यांच्या अध्यक्षतेखाली गठीत करण्यात आलेल्या सचिव स्तरीय प्रदत्त समितीच्या दि. २३.०२.२०२२ रोजीच्या बैठकीतील निर्णयानुसार सोबतच्या "विवरणपत्र - अ” येथे नमूद केल्याप्रमाणे शैक्षणिक वर्ष २०२०-२१ करिता अखिल भारतीय तंत्र शिक्षण परिषदाद्वारे मान्यता दिलेल्या ४० पदविका व पदवी अभ्यासक्रमांचा डीबीटी पोर्टलमध्ये समावेश करण्याबाबत, तसेच सोबतच्या “विवरणपत्र-ब” येथे नमूद केल्याप्रमाणे शैक्षणिक वर्ष २०२१-२०२२ करिता अखिल भारतीय तंत्र शिक्षण परिषदाद्वारे मान्यता दिलेल्या २४ पदविका व पदवी अभ्यासक्रमांचा डीबीटी पोर्टलमध्ये समावेश करण्यास मान्यता देण्यात येत आहे.
त्यानुषंगाने इतर मागास बहुजन कल्याण विभागाच्या अधिनस्त विजाभज, इमाव व विमाप्र प्रवर्गातील विद्यार्थांकारिता शिष्यवृत्ती / शिक्षण फी, परीक्षा फी, निर्वाह भत्ता प्रतिपूर्तीच्या योजना राज्य डीबीटी आणि सेवा प्रणालीवर कार्यान्वित करण्यासाठी मान्यता देण्यात येत आहे.
# Page 3
# Page 4
# Page 5
# Page 6