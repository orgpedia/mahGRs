# Page 1
भटक्या जमाती-क प्रवर्गातील धनगर समाजासाठी घरकुल योजनेंतर्गत जिल्हास्तरीय समिती, वाशिम यांनी शिफारस केलेल्या लाभार्थ्यांच्या प्रस्तावास मान्यता देण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्र : गृनियो-२०२२/प्र.क्र.२५/योजना-२
३ रा मजला, नवीन प्रशासकीय भवन, मुंबई - ४०००३२.
दिनांक:- १२ सप्टेंबर, २०२२.
वाचा – (१) शासन निर्णय, इमाव, सावशैमाप्र, विजाभज, विमाप्र कल्याण विभाग, क्र. गृनियो-२०१९/ प्र.क्र.०२/विजाभज-१, दि. ६/९/२०१९ (२) सहायक आयुक्त, समाजकल्याण, वाशिम यांचे पत्र क्र.सआसक/वा/धनगर प्रस्ताव/७५१/ २०२१-२२, दि. १४/३/२०२२ प्रस्तावना : भटक्या जमाती-क प्रवर्गातील धनगर समाजासाठी घरे बांधण्याची योजना राबविण्याचा निर्णय संदर्भाधिन शासन निर्णयान्वये घेण्यात आला आहे. सदर योजनेंतर्गत जिल्हाधिकारी, वाशिम यांच्या अध्यक्षतेखाली गठीत जिल्हास्तरीय समितीने मंजूरी दिलेल्या एकूण ०३ वैयक्तिक लाभार्थ्यांचा प्रस्ताव सहायक आयुक्त, समाजकल्याण, वाशिम यांनी संदर्भ क्र. २ येथील पत्रान्वये शासनास सादर केला असुन सदर प्रस्तावास मान्यता देण्याची तसेच त्यासाठी आवश्यक निधी वितरीत करण्याची बाब शासनाच्या विचाराधिन होती.
शासन निर्णय :
धनगर समाजासाठी घरे बांधण्याच्या योजनेंतर्गत जिल्हाधिकारी, वाशिम यांच्या अध्यक्षतेखाली गठीत समितीने मंजूरी दिलेल्या व सहायक आयुक्त, समाजकल्याण, वाशिम यांनी संदर्भ क्र. २ येथील पत्रान्वये शासनास सादर केलेल्या एकूण ०३ वैयक्तिक लाभार्थ्यांच्या प्रस्तावास (लाभार्थ्यांची यादी ‘परिशिष्ट-अ’ सोबत जोडली आहे.) संबंधित शासन निर्णयातील अटी शर्तीच्या अधिन शासनाची मंजूरी देण्यात येत आहे. तसेच त्यासाठी आवश्यक असलेला निधी रु.३,६०,००० /- (रुपये तीन लाख साठ हजार फक्त) वितरीत करण्यास शासनाची मान्यता देण्यात येत आहे.
२. सदरचा निधी वितरीत करण्यासाठी संचालक, इतर मागास बहुजन कल्याण संचालनालय, महाराष्ट्र राज्य, पुणे यांना ‘नियंत्रक अधिकारी' म्हणून घोषित करण्यात येत असुन त्यांनी सदरहू निधी संचालक, राज्य व्यवस्थापन कक्ष-ग्रामीण गृहनिर्माण कक्ष, सिडको भवन, सी.बी.डी. बेलापूर, नवी मुंबई या कार्यालयालयातील आहरण व संवितरण अधिकारी यांना अर्थसंकल्पीय वितरण प्रणाली (BEAMS) द्वारे वितरीत करावा. प्रस्तुत शासन निर्णयासोबत जोडलेल्या परिशिष्ट 'अ' मध्ये नमूद लाभार्थ्याच्या आधारसंलग्न बँक खात्यात, सार्वजनिक वित्तीय व्यवस्था प्रणालीद्वारे (Public Financial Management System - PFMS) थेट लाभार्थी वितरण पध्दतीने (Direct Beneficiary Transfer - DBT) बांधकामाच्या टप्प्यानुसार टप्प्याटप्प्याने थेट जमा करण्यात यावा.
# Page 2
शासन निर्णय क्रमांकः गृनियो-२०२२/प्र.क्र.२५/योजना-२
३. यापोटी होणारा खर्च, सन २०२२-२३ या वित्तीय वर्षात, मागणी क्रमांक झेडजी-३, २२२५, अनुसूचित जाती अनुसूचित जमाती व इतर मागासवर्ग व अल्पसंख्यांक यांचे कल्याण, ०३, मागासवर्गीयांचे कल्याण (०४ ) (०३) भटक्या जमाती क प्रवर्गातील धनगर समाजासाठी घरे बांधण्याची योजना (कार्यक्रम) (२२२५ एफ४६१) ३१, सहायक अनुदाने (वेतनेतर) या लेखाशिर्षाखाली करण्यात आलेल्या तरतुदीमधून भागविण्यात यावा.
४. या शासन निर्णयाद्वारे वितरीत करण्यात आलेला निधी खर्च करताना वित्त विभागाकडून वेळोवेळी निर्गमित करण्यात आलेल्या शासन निर्णयातील अटी-शर्तींचे तसेच वित्त विभागाच्या दिनांक ४/४/२०२२ च्या परिपत्रकातील अटी शर्तींचे पालन करण्याची जबाबदारी नियंत्रक अधिकाऱ्यांची राहील.
५. सदर शासन निर्णय वित्त विभागाने त्यांचे अनौपचारिक संदर्भ क्रमांक ७६५ / व्यय- १४, दिनांक २६/८/२०२२ अन्वये प्राप्त सहमतीने निर्गमित करण्यात येत आहे.
# Page 3