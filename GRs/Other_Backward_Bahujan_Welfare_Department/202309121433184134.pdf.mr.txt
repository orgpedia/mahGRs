# Page 1
महाराष्ट्र संशोधन, उन्नती व प्रशिक्षण प्रबोधिनी (अमृत) या संस्थेस ८५ मनुष्यबळ सेवा बाहययंत्रणेकडून घेण्याबाबत मान्यता देण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्र. अमृत-२०२१/प्र.क्र.५२/संस्था
मंत्रालय, विस्तारभवन, मुंबई - ४०० ०३२
दिनांक :- ०८.०९.२०२३
संदर्भ:- १. इतर मागास बहुजन कल्याण विभाग, शासन निर्णय क्र. प्रसंस्था २०१९/प्र.क्र.१००/महामंडळे, दि.२२/०८/२०१९.
२. वित्त विभाग पत्र क्र. पदनि-२०२३/प्र.क्र. २७/आपुक, दि. २१/६/२०२३.
प्रस्तावना: बार्टी या संस्थेच्या धर्तीवर खुल्या प्रवर्गातील आर्थिकदृष्टया दुर्बल घटकातील विद्यार्थी, युवक युवती व इतर उमेदवारांकरीता विविध उपक्रम, कार्यक्रम इ. राबविण्यात येऊन तसेच इतर माध्यमांतूनही त्यांचा विकास घडविण्यासाठी संदर्भ क्र. १ येथील शासन निर्णयान्वये महाराष्ट्र संशोधन उन्नती व प्रशिक्षण प्रबोधिनी Academy of Maharashtra Research, Upliftment and Training (AMRUT) (अमृत) संस्था स्थापन करण्यात आली आहे. अमृत या संस्थेकरीता संदर्भ क्र. २ अन्वये उच्चस्तर सचिव समितीने मान्यता दिलेल्या ८५ मनुष्यबळ सेवा बाहययंत्रणेकडून घेण्याबाबत मान्यता देण्याची बाब शासनाच्या विचाराधीन होती.
शासन निर्णय - उच्चस्तरीय सचिव समितीच्या मान्यतेनुसार महाराष्ट्र संशोधन, उन्नती व प्रशिक्षण प्रबोधिनी (अमृत) या संस्थेकरीता ८५ मनुष्यबळ सेवा बाहययंत्रणेकडून घेण्यास उच्चस्तर सचिव समितीची मान्यता प्राप्त झाली असून, त्यानुसार सदर संस्था कार्यान्वित करण्यासाठी खालील तक्त्यामध्ये नमुद केलेली पदे बाहययंत्रणेकडून घेण्यास शासन मान्यता देण्यात येत आहे.: बाहय यंत्रणेद्वारे घ्यावयाच्या सेवा:
-------------------------------------------------
| अ.क्र. | पदनाम | पदसंख्या |
| १. | राज्य समन्वयक | १ |
| २. | विभागीय व्यवस्थापक (Project Co-ordinator) | ६ |
| ३. | जिल्हा व्यवस्थापक | ३६ |
| ४. | डेटा एन्ट्री ऑपरेटर (Data Entry Operator) | ४२ |
|  |  | ८५ पदे |
-------------------------------------------------
बाहययंत्रणेद्वारे पदे भरतांना/ सदर पदांची कामे करून घेताना शासन परिपत्रक, वित्त विभाग,
दि. २७.०९.२०१०, दि. ०२.०२.२०१३, दि. ०२.१०.२०१३ व दि. ०२.०८.२०१६ तसेच वित्त विभागाचा शासन निर्णय दि. २७/४/२०२२ मधील तरतुदीचे काटेकोरपणे पालन करावे. बाहययंत्रणेच्या सेवा संदर्भात वेतन व अन्य सर्व सेवा विषयक तरतुदीबाबत प्रचलीत शासन धोरण व संबंधीत विभागाच्या
# Page 2
शासन निर्णय क्रमांकः अमृत-२०२१/प्र.क्र.५२/संस्था
पदभरतीच्या आदेशांचे काटेकोर पालन करावे. संचालक मंडळाच्या मान्यतेने याबाबतची कार्यवाही पुर्ण करावी.
०२. उपरोक्त नमूद खर्च‘मागणी क्र. झेडजी-३, २२२५ - अनुसुचित जाती, अनुसूचित जमाती, इतर मागासवर्ग व अल्पसंख्याक यांचे कल्याण, (०१)(१०), महाराष्ट्र संशोधन, उन्नती व प्रशिक्षण प्रबोधिनी (अमृत) संस्था, (२२२५ एफ ५३२), या लेखाशिर्षाखाली दाखविण्यात यावा.
०३. हा शासन निर्णय वित्त विभागाच्या अनौपचारिक संदर्भ क्रमांक अनौसं २०३/आपूक, दि. १७/४/२०२३ अन्वये दिलेल्या वित्त विभागाच्या सहमतीने निर्गमित करण्यात आला आहे.