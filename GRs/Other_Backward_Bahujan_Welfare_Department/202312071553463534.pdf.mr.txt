# Page 1
गट-ब (अराजपत्रित), गट क, गट-ड मधील पदांवर सरळसेवेने, पदोन्नतीने व प्रतिनियुक्तीने करावयाच्या नेमणुका/पदस्थापनेच्या प्रकरणी निर्णय घेण्यासाठी “नियुक्ती प्राधिकारी” घोषित करण्याबाबत.
महाराष्ट्र शासन
इतर मागास बहुजन कल्याणविभाग
शासन निर्णय क्रमांकः आस्थाप्र -२०२२/प्र.क्र.२७/आस्थापना - २
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२
दिनांक : ७ डिसेंबर, २०२३.
संदर्भ:-१) सामान्य प्रशासन विभाग, शासन निर्णय क्रमांक एसआरव्ही-२०१६/प्र.क्र. २९०/ कार्या-१२, दि.१९/११/२०१६.
२) इतर मागास बहुजन कल्याण विभाग, शासन निर्णय समक्रमांक दि.१४/११/२०२२.
प्रस्तावना:
राज्य शासनाच्या सेवेत सरळसेवेने, पदोन्नतीने नियुक्त वा प्रतिनियुक्तीने नेमणूक/ पदस्थापना करतांना संबंधीत प्रकरणे नियुक्ती प्राधिकारी / प्रशासकीय विभाग प्रमुख म्हणून कोणत्या स्तरापर्यन्त सादर करावी व संबंधीत कर्मचाऱ्यांच्या नियुक्त्या / पदस्थापनेबाबत कोणत्या स्तरावर अंतिम निर्णय घ्यावेत याबाबत प्रशासकीय विभागाने स्वतंत्र आदेश निर्गमित करावेत अशा सूचना संदर्भ क्र. १, शासन निर्णय, सामान्य प्रशासन विभाग, अन्वये दिलेल्या आहेत. त्याअनुषंगाने इतर मागास बहुजन कल्याण विभागाच्या क्षेत्रीय कार्यालयासाठी मंजूर आकृतिबंधातील गट-ब (अराजपत्रित), गट-क आणि गट-ड मधील कर्मचाऱ्यांच्या सरळसेवेने, पदोन्नतीने वा प्रतिनियुक्तीने नेमणूका / पदस्थापना यासाठी संदर्भ क्र.२, शासन निर्णय, इतर मागास बहुजन कल्याण विभाग अन्वये प्रशासकीय विभागाचे अपर मुख्य सचिव/प्रधान सचिव/सचिव यांना नियुक्ती प्राधिकारी घोषित करण्यात आलेले आहे. तथापि, प्रशासकीय कामकाजाच्या सोयीच्यादृष्टीने शासनास सदरहू शासन निर्णयात सुधारणा करण्याची आवश्यकता दिसून आल्याने उक्त संवर्गातील कर्मचाऱ्यांचे प्रशासकीय विभागाच्या अधिकाराचे खालीलप्रमाणे प्रत्यायोजन करण्यात येत आहे.
शासन निर्णयः
इतर मागास बहुजन कल्याण विभागाच्या क्षेत्रीय कार्यालयासाठी मंजूर आकृतिबंधातील गट-ब (अराजपत्रित), गट-क आणि गट-ड मधील कर्मचाऱ्यांच्या सरळसेवेने, पदोन्नतीने वा प्रतिनियुक्तीने नेमणूका / पदस्थापना करण्यासाठी प्रशासकीय विभागाचे अपर मुख्य सचिव / प्रधान सचिव/सचिव यांना नियुक्ती प्राधिकारी घोषित करण्याबाबतचा संदर्भ क्र. २ येथील दि. १४/११/२०२२ चा शासन निर्णय याद्वारे अधिक्रमित करण्यात येत आहे.
# Page 2
शासन निर्णय क्रमांक: आस्थाप्र -२०२२/प्र.क्र.२७/आस्थापना २
२. इतर मागास बहुजन कल्याण या प्रशासकीय विभागाच्या अधिपत्याखालील क्षेत्रीय कार्यालयातील गट-ब (अराजपत्रित) तसेच गट-क आणि गट-ड मधील कर्मचाऱ्यांच्या सरळसेवेने, पदोन्नतीने वा प्रतिनियुक्तीने नेमणूका/ पदस्थापना करतांना संबंधीत प्रकरणी अंतिम निर्णय घेण्यासाठी खालील प्रमाणे “नियुक्ती प्राधिकारी” घोषितकरण्यात येत आहेत.
--------------------------------------------------------------------------------------------
| अ.क्र. | पदे | नियुक्ती प्राधिकारी |
| १ | गट-ब (अराजपत्रित), गट- क आणिगट-ड मधील पदे | संचालक, इतर मागास बहुजन कल्याण संचालनालय, पुणे |
--------------------------------------------------------------------------------------------
३. वरील नियुक्ती प्राधिकारी हे उक्त संवर्गातील सरळसेवेने,पदोन्नतीने वा प्रतिनियुक्तीने करावयाच्या नेमणूका / पदस्थापनेच्या प्रकरणांवर अंतिम निर्णय घेण्यासाठी सक्षम प्राधिकारी असतील.
मात्र बदली करण्यासंदर्भात बदली अधिनियमान्वये घोषित केलेले सक्षम प्राधिकारी अंतिम निर्णय घेतील.