# Page 1
इतर मागास प्रवर्ग, विमुक्त जाती, भटक्या जमाती व विशेष मागास प्रवर्ग या प्रवर्गातील विद्यार्थ्यांसाठी वसतीगृह चालविण्याच्या अनुषंगाने निधी वितरीत करण्यासाठी आहरण व संवितरण तसेच नियंत्रण अधिकारी घोषित करण्याबाबत...
महाराष्ट्र शासन
इतर मागास बहुजन कल्याण विभाग
शासन ज्ञापन क्रमांक- वगृयो-२०२३/प्र.क्र.२३ / योजना - ५
मंत्रालय, मुंबई - ४०० ०३२.
दिनांक :- २८ एप्रिल, २०२३.
वाचा : १) इतर मागास बहुजन कल्याण विभाग, शासन निर्णय क्र. वगृयो-२०२०/प्र.क्र.०१/योजना-५, दि.२९.११.२०२२.
२) इतर मागास बहुजन कल्याण विभाग, शासन निर्णय क्र. वगृयो - २०२०/प्र.क्र.०१/योजना-५, दि.२८.०२.२०२३ ३) इतर मागास बहुजन कल्याण विभाग, शासन निर्णय क्र. वगृयो-२०२२/प्र.क्र.१९/योजना-५, दि.२३.०२.२०२३
प्रस्तावना : राज्यातील इतर मागास प्रवर्ग, विमुक्त जाती, भटक्या जमाती व विशेष मागास प्रवर्ग या प्रवर्गातील मॅट्रीकोत्तर व्यवसायिक शिक्षण घेणाऱ्या विद्यार्थ्यांसाठी प्रत्येक जिल्ह्याच्या ठिकाणी १०० विद्यार्थी क्षमतेचे मुलांसाठी १ व मुलींसाठी १ या प्रमाणे ३६ जिल्हयाच्या ठिकाणी ७२ शासकीय वस्तीगृहे सुरू करण्यासाठी व ती कार्यान्वित करण्यासाठी लागणारा आवर्ती व अनावर्ती खर्च भागविण्यासाठी ओदश निर्गमित करण्यात आलेले आहेत.
त्याअनुषंगाने सदर वसतीगृहे चालविण्यासाठी वितरीत करण्यात आलेला निधी खर्च करण्यासाठी आहरण व संवितरण अधिकारी तसेच नियंत्रण अधिकारी घोषित करण्याची बाब शासनाच्या विचाराधीन होती.
शासन ज्ञापन:
१. राज्यातील इतर मागास प्रवर्ग, विमुक्त जाती, भटक्या जमाती व विशेष मागास प्रवर्ग या प्रवर्गातील मॅट्रीकोत्तर व्यवसायिक शिक्षण घेणाऱ्या विद्यार्थ्यांसाठी प्रत्येक जिल्ह्याच्या ठिकाणी १०० विद्यार्थी क्षमतेचे मुलांसाठी १ व मुलींसाठी १ या प्रमाणे ३६ जिल्हयाच्या ठिकाणी ७२ शासकीय वसतिगृहे मुंबई सार्वजनिक विश्वस्त कायदा, १९५० व संस्था नोंदणी कायदा, १८६० अंतर्गत नोंदणीकृत स्वयंसेवी संस्थांना (N.G.O) वसतिगृह चालविण्यासाठी देण्याऐवजी शासनाने स्वत: वसतिगृहासाठी इमारत भाडयाने घेवून वसतिगृहे कार्यान्वित करण्यास दि.२८.०२.२०२३ च्या शासन निर्णयान्वये मान्यता देण्यात आली आहे. सदर वसतीगृहे सुरू करण्यासाठी लागणारा आवर्ती व अनावर्ती खर्च भागविण्यासाठी सन २०२३-२४ च्या अर्थसंकल्पात तरतुद केलेली आहे.
२. सदर वसतिगृहे चालविण्यासाठी इमारती भाडयाने घेण्यासाठी व वसतीगृहातील विद्यार्थ्यांना जरूरीनुसार आवश्यक साहित्य उपलब्ध करून देण्याच्या अनुषंगाने निधीची तरतुद करण्यासाठी शासन निर्णय दि.२३.०२.२०२३ अन्वये नवीन लेखाशीर्ष उघडण्यात आले आहे. सदर लेखाशीर्षातील उक्त बाबीच्या अनुषंगाने उपलब्ध करुन दिलेला निधी वितरीत करण्यासाठी संचालक, इतर मागास बहुजन कल्याण संचालनालय, पुणे यांना नियंत्रण अधिकारी व संबंधित जिल्हयाच्या सहायक आयुक्त, समाजकल्याण यांना आहरण व संवितरण अधिकारी घोषित करण्यात येत आहे.
# Page 2
शासन ज्ञापन क्रमांकः वगृयो-२०२३/प्र.क्र.२३योजना/ -५