# Page 1
इतर मागास बहुजन कल्याण विभागाच्या क्षेत्रिय स्तरावरील मंजूर संवर्गातील पदांना सेवाप्रवेश नियम लागू करण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांक : आस्थाप्र-२०२२/प्र.क्र.१२/आस्था-२
मंत्रालय, मुंबई - ४०० ०३२
दि. २२ मार्च, २०२२
संदर्भ :- शासन निर्णय, इतर मागास बहुजन कल्याण विभाग, क्र. आस्थाप्र-२०१७/प्र.क्र.०८/ आस्थापना-२, दिनांक १४/०१/२०२१
प्रस्तावना : शासन निर्णय, इतर मागास बहुजन कल्याण विभाग, दिनांक १४/१/२०२१ अन्वये विभागाच्या क्षेत्रिय कार्यालयांच्या आस्थापनेवरील पदांचा सुधारीत आकृतिबंध मंजूर करण्यात आला आहे. सद्य:स्थितीत या विभागाचे क्षेत्रिय स्तरावरील कामकाज, प्रादेशिक स्तरावर प्रादेशिक उपायुक्त, समाजकल्याण व जिल्हा स्तरावर- सहाय्यक आयुक्त, समाज कल्याण यांच्यामार्फत करण्यात येत आहे. तसेच, संचालक, इतर मागास बहुजन कल्याण संचालनालय, महाराष्ट्र राज्य, पुणे या कार्यालयातील मंजूर पदे सद्य:स्थितीत सामाजिक न्याय व विशेष सहाय्य विभागामार्फत प्रतिनियुक्तीने भरण्यात येत आहेत. सामाजिक न्याय विभागाच्या प्रादेशिक स्तरावरील कार्यालयीन रचनेप्रमाणे इतर मागास बहुजन कल्याण विभागाचे क्षेत्रिय स्तरावरील कार्यालये तातडीने सुरु करण्याचे प्रस्तावित आहे. त्यानुषंगाने, सेवाप्रवेश नियम प्रसिध्द होऊन नियमित पदभरती होण्यास काही कालावधी लागण्याची शक्यता आहे. तसेच सामाजिक न्याय व विशेष सहाय्य विभागाच्या क्षेत्रिय स्तरावरील मंजूर संवर्गातील पदांचे कर्तव्य व जबाबदाऱ्या तसेच वेतनश्रेण्या हया या विभागाच्या क्षेत्रिय स्तरावरील क्षेत्रिय स्तरावरील मंजूर संवर्गातील पदांसारख्याच आहेत. सदर बाब विचारात घेता, सामाजिक न्याय व विशेष सहाय्य विभागाच्या क्षेत्रिय स्तरावरील काही संवर्गातील पदांना लागू असलेले सेवाप्रवेश नियम या विभागाच्या समकक्ष संवर्गातील पदांना लागू करण्याची बाब शासनाच्या विचाराधिन होती.
शासन निर्णय सामाजिक न्याय व विशेष सहाय्य विभागाच्या क्षेत्रिय स्तरावरील संवर्गातील पदांना लागू असलेले सेवाप्रवेश नियम या विभागाच्या समकक्ष असलेल्या खालील संवर्गातील पदांना लागू करण्यात येत आहेत
----------------------------------------------------------------------------------------------------------------------------------------------------------------------------------
| अ.क्र. | सामाजिक न्याय व विशेष सहाय्य विभागाच्या  |  क्षेत्रिय स्तरावरील संवर्ग पद | इतर मागास बहुजन  |  कल्याण विभागाच्या क्षेत्रिय स्तरावरील संवर्ग पद | ७ व्या वेतन आयोगानुसार वेतनस्तर |
| १ | सहआयुक्त | सह संचालक | एस-२५ :७८८००-२०९२०० |
| २ | उपायुक्त | उप संचालक | एस-२३ : ६७७००- २०८७०० |
| ३ | प्रादेशिक उपायुक्त | प्रादेशिक उप संचालक | एस-२३ : ६७७००- २०८७०० |
|  | सहायक आयुक्त, वर्ग-१ | सहायक संचालक वर्ग-१ | एस-१८ : ४९१००-१५५८०० |
| ५ | संशोधन अधिकारी | संशोधन अधिकारी | एस-१८ : ४९१००-१५५८०० |
| ६ | जनसंपर्क अधिकारी | जनसंपर्क अधिकारी | एस-१६ : ४४९००-१४२४०० |
|  | शिक्षण अधिकारी वर्ग-२ | शिक्षण अधिकारी वर्ग-२ | एस-१५ :४१८००-१३२३०० |
| ८ | समाजकल्याण अधिकारी गट-ब | विजाभज अधिकारी गट-ब | एस-१५ : ४१८००-१३२३०० |
----------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः आस्थाप्र-२०२२/प्र.क्र.१२/आस्था-२
-----------------------------------------------------------------------------------
| ९ | लघुलेखक (उच्चश्रेणी) | लघुलेखक (उच्चश्रेणी) | एस-१५ :४१८००-१३२३०० |
| १० | कार्यालयीन अधिक्षक | कार्यालयीन अधिक्षक | एस-१४ : ३८६००-१२२८०० |
| ११ | वरिष्ठ समाजकल्याण  |  निरिक्षक | वरिष्ठ समाजकल्याण  |  निरिक्षक | एस-१४ : ३८६००-१२२८०० |
| १२ | लघुलेखक (निम्नश्रेणी) | लघुलेखक (निम्नश्रेणी) | एस-१४ : ३८६००-१२२८०० |
| १३ | प्रकल्प अधिकारी | प्रकल्प अधिकारी | एस-१३ : ३५४००-११२४०० |
| १४ | समाज कल्याण निरिक्षक | समाज कल्याण निरिक्षक | एस-१३ : ३५४००-११२४०० |
| १५ | प्रमुख लिपिक | प्रमुख लिपिक | एस-१३ : ३५४००-११२४०० |
| १६ | वरिष्ठ लिपिक | वरिष्ठ लिपिक | एस-८ : २५५००-८११०० |
| १७ | कनिष्ठ लिपिक | कनिष्ठ लिपिक | एस-६ : १९९००-६३२०० |
| १८ | वाहन चालक | वाहन चालक | एस-६ : १९९००-६३२०० |
| १९ | शिपाई | शिपाई | एस-१ : १५०००-४७६०० |
-----------------------------------------------------------------------------------
२. इतर मागास बहुजन कल्याण विभागाचे स्वतंत्र सेवाप्रवेश नियम प्रसिध्द होईपर्यंत सामाजिक न्याय व विशेष सहाय्य विभागाच्या क्षेत्रिय स्तरावरील उक्त संवर्गातील पदांना लागू असलेले सेवाप्रवेश नियम या विभागाच्या समकक्ष असलेल्या उक्त संवर्गातील पदांना जसेच्या तसे लागू राहतील.