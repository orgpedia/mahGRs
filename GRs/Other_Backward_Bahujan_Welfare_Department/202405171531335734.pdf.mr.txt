# Page 1
इतर मागास बहुजन कल्याण विभागामार्फत
अशासकीय संस्थांद्वारे विमुक्त जाती भटक्या जमातीच्या विद्यार्थ्यांसाठी चालविण्यात येणाऱ्या
निवासी आश्रमशाळातील व वसतीगृहातील सुविधा
वाढविणे तसेच विभागातील विविध योजना
राबविण्याच्या अनुषंगाने दिलेल्या सुविधा साहित्य/ सेवांचा पुरवठा केलेल्या साहित्याची देयके अदा
करणेबाबत समिती गठीत करणेबाबत.
महाराष्ट्र शासन
इतर मागास बहुजन कल्याण विभाग,
शासन परिपत्रक क्रमांक : विभशा-२०२४/प्र.क्र.१११/विजाभज-१
मंत्रालय विस्तार इमारत, पहिला मजला,
हुतात्मा राजगुरु चौक, मादाम कामा मार्ग,
मंत्रालय, मुंबई-४०००३२.
दिनांक :- १७ मे, २०२४.
शासन परिपत्रक:-
राज्यातील विजाभज प्रवर्गाच्या विद्यार्थ्यांसाठी खाजगी अशासकीय संस्थाद्वारे अनुदानित निवासी
आश्रमशाळा चालविण्यात येतात. या संस्थातील कर्मचा-यांचे वेतन दिले जाते तसेच विजाभज प्रवर्गाच्या मुला-मुलींना इयत्ता १ ली ते १२ वी पयंत शिक्षणासह मोफत निवास, भोजन व्यवस्था, आरोग्य सुविधा, क्रिडा
सुविधा, शैक्षणिक साहित्य, आंथरुण पांघरुण, भोजनाची भांडी इ. सुविधा आश्रमशाळेमार्फत पुरविण्यासाठी
शासन संबंधित संस्थांना वेतनेतर अनुदान देते. वेतनेतर अनुदानातुन विद्यार्थ्यांसाठी आश्रमशाळा चालक
संस्थांकडून बऱ्याचश्या अत्यावश्यक शैक्षणिक उपयोगी साहित्य, शाळेसाठी आवश्यक भौतिक सुविधा उपलब्ध करून दिल्या जातात. नियमानुसार वेतनेतर अनुदान मर्यादित स्वरुपात अनुज्ञेय होते.
त्यामुळे शासन निर्णय, इतर मागासवर्ग, सामाजिक व शैक्षणिक मागास प्रवर्ग, विमुक्त जाती भटक्या
जमाती आणि विशेष मागास प्रवर्ग कल्याण विभाग, क्र.विभशा-२०१८/प्र.क्र.४६९/विजाभज-२, दिनांक ०३/०३/२०२० अन्वये “अशासकीय संस्थांद्वारे विमुक्त जाती भटक्या जमातीच्या विद्यार्थ्यांसाठी चालविण्यात
येणाऱ्या निवासी आश्रमशाळा व वसतीगृहातील विद्यार्थ्यांच्या शैक्षणिक गरजा व सवांगिण विकासाच्या दृष्ट्टीने
शैक्षणिक तसेच पायाभूत सुविधा वाढविणेच्या अनुषंगाने विजाभज प्रवर्गाच्या आश्रमशाळांमध्ये प्रामुख्याने विज्ञान प्रयोगशाळेकरीता साहित्य, शैक्षणिक साहित्य, संगणक साहित्य, भाषाविषयक पुरक साहित्य, गणित
प्रयोगशाळा साहित्य, व्हर्चुअल क्लासरुम, आश्रमशाळेचे संगणकीकरण, स्वच्छ पिण्याच्या पाण्यासाठी यंत्र,
गरम पाण्यासाठी सोलर यंत्रणा, सौर उजेवरील दिवे इ. आवश्यक मुलभूत सोईसुविधा २२२५ ई ८७५ (२१-
पुरवठा व सामग्री) या लेखाशिर्षाखाली गरजू संस्थांना शासनामार्फत पुरविण्याचा निर्णय घेण्यात आला आहे.
२. आश्रमशाळांमधील विद्यार्थ्यांच्या शैक्षणिक गरजा विचारात घेऊन उक्त शासन निर्णयानुसार प्रत्येक
शैक्षणिक वर्षात आश्रमशाळांना आवश्यक सोईसुविधा पुरविण्यात येत आहेत.
३. विजाभज प्रवर्गाच्या खाजगी अनुदानित निवासी आश्रमशाळा वरीलप्रमाणे शैक्षणिक व पायाभूत
साईसुविधा पुरविण्याच्या अनुषंगाने आवश्यक साहित्य खरेदी प्रक्रीया ही “शासकीय विभागाने करावयाच्या कार्यालयीन खरेदीसाठीच्या कार्यपद्धतीची नियम पुस्तिका” याबाबत उद्योग उर्जा व कामगार विभागाने
निर्गमित केलेल्या शासन निर्णय क्र. भांखस-२०१४/प्र.क्र.८२/भा-III/उद्योग-४, दि.१ डिसेंबर, २०१६ मधिल
विहित कार्यपद्धती व त्यानुषंगाने वेळोवेळी निर्गमित करण्यात आलेल्या शासन निर्णयामधील विहीत अटी, शर्तीच्या अधीन राहून तसेच विहीत खरेदी नियमावलींचे पालन करुन ई-निविदा प्रक्रिया राबवून
खरेदीप्रक्रीया पुर्ण करण्यात येते. सदर प्रक्रिया अंतर्गत पात्र पुरवठादारांकडून त्यांना दिलेल्या पुरवठा
# Page 2
शासन परिपत्रक क्रमांकः विभशा-२०२४/प्र.क्र.१११/विजाभज-१
आदेशानुसार त्या त्या साहित्याचा पुरवठा संबंधित आश्रमशाळांना केल्यानंतर प्राप्त देयकांनुसार निर्धारीत
रक्कम अदा केली जाते. याशिवाय या विभागातील इमाव, विजाभज व विमाप्र प्रवर्गाच्या कल्याणासाठी
राबविण्यात येणाऱ्या कल्याणकारी योजनांतर्गत विभागातील कार्यासनांकडून योजनांच्या अनुषंगाने
आवश्यकतेनुसार खरेदी प्रक्रिया/निविदा प्रक्रिया राबविली जाते. उक्त पार्श्वभूमीवर विभागांतर्गत विविध
कल्याणकारी योजनांच्या आवश्यकतेनुसार साहित्य खरेदी प्रक्रीया राबविल्यानंतर संबंधित पात्र
पुरवठादाराकडून करण्यात येणारा साहित्य पुरवठा हा विहीत मानकांनुसार तसेच पुरवठा आदेशाप्रमाणे
झाला किंवा कसे याबाबतची खातरजमा करणे आवश्यक असून खातरजमेअंती शासन नियमानुसार निर्धारीत
साहित्य पुरवठा देयके अदा करणेची कार्यवाही होणे आवश्यक आहे.
४. सदर वस्तुस्थिती विचारात घेवून, इतर मागास बहुजन कल्याण विभागामार्फत विविध
कार्यासनांकडून राबविण्यात येणा-या योजनांच्या अनुषंगाने निविदा प्रक्रिया राबविणे, सेवा/साहित्याचा
पुरवठा, देयक अदा करणे याबाबतची खातरजमा करणेसाठी खालीलप्रमाणे प्रकल्प तपासणी समिती
(Project Monitoring Committee) गठीत करण्यात येत आहे.
-------------------------------------------------------------------
| अ.क्र. | नाव | पदनाम |
| १. | श्रीमती विनीता सिंगल, प्रधान सचिव (इ.मा.ब.क.वि.) | अध्यक्ष |
| २. | श्री.कैलास साळुंके, उप सचिव (आश्रमशाळा) | सदस्य |
| ३. | श्री.दिनेश चव्हाण, उप सचिव (योजना) | सदस्य |
| ४. | श्री.निकेतन चांदगुडे, कक्ष अधिकारी (योजना) | सदस्य |
| ५. | श्री.कमलेश पवार, कक्ष अधिकारी (विजाभज-१, आश्रमशाळा) | सदस्य सचिव |
-------------------------------------------------------------------
५. वरील समितीने इतर मागास बहुजन कल्याण विभागातील विविध कार्यासनांकडून राबविण्यात
येणाऱ्या योजनांच्या अनुषंगाने निविदा प्रक्रिया अंतिम केल्यानंतर पुरवठादाराकडून प्राप्त पुरवठा देयके अदा
करण्यापुर्वी पुरवठादाराकडून करण्यात येणारा पुरवठा हा विहीत मानकानुसार तसेच पुरवठा आदेशाप्रमाणे
झाला किंवा कसे याबाबतची कागदपत्रे, देयके इ. बाबत योग्य ती तपासणी/छाननी करावी. सदर समितीने
आवश्यक तपासणी/छाननी करून अंतिमत: देयके अदा करण्यास सहमती दर्शविल्यानंतरच संबंधित
पुरवठादारास देयके अदा होतील याची दखल विभागातील सर्व संबंधित कार्यासनातील अधिकारी यांनी
घ्यावी.
६. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर
# Page 3