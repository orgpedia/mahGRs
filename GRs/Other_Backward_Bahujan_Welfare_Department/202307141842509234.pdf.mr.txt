# Page 1
यशवंतराव चव्हाण मुक्त वसाहत योजनेंतर्गत यवतमाळ जिल्ह्यातील ३०७४ वैयक्तिक घरकुल लाभार्थ्यांच्या प्रस्तावास कार्योत्तर मान्यता व निधी वितरीत करण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्रमांकः यचमु-२०२३/प्र.क्र.८७/योजना-१
नवीन प्रशासकीय इमारत, ३ रा मजला,
मंत्रालय, मुंबई - ४०० ०३२
दिनांक : १३ जुलै, २०२३
संदर्भ :-१) शासन निर्णय, विजाभज, इमाव व विमाप्र कल्याण विभाग क्र.गृनियो-२०१७/प्र.क्र.६०/ विजाभज - १ दिनांक २४/१/२०१८.
२) शासन शुध्दीपत्रक, विजाभज, इमाव व विमाप्र कल्याण विभाग क्र.गृनियो-२०१७/प्र.क्र.६०/ विजाभज - १, दिनांक ८/१/२०१९.
३) शासन शुध्दीपत्रक, विजाभज, इमाव व विमाप्र कल्याण विभाग क्र.गृनियो-२०१७/प्र.क्र.६०/ विजाभज - १, दिनांक ८/३/२०१९.
४) शासन शुध्दीपत्रक, विजाभज, इमाव व विमाप्र कल्याण विभाग क्र. गृनियो-२०१७/प्र.क्र.६०/ विजाभज - १, दिनांक ११/९/२०१९.
५) जिल्हाधिकारी तथा अध्यक्ष, यशवंतराव चव्हाण मुक्त वसाहत योजना यवतमाळ, यांचे पत्र क्र.११६६ / दिनांक १४/०३/२०२३.
शासन निर्णय:
विमुक्त जाती व भटक्या जमाती प्रवर्गातील घटकांसाठी यशवंतराव चव्हाण मुक्त वसाहत योजनेंतर्गत शासन निर्णय संदर्भ क्रमांक १ व शासन शुध्दीपत्रक संदर्भ क्र. २ ते ४ अन्वये, जिल्हाधिकारी तथा अध्यक्ष यशवंतराव चव्हाण मुक्त वसाहत योजना जिल्हा समिती, यवतमाळ यांनी यवतमाळ जिल्ह्यातील घरकुलांसंदर्भातील लाभार्थ्यांच्या नावाचा अंतिम केलेला प्रस्ताव जिल्हाधिकारी, यवतमाळ यांनी संदर्भ क्र. ५ च्या पत्रान्वये शासनास सादर केला आहे.
२. सन २०२३-२४ या वर्षात यवतमाळ जिल्ह्यातील ३०७४ वैयक्तिक घरकुल पात्र लाभार्थ्यांकरीता (परिशिष्ट “अ” प्रमाणे) प्रति लाभार्थी रु.१.२० लक्ष प्रमाणे रु.३६,८८,८०,०००/- लक्ष (अक्षरी रुपये छत्तीस कोटी अठ्याऐंशी लक्ष ऐंशी हजार फक्त) व ४ टक्के प्रशासकीय निधी (प्रति घरकुल रु. ४८००/- प्रमाणे) रु.१,४७,५५,२००/- (अक्षरी रुपये एक कोटी सत्तेचाळीस लक्ष पंचावण्ण हजार दोनशे फक्त) असा एकूण रु.३८,३६,३५,२००/- (अक्षरी रुपये अडतीस कोटी छत्तीस लक्ष पस्तीस हजार दोनशे फक्त) इतक्या निधीस शासनाची मान्यता देण्यात येत आहे. सद्य:स्थितीत सदरहू घरकुलांसाठी रु.४.०० कोटी (अक्षरी रूपये चार कोटी फक्त) इतका निधी वितरीत करण्यात येत असून उर्वरित निधी उपलब्धतेनुसार देण्यात येईल.
# Page 2
शासन निर्णय क्रमांकः यचमु-२०२३/प्र.क्र.८७/योजना-१
३. यशवंतराव चव्हाण मुक्त वसाहत योजनेंतर्गत सोबतच्या परिशिष्ट “अ” मधील ३०७४ वैयक्तिक घरकुल लाभार्थ्यांना सदरहू मान्यता खालील अटींच्या अधीन राहून देण्यात येत आहे.
१. यवतमाळ जिल्हास्तरीय समितीने पात्र ठरवलेल्या व छाननी अंती अंतीम केलेल्या लाभार्थ्यांपैकी फक्त सोबत जोडण्यात आलेल्या परिशिष्ट “अ” मध्ये नमूद पात्र लाभार्थ्यांना सदरहू योजनेचा लाभ अनुज्ञेय राहील.
२. सर्व लाभार्थी विजाभज प्रवर्गातील वैयक्तिक जात प्रमाणपत्र धारक असणे बंधनकारक असून अशाच व्यक्तीस सदरहू योजनेचा लाभ अनुज्ञेय राहील.
३. ज्या व्यक्तीचे जात प्रमाणपत्र आहे. त्याच व्यक्तीस सदरहू योजनेचा लाभ अनुज्ञेय राहील. दुसऱ्या व्यक्तीस त्याचा लाभ अनुज्ञेय राहणार नाही.
४. या योजनेंतर्गत लाभार्थ्यांना सन २०२२-२३ या वर्षाचा उत्पन्नाचा दाखला सादर करणे आवश्यक राहील.
५. सर्व लाभार्थ्यांना आदेशाच्या दिनांकापासून एका महिन्यात अधिवास प्रमाणपत्र सादर करणे आवश्यक राहील.
६. लाभार्थ्यांपैकी एखाद्या व्यक्तीच्या नावात, पालकाच्या / वडीलांच्या नावात अथवा आडनावात तफावत असल्यास ती तफावत दुर करण्यासाठी संबंधित व्यक्तीच्या नावाचा, पालकाच्या नावाचा व आडनावाचा पुरावा सादर करणे आवश्यक राहील. नाव/आडनावातील तफावत दुर न झाल्यास अशा व्यक्तीस सदरहू योजनेचा लाभ अनुज्ञेय राहणार नाही.
७. पात्र लाभार्थ्यांची नावे दुबार झाल्यास सदरहू नावे वगळून शासनाच्या धोरणानुसार कार्यवाही करावी.
८. जिल्हास्तरीय समितीने संदर्भाधिन शासन निर्णयातील तरतूदींच्या अधीन सदरहू प्रकरणी आवश्यक ती कार्यवाही करुन वैयक्तिक लाभार्थी यांच्या घरकुल योजनेस मान्यता देण्याची कार्यवाही करणे आवश्यक राहील. कोणत्याही परिस्थितीत शासन निर्णयातील अटी व शर्तींचे उल्लंघन होणार नाही याची दक्षता घ्यावी.
४. सदर प्रकरणी लाभार्थ्यांच्या सर्व कागदपत्रांची व अटींची पुर्तता झाल्याची खातरजमा करण्याची जबाबदारी ही जिल्हाधिकारी, यवतमाळ व सहाय्यक आयुक्त, समाज कल्याण, यवतमाळ यांची राहील.
५. सदरहू निधी वितरीत करण्यासाठी उप सचिव, इतर मागास बहुजन कल्याण विभाग यांना “नियंत्रक अधिकारी” तसेच सहायक आयुक्त, समाज कल्याण, यवतमाळ यांना “आहरण व संवितरण अधिकारी” घोषीत करण्यात येत आहे. आहरण व संवितरण अधिकारी यांनी आवश्यक तरतूद संबंधित यंत्रणेस वितरीत करावी. तसेच कामाबाबतचा अहवाल वेळोवेळी शासनास सादर करावा.
# Page 3
शासन निर्णय क्रमांकः यचमु-२०२३/प्र.क्र.८७/योजना-१
६. जिल्हाधिकारी, यवतमाळ व सहायक आयुक्त, समाज कल्याण, यवतमाळ यांनी सर्व अटी व शर्तींच्या पुर्ततेशिवाय निधी खर्च करु नये. तसेच याकरीता कोणत्याही परिस्थितीत अतिरिक्त निधी मंजूर केला जाणार नाही.
७. याबाबतचा खर्च सन २०२३-२४ या वित्तीय वर्षात मागणी झेडजी-३, मुख्य लेखाशिर्ष २२२५, अनुसूचित जाती, अनुसूचित जमाती व इतर मागास वर्ग यांचे कल्याण, ०३ मागासवर्गाचे कल्याण, (०१) (०३) विमुक्त जाती भटक्या जमाती यांच्याकरिता यशवंतराव चव्हाण मुक्त वसाहत योजना (२२२५-ई ८२१) ३१ सहायक अनुदाने (वेतनेत्तर) या लेखाशिर्षाखाली प्राप्त आर्थिक तरतूदीतून भागविण्यात यावा.
८. याद्वारे वितरीत करण्यात येणाऱ्या निधीचे उपयोगिता प्रमाणपत्र महालेखापाल व शासनास सादर करण्याची जबाबदारी आहरण व संवितरण अधिकारी यांची राहील.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53
# Page 54
# Page 55
# Page 56
# Page 57
# Page 58
# Page 59
# Page 60
# Page 61
# Page 62
# Page 63
# Page 64
# Page 65
# Page 66
# Page 67
# Page 68
# Page 69
# Page 70
# Page 71
# Page 72
# Page 73
# Page 74
# Page 75
# Page 76
# Page 77
# Page 78
# Page 79
# Page 80
# Page 81
# Page 82
# Page 83
# Page 84
# Page 85
# Page 86
# Page 87
# Page 88
# Page 89
# Page 90
# Page 91
# Page 92
# Page 93
# Page 94
# Page 95
# Page 96
# Page 97