# Page 1
बंजारा मागासवर्गीय शिक्षण प्रसारक मंडळ, तळेगांव तांडा, ता. चाळीसगांव, जि. जळगांव या संस्थेस प्रबोधनकार ठाकरे प्राथमिक आश्रमशाळा तळेगांव तांडा, ता. चाळीसगांव, जि. जळगांव ही प्राथमिक आश्रमशाळा मंजूर करणेबाबत.
महाराष्ट्र शासन
इतर मागास बहुजन कल्याण विभाग,
शासन निर्ण क्रमांक-विभशा-२०२२/प्र.क्र.५४/ विजाभज - १
मंत्रालय विस्तार इमारत, पहिला मजला,
हुतात्मा राजगुरु चौक, मादाम कामा मार्ग,
मंत्रालय, मुंबई-४०००३२.
दिनांक :- ४ मे, २०२२.
संदर्भ:- १.शासन निर्णय सामाजिक न्याय सांस्कृतिक कार्य, क्रीडा व विशेष सहाय्य विभाग क्रमांक विभशा-२००३/प्र.क्र.३१/मावक-६, दि.१६/१०/२००३.
२. शासन निर्णय, सामाजिक न्याय व विशेष सहाय्य विभाग क्रमांक विमशा-२०११/प्र.क्र.३७२ / विजाभज-२. दि.०२/०१/२०१२.
३. शासन निर्णय, विजाभज, इमाव व विमाप्र कल्याण विभाग क्रमांक याचिका-३९९६/२०१७/प्र.क्र.२३१/विजाभज-२, दि.१५/११/२०१७.
४. शासन निर्णय, विजाभज, इमाव व विमाप्र कल्याण विभाग क्रमांक विभशा-२०१२/प्र.क्र.२२१/विजाभज-२, दि.२४/०४/२०१८.
५. शासन निर्णय, विजाभज, इमाव व विमाप्र कल्याण विभाग क्रमांक विभशा-२०१२/प्र.क्र.६२८/विजाभज-२, दि.२३/०७/२०१९.
७. शासन परिपत्रक, इमाव, साशैमाप्र, विजाभज आणि विमाप्र कल्याण विभाग क्रमांक विभशा-२०१२/प्र.क्र.२२१/विजाभज-२.दि.१९/११/२०१९.
८. शासन निर्णय, इतर मागास बहुजन कल्याण विभाग क्रमांक विभशा-२०२०/प्र.क्र.१९५/ विजाभज -२, दि.१०/१२/२०२०.
९. शासन आदेश इतर मागास बहुजन कल्याण विभाग क्रमांक विभशा-२०२०/प्र.क्र.१९५/ विजाभज -२, दि.०५/०१/२०२१.
१०. शासन पत्र, इतर मागास बहुजन कल्याण विभाग क्रमांक विभशा-२०२०/प्र.क्र.१९५/भाग-१/विजाभज-२, दि.२२/०६/२०२१.
११. शासन आदेश इतर मागास बहुजन कल्याण विभाग क्रमांक विभशा-२०२०/प्र.क्र.१९५/ विजाभज-२, दि.२०/०७/२०२१.
१२. शासन पत्र इतर मागास बहुजन कल्याण विभाग क्रमांक विभशा-२०२०/प्र.क्र.१९५/विजाभज -२, दि.२४/०९/२०२१.
१३.सहाय्यक आयुक्त, समाज कल्याण, जळगाव यांचे पत्र क्रमांक सआसक/जळ/आशा/बं.मा.शि.प्र.मं./प्रस्ताव/२५४९/२०२१-२२,जळगाव,
दि.२५/०६/२०२१.
# Page 2
शासन निर्णय क्रमांक: विभशा-२०२२/प्र.क्र.५४/विजाभज-१
प्रस्तावना : बंजारा मागासवर्गीय शिक्षण प्रसारक मंडळ, तळेगांव तांडा, ता. चाळीसगांव, जि. जळगांव संचलित प्रबोधनकार ठाकरे प्राथमिक आश्रमशाळा तळेगांव तांडा, ता. चाळीसगांव, जि. जळगांव या आश्रमशाळेची मान्यता दि.१८/१०/२०१० रोजीच्या शासन आदेशान्वये रद्द करण्यात आली होती. सदरहू बंद पडलेली आश्रमशाळा संत ज्ञानेश्वर शिक्षण संस्था, इस्लामपूर, ता. वाळवा, जि. सांगली या संस्थेस हस्तातरीत करून ती पुण्यश्लोक अहिल्यादेवी होळकर प्राथमिक आश्रमशाळा चौंडी, ता.जामखेड, जि.अहमदनगर येथे शासन निर्णय, संदर्भ क्र.०१ दि.०२/०१/२०१२ अन्वये हस्तांतरीत/ स्थलांतरीत करुन उपरोक्त आश्रमशाळेतील सर्व कर्मचाऱ्यांना (१३ कर्मचारी) स्थलांतरीत झालेल्या ठिकाणी सेवेत रूजू होण्याचे आदेश देण्यात आले होते. परंतु त्यापैकी आठ कर्मचाऱ्यांनी उक्त आदेशाविरूद्ध मा.उच्च न्यायालय मुंबई, खंडपीठ औरंगाबाद येथे रिट याचिका क्र.३७२८/२०१२ अन्वये जळगाव जिल्ह्यामध्ये समायोजन करण्याची विनंती केली होती.
सदर प्रकरणी मा. उच्च न्यायालयाने दि.२२/१०/२०१३ च्या आदेशान्वये याचिकाकर्ता कर्मचाऱ्यांचे समायोजन जळगांव जिल्ह्यातच करण्याचे आदेश शासनास देऊन याचिका निकाली काढली.
प्राथमिक आश्रमशाळा चौंडी, ता. जामखेड, जि. अहमदनगर ही आश्रमशाळा मुळ ठिकाणी म्हणजेच तळेगांव तांडा, ता. चाळीसगांव जि. जळगांव या ठिकाणी सुरु करण्याच्या अनुषंगाने शासन निर्णय दि.२४.४.२०१८ व दि. २३.७.२०१९ नुसार बंद पडलेल्या आश्रमशाळेचे हस्तांतरण व स्थलांतरणासाठी इच्छुक संस्थांकडून दि.२५.६.२०२० रोजीच्या जाहिराती अन्वये प्रस्ताव मागविण्यात आले होते. प्राप्त प्रस्तावांच्या तपासणी करुन बंजारा मागासवर्गीय शिक्षण प्रसारक मंडळ, तळेगांव तांडा, ता. चाळीसगांव, जि. जळगांव संचलित प्रबोधनकार ठाकरे प्राथमिक आश्रमशाळा तळेगांव तांडा, ता. चाळीसगांव, जि. जळगांव ही बंद पडलेली आश्रमशाळा महालक्ष्मी शिक्षण प्रसारक मंडळ व बहुउद्देशिय संस्था, भामरे बु., ता. चाळीसगाव, जि. जळगाव या संस्थेस हस्तांतरित करुन लोकनेते कै.अनिलदादा देशमुख प्राथमिक आश्रमशाळा, तळेगाव तांडा, ता. चाळीसगाव, जि. जळगाव येथे सुरु करण्याबाबत शासन निर्णय, संदर्भ क्र.८, दि.१०.१२.२०२० अन्वये निर्गमित करण्यात आला आहे.
तथापि, मा.सर्वोच्च न्यायालयात दाखल विशेष अनुमती याचिका क्र.२०१४/९१००-९०९९ मध्ये मा.सर्वोच्च न्यायालयाच्या निर्णयानुसार बंद पडलेली आश्रमशाळा अन्य संस्थेस हस्तांतरीत करताना १० किमी क्षेत्राबाहेर देण्यात येऊ नये, ही अट असल्याने सदर शासन निर्णयास संदर्भ क्र.०९, दि.५/०१/२०२१ अन्वये स्थगिती देण्यात आली होती. परंतु संदर्भ क्र.११, दि.२०/०७/२०२१ अन्वये स्थगिती उठविण्यात येऊन शासन पत्र संदर्भ क्र. १२ अन्वये उक्त आश्रमशाळा “विसापुरतांडा, ता.चाळीसगाव, जि.जळगाव”, येथे सुरु करण्यास मान्यता देण्यात आली.
उक्त पार्श्वभूमीवर बंजारा मागासवर्गीय शिक्षण प्रसारक मंडळ, तळेगांव तांडा, ता. चाळीसगांव, जि. जळगांव या संस्थेने प्रबोधनकार ठाकरे प्राथमिक आश्रमशाळा तळेगांव तांडा, ता. चाळीसगांव, जि.
जळगांव या आश्रमशाळेस मान्यता देण्याबाबत शासनास विनंती केली असून संस्थेच्या विनंतीवरुन उक्त आश्रमशाळेस मंजूरी देण्याची बाब शासनाच्या विचाराधीन होती.
शासन निर्णय:
बंजारा मागासवर्गीय शिक्षण प्रसारक मंडळ, तळेगांव तांडा, ता. चाळीसगांव, जि. जळगांव या संस्थेस प्रबोधनकार ठाकरे प्राथमिक आश्रमशाळा तळेगांव तांडा, ता. चाळीसगांव, जि. जळगांव (इयत्ता १ ते ७ वी) ही आश्रमशाळा सन २०२२-२३ या शैक्षणिक वर्षापासून सुरु करण्यास खालील अटींच्या अधीन शासनाची मान्यता देण्यात येत आहे.
१) उपरोक्त आश्रमशाळेस शासनाने विहीत केलेल्या नियमानुसार निवासी व अनिवासी विद्यार्थी संख्या अनुज्ञेय राहील.
पृष्ठ ३ पैकी २
# Page 3
शासन निर्णय क्रमांकः विभशा-२०२२/प्र.क्र.५४/विजाभज-१
२) सदरहू आश्रमशाळेस मान्य विद्यार्थी संख्येवर अनुज्ञेय होणारे शिक्षक व शिक्षकेतर कर्मचारी जिल्हा/प्रादेशिक स्तरावर अतिरिक्त असलेल्या कर्मचाऱ्यामधून उपलब्ध करुन द्यावे.
३) अतिरिक्त कर्मचारी उपलब्ध न झाल्यास आश्रमशाळेस अनुज्ञेय होणाऱ्या शिक्षक व शिक्षकेतर पदांना उच्च स्तरीय समितीची मान्यता मिळाल्यानंतरच संबंधित संस्थेस पदभरती करण्यास शासन मान्यता देण्यात येईल.
४) शासन निर्णय संदर्भ क्र. १, दि. १६/१०/२००३ च्या तरतुदी तसेच शासनाने वेळोवेळी निर्गमित केलेले शासन निर्णय/परिपत्रके यामधील तरतुदीनुसार उपरोक्त आश्रमशाळेतील विद्यार्थ्यांसाठी आवश्यक असणाऱ्या सर्व सोयी सुविधा पुरविणे संबंधित संस्थेस बंधनकारक राहील.
५) शासन नियमानुसार सदर आश्रमशाळेस केवळ परिपोषण अनुदान अनुज्ञेय राहील. वेतन अनुदान, वेतनेतर अनुदान, इमारत भाडे याबाबत वित्त विभागाच्या मान्यतेनंतर स्वतंत्रपणे आदेश निर्गमित करण्यात येईल. तोपर्यंत येणारा सर्व खर्च संस्थेने स्वखर्चातून भागविणे आवश्यक राहील.
६) बंजारा मागासवर्गीय शिक्षण प्रसारक मंडळ, तळेगांव तांडा, ता. चाळीसगांव, जि. जळगांव या संस्थेने प्रबोधनकार ठाकरे प्राथमिक आश्रमशाळा तळेगांव तांडा, ता. चाळीसगांव, जि. जळगांव (इयत्ता १ ते ७ वी) ही आश्रमशाळा सन २०२२-२३ या शैक्षणिक वर्षापासून सुरु केल्यानंतर सदरहू आश्रमशाळा शासन निर्णय संदर्भ क्र.१, दि.१६/१०/२००३ मधील तरतुदी तसेच शासनाने वेळोवेळी निर्गमित केलेले शासन निर्णय/परिपत्रक/आदेश नुसार चालविण्यात येत आहे किंवा कसे, याबाबत सहाय्यक आयुक्त, समाज कल्याण, जळगाव यांनी दोन महिन्यांनंतर आश्रमशाळेची तपासणी करुन त्याबाबतचा अहवाल शासनास सादर करावा.