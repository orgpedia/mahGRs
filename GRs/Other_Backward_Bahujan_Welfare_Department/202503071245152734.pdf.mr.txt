# Page 1
राज्यातील इतर मागास प्रवर्ग, विमुक्त
जाती, भटक्या जमाती व विशेष मागास प्रवर्ग
या पदवी शिक्षण घेणाऱ्या विद्यार्थ्यांसाठी सुरु
करण्यात आलेल्या वसतिगृहामध्ये संबंधीत
शैक्षणिक वर्षामध्ये रिक्त असलेल्या जागांच्या
५% जागा शासनामार्फत भरण्यात येईल, ही
अट वगळणेबाबत.
महाराष्ट्र शासन
इतर मागास बहुजन कल्याण विभाग,
शासन निर्णय क्रमांकः वगृयो-२०२५/प्र.क्र.२९/योजना-१
मादाम कामा मार्ग, हुतात्मा राजगुरु चौक,
मंत्रालय, विस्तार भवन, मुंबई-३२.
दिनांक : ०७ मार्च,२०२५.
संदर्भ - १) इतर मागास बहुजन कल्याण विभाग, शासन निर्णय क्रमांक: वगृयो-२०२०/प्र.क्र.०१/
योजना-५, दि.२८.०२.२०२३.
२) इतर मागास बहुजन कल्याण विभाग, शासन निर्णय क्रमांक: वगृयो-२०२०/प्र.क्र.०१/
योजना-५, दि.१९.१२.२०२३.
प्रस्तावना -
राज्यातील इतर मागास प्रवर्ग, विमुक्त जाती, भटक्या जमाती व विशेष मागास प्रवर्ग या
पदवी शिक्षण घेणाऱ्या विद्यार्थ्यांसाठी वसतिगृहे कार्यान्वीत करण्याचा निर्णय संदर्भाधीन क्र.१
येथील दि.२८.०२.२०२३ रोजीच्या शासन निर्णयान्वये घेण्यात आला आहे. तसेच सदर
योजनेतंर्गत सामाजिक आरक्षण व वसतिगृह प्रवेशासाठी इतर आवश्यक अटी, शर्ती विभागाच्या
संदर्भाधीन क्र.२ येथील दि.१९.१२.२०२३ रोजीच्या शासन निर्णयान्वये निश्चित करण्यात आल्या
आहेत. सदर दि.१९.१२.२०२३ रोजीच्या शासन निर्णयातील वसतिगृहात प्रवेशाकरीता नियम व
अटी मधील क्र.१९ “प्रत्येक शासकीय वसतिगृहात संबंधित शैक्षणिक वर्षामध्ये रिक्त असलेल्या
जागांच्या ५% जागा “विशेष बाब” म्हणून शासनामार्फत भरण्यात येतील.” अशी अट नमूद आहे.
तथापि, सद्य:स्थितीत सामाजिक न्याय व विशेष सहाय्य विभागांतर्गत येणाऱ्या
वसतिगृहातील प्रवेशामध्ये “विशेष बाब” च्या अनुषंगाने मा.मुंबई उच्च न्यायालय (खंडपीठ
नागपूर) येथे महाराष्ट्र शासन व इतर विरुध्द जनहित याचिका क्र.१२/२०२४ दाखल झाली
असता, सदरहु जनहित याचिकेच्या अनुषंगाने मा.उच्च न्यायालयाने दि.०२.०८.२०२४ रोजी
“We direct that no discretionary quota be maintained in the admissions to the
Government Hostels maintained by the Social Welfare Department and all the
admissions are to be carried out strictly in order of merit and in accordance with
law.” असे आदेश पारीत केले आहेत.
मा.मुंबई उच्च न्यायालय (खंडपीठ नागपूर) यांनी पारीत केलेल्या उक्त
आदेशाच्या अनुषंगाने शासकीय वसतिगृहात संबंधित शैक्षणिक वर्षामध्ये रिक्त असलेल्या
जागांच्या ५% जागा “विशेष बाब” म्हणून शासनामार्फत भरण्यात येतील, ही अट वगळण्याचे
शासनाच्या विचाराधीन होते.
# Page 2
शासन निर्णय क्रमांकः वगृयो-२०२५/प्र.क्र.२९/योजना-१
शासन निर्णय -
या विभागाच्या संदर्भाधिन दि.१९.१२.२०२३ रोजीच्या शासन निर्णयातील वसतिगृहात
प्रवेशाकरीता नियम व अटी मधील क्र.१९ “प्रत्येक शासकीय वसतिगृहात संबंधित शैक्षणिक
वर्षामध्ये रिक्त असलेल्या जागांच्या ५% जागा “विशेष बाब” म्हणून शासनामार्फत भरण्यात
येतील.” ही अट आता वगळण्यात येत आहे.
सदरहु शासन निर्णय महाराष्ट्र शासनाच्या www.maharashtra.gov.in या