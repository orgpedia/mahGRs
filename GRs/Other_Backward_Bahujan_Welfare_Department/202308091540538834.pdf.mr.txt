# Page 1
वसंतराव नाईक विमुक्त जाती व भटक्या जमाती विकास महामंडळांतर्गत पैलवान कै.मारूती चव्हाण- वडार आर्थिक विकास महामंडळ उपकंपनीची स्थापना करण्याबाबत..
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक महामं -२०२३/प्र.क्र.२२ / महामंडळे
मोतीमहल इमारत चर्चगेट, मुंबई ४०० ०२०.
दिनांक :- ०९ ऑगस्ट, २०२३.
प्रस्तावना :- राज्यातील विमुक्त जाती व भटक्या जमाती प्रवर्गात समावेश असलेला वडार समाज हा आर्थिक व समाजिक दृष्टया वंचित राहिला आहे. राज्यातील बहुतांश जिल्ह्यात रहिवाशी असलेल्या राज्यातील वडार समाजातील युवकांना वसंतराव नाईक विमुक्त जाती व भटक्या जमाती विकास महामंडळांतर्गत राबविल्या जाणाऱ्या विविध योजनांचा (बीज भांडवल कर्ज योजना, थेट कर्ज योजना, वैयक्तिक कर्ज व्याज परतावा योजना, गट कर्ज व्याज परतावा योजना) लाभ मिळुन वडार समाजाच्या सामाजिक व आर्थिक उन्नतीसाठी प्रयत्न करण्याकरिता वसंतराव नाईक विमुक्त जाती व भटक्या जमाती विकास महामंडळांतर्गत पैलवान कै.मारूती चव्हाण-वडार आर्थिक विकास महामंडळ स्थापनेची बाब शासन स्तरावर प्रस्तावित आहे. राज्यातील वडार समाजाच्या सर्वांगिण विकासासाठी व आर्थिक उन्नतीसाठी प्रयत्न करण्याकरिता वसंतराव नाईक विमुक्त जाती व भटक्या जमाती विकास महामंडळांतर्गत उपकंपनी म्हणून पैलवान कै. मारूती चव्हाण-वडार आर्थिक विकास महामंडळाची (उपकंपनी) स्थापना करण्याची बाब शासनाच्या विचाराधीन होती .
शासन निर्णय :- राज्यातील विमुक्त जाती व भटक्या जमातींमधील वडार या समाजाची सामाजिक व आर्थिक उन्नती व्हावी यासाठी सध्या कार्यरत असलेल्या वसंतराव नाईक विमुक्त जाती व भटक्या जमाती विकास महामंडळांतर्गत विमुक्त जाती व भटक्या जमातीमध्ये समाविष्ट असलेल्या राज्यातील वडार समाजाच्या सामाजिक व आर्थिक विकासासाठी पैलवान कै. मारूती चव्हाण-वडार आर्थिक विकास महामंडळ (उपकंपनी) स्थापन करण्यास शासन मान्यता देत आहे. सदरचे महामंडळ " पैलवान कै.मारूती चव्हाण-वडार आर्थिक विकास महामंडळ (वसंतराव नाईक विमुक्त जाती व भटक्या जमाती विकास महामंडळाची उपकंपनी)" या नावाने संबोधिले जाईल. सदर उपकंपनीचे कामकाज हे वसंतराव नाईक विमुक्त जाती व भटक्या जमाती विकास महामंडळाकडून चालविण्यात येईल. पैलवान कै. मारूती चव्हाण-वडार आर्थिक विकास महामंडळाची (उपकंपनी) रचना, कार्य, राबविण्यात येणाऱ्या योजना याबाबतचा तपशील खालीलप्रमाणे: १. महामंडळाची रचना (राज्यस्तर / जिल्हास्तर): उपकंपनीचे मुख्यालय मुंबई येथे वसंतराव नाईक विमुक्त जाती व भटक्या जमाती विकास महामंडळाच्या मुख्यालयाच्या ठिकाणी राहील. राज्यातील सर्व जिल्हयांमध्ये जिल्हा कार्यालये राहतील.
महामंडळाचे संचालक मंडळावर अध्यक्ष व उपाध्यक्षांसह तीन अशासकिय सदस्य व खालील सहा शासकिय सदस्य राहतील.
१.शासन नियुक्त पदाधिकारी - अध्यक्ष (वसंतराव नाईक विमुक्त जाती व भटक्या जमाती विकास महामंडळ, मर्या. मुंबई यांचे अध्यक्ष) २.शासन नियुक्त पदाधिकारी - उपाध्यक्ष (वसंतराव नाईक विमुक्त जाती व भटक्या जमाती विकास महामंडळ, मर्या. मुंबई यांचे उपाध्यक्ष) ३. अप्पर मुख्य सचिव/ प्रधान सचिव / सचिव संचालक, इतर मागास बहुजन कल्याण, मंत्रालय, मुंबई.
# Page 2
शासन निर्णय क्रमांकः महामं -२०२३/प्र.क्र.२२ / महामंडळे
४. सहसचिव/ उपसचिव - संचालक, इतर मागास बहुजन कल्याण विभाग, मंत्रालय,मुंबई ५. संचालक - संचालक, इतर मागास बहुजन कल्याण संचालनालय, महाराष्ट्र राज्य, पुणे ६. व्यवस्थापकीय संचालक - संचालक तथा व्यवस्थापकीय संचालक, वसंतराव नाईक विमुक्त जाती व भटक्या जमाती विकास महामंडळ मर्या, मुंबई.
७. अशासकिय सदस्य ०३ - संचालक.
२. प्रस्तावित महामंडळाचे कार्य: १. राज्यातील वडार समाजाच्या कल्याण व विकासासाठी काम करणे.
२. वडार समाजाच्या व्यक्तींना अल्प व्याज दराने स्वयंरोजगाराकरिता कर्ज उपलब्ध करुन देणे व त्याची वसूली करणे.
३. वडार समाजाची आर्थिक स्थिती सुधारण्यासाठी पतसाधने, साधनसामुग्री आणि तांत्रिक व व्यवस्थापकीय साधने पुरविणे.
४. वडार समाजासाठी कृषी उत्पादने, वस्तु, साहित्य आणि सामुग्री यांची निर्मिती, जुळवणी व पुरवठा यासाठी आवश्यक वाटतील अशा सेवा देणे.
५.राज्यातील वडार समाजाच्या कल्याणासाठी योजना सुरु करणे आणि त्यांना चालना देणे व योजनासाठी अहवाल तयार करणे.
६. वसंतराव नाईक विमुक्त जाती व भटक्या जमाती विकास महामंडळाच्या धर्तीवर शासनाने मंजूरी दिलेल्या योजना राबविणे.
३. प्रस्तावित महामंडळाच्या योजना : अ) २५% बीज भांडवल योजना: १. राष्ट्रीयकृत बँका, जिल्हा अग्रणी बँका व जिल्हा मध्यवर्ती बँकांच्या माध्यमातून राबविते.
२.महामंडळाचा सहभाग २५ %, ३. बँकांचा सहभाग ७५% असतो.
४. या योजनेमध्ये महत्तम प्रकल्प मर्यादा ५.०० लक्ष आहे.
५. व्याजाचा दर ४% असून परतफेडीचा कालावधी ५ वर्ष आहे.
ब) रु. १.०० लक्षपर्यंतची थेट कर्ज योजना १. शासनाकडून प्राप्त भाग भांडवलातून महामंडळ ही योजना राबविते.
२. रु. १.०० लक्ष पर्यंत थेट कर्ज उपलब्ध ३. लाभार्थीचा सहभाग निरंक.
४. ४८ समान मासिक हप्त्यांमध्ये मुद्दल रु. २,०८५/- नियमित परतफेड करणाऱ्या लाभार्थीना व्याज आकारण्यात येणार नाही. नियमित कर्जाची परतफेड न करणाऱ्या लाभार्थीना जेवढे कर्जाचे हप्ते थकित होतील त्या रक्कमेवर द.सा.द.से. ४% व्याज आकारण्यात येईल.
वसंतराव नाईक विमुक्त जाती व भटक्या जमाती विकास महामंडळाकडून शासनाने मान्यता दिलेल्या खालीलप्रमाणे राबविल्या जाणाऱ्या कर्ज व्याज परतावा योजना पैलवान कै. मारूती चव्हाण वडार आर्थिक विकास महामंडळाकरीता राबविणे प्रस्तावित राहील.
क) वैयक्तिक कर्ज व्याज परतावा रू.१०.०० लक्ष :
१. शासनाकडून प्राप्त सहाय्यक अनुदान रक्कमेतून महामंडळ ही योजना राबवते.
पृष्ठ ६ पैकी २
# Page 3
शासन निर्णय क्रमांकः महामं -२०२३/प्र.क्र.२२/ महामंडळे
२. बँकेकडून कर्जमर्यादा रु.१०.०० लक्षपर्यंत.
३. बँकेने रुपये १०.०० लाखपर्यंतच्या मर्यादेत कर्ज मंजुर केलेल्या उमेदवाराने वेळेत कर्जाचे हप्ते भरल्यास, हप्ता भरल्यावर त्यातील व्याजाची रक्कम (१२ % च्या मर्यादेत) त्यांच्या आधार लिंक, बँक खात्यात दरमहा महामंडळामार्फत जमा करण्यात येईल. सदर योजना संपुर्णपणे संगणीकृत असुन सदर सार्वजनिक वित्तीय व्यवस्थापन प्रणाली (पीएफएमएस) अथवा तत्सम संगणक प्रणालीद्वारे राबविण्यात येईल. व्यवसायाच्या स्वरुपानुसार कर्ज रक्कम मंजूर करण्यात येईल.
४. कुटूंबातील एकाच व्यक्तीला या योजनेचा लाभ घेता येईल.
५. वेबपोर्टल / महामंडळाच्या संगणक प्रणालीवर नाव नोंदणी अनिवार्य ६. कर्ज परतफेडीचा कालावधी बँक निकषानुसार.
ड) गट कर्ज व्याज परतावा योजना रु.१०.०० लक्ष ते रु. ५०.०० लक्ष:
१. शासनाकडून प्राप्त सहाय्यक अनुदान रक्कमेतून महामंडळ ही योजना राबविते.
२. बँकेकडून प्रती गटास कमीत कमी रु.१०.०० लक्ष ते जास्तीत जास्त रु. ५०.०० लक्षपर्यंतच्या मंजूर उद्योग उभारणीकरीता.
३. पात्र शेतकरी उत्पादक (Farmers Producers Organizations FPO) गटांना रु. १०.०० लक्षपर्यंत बिनव्याजी दराने कर्ज रक्कम उद्योगाकरीता देण्यात येईल.
४. योजना संपूर्णपणे संगणकीकृत असून सदर प्रक्रीया सार्वजनिक वित्तीय व्यवस्थापन प्रणाली (पीएफएमएस) अथवा तत्सम संगणक प्रणालीद्वारे राबविण्यात येईल.
५.मंजुर कर्जावर ५ वर्षापर्यंत अथवा कर्ज कालावधी या पैकी जे कमी असले ते, कर्ज मंजुर केलेल्या गटाने वेळेत कर्जाचे हप्ते भरल्यास, हप्ता भरल्यावर जास्तीत जास्त १२ टक्के व्याज दराच्या आणि रु.१५.००लाखाच्या मर्यादेत त्यातील व्याजाची रक्कम त्यांच्या आधार लिंक बँक खात्यात दरमहा महामंडळामार्फत जमा करण्यात येईल.
६. महामंडळ केवळ बँकेने वेळेत वसूल केलेली योग्य व्याज रक्कम अदा करेल.
७. गटातील उमेदवारांनी महामंडळाच्या अधिकृत वेबपोर्टल वर अर्ज सादर करणे बंधनकारक असेल.
प्रस्ताव सादर केल्यावर दिलेल्या अटी व शर्तीनुसार प्रस्ताव पात्र ठरत असल्यास गटास संगणकीकृत सशर्त हेतुपत्र (Letter of Intent) दिले जाईल. गटाने या आधारे बँकेकडुन प्रकरणावर कर्ज मंजुर करुन घ्यावे लागेल.
४. पैलवान कै. मारुती चव्हाण वडार आर्थिक विकास महामंडळाचे (उपकंपनी) मुख्यालय मुंबई येथे व जिल्हा स्तरावरील कामकाज वसंतराव नाईक विमुक्त जाती व भटक्या जमाती विकास महामंडळाच्या ३६ जिल्हयांच्या ठिकाणी कार्यरत असणाऱ्या कार्यालयातील अधिकारी/ कर्मचाऱ्यांमार्फत पाहण्यात येईल
५. पैलवान कै. मारुती चव्हाण- वडार आर्थिक विकास महामंडळास (उपकंपनी) अधिकृत भागभांडवल रु. ५०.०० कोटी (अक्षरी रुपये पन्नास कोटी फक्त) इतके मंजूर करण्यात येत आहे.
६. तसेच दरवर्षी या उपकंपनीस विविध योजना राबविण्यासाठी रु. ५.०० कोटी (अक्षरी रुपये पाच कोटी फक्त) इतके भागभांडवल मंजूर करण्यात येईल.
७. पैलवान कै. मारूती चव्हाण-वडार आर्थिक विकास महामंडळ (उपकंपनी) कामकाजाकरिता मुख्यालयासाठी एकूण १५ पदे मंजूर करण्यात येत आहेत. त्याबातचा तपशील खालीलप्रमाणे:
पृष्ठ ६ पैकी ३
# Page 4
शासन निर्णय क्रमांकः महामं -२०२३/प्र.क्र.२२ / महामंडळे
--------------------------------------------------------------------------------------------
| अ.क्र. | पदनाम | आवश्यक पदे |
| १ | महाव्यवस्थापक ग्रेड वेतन - ७,६००/ वेतनश्रेणी रू. १५६०० - ३९१०० | ०१ |
| २ | उपमहाव्यवस्थापक ग्रेड वेतन – ६,६००/ वेतनश्रेणी रू. १५६०० - ३४८०० | ०१ |
| ३ | मुख्य वित्तीय अधिकारी (शासन नियूक्त) ग्रेड वेतन – ६,६००/ वेतनश्रेणी रू. १५६०० - ३४८०० | ०१ |
| ४ | मा. अध्यक्षांचे खाजगी सचिव ग्रेड वेतन – ४,४००/ वेतनश्रेणी रू. ९३००-३४८०० | ०१ |
| ५ | व्यवस्थापक ग्रेड वेतन – ६,६००/ वेतनश्रेणी रू. १५६०० - ३४८०० | ४ |
| ६ | लेखापाल ग्रेड वेतन -२,८००/ वेतनश्रेणी रू. ५२००-२०२०० | ०२ |
|  | लिपिक-टंकलेखक ग्रेड वेतन -१,९००/ वेतनश्रेणी रू. ५२०० - २०२०० | ०४ |
|  | वाहन चालक ग्रेड वेतन –१,९००/ वेतनश्रेणी रू. ५२०० - २०२०० | ०१ |
| ९ | शिपाई ग्रेड वेतन - १,३००/ वेतनश्रेणी रू. ४४४० -७४४० |  |
|  | एकूण | १५ |
--------------------------------------------------------------------------------------------
८.सन २०२३-२४ या आर्थिक वर्षात प्रस्तावित उपकंपनीकरिता वेतन रु. ९०.०० लक्ष व वेतनेतर खर्चासाठी रु.
२०.०० लक्ष असे एकूण रु.१.१० कोटी इतकी तरतूद मंजूर करण्यात येत आहे. तसेच मुख्य कंपनीच्या आस्थापनेवरील पदाच्या कार्यभार व निकषानुसार उपकंपनीतील मंजूर पदाकरिता कार्यभार व निकष लागू राहतील.
९. पैलवान कै. मारूती चव्हाण - वडार आर्थिक विकास महामंडळ या उपकंपनीचे मुख्यालय मुंबई येथे सध्याच्या वसंतराव नाईक विमुक्त जाती व भटक्या जमाती विकास महामंडळाच्या मुख्यालया अंतर्गत राहील.
१०. जिल्हा स्तरावरील कामकाजासाठी वसंतराव नाईक विमुक्त जाती व भटक्या जमाती विकास महामंडळांच्या जिल्हा कार्यालयातील मंजूर अधिकारी/कर्मचाऱ्यांकडूनच उपकंपनीचे कामकाज करण्यात येईल.
पृष्ठ ६ पैकी ४
# Page 5
शासन निर्णय क्रमांकः महामं -२०२३/प्र.क्र.२२/ महामंडळे
११.वसंतराव नाईक विमुक्त जाती व भटक्या जमाती विकास महामंडळाचे व्यवस्थापकीय संचालक हे या उपकंपनीचे व्यवस्थापकीय संचालक म्हणून काम पाहतील.
१२. पैलवान कै. मारूती चव्हाण - वडार आर्थिक विकास महामंडळाचे (उपकंपनी) नोंदणीकृत कार्यालय मुंबई येथे राहील.
१३. सदर शासन निर्णय नियोजन विभागाच्या अनौपचारिक संदर्भ क्र. ९१/१४१३, दि. १०.०४.२०२३ व वित्त विभागाच्या अनौपचारिक संदर्भ क्र. ३५/२०२३/साउ, दि. २५.०४.२०२३ व अनौपचारिक संदर्भ क्र.१३६३ दि.
०७.०६.२०२३ अन्वये प्राप्त सहमतीनुसार निर्गमित करण्यात येत आहे.
# Page 6