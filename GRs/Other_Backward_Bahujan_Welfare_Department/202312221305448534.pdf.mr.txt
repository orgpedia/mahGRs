# Page 1
महाराष्ट्र राज्य इतर मागासवर्गीय वित्त आणि विकास महामंडळ आणि वसंतराव नाईक विमुक्त जाती व भटक्या जमाती विकास महामंडळामार्फत अण्णासाहेब पाटील आर्थिक मागास विकास महामंडळाच्या धर्तीवर कार्यान्वित असलेल्या वैयक्तिक कर्ज व्याज परतावा योजनेतील जिल्हा लाभार्थी निवड समितीची अट शिथील करण्याबाबत.
महाराष्ट्र शासन
इतर मागास बहुजन कल्याण विभाग,
शासन निर्णय क्रमांक - इमाव -२०२३/प्र.क्र.४० (भाग-१)/ महामंडळे
मोती महल इमारत चर्चगेट, मुंबई ४०० ३२
दिनांक :- २२ डिसेंबर, २०२३
संदर्भ :- शासन निर्णय क्र. इमाव २०१९/ प्र.क्र.११/ महामंडळे, दिनांक २८ जानेवारी,२०१९
प्रस्तावना :- संदर्भीय शासन निर्णयान्वये अण्णासाहेब पाटील आर्थिक मागास विकास महामंडळाच्या धर्तीवर समकक्ष रूपये १०.०० लाखापर्यंतच्या वैयक्तिक कर्ज व्याज परतावा योजना महाराष्ट्र राज्य इतर मागासवर्गीय
वित्त आणि विकास महामंडळ (मर्यादित) आणि वसंतराव नाईक विमुक्त जाती व भटक्या जमाती विकास महामंडळ (मर्यादित) या दोन्ही महामंडळांमार्फत राबविण्यात येते. सदयस्थितीत अण्णासाहेब पाटील आर्थिक मागास विकास महामंडळामार्फत राबविण्यात येत असलेल्या वैयक्तिक कर्ज व्याज परतावा योजनेतील अटी शर्तींमध्ये जिल्हा लाभार्थी निवड समितीचा उल्लेख नाही. तथापि, महाराष्ट्र राज्य इतर मागासवर्गीय वित्त आणि विकास महामंडळ व वसंतराव नाईक विमुक्त जाती व भटक्या जमाती विकास महामंडळाकडून राबविण्यात येणा-या वैयक्तिक कर्ज व्याज परतावा योजनांसाठी निर्गमित संदर्भीय शासन निर्णयान्वये वैयक्तिक कर्ज व्याज परतावा योजनेअंतर्गत जिल्हाधिकारी यांचे अध्यक्षतेखाली जिल्हा लाभार्थी निवड समितीचा समावेश करण्यात
आलेला आहे. त्यामुळे उपरोक्त नमूद दोन्ही महामंडळांमार्फत राबविण्यात येणा-या वैयक्तिक कर्ज व्याज परतावा योजनेतील जिल्हा लाभार्थी निवड समितीची अट शिथील करणेबाबत दोन्ही महामंडळांस सामाजिक
संघटनांकडून मागणी प्राप्त होत आहे. तसेच वैयक्तिक कर्ज व्याज परतावा योजनेतील जिल्हा लाभार्थी निवड समितीची अट शिथील करणेबाबतच्या ठरावास अनुक्रमे महाराष्ट्र राज्य इतर मागासवर्गीय वित्त आणि विकास महामंडळाच्या ९५ व्या संचालक मंडळाच्या बैठकीत आणि वसंतराव नाईक विमुक्त जाती व भटक्या जमाती विकास महामंडळाच्या १२२ व्या संचालक मंडळाच्या बैठकीत मा.संचालक मंडळाने मान्यता दिली आहे.
त्यानुषंगाने वैयक्तिक कर्ज व्याज परतावा योजनेतील जिल्हा लाभार्थी निवड समितीची अट शिथील करण्याची बाब शासनाच्या विचाराधीन होती.
शासन निर्णय :- संदर्भीय शासन निर्णयान्वये अण्णासाहेब पाटील आर्थिक मागास विकास महामंडळाच्या धर्तीवर समकक्ष योजनेनुसार बँकेकडून घेतलेल्या रू. १०.०० लाखापर्यंतच्या वैयक्तिक कर्जावरील व्याज (जास्तीत जास्त१२% पर्यंत) परतावा योजना महाराष्ट्र राज्य इतर मागासवर्गीय वित्त आणि विकास महामंडळ वसंतराव नाईक विमुक्त जाती व भटक्या जमाती विकास महामंडळामार्फत राबविण्यास मान्यता देण्यात आली आहे. सदयस्थितीत महाराष्ट्र राज्य इतर मागासवर्गीय वित्त आणि विकास महामंडळ आणि
वसंतराव नाईक विमुक्त जाती व भटक्या जमाती विकास महामंडळामार्फत राबविण्यात येणा-या वैयक्तिक कर्ज व्याज परतावा योजनेच्या संदर्भीय शासन निर्णयातील अट क्रमांक १०. "वैयक्तिक कर्ज व्याज परतावा
# Page 2
शासन निर्णय क्रमांकः इमाव -२०२३/प्र.क्र.४० (भाग-१)/ महामंडळे
योजनेच्या लाभार्थ्यांची निवड करण्यासाठी संबंधित जिल्हाधिकारी यांच्या अध्यक्षतेखाली समिती गठित करण्यात येत असून या समितीत लाभार्थ्यांनी ज्या बँकेकडून कर्ज घेतले आहे त्या बॅकेचे व्यवस्थापक, संबंधित जिल्हयाचे सहायक आयुक्त, समाज कल्याण हे सदस्य असतील व संबंधित महामंडळाचे जिल्हा व्यवस्थापक सदस्य सचिव असतील. या योजनेंतर्गत संपूर्ण कर्ज रक्कम बँक देणार असल्याने सदर प्रस्ताव जिल्हा लाभार्थी निवड समितीमार्फत करण्यात येईल" ही अट शिथील करण्यात येत आहे.
३. या योजनेचा आढावा दर ०१ वर्षाने घ्यावा व सदर योजना सुरू ठेवावी किंवा कसे याचा निर्णय घेण्यात यावा.