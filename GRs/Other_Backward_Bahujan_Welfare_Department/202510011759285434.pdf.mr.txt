# Page 1
नवीन परिभाषित अंशदान निवृत्तीवेतन
योजना/राष्ट्रीय निवृत्तीवेतन प्रणाली अंतर्गत
दि.०१.११.२००५ रोजी व त्यानंतर सेवेत प्रथम
नियुक्त झालेल्या अधिकारी/कर्मचारी यांच्या
सेवानिवृत्ती उपदानाच्या प्रयोजनार्थ जोडून
देण्याबाबत..
महाराष्ट्र शासन
शासन परिपत्रक क्र.विभशा-२०२५/प्र.क्र.७०/विजाभज-२
इतर मागास बहुजन कल्याण विभाग,
हुतात्मा राजगुरु चौक, मादाम कामा मार्ग,
मंत्रालय विस्तार भवन, मुंबई-४०००३२.
दिनांक:- ०१ ऑक्टोबर, २०२५.
संदर्भ:- शासन परिपत्रक, वित्त विभाग, क्र.रानिप्र-२०२४/प्र.क्र.३५/सेवा-४, दि. ३०.०५.२०२४
प्रस्तावना :-
शासन परिपत्रक, वित्त विभाग, दि.३०.०५.२०२४ अन्वये “नवीन परिभाषित अंशदान
निवृत्तीवेतन योजना/राष्ट्रीय निवृत्तीवेतन प्रणाली अंतर्गत दि.०१.११.२००५ रोजी व त्यानंतर सेवेत
प्रथम नियुक्त झालेल्या अधिकारी/कर्मचारी यांच्या सेवानिवृत्ती उपदानाच्या प्रयोजनार्थ जोडून
देण्याबाबत” अनुसरावयाच्या कार्यपध्दतीबाबत स्पष्ट्टीकरण करण्यात आले आहे. सदरहू परिपत्रक
इतर मागास बहुजन कल्याण विभागांतर्गत चालविण्यात येणाऱ्या खाजगी अनुदानित विजाभज
प्रवर्गाच्या प्राथमिक, माध्यमिक व उच्च माध्यमिक निवासी आश्रमशाळा, विद्यानिकेतन तसेच ऊसतोड
कामगारांच्या मुला-मुलींसाठी असलेल्या निवासी आश्रमशाळातील कर्मचाऱ्यांना लागू करण्याची बाब
शासनाच्या विचाराधिन होती.
शासन परिपत्रक :-
इतर मागास बहुजन कल्याण विभागांतर्गत चालविण्यात येणाऱ्या खाजगी अनुदानित विजाभज
प्रवर्गाच्या प्राथमिक, माध्यमिक व उच्च माध्यमिक निवासी आश्रमशाळा, विद्यानिकेतन तसेच ऊसतोड
कामगारांच्या मुला-मुलींसाठी असलेल्या निवासी आश्रमशाळांमधील कर्मचाऱ्यांना शासन परिपत्रक,
वित्त विभाग, क्र.रानिप्र-२०२४/प्र.क्र.३५/सेवा-४, दि.३०.०५.२०२४ मधील तरतूदी संबंधित अटी व
शर्तीच्या अधिन राहून लागू करण्यात येत आहेत.
# Page 2
२. इतर मागास बहुजन कल्याण विभागांतर्गत चालविण्यात येणाऱ्या खाजगी अनुदानित
विजाभज प्रवर्गाच्या प्राथमिक, माध्यमिक व उच्च माध्यमिक निवासी आश्रमशाळा, विद्यानिकेतन
तसेच, ऊसतोड कामगारांच्या मुला-मुलींसाठी असलेल्या निवासी आश्रमशाळांमध्ये नवीन
परिभाषित अंशदान निवृत्तीवेतन योजना/राष्ट्रीय निवृत्तीवेतन प्रणाली अंतर्गत दि.०१.११.२००५ रोजी
किंवा त्यानंतर प्रथम नियुक्त झालेल्या कर्मचाऱ्यांची त्याच किंवा अन्य
आश्रमशाळेतील/कार्यालयामध्ये नवीन पदावर नियुक्ती करण्यात आल्यास अशा प्रकरणी वित्त
विभागाच्या संदर्भाधिन दि. ३०/०५/२०२४ च्या परिपत्रकातील अटींची पूर्तता होत असल्यास
सेवानिवृत्ती उपदान/मृत्यू उपदान यासाठी अर्हताकारी सेवेची परिगणना करण्याकरिता
आश्रमशाळेतील कर्मचाऱ्यास पूर्वीची सेवा सध्याच्या पदास जोडून देणेबाबत लाभ अनुज्ञेय ठरेल.
अशा प्रकरणी संबंधितांनी समुचित खात्री करुन स्वयंस्पष्ट्ट शिफारशीसह प्रस्ताव शासनाच्या
मान्यतेसाठी सादर करणे आवश्यक राहील.
३. सदरहू शासन परिपत्रक महाराष्ट्र शासनाच्या www.maharashtra.gov.in या