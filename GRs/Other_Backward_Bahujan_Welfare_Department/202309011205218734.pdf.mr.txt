# Page 1
न्यायालयीन प्रकरणे हाताळण्याबाबत मार्गदर्शक
सूचना.
शासनाच्य वतीने प्राधिकृत करण्यात आलेल्या प्राधिकाऱ्यांनी अवलंबण्याबाबतची कार्यपध्दती.
महाराष्ट्र शासन
इतर मागास बहुजन कल्याण विभाग
शा. परिपत्रक क्रं. २/प्र.क्र.००७/विधि कक्ष
हुतात्मा राजगुरु चौक, मादाम कामा रोड, मंत्रालय, मुंबई ४०० ०३२.
दिनांक :- १ सप्टेंबर, २०२३.
महाराष्ट्र शासनाचे इतर मागास बहुजन कल्याण विभागाच्या मार्फत घेण्यात आलेले धोरणात्मक निर्णय
वा विवादीत प्रकरणी वेळोवेळी काढण्यात आलेले आदेश यांना बरेचदा मा. सर्वोच्च न्यायालय/ मा. मुंबई उच्च
न्यायालय / मा. महाराष्ट्र प्रशासकीय न्यायाधिकरण, शाळा प्राधिकरण इ. यांचेसमोर आव्हान देण्यात येते. अशा
काही प्रकरणात शासनातर्फे संबंधित न्यायालयात शासनाची बाजू मांडण्यासाठी शपथपत्र दाखल करण्यासाठी
संचालक, प्रादेशिक उपसंचालक अथवा सहाय्यक आयुक्त, इतर मागास बहुजन कल्याण विभाग यांनी
शासनाच्यावतीने मा. न्यायालयात उपस्थित राहण्यासाठी प्राधिकृत केले जाते. अशा प्रकरणी बऱ्याचदा क्षेत्रीय
अधिकाऱ्यांकडून होत असलेल्या दुर्लक्षामुळे अथवा वेळेत कार्यवाही न झाल्याने विविध न्यायालयीन प्रकरणी
शासनाच्या विरुध्द आदेश पारीत होतात. या पार्श्वभूमीवर न्यायालयीन प्रकरण हाताळण्याच्या अनुषंगाने
खालीलप्रमाणे कार्यवाही करण्याचे निदेश देण्यात येत आहेत.
(१) (अ) या विभागाच्या नियंत्रणाखालील क्षेत्रिय प्राधिकाऱ्याने एखाद्या विवक्षित प्रकरणी घेतलेल्या
निर्णयास वा काढलेल्या आदेशास कोणतेही न्यायालय / प्राधिकरणासमोर आव्हान देण्यात आले
असेल, परंतु शासनास देखील नाममात्र प्रतिवादी करण्यात आले असेल त्या प्रकरणी संचालक,
प्रादेशिक उपसंचालक अथवा सहाय्यक आयुक्त, इतर मागास बहुजन कल्याण विभाग यांनी
शासनाच्या वतीने शपथपत्र दाखल करण्यास प्राधिकृत करण्यात येते व त्यास संबंधित सरकारी
वकिलाच्या मदतीने शासनाच्या प्रचलित अधिनियम, नियम, धोरण व आदेश यांस अधिन राहून
सत्य परिस्थितीवर वस्तुस्थिती दर्शक शपथपत्र दाखल करण्याची कार्यवाही करण्याचे निदेश
देण्यात येतात. अशा प्रकरणी वरील प्रमाणे शपथपत्र अविलंब दाखल करण्यात येईल याबाबत
संबंधित संचालक, प्रादेशिक उपसंचालक अथवा सहाय्यक आयुक्त, इतर मागास बहुजन कल्याण
विभाग यांनी कटाक्षाने पहावे.
(ब) ज्या प्रकरणी शासनाच्या इतर मागास बहूजन कल्याण विभागाने घेतलेल्या निर्णयास वा
काढलेल्या आदेशास न्यायालयात आव्हान देण्यात आले असेल आणि अशा प्रकरणी शासनाकडून
# Page 2
शासन परिपत्रक क्रमांकः .२/प्र.क्र.००७/विधि कक्ष
संचालक, इतर मागास बहुजन कल्याण, प्रादेशिक उपसंचालक अथवा सहाय्यक आयुक्त, इतर
मागास बहुजन कल्याण विभाग यांना शासनाच्या वतीने शपथपत्र दाखल करण्यास प्राधिकृत
करण्यात आले असेल तर त्या प्रकरणी प्राधिकृत अधिकाऱ्याने शासनाकडून मंजूर परिच्छेद निहाय
अभिप्राय प्राप्त करुन त्या आधारे संबंधित सरकारी वकीलाकडून शपथपत्राचा मसूदा तयार करुन
घ्यावा व विहित मुदतीच्या आत शपथपत्र मा. न्यायालयात दाखल करण्याची कार्यवाही प्राधिकृत
अधिकाऱ्यांनी कटाक्षाने करावी.
(२) प्रत्येक न्यायालयीन प्रकरणात शासनाने ज्या प्राधिकाऱ्यास प्राधिकृत केले असेल त्या
प्राधिकाऱ्याच्या वतीने प्रत्येक सुनावणीस संबंधित वरिष्ठ माहितगार अधिकारी यांनी संबंधित
न्यायालयात उपस्थित राहणे अनिवार्य आहे. अशा सुनावणीत मा. न्यायालयाने जे लेखी अथवा
तोंडी निर्देश दिले असतील त्याबाबतचा अहवाल / तपशिल किंवा सुनावणी झाली नसेल तर
त्याबाबतचा अहवाल त्याच दिवशी अथवा जास्तीत जास्त दुसऱ्या दिवशी प्राधिकृत अधिकाऱ्याने
शासनास ई-मेलव्दारे सादर करणे आवश्यक आहे.
(३) एखादया न्यायालयीन प्रकरणात वादीच्या प्रकरणात शासनाने गुणवत्तेवर विहित कालावधीत
निर्णय घेण्याविषयी आदेश पारीत करण्यात आले असतील तर मा. उच्च न्यायालय / न्यायालयचा
निर्णय / निर्देश त्याच दिवशी अथवा जास्तीत जास्त दुसऱ्या दिवशी ई-मेलव्दारे शासनास
कळविण्याची दक्षता घेणे प्राधिकृत अधिकारी अथवा त्यांचे प्रतिनिधी यांना बंधनकारक राहिल.
(४) ज्या न्यायालयीन प्रकरणात शासनाने वरीलप्रमाणे संचालक, प्रादेशिक उपसंचालक अथवा
सहाय्यक आयुक्त, इतर मागास बहुजन कल्याण विभाग यांना प्राधिकृत केले असेल अशा प्रकरणी
प्राधिकृत अधिकाऱ्याने विशेष लक्ष ठेवून अशा न्यायालयीन प्रकरणांचा सध्यस्थितीचा वेळोवेळी
आढावा घेऊन आवश्यक ते संनियंत्रण करावे व आपण न्यायालयात उपस्थित राहिलो नाही किंवा
विहित वेळेत प्रकरणी शपथपत्र दाखल करण्यात आले नाही या कारणास्तव संबंधित न्यायालयीन
प्रकरणी शासनाविरुध्द निर्णय होण्याची वेळ येणार नाही याची प्राधिकृत अधिकाऱ्याने जातीने दक्षता
घ्यावी.
(५) वरील सूचनांचे पालन न झाल्यास विभागीय स्तरावरील अपेक्षित कार्यवाही करण्यास विलंब
झालयास अशा प्रकरणी संबंधित अधिकारी हे शिस्तभंगाच्या कारवाईस पात्र राहतील याची कृपया
सर्व संबंधितांनी नोंद घ्यावी.
पृष्ठ ३ पैकी २
# Page 3
शासन परिपत्रक क्रमांकः .२/प्र.क्र.००७ / विधि कक्ष