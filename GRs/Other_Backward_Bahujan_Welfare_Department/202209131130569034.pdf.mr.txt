# Page 1
जळगाव जिल्हयातील भटक्या जमाती-क प्रवर्गातील धनगर समाजासाठी घरे बांधण्याच्या योजनेसाठी निधी वितरीत करण्याबाबत.
महाराष्ट्र शासन
इतर मागास बहुजन कल्याण विभाग
शासन निर्णय क्र : गृनियो-२०२१/प्र.क्र.१२१/योजना-२
३ रा मजला, नवीन प्रशासकीय भवन, मुंबई - ४०० ०३२.
दिनांक:- १२ सप्टेंबर, २०२२.
वाचा:- शासन निर्णय, समक्रमांक, दि. २४ मार्च, २०२२
प्रस्तावना : जळगाव जिल्हयातील भटक्या जमाती-क प्रवर्गातील धनगर समाजासाठी घरे बांधण्याच्या योजनेंतर्गत जिल्हाधिकारी, जळगाव यांच्या अध्यक्षतेखाली गठीत समितीने मंजूरी दिलेल्या एकूण १९२ वैयक्तिक लाभार्थ्यांच्या प्रस्तावास संदर्भाधिन शासन निर्णयान्वये मान्यता देण्यात आली असुन त्यासाठी संदर्भाधिन शासन निर्णयामध्ये नमूदप्रमाणे आवश्यक असलेला रु.२,३०,४०,०००/- (अक्षरी रुपये दोन कोटी तीस लाख चाळीस हजार फक्त) इतका निधी वितरीत करण्यास मान्यता देण्याची बाब शासनाच्या विचाराधिन होती.
शासन निर्णय :
धनगर समाजासाठी घरे बांधण्याच्या योजनेंतर्गत जळगाव जिल्हयातील धनगर समाजातील एकूण १९२ वैयक्तिक लाभार्थ्यांच्या प्रस्तावास संदर्भाधिन शासन निर्णयान्वये मान्यता देण्यात आली असुन त्यासाठी आवश्यक असलेला रु.२,३०,४०,०००/- (अक्षरी रुपये दोन कोटी तीस लाख चाळीस हजार फक्त) इतका निधी वितरीत करण्यास शासनाची मान्यता देण्यात येत आहे.
२. सदरचा निधी वितरीत करण्यासाठी संचालक, इतर मागास बहुजन कल्याण संचालनालय, महाराष्ट्र राज्य, पुणे यांना नियंत्रक अधिकारी' म्हणून घोषित करण्यात येत असुन त्यांनी सदरहू निधी संचालक, राज्य व्यवस्थापन कक्ष-ग्रामीण गृहनिर्माण कक्ष, सिडको भवन, सी.बी.डी. बेलापूर, नवी मुंबई या कार्यालयालयातील आहरण व संवितरण अधिकारी यांना अर्थसंकल्पीय वितरण प्रणाली (BEAMS) द्वारे वितरीत करावा. सदर निधी संदर्भाधिन शासन निर्णयासोबत जोडलेल्या परिशिष्ट ‘अ’ मध्ये नमूद लाभार्थ्याच्या आधारसंलग्न बँक खात्यात, सार्वजनिक वित्तीय व्यवस्था प्रणालीद्वारे (Public Financial Management System - PFMS) थेट लाभार्थी वितरण पध्दतीने (Direct Beneficiary Transfer - DBT) बांधकामाच्या टप्प्यानुसार टप्प्याटप्प्याने थेट जमा करण्यात यावा.
३. यापोटी होणारा खर्च, सन २०२२-२३ या वित्तीय वर्षात, मागणी क्रमांक झेडजी-३, २२२५, अनुसूचित जाती अनुसूचित जमाती इतर मागासवर्ग व अल्पसंख्यांक यांचे कल्याण, ०३, मागासवर्गीयांचे कल्याण (०४) (०३) भटक्या जमाती क प्रवर्गातील धनगर समाजासाठी घरे बांधण्याची योजना (कार्यक्रम) (२२२५एफ४६१) ३१, सहायक अनुदाने (वेतनेतर) या लेखाशिर्षाखाली करण्यात आलेल्या तरतुदीमधून भागविण्यात यावा.
# Page 2
शासन निर्णय क्रमांकः गृनियो-२०२१/प्र.क्र.१२१/योजना-२
४. या शासन निर्णयाद्वारे वितरीत करण्यात आलेला निधी खर्च करताना वित्त विभागाकडून वेळोवेळी निर्गमित करण्यात आलेल्या शासन निर्णयातील अटी-शर्तींचे तसेच वित्त विभागाच्या दिनांक ४/४/२०२२ च्या परिपत्रकातील अटी शर्तींचे पालन करण्याची जबाबदारी नियंत्रक अधिकाऱ्यांची राहील.
५. सदर शासन निर्णय वित्त विभागाने त्यांचे अनौपचारिक संदर्भ क्रमांक ७६७/व्यय-१४, दिनांक २६/८/२०२२ अन्वये प्राप्त सहमतीने निर्गमित करण्यात येत आहे.