# Page 1
शासकीय वैद्यकीय / दंत महाविद्यालये व त्यास संलग्नित रुग्णालये, प्रशिक्षण / आरोग्य पथके इत्यादीकरीता यंत्रसामुग्री व तत्सम बाबीं खरेदी करण्यासाठी राज्यस्तरीय खरेदी समितीच्या संरचना सुधारित करण्याबाबत....
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक : रास्तख-२०१८/प्र.क्र.१३९/प्रशा-१
मंत्रालय, मुंबई - ४०० ०३२.
दिनांक : ३१ मार्च २०१८ .
१) वै. शि. व औद्र. वि. शासन निर्णय क्र. एमआयएस/१०९९/प्र.क्र.२१८/९९/प्रशासन-१, वाचा : दिनांक १५ मार्च, २०००.
२) वै.शि. व औद्र.वि. शासन निर्णय क्र. डीएमई-२००१/१०२९/प्र.क्र.१७०/प्रशासन-१, दिनांक ८ जून, २००५.
३) उद्योग, उर्जा व कामगार विभाग, शासन निर्णय क्रमांक: भांखस-२०१४/प्र.क्र.८२/भाग III/ उद्योग-४, दिनांक ०१ डिसेंबर, २०१६
४) शासन निर्णय वै.शि.व औद्र.वि. क्रमांक संकीर्ण २०१६/प्र.क्र.११३/समन्वय,दिनांक २७ फेब्रुवारी २०१७
५) शासन निर्णय, सार्वजनिक आरोग्य विभाग क्रमांक खरेदी २०१६/प्र.क्र.२४०/आरोग्य-८, दिनांक २६.०७.२०१७
प्रस्तावना :
शासन निर्णय सार्वजनिक आरोग्य विभाग, दिनांक २६.०७.२०१७ अन्वये "औषधे व उपभोग्य
वस्तू व वैद्यकीय उपकरणे याबाबींची खरेदी हाफकिन बायोफार्मास्युटीकल्स कॉर्पोरेशन लि.मार्फत
करण्याबाबत" आदेश निर्गमित करण्यात आलेले आहेत. त्यानुसार याविषयी विभागास आवश्यक
असलेली औषधे व यंत्रसामुग्री खरेदी करण्याबाबतची प्रक्रिया हाफकीन महामंडळामार्फत सुरू
आहे. सदर दिनांक २६.०७.२०१७ निर्णयातील तरतूद / परिच्छेद क्रमांक ७ मध्ये औषधे,
तदअनुषांगिक उपभोग्य वस्तु (Consumables) व वैद्यकीय उपकरणे व्यतिरीक्त संबधित विभागास
आवश्यक असणारी उर्वरित सर्व खरेदी (उदा कार्यालयीन साधनसामुग्री, अॅम्बुलन्स व इतर) संबधित
विभाग शासनाच्या प्रचलित खरेदी धोरणानुसार त्या त्या विभागातील खरेदी समितीमार्फत करेल.
असे नमूद करण्यात आलेले आहे. सबब सदर तरतूदीच्या अनुषंगाने याविषयी शासन निर्णय,
वैद्यकीय शिक्षण व औषधी द्रव्ये विभागाच्या दिनांक २७.०२.२०१७ च्या शासन निर्णयान्वये गठीत
# Page 2
शासन निर्णय क्रमांकः रास्तख-२०१८/प्र.क्र.१३९/प्रशा-१
करण्यात आलेली राज्यस्तरीय खरेदी समिती सुधारित स्वरूपात गठीत करण्याची बाब शासनाच्या
विचाराधीन होती.
शासन निर्णय :
उद्योग, ऊर्जा व कामगार विभाग, शासन निर्णय क्र. भांखस-२०१४/प्र.क्र.८२/भाग-III/
उद्योग-४, दिनांक ०१ डिसेंबर २०१६ अन्वये शासकीय विभागांनी करावयाच्या कार्यालयीन
खरेदीसाठीच्या कार्यपध्दतीची नियमपुस्तिका प्रसिध्द केली आहे. सदर शासन निर्णयातील
तरतूदीनुसार या विभागाच्या अधिपत्याखालील संचालनालयाद्वारे सर्व शासकीय वैद्यकीय / दंत
महाविद्यालये तसेच संलग्नित रुग्णालये व त्यास संलग्नित असलेली आरोग्य पथके इ. करिता
शासन निर्णय, सार्वजनिक आरोग्य विभाग, दिनांक २६.०७.२०१७ मधील परिच्छेद क्रमांक ७ मध्ये
नमूद बाबींच्या खरेदीच्या अनुषंगाने वित्तीय मर्यादेनुसार निर्णय घेणेबाबत खालीलप्रमाणे सुधारित
"राज्यस्तरीय प्रशासकीय विभाग खरेदी समिती" स्थापित करण्यात येत आहे.
---------------------------------------------------------------------------------------------------------------------------------------------------------------------
| अ. क्र. | अधिकारी यांचे पदनाम | समितीमध्ये असणारे पदनाम |
| १. | सचिव/प्रधान सचिव /अपर मुख्य सचिव, वैद्यकीय शिक्षण व औषधी द्रव्ये विभाग, मंत्रालय, मुंबई | अध्यक्ष |
| २. | सह संचालक, वैद्यकिय शिक्षण व संशोधन, मुंबई (संबंधित खरेदीदार विभाग/कार्यालयाचा खरेदी प्रक्रिया हाताळणारा गट-अ दर्जापेक्षा कमी नसलेला ज्येष्ठ अधिकारी) | सदस्य सचिव |
| ३. | सहसचिव / उप सचिव (प्रशासन), वैद्यकीय शिक्षण व औषधीद्रव्ये विभाग, मंत्रालय, मुंबई | सदस्य |
| ४. | संचालक, लेखा व कोषागार संचालनालयातील गट - अ किंवा गट ब दर्जाचा लेखाधिकारी | निमंत्रित |
| ५. | उद्योग सह संचालक (भांख)/उद्योग संचालनालयाचा प्रतिनिधी | निमंत्रित |
| ६. | अन्य विभागाकडून कोणताही निमंत्रित आवश्यक असल्यास | निमंत्रित |
| ७. | तांत्रिक तज्ञ आवश्यकता असल्यास | निमंत्रित |
---------------------------------------------------------------------------------------------------------------------------------------------------------------------
३. हा शासन निर्णय उद्योग, ऊर्जा व कामगार विभाग, शासन निर्णय क्र. भांखस-२०१४/ प्र.क्र.८२/भाग-III/उद्योग-४, दिनांक ०१ डिसेंबर, २०१६ मध्ये परि. ५ मध्ये नमूद केल्यानुसार व
पृष्ठ ३ पैकी २
# Page 3
शासन निर्णय क्रमांकः रास्तख-२०१८/प्र.क्र.१३९/प्रशा-१
त्यासोबत प्रसिध्द केलेल्या नियमपुस्तिकेतील प्रकरण क्रमांक दोन मधील परि. क्रमांक २.९.२ च्या निर्देशानुसार निर्गमित करण्यात येत आहे.