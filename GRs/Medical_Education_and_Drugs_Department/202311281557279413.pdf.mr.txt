# Page 1
शासकीय वैद्यकीय महाविद्यालय व रुग्णालय, बारामती या संस्थेकरीता स्वीय प्रपंजी लेखा (पी.एल.ए.) उघडण्यास मान्यता देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: वैशिवि-२०२३/प्र.क्र.२२१/प्रशा-२
९ वा मजला, गो. ते. रुग्णालय, संकुल, लोकमान्य टिळक मार्ग,
नवीन मंत्रालय, मुंबई ४०० ००१
तारीख: २८ नोव्हेंबर २०२३
वाचा: १) वैद्यकीय शिक्षण व औषधी द्रव्ये विभाग, शासन निर्णय क्रमांकः एमईडी २०१०/प्र.क्र.१८७/२०१२/शिक्षण-१, दिनांक ०३.०१.२०१३ २) वैद्यकीय शिक्षण व औषधी द्रव्ये विभाग, शासन निर्णय क्रमांकः वैशिवि २०२०/प्र.क्र.१६/प्रशा-२, दिनांक ०४.०३.२०२०.
३) वैद्यकीय शिक्षण व औषधी द्रव्ये विभाग परिपत्रक क्र. वैशिवि-२०१८/प्र.क्र.२६३/प्रशा-२, दिनांक २७.०४.२०२३ ४) वरिष्ठ लेखा अधिकारी, महालेखाकार कार्यालय, महाराष्ट्र यांचे पत्र क्र. टीएम/सीएच २/युओआर/वै. शि. औद्र.वि./युओआर क्र.१००/२०२३/८४५, दिनांक ०२.११.२०२३
प्रस्तावना: शासनाच्या संदर्भ क्र. १ वरील दिनांक ०३.०१.२०२३ रोजीच्या शासन निर्णयान्वये बारामती येथे १०० विद्यार्थी प्रवेश क्षमतेचे शासकीय वैद्यकीय महाविद्यालय व ५०० खाटांचे रुग्णालय सुरु करण्यास मान्यता देण्यात आली आहे. सदर रुग्णालयात जमा होणारे रुग्णालयांमध्ये जमा होणारे आंतररुग्ण शुल्क, बाह्यरुग्ण शुल्क, प्रयोगशाळा फी व इतर रक्कमा जमा करणे त्यामधून अनुज्ञेय खर्च करण्याकरीता स्वीय प्रपंजी खाते उघडण्यास परवानगी देण्याची बाब शासनाच्या विचाराधिन होती.
शासन निर्णय: शासकीय वैद्यकीय महाविद्यालय व रुग्णालय, बारामती या संस्थेत जमा होणारे आंतररुग्ण शुल्क, बाह्यरुग्ण शुल्क, प्रयोगशाळा फी व इतर रक्कमा त्यामधून अनुज्ञेय खर्च करण्याकरीता तसेच संदर्भ क्र. २ वरील दिनांक ०४.०३.२०२० रोजीच्या शासन निर्णयान्वये विहित केलेल्या बाबींसाठी खर्च करण्याकरीता शासन याद्वारे महाराष्ट्र कोषागार नियम, १९६८, खंड-१ मधील नियम ४९४ मधील तरतूदींनुसार अधिष्ठाता, शासकीय वैद्यकीय महाविद्यालय व रुग्णालय, बारामती यांच्या नावे, स्वीय प्रपंजी लेखा (पी.एल.ए.) सुरु करण्यास मान्यता देण्यात येत आहे.
२. सदर खात्यात जमा होणा-या निधीचा विनियोग करतांना शासनाने वेळोवेळी ठरवून दिलेल्या मार्गदर्शक तत्वांचे व वित्तीय नियमांचे पालन करणे बंधनकारक राहील. तसेच महाराष्ट्र कोषागार नियमांमधील तरतूदींचे पालन करणे ही आवश्यक राहील.
# Page 2
शासन निर्णय क्रमांक: वैशिवि-२०२३/प्र.क्र.२२१/प्रशा-२, दिनांक २८.११.२०२३
३. शासन निर्णय, वित्त विभाग क्रमांक विअप्र-२०१३/प्र.क्र.३०/२०१३/विनियम, भाग-२, दिनांक १७.०४.२०१५ तसेच त्यामध्ये वेळोवेळी होणा-या सुधारणांनुसार विविध बाबींसाठी प्रदान करण्यात आलेल्या वित्तीय अधिकारांनुसार सदर खात्यातील रक्कम खर्च करावी.
४. या खात्यावर जमा व खर्चाच्या होणा-या रक्कमांचा महालेखापाल कार्यालयासोबत मासिक / त्रैमासिक ताळमेळ घेण्याची जबाबदारी संबंधित संस्थेच्या आहरण व संवितरण अधिकारी यांची राहील. याबाबतचे सविस्तर तपशिलवार मासिक विवरणपत्र संस्थेमार्फत आयुक्त, वैद्यकीय शिक्षण व संशोधन संचालनालय यांना सादर करण्यात येईल. संचालनालयामार्फत याबाबतची तपासणी करुन त्रैमासिक अहवाल संचालनालयामार्फत शासनास सादर करण्यात येईल.
५. सदर खात्यावरील व्यवहार शासकीय / वित्तीय नियमांनुसार चालू असल्याबाबत शहानिशा करण्याची व सदर खात्यावर योग्य नियंत्रण ठेवण्याची जबाबदारी अधिष्ठाता, शासकीय वैद्यकीय महाविद्यालय व रुग्णालय, बारामती यांची राहील.
६. सदर स्वीय प्रपंजी लेखा खात्यावर नियमित व्यवहार करणे आवश्यक आहे. तसेच सदर खाते व्यवहाराअभावी बंद होऊ नये याची जबाबदारी अधिष्ठाता, शासकीय वैद्यकीय महाविद्यालय व रुग्णालय, बारामती यांची राहील.
७. सदर खात्यावर होणा-या आर्थीक व्यवहारांचे नियमित लेखापरिक्षण करणे आवश्यक आहे.
८. उपरोक्त शासन निर्णय, वित्त विभाग अनौपचारिक संदर्भ क्रमांक-२०८/२३/कोप्र-५, दिनांक १४.०८.२०२३ अन्वये व महालेखापाल, महाराष्ट्र, मुंबई - १ यांनी अनौपचारिक संदर्भ क्रमांक-.
टीएम/ सीएच- २/युओआर / वै. शि. औद्र. वि. / युओआर क्र.१००/२०२३/८४५, दिनांक ०२.११.२०२३ अन्वये दिलेल्या सहमतीने निर्गमित करण्यात येत आहे.
# Page 3