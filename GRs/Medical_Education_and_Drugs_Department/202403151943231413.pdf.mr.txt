# Page 1
महाराष्ट्र आरोग्य विज्ञान विद्यापीठ, नाशिक येथील
शासन मंजूर, विद्यापीठ निधी तसेच शिक्षक प्रशिक्षण केंद्राअंतर्गत नियुक्त निश्चित वेतनावरील वाहन
चालकांना अतिकालीक भत्ता अनुज्ञेय करण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः मआवि २०२३/प्र.क्र. ५४६/२३/शिक्षण १
९ वा मजला, नविन मंत्रालय,
गोकुळदास तेजपाल रुग्णालय संकुल, लोकमान्य टिळक मार्ग, मुंबई - ४०० ००१
तारीख: १५.०३.२०२४
वाचा :-
१) वित्त विभाग, शासन निर्णय क्रमांकः अकाभ-१३११/प्र.क्र.९/सेवा-६, दिनांक ०९.०९.२०११.
२) वैद्यकीय शिक्षण व औषधी द्रव्ये विभाग, शासन निर्णय क्रमांकः मआवि २०१३/प्र.क्र.
२९१/१३/शिक्षण १, दिनांक १७.११.२०१६
३) वित्त विभाग, शासन निर्णय क्रमांकः अकाभ-२०२२/प्र.क्र.०७/सेवा-६, दिनांक : ०७.०८.२०२३ ४) कुलसचिव, महाराष्ट्र आरोग्य विज्ञान विद्यापीठ, नाशिक यांचे पत्र, दिनांक २३.११.२०२३
प्रस्तावना :-
महाराष्ट्र आरोग्य विज्ञान विद्यापीठाचे कार्यक्षेत्र हे संपूर्ण महाराष्ट्र राज्य असल्यामुळे विद्यापीठामार्फत घेतल्या जाणाऱ्या परीक्षांसंबंधी गोपनीय कामकाज करणे, विभागीय केंद्रांना भेटी देणे तसेच विद्यापीठाशी
संबंधित कामकाज अशा विविध बाबींकरीता वाहने वापरण्यात येतात. विद्यापीठातील कामकाज कार्यालयीन
कामकाज वेळेनंतर तसेच आवश्यकतेनुसार सुट्टीच्या दिवशी देखील सुरु असते. यामुळे विद्यापीठात
वाहनचालकांना देखील कार्यालयात वेळेपेक्षा अधिक तास कर्तव्यावर हजर रहावे लागते. यास्तव उपरोक्त “वाचा” येथील क्रमांक ३ वरील शासन निर्णयाच्या धर्तीवर विद्यापिठांतर्गत वाहन चालकांना मिळणाऱ्या
अतिकालिक भत्याच्या प्रचलित दरात वाढ करण्याची बाब शासनाच्या विचाराधीन होती.
शासन निर्णय:- महाराष्ट्र आरोग्य विज्ञान विद्यापीठ, नाशिक येथे शासन मंजूर पदांवरील, विद्यापीठ निधी तसेच
शिक्षक प्रशिक्षक केंद्रांतर्गत नियुक्त वाहन चालकांच्या अतिकालिक भत्याचा दर पुढील अटी-शर्तीच्या
आधारे सुधारित करण्याचा निर्णय शासनाने घेतला आहे..
१)वाहनचालकांनी कामाच्या दिवशी ९ तास ४५ मिनिटांपेक्षा जास्त वेळ काम केल्यास (भोजन समय धरुन) आणि रविवार व सुटीच्या दिवशी सुद्धा काम केल्यास रु. १००/- प्रति तास (अर्धा तास किंवा
जास्त काम केल्यास तो पूर्ण तास धरण्यात येईल) या दराने अतिकालिक भत्ता देण्यात येईल.
२)वाहन चालकास एका महिन्यात मिळणारी अतिकालिक भत्तयाची एकूण रक्कम त्याच्या एकूण
पगाराच्या (Salary) ३०% पेक्षा जास्त असणार नाही.
३) वाहन चालकांना सुधारित दराप्रमाणे अतिकालिक भत्ता मंजूर करण्याबाबतचे अधिकार
पूर्वीप्रमाणेच वाहन चालक ज्यांचे नियंत्रणाखाली काम करतात, त्या विभाग प्रमुख/कार्यालय प्रमुख यांना राहतील. तसेच कार्यालयीन वेळेनंतर किंवा सुट्टीच्या दिवशी संबंधित वाहन चालकास
कामावर उपस्थित राहणे आवश्यक असल्यास त्याबाबतचा पूर्ण तपशील देवून कुलसचिवांची
परवानगी घेणे आवश्यक राहील. विना परवानगी कर्मचाऱ्यांना अतिकालीक भत्ता मान्य करता
येणार नाही.
४)या प्रयोजनार्थ होणारा खर्च विद्यापीठ निधीतून भागविण्यात यावा.
# Page 2
५)सदर आदेश निर्गमित झाल्याच्या दिनांकापासून अंमलात येतील.
६)सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध