# Page 1
राज्यातील शासकीय भौतिकोपचार व
व्यवसायोपचार महाविद्यालयातील पदवी
आंतरवासिता तसेच पदव्युत्तर पदवी
अभ्यासक्रमाच्या विद्यार्थ्यांच्या विद्यावेतनात वाढ
करणेबाबत आणि शासकीय परिचर्या
महाविद्यालयातील बी.एस्सी. नसिंग
अभ्यासक्रमाच्या विद्यार्थ्यांना विद्यावेतन अदा
करणेबाबत.
महाराष्ट्र शासन
वैद्यकीय शिक्षण व औषधीद्रव्ये विभाग,
शासन निर्णय क्रमांक.एमईडी-१०२४/प्र.क्र.२८५/२४/शिक्षण-२
गो.ते.रुग्णालयाची नवीन इमारत, ९ वा मजला, गो.ते. रुग्णालय संकुल,
लोकमान्य टिळक मार्ग, नवीन मंत्रालय,मुंबई ४०० ००१
दिनांक:- २०/०६/२०२५
संदर्भ :- १) शासन निर्णय, वैद्यकीय शिक्षण व औषधी द्रव्ये विभाग क्रमांक, एएमसी-२१००/सीआर-
२०६/२०००/शिक्षण-२, दिनांक ०१/०१/२००१.
२) शासन निर्णय, वैद्यकीय शिक्षण व औषधी द्रव्ये विभाग क्रमांक, पीएसओ-
२००९/प्र.क्र.२४७/०९/ शिक्षण-२, दिनांक १३/०५/२०१५.
प्रस्तावना :-
शासकीय वैद्यकीय महाविद्यालयातील भौतिकोपचार व व्यवसायोपचार पदवी अभ्यासक्रमाच्या
विद्यार्थ्यांना आंतरवासिता प्रशिक्षण कालावधीमध्ये रुपये २५०/-प्रतिमाह या दराने विद्यावेतन अदा
करण्यात येत होते. सदर विद्यावेतनात संदर्भ क्र. ०१ येथे नमूद शासन निर्णयानुसार रुपये १७५०/-
प्रतिमाह अशी वाढ करण्यात आली आहे. तथापि, मागील २३ वर्षापासून सदर विद्यार्थ्यांच्या विद्यावेतनात
वाढ करण्यात आलेली नाही. सद्यस्थितीतील महागाईचा दर विचारात घेता, सध्याचे विद्यावेतन दैनंदिन
खर्चासाठी पुरेसे नाही.
त्याचप्रमाणे, शासकीय वैद्यकीय महाविद्यालय, नागपूर येथील भौतिकोपचार व व्यवसायोपचार
पदव्युत्तर पदवी अभ्यासक्रमाच्या विद्यार्थ्यांना संदर्भ क्र. ०२ येथे नमूद शासन निर्णयानुसार रुपये ७००० +
चालू दराने महागाई भत्ता यानुसार दिनांक ०१/०४/२०१५ पासून प्रतिमाह विद्यावेतन अदा करण्यास
मान्यता प्रदान करण्यात आली होती. भौतिकोपचार व व्यवसायोपचार पदव्युत्तर पदवी अभ्यासक्रमाच्या
विद्यार्थ्यांच्या विद्यावेतनात मागील ८ ते ९ वषांपासून कोणतीही वाढ करण्यात आलेली नाही. त्यातुलनेत
सदर कालावधीमध्ये वैद्यकीय/ दंत/ आयुवेद पदव्युत्तर पदवी अभ्यासक्रमाच्या विद्यार्थ्यांच्या विद्यावेतनात
तीन वेळा वाढ करण्यात आली आहे.
# Page 2
शासन निर्णय क्रमांकः एमईडी-१०२४/प्र/क्र.२८५/२४/शिक्षण-२
भौतिकोपचार व व्यवसायोपचार पदवी तसेच पदव्युत्तर पदवी अभ्यासक्रमाच्या विद्यार्थ्यांना करावे
लागणारे रुग्णसेवा विषयक काम व इतर आरोग्य विज्ञान अभ्यासक्रमाच्या पदव्युत्तर पदवी विद्यार्थ्यांचे
विद्यावेतन पाहताराज्यातील , भौतिकोपचार व व्यवसायोपचार पदवी अभ्यासक्रमाच्या आंतरवासिता
विद्यार्थ्यांच्या आणि भौतिकोपचार व व्यवसायोपचार पदव्युत्तर पदवी अभ्यासक्रमाच्या विद्यार्थ्यांच्या
विद्यावेतनात वाढ करण्याची बाब शासनाच्या विचाराधीन होती.
त्याचप्रमाणे, राज्यातील शासकीय परिचर्या महाविद्यालयातील बी.एस्सी. नसिंग अभ्यासक्रमाचे
विद्यार्थी पदवी अभ्यासक्रमाच्या शेवटच्या ०६ महिन्यांच्या आंतरवासिता कालावधीत दररोज ०८ तास व
आठवड्याचे ४८ तास शुश्रुषा सेवा देण्याचे काम करीत असतात. आपत्कालीन परिस्थितीमध्ये व संपाच्या
कालावधीत सदर विद्यार्थी तत्परतेने वेळोवेळी रुग्णसेवा देतात. त्यामुळे या विद्यार्थ्यांच्या सेवेचा
अत्यावश्यक रुग्णसेवेस फायदा होतो. सदर बाब आणि आरोग्य व कुटुंब कल्याण मंत्रालय, भारत सरकार,
नसिंग सेक्शन यांच्या दिनांक ०६/०७/२०२२ रोजीच्या आदेशान्वये बी.एस्सी. नसिंग अभ्यासक्रमाच्या
आंतरवासिता विद्यार्थ्यांना ०६ महिन्याच्या कालावधीत दरमहा रुपये १३१५०/- इतक्या दराने अनुज्ञेय
करण्यात आलेले विद्यावेतन विचारात घेता, राज्यातील शासकीय परिचर्या महाविद्यालयातील बी.एस्सी.
नसिंग अभ्यासक्रमाच्या विद्यार्थ्यांना देखील विद्यावेतन अदा करण्याची बाब शासनाच्या विचाराधीन होती.
त्यास अनुसरुन शासन खालीलप्रमाणे निर्णय घेत आहे.
शासन निर्णय :-
राज्यातील शासकीय भौतिकोपचार व व्यवसायोपचार पदवी अभ्यासक्रमांच्या विद्यार्थ्यांना
आंतरवासिता प्रशिक्षण कालावधीमध्ये मिळणा-या विद्यावेतनात दिनांक ०१ जून, २०२५ पासून प्रतिमाह
रुपये १७५०/- वरुन प्रतिमाह रुपये ८०००/- (रुपये आठ हजार फक्त) अशी वाढ करण्यास शासन मान्यता
प्रदान करण्यात येत आहे.
राज्यातील शासकीय भौतिकोपचार व व्यवसायोपचार पदव्युत्तर पदवी अभ्यासक्रमांच्या
विद्यार्थ्यांच्या विद्यावेतनात दिनांक ०१ जून, २०२५ पासून चालू दराने महागाई भत्यासहीत प्रतिमाह रुपये
१०,०००/- (रुपये दहा हजार फक्त) इतकी ठोक वाढ लागू करण्यास शासन मान्यता प्रदान करण्यात येत
आहे.
राज्यातील शासकीय परिचर्या महाविद्यालयातील बी.एस्सी. नसिंग अभ्यासक्रमाच्या विद्यार्थ्यांना
दिनांक ०१ जून, २०२५ पासून आंतरवासिता प्रशिक्षण कालावधीमध्ये प्रतिमाह रुपये ८०००/- (रुपये आठ
हजार फक्त) या दराने विद्यावेतन अदा करण्यास शासन मान्यता प्रदान करण्यात येत आहे.
२. याप्रित्यर्थ येणारा खर्च हा संबंधित संस्थेच्या लेखाशीर्षाखालील "३४-शिष्ट्यवृत्ती व विद्यावेतने" या
उद्दिष्ट्टाखाली उपलब्ध अनुदानातून भागविण्यात यावा.
३. प्रस्तुत शासन निर्णय हा वित्त विभागाच्या अनौपचारिक संदर्भ क्र. १३२३/व्यय-१३, दिनांक
०८/०४/२०२५ अन्वये त्या विभागाच्या सहमतीने आणि मंत्रिमंडळाच्या दिनांक १०/०६/२०२५ रोजीच्या
बैठकीतील निर्णयास अनुसरुन निर्गमित करण्यात येत आहे.
पृष्ट्ठ ३ पैकी २
# Page 3
शासन निर्णय क्रमांकः एमईडी-१०२४/प्र/क्र.२८५/२४/शिक्षण-२
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर