# Page 1
पूर्वीची संक्षिप्त देयके प्रलंबित असतांना अन्य संक्षिप्त देयकांवर निधी आहरित करुन वर्ग करण्यास मान्यता देणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: वैशिवि-२०२०/प्र.क्र.२८१/प्रशा-२
गोकुळदास तेजपाल रुग्णालय आवार,
गो.ते. संकुल इमारत, ९ वा मजला, मंत्रालय, मुंबई.
तारीख: १५ फेब्रुवारी २०२३.
वाचा : १) शासन निर्णय, सार्वजनिक आरोग्य विभाग, क्रमांकः खरेदी-२०१६/प्र.क्र.२४०/आरोग्य ८, दिनांक २६.०७.२०१७.
२) शासन निर्णय, सार्वजनिक आरोग्य विभाग, क्रमांकः खरेदी-२०१६/प्र.क्र.२४०/आरोग्य ८, दिनांक ०७.०३.२०१८.
३) शासन निर्णय, वैद्यकीय शिक्षण व औषधी द्रव्ये विभाग, समक्रमांक दिनांक २१.०१.२०२२.
शासन निर्णय: सार्वजनिक आरोग्य विभागाच्या संदर्भ क्र. १ वरील दिनांक २६.०७.२०१७ च्या शासन निर्णयानुसार हाफाकिन जीव औषध महामंडळ, मुंबई यांच्या अंतर्गत खरेदी कक्ष स्थापन करुन सन २०१७-१८ पासून वैद्यकीय शिक्षण व संशोधन संचालनायलयाच्या अधिपत्याखालील शासकीय वैद्यकीय महाविद्यालय व रुग्णालयांना आवश्यक असणा-या औषधी, उपकरणे, यंत्रसामुग्री व तद्नुषंगिक बाबींची खरेदी करण्यासाठी वित्तीय वर्षात अर्थसंकल्पीत निधी संक्षिप्त देयकाद्वारे आहरित करुन हाफकिन महामंडळ, मुंबई अंतर्गत खरेदी कक्षाकडे वर्ग करण्याबाबत संदर्भ क्र. १ अन्वये निर्णय घेण्यात आला होता. तसेच वैद्यकीय शिक्षण व औषधी द्रव्ये विभागास संक्षिप्त देयकाची तपशिलवार देयके (एसी बील) प्रलंबित असतांना दुस-या संक्षिप्त देयकावर निधी आहरित करण्यासाठी संदर्भ क्र. ३ वरील शासन निर्णयान्वये दिनांक ३१.०३.२०२२ पर्यंत मुदतवाढ देण्यात आली होती.
२. आता, सदर शासन निर्णयान्वये सन २०१७-१८ ते २०२१-२२ या वित्तीय वर्षातील संक्षिप्त देयकांवर औषधे, यंत्रसामुग्री, वैद्यकीय उपकरणे तसेच तद्नुषंगिक बाबी व साधन सामुग्री या बाबींच्या खरेदीसाठी आहरित केलेल्या निधीची तपशिलवार देयके संबंधित आहरण व संवितरण अधिकारी सादर करतील. या अटीवर सन २०२२-२३ या वित्तीय वर्षात विविध स्त्रोताद्वारे उक्त प्रयोजनासाठी प्राप्त झालेला निधी पूर्वीची तपशिलवार देयके प्रलंबित असतांना संक्षिप्त देयकावर आहरित करुन मे. हाफकिन जीव औषध निर्माण महामंडळा अंतर्गत खरेदी कक्षाकडे वर्ग करुन खर्च करण्यासाठी एक विशेष बाब म्हणून दिनांक ३१.०३.२०२३ पर्यंत मुदतवाढ देण्यात येत आहे.
३. आजतागायत कोषागारातून संक्षिप्त देयकाद्वारे आहरित केलेल्या निधी संदर्भातील रक्कम व तपशिलवार देयकांचा ताळमेळ घालून, तपशिलवार देयके कोषागारात विहित वेळेत सादर करण्याची दक्षता संचालनालयाने व महामंडळाने घ्यावी तसेच याबाबत लेखा आक्षेप येऊ नये, रक्कमेचा अपहार होऊ नये याबाबतचीही दक्षता घ्यावी.
# Page 2
शासन निर्णय क्रमांकः वैशिवि-२०२०/प्र.क्र.२८१/प्रशा-२, दिनांक: १५ फेब्रुवारी २०२३
४. सदर शासन निर्णय वित्त विभाग अनौपचारिक संदर्भ क्र. ५६ / २०२२ / विनिमय, दिनांक १५.०२.२०२३ अन्वये मिळालेल्या मान्यतेनुसार निर्गमित करण्यात येत आहे.