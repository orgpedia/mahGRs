# Page 1
बारामती (पुणे) येथे १०० विद्यार्थी प्रवेश क्षमतेचे नवीन शासकीय आयुर्वेद महाविद्यालय व संलग्नित १०० रुग्णखाटांचे आयुर्वेद रुग्णालय स्थापन करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः एएमसी-२०२१/प्र.क्र.१४७/२१/शिक्षण-१
९ वा मजला, गो.ते.रुग्णालय संकुल, लोकमान्य टिळक मार्ग, मंत्रालय, मुंबई ४०० ००१.
दिनांक : २० जुलै, २०२१.
प्रस्तावना: केंद्र शासनाच्या आरोग्य विषयक धोरणाचा भाग म्हणुन आधुनिक वैद्यक शास्त्राव्यतिरिक्त भारतीय चिकित्सा पद्धती सोबत इतर चिकित्सा पद्धतींचा प्रचार, प्रसार करण्याकरीता स्वतंत्र आयुष (आयुर्वेद, योगा, युनानी, सिध्द, होमिओपॅथी) मंत्रालयाची स्थापना करण्यात आली. जनतेला आरोग्य सेवा अत्यंत प्रभावी व परिणामकारकपणे देण्यासाठीच आयुष मंत्रालय कार्य करत आहे. राज्यातील वैद्यकीय शिक्षण व औषधी द्रव्ये विभाग देखील सदरील कार्याच्या दिशेने वाटचाल करत आहे.
त्याअंतर्गत आयुर्वेद महाविद्यालयांमार्फत दर्जेदार आयुर्वेद शिक्षण घेवुन आयुर्वेद पदवीधर समाजात येत आहेत व समाजाचे आरोग्य सुदृढ राहाण्यासाठी सेवा प्रदान करत आहेत.
त्यानुषंगाने आयुर्वेदाचा पायाभुत सिध्दांत “स्वास्थस्य स्वास्थ्य रक्षणम्" साध्य करण्यासाठी राज्यातील आरोग्य सेवेतील आयुर्वेद तज्ज्ञांची आवश्यकता लक्षात घेऊन बारामती, पुणे येथे १०० विद्यार्थी प्रवेश क्षमतेचे नवीन शासकीय आयुर्वेद महाविद्यालय व संलग्नित १०० रूग्णखाटांचे आयुर्वेद रूग्णालय स्थापन करण्याची बाब शासनाच्या विचाराधीन होती. त्यानुषंगाने सदर प्रस्ताव मा.मंत्रिमंडळाच्या मान्यतेसाठी सादर करण्यात आला होता. त्यास आता दिनांक ०४.०७.२०२१ रोजीच्या मा.मंत्रिमंडळाच्या बैठकीत मान्यता देण्यात आली आहे. त्यानुषंगाने शासनाने खालीलप्रमाणे निर्णय घेतला आहे.
शासन निर्णय: केंद्र शासन व केंद्रीय भारतीय चिकित्सा परिषद (CCIM), नवी दिल्ली यांच्या मान्यतेच्या अधीन राहून बारामती, पुणे येथे १०० विद्यार्थी प्रवेश क्षमतेचे नवीन शासकीय आयुर्वेद महाविद्यालय व संलग्नित १०० रूग्णखाटांचे आयुर्वेद रूग्णालय स्थापन करण्यास याद्वारे शासन मान्यता देत आहे.
# Page 2
शासन निर्णय क्रमांकः एएमसी -२०२१/प्र.क्र.१४७/२१/शिक्षण-१
२. या महाविद्यालयासाठी या शासन निर्णयासोबत जोडलेल्या विवरणपत्र “अ” मध्ये दर्शविल्याप्रमाणे
विविध संवर्गातील पदे अंदाजपत्रकीय तरतूद करुन विहित मार्गाने निर्माण करण्यास व भरण्यास परवानगी देण्यात येत आहे.
३. सदर महाविद्यालयांशी संलग्नित अनुषंगिक आयुर्वेद रुग्णालयासाठी या शासन निर्णयासोबत जोडलेल्या विवरणपत्र “ब” मध्ये दर्शविल्याप्रमाणे विविध संवर्गातील पदे अंदाजपत्रकीय तरतूद करुन विहित मार्गाने निर्माण करण्यास व भरण्यास परवानगी देण्यात येत आहे.
४. या महाविद्यालय व अनुषंगिक रुग्णालयांसाठी आवश्यक तसेच अतिरिक्त बांधकाम करण्यास व खर्चास विवरणपत्र “क” मध्ये दर्शविल्याप्रमाणे मान्यता देण्यात येत आहे.
५. प्रस्तावित नवीन शासकीय आयुर्वेद महाविद्यालय व रुग्णालयासाठी केंद्रीय भारतीय चिकित्सा परिषदेच्या (CCIM) मानकांनुसार पद निर्मिती, बांधकाम, यंत्रसामुग्री व देखभाल, आवर्ती खर्च व बाह्यस्त्रोत खर्च यासाठी येणाऱ्या एकूण अंदाजित रुपये ३००.७८५ (अनावर्ती खर्च रुपये १८५.३२ कोटी व पहिल्या पाच वर्षांकरिता आवर्ती खर्च रुपये ११५.४६५ कोटी) इतका निधी विवरणपत्र “ड” मध्ये दर्शविल्याप्रमाणे उपलब्ध करुन त्याप्रमाणे खर्च करण्यास मान्यता देण्यात येत आहे.
६. तसेच, पाचव्या वर्षाप्रमाणे आवश्यक आवर्ती खर्चासाठी प्रति वर्षी सुमारे रूपये ३०.२८५ कोटी इतका निधी उपलब्ध करून त्याप्रमाणे खर्चास मान्यता देण्यात येत आहे. संचालक, आयुष संचालनालय, मुंबई यांनी सन २०२२-२३ ते २०२६-२७ या आर्थिक वर्षामध्ये आवश्यक ती अर्थसंकल्पिय तरतुद करुन घ्यावी. त्याचप्रमाणे आवश्यकतेनुसार अतिरिक्त नियतव्यय विहित प्रक्रियेनुसार उपलब्ध करून घेण्यास मान्यता देण्यात येत आहे.
७. मा.मंत्रीमंडळाच्या मान्यतेनंतर महसूल विभागाच्या सहमतीने जिल्हाधिकारी, पुणे यांच्यामार्फत निकषानुसार आवश्यक जागा उपलब्ध करून घेण्यात येऊन त्या जागेत नवीन शासकीय आयुर्वेद महाविद्यालय व रुग्णालय स्थापन करण्यास मान्यता देण्यात येत आहे.
८. या महाविद्यालय व संलग्नित रुग्णालयांकरिता आवश्यक असणारी स्वच्छता, आहार, सुरक्षा, वस्त्र स्वच्छता ही सर्व कामे बाह्यस्त्रोतामार्फत राबविण्यास परवानगी देण्यात येत आहे. सदरची कामे
जाहीर निविदा प्रक्रियेमार्फत ठेकेदारांची नियुक्ती करुन शासनाच्या पूर्व मान्यतेने करुन घेण्यात यावीत.
९. हा शासन निर्णय नियोजन विभागाच्या अनौपचारीक संदर्भ क्रमांक- १५१/१४७५, दिनांक २३.०६.२०२१ रोजीच्या मान्यतेनुसार व वित्त विभागाच्या अनौपचारीक संदर्भ क्रमांक-३४७/व्यय-१३,
पृष्ठ ८ पैकी २
# Page 3
शासन निर्णय क्रमांकः एएमसी -२०२१/प्र.क्र.१४७/२१/शिक्षण-१
दिनांक २९.०६.२०२१ रोजीच्या अभिप्रायानुसार आणि मा. मंत्रीमंडळाच्या दिनांक ०४.०७.२०२१ रोजीच्या मान्यतेनुसार निर्गमित करण्यात येत आहे.
# Page 4
# Page 5
# Page 6
# Page 7
# Page 8