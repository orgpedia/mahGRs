# Page 1
चंद्रपूर येथील शासकीय वैद्यकीय महाविद्यालय व रुग्णालय परिसरात उभारण्यात येणाऱ्या १०० खाटांचे कर्करोग रुग्णालयाच्या संचलनासाठी स्थापित करण्यात येणाऱ्या “विशेष कृती समितीत” (स्पेशल पर्पझ व्हेईकल) संचालक मंडळावर नागरी समाज संघटनेतील प्रतिनिधीच्या नियुक्तीबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय, क्रमांक : व्हीआयपी-२०१८/प्र.क्र ३६८/प्रशा-१
गोकुळदास तेजपाल रुग्णालय आवार, नवीन मंत्रालय,
९ वा मजला, मुंबई-४०० ००१.
दिनांक : १८ फेब्रुवारी, २०१९.
वाचा : १. शासन निर्णय, वैद्यकीय शिक्षण व औषधी द्रव्ये विभाग क्रमांकः जीएचसी-२०१८/ ४१८/प्र.क्र.१६७ / प्रशा-१, दिनांक २६.०६.२०१८
२. शासन निर्णय, वैद्यकीय शिक्षण व औषधी द्रव्ये विभाग क्रमांक जीएचसी - २०१८/ प्र.क्र. २५८ / प्रशा-१, दिनांक ०४.१२.२०१८.
प्रस्तावना :
उपरोक्त शासन निर्णय, दिनांक : २६.०६.२०१८ अन्वये शासकीय वैद्यकीय महाविद्यालय व रुग्णालय, चंद्रपूर संस्थेच्या परिसरात राज्य शासन (वैद्यकीय शिक्षण व औषधी द्रव्ये विभाग), टाटा न्यास ( ट्रस्ट ) तसेच जिल्हा खनिज प्रतिष्ठान, चंद्रपूर यांच्या माध्यमातून १०० खाटांचे कर्करोग रुग्णालय उभारण्यास मान्यता प्रदान करण्यात आलेली आहे. सदर कर्करोग रुग्णालय
उभारण्याच्या अनुषंगाने संबधितांमध्ये करण्यात आलेल्या सामंजस्य करारातील तरतूदीनुसार सदर रुग्णालयांच्या संचलनासाठी निर्माण करण्यात आलेल्या “विशेष कृती समिती” (स्पेशल पर्पझ व्हेईकल) संचालक मंडळात नागरी समाज संघटनेतील प्रतिनिधीची नियुक्तीची बाब शासन विचाराधीन होती.
शासन निर्णय :
विभागाच्या नियंत्रणाखालील शासकीय वैद्यकीय महाविद्यालय व रुग्णालय, चंद्रपूर संस्थेची उभारणी करण्यात येणाऱ्या परिसरात राज्य शासन (वैद्यकीय शिक्षण व औषधी द्रव्ये विभाग,
# Page 2
शासन निर्णय क्रमांकः व्हिआयपी-२०१८/प्र.क्र.३६८/प्रशा-१
मंत्रालय, मुंबई), जिल्हा खनिज प्रतिष्ठान, चंद्रपूर व टाटा न्यास (ट्रस्ट) यांच्या माध्यमातून उभारण्यात येणाऱ्या १०० खाटांचे कर्करोग रुग्णालयाच्या संचलनासाठी स्थापन करण्यात आलेल्या
विशेष कृती समितीच्या (स्पेशल पर्पझ व्हेईकल) संचालक मंडळावर नागरी समाज संघटना प्रतिनिधी म्हणून डॉ. प्रविण नरेंद्र पंत, चंद्रपूर यांची संचालक म्हणून नियुक्ती करण्यास शासन मान्यता प्रदान करण्यात येत आहे. सदर नियुक्ती याविषयी संबंधितांमध्ये करण्यात आलेल्या सामंजस्य करारातील तरतुदींच्या अनुषंगाने करण्यात येत आहे.
# Page 3