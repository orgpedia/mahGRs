# Page 1
हाफकिन संस्था आवारातील अंतर्गत रस्त्याचे बांधकाम करण्याच्या प्रस्तावास प्रशासकीय मान्यता देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक : एचएनएफ-२०२०/प्र.क्र.५१/२०/औषधे-१
गो.ते.रुग्णालय आवार,नवीन मंत्रालय, ९ वा मजला,
लोकमान्य टिळक मार्ग, मुंबई - ४०० ००१.
दिनांक : २८ जुलै, २०२१.
वाचा : १.संचालक, हाफकिन प्रशिक्षण, संशोधन व चाचणी संस्था, मुंबई यांचे पत्र क्र.हासं/प्रशासन/२०२०/२५६५, दिनांक १५.०७.२०२०.
२.कार्यकारी अभियंता, मध्य मुंबई (सा. बां.) विभाग, गणपत जाधव मार्ग, वरळी, मुंबई यांचे पत्र क्र.जा.क्र.काअ/ममुंवि/प्रशा/४७५/२०२१, दिनांक २५.०१.२०२१.
शासन निर्णय :
हाफकीन प्रशिक्षण, संशोधन व चाचणी संस्था निवासी व अनिवासी इमारतीच्या आवारातील रस्ते अत्यंत खराब अवस्थेत असल्यामुळे संचालक, हाफकीन प्रशिक्षण, संशोधन व चाचणी संस्था, मुंबई यांनी त्यांच्या उपरोक्त वाचा येथे नमूद दिनांक १५ जुलै, २०२० च्या पत्रान्वये रस्ते बांधकामाचे रू. २,६२,९९,८१९/- इतक्या खर्चाचे ढोबळ अंदाजपत्रक सादर करून निधीची मागणी केली आहे. त्याअनुषंगाने हाफकिन प्रशिक्षण, संशोधन व चाचणी संस्था निवासी व अनिवासी इमारतीच्या आवारातील रस्ते बांधकामाच्या रू.२,६२,९९,८१९/- (अक्षरी रूपये दोन कोटी बासष्ट लक्ष नव्व्यानव हजार आठशे एकोणिस फक्त) इतक्या रकमेच्या प्रस्तावास खालील अटींच्या अधीन राहून प्रशासकीय मान्यता देण्यात येत आहे.
अटी व शर्ती :
i. सदर कामास प्रशासकीय मान्यता देण्यापूर्वी जागेच्या मालकी हक्काबाबत खातरजमा करण्यात यावी.
ii. प्रस्तुत काम पुरातत्व विभागाच्या अखत्यारित येत असल्यास संबंधीत विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
iii. तांत्रिक मंजूरी देताना राज्य दरसूचीबाहय बाबींच्या दराकरिता शासन परिपत्रक क्रमांक- २०१७/प्र.क्र.११/नियोजन-३, दि.११/०४/२०१७ नुसार कार्यवाही करण्यात यावी.
iv. प्रस्तावातील खरेदीशी संबंधित बाबींकरिता ई-निविदा प्रणालीचा अवलंब करुन उद्योग, ऊर्जा व कामगार विभागाकडील दि.२४/०८/२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
V. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही २०१३/प्र.क्र.१७७/तां.क्र.१, दि.१० जोनवारी २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
vi. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक
# Page 2
शासननिर्णयक्रमांकःएचएनएफ-२०२०/प्र.क्र.२६/२०/औषधे-१
कामांचे योग्य नियोजन करुन सदर कामे पूर्ण करावीत.
vii. विषयांकित कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
२. सदर कामासाठी खाली नमूद केलेल्या लेखाशीर्षातंर्गत मंजूर अनुदानातून निधी अर्थसंकल्पित करण्यात यावा व सदर निधीतून उपरोक्त बाबींसाठी येणारा खर्च भागविण्यात यावा.
मागणी क्रमांक – एस-१,
२२१० - वैद्यकीय सेवा व सार्वजनिक आरोग्य,
०१ - नागरी आरोग्य सेवा - विषम चिकित्सा,
१०८ - विभागीय औषधिद्रव्य निर्मिती
१०८ - (०२) पंचवार्षिक योजनांतर्गत योजना राज्य योजनांतर्गत योजना १०८ –(०२)(०३)- हाफकिन प्रशिक्षण, संशोधन व चाचणी संस्था, मुंबई ३१ सहायक अनुदाने (वेतनेतर) (२२१० १५७२)
३. सदर शासन निर्णय, वित्त विभाग क्रमांक : विअप्र-२०१३/प्र.क्र.३०/२०१३/ विनियम, भाग-२, दिनांक २०.०९.२०१९ मधील वित्तीय अधिकारी नियम पुस्तिका-१९७८ भाग-१, उप विभाग-५ अनुक्रमांक-१, महाराष्ट्र सार्वजनिक बांधकाम नियमपुस्तीकेतील परिच्छेद क्रमांक १३४ (१) नुसार प्रशासकीय विभागाला प्रदान केलेल्या अधिकारानुसार निर्गमित करण्यात येत आहे.