# Page 1
राज्यातील शासकीय वैद्यकीय महाविद्यालये, शासकीय दंत महाविद्यालये यामधील पदव्युत्तर अभ्यासक्रमांच्या विद्यार्थ्यांच्या (कनिष्ठ निवासी व वरिष्ठ निवासी) विद्यावेतनात वाढ करण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक: एमईडी १०१५/प्र.क्र.२६२/१५/शिक्षण-२,
गो.ते.रुग्णालय संकुल, ९ वा मजला, लोकमान्य टिळक मार्ग,
मंत्रालय, मुंबई-४०० ००१.
दिनांक:- ०२ सप्टेंबर, २०२०
संदर्भ:- १) शासन निर्णय, वैद्यकीय शिक्षण व औषधी द्रव्ये विभाग क्रमांक.एमईडी१०१५/प्र.क्र.२६२/१५/ शिक्षण-२, दिनांक १६/०१/२०१६.
प्रस्तावना:
राज्यातील शासकीय वैद्यकीय महाविद्यालय, शासकीय दंत महाविद्यालये आणि शासकीय आयुर्वेदिक महाविद्यालयांतील पदव्युत्तर अभ्यासक्रमांच्या विद्यार्थी (कनिष्ठ निवासी व वरिष्ठ निवासी) यांच्या विद्यावेतनामध्ये संदर्भाधीन शासन निर्णयान्वये ऑगस्ट, २०१५ पासून पूर्वलक्षी प्रभावाने दरमहा रुपये ५,०००/- अशी ठोक वाढ करण्यात आली आहे. तसेच, निवासी डॉक्टरांच्या विद्यावेतनात वाढ करण्यासंबंधी दर तीन वर्षांनी आढावा घेण्याचे ठरले होते. त्यानुषंगाने निवासी डॉक्टरांची संघटना 'मार्ड' यांच्याकडून निवासी डॉक्टरांच्या विद्यावेतनाच्या रक्कमेत वाढ करण्याची शासनास विनंती करण्यात आली होती. त्यासंदर्भात निर्णय घेण्याची बाब शासनाच्या विचाराधीन होती.
शासन निर्णय:
राज्यातील शासकीय वैद्यकीय व दंत महाविद्यालयातील पदव्युत्तर अभ्यासक्रमाचे विद्यार्थी (कनिष्ठ निवासी- १/२/३ व वरिष्ठ निवासी - १/२/३ ) यांचे विद्यावेतनात दिनांक ०१ मे, २०२० पासून प्रतिमाह रुपये १०,०००/- (रुपये दहा हजार फक्त) इतकी ठोक वाढ लागू करण्यास शासनाची मान्यता प्रदान करण्यात येत आहे.
२. राज्य शासनाच्या कर्मचाऱ्यांना वेळोवेळी ज्या दराने महागाई भत्ता अनुज्ञेय राहील, त्याच दराने सदर पदव्युत्तर अभ्यासक्रमाच्या विद्यार्थ्यांना महागाई भत्ता अनुज्ञेय राहील.
३. याप्रित्यर्थचा खर्च हा संबंधित संस्थेच्या लेखाशिर्षाखालील “३४-शिष्यवृत्ती व विद्यावेतने" या उद्दिष्टाखाली उपलब्ध अनुदानातून भागविण्यात यावा.
# Page 2
शासन निर्णय क्रमांकः एमईडी १०१५/प्र.क्र.२६२/१५/शिक्षण-२,
४. हा शासन निर्णय, वित्त विभागाने अनौपचारिक संदर्भ क्र. २१३/२०२० / व्यय-१३, दिनांक १६/०७/२०२० अन्वये दिलेले अभिप्राय विचारात घेऊन आणि मंत्रिमंडळाने दिनांक १२ ऑगस्ट, २०२० रोजी घेतलेल्या निर्णयाच्या आधारे निर्गमित करण्यात येत आहे.
# Page 3