# Page 1
जालना येथे १०० विद्यार्थी प्रवेश क्षमतेचे नवीन
शासकीय वैद्यकीय महाविद्यालय व त्यास संलग्नित
४३० रुग्णखाटांचे रुग्णालय स्थापन करण्याकरिता
पर्यायी जागा उपलब्ध करून देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः एमईडी-२०२४/प्र.क्र.६१/२४/शिक्षण-१
९ वा मजला, गो.ते.रुग्णालय संकुल, लोकमान्य टिळक मार्ग, मंत्रालय, मुंबई ४०० ००१.
दिनांक: २३.०८. २०२४
वाचा :-
१)मा.मंत्रीमंडळाच्या दि.२८.०६.२०२३ रोजीच्या बैठकीतील निर्णय
२)वैद्यकीय शिक्षण व औषधी द्रव्ये विभाग, शासन निर्णय क्रमांकः एमईडी- २०२२/प्र.क्र.२२९/२२/ शिक्षण-१दि. , १४.०७.२०२३
३)आयुक्त, वैद्यकीय शिक्षण, संशोधन व आयुष, मुंबई यांचे पत्र क्र. DMER-१२०११/५/२०२३-
EDU, दि.१८.०१.२०२४
प्रस्तावना :
राज्यातील पालघर, ठाणे (अंबरनाथ), जालना, अमरावती, बुलढाणा, वाशिम, वर्धा,
भंडारा आणि गडचिरोली या शासकीय वैद्यकीय महाविद्यालय नसणाऱ्या जिल्यांमध्ये प्रत्येकी
१०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नित ४३०
रुग्णखाटांचे रुग्णालय स्थापन करण्याच्या प्रस्तावास दिनांक २८.०६.२०२३ रोजी
मा.मंत्रिमंडळाच्या बैठकीत मान्यता देण्यात आली असून त्यानुषंगाने दिनांक १४.०७.२०२३ रोजी
शासन निर्णय निर्गमित केला आहे.
२. उपरोक्त जिल्यांपैकी जालना येथील शासकीय वैद्यकीय महाविद्यालय व संलग्नित
रूग्णालयाकरिता मौजे जालना येथील सव्हे नं. २०४/१ मधील २५ एकर शासकीय जमीन
महसूल विभागामार्फत वैद्यकीय शिक्षण व औषधी द्रव्ये विभागास नि:शुल्क हस्तांतरीत करण्यास
मा.मंत्रिमंडळाने उक्त बैठकीत मान्यता दिली आहे. तथापि सदर जमीन उपलब्ध करून देण्यास
वन विभाग तसेच शहर नगर रचना विभागाने अडचणी असल्याचे निदर्शनास आणले होते.
त्यानुषंगाने जालना येथील शासकीय वैद्यकीय महाविद्यालय व संलग्नित रूग्णालयाकरिता
सुयोग्य असलेल्या पर्यायी शासकीय जमीनीची पाहणी करण्यात आली असून त्याबाबतचा
अहवाल संदर्भ-३ येथील पत्रान्वये आयुक्त, वैद्यकीय शिक्षण यांनी सादर केला आहे.
३. आयुक्त, वैद्यकीय शिक्षण यांनी सादर केलेल्या अहवालाच्या आधारे जालना येथे १००
विद्यार्थी प्रवेश क्षमतेचे शासकीय वैद्यकीय महाविद्यालय व संलग्नित ४३० रुग्णखाटांचे
# Page 2
शासन निर्णय क्रमांकः एमईडी-२०२४/प्र.क्र.६१/२४/शिक्षण-१
रुग्णालय स्थापन करण्याकरिता नव्याने पर्यायी जागा उपलब्ध करून देण्याची बाब शासनाच्या
विचाराधिन होती. त्यानुसार पुढीलप्रमाणे सुधारित आदेश निर्गमित करण्यात येत आहेत.
शासन निर्णय:-
१.जालना येथे शासकीय वैद्यकीय महाविद्यालय व संलग्नित रुग्णालय स्थापन
करण्याच्या प्रयोजनार्थ शासन निर्णय दि.१४.०७.२०२३ अन्वये नमूद “मौजे जालना
येथील सव्हे नं. २०४/१ मधील २५ एकर शासकीय जागा” या जागेऐवजी “मौजे
गणेशनगर, ता. जि. जालना येथील गट क्र. ५४ मधील खाते क्र.२०१ मधील ५१.४१ हे.
आर. इतक्या जमिनीपैकी १०.४० हे. आर. (२६ एकर)” ही महसूल विभागाच्या
अखत्यारीतील जागा महसूल विभागामार्फत वैद्यकीय शिक्षण व औषधी द्रव्ये विभागास
नि:शुल्क हस्तांतरीत करण्यास मान्यता देण्यात येत आहे.
२.जालनासह इतर आठ जिल्यांमध्ये १०० विद्यार्थी प्रवेशक्षमतेचे नवीन शासकीय
वैद्यकीय महाविद्यालय व संलग्नित रुग्णालय स्थापन करण्यासंदर्भात यापूर्वी शासन
निर्णय दि.१४.०७.२०२३ अन्वये केलेल्या इतर तरतूदी कायम राहतील.
३.आयुक्त, वैद्यकीय शिक्षण, मुंबई यांनी या संदर्भातील कार्यवाही तातडीने पूर्ण करावी.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3