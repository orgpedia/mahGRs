# Page 1
शासकीय वैद्यकीय महाविद्यालय व सर्वोपचार रुग्णालय, बारामती या संस्थेस सन २०२०-२१ या आर्थिक वर्षात राज्य योजनेंतर्गत यंत्रसामुग्री खरेदीस प्रशासकीय मान्यता देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक : जीएचबी-२०२०/प्र.क्र.२४४/प्रशा-१
मंत्रालय, मुंबई - ४०० ०३२,
दिनांक : ०९ डिसेंबर, २०२०
वाचा : १) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग III/ उद्योग-४, दिनांक ०१.१२.२०१६.
२) शासन निर्णय, सार्वजनिक आरोग्य विभाग, क्रमांक खरेदी - २०१६ / प्र.क्र.२४० / आरोग्य-८, दिनांक २६.०७.२०१७.
३) शासन निर्णय, सार्वजनिक आरोग्य विभाग, क्रमांक खरेदी- २०१६ / प्र.क्र.२४० / आरोग्य-८, दिनांक ०७.०३.२०१८.
४) संचालक वैद्यकीय शिक्षण व संशोधन, मुंबई यांचे पत्र क्र : संवैशिवसं / शावैमवसर्वो.रु.बारामती / राज्य योजना / यंसाख / म/ ४७०६ / २०२०, दिनांक : २६.०८.२०२०
शासन निर्णय :
शासकीय वैद्यकीय महाविद्यालय व सर्वोपचार रुग्णालय, बारामती या संस्थेस सन २०२० २१ या वित्तीय वर्षात राज्य योजनेंतर्गत रुपये ६,२६,६०,०००/- (रुपये सहा कोटी, सवीस लक्ष, साठ हजार फक्त) इतक्या रक्कमेच्या यंत्रसामुग्री करण्यास या शासननिर्णयान्वये पुढील अटींच्या अधीन राहून प्रशासकीय मंजूरी देण्यात येत आहे.
----------------------------------------------------------------------------------------------------------------
| अ.क्र  |  | यंत्राचे नाव | नग संख्या | प्रति नग किंमत | एकूण रक्कम |
| १. | अॅडवान्स अॅनेस्थेसिया वर्कस्टेशन विथ इलेक्ट्रोनिक गॅस मिक्सींग विथ हाय एण्ड मोनिटर | १३ | ३५,००,००० | ४,५५,००,००० |
| २. | मल्टीपॅरा मॉनिटर | २० | ३,१३,००० | ६२,६०,००० |
| ३. | डिफ्रीबिलेटर विथ मॉनिटर | १५ | ३,८०,००० | ५७,००,००० |
| ४ | व्हीडिओ ब्रोन्कोस्कोप | २ | २६,००,००० | ५२,००,००० |
|  | एकूण | ६,२६,६०,००० |
----------------------------------------------------------------------------------------------------------------
अटी : १. सदर प्रशासकीय मान्यता संबंधित संस्थेस राज्य योजनेतंर्गत मंजूर अनुदानातून प्रदान करण्यात येत आहे.
# Page 2
शासन निर्णय क्रमांकः जीएचबी-२०२०/प्र.क्र.२४४/प्रशा-१
२. सदर यंत्रसामुग्री हाताळणीसाठी नव्याने पदनिर्मितीची, बांधकामाची व विद्युतीकरणाची आवश्यकता नाही, याबाबत संचालनालयाने व संबंधित अधिष्ठाता यांनी खातरजमा करावी.
३. सदर विषयी " शासकीय विभागाने करावयाच्या कार्यालयीन खरेदीसाठीच्या कार्यपध्दतीची नियमपुस्तिका " याबाबत उद्योग, ऊर्जा व कामगार विभागाने निर्गमित केलेल्या शासन निर्णय क्र. भांखस-२०१४/प्र.क्र.८२/भाग-II/ उद्योग-४, दिनांक ०१.१२.२०१६ मध्ये नमूद केलेल्या विहीत कार्यपध्दतीचे अनुपालन करण्यात यावे.
४. सदर यंत्रसामुग्री खरेदी विषयक प्रक्रिया " औषधे, तद्अनुषंगीक उपभोग्य वस्तू व वैद्यकीय उपकरणे या बाबींची खरेदी हाफकिन बायो-फामास्युटीकल्स कॉपोरेशन लि. मार्फत करण्याबाबत निर्गमित शासन निर्णय, सार्वजनिक आरोग्य विभाग, क्रमांक खरेदी २०१६/प्र.क्र.२४०/आरोग्य-८, दिनांक २६.०७.२०१७ नुसार करावी.
५. सदर यंत्रसामुग्रीची आवश्यकता असल्याचे व त्याची किंमत बाजारभावापेक्षा जास्त नसल्याची खात्री संचालक (वै.शि.) तसेच संबंधित अधिष्ठाता यांनी करावी.
६. सदर यंत्रसामुग्रीची विनिर्दिष्टे व्यापक, सर्वसमावेशक असून त्यानुसार यंत्रपुरवठा करु शकणारे किमान तीन उत्पादक / पुरवठादार यांचेकडून तीन निविदा प्राप्त होऊ शकतील अशा प्रकारची आहेत, असे संचालक (वै.शि.) यांनी प्रमाणित करावे.
७. प्रस्तावित यंत्रसामुग्रीचा समावेश इतरत्र कोणत्याही प्रस्तावात अंतर्भुत केलेला नसल्याबाबत व सदर यंत्रसामुग्री संबंधित संस्थेस आवश्यक असल्याबाबत संचालकांनी खात्री करावी.
८. मुख्य यंत्र व त्यांचे सुटे भाग (Accessories) यांच्या किंमती भिन्न दर्शविणे आवश्यक राहील.
९. सदर विषयी यंत्रसामुग्री खरेदीबाबत निर्णय घेताना प्रशासकीय मान्यता प्रदान करण्यात आलेल्या लेखाशिर्षाखाली मंजुर अनुदानाच्या तरतूदीपेक्षा जास्त खर्च केला जाणार नाही याची दक्षता घ्यावी.
१०.उपरोक्त शासन निर्णय, उद्योग, ऊर्जा व कामगार विभाग, दिनांक ०१.१२.२०१६ मधील परिच्छेद क्रमांक ३.१.२ " किंमतीचा अंदाज व किंमतीचा वाजवीपणा " या शीर्षकाखालील परिच्छेद क्रमांक ३.१.२.१ मधील तरतूदीचे खरेदी समितीने अनुपालन करावे. सदर तरतूदीचे अनुपालन केलेल्या यंत्राच्या किंमतीस आवश्यकतेनुसार सुधारित प्रशासकीय मान्यता देण्यात येईल.
२. या प्रयोजनासाठी येणारा खर्च संबधित संस्थेस खालील लेखाशिर्षातंर्गत मंजूर अनुदानातून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः जीएचबी-२०२०/प्र.क्र.२४४/प्रशा-१
मागणी क्रमांक : एस-०१
२२१० . वैद्यकीय सेवा व सार्वजनिक आरोग्य ०५. वैद्यकीय शिक्षण, प्रशिक्षण व संशोधन १०५. विषमचिकित्सा – राज्य योजनांतर्गत योजना (०४) (३५) शासकीय वैद्यकीय महाविद्यालये व रुग्णालय, बारामती-पुणे (कार्यक्रम) ५२-यंत्रसामुग्री व साधनसामुग्री (२२१० ई९०२)
३. शासन निर्णय, वित्त विभाग क्रमांक: विअप्र-२०१३/प्र.क्र.३०/१३/विनियम, दिनांक १७.०४.२०१५ अन्वये तसेच वित्तीय अधिकार नियम पुस्तिका भाग-१, उप विभाग -२, अनुक्रमांक-३, नियम क्रमांक-७ अनुसार प्रशासकीय विभागास असलेल्या अधिकारान्वये हा शासन निर्णय निर्गमित करण्यात येत आहे.