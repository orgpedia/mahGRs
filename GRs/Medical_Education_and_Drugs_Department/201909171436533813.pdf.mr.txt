# Page 1
महाराष्ट्र आरोग्य सेवेत अनुचित लाभ देणे किंवा स्विकारणे यास प्रतिबंध याबाबतच्या प्रस्तावित अधिनियमाचा अभ्यास करण्यासाठी मंत्र्यांची समिती नियुक्त करण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः समिती ०७१७/प्र.क्र.१९४/अधिनियम
गोकुळदास तेजपाल रुग्णालय आवार, ९ वा मजला,
लोकमान्य टिळक मार्ग, मुंबई - ४०० ००१.
दिनांक: १७ सप्टेंम्बर, २०१९.
प्रस्तावना - “महाराष्ट्र आरोग्य सेवेत अनुचित लाभ देणे किंवा स्विकारणे यास प्रतिबंध याबाबतचा अधिनियम तयार करण्याचा प्रस्ताव दि. १९.०७.२०१८ रोजी झालेल्या मंत्रीमंडळ बैठकीत सादर करण्यात आला होता. या बैठकीमध्ये मंत्रीमंडळाने पुढील प्रमाणे निर्णय घेतला आहे.” :
मा. मंत्री वैद्यकीय शिक्षण यांच्या अध्यक्षतेखाली तीन मंत्र्यांची समिती नेमण्यात यावी. या समितीने प्रस्तावित अधिनियमावर पंधरा दिवसात चर्चा करून, आवश्यक असल्यास सुधारणा व सुचना करावयात व त्याबाबतचा सुधारित प्रस्ताव मंत्रीमंडळाच्या त्यापुढील बैठकीत सादर करण्यात यावा.
मा.मंत्रीमंडळाच्या उपरोक्त निर्णयाच्या अनुषंगे मा.मंत्री वैद्यकीय शिक्षण यांच्या अध्यक्षतेखाली मंत्र्यांची समिती नियुक्ती करण्याचा प्रस्ताव शासनाच्या विचाराधीन होता.
शासन निर्णय :
महाराष्ट्र आरोग्य सेवेत अनुचित लाभ देणे किंवा स्विकारणे यास प्रतिबंध याबाबतच्या प्रस्तावित अधिनियमावर चर्चा करून आवश्यक सुधारणा व सूचना करण्यासाठी मा.मंत्री वैद्यकीय शिक्षण यांच्या अध्यक्षतेखाली पुढील प्रमाणे समिती गठीत करण्यात येत आहे.
----------------------------------------------------
| १. | मा.मंत्री, वैद्यकीय शिक्षण. | :- अध्यक्ष |
| २. | मा. मंत्री, वित्त. | :-सदस्य |
| ३.  |  | मा.मंत्री,उर्जा. | :-सदस्य |
| ४. | मा.मंत्री, पर्यावरण. | :-सदस्य |
| ५.  |  | मा.मंत्री, रोजगार हमी योजना. | :-सदस्य |
| ६.  |  | सहसचिव/उपसचिव, (वैद्यकीय शिक्षण) | :-सदस्य सचिव |
----------------------------------------------------
# Page 2
शासन निर्णय क्रमांकः समिती-०७१७/प्र.क्र.१९४/अधिनियम
मंत्रीमंडाळाच्या दि.१९.०७.२०१८ रोजी झालेल्या बैठकीमध्ये घेण्यात आलेल्या निर्णयाच्या
अनुषंगाने महाराष्ट्र आरोग्य सेवेत अनुचित लाभ देणे किंवा स्विकारणे यास प्रतिबंध याबाबतच्या प्रस्तावित अधिनियमाबाबत विचारविनिमय करुन आवश्यक सूचना / सुधारणा सूचविण्याबाबत आवश्यक कार्यवाही व्हावी.