# Page 1
हिंगोली येथे १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व संलग्नित ४३० रुग्णखाटांचे रुग्णालय स्थापन करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: एमईडी-२०२३/प्र.क्र.३७३/२३/शिक्षण-१
९ वा मजला, गो.ते.रुग्णालय संकुल, नवीन मंत्रालय, लोकमान्य टिळक मार्ग, मुंबई ४०० ००१.
दिनांक: ०१.११.२०२३.
प्रस्तावना : जागतिक आरोग्य संघटनेच्या मानकांप्रमाणे प्रत्येकी १००० लोकसंख्येमागे १ डॉक्टर असणे आवश्यक आहे. महाराष्ट्र राज्य हे भारतातील प्रगत राज्य असून शैक्षणिक क्षेत्रात विशेषतः वैद्यकीय शिक्षणाच्या क्षेत्रात अग्रगण्य राज्य मानले जाते. तथापि महाराष्ट्राची आर्थिक पाहणी सन २०२०-२०२१ नुसार महाराष्ट्र राज्यात प्रति १००० लोकसंख्येमागे डॉक्टरांचे प्रमाण ०.८४ इतके आहे. देश पातळीवरील सरासरीच्या (०.९०) दृष्टीने सदर प्रमाण कमी असून जागतिक आरोग्य संघटनेची मानके विचारात घेता हे प्रमाण अत्यंत अल्प आहे. राज्यात सध्या डॉक्टरांची कमतरता असल्यामुळे वैद्यकीय शिक्षण विभागातील व सार्वजनिक आरोग्य विभागातील डॉक्टरांची बहुतांश पदे रिक्त आहेत. त्यामुळे राज्याच्या निमशहरी, ग्रामीण, दुर्गम व अतिदुर्गम भागातील जनतेस आरोग्यविषयक प्राथमिक सुविधा उपलब्ध करुन देण्यात अडचणी निर्माण होतात. राज्याच्या लोकसंख्येत झालेली वाढ आणि वैद्यकीय शिक्षणाबाबत तसेच आरोग्य सुविधेबाबत निर्माण झालेली जागरुकता लक्षात घेता नवीन शासकीय वैद्यकीय महाविद्यालयांची स्थापना करणे आवश्यक आहे.
राज्यातील हिंगोली जिल्ह्याचा बराचसा भाग ग्रामीण असल्यामुळे या जिल्ह्यात दर्जेदार व परवडण्याजोग्या वैद्यकीय सुविधांचा अभाव जाणवत आहे. सद्य:स्थितीत उक्त जिल्ह्यामध्ये सार्वजनिक आरोग्य विभागाच्या अखत्यारीतील जिल्हा रूग्णालय आहे. परंतु, सदर मर्यादित वैद्यकीय सेवा संबंधित जिल्ह्यास आरोग्य व्यवस्था पुरविण्यास अपुरी पडत आहे. यास्तव हिंगोली जिल्ह्यामध्ये १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नित ४३० रुग्णखाटांचे रुग्णालय स्थापन करण्याची बाब शासनाच्या विचाराधीन होती.
त्यानुषंगाने सादर करण्यात आलेल्या प्रस्तावास दिनांक १६.०९.२०२३ रोजीच्या मा.मंत्रिमंडळाच्या बैठकीत मान्यता प्राप्त झाली आहे. मा.मंत्रिमंडळाच्या मान्यतेच्या अनुषंगाने शासनाने खालीलप्रमाणे निर्णय घेतला आहे.
शासन निर्णय:
१. हिंगोली येथे १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नित ४३० रुग्णखाटांचे रुग्णालय राष्ट्रीय आयुर्विज्ञान आयोगाच्या मान्यतेनंतर सुरु करण्यास मान्यता देण्यात येत आहे.
# Page 2
शासन निर्णय क्रमांकः एमईडी-२०२३/प्र.क्र.३७३/२३/शिक्षण-१
२. राष्ट्रीय आयुर्विज्ञान आयोगाच्या मानकांनुसार सार्वजनिक आरोग्य विभागाच्या अखत्यारीतील हिंगोली येथील जिल्हा सामान्य रुग्णालय, आवश्यक स्थावर जंगम मालमत्तेसह तात्पुरत्या स्वरूपात किमान ७ वर्षांसाठी वैद्यकीय शिक्षण व औषधी द्रव्ये विभागास सदर नवीन शासकीय वैद्यकीय महाविद्यालय सुरु करण्यासाठी निःशुल्क वापरास उपलब्ध करण्यास मान्यता देण्यात येत आहे.
३. राष्ट्रीय आयुर्विज्ञान आयोगाच्या मानकांनुसार सदर शासकीय वैद्यकीय महाविद्यालय व संलग्नित रुग्णालयाकरिता जिल्हा हिंगोली, तालुका हिंगोली अंतर्गत मौजे हिंगोली येथील पशुसंवर्धन विकास मंडळ, पुणे यांच्या मालकीची, महाराष्ट्र पशूधन विकास महामंडळ यांच्या अधीनस्त तसेच प्रक्षेत्र व्यवस्थापक, वळू माता प्रक्षेत्र हिंगोली यांच्या ताब्यात असलेली गट क्र. २७ (क्षेत्र ३.७६ हे. आर), गट क्र.३५ (क्षेत्र २.८२ हे. आर.) गट क्र. ३६ (क्षेत्र ९.६९ हे. आर), गट ३७ (क्षेत्र ५.८१ हे. आर) अशी एकूण २२.०८ हे. आर इतकी जमीन संबंधित जिल्हाधिकारी यांच्यामार्फत वैद्यकीय शिक्षण व औषधी द्रव्ये विभागास निःशुल्क हस्तांतरीत करण्यास मान्यता देण्यात येत आहे. तसेच सदर जागेत बांधकाम पूर्ण झाल्यावर नवीन शासकीय वैद्यकीय महाविद्यालय व संलग्नित रुग्णालय स्थलांतरीत करण्यास मान्यता देण्यात येत आहे.
४. सदर शासकीय वैद्यकीय महाविद्यालय व रुग्णालयासाठी अनुक्रमे विवरणपत्र “क व ड” मध्ये दर्शविल्याप्रमाणे आवश्यक पदनिर्मिती करण्यास, त्यावरील खर्चास आणि पदे भरण्यास मान्यता देण्यात येत आहे. यासाठी उच्चस्तरीय समितीच्या मान्यतेची अट शिथील करण्यात येत आहे.
५. सदर शासकीय वैद्यकीय महाविद्यालय व संलग्नित रुग्णालयासाठी आवश्यक तसेच अतिरिक्त बांधकाम करण्यास व त्यासाठी आवश्यक खर्चास विवरणपत्र “अ व ब” मध्ये दर्शविल्याप्रमाणे मान्यता देण्यात येत आहे.
६. सदर शासकीय वैद्यकीय महाविद्यालय व रुग्णालयासाठी विवरणपत्र - “इ” मध्ये दर्शविल्याप्रमाणे
अंदाजे रू. ४८५.०८ कोटी (अनावर्ती खर्च सुमारे रु. ३६१.७५ कोटी व पहिल्या चार वर्षांकरिता आवर्ती खर्च सुमारे रूपये १२३.३३ कोटी) इतका खर्च अपेक्षित असून आवश्यक निधी उपलब्ध करुन सदर निधीच्या खर्चास मान्यता देण्यात येत आहे. त्याचप्रमाणे आवश्यकतेनुसार वेळोवेळी पूरक मागणीद्वारे निधी उपलब्ध करण्यास मान्यता देण्यात येत आहे. तसेच, चौथ्या वर्षाप्रमाणे त्यानंतर प्रति वर्षी सुमारे रूपये ४३.६१ कोटी इतका निधी आवश्यक आवर्ती खर्चासाठी उपलब्ध करून देऊन त्याप्रमाणे खर्चास मान्यता देण्यात येत आहे.
७. उक्त महाविद्यालये व संलग्नित रुग्णालयांकरिता आवश्यक असणारी स्वच्छता, आहार, सुरक्षा, वस्त्र स्वच्छता ही सर्व कामे बाह्यस्त्रोतामार्फत करून घेण्यास परवानगी देण्यात येत आहे. सदरची कामे
शासनाच्या पूर्व मान्यतेने जाहीर निविदा प्रक्रियेच्या माध्यमातून ठेकेदारांची नियुक्तीद्वारे करुन घेण्यात यावीत.
पृष्ठ ७ पैकी २
# Page 3
शासन निर्णय क्रमांकः एमईडी-२०२३/प्र.क्र.३७३/२३/शिक्षण-१
८. प्रस्तुत शासन निर्णय नियोजन विभागाचे अनौपचारीक संदर्भ क्रमांक १८१/१४७५, दि.
११.०९.२०२३ तसेच वित्त विभागाचे अनौपचारीक संदर्भ क्रमांक ३७८/ व्यय १३, दि.१२.०९.२०२३ रोजीच्या अभिप्रायानुसार आणि मा. मंत्रीमंडळाच्या दि.१६.०९.२०२३ रोजीच्या बैठकीतील मान्यतेनुसार निर्गमित करण्यात येत आहे.
# Page 4
# Page 5
# Page 6
# Page 7