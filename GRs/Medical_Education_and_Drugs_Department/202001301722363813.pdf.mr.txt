# Page 1
प्रशासकीय मान्यता
सन २०१९ - २० या आर्थिक वर्षात विभागाच्या नियंत्रणाखालील शासकीय वैद्यकीय महाविद्यालये व रुग्णालयांना आवश्यक यंत्रसामुग्री खरेदीस प्रशासकीय मान्यता देणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय, क्रमांक : यंसाख-२०२०/प्र.क्र.४७/प्रशा-१
मंत्रालय, मुंबई - ४०० ०३२,
दिनांक : ३० जानेवारी, २०२०
वाचा : १) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग-४, दिनांक ०१.१२.२०१६.
२) शासन निर्णय, सार्वजनिक आरोग्य विभाग, क्रमांक खरेदी-२०१६/ प्र.क्र.२४०/ आरोग्य-८, दिनांक २६.०७.२०१७.
३) शासन निर्णय, सार्वजनिक आरोग्य विभाग, क्रमांक खरेदी-२०१६/ प्र.क्र.२४०/ आरोग्य-८, दिनांक ०७.०३.२०१८.
४) संचालक वैद्यकीय शिक्षण व संशोधन, मुंबई यांचे पत्र क्र : संवैशिवसं / साख / प्रस्ताव (Non-merged) ( भाग-८) / ४२१० १६२९/१०४७/३-म/२०२०, दि.२८.०१.२०२०
शासन निर्णय :
विभागाच्या अधिपत्याखालील शासकीय वैद्यकीय महाविद्यालये व संलग्नित रुग्णालयांमध्ये मिरज व यवतमाळ या संस्थांना राज्य योजनेंतर्गत (४२१० १६२९) या लेखाशीर्षाअंतर्गत उपलब्ध असलेल्या निधीतून यंत्रसामुग्री व साधनसामुग्री खरेदी करण्याकरीता रुपये ४,४८,१३,९४३/- (रुपये चार कोटी अठ्ठेचाळीस लक्ष तेरा हजार नऊशे त्रेचाळीस फक्त) इतक्या रक्कमेची परिशिष्ट “ अ ” मध्ये नमूद केलेल्या संस्थांच्या नावासमोरील तपशीलानुसार या शासननिर्णयान्वये पुढील अटी व शर्तीच्या अधीन राहून एकत्रितरित्या प्रशासकीय मंजूरी देण्यात येत आहे.
----------------------------------------------------------
|  | अ.क्र. |  |  | संस्थेचे नाव |  |  | यंत्रसामुग्री प्रस्तावित किंमत |  |
|  | १ |  |  | सर्वोपचार रुग्णालय, मिरज |  |  | २,६८,१३,९४३ |  |
|  | २ |  |  | सर्वोपचार रुग्णालय, यवतमाळ |  |  | १,८०,००,००० |  |
|  | एकूण |  |  | ४,४८,१३,९४३ |  |
----------------------------------------------------------
# Page 2
शासन निर्णय क्रमांकः यंसाख-२०२०/प्र.क्र.४७/प्रशा-१
अटी :
१. सदर प्रशासकीय मान्यता संबंधित संस्थेस संबंधित लेखाशीर्षाखाली यंत्रसामुग्रीपरत्वे मंजूर असलेल्या निधीतून प्रदान करण्यात येत आहे.
२. उपरोक्त कोणतीही यंत्रसामुग्री हाताळण्यासाठी नव्याने पदनिर्मितीची आवश्यकता नसून ती संस्थेत असलेल्या विद्यमान अधिकारी / कर्मचारी यांचेकडून सदर यंत्रसामुग्रीची हाताळणी करण्यात यावी. तसेच सदर यंत्रसामुग्री कोणत्याही परिस्थितीत बंद अवस्थेत वा विनावापर पडून राहणार नाही याची खबरदारी संबधित अधिष्ठाता यांनी घ्यावी.
३. सदर विषयी " शासकीय विभागाने करावयाच्या कार्यालयीन खरेदीसाठीच्या कार्यपध्दतीची नियमपुस्तिका " याबाबत उद्योग, ऊर्जा व कामगार विभागाने निर्गमित केलेल्या शासन निर्णय क्र. भांखस-२०१४/प्र.क्र.८२/भाग-III/उद्योग-४, दिनांक ०१.१२.२०१६ मध्ये नमूद केलेल्या विहीत कार्यपध्दतीचे अनुपालन करण्यात यावे.
४. सदर यंत्रसामुग्री खरेदी विषयक प्रक्रिया " औषधे, तद्अनुषंगीक उपभोग्य वस्तू व वैद्यकीय उपकरणे या बाबींची खरेदी हाफकिन बायो-फामास्युटीकल्स कॉपोरेशन लि. मार्फत करण्याबाबत " निर्गमित शासन निर्णय, सार्वजनिक आरोग्य विभाग, क्रमांक खरेदी-२०१६/ प्र.क्र.२४०/आरोग्य-८, दिनांक २६.०७.२०१७ नुसार करावी.
५. सदर यंत्रसामुग्रीची आवश्यकता असल्याचे व त्याची किंमत बाजारभावापेक्षा जास्त नसल्याची खात्री संचालक (वै. शि.) तसेच संबंधित अधिष्ठाता यांनी करावी.
६. सदर यंत्रसामुग्रीची विनिर्दिष्टे व्यापक, सर्वसमावेशक असून त्यानुसार यंत्रपुरवठा करु शकणारे किमान तीन उत्पादक/पुरवठादार यांचेकडून तीन निविदा प्राप्त होऊ शकतील अशा प्रकारची आहेत, असे संचालक (वै. शि.) यांनी प्रमाणित करावे.
७. प्रस्तावित यंत्रसामुग्रीचा समावेश इतरत्र कोणत्याही प्रस्तावात अंतर्भूत केलेला नसल्याबाबत व सदर यंत्रसामुग्री संबंधित संस्थेस आवश्यक असल्याबाबत संचालकांनी खात्री करावी.
८. मुख्य यंत्र व त्यांचे सुटे भाग (Accessories) यांच्या किंमती भिन्न दर्शविणे आवश्यक राहील.
९. सदर विषयी यंत्रसामुग्री खरेदीबाबत निर्णय घेताना प्रशासकीय मान्यता प्रदान करण्यात आलेल्या लेखाशिर्षाखाली मंजुर अनुदानाच्या तरतूदीपेक्षा जास्त खर्च केला जाणार नाही याची दक्षता घ्यावी.
१०.उपरोक्त शासन निर्णय, उद्योग, ऊर्जा व कामगार व कामगार विभाग, दिनांक ०१.१२.२०१६ मधील परिच्छेद क्रमांक ३.१.२ " किंमतीचा अंदाज व किंमतीचा वाजवीपणा " या शीर्षकाखालील परिच्छेद क्रमांक ३.१.२.१ मधील तरतूदीचे संबंधित खरेदी समितीने अनुपालन करावे. सदर तरतूदीचे अनुपालन केलेल्या यंत्राच्या किंमतीस आवश्यकतेनुसार सुधारित प्रशासकीय मान्यता देण्यात येईल.
पृष्ठ ७ पैकी २
# Page 3
शासन निर्णय क्रमांकः यंसाख-२०२०/प्र.क्र.४७/प्रशा-१
२. या प्रयोजनासाठी उपरोक्त तक्त्यात नमूद केलेल्या यंत्रसामुग्री खरेदीसाठी येणारा खर्च खालील लेखाशीर्षातून भागविण्यात यावा.
(सर्व संस्थांसांठी सामाईक लेखाशीर्ष)
मागणी क्रमांक –एस ४ राज्ययोजना
४२१० वैद्यकीय सेवा व सार्वजनिक आरोग्य यांवरील भांडवली खर्च
०३ वैद्यकिय शिक्षण, प्रशिक्षण व संशोधन
१०५ विषमचिकित्सा
(००) (३७) शासकीय वैद्यक महाविद्यालये व रुग्णालये यांचे
बळकटीकरण व दर्जावाढकरणे (कार्यक्रम) (४२१० १६२९)
५२ यंत्रसामुग्री व साधन सामुग्री
३. शासन निर्णय, वित्त विभाग, क्रमांक: विअप्र-२०१३/प्र.क्र.३०/१३/विनियम, दिनांक १७.०४.२०१५ अन्वये तसेच वित्तीय अधिकार नियम पुस्तिका भाग-१, उप विभाग -२, अनुक्रमांक-३, नियम क्रमांक-७ अनुसार प्रशासकीय विभागास असलेल्या अधिकारान्वये हा शासन निर्णय निर्गमित करण्यात येत आहे.
# Page 4
# Page 5
# Page 6
# Page 7