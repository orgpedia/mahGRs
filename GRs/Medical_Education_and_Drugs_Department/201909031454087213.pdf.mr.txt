# Page 1
राज्यातील शासकीय वैद्यकीय, दंत आयुर्वेद महाविद्यालयातील आणि शासन अनुदानित आयुर्वेद व युनानी महाविद्यालयातील आंतरवासिता प्रशिक्षणार्थीचे विद्यावेतनात वाढ करण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक : एमईडी १०१५/प्र.क्र.२५०/१५/शिक्षण-२
गोकुळदास तेजपाल रुग्णालय आवार, ९ वा मजला,
लोकमान्य टिळक मार्ग, नवीन मंत्रालय, मुंबई-४०० ००१.
दिनांक :- ०३ सप्टेंबर, २०१९
वाचा:- १) शासन निर्णय, वैद्यकीय शिक्षण व औषधी द्रव्ये विभाग क्रमांक : पीजीएम १०११/प्र.क्र.१७६/ ११/ शिक्षण-२, दिनांक ११ मे, २०१२.
प्रस्तावना:
राज्यातील शासकीय वैद्यकीय, दंत व आयुर्वेद आणि शासन अनुदानित आयुर्वेद तसेच युनानी महाविद्यालयांतील आंतरवासिता प्रशिक्षणार्थीना उपरोक्त दिनांक ११/०५/२०१२ च्या शासन निर्णयानुसार दरमाह रुपये ६०००/- इतके विद्यावेतन देण्यात येत आहे. इतर राज्यातील आंतरवासिता प्रशिक्षणार्थीना देण्यात येणाऱ्या विद्यावेतनाचा दर विचारात घेता राज्यातील आंतरवासिता प्रशिक्षणार्थीचे विद्यावेतन वाढवून दरमहा रुपये ११०००/- इतके करण्याची बाब शासनाच्या विचाराधीन होती.
शासन निर्णय:
राज्यातील शासकीय वैद्यकीय, दंत व आयुर्वेद महाविद्यालयातील आणि शासन अनुदानित आयुर्वेद व युनानी महाविद्यालयातील आंतरवासिता प्रशिक्षणार्थींचे विद्यावेतन दरमहा रुपये ६०००/- वरुन दरमहा रुपये ११०००/- इतके करण्यास शासन मान्यता देण्यात येत आहे.
२. सदर वाढ ही दिनांक ०१/०८/२०१९ पासून लागू राहील.
३. याप्रित्यर्थ होणारा खर्च हा आंतरवासी प्रशिक्षणार्थीचे विद्यावेतन ज्या लेखाशिर्षाखाली खर्ची टाकले जाते, त्या लेखाशिर्षातंर्गत तरतूदीतून भागविण्यात यावा.
४. हा शासन निर्णय वित्त विभागाच्या अनौपचारिक संदर्भ क्रमांक ६९/ व्यय-१३, दिनांक १३/०८/२०१९ अन्वये त्या विभागाच्या सहमतीने आणि मंत्रिमंडळाच्या दिनांक २८/०८/२०१९ रोजीच्या बैठकीतील निर्णयास अनुसरुन निर्गमित करण्यात येत आहे.
# Page 2
शासन निर्णय क्रमांकः एमईडी १०१५/प्र.क्र.२५०/१५/शिक्षण-२
# Page 3