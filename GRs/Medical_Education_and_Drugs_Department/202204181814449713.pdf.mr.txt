# Page 1
इंदिरा गांधी शासकीय वैद्यकीय महाविद्यालय व रूग्णालय, नागपूर या संस्थेस वर्ग-४ संवर्गाच्या सेवा बाह्यस्त्रोतामार्फत राबविण्यास प्रशासकीय मान्यता देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: वैशिवि-२०२२/प्र.क्र. ७४ / प्रशा-२
गोकुळदास तेजपाल रुग्णालय आवार,
गो. ते. संकुल इमारत, ९ वा मजला, मंत्रालय, मुंबई.
तारीख: १८ एप्रिल, २०२२
वाचा : १) उद्योग, ऊर्जा व कामगार विभाग, शासन निर्णय क्र. भांखस-२०१४/प्र.क्र. ८२ / भाग ॥/उद्योग-४, दि. ०१.१२.२०१६ २) वित्त विभाग, शासन परिपत्रक क्र. पदनि-२०१३/प्र.क्र. ११२/१३/ वित्तीय सुधारणा-१, दि.
०२.१२.२०१६ ३) वित्त विभाग, शासन परिपत्रक क्र. पदनि-२०१६/प्र.क्र. २९/१६/ वित्तीय सुधारणा - १, दि.
०२.०८.२०१६ ४) वित्त विभाग, शासन निर्णय क्र. विअप्र-२०१३/प्र.क्र. ३० / २०१३ / विनियम, भाग-२, दि.
१७.०४.२०१५ ५) आयुक्त, वैद्यकीय शिक्षण व संशोधन यांचे पत्र क्रमांकः संवैशिवसं/शैवि ४/इंगांशावैमवरूना/बाह्य स्रोत/२०११, दिनांक १४.०३.२०२२ ६) आयुक्त, वैद्यकीय शिक्षण व संशोधन यांचे पत्र क्रमांकः संवैशिवसं/ शैवि ४/इंगांशावैमवरूना/बाह्यस्रोत/२०११, दिनांक ०४.०४.२०२२
प्रस्तावना :
वैद्यकीय शिक्षण व संशोधन संचालनालयाच्या अधिपत्याखालील इंदिरा गांधी शासकीय वैद्यकीय महाविद्यालय व रूग्णालय, नागपूर संस्थेस रूग्णसेवेसाठी आवश्यक वर्ग-४ संवर्गाच्या सेवा बाह्यस्त्रोतामार्फत उपलब्ध करून घेण्याच्या अनुषंगाने संस्थास्तरावर निविदा प्रक्रिया राबविण्यात आली आहे. सदर निविदा प्रक्रियेअंती निविदेमध्ये न्युनतम दरकरारानुसार येणाऱ्या रू. ३,४९,६९,४६०/ इतक्या ११ महिन्यांच्या खर्चास प्रशासकीय मान्यता देण्याचा प्रस्ताव संदर्भ क्र. ५ व ६ वरील पत्रान्वये संचालनालयाने शासनास सादर केला आहे. सदर प्रस्तावास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः वैशिवि-२०२२/प्र.क्र. ७४ / प्रशा-२, दिनांक १८ एप्रिल,२०२२
शासन निर्णय :
इंदिरा गांधी शासकीय वैद्यकीय महाविद्यालय व रूग्णालय, नागपूर संस्थेस रूग्णसेवेसाठी आवश्यक वर्ग-४ संवर्गाच्या सेवा उपलब्ध करून घेण्यासाठी ११ महिन्यांच्या कालावधीसाठी
राबविण्यात आलेल्या निविदा प्रक्रियेमध्ये प्राप्त न्युनतम देकाराचा तपशील खालील प्रमाणे आहे.
-------------------------------------------------------------------------------------------------------------------------------------------------------------------------------------------
| बाह्ययंत्रणेद्वारे भरावयाची पदे | नियमित रितीने भरल्यास वेतनावरील खर्च | नियमित रितीने भरल्यास वेतनावरील खर्च | बाह्यस्त्रोताद्वारे भरल्यास येणारा खर्च | बाह्यस्त्रोताद्वारे भरल्यास येणारा खर्च |
|  | २ | ३ |
|  | मासिक | ११ महिन्यांसाठी | मासिक | ११ महिन्यांसाठी |
| १६५ | १६५ X २१४०४= ३५,३१,६६० | ३५,३१,६६० × ११ = ३,८८,४८,२६० | १६५ × १९,२६६.९२ ३१,७९,०४१.८ | ३१,७९,०४१.८_×_११= ३,४९,६९,४६० |
-------------------------------------------------------------------------------------------------------------------------------------------------------------------------------------------
२. उपरोक्त प्रमाणे रू. १९२६६.९२/- या मासिक दराने पुढील ११ महिन्यांसाठी येणाऱ्या एकूण रू. ३,४९,६९,४६०/- (अक्षरी रूपये तीन कोटी एकोणपन्नास लाख एकोणसत्तर हजार चारशे साठ
फक्त) इतक्या खर्चास सदर आदेशान्वये प्रशासकीय मान्यता प्रदान करण्यात येत आहे.
३. सदर रूग्णसेवेसाठी आवश्यक वर्ग-४ संवर्गाच्या सेवा बाह्ययंत्रणेद्वारे करून उपलब्ध घेण्यासाठी कंत्राट देतांना उद्योग, ऊर्जा व कामगार विभाग, शासन निर्णय दि. ०१.१२.२०१६ मधील
तरतुदींनुसार विहित प्रक्रियेचे पालन केल्याच्या अटीच्या अधीन राहून मान्यता देण्यात येत आहे. सदर सेवा बाह्ययंत्रणेद्वारे उपलब्ध करून घेताना या अनुषंगाने शासनाने वेळोवेळी विहित केलेल्या सर्व अटी व शर्तीचे पालन करण्यात यावे. तसेच कंत्राटदार संस्थेने सुध्दा शासनाने वेळोवेळी विहित केलेल्या अटी शर्तीचे (उदा. किमान वेतन, कर्मचारी भविष्य निर्वाह निधी इत्यादीबाबत.) पालन करणे
बंधनकारक राहील. उपरोक्त सेवा करार ११ महिन्यांच्या कालावधीनंतर आपोआप संपुष्टात येईल. या कराराची मुदत संपुष्टात येण्यापूर्वी पुढील मुदतवाढीसाठी अथवा नव्याने ई निविदा प्रसारित करण्यास शासनाची पूर्व परवानगी घेणे बंधनकारक राहील.
४. सदर बाबीसाठी येणारा खर्च संस्थेच्या खालील लेखाशीर्षाखालील (१०) कंत्राटी सेवा सन २०२२-२३ वित्तीय वर्षाच्या मंजूर निधीतून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः वैशिवि-२०२२/प्र.क्र. ७४ / प्रशा-२, दिनांक १८ एप्रिल,२०२२
मागणी क्रमांक एस-१
२२१०, वैद्यकीय सेवा व आरोग्य
०१ – नागरी आरोग्य सेवा विषमचिकित्सा वैद्यकीय शिक्षण, प्रशिक्षण व संशोधन
(०२) – महसुली क्षेत्रातील रूग्णालये व दवाखाने मुफसल क्षेत्रातील
शासकीय अध्यापन रूग्णालये
(०२) (०७) – मेयो सर्वोपचार रूग्णालय, नागपूर
सांकेतांक - २२१० १६९९ (योजनेत्तर)
५. सदर शासन निर्णय वित्त विभाग, शासन निर्णय, दिनांक १७.०४.२०१५ मधील उप विभाग चार, अ.क्र. ११ नुसार प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे.