# Page 1
सिंधुदूर्ग येथे १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नित जिल्हा सामान्य रूग्णालयाचे श्रेणीवर्धन करून ५०० रुग्णखाटांचे रुग्णालय स्थापन करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः एमईडी २०१६/प्र.क्र.२३१/१६/शिक्षण १
९ वा मजला, गो.ते.रुग्णालय संकुल, लोकमान्य टिळक मार्ग, नवीन मंत्रालय, मुंबई ४०० ००१ दिनांक : ८ डिसेंबर, २०२०.
प्रस्तावना : जागतिक आरोग्य संघटनेच्या मानकांप्रमाणे १००० लोकसंख्येसाठी १ डॉक्टर असणे आवश्यक आहे. सद्य:स्थितीत राज्याच्या लोकसंख्येचा विचार केल्यास प्रति १००० लोकसंख्येमागे डॉक्टरांचे प्रमाण ०.६४ इतके म्हणजेच मानकांपेक्षा कमी आहे. राज्यात सध्या डॉक्टरांची कमतरता असल्यामुळे वैद्यकीय शिक्षण विभागातील व सार्वजनिक आरोग्य विभागातील डॉक्टरांची बहुतांश पदे रिक्त आहेत. त्यामुळे राज्याच्या निमशहरी, ग्रामीण, दुर्गम व अतिदुर्गम भागातील जनतेस आरोग्यविषयक प्राथमिक सुविधा उपलब्ध करुन देण्यात अडचणी निर्माण होतात. राज्याच्या लोकसंख्येत झालेली वाढ आणि वैद्यकीय शिक्षणाबाबत तसेच आरोग्य सुविधेबाबत निर्माण झालेली जागरुकता लक्षात घेता नवीन शासकीय वैद्यकीय महाविद्यालय सुरु करणे गरजेचे आहे.
तसेच, राज्यातील उपलब्ध वैद्यकीय सुविधांचा विचार करता सिंधुदूर्ग जिल्हा तुलनेने वैद्यकीय सुविधा उपलब्ध करण्यामध्ये मागासलेला आहे. त्यामुळे सिधुदूर्ग येथे नवीन शासकीय वैद्यकीय महाविद्यालय निर्माण करण्याची बाब शासनाच्या विचाराधीन होती. त्यानुषंगाने सदर प्रस्ताव मा.मंत्रिमंडळाच्या मान्यतेसाठी सादर करण्यात आला होता. त्यास आता दिनांक २४.११.२०२० रोजीच्या मा. मंत्रिमंडळाच्या बैठकीत मान्यता देण्यात आली आहे. त्यानुषंगाने शासनाने खालीलप्रमाणे निर्णय घेतला आहे.
शासन निर्णयः केंद्र शासन व राष्ट्रीय आयुर्विज्ञान आयोग यांच्या मान्यतेच्या अधीन राहून सिंधुदूर्ग येथे १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नित जिल्हा सामान्य रूग्णालयाचे श्रेणीवर्धन करून ५०० रुग्णखाटांचे रुग्णालय स्थापन करण्यास याद्वारे शासन मान्यता देत आहे.
२. या महाविद्यालयांसाठी या शासन निर्णयासोबत जोडलेल्या विवरणपत्र “अ” मध्ये दर्शविल्याप्रमाणे विविध संवर्गातील पदे अंदाजपत्रकीय तरतूद करुन विहित मार्गाने निर्माण
# Page 2
शासन निर्णय क्रमांकः एमईडी २०१६/प्र.क्र.२३१/१६/शिक्षण १ करण्यास व भरण्यास परवानगी देण्यात येत आहे. या कार्यवाहीस उच्चस्तरीय सचिव समितीच्या मान्यतेची आवश्यकता नाही.
३. सदर महाविद्यालयांशी संलग्नित अनुषंगिक रुग्णालयासाठी या शासन निर्णयासोबत जोडलेल्या विवरणपत्र “ब” मध्ये दर्शविल्याप्रमाणे विविध संवर्गातील पदे अंदाजपत्रकीय तरतूद करुन विहित मार्गाने निर्माण करण्यास व भरण्यास परवानगी देण्यात येत आहे. या कार्यवाहीस देखील उच्चस्तरीय सचिव समितीच्या मान्यतेची आवश्यकता नाही.
४. या महाविद्यालय व अनुषंगिक रुग्णालयांसाठी आवश्यक तसेच अतिरिक्त बांधकाम व बांधकाम खर्चास विवरणपत्र “क” मध्ये दर्शविल्याप्रमाणे मान्यता देण्यात येत आहे.
५. सदर महाविद्यालय व अनुषंगिक रुग्णालयांच्या ठिकाणी राष्ट्रीय आयुर्विज्ञान आयोगाच्या मानकांनुसार पद निर्मिती, बांधकाम, यंत्रसामुग्री व देखभाल, आवर्ती खर्च व बाह्यस्त्रोत खर्च यासाठी येणाऱ्या एकूण अंदाजित रुपये ९६६.०८ कोटी (अनावर्ती खर्च रू.६९२.०० कोटी व आवर्ती खर्च रू.२७४.०८ कोटी) इतका निधी विवरणपत्र “ड” मध्ये दर्शविल्याप्रमाणे उपलब्ध करुन त्याप्रमाणे खर्च करण्यास मान्यता देण्यात येत आहे. त्याचप्रमाणे आवश्यकता भासल्यास पूरक मागणीद्वारे निधी उपलब्ध करुन देण्यास मान्यता देण्यात येत आहे. संचालक, वैद्यकीय शिक्षण व संशोधन, मुंबई यांनी सन २०२१-२२ ते २०२४-२५ या आर्थिक वर्षामध्ये आवश्यक ती अर्थसंकल्पिय तरतुद करुन घ्यावी.
६. या महाविद्यालय व संलग्नित रुग्णालयांकरिता आवश्यक असणारी स्वच्छता, आहार, सुरक्षा, वस्त्र स्वच्छता ही सर्व कामे बाह्यस्त्रोतामार्फत राबविण्यास परवानगी देण्यात येत आहे.
सदरची कामे जाहीर निविदा प्रक्रियेमार्फत ठेकेदारांची नियुक्ती करुन शासनाच्या पूर्व मान्यतेने करुन घेण्यात यावीत.
७. नवीन शासकीय वैद्यकीय महाविद्यालय व रुग्णालयाकरिता राष्ट्रीय आयुर्विज्ञान आयोगाच्या मानकांप्रमाणे सार्वजनिक आरोग्य विभागाच्या अंतर्गत जिल्हा सामान्य रुग्णालय स्थावर जंगम मालमत्तेसह (किमान २० एकर जागेसह) कायमस्वरूपी वैद्यकीय शिक्षण व औषधी द्रव्ये विभागास निशुल्क वापरास हस्तांतरीत करण्यास मान्यता देण्यात येत आहे.
८. सदर महाविद्यालय शैक्षणिक वर्ष सन २०२१-२२ पासून सुरु करण्यासाठी संचालक, वैद्यकीय शिक्षण व संशोधन संचालनालय, मुंबई यांनी आवश्यक ती कार्यवाही करावी.
९. हा शासन निर्णय वित्त विभागाच्या अनौपचारीक संदर्भ क्रमांक-४५४/२०२०/व्यय-१३, दिनांक-२३.११.२०२० रोजीच्या अभिप्रायानुसार व मा. मंत्रीमंडळाच्या दिनांक २४.११.२०२० रोजीच्या मान्यतेनुसार निर्गमित करण्यात येत आहे.
पृष्ठ ८ पैकी २
# Page 3
शासन निर्णय क्रमांकः एमईडी २०१६/प्र.क्र.२३१/१६/शिक्षण १
# Page 4
# Page 5
# Page 6
# Page 7
# Page 8