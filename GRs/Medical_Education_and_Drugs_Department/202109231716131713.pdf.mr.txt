# Page 1
शासकीय वैद्यकीय महाविद्यालय व अतिविशेषोपचार रूग्णालय स्थापन करण्यासाठी सार्वजनिक खाजगी भागीदारी (PPP) धोरण ठरविणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक: एमईडी-२०२१/प्र.क्र.१६/२०२१/शिक्षण-१
९ वा मजला, गो.ते. रुग्णालय संकुल, लोकमान्य टिळक मार्ग,
मंत्रालय, मुंबई - ४०० ००१.
दिनांक : २३ सप्टेबर, २०२१.
प्रस्तावना: राज्यामध्ये सार्वजनिक आरोग्य विभाग, वैद्यकीय शिक्षण विभाग, महानगरपालिका तसेच नगरपालिकामार्फत आरोग्य सुविधा पुरविण्यात येतात. तथापि, राज्यातील बराचसा भाग ग्रामीण असल्यामुळे तेथील आणि लहान शहरातील जनतेस दर्जेदार व परवडण्याजोग्या वैद्यकीय सुविधांचा अभाव जाणवत आहे. सद्य:स्थितीत बऱ्याचशा जिल्ह्यांमध्ये सार्वजनिक आरोग्य सेवेचे जिल्हा रुग्णालय किंवा वैद्यकीय शिक्षण विभागाचे रूग्णालय आरोग्य सेवा देण्याचे कार्य करत आहेत. तथापि, राज्यात सध्या डॉक्टरांची कमतरता असल्यामुळे वैद्यकीय शिक्षण विभागातील व सार्वजनिक आरोग्य विभागातील डॉक्टरांची बहुतांश पदे रिक्त आहेत. त्यामुळे राज्याच्या निमशहरी, ग्रामीण, दुर्गम व अतिदुर्गम भागातील जनतेस आरोग्य विषयक प्राथमिक सुविधा अत्यंत अल्प प्रमाणात उपलब्ध होतात.
तसेच बऱ्याचशा दुर्धर, अनुवंशिक, जीर्ण आजारांवर अतिविशेषोपचार तृतीयक आरोग्य सेवा (Tertiary care) देखील उपलब्ध करून देणे आवश्यक आहे. त्याचप्रमाणे सतत होणारी लोकसंख्या वाढ विचारात घेता राज्यातील सर्वसामान्य जनतेच्या आरोग्याच्या दृष्टीकोनातून डॉक्टरांच्या संख्येत वाढ करणे नितांत गरजेचे असून त्यासाठी राज्यात नवीन शासकीय वैद्यकीय महाविद्यालयांची निर्मिती करणे आवश्यक आहे.
२. त्यानुषंगाने महाराष्ट्र शासनाने सन २०३० पर्यंत परवडणाऱ्या दरात अति विशेषोपचार आरोग्य सेवा उपलब्ध करण्याचे ध्येय ठरविले आहे. तथापि, त्यामध्ये आरोग्य सेवेसाठी आवश्यक असलेल्या मनुष्यबळाची कमतरता व परवडणाऱ्या सुविधांचा अभाव या अडचणी दिसून येतात. कोविड-१९ च्या महामारीमध्ये वैद्यकीय महाविद्यालयामधील सुविधांमध्ये वाढ करणे व नवीन वैद्यकीय महाविद्यालय व अतिविशेषोपचार रूग्णालय स्थापन करण्याची निकड समोर आली आहे.
३. जागतिक आरोग्य संघटनेच्या मानकांप्रमाणे १००० लोकसंख्येसाठी १ डॉक्टर असणे आवश्यक आहे. त्यादृष्टीने इतर विकसित देशांच्या तुलनेत भारताची १००० : ०.६० (१२४ वा क्रमांक) अशी डॉक्टरांची वस्तुस्थिती आहे. राज्याच्या लोकसंख्येचा विचार केल्यास प्रति १००० लोकसंख्येमागे एमबीबीएस डॉक्टरांचे प्रमाण ०.६४ इतके आहे. याशिवाय, वैद्यकीय तज्ञ व अतिविशेषोपचार तज्ञ यांची तीव्र कमतरता असून आवश्यकतेच्या केवळ १/५ अतिविशेषोपचार तज्ञ भारतात उपलब्ध आहेत.
एमबीबीएस व पदव्युत्तर पदवी धारक यांचे गुणोत्तर विकसित देशांमध्ये १:४ असून त्या तुलनेत भारतामध्ये ३:१ असे गुणोत्तर आहे. दरवर्षी नवीन पदव्युत्तर पदवीधर उपलब्ध होण्याचा सध्याचा दर विचारात घेता, आवश्यक गुणोत्तरास गाठण्यास साधारणत: १५-४० वर्ष लागणार आहेत.
पृष्ठ ४८ पैकी १
# Page 2
शासन निर्णय क्रमांक: एमईडी-२०२१/प्र.क्र.१६/२०२१/शिक्षण-१ ४. राष्ट्रीय आयुर्विज्ञान आयोगाच्या मानकांनुसार नवीन शासकीय वैद्यकीय महाविद्यालयासाठी किमान २० एकर सलग जागा आवश्यक आहे. राष्ट्रीय आयुर्विज्ञान आयोगाच्या निकषानुसार नव्याने शासकीय वैद्यकीय महाविद्यालय निर्मितीकरीता प्रथम वर्षासाठी किमान ३०० खाटांचे रुग्णालय अनिवार्य आहे. त्यानुषंगाने नवीन वैद्यकीय महाविद्यालय स्थापनेसंदर्भात भारतीय आयुर्विज्ञान परिषदेमार्फत दि.२९.१२.२०१५ आणि दि.०२.०२.२०१६ रोजीच्या अधिसुचनेद्वारे वैद्यकीय महाविद्यालये स्थापना (सुधारणा) नियम, २०१५ व वैद्यकीय महाविद्यालये स्थापना (सुधारणा) नियम, २०१६ प्रकाशीत केले आहेत. यामध्ये प्रामुख्याने ३०० खाटांची रुग्णालये सार्वजनिक खाजगी भागीदारी (PPP) आराखड्याचा स्वीकार करुन वैद्यकीय महाविद्यालय सुरु करण्याची तरतूद करण्यात आली आहे.
५. त्यानुसार नवीन वैद्यकीय महाविद्यालय स्थापन करण्यासाठी विस्तृत जमीन व पायाभूत सुविधा, बांधकाम, वित्तपुरवठा, संचालन आणि देखभाल यांसाठी मोठ्या प्रमाणावर निधीची आवश्यकता असल्यामुळे याबाबत शासनास वित्तीय संसाधनाची कमतरता भासते. त्यामुळे नवीन वैद्यकीय महाविद्यालय स्थापन करण्यासाठी संसाधने जसे, मनुष्यबळ, आर्थिक तरतूद इत्यादी मध्ये असलेली तफावत खाजगी क्षेत्राच्या सहभागाने भरून काढणे शक्य आहे. यासाठी खाजगी वित्तीय संस्थेच्या पुढाकारातून (प्रायव्हेट फायनान्स इनिशिएटिव्ह) (PFI) तसेच सार्वजनिक खाजगी भागीदारीच्या (PPP) माध्यमातून शासकीय वैद्यकीय महाविद्यालय व अतिविशेषोपचार रूग्णालय स्थापन करणे प्रस्तावित आहे.
६. प्रस्तावित धोरणाची उद्दिष्ट्ये: अ) पीपीपीच्या माध्यमातून नवीन शासकीय वैद्यकीय महाविद्यालयाच्या निर्मितीसाठी निधीचा स्रोत उपलब्ध करणे.
आ) त्याद्वारे अतिविशेषोपचार आरोग्य सेवा, पदवी व पदव्युत्तर पदवी वैद्यकीय शिक्षणाच्या सुविधेत वाढ करणे.
इ) विद्यमान शासकीय वैद्यकीय महाविद्यालयांमध्ये पदव्युत्तर शिक्षण अध्यापन अधिक बळकट करणे आणि कुशल तज्ञ मनुष्यबळ निर्मिती करणे.
ई) परावैद्यक व परिचर्या महाविद्यालयांची स्थापना करुन प्रशिक्षित परावैद्यक व परिचर्या संवर्गातील मनुष्यबळ निर्मिती करणे.
उ) व्यवसायिकदृष्ट्या व्यवहार्य पीपीपीच्या माध्यमातून केंद्र शासनाकडून व्यवहार्यता तफावत निधी (VGF) द्वारे अर्थसहाय्य उपलब्ध करून घेणे.
ऊ) रूग्णांचे व कर्मचाऱ्यांचे हित संरक्षित करणे. खाजगी भागीदाराच्या गुंतवणूकीचा योग्य परतावा मिळण्यासाठी संतुलित कराराचा आराखडा तयार करणे.
ए) सन २०३० पर्यंत निश्चित करण्यात आलेली उद्दिष्टे सक्षमपणे गाठण्यासाठी व प्रस्तावित धोरण राबविण्यासाठी स्वतंत्र यंत्रणा (प्राधिकरण / महामंडळ / तत्सम यंत्रणा) उभारणे.
७. त्यानुषंगाने वैद्यकीय महाविद्यालय स्थापन करणे व आरोग्य सुविधेत वाढ करण्यासाठी भासणाऱ्या निधीची कमतरता भरून काढण्यासाठी निती आयोगाने व केंद्रीय वित्त मंत्रालयाने खाजगी क्षेत्राचा सहभाग वाढावा यासाठी सार्वजनिक खाजगी भागीदारी तत्वाबाबत मार्गदर्शक सुचना जाहीर केल्या आहेत. तसेच, केंद्रीय वित्त मंत्रालयाने दिनांक ०७.१२.२०२० रोजी व्यवहार्यता तफावत निधी (VGF) द्वारे सामाजिक क्षेत्रामध्ये सार्वजनिक खाजगी भागीदारी तत्वावर वैद्यकीय महाविद्यालय स्थापन करणे व आरोग्य सुविधेत वाढ करण्यासाठी अर्थसहाय्य उपलब्ध करून देण्यासाठी मार्गदर्शक पृष्ठ ४८ पैकी २
# Page 3
शासन निर्णय क्रमांक: एमईडी-२०२१/प्र.क्र.१६/२०२१/शिक्षण-१ सुचना जाहीर केल्या आहेत. तसेच, जागतिक बँकेअंतर्गत आंतरराष्ट्रीय वित्त संस्था यांच्या सहाय्याने वैद्यकीय शिक्षण विभागाने वैद्यकीय शिक्षणाचा विस्तार व तृतीयक आरोग्य सेवा (Tertiary care) वाढविण्याकरिता राज्यासाठी सार्वजनिक खाजगी भागीदारी धोरण तयार केलेले आहे.
८. तसेच, मा.मंत्रिमंडळाच्या दि.१०.०२.२०२१ रोजीच्या बैठकीत देण्यात आलेल्या मान्यतेच्या अनुषंगाने वैद्यकीय शिक्षण व औषधी द्रव्ये विभागामार्फत वैद्यकीय महाविद्यालय स्थापन करणे आणि अतिविशेषोपचार रूग्णालय स्थापन करण्यासाठी प्रस्तावित सार्वजनिक-खाजगी भागीदारी (PPP) धोरणाचा मसुदा अंतिम करण्यासाठी मुख्य सचिव यांच्या अध्यक्षतेखाली दि.०९.०३.२०२१ रोजी समिती गठीत करण्यात आली आहे. सदर समितीची दि.०५.०४.२०२१ रोजी बैठक घेण्यात आली.
९. सदर बैठकीमधील सविस्तर चर्चेनुसार निती आयोगाने विकसित केलेले मॉडेल कन्सेशन अॅग्रीमेंट व मॉडेल आरएफपी यामध्ये आवश्यक ते फेरबदल करुन त्याआधारे सार्वजनिक खाजगी भागीदारी धोरण राबविण्यासाठी प्रस्तावित प्रायव्हेट फाइनान्स इनीशिएटीव (पीएफआय) व पीपीपी मॉडेल/आराखडा तयार करण्याबाबत निर्णय घेण्यात आला.
१०. त्यानुषंगाने नवीन शासकीय वैद्यकीय महाविद्यालय स्थापन करणे व अस्तित्वात असलेल्या शासकीय वैद्यकीय महाविद्यालयातील विद्यार्थी प्रवेश क्षमतेत वाढ करणे तसेच अतिविशेषोपचार रुग्णालय सुविधा निर्माण करणे व सदर सुविधांमध्ये वाढ करणे यासाठी पीएफआय व पीपीपी आराखडा तयार करण्याची बाब शासनाच्या विचाराधिन होती.
११. निती आयोग व केंद्रीय वित्त मंत्रालय यांच्या मार्गदर्शक सुचना विचारात घेवून कोविड-१९ सारख्या महामारीच्या पार्श्वभूमीवर राज्य शासनाकडे असणारे मर्यादीत वित्तीय स्त्रोत विचारात घेऊन वैद्यकीय शिक्षण व आरोग्य सुविधामधील Tertiary Care क्षेत्रामध्ये सुधारणा करण्यासाठी Game Changer म्हणून आंतरराष्ट्रीय वित्त संस्थेच्या मदतीने खाजगी वित्तीय संस्थेच्या पुढाकारातून (प्रायव्हेट फायनान्स इनिशिएटिव्ह) (PFI) तसेच सार्वजनिक खाजगी भागीदारीच्या (PPP) माध्यमातून शासकीय वैद्यकीय महाविद्यालय व अतिविशेषोपचार रूग्णालय स्थापन करणे प्रस्तावित आहे. त्यानुषंगाने सदर प्रस्ताव मा.मंत्रिमंडळाच्या मान्यतेसाठी सादर करण्यात आला होता. त्यास दिनांक ०१.०९.२०२१ रोजीच्या मा.मंत्रिमंडळाच्या बैठकीत मान्यता देण्यात आली आहे. त्यानुषंगाने शासनाने खालीलप्रमाणे निर्णय घेतला आहे.
शासन निर्णय: शासकीय वैद्यकीय महाविद्यालय व अतिविशेषोपचार रूग्णालय स्थापन करण्यासाठी सदर शासन निर्णयासोबत जोडलेल्या परिशिष्ट “अ” मध्ये दर्शविल्याप्रमाणे सार्वजनिक खाजगी भागीदारी धोरणास (PPP) याद्वारे मान्यता देण्यात येत आहे.
२. खाजगी वित्तीय संस्थेच्या पुढाकार ( प्रायव्हेट फाइनान्स इनीशिएटीव्ह - PFI) या मॉडेलच्या माध्यमातून नवीन शासकीय वैद्यकीय महाविद्यालय स्थापन करणे व अस्तित्वात असलेल्या शासकीय वैद्यकीय महाविद्यालयातील विद्यार्थी प्रवेश क्षमतेत वाढ करणे तसेच अतिविशेषोपचार रुग्णालय सुविधा निर्माण करणे व सदर सुविधांमध्ये वाढ करण्यास याद्वारे मान्यता देण्यात येत आहे.
३. तसेच, निती आयोगाने विकसित केलेल्या मॉडेल कन्सेशन अॅग्रीमेंट व मॉडेल आरएफपी यामध्ये आवश्यक ते फेरबदल करुन त्याआधारे सार्वजनिक खाजगी भागीदारी धोरण (PPP) मॉडेलच्या
पृष्ठ ४८ पैकी ३
# Page 4
शासन निर्णय क्रमांक: एमईडी-२०२१/प्र.क्र.१६/२०२१/शिक्षण-१ माध्यमातून वैद्यकीय महाविद्यालय स्थापन करणे व अतिविशेषोपचार रुग्णालय सुविधा निर्माण करणे व सदर सुविधांमध्ये वाढ करण्यास याद्वारे मान्यता देण्यात येत आहे.
४. त्यानुषंगाने, नवीन शासकीय वैद्यकीय महाविद्यालय स्थापन करणे व अस्तित्वात असलेल्या शासकीय वैद्यकीय महाविद्यालयातील विद्यार्थी प्रवेश क्षमतेत वाढ करणे तसेच अतिविशेषोपचार रुग्णालय सुविधा निर्माण करणे व सदर सुविधांमध्ये वाढ करणे यासाठी सदर शासन निर्णयासोबत जोडलेल्या परिशिष्ट “अ” मध्ये दर्शविल्याप्रमाणे पीएफआय व पीपीपी आराखडा पुढीलप्रमाणे प्रत्येकी ३-३ मॉडेलच्या माध्यमातून राबविण्यास याद्वारे मान्यता देण्यात येत आहे.
अ) वैद्यकीय महाविद्यालय व संलग्नित रूग्णालयांचा विकास/स्थापना १) मॉडेल एम.सी.१ (अस्तित्वात असलेल्या शासकीय वैद्यकीय महाविद्यालयाचे विस्तारीकरण) (PFI initiative) २) मॉडेल एम.सी. २ - (ग्रीनफिल्ड शासकीय वैद्यकीय महाविद्यालय) (PFI initiative) ३) मॉडेल एम.सी. ३ - (पूर्ण-सेवा पीपीपी वैद्यकीय महाविद्यालय) ब) अतिविशेषोपचार सेवा आणि पदव्युत्तर प्रशिक्षण पदव्युत्तर प्रशिक्षण यामध्ये डीएनबी / एमडी / एमएस / डीएम / एमसीएच यासारख्या विशेषोपचार व अतिविशेषोपचारांच्या प्रशिक्षणाची सुविधा तसेच इतर तांत्रिक कौशल्य यांच्या प्रशिक्षणाची सुविधा देणे.
१) मॉडेल एस १ – (अतिविशेषोपचार रुग्णालय / ब्लॉक सुविधा ) ( प्रायव्हेट फायनान्स इनिशिएटिव्ह)(PFI) २) मॉडेल एस २ - (अतिविशेषोपचार ग्रीनफिल्ड पूर्ण सेवा पीपीपी) ३) मॉडेल एस ३ (अस्तित्वात असलेले अतिविशेषोपचार रुग्णालयाचे परिचालन व व्यवस्थापन) ५. तसेच सदर धोरणानुसार शासनाकडे सादर करण्यात येणाऱ्या पीपीपी प्रकल्प प्रस्तावांना अंतिम मान्यता देण्यासाठी मुख्य सचिव यांच्या अध्यक्षतेखाली शक्तीप्रदत्त समिती (State Empowered Committee) स्थापन करण्यास याद्वारे मान्यता देण्यात येत आहे. सदर शक्तीप्रदत्त समितीची (State Empowered Committee) रचना पुढीलप्रमाणे राहील.
-----------------------------------------------------------------------
| अ. क्र. | अधिकारी व पदनाम | समितीमध्ये असणारे पदनाम |
| १. | मुख्य सचिव, महाराष्ट्र शासन | अध्यक्ष |
| २. | अ.मु.स./प्र.स./सचिव, नियोजन विभाग, मंत्रालय, मुंबई | सदस्य |
| ३. | अ.मु.स./प्र.स./सचिव, वित्त विभाग, मंत्रालय, मुंबई | सदस्य |
| ४. | अ.मु.स./प्र.स./ सचिव, महसूल विभाग, मंत्रालय, मुंबई | सदस्य |
| ५. | अ.मु.स./प्र.स./सचिव, सार्वजनिक आरोग्य विभाग, मंत्रालय, मुंबई | सदस्य |
-----------------------------------------------------------------------
पृष्ठ ४८ पैकी ४
# Page 5
शासन निर्णय क्रमांक: एमईडी-२०२१/प्र.क्र.१६/२०२१/शिक्षण-१
------------------------------------------------------------------------------------------
| ६. | अ.मु.स./प्र.स./सचिव, नगर विकास (१) विभाग, मंत्रालय, मुंबई | सदस्य |
| ७. | अ.मु.स./प्र.स./सचिव, (उद्योग) उद्योग, ऊर्जा व कामगार विभाग, मंत्रालय, मुंबई | सदस्य |
| ८. | अ.मु.स./प्र.स./सचिव, वैद्यकीय शिक्षण व औषधी द्रव्ये विभाग, मंत्रालय, मुंबई | सदस्य सचिव |
------------------------------------------------------------------------------------------
*तसेच प्रकल्पनिहाय आवश्यकता विचारात घेवून इतर विभागातील अ.मु.स./प्र.स./सचिव यांना समितीच्या बैठकीसाठी अध्यक्षांच्या मान्यतेने निमंत्रित करण्यात येईल.
६. सदर धोरणाची अंमलबजावणी पथदर्शी प्रकल्पाच्या माध्यमातून आंतरराष्ट्रीय वित्तीय संस्थेच्या (IFC) मदतीने करण्यास याद्वारे मान्यता देण्यात येत आहे.
७. याशिवाय दुर्गम भागातील प्रकल्पांसाठी खाजगी भागीदारास आकर्षित करण्यासाठी प्रोत्साहन म्हणून उद्योग विभागाची पॅकेज स्कीम ऑफ इन्सेन्टीव्हज् देखील लागू केले जाऊ शकते. त्यानुषंगाने मुख्य सचिव यांच्या अध्यक्षतेखालील शक्तीप्रदत्त समितीमार्फत या तरतूदीची तपासणी करून आणि मंजुरी देण्यास याद्वारे मान्यता देण्यात येत आहे. सदर पॅकेज स्कीम ऑफ इन्सेन्टीव्हज लागू केल्यास त्याबाबतची आर्थिक तरतूद विभागाच्या अर्थसंकल्पीय नियतव्ययातून करण्यात येईल.
८. केंद्र शासनाच्या आर्थिक व्यवहार विभागाने व्यवहार्यता तफावत निधी (VGF) योजनेंतर्गत सार्वजनिक-खाजगी भागीदारी तत्वावर (PPP) नवीन शासकीय वैद्यकीय महाविद्यालय सुरू करण्याच्या अनुषंगाने प्रसिध्द केलेल्या मार्गदर्शक सूचनानुसार राज्य शासनाच्या मान्यतेने केंद्र शासनास प्रस्ताव सादर करण्यास याद्वारे शासन मान्यता देत आहे.
९. वैद्यकीय शिक्षण व अतिविशेषोपचार रुग्णसेवा देण्यासाठी पीपीपीच्या माध्यमातून आर्थिक सहाय्याद्वारे विशेषोपचार आणि वैद्यकीय महाविद्यालय स्थापन करण्याच्या अनुषंगाने राज्य सरकारची स्वत:ची योजना (भांडवली व परिचालन अनुदान) तयार करुन राबविण्यास याद्वारे शासन मान्यता देत आहे.
१०. सदर धोरणानुसार निवडण्यात येणाऱ्या ज्या प्रकल्पांसाठी राज्य दायित्व म्हणून खर्च करावयाचा आहे, त्यासाठी वैद्यकीय शिक्षण व औषधी द्रव्ये विभागाच्या अर्थसंकल्पीय नियतव्ययातून संबंधित लेखाशिर्षाखाली तरतूद करण्यास याद्वारे शासन मान्यता देत आहे.
११. तसेच, सदर धोरणानुसार निवडण्यात येणाऱ्या प्रकल्पांसाठी करावयाच्या कराराचा दीर्घ कालावधी विचारात घेता, प्रकल्पाच्या कार्यवाहीचे टप्पे निश्चित करून अंमलबजावणी करणे व सदर कार्यवाहीचे KPI च्या माध्यमातून मूल्यमापन करून पारदर्शकता आणणे यासाठी एक स्वतंत्र पोर्टल विकसित करून संनियंत्रण करण्यास याद्वारे मान्यता देण्यात येत आहे.
१२. सदर धोरणाच्या माध्यमातून सन २०३० पर्यंत पुढील उद्दिष्टे साध्य करण्यात येणार आहेत: १) पदव्युत्तर शिक्षण:- पदव्युत्तर पदवीच्या (एमडी / एमएस / डीएनबी) प्रवेशक्षमतेमध्ये १००० प्रवेशक्षमता वाढ होईल. (नवीन शासकीय वैद्यकीय महाविद्यालयामध्ये ३५० आणि विद्यमान शासकीय वैद्यकीय महाविद्यालयामध्ये ६५० जागा).
पृष्ठ ४८ पैकी ५
# Page 6
शासन निर्णय क्रमांक: एमईडी-२०२१/प्र.क्र.१६/२०२१/शिक्षण-१ २) पदवी शिक्षण:- दर वर्षी २६०० एमबीबीएस विद्यार्थी प्रवेशक्षमता वाढ होईल. (नवीन शासकीय वैद्यकीय महाविद्यालयामधून १८०० एमबीबीएस विद्यार्थी आणि विद्यमान शासकीय वैद्यकीय महाविद्यालयामधून ८००).
३) बाह्यरुग्ण विभागामध्ये १ कोटी आणि आंतररूग्ण विभागामध्ये १० लाख रूग्णसंख्या वाढ होईल.
४) दरवर्षी अतिरिक्त २५०० गंभीर शस्त्रक्रिया करण्यात येतील, प्रत्येक वैद्यकीय महाविद्यालयामार्फत दरवर्षी ५ लक्ष बाह्यरूग्ण सेवा आणि ५० हजार रुग्णांना आंतररूग्ण सेवा पुरविता येईल.
५) अतिविशेषोपचार:- २०२६ पासून दरवर्षी २०० अतिरिक्त अतिविशेषोपचार जागा तयार करता येतील आणि दरवर्षी सुमारे तीन लक्ष बाह्यरूग्णांना आणि सुमारे ७५ हजार आंतररूग्णांना आरोग्यसेवा पुरविता येईल.
६) रोजगार निर्मिती: सार्वजनिक खाजगी गुंतवणुकीद्वारे नवीन वैद्यकीय महाविद्यालये आणि अतिविशेषोपचार रुग्णालये स्थापन केल्याने लहान शहरांमध्ये कुशल आणि अकुशल रोजग‍ निर्माण होतील.
१३. सदर शासन निर्णय नियोजन विभाग व वित्त विभाग यांच्या अनुक्रमे अनौपचारीक संदर्भ क्र.२२/१४७५, दि.२७.०१.२०२१ व अनौपचारीक संदर्भ क्र.ACS/१३६४, दि.११.०२.२०२१ रोजीच्या
अभिप्रायानुसार आणि मा.मंत्रीमंडळाच्या दि.०१.०९.२०२१ रोजीच्या बैठकीतील मान्यतेनुसार निर्गमित करण्यात येत आहे.
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48