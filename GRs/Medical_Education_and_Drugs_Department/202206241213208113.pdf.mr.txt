# Page 1
डॉ. शंकरराव चव्हाण शासकीय वैद्यकीय महाविद्यालय व रुग्णालय, विष्णुपुरी, नांदेड येथे आंतररुग्ण विभागामध्ये अतिरिक्त कक्षाचे बांधकामास प्रशासकीय मान्यता प्रदान करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक : एसएचएन-२०२१/प्र.क्र.१८५/प्रशा-१
गो.ते.रुग्णालय आवार, नवीन मंत्रालय, ९ वा मजला,
लोकमान्य टिळक मार्ग, मुंबई - ४०० ००१.
दिनांक : २४ जून, २०२२.
वाचा : १. संचालक, वैद्यकीय शिक्षण व संशोधन, मुंबई यांचे पत्र क्रमांक: संवैशिवसं/ डॉशचंशावैनादेड/अअकिक्षबांध/१३४७/आय-प/२१, दिनांक ०१.०२.२०२१ २. सार्वजनिक बांधकाम विभाग, शासन पत्र क्रमांक बैठक २०२०/प्र.क्र.२६/इमा - १, दिनांक ०४.०४.२०२२ व मा. मुख्य सचिव यांच्या अध्यक्षतेखाली झालेल्या उच्चाधिकार सचिव समिती बैठक इत्तिवृत, दिनांक २८.०३.२०२२
शासन निर्णय :
विभागाच्या नियंत्रणाखालील डॉ.शंकरराव चव्हाण शासकीय वैद्यकीय महाविद्यालय व रुग्णालय, विष्णुपुरी, नांदेड येथील रुग्णालयातील वाढलेली विद्यार्थी प्रवेश क्षमता व रुग्ण संख्या विचारात घेता राष्ट्रीय आयुर्विज्ञान परिषदेच्या मानकाप्रमाणे अस्तित्वातील कक्षामध्ये वाढ करणे आवश्यक आहे. विष्णुपुरी नांदेड येथे आंतररुग्ण विभागामध्ये अतिरिक्त कक्षाचे बांधकाम करण्यासाठी मा. उच्चाधिकार समितीने घेतलेल्या निर्णयाच्या अनुषंगाने रुपये २४.५६ कोटी इतक्या रक्कमेच्या अंदाजपत्रकास खालील अटींच्या अधीन राहून प्रशासकीय मान्यता प्रदान करण्यात येत आहे.
------------------------------------------------------------------------------------------------------------------------------------------------------------
| अ.क्र. | कामाचे नांव | अंदाजित रक्कम |
| १. | डॉ.शंकरराव चव्हाण शासकीय वैद्यकीय महाविद्यालय व रुग्णालय, विष्णुपुरी, नांदेड येथे आंतररुग्ण विभागामध्ये अतिरिक्त कक्षाचे बांधकाम करणेबाबत. | २४,५६,५२,००० |
------------------------------------------------------------------------------------------------------------------------------------------------------------
अटी व शर्ती :
१. सदर कामास प्रशासकीय मान्यता देण्यापूर्वी जागेच्या मालकी हक्काबाबत खातरजमा करण्यात यावी.
२. प्रशासकीय मान्यता देण्यापूर्वी उपभोक्ता विभागाच्या सक्षम प्राधिका-यांकडून अंदाजपत्रक व नकाशे स्वाक्षांकित करण्यात यावेत.
३. प्रस्तुत काम पुरातत्व विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घेण्यात यावी.
# Page 2
शासन निर्णय क्रमांकः एसएसएच-२०२१/प्र.क्र.१८५/प्रशा-१
४. तांत्रिक मंजूरी देताना राज्य दरसूचीबाह्य बाबींच्या दराकरिता शासन परिपत्रक क्रमांक २०१७/प्र.क्र.११/नियोजन-३, दिनांक ११.०४.२०१७ नुसार कार्यवाही करण्यात यावी.
५. प्रस्तावातील खरेदीशी संबंधित बाबींकरिता ई-निविदा प्रणालीचा अवलंब करुन उद्योग, ऊर्जा व कामगार विभागाकडील दिनांक २४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
६. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३ /प्र.क्र.१७७ / तां.क्र.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
७. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
८. इमारतीमध्ये दिव्यांगाकरिता उपलब्ध करुन द्यावयाच्या विविध सोयीबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
९. विषयांकित कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
१०.सदर काम खाजगी वास्तुशास्त्रज्ञ यांनी तयार केलेल्या नकाशावर आधारित असल्याने सदर नकाशास मुख्य वास्तुशास्त्रज्ञ, सार्वजनिक बांधकाम विभाग, मुंबई यांची सहमती / स्वाक्षांकन प्राप्त करुन घेण्यात यावे तसेच अंदाजपत्रकातील विविध कक्षांचे क्षेत्रफळ विहित निकषांनुसार आहे, याबाबत मुख्य वास्तुशास्त्रज्ञ यांच्याकडून खातरजमा करण्यात यावी.
११.सदर अंदाजपत्रकातील तरतुदी उपभोक्ता विभागास मान्य असल्याबाबतची खातरजमा करण्यात यावी.
१२.सदर बांधकाम करताना फायर सेफ्टी नॉर्म नुसार इमारतीचे Planning National Building Code Vol-1 मधील Part 4 Fire and Safety नुसार केले असल्याबाबत खातरजमा करण्यात यावी. त्यानुसार अंदाजपत्रक व नकाशे मुख्य वास्तुशास्त्र व संबंधीत मुख्य अभियंता (स्थापत्य / विद्युत) यांच्याकडून तपासून घेण्यात यावे.
१३. प्रस्तुत कामाच्या इमारतीचे जोते क्षेत्रफळ कर्मचारी यांच्या अनुज्ञेय मानकाप्रमाणे असल्याबाबत खातरजमा करण्यात यावी.
२. सदर बांधकामासाठी येणारा खर्च खालील लेखाशीर्षात मंजूर होणाऱ्या निधीतून भागविण्यात यावा.
मागणी क्रमांक – एच-८
४२१० - वैद्यकीय सेवा व सार्वजनिक आरोग्य यावरील भांडवली खर्च ०३, वैद्यकीय शिक्षण, प्रशिक्षण व संशोधन,
१०५ - विषमचिकित्सा पंचवार्षिक योजनांतर्गत
(४२१० ००४१) ५३- मोठी बांधकामे
पृष्ठ ३ पैकी २
# Page 3
शासन निर्णय क्रमांकः एसएसएच-२०२१/प्र.क्र.१८५/प्रशा-१
३. मा. मुख्य सचिव यांच्या अध्यक्षतेखालील दिनांक २८.०३.२०२२ रोजी आयोजित उच्चाधिकार समितीच्या बैठकीत प्राप्त सहमती व त्यानुषंगाने प्राप्त इतिवृत्तानुसार तसेच शासन निर्णय, वित्त विभाग, क्रमांक : विअप्र-२०१३ / प्र.क्र.३० / २०१३ / विनियम, भाग-२, दिनांक २०.०९.२०१९ मधील वित्तीय अधिकार नियम पुस्तिका - १९७८ भाग-१, उप विभाग-५ अनुक्रमांक-१, महाराष्ट्र सार्वजनिक बांधकाम नियमपुस्तीकेतील परिच्छेद क्रमांक १३४ (१) नुसार प्रशासकीय विभागाला प्रदान केलेल्या वित्तीय अधिकारानुसार सदर शासन निर्णय निर्गमित करण्यात येत आहे.