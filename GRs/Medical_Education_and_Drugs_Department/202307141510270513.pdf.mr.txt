# Page 1
शासकीय वैद्यकीय / दंत महाविद्यालये व रुग्णालयांमध्ये जेनेरिक औषधी दुकाने सुरु करण्यास परवानगी देणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: वैशिवि-२०२३/ प्र. क्र. १३० / प्रशा-२
९ वा मजला, गोकुळदास तेजपाल रुग्णालय आवार,
नविन गो. ते. संकुल इमारत, लोकमान्य टिळक मार्ग
नवीन मंत्रालय, मुंबई ४०० ००१
तारीख: ११ जुलै २०२३
वाचा : १) नगर विकास विभाग, शासन निर्णय क्रमांक: संकिर्ण-२०२०/प्र.क्र.१३७/नवि-२०, दिनांक ०२.०२.२०२३.
२) व्यवस्थापक, नॅकोफ इंडिया लिमिटेड यांचे पत्र क्र. नेकॉफ/मुंबई / २०२२-२३/९, दिनांक १९.०४.२०२३ ३) आयुक्त, वै. शि. यांचे पत्र क्रमांक: डीएमईआर-१२०३१/१/२०२२-ईडीयु / ४३३, दिनांक १९.०५.२०२३.
प्रस्तावना: वैद्यकीय शिक्षण व संशोधन संचालनालयाच्या अधिपत्याखालील १८ शासकीय वैद्यकीय/ दंत महाविद्यालय व रुग्णालयांमध्ये जेनेरिक औषधी दुकाने सुरु करण्यास परवानगी देण्याची विनंती नॅकोफ इंडीया लिमिटेड या संस्थेने संदर्भ क्र. २ वरील दिनांक १९.०४.२०२३ रोजीच्या पत्रान्वये केली होती.
तसेच वैद्यकीय शिक्षण व संशोधन संचालनालयाच्या अधिपत्याखालील १८ शासकीय वैद्यकीय / दंत महाविद्यालय व रुग्णालयांमध्ये नगर विकास विभागाच्या धर्तीवर नॅकोफ इंडिया लिमिटेड या संस्थेस जेनेरिक औषधी दुकाने सुरु करण्यास परवानगी देण्याबाबतचा प्रस्ताव संचालनालयाने संदर्भ क्र. ३ वरील दिनांक १९.०५.२०२३ रोजीच्या पत्रान्वये शासनास सादर केला आहे. नॅकोफ इंडिया लि.
(नॅशनल फेडरेशन ऑफ हार्मर्स प्रोक्युरमेट प्रोसेसिंग अॅन्ड रिटेलिंग को-ऑपरेटीव्ह ऑफ इंडिया) ही केंद्र सरकार पुरस्कृत बहुराज्यीय सहकारी संस्था असून, नगर विकास विभागाच्या संदर्भ क्र. १ वरील दिनांक ०२.०२.२०२३ रोजीच्या शासन निर्णयान्वये नागरी स्थानिक स्वराज्य संस्थांमार्फत चालविण्यात येणा-या रुग्णालयांच्या परिसरात केंद्र शासनाच्या जेनेरिक औषधी योजनेंतर्गत नॅकोफ इंडिया लिमिटेड या संस्थेस अमृत स्टोअर्सच्या धर्तीवर जेनेरिक औषधी दुकाने सुरु करण्यास परवानगी देण्यात आली आहे. नगर विकास विभागाच्या धर्तीवर शासकीय वैद्यकीय महाविद्यालय व रुग्णालयांमध्ये जेनेरिक औषधी दुकाने सुरु करण्यास परवानगी देण्याची बाब शासनाच्या विचाराधिन होती. त्यानुषंगाने पुढील प्रमाणे निर्णय घेण्यात येत आहे.
शासन निर्णयः
वैद्यकीय शिक्षण व संशोधन संचालनालयाच्या अधिपत्याखालील ज्या संस्थांमध्ये अद्याप जनरिक औषधी केंद्रे सुरु करण्यास परवानगी दिलेली नाही अशा १४ संस्था तसेच यापुर्वी ज्या संस्थांमध्ये एच.एल.एल या संस्थेस औषधी दुकाने उघडण्यास परवानगी दिली होती व त्याचा करार
# Page 2
शासन निर्णय क्रमांकः वैशिवि-२०२३/ प्र. क्र.१३०/प्रशा-२, दिनांक ११.०७.२०२३
समाप्त झाला आहे त्या ४ संस्था अशा एकूण खालील नमुद १८ शासकीय वैद्यकीय / दंत महाविद्यालय व रुग्णालयांमध्ये नगर विकास विभागाच्या धर्तीवर नॅकोफ इंडिया लिमिटेड या संस्थेस जेनेरिक औषधी दुकाने सुरु करण्यास परवानगी देण्यात येत आहे.
२. वरील संस्थांमध्ये नॅकोफ संस्थेमार्फत जेनेरिक औषधी दुकाने सुरु करण्याची कार्यवाही करतांना खालील अटी व शर्तीचे पालन करण्यात यावे.
अ) प्रशासकीय अटी व शर्ती: १) वैद्यकीय शिक्षण व संशोधन संचालनालयाच्या अधिपत्याखालील संस्थांमध्ये नॅकोफ इंडिया या संस्थेला जागा उपलब्ध करुन देण्याच्या अनुषंगाने जागेचे क्षेत्रफळ, जागेचा भाडेपट्टा, भाडेपट्ट्याचा कालावधी तसेच त्यासाठीच्या अटी व शर्ती तयार करण्याची जबाबदारी आयुक्त, वैद्यकीय शिक्षण यांची राहील.
२) संबंधित संस्थेबरोबर नियमानुसार योग्य तो करारनामा संबंधित अधिष्ठाता, शासकीय वैद्यकीय महाविद्यालय व रुग्णालय यांनी करावा.
पृष्ठ ४ पैकी २
# Page 3
शासन निर्णय क्रमांकः वैशिवि-२०२३/ प्र. क्र.१३० /प्रशा-२, दिनांक ११.०७.२०२३
३) जेनेरिक औषधी उपलब्ध नसल्यास इतर ब्रँडेड अथवा अन्य औषधी सदर संस्थेने उपलब्ध करुन देणे आवश्यक आहे अशा वेळी ब्रँडेड औषधीच्या दर्शनी मुल्यावर किमान ५ टक्के इतकी सवलत रुग्णांना देणे बंधनकारक राहील.
४) जेनेरिक औषधी दुकानास अन्न व औषध प्रशासन विभागाच्या प्रचलित नियमांप्रमाणे जागा उपलब्ध करुन देण्यात यावी.
ब) तांत्रिक अटी व शर्ती: १) संबंधित शासकीय वैद्यकीय महाविद्यालय व रुग्णालयातील औषधनिर्माणशास्त्र विभाग, औषध भांडार प्रमुख, प्रशासकीय अधिकारी व औषध प्रशासन विभागाचा एक प्रतिनिधी यांची एक तांत्रिक समिती गठीत करण्यात यावी. सदर समिती संबंधित संस्थेच्या वतीन चालविण्यात येणा-या जेनेरिक औषधी दुकानांच्या कामकाजाचा दर ०६ महिन्यांनी आढावा घेईल आणि त्याबाबतचा अहवाल आयुक्त, वैद्यकीय शिक्षण यांच्यामार्फत शासनास सादर करेल.
२) अन्न व औषध प्रशासन विभागाच्या नियमाप्रमाणे ज्या ठिकाणी औषधी व्यवसाय करणे प्रस्तावित आहे. त्याच जागेसाठी विक्री परवाना घेणे बंधनकारक राहील.
३) सदरहू जेनेरिक औषधी दुकाने २४ तास सुरु ठेवणे अभिप्रेत असल्याने, औषधी दुकानातील खरेदी व विक्रिसाठी किमान तीन रजिस्टर्ड औषध निर्मात्यांची नेमणूक करणे बंधनकारक राहील. ही नेमणूक करतांना शासन धोरणानुसार अपंग व्यक्ती, महिला यांना प्राधान्य देण्यात यावे.
४) संस्थेने नेमलेल्या औषध निर्मात्याने राज्याच्या फार्मसी कॉन्सीलकडे नोंदणीकृत असणे व वेळोवेळी नोंदणी अद्ययावत करणे बंधनकारक राहील.
५) अन्न व औषध प्रशासन विभागाच्या नियमाप्रमाणे औषधे व इतर वस्तू ठराविक तापमानात साठविण्यासाठी पुरेशी शीतकपाटे असणे तसेच इतर बाबींची पूर्तता शेड्युल-पी प्रमाणे करणे बंधनकारक राहील.
६) अन्न व औषध प्रशासन विभागाच्या नियमाप्रमाणे नार्कोटीक्स व सायकियाट्रिक्स सबस्टन्स यांचा साठा वेगळा सिलबंद व त्यांच्या दस्ताऐवजांचे काटेकोरपणे पालन होणे आवश्यक राहील.
७) अन्न व औषध प्रशासन विभागाच्या नियमाप्रमाणे पुरेशी जागा साठविण्यासाठी वातानुकूलीत व्यवस्था असणे आवश्यक आहे.
८) जी औषधे शासनाच्या दरकरारावर आहेत परंतू दरकरारावर पुरवठा न झालेल्या औषधांसह बाहेरुन खरेदी करणे गरजेचे आहे, अशी औषधे सुद्धा सदर दुकानातून उपलब्ध करुन देणे आवश्यक आहे.
९) औषधांची विक्री करतांना नॅशनल फार्मास्युटीकल प्रायसिंग अॅथॉरिटीच्या नियमाप्रमाणे किंमतीचे पालन करणे बंधनकारक राहील.
१०) सदर औषधांच्या दुकानामध्ये बाहेरुन येणा-या प्रत्येक औषधांची नोंद नोंदवहित ठेवणे आवश्यक आहे. तांत्रिक समितीकडून अशा नोंदवहीतील नोंदी व प्रत्यक्ष साठा यांची पडताळणी अधूनमधून करण्यात येईल.
पृष्ठ ४ पैकी ३
# Page 4
शासन निर्णय क्रमांकः वैशिवि-२०२३/ प्र. क्र.१३०/प्रशा-२, दिनांक ११.०७.२०२३
११) नियुक्त केलेल्या तांत्रिक समितीकडून वरील सर्व तांत्रिक बाबींचे व नियमांचे काटेकोरपणे पालन होत असल्याबाबत सहामाही तपासणी करण्यात येईल व त्याचा अहवाल आयुक्त, वैद्यकीय शिक्षण व संशोधन संचालनालय यांच्यामार्फत शासनास सादर करण्यात येईल.
१२) औषध खरेदी विक्री, साठवणूक आवश्यक आर्थिक गुंतवणूक व त्या अनुषंगाने दुकाने चालविण्यासाठी आवश्यक यंत्रणा उभी करण्याची जबाबदारी नॅकोफ इंडिया लिमिटेड या संस्थेच्या नियमातील तरतूदीनुसार राहील.