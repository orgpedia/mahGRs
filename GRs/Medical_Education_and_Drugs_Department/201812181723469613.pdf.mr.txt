# Page 1
शासकीय वैद्यकीय महाविद्यालय व रुग्णालय, नागपूर येथे रेडिओथेरेपी विभागाचे श्रेणीवर्धन करून तेथे कर्करोग उपचाराच्या अत्याधुनिक सोयी सुविधा निर्माण करणेबाबत
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय, क्रमांक : सुविधा-२०१७/प्र.क्र.४४४/प्रशा-१
गोकुळदास तेजपाल रुग्णालय आवार, नवीन गो.ते.संकुल इमारत,
९ वा मजला, नविन मंत्रालय, लोकमान्य टिळक मार्ग, मुंबई - ४००००१.
दिनांक : १८ डिसेंबर, २०१८
वाचा : १) संचालक, वैद्यकीय शिक्षण आणि संशोधन, मुंबई यांचे पत्र क्र. संवैशिवसं/ शिकाना/कर्करोग उचार केंद्र / प्रस्ताव /८०/अ, म, आय, दिनांक २१.१२.२०१७.
प्रस्तावना :
विभागाच्या नियंत्रणाखालील शासकीय वैद्यकीय महाविद्यालय व रुग्णालय, नागपूर या
संस्थेची प्रतिवर्षी विद्यार्थी क्षमता २०० इतकी आहे. सदर वैद्यकीय महाविद्यालयामध्ये कर्करोग
उपचाराच्या अत्याधुनिक सोयी सुविधा निर्माण केल्यास त्याचा फायदा नागपूर, लगतचे जिल्हे
तसेच आजूबाजूच्या राज्यातील कर्करोगग्रस्त रुग्णांना होईल. यास्तव सदर वैद्यकीय
महाविद्यालयातील रेडिओथेरेपी विभागाचे श्रेणीवर्धन करून तेथे कर्करोग उपचाराच्या अत्याधुनिक
सोयी सुविधा निर्माण करण्याबाबतची बाब शासनाच्या विचाराधीन होती.
शासन निर्णय :
विभागाच्या नियंत्रणाखालील शासकीय वैद्यकीय महाविद्यालय व रुग्णालय, नागपूर येथे
रेडिओथेरेपी विभागाचे श्रेणीवर्धन करण्यास तसेच तेथे कर्करोग उपचाराच्या अत्याधुनिक सोयी
सुविधा निर्माण करण्याबाबतच्या मान्यतेसह खालील बाबींना शासन मान्यता प्रदान करण्यात येत
आहे -
१) शासकीय वैद्यकीय महाविद्यालय व रुग्णालय, नागपूर येथे रेडिओथेरेपी विभागाचे
श्रेणीवर्धन करण्यास व तसेच तेथे कर्करोग उपचाराच्या अत्याधुनिक सोयी सुविधा निर्माण
# Page 2
शासन निर्णय क्रमांकः सुविधा-२०१७/प्र.क्र.४४४/प्रशा-१
करण्यासाठी आवश्यक असणाऱ्या बांधकाम, यंत्रसामुग्री इत्यादी अनावर्ती स्वरूपाचा खर्च
तसेच तद्नंतर येणारा आवर्ती स्वरूपाचा खर्च विभागाने उपलब्ध होणाऱ्या सर्वसाधारण
निधीतून भागवावा. याबाबत आवश्यकतेनुसार पुरवणी मागणीद्वारे निधीची मागणी करावी.
२) सदर सोयी सुविधा निर्माण करण्यासाठी आवश्यक असणाऱ्या मनुष्यबळ / पदनिर्मितीचा
प्रस्ताव विहीत कार्यपध्दतीनुसार संबंधित उच्चस्तर समितीसमोर सादर करणेबाबत
कार्यवाही करण्यात यावी.
२. सदर शासन निर्णय नियोजन व वित्त विभागाच्या अनुक्रमे अनौपचारिक संदर्भ क्रमांक
१२४/१४७५, दिनांक २७.०८.२०१८ व अनौपचारिक संदर्भ क्रमांक २९९/२०१८/व्यय-१३, दिनांक
०६.०९.२०१८ अन्वये प्राप्त अभिप्राय व शासन मान्यतेनुसार निर्गमित करण्यात येत आहे.
# Page 3