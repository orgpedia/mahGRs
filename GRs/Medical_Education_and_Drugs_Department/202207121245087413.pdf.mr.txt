# Page 1
ससून सर्वोपचार रुग्णालय, पुणे येथील मुख्य बाह्यरुग्णकक्ष, सर्जिकल स्टोअर्स, वॉर्ड क्र.१, १०, १६ व रक्तपेढीचे नूतनीकरण करणे इत्यादी कामांकरीता रुपये २७,६६,५३,९८०/ इतक्या रक्कमेच्या बांधकाम अंदाजपत्रकास प्रशासकीय मान्यता प्रदान करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक : एसएचपी-२०२२/प्र.क्र.६३/प्रशा-१
गोकुळदास तेजपाल रुग्णालय आवार, ९ वा मजला,
लोकमान्य टिळक मार्ग, मंत्रालय, मुंबई-४०० ००१.
दिनांक : १२/०७/२०२२
वाचा:- आयुक्त (वै.शि.), वैद्यकीय शिक्षण व संशोधन संचालनालय, मुंबई यांचे पत्र क्र.
संवैशिवसं/ससूनपुणे/वार्डनुतनीकरणे/१८६७/आय-प/२२, दिनांक १८/०२/२०२२.
शासन निर्णय :
विभागाच्या नियंत्रणाखालील ससून सर्वोपचार रुग्णालय, पुणे येथील मुख्य बाह्यरुग्णकक्ष, सर्जिकल स्टोअर्स, वॉर्ड क्र.१, १०, १६ व रक्तपेढीचे नूतनीकरण करणे इत्यादी कामांकरीता रुपये २७,६६,५३,९८०/- (अक्षरी रुपये सत्तावीस कोटी, सहासष्ट लक्ष, त्रेपन्न हजार, नऊशे ऐंशी मात्र) इतक्या रक्कमेच्या बांधकाम अंदाजपत्रकास खालील अटी व शर्तीच्या अधीन राहून प्रशासकीय मान्यता प्रदान करण्यात येत आहे.
अटी व शर्ती :
१) सदर काम करण्यापूर्वी जागेच्या मालकी हक्काबाबत पूर्तता करण्यात यावी.
२) प्रस्तुत काम पुरातत्व विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घेण्यात यावी.
३) तांत्रिक मंजूरी देताना राज्य दरसूचीबाह्य बाबींच्या दराकरीता शासन परिपत्रक क्रमांक २०१७/प्र.क्र.११/नियोजन-३, दिनांक ११.०४.२०१७ नुसार कार्यवाही करण्यात यावी.
४) प्रस्तावातील खरेदीशी संबंधित बाबींकरिता ई-निविदा प्रणालीचा अवलंब करुन उद्योग, ऊर्जा व कामगार विभागाकडील दिनांक २४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
५) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३ / प्र.क्र.१७७ / तां.क्र.१, दिनांक १०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
६) स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
७) इमारतीमध्ये दिव्यांगाकरिता उपलब्ध करुन द्यावयाच्या विविध सोयीबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
# Page 2
शासन निर्णय क्रमांकः एसएचपी-२०२२/प्र.क्र.६३/प्रशा-१
८) प्रस्तावित उपरोक्त बांधकाम ज्या इमारतीवर करण्यात येणार आहे ती इमारत नवीन बांधकाम करण्यासाठी सुरक्षित व मजबूत आहे, याबाबत सक्षम प्राधिका-याची मान्यता घेण्यात यावी.
९) विषयांकित कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
२. सदर बांधकामासाठी येणारा खर्च खालील लेखाशीर्षात मंजूर होणाऱ्या निधीतून भागविण्यात यावा.
मागणी क्रमांक – एच-०८
४२१० - वैद्यकीय सेवा व सार्वजनिक आरोग्य यावरील भांडवली खर्च
०३, वैद्यकीय शिक्षण, प्रशिक्षण व संशोधन
१०५-विषमचिकित्सा पंचवार्षिक योजनांतर्गत
(४२१० ००४१) ५३- मोठी बांधकामे
३. सदर शासन निर्णय, मा. मुख्य सचिव यांच्या अध्यक्षतेखालील उच्चाधिकार समितीच्या दिनांक ०३/०३/२०२२ रोजी झालेल्या बैठकीत प्राप्त मान्यतेस अनुसरुन आणि सार्वजनिक बांधकाम विभाग/इमारत - १, दिनांक ०७/०३/२०२२ रोजीच्या टिप्पणी अन्वये दिलेल्या सहमतीनुसार तसेच शासन निर्णय, वित्त विभाग, क्रमांक : विअप्र- २०१३ / प्र.क्र.३० / २०१३ / विनियम, भाग-२, दिनांक २०.०९.२०१९ मधील वित्तीय अधिकार नियम पुस्तिका - १९७८ भाग-१, उप विभाग - ५ अनुक्रमांक १, महाराष्ट्र सार्वजनिक बांधकाम नियमपुस्तिकेतील परिच्छेद क्रमांक १३४ (१) नुसार प्रशासकीय विभागाला प्रदान केलेल्या वित्तीय अधिकारानुसार निर्गमित करण्यात येत आहे.
# Page 3