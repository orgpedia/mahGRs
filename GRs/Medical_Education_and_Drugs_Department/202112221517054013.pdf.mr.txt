# Page 1
केंद्र शासनाच्या सेंटर ऑफ एक्सलन्स योजनेंतर्गत महाराष्ट्र मानसिक आरोग्य संस्था, पुणे या संस्थेत १६ पदे कंत्राटी पद्धतीने निर्माण करुन एकत्रित वेतनावर भरण्यास मान्यता देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक : एलईसी-४३२१/प्र.क्र.४१९/वैसवा-३
गो.ते.रुग्णालय आवार,नवीन मंत्रालय, ९ वा मजला,
लोकमान्य टिळक मार्ग, मुंबई - ४०० ००१.
दिनांक : २२ डिसेंबर, २०२१.
वाचा : १. महाराष्ट्र मानसिक आरोग्य संस्था, पुणे यांचे पत्र क्र.ममाआसं/पुणे/सेंऑए/पाठ्यक्रम /३६३/ २०१८, दिनांक ०९.०२.२०१८
२. शासन पत्र, वित्त विभाग, क्रमांक पदनि-२०१९/प्र.क्र.३६/१९/आपुक, दिनांक १६.०५.२०१९
प्रस्तावना : विभागाच्या नियंत्रणाखालील महाराष्ट्र मानसिक आरोग्य संस्था, पुणे या संस्थेस केंद्र
शासनाच्या आरोग्य व कुटुंब कल्याण मंत्रालय, नवी दिल्ली यांचे मार्फत सेंटर ऑफ एक्सलन्स ही
योजना राबविण्यास मान्यता प्रदान करण्यात आली आहे. सदर योजनेतंर्गत महाराष्ट्र मानसिक
आरोग्य संस्था, पुणे या संस्थेस केंद्र शासनामार्फत बांधकाम, मनुष्यबळ, यंत्रसामुग्री खरेदी इत्यादी
बाबींसाठी रुपये ३० कोटी इतका निधी उपलब्ध करून देण्यात आलेला आहे. उच्चस्तरीय सचिव
समितीच्या दिनांक ०७.०३.२०१९ च्या बैठकीत प्राप्त मान्यतेनुसार केंद्र शासनाच्या उपरोक्त
योजनेतंर्गत महाराष्ट्र मानसिक आरोग्य संस्था, पुणे येथे सुरू करावयाच्या विविध अभ्यासक्रमांसाठी
सदर संस्थेच्या आस्थापनेवर एकूण १६ पदे तीन वर्षांच्या कालावधीसाठी निर्माण करण्यास व ती
एकत्रित वेतनावर भरण्यास मान्यता प्रदान करण्यात आली आहे. सदर पदे निव्वळ तात्पुरत्या
स्वरुपात एकत्रित वेतनावर कंत्राटी पध्दतीने भरण्याबाबतच्या मान्यतेच्या अनुषंगाने खालीलप्रमाणे
निर्णय घेण्यात येत आहे.
शासन निर्णय :
वित्त विभागाच्या उपरोक्त दिनांक १६.०५.२०१९ च्या पत्रान्वये कळविण्यात आल्याप्रमाणे
# Page 2
शासन निर्णय क्रमांकः एलईसी-४३२१/प्र.क्र.४१९/वैसवा-३
दिनांक ०७.०३.२०१९ रोजी आयोजित उच्चस्तरीय सचिव समितीच्या बैठकीचे इतिवृत्तात प्राप्त
मान्यतेनुसार महाराष्ट्र मानसिक आरोग्य संस्था, पुणे या संस्थेस केंद्र शासनाच्या आरोग्य व कुटुंब
कल्याण मंत्रालय,नवी दिल्ली यांचे मार्फत सेंटर ऑफ एक्सलन्स या योजनेंतर्गत सुरू करावयाच्या
विविध अभ्यासक्रमांसाठी खालील एकूण १६ पदे तीन वर्षांच्या कालावधीसाठी निर्माण करण्यास व
ती एकत्रित वेतनावर निव्वळ तात्पुरत्या स्वरुपात कंत्राटी पध्दतीने भरण्यास मान्यता प्रदान
करण्यात येत आहे.
-------------------------------------------------------------------------------------------------------
| अ.क्र. | विभाग | पदनाम | एकूण पदसंख्या | एका पदासाठी दरमाह एकत्रित वेतन रुपये | एकूण मासिक वेतन रुपये (एकत्रित) |
| १ | मनोविकृतीशास्त्र (Psychiatry) | प्राध्यापक | १ | ७५००० | ७५००० |
| सहयोगी प्राध्यापक | १ | ६५००० | ६५००० |
| सहायक प्राध्यापक | १ | ५५००० | ५५००० |
| २ | चिकित्सा मानसशास्त्र (Clinical Psychology) | सहयोगी प्राध्यापक | १ | ५५००० | ५५००० |
| सहायक प्राध्यापक |  | ४५००० | ४५००० |
| चिकित्सा मानसशास्त्रज्ञ | 8 | ३०००० | १२०००० |
| ३ | मनोविकृती सामाजिक कार्य | सहयोगी प्राध्यापक | १ | ५५००० | ५५००० |
| सहायक प्राध्यापक | १ | ४५००० | ४५००० |
| मनोविकृती सामाजिक कार्यकर्ता |  | ३०००० | ६०००० |
| ४ | मानसोपचार परिचर्या (Psychiatric Nursing) | सहयोगी प्राध्यापक | १ | ५५००० | ५५००० |
| सहायक प्राध्यापक | १ | ४५००० | ४५००० |
| टयुटर | १ | २५००० | २५००० |
| एकूण | १६ | ५८०००० | ७००००० |
-------------------------------------------------------------------------------------------------------
२. उपरोक्त सर्व पदांसाठी खालीलप्रमाणे निवडमंडळ गठीत करण्यास व त्यामार्फत पदभरती करण्यास शासनाची मान्यता प्रदान करण्यात येत आहे.
--------------------------------------------------------------------------------------------------------
| १ | आयुक्त (वैद्यकीय शिक्षण), वैद्यकीय शिक्षण व संशोधन, मुंबई | अध्यक्ष |
| २ | संचालक-प्राध्यापक,महाराष्ट्र मानसिक आरोग्य संस्था,पुणे | सदस्य सचिव |
| ३ | अधिष्ठाता, बै.जी.शा.वै.म. पुणे | सदस्य |
| ४ | नॅशनल इन्स्टिट्युट ऑफ मेन्टल हेल्थ अॅन्ड न्युरो सायन्स (NIMHANS) या संस्थेचा प्रतिनिधी | सदस्य |
| ५ | प्राध्यापक व विभाग प्रमुख मनोविकृतीशास्त्र विभाग, बै.जी.शासकीय वैद्यकीय महाविद्यालय, पुणे | सदस्य |
| ६ | प्राध्यापक/ सहयोगी प्राध्यापक (मागासवर्गीय प्रतिनिधी), बै.जी.शासकीय वैद्यकीय महाविद्यालय, पुणे | सदस्य |
--------------------------------------------------------------------------------------------------------
निवडमंडळाचे सदस्य-सचिव या नात्याने प्रस्तावांतर्गत कंत्राटी पदभरतीसाठी जाहिरात
प्रसिध्द करुन त्यास व्यापक प्रसिध्दी देण्याबाबतची, पात्र उमेदवारांच्या मुलाखती घेण्याबाबतची, पृष्ठ १४ पैकी २
# Page 3
शासन निर्णय क्रमांकः एलईसी-४३२१/प्र.क्र.४१९/वैसवा-३
गुणांकनानुसार निकाल जाहीर करुन उमेदवारांना नियुक्ती देण्याबाबतची सर्व व्यवस्था करण्याची
जबाबदारी संचालक-प्राध्यापक, महाराष्ट्र मानसिक आरोग्य संस्था यांची असेल.
३. सदर पदे नियमित वेतनश्रेणीत न भरता ती उपरोक्त एकत्रित वेतनावर निव्वळ तात्पुरत्या
स्वरुपात कंत्राटी पद्धतीने खालील अटींच्या अधीन राहून भरण्यास शासन मान्यता देण्यात येत
आहे.
(१) करार पध्दतीने नियुक्तीचा कालावधी हा ३६४ दिवस इतका असेल.
(२) उमेदवाराचे कामकाज समाधानकारक नसल्यास, गंभीर स्वरुपाची अनियमितता व गैरवर्तणूक या कारणासाठी त्याची नियुक्ती कोणत्याही पूर्वसूचनेशिवाय संपुष्टात येईल.
(३) करार पध्दतीने नियुक्त उमेदवाराने प्रस्थापित मानकांनुसार अध्यापन, रुग्णसेवा व अधिष्ठाता यांनी नेमून दिलेली विवक्षित कामे पार पाडणे आवश्यक राहील.
(४) वरीलप्रमाणे विहीत कामकाज पार पाडल्यानंतर महाविद्यालयीन व रुग्णालयीन कर्तव्य व जबाबदा-यांवर विपरीत परिणाम होणार नाही याची दक्षता घेऊन उमेदवारास यथास्थिती सक्षम प्राधिकाऱ्याच्या पुर्व परवानगीने खाजगी व्यवसाय करण्याची मुभा राहील.
(५) करार पध्दतीने नियुक्त उमेदवारांना नियमित नियुक्तीसाठी कोणताही हक्क राहणार नाही. सदर पदांची नेमणूक ही पूर्णत: कंत्राटी पद्धतीची असेल. या अधिकारी/ कर्मचा-यांना शासकीय कर्मचारी म्हणून गणले जाणार नाही. संचालक-प्राध्यापक, महाराष्ट्र मानसिक आरोग्य संस्था हे उपरोक्त सर्व पदांसाठी नियुक्ती प्राधिकारी असतील.
(६) करार पध्दतीने नियुक्त उमेदवारास त्याच्या सेवा कालावधीत केवळ नैमितिक रजा अनुज्ञेय असतील.
(७) करार पध्दतीने नियुक्त करण्यात आलेल्या व्यक्तींनी त्यांना प्राप्त होणा-या कागदपत्रे/माहिती व आधारसामुग्रीबाबत गोपनीयता पाळणे आवश्यक राहील.
(८) करार पध्दतीने नियुक्त करण्यात आलेल्या व्यक्तींना कोणत्याही प्रकारचे प्रशासकीय व वित्तीय अधिकार प्रदान करता येणार नाहीत.
(९) उमेदवाराच्या कामकाजाचे मुल्यांकन होणे आवश्यक आहे. यासाठी संचालक प्राध्यापक यांनी दर तीन महिन्यांनी उमेदवाराच्या कामकाजाचा तपशीलवार आढावा स्वत:च्या अभिप्रायासह आयुक्त (वैद्यकीय शिक्षण) यांना सादर करावा.
(१०) संबंधित विषयाच्या पदव्युत्तर अथवा पदवी अभ्यासक्रमाच्या विद्यार्थ्यांकडून उमेदवाराच्या शैक्षणिक कामकाजासंदर्भात मुल्यांकन करण्याच्यादृष्टीने अभिमत (Feedback) घेण्यासाठी अध्यापन कौशल्य, वक्तशीरपणा, सचोटी इत्यादी
पृष्ठ १४ पैकी ३
# Page 4
शासन निर्णय क्रमांकः एलईसी-४३२१/प्र.क्र.४१९/वैसवा-३
निकषाच्या आधारे निश्चित करण्यात आलेल्या दहा गुणांच्या प्रश्नावलीवर गुणांकन प्राप्त करुन घेणे आवश्यक राहील.
(११) रुग्णसेवेसंदर्भात अभिमत (Feedback) घेण्यासाठी काही प्रसंगी रुग्णांकडून स्वतंत्र प्रश्नावलीच्या आधारे गुणांकन प्राप्त करुन घेणे आवश्यक राहील.
(१२) १० गुणांच्या प्रश्नावलीवर तसेच रुग्णसेवेसंदर्भातील प्रश्नावलीवर प्राप्त गुणांकनाचा अहवाल संचालक-प्राध्यापक यांनी आयुक्त (वैद्यकीय शिक्षण) यांना सादर करावा.
(१३) उमेदवाराचे काम समाधानकारक असल्यास व संस्थेची निकड असल्यास
उमेदवारास प्रथम नियुक्तीचा कालावधी संपुष्टात आल्यानंतर सेवेत तांत्रिक खंड देऊन पुढील ३६४ दिवसांकरिता पुनर्नियुक्ती देता येईल. तथापि अशा प्रकारच्या पुनर्नियुक्त्या उमेदवाराने त्याच्या वयाची ७० वर्षे पूर्ण केल्यानंतर कोणत्याही परिस्थितीत देय असणार नाहीत.
(१४) पुनर्नियुक्ती देण्यासाठी संचालक-प्राध्यापक यांनी आयुक्त (वैद्यकीय शिक्षण) यांना स्वत:च्या अभिप्रायासह सादर केलेले तिमाही अहवाल तसेच प्रश्नावलीबाबतचे
अभिलेख विचारात घेवून पुर्ननियुक्तीबाबतची कार्यवाही करण्यात यावी. तिमाही अहवाल समाधानकारक असल्यास त्याचप्रमाणे दहा गुणांच्या प्रश्नावलीत उमेदवारास किमान आठ गूण प्राप्त होत असल्यास उमेदवारास आयुक्तांच्या मान्यतेने पुनर्नियुक्ती देता येईल. प्रस्तावांतर्गत पदे हे तीन वर्षांच्या कालावधीसाठी निर्माण करण्यात येत
असल्यामुळे त्यानंतरच्या कालावधीसाठी कोणत्याही परिस्थितीत पुर्ननियुक्ती देता येणार नाही.
(१५) उमेदवारास प्रथम नियुक्ती अथवा पुनर्नियुक्ती देण्यात आल्यानंतर किमान एक शैक्षणिक सत्र संपेपर्यंत त्यास कोणत्याही परिस्थितीत सेवा सोडता येणार नाही. तशा आशयाचे शपथपत्र उमेदवारास नियुक्तीपूर्वी सादर करणे बंधनकारक असेल. असे शपथपत्र सादर करणा-या उमेदवारासच करार पध्दतीने नियुक्ती देण्यात यावी.
त्यामुळे शैक्षणिक सत्र चालू असलेल्या कालावधीत विद्यार्थीहित विचारात घेता उमेदवाराचा राजीनामा कोणत्याही परिस्थितीत स्वीकारला जाणार नाही.
कंत्राटी पद्धतीने नियुक्ती करावयाच्या पदांसाठी आवश्यक शैक्षणिक अर्हता व अनुभव याबाबतचा तपशील सोबतच्या “परिशिष्ट-अ” मध्ये देण्यात आला आहे.
(१७) संबंधित नियुक्ती प्राधिकारी शासनाच्या वतीने नियुक्तीच्या वेळी संबंधितांबरोबर विहित प्रपत्रात करार करतील. कराराचे विहित प्रपत्र “परिशिष्ट-ब” मध्ये देण्यात आले आहे. कराराची सर्व कागदपत्रे जतन करुन ठेवणे ही संबंधित कार्यालयाची जबाबदारी असेल.
(१८) उपरोक्त पदांची कर्तव्ये व जबाबदाऱ्या याबाबतचा तपशील “परिशिष्ट-क” मध्ये नमूद करण्यात आला आहे.
पृष्ठ १४ पैकी ४
# Page 5
शासन निर्णय क्रमांकः एलईसी-४३२१/प्र.क्र.४१९/वैसवा-३
४. सदर बाबींकरीता येणारा खर्च महाराष्ट्र मानसिक आरोग्य संस्था, पुणे यांना केंद्र
शासनाच्या आरोग्य व कुटुंब कल्याण मंत्रालय, नवी दिल्ली यांचे मार्फत सेंटर ऑफ एक्सलन्स या
योजनेंतर्गत प्राप्त निधीतून भागविण्यात येईल.
५. मा. उच्च स्तरीय सचिव समितीच्या दिनांक ०७.०३.२०१९ रोजी आयोजित बैठकीतील
सहमतीनुसार सदर शासन निर्णय निर्गमित करण्यात येत आहे.
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14