# Page 1
नाशिक येथे १०० विद्यार्थी प्रवेश क्षमतेचे
शासकीय वैद्यकीय महाविद्यालय सुरु
करण्याकरिता आवश्यक पद निर्मितीबाबत
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्र. MEDD-१२०२१/३७/२०२४-MMD(Vais-२)/८७३८१२
गो.ते.रुग्णालय परिसर, नवीन संकुल,लोकमान्य टिळक रोड,
मुंबई, ४०० ००१
दिनांक :- ०३ जानेवारी, २०२५
वाचा - १) वै.शि.व औ.द्र.वि., शासन निर्णय, क्रमांक एमईडी-२०२०/ प्र.क्र.२१/२०/शिक्षण-१, दि.०५.०४.२०२१
२) वै.शि.व औ.द्र.वि., शासन निर्णय, क्रमांक एमईडी-२०२०/ प्र.क्र.२१/२०/शिक्षण-१, दि.०९.१०.२०२४.
३) आयुक्त, वैद्यकीय शिक्षण व संशोधन, मुंबई यांचे पत्र क्रमांक DMER १२०११/१/२०२३-
EDU/१४५४४, दि.१०.१०.२०२४
प्रस्तावना :
जागतिक आरोग्य संघटनेच्या मानकांपेक्षा १००० लोकसंख्येमागे डॉक्टरांचे प्रमाण कमी असल्याने तसेच
राज्यात सध्या डॉक्टरांची कमतरता असल्यामुळे वैद्यकीय शिक्षण विभागातील व सार्वजनिक आरोग्य
विभागातील डॉक्टरांची बहुतांशी पदे रिक्त आहेत. त्यामुळे राज्याच्या निमशहरी, ग्रामीण, दुर्गम व अतिदुर्गम
भागातील जनतेस आरोग्यविषयक प्राथमिक सुविधा उपलब्ध करुन देण्याकरिता तसेच राज्यातील उपलब्ध
वैद्यकीय सुविधांचा विचार करता महाराष्ट्र आरोग्य विज्ञान विद्यापीठ, नाशिक येथे केंद्र शासन व राष्ट्रीय
आयुर्विज्ञान आयोगाच्या मान्यतेच्या अधीन राहून १०० विद्यार्थी प्रवेश क्षमतेचे नवीन शासकीय वैद्यकीय
महाविद्यालय व त्यास संलग्नित ४३० रुग्णखाटांचे रुग्णालय स्थापन करण्यास मा.मंत्रीमंडळाच्या
दि.१०.०२.२०२१ च्या बैठकीतील निर्णयानुसार वैद्यकीय शिक्षण व औषधी द्रव्ये विभागाच्या दि.०५.०४.२०२१ च्या
शासन निर्णयान्वये मान्यता देण्यात आली आहे. तथापि, दरम्यानच्या कालावधीत सदर वैद्यकीय पदवी
महाविद्यालय व संलग्नित रुग्णालय यावरील राज्य शासन व महाराष्ट्र आरोग्य विज्ञान विद्यापीठ, नाशिक यांच्या
दुहेरी नियंत्रणामुळे दैनंदिन प्रशासनात अडचणी उद्भवल्या.
त्यामुळे मा.मंत्रीमंडळाच्या दि.३०.०९.२०२४ रोजीच्या बैठकीतील निर्णयानुसार शासन निर्णय
दि.०९.१०.२०२४ अन्वये नाशिक जिल्यातील वैद्यकीय पदवी महाविद्यालय व संलग्नित रुग्णालय या संस्था
संपुर्णत: शासनाच्या अखत्यारीत घेण्यास मान्यता देण्यात आली आहे. तसेच सदर वैद्यकीय पदवी
महाविद्यालयाचे नांव “शासकीय वैद्यकीय महाविद्यालय, नाशिक” असे करण्यास मान्यता देण्यात आली आहे.
# Page 2
शासन निर्णय क्र. MEDD-१२०२१/३७/२०२४-MMD(Vais-२)/८७३८१२
तसेच राष्ट्रीय आयुर्विज्ञान आयोगाच्या मानकांनुसार शासकीय वैद्यकीय पदवी महाविद्यालय, नाशिक
करिता वर्ग-१ ते वर्ग-४ संवर्गातील एकूण ३६५ पदांची निर्मिती करण्यास आणि पदे भरण्यास मान्यता देण्यात
आली आहे. शासकीय वैद्यकीय पदवी महाविद्यालय, नाशिक साठी उच्चस्तरीय समितीच्या मान्यतेची अट
शिथील करून पदनिर्मिती करण्यास व पदे भरण्यास मान्यता देण्यात आली आहे.
त्यानुसार नाशिक येथील शासकीय वैद्यकीय महाविद्यालयाकरिता राष्ट्रीय आयुर्विज्ञान आयोगाच्या
मानकानुसार वर्ष निहाय, आवश्यक पदनाम निहाय पदनिर्मिती आवश्यक असल्यामुळे आयुक्त, वैद्यकीय शिक्षण
व संशोधन, मुंबई यांच्या संदर्भ क्र.३ येथील दि.१०.१०.२०२४ च्या पत्रान्वये सादर केल्यानुसार शासकीय
वैद्यकीय महाविद्यालय, नाशिक करिता आवश्यक असलेल्या पदांच्या पदनाम निहाय पदनिर्मितीस मान्यता
देण्याचा प्रस्ताव शासनाच्या विचाराधीन होता.
शासन निर्णय :
नाशिक येथे १०० विद्यार्थी प्रवेश क्षमेतेच्या शासकीय वैद्यकीय महाविद्यालयासाठी “विवरणपत्र-अ”
नुसार वर्ग-१ ते वर्ग-३ मधील नियमित १२५ पदे व ७६ विद्यार्थी पदे त्याचप्रमाणे “विवरणपत्र-ब” नुसार
बाययंत्रणेद्वारे घ्यावयाच्या १६४ मनुष्ट्यबळ सेवा अशी एकूण ३६५ पदे चार टप्यात निर्माण करण्यास शासनाची
मान्यता देण्यात येत आहे.
अ)“विवरणपत्र-अ” मध्ये नमुद केलेली प्रथम, द्वितीय, तृत्तीय व चतुर्थ टप्यातील पदे टप्पा निहाय मंजूर
होणार असून, प्रथम वर्षाबाबतची पदे तात्काळ निर्माण होतील व उर्वरीत द्वितीय, तृत्तीय व चतुर्थ
टप्प्यातील पदे प्रती वर्षी निर्माण होतील. त्याचप्रमाणे “विवरणपत्र-ब” बाबत तशीच कार्यवाही करण्यात
येईल.
ब)सदर पदांच्या वेतनाकरीता संस्था निहाय लेखाशिर्ष व आहरण संवितरण सांकेतांक मंजूर करुन घेण्यात
यावे.
क) पुढील टप्प्याच्या वेतनाची तरतूद संस्थेच्या प्रती वर्षीच्या अंदाजपत्रकात करण्यात यावी.
ड) पुढील टप्प्याच्या पदांचा समावेश प्रतीवर्षी अस्थायी पदांच्या मुदतवाढ प्रस्तावात करण्यात यावा.
२. सदरहू शासन निर्णय वित्त विभागाच्या अनौपचारिक संदर्भ क्र.अनौ.स.क्र.४६४/सेवा-९,
दि.१९.१२.२०२४ अन्वये दिलेल्या सहमतीनुसार निर्गमित करण्यात येत आहे.
पृष्ठ ७ पैकी २
# Page 3
शासन निर्णय क्र. MEDD-१२०२१/३७/२०२४-MMD(Vais-२)/८७३८१२
३. सदरहू शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4
# Page 5
# Page 6
# Page 7