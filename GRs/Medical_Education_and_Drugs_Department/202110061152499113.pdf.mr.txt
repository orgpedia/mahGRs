# Page 1
विलासराव देशमुख शासकीय वैद्यकीय विज्ञान संस्था, लातूर येथील अस्तित्वातील नवीन २०० खाटांच्या रुग्णालयीन इमारतीवर वाढीव एक मजला बांधकाम प्रस्तावास प्रशासकीय मान्यता देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक : जीसीएल-२०१९/प्र.क्र.२०९/प्रशा- १
गो.ते.रुग्णालय आवार,नवीन मंत्रालय, ९ वा मजला,
लोकमान्य टिळक मार्ग, मुंबई - ४०० ००१.
दिनांक : ०६ ऑक्टोबर, २०२१.
वाचा : संचालक, वैद्यकीय शिक्षण आणि संशोधन, मुंबई यांचे क्रमांक : संवैशिवसं / शावैमल /वसतीगृह/एकमजलाबांध/प(आय)/१११११/१९, दिनांक १९.०७.२०१९
शासन निर्णय :
विलासराव देशमुख शासकीय वैद्यकीय विज्ञान संस्था, लातूर या संस्थेत सन २०१३ मध्ये पदवीपूर्व वैद्यकीय प्रवेश क्षमता १०० वरुन १५० करण्यात आलेली आहे. तसेच सदर संस्थेत सन २०१० मध्ये एकूण १६ विभागात पदव्युत्तर अभ्यासक्रम सुरु करण्यात आलेला आहे. भारतीय आयुर्विज्ञान परिषदेच्या मानकानुसार संस्थेत एकूण ७०० खाटांचे रुग्णालय असणे आवश्यक आहे.
त्यामुळे सद्यस्थितीत अस्तित्वात असलेल्या नवीन २०० खाटांच्या रुग्णालयीन इमारतीवर उर्वरित २०० खाटांची पुर्तता करण्यासाठी वाढीव एक मजला बांधकाम करणे आवश्यक असल्याने सदर बांधकाम करण्यासाठी रुपये १२,२८,२३,३७३/- (रुपये बारा कोटी, अठ्ठावीस लक्ष, तेवीस हजार, तीनशे त्र्याहत्तर फक्त) इतक्या रक्कमेस खालील अटी व शर्तींच्या अधीन राहून प्रशासकीय मान्यता देण्यात येत आहे.
---------------------------------------------------------------------------------------------------------------------------------------------------------------------
| अ.क्र. | कामाचे नांव | अंदाजित रक्कम |
| १. | विलासराव देशमुख शासकीय वैद्यकीय विज्ञान संस्था, लातूर येथील अस्तित्वातील नवीन २०० खाटांच्या रुग्णालयीन इमारतीची उर्ध्ववाढ (४ था मजला) बांधकाम करणे. | १२,२८,२३,३७३ |
---------------------------------------------------------------------------------------------------------------------------------------------------------------------
अटी व शर्ती : १. सदर काम करण्यापूर्वी जागेच्या मालकी हक्काबाबत पुर्तता करण्यात यावी.
२. प्रस्तुत काम पुरातत्व विभागाच्या अखत्यारित येत असल्यास संबंधीत विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
# Page 2
शासन निर्णय क्रमांकः जीसीएल-२०१९/प्र.क्र.२०९/प्रशा-१
३. तांत्रिक मंजूरी देताना राज्य दरसूचीबाह्य बाबींच्या दराकरिता शासन परिपत्रक क्रमांक-२०१७/प्र.क्र.११/ नियोजन-३, दिनांक ११.०४.२०१७ नुसार कार्यवाही करण्यात यावी.
४. प्रस्तावातील खरेदीशी संबंधित बाबींकरिता ई-निविदा प्रणालीचा अवलंब करुन उद्योग, ऊर्जा व कामगार विभागाकडील दिनांक २४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
५. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३ / प्र.क्र.१७७ /तां.क्र.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
६. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
७. इमारतीमध्ये दिव्यांगाकरिता उपलब्ध करुन द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
८. विषयांकित कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
९. प्रस्तावित उपरोक्त बांधकाम ज्या इमारतीवर करण्यात येणार आहे ती इमारत नवीन बांधकाम करण्यासाठी सुरक्षित व मजबूत आहे याबाबत सक्षम प्राधिका-याची मान्यता घेण्यात यावी.
२. सदर कामासाठी खाली नमूद केलेल्या लेखाशीर्षातंर्गत मंजूर अनुदानातून निधी अर्थसंकल्पित करण्यात येईल. सदर निधीतून उपरोक्त बाबींसाठी येणारा खर्च भागविण्यात यावा.
मागणी क्रमांक – एच-०८
४२१० – वैद्यकीय सेवा व सार्वजनिक आरोग्य यावरील भांडवली खर्च ०३, वैद्यकीय शिक्षण, प्रशिक्षण व संशोधन,
१०५-विषमचिकित्सा पंचवार्षिक योजनांतर्गत
(४२१० ००४१) ५३- मोठी बांधकामे
३. सदर शासन निर्णय, वित्त विभाग शासन निर्णय क्रमांक : विअप्र-२०१३/प्र.क्र.३०/२०१३/ विनियम, भाग-२, दिनांक २०.०९.२०१९ मधील वित्तीय अधिकार नियम पुस्तिका - १९७८ भाग-१, उप विभाग - ५ अनुक्रमांक - १, महाराष्ट्र सार्वजनिक बांधकाम नियमपुस्तिकेतील परिच्छेद क्रमांक १३४ (१) नुसार प्रशासकीय विभागाला प्रदान केलेल्या अधिकारानुसार तसेच नियोजन विभाग, अनौपचारीक संदर्भ क्र.१७२/१४७५,दि.०२.०८.२०२१ व वित्त विभाग, अनौपचारीक संदर्भ क्र.४०१/२०२१/व्यय-१३, दि.०५.०८.२०२१ रोजीच्या सहमतीने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः जीसीएल-२०१९/प्र.क्र.२०९/प्रशा-१