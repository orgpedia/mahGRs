# Page 1
शासकीय वैद्यकीय महाविद्यालय, सिंधुदुर्ग या संस्थेकरीता सुरक्षारक्षकांची पदे रत्नागिरी जिल्हा सुरक्षा रक्षक मंडळामार्फत भरणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः वैशिवि-२०२३/प्र.क्र.३४/प्रशासन-२
गोकुळदास तेजपाल रुग्णालय आवार, लोकमान्य टिळक मार्ग
नविन मंत्रालय, मुंबई-४०० ००१
तारीख : ३० जून २०२३.
वाचा : १) शासन निर्णय, उद्योग, ऊर्जा व कामगार विभाग क्रमांकः एसजीए-१५०६/प्र.क्र.९२/काम-५, दिनांक ०८.११.२००६.
२) शासन अधिसूचना, उद्योग, ऊर्जा व कामगार विभाग. क्रमांकः एसजीए २०१४/प्र.क्र.३००(२)/कामगार-५, दिनांक ३०.०७.२०१४.
३) शासन निर्णय, वित्त विभाग क्र. विअप्र-२०१३/प्र.क्र.२२९/प्रशासन-२, दि. १७.०४.२०१५.
४) शासन निर्णय वैद्यकीय शिक्षण व औषधी द्रव्ये विभाग, क्रमांकः एमईडी २०१६/प्र.क्र.२३१/१६/शिक्षण-१, दिनांक ०८.१२.२०२०.
५) शासन निर्णय, वित्त विभाग, क्रमांक:- पदनि-२०२२/प्र.क्र.१५/आ.पु.क., दिनांक २७.०४.२०२२.
६) आयुक्त, वैद्यकीय शिक्षण व संशोधन संचालनालय पत्र क्र.जा.क्र.डीएमईआर-१६०४०/२१३/२०२२ ईएसटी४, दिनांक १५.०६.२०२३.
प्रस्तावना : विभागाच्या संदर्भ क्र. ४ वरील दिनांक ०८.१२.२०२० रोजीच्या शासन निर्णयान्वये सिंधुदुर्ग येथे १०० विद्यार्थी क्षमतेचे शासकीय वैद्यकीय महाविद्यालय व संलग्नित ५०० रुग्ण खाटांचे रुग्णालय सुरु करण्यास मान्यता देण्यात आली आहे. शासकीय वैद्यकीय महाविद्यालय परिसरामध्ये विद्यार्थी, प्राध्यापक व अन्य शासकीय कर्मचा-यांच्या सुरक्षीततेसाठी बाह्यस्त्रोताद्वारे सुरक्षा रक्षक उपलब्ध करुन घेण्याची बाब शासनाच्या विचाराधीन होती.
शासन निर्णयः
शासकीय वैद्यकीय महाविद्यालय, सिंधुदुर्ग या संस्थेमध्ये प्रवेशित विद्यार्थी, विद्यार्थीनी तसेच संस्थेमधील प्राध्यापक/सह प्राध्यापक व अन्य शासकीय कर्मचा-यांच्या सुरक्षेच्यादृष्टीने ३६ सुरक्षा रक्षक (३५ सुरक्षा रक्षक व १ सुरक्षा अधिकारी) रत्नागिरी जिल्हा सुरक्षा रक्षक मंडळ या शासन मान्यता प्राप्त महामंडळाने निश्चित केलेल्या दरानुसार एक वर्षासाठी उपलब्ध करुन घेण्यास व त्याकरीता येणा-या वार्षिक रु.८८,५०,६७२/- (अक्षरी रुपये अठ्याऐंशी लक्ष पन्नास हजार सहाशे बहात्तर केवळ) एवढ्या खर्चास प्रशासकीय मान्यता देण्यात येत आहे.
२. सदर शासन निर्णय वित्त विभाग, शासन निर्णय दिनांक १७.०४.२०१५, वित्तीय अधिकार नियम भाग पहिला, उप विभाग–४, अ.क्र. ११ अन्वये प्रशासनिक विभागास असलेल्या वित्तीय अधिकारानुसार निर्गमित करण्यात येत आहे.
# Page 2
शासन निर्णय क्रमांकः वैशिवि-२०२३/प्र.क्र.३४/प्रशा-२, दिनांक ३० जून २०२३.
३. सदर बाबींसाठी येणारा खर्च शासकीय वैद्यकीय महाविद्यालय, सिंधुदुर्ग या संस्थेस त्यांचे लेखाशिर्षाखाली २२१० जी ९३२ मधील (१०) कंत्राटी सेवा या उद्दिष्टांतर्गत चालू वित्तीय वर्षात अर्थसंकल्पित निधीमधून भागविण्यात यावा.