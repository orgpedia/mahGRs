# Page 1
रत्नागिरी येथे १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नित जिल्हा सामान्य रूग्णालयाचे श्रेणीवर्धन करून ४३० रुग्णखाटांचे जिल्हा रुग्णालय स्थापन करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः एमईडी-२०२०/प्र.क्र.१८/२०/शिक्षण-१
९ वा मजला, गो.ते. रुग्णालय संकुल, नविन मंत्रालय, लोकमान्य टिळक मार्ग, मुंबई ४०० ००१.
दिनांक:०२.०९.२०२२.
प्रस्तावना : जागतिक आरोग्य संघटनेच्या मानकांप्रमाणे १००० लोकसंख्येसाठी १ डॉक्टर असणे आवश्यक आहे. महाराष्ट्र राज्य हे भारतातील प्रगत राज्य असून शैक्षणिक क्षेत्रात विशेषतः वैद्यकीय शिक्षणाच्या क्षेत्रात अग्रगण्य राज्य मानले जाते. तथापि महाराष्ट्राची आर्थिक पाहणी सन २०२०-२०२१ नुसार महाराष्ट्र राज्यात प्रति १००० लोकसंख्येमागे डॉक्टरांचे प्रमाण ०.८४ इतके आहे. देश पातळीवरील सरासरीच्या (०.९०) दृष्टीने सदर प्रमाण कमी असुन जागतिक आरोग्य संघटनेच्या मानकांप्रमाणे अत्यंत अल्प आहे. राज्यात सध्या डॉक्टरांची कमतरता असल्यामुळे वैद्यकीय शिक्षण विभागातील व सार्वजनिक आरोग्य विभागातील डॉक्टरांची बहुतांश पदे रिक्त आहेत. त्यामुळे राज्याच्या निमशहरी, ग्रामीण, दुर्गम व अतिदुर्गम भागातील जनतेस आरोग्यविषयक प्राथमिक सुविधा उपलब्ध करुन देण्यात अडचणी निर्माण होतात. राज्याच्या लोकसंख्येत झालेली वाढ आणि वैद्यकीय शिक्षणाबाबत तसेच आरोग्य सुविधेबाबत निर्माण झालेली जागरुकता लक्षात घेता नवीन शासकीय वैद्यकीय महाविद्यालय सुरु करणे गरजेचे आहे.
रत्नागिरी जिल्ह्याचा बराचसा भाग ग्रामीण असल्यामुळे येथील जनतेस दर्जेदार व परवडण्याजोग्या वैद्यकीय सुविधांचा अभाव जाणवत आहे. सद्य:स्थितीत रत्नागिरी जिल्ह्यामध्ये सार्वजनिक आरोग्य सेवेची रूग्णालये आहेत. परंतू, या मर्यादित वैद्यकीय सेवेद्वारे संपूर्ण जिल्ह्यास आरोग्य व्यवस्था पुरविण्यास अडचण निर्माण होत आहे. त्यानुषंगाने वैद्यकीय शिक्षण व औषधी द्रव्ये विभागाच्या अधिपत्याखाली रत्नागिरी येथे १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नित जिल्हा सामान्य रूग्णालयाचे श्रेणीवर्धन करून ४३० रुग्णखाटांचे जिल्हा रुग्णालय स्थापन करण्याची बाब शासनाच्या विचाराधीन होती.
त्यानुषंगाने सदर प्रस्ताव मा.मंत्रिमंडळाच्या मान्यतेसाठी सादर करण्यात आला होता. त्यास आता दिनांक १०.०८.२०२२ रोजीच्या मा.मंत्रिमंडळाच्या बैठकीत मान्यता देण्यात आली आहे.
त्यानुषंगाने शासनाने खालीलप्रमाणे निर्णय घेतला आहे.
शासन निर्णय: रत्नागिरी येथे १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नित जिल्हा सामान्य रुग्णालयाचे श्रेणीवर्धन करुन ४३० रुग्णखाटांचे जिल्हा रुग्णालय केंद्र शासनाच्या मान्यतेनंतर सुरु करण्यास मान्यता देण्यात येत आहे. प्रस्तावित
# Page 2
शासन निर्णय क्रमांकः एमईडी-२०२०/प्र.क्र.१८/२०/शिक्षण-१
शासकीय वैद्यकीय महाविद्यालयाचे नाव "शासकीय वैद्यकीय महाविद्यालय व जिल्हा सामान्य रुग्णालय, रत्नागिरी" असे करण्यास मान्यता देण्यात येत आहे.
२. सद्यस्थितीत सार्वजनिक आरोग्य विभागाच्या अखत्यारितील जिल्हा सामान्य रुग्णालयाची ४.७५ एकर जागा, स्त्री रुग्णालयाची २.७५ एकर जागा तसेच प्रादेशिक मनोरुग्णालयाची १४.३२६ एकर जागा अशी एकूण २१.८२ एकर जागा तात्पुरत्या स्वरूपात सार्वजनिक आरोग्य विभागामार्फत वैद्यकीय शिक्षण व औषधी द्रव्ये विभागास निःशुल्क वापरास उपलब्ध करण्यास व त्या ठिकाणी नवीन शासकीय वैद्यकीय महाविद्यालय व संलग्नित जिल्हा रुग्णालय सुरु करण्यास मान्यता देण्यात येत आहे. सद्यस्थितीत ३ वर्षांसाठी तात्पुरत्या स्वरुपात स्त्री रुग्णालय, रत्नागिरीची इमारत वैद्यकीय महाविद्यालयासाठी उपलब्ध करण्यास मान्यता देण्यात येत आहे.
३. प्रादेशिक मनोरुग्णालयाच्या जागेपैकी चार एकर जागा महाविद्यालयाच्या प्रस्तावित इमारतीसाठी राखीव ठेवण्यास मान्यता देण्यात येत आहे. तसेच, मा.मंत्रीमंडळाच्या मान्यतेनंतर महसूल विभागाच्या सहमतीने जिल्हाधिकारी, रत्नागिरी यांच्यामार्फत निकषानुसार आवश्यक किमान २० एकर जागा रूग्णालयापासुन १० कि.मी.च्या परिघामध्ये उपलब्ध करून घेण्यात येऊन त्या जागेत नवीन शासकीय वैद्यकीय महाविद्यालय स्थलांतरीत करण्यास मान्यता देण्यात येत आहे.
४. प्रस्तावित शासकीय वैद्यकीय महाविद्यालयासाठी शासन निर्णयासोबत जोडलेल्या विवरणपत्र “क” मध्ये दर्शविल्याप्रमाणे आवश्यक तेवढी पदनिर्मिती करण्यास आणि पदे भरण्यास मान्यता देण्यात येत आहे. श्रेणीवर्धीत जिल्हा सामान्य रुग्णालयासाठी (सद्यस्थितीत प्रत्यक्ष अस्तित्वात असलेल्या पदांव्यतिरिक्त) शासन निर्णयासोबत जोडलेल्या विवरणपत्र “ड” मध्ये दर्शविल्याप्रमाणे आवश्यक तेवढी पदनिर्मिती करण्यास आणि पदे भरण्यास मान्यता देण्यात येत आहे.
५. रत्नागिरी येथे शासकीय वैद्यकीय महाविद्यालयाशी संलग्नित श्रेणीवर्धीत शैक्षणिक रुग्णालय निर्मिती होईपर्यन्त राष्ट्रीय आयुर्विज्ञान आयोगाच्या मानकांची पूर्तता होण्याच्या दृष्टीने सार्वजनिक आरोग्य विभागाच्या अखत्यारीतील २३० रुग्णखाटांचे जिल्हा सामान्य रुग्णालय, १०० रुग्णखाटांचे स्त्री रुग्णालय व ३६५ रुग्णखाटांचे प्रादेशिक मनोरुग्णालय अशी एकूण ६९५ रुग्णखाटांची तीनही रुग्णालये स्थावर जंगम मालमत्तेसह वैद्यकीय शिक्षण विभागास तात्पुरत्या स्वरुपात निःशुल्क वापरास उपलब्ध करण्यास मान्यता देण्यात येत आहे.
६. तसेच, जिल्हा सामान्य रुग्णालयाचे श्रेणीवर्धन ४३० रुग्णखाटांच्या शैक्षणिक रुग्णालयामध्ये करुन सदर रुग्णालय कराराद्वारे वैद्यकीय शिक्षण व औषधी द्रव्ये विभागास शैक्षणिक रुग्णालय म्हणून कायमस्वरूपी संलग्नित करण्यास व निःशुल्क वापरास उपलब्ध करण्यास मान्यता देण्यात येत आहे.
७. प्रस्तावित शासकीय वैद्यकीय महाविद्यालय व संलग्नित श्रेणीवर्धीत रुग्णालयांसाठी आवश्यक तसेच अतिरिक्त बांधकाम करण्यास व त्यासाठी आवश्यक खर्चास शासन निर्णयासोबत जोडलेल्या विवरणपत्र “अ व ब” मध्ये दर्शविल्याप्रमाणे मान्यता देण्यात येत आहे.
पृष्ठ ८ पैकी २
# Page 3
शासन निर्णय क्रमांकः एमईडी-२०२०/प्र.क्र.१८/२०/शिक्षण-१
८. प्रस्तावित शासकीय वैद्यकीय महाविद्यालय व श्रेणीवर्धीत रुग्णालयांसाठी एकूण अंदाजित रू.५२२.५७ कोटी (अनावर्ती खर्च सुमारे रु.२५९.७७ कोटी व पहिल्या चार वर्षाकरिता आवर्ती खर्च सुमारे रूपये २६२.८० कोटी) इतका खर्च अपेक्षित असून शासन निर्णयासोबत जोडलेल्या विवरणपत्र “इ” मध्ये दर्शविल्याप्रमाणे आवश्यक निधी उपलब्ध करुन त्याप्रमाणे खर्चास मान्यता देण्यात येत आहे.
त्याचप्रमाणे आवश्यकता भासल्यास वेळोवेळी पुरक मागणीद्वारे निधी उपलब्ध करण्यास मान्यता देण्यात येत आहे.तसेच, चौथ्या वर्षाप्रमाणे आवश्यक आवर्ती खर्चासाठी प्रति वर्षी सुमारे रूपये ८२.१० कोटी इतका निधी उपलब्ध करून त्याप्रमाणे खर्चास मान्यता देण्यात येत आहे.
९. इतिवृत्त अंतिम होण्याची वाट न पाहता आवश्यकता प्रमाणपत्र निर्गमित करुन केंद्र शासनास / राष्ट्रीय आयुर्विज्ञान आयोगास प्रस्ताव दाखल करण्यास मान्यता देण्यात येत आहे.
१०. महाविद्यालय व संलग्नित रुग्णालयांकरिता आवश्यक असणारी स्वच्छता, आहार, सुरक्षा, वस्त्र स्वच्छता ही सर्व कामे बाह्यस्त्रोतामार्फत राबविण्यास परवानगी देण्यात येत आहे. सदरची कामे जाहीर निविदा प्रक्रियेमार्फत ठेकेदारांची नियुक्ती करुन शासनाच्या पूर्व मान्यतेने करुन घेण्यात यावीत.
११. हा शासन निर्णय नियोजन विभागाच्या अनौपचारीक संदर्भ क्रमांक:- २४०/१४७५, दि ०५.०८.२०२२ तसेच वित्त विभागाच्या अनौपचारीक संदर्भ क्रमांक ३६०/२०२२/व्यय-१३, दिनांक ०४.०८.२०२२ रोजीच्या अभिप्रायानुसार आणि मा.मंत्रीमंडळाच्या दिनांक १०.०८.२०२२ रोजीच्या मान्यतेनुसार निर्गमित करण्यात येत आहे.
# Page 4
# Page 5
# Page 6
# Page 7
# Page 8