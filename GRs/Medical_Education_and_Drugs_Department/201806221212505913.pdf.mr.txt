# Page 1
सातारा येथील मंजूर शासकीय वैद्यकीय महाविद्यालयासाठी महाराष्ट्र कृष्णा खोरे पाटबंधारे विकास महामंडळाची जागा कायमस्वरुपी हस्तांतरित करणेबाबत
महाराष्ट्र शासन
वैद्यकीय शिक्षण व औषधिद्रव्ये विभाग,
शासन निर्णय क्रमांक: एमईडी-२०१३/प्र.क्र.२११/१३/शिक्षण-१,
९ वा मजला, गो.ते. रुग्णालय संकुल, लोकमान्य टिळक मार्ग, मुंबई ४०० ००१ दिनांक :- २२ जून, २०१८
वाचा: शासन निर्णय, क्र. एमईडी-२०१०/प्र.क्र.७६(अ)/२०१०/शिक्षण-१,
३१ जानेवारी २०१२.
प्रस्तावना :
सातारा येथे १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व ५०० रुग्ण खाटांचे संलग्नित रुग्णालय सुरु करण्यास वाचा येथील शासन निर्णयानुसार मान्यता देण्यात आली आहे.
सदर नियोजित शासकीय वैद्यकीय महाविद्यालयाकरिता प्रथम जिल्हाधिकारी यांच्या ताब्यातील मौजे
माहुली येथील गायरान जागा निश्चित करण्यात आली होती. परंतू सदर जागा सातारा शहरापासून सुमारे १० कि.मी अंतरावर असल्याने महाविद्यालय व रुग्णालयाकरिता गैरसोयीची आहे. त्यामुळे कृष्णानगर, सातारा येथील महाराष्ट्र कृष्णा खोरे महामंडळ, पुणे यांच्या ताब्यातील जागा हस्तांतरित करण्याची बाब शासनाच्या विचाराधीन होती.
त्यानुषंगाने सदर प्रस्ताव मंत्रिमंडळाच्या मान्यतेसाठी सादर करण्यात आला होता. त्यास दिनांक २९ मे, २०१८ रोजीच्या मंत्रिमंडळाच्या बैठकीत मान्यता देण्यात आली आहे. त्यानुषंगाने शासनाने खालीलप्रमाणे निर्णय घेतला आहे.
शासन निर्णय:
सातारा येथील मंजूर शासकीय वैद्यकीय महाविद्यालयासाठी महाराष्ट्र कृष्णा खोरे पाटबंधारे विकास महामंडळ, पुणे यांची कृष्णानगर, सातारा येथील २५ एकर जागा विनाअट व विनामूल्य वैद्यकीय शिक्षण विभागास कायमस्वरुपी हस्तांतरित करण्यास याद्वारे शासन मान्यता देत आहे.
हा शासन निर्णय वित्त विभागाच्या अनौपचारिक संदर्भ क्र.१५९/२०१८/व्यय-१३, दिनांक २८.०३.२०१८ अन्वये दिलेल्या मान्यतेनुसार निर्गमित करण्यात येत आहे.
# Page 2
शासन निर्णय क्रमांकः एमईडी-२०१३/प्र.क्र.२११/१३/शिक्षण-१,