# Page 1
राज्यातील अभिमत विद्यापीठातील आरोग्य विज्ञानाच्या व्यावसायिक अभ्यासक्रमाच्या विद्यार्थ्यांकरीता शासनाची प्रचलित शिष्यवृत्ती प्रतिपूर्ती योजना लागू करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: एमईडी-१०२३/प्र.क्र.२०८/२३ / शिक्षण-२
गो.ते.रुग्णालयाची नवीन इमारत, ९ वा मजला, गो.ते. रुग्णालय संकुल,
लोकमान्य टिळक मार्ग, नवीन मंत्रालय, मुंबई ४०० ००१
दिनांक :- ०६/०९/२०२३
वाचा: १. उच्च व तंत्र शिक्षण विभाग, शासन निर्णय क्र. संकिर्ण-२०१७/प्र.क्र.३३२/तांशि-४, दिनांक ०७/१०/२०१७.
२. उच्च व तंत्र शिक्षण विभाग, शासन निर्णय क्र. सीटीसी-२०२०/प्र.क्र.२३/तांशि-४, दिनांक
२३/०२/२०२३.
प्रस्तावना: उच्च व तंत्र शिक्षण विभागाच्या उपरोक्त "वाचा" येथील संदर्भ क्र.२ मध्ये नमूद शासन
निर्णयान्वये राज्यातील अभिमत विद्यापीठातील विविध प्रशासकीय विभागांच्या नियंत्रणाखालील
व्यावसायिक अभ्यासक्रमांचे शिक्षण घेणा-या व राज्य शासनाच्या प्रचलित धोरणानुसार परीक्षा शुल्क व
शिक्षण शुल्क प्रतिपूर्तीकरीता पात्र ठरणा-या व्यावसायिक अभ्यासक्रमाच्या विद्यार्थ्यांना सन २०२२-२३ या
शैक्षणिक वर्षापासून राजर्षी छत्रपती शाहू महाराज शिक्षण शुल्क शिष्यवृत्ती योजनेचे लाभ अनुज्ञेय
करण्यात आले आहेत. सदर शासन निर्णयातील तरतूदी विचारात घेऊन राज्यातील अभिमत
विद्यापीठातील आरोग्य विज्ञानाच्या व्यावसायिक अभ्यासक्रमाचे शिक्षण घेणा-या आर्थिकदृष्ट्या मागास
प्रवर्गातील विद्यार्थ्यांकरीता शासनाची प्रचलित राजर्षी छत्रपती शाहू महाराज शिक्षण शुल्क शिष्यवृत्ती
योजना लागू करण्याची बाब शासनाच्या विचाराधीन होती. त्यास अनुसरुन शासन खालीलप्रमाणे निर्णय घेत आहे.
शासन निर्णय:
वैद्यकीय शिक्षण व औषधी द्रव्ये विभागाच्या नियंत्रणाखालील राज्यातील अभिमत विद्यापीठातील
व्यावसायिक अभ्यासक्रमाचे शिक्षण घेणा-या व राज्य शासनाच्या प्रचलित धोरणानुसार परीक्षा शुल्क व
शिक्षण शुल्क प्रतिपूर्तीकरीता पात्र ठरणा-या आरोग्य विज्ञानाच्या व्यावसायिक अभ्यासक्रमांच्या
# Page 2
शासन निर्णय क्रमांकः एमईडी-१०२३/प्र.क्र.२०८/२३/शिक्षण-२
विद्यार्थ्यांना सन २०२२-२३ या शैक्षणिक वर्षापासून राजर्षी छत्रपती शाहू महाराज शिक्षण शुल्क शिष्यवृत्ती
योजनेचे लाभ अनुज्ञेय करण्यात येत आहेत.
२. सदर शिष्यवृत्तीची प्रतिविद्यार्थी देय रक्कम अनुज्ञेय करण्याकरीता मा.न्या. श्री. एम. एन. गिलानी (निवृत्त) तथा माजी अध्यक्ष, शुल्क नियामक प्राधिकरण, मुंबई यांच्या अध्यक्षतेखाली गठीत समितीच्या
शिफारसीनुसार, विद्यार्थी संख्या भारित सरासरी (Weighted Average) या सूत्रानुसार राज्यातील अभिमत विद्यापीठातील आरोग्य विज्ञान व्यावसायिक अभ्यासक्रमांकरीता परिगणित केलेल्या अंदाजित शुल्काचा
तपशील खालील तक्त्यात नमूद करण्यात आला आहे:
------------------------------------------------------------------------------------------
| अ.क्र. | अभ्यासक्रमाचे नाव | विद्यार्थी संख्या भारीत सरासरी नुसार शैक्षणिक शुल्क रुपयांमध्ये |
| १. | एम.बी.बी.एस. | ९,११,७३८/ |
| २. | बी.डी.एस. | ३,३९,८५३/ |
| ३. | बी.ए.एम.एस. | १,९०,८४७/ |
| ४. | बी.एच.एम.एस. | ८०,९९६/ |
| ५. | बी.एस्सीनर्सिंग . | ७८,७३१/ |
| ६. | पी.बी.बी.एस्सी. नर्सिंग | ७८,३७२/ |
| ७. | बी.पी.टी.एच. | १,१७,३३७/ |
------------------------------------------------------------------------------------------
३. मा.न्या. श्री. एम. एन. गिलानी (निवृत्त) यांच्या अहवालातील विद्यार्थी संख्या भारित सरासरी
(Welghted Average) या सुत्रानुसार परिगणित केलेल्या उपरोक्त शुल्कातून विद्यापीठीय स्थलांतरण घटक/ गुणक (Discounting Factor) नुसार २० टक्क्यांची कपात करुन राज्यातील अभिमत विद्यापीठातील व्यावसायिक अभ्यासक्रमांच्या विद्यार्थ्यांना वार्षिक शैक्षणिक शुल्काची प्रतिपूर्ती
शिष्यवृत्तीच्या स्वरुपात अदा करण्यात यावी.
४. राजर्षी छत्रपती शाहू महाराज शिक्षण शुल्क शिष्यवृत्ती योजनेकरीता अर्ज करण्यापासून ते पात्र
विद्यार्थ्याच्या बँक खात्यात रक्कम जमा करण्यापर्यंतची संपूर्ण प्रक्रिया राज्यस्तरीय महाडीबीटी या
प्रणालीव्दारे आणि उच्च व तंत्र शिक्षण विभाग शासन निर्णय दिनांक ०७/१०/२०१७ मध्ये विहीत
कार्यपद्धतीव्दारे पार पाडण्यात येईल. याकरीता विद्यार्थ्यांची अभिमत विद्यापीठनिहाय व
अभ्यासक्रमनिहाय नावांची नोंदणी व इतर आवश्यक प्रक्रिया माहिती व तंत्रज्ञान विभागाच्या समन्वयाने
वैद्यकीय शिक्षण व संशोधन संचालनालयामार्फत पार पाडण्यात येईल.
५. आरोग्य विज्ञान अभ्यासक्रमासाठी राजर्षी छत्रपती शाहू महाराज शिष्यवृत्ती योजनेसंदर्भात
वेळोवेळी निर्गमित केलेल्या शासन आदेशांची अंमलबजावणी वैद्यकीय शिक्षण व संशोधन
पृष्ठ ४ पैकी २
# Page 3
शासन निर्णय क्रमांकः एमईडी-१०२३/प्र.क्र.२०८/२३/शिक्षण-२
संचालनालयामार्फत करण्यात यावी. याकरीता सक्षम प्राधिकारी म्हणून संचालक, वैद्यकीय शिक्षण व
संशोधन संचालनालय, मुंबई हे काम पाहतील.
६. राज्यातील अभिमत विद्यापीठातील विद्यार्थ्यांना शिष्यवृत्ती प्रदान करण्याच्या अनुषंगाने राज्य शासनाशी तथा वैद्यकीय शिक्षण व संशोधन संचालनालयाशी समन्वय साधण्याकरीता राज्यातील अभिमत
विद्यापीठांनी नोडल अधिकाऱ्यांची नियुक्ती करावी व त्याबाबत शासनास तसेच संचालनालयास अवगत करावे.
७. शासकीय, शासन अनुदानित व कायम विनाअनुदानित महाविद्यालये/ शासकीय विद्यापीठे व त्या
विद्यापीठांतर्गत येणा-या उपकेंद्रामधील मान्यताप्राप्त आरोग्य विज्ञानाच्या व्यावसायिक अभ्यासक्रमांसाठी
शासनाच्या सक्षम प्राधिकरणामार्फत केंद्रीभूत प्रवेश प्रक्रियेव्दारे प्रवेश घेणे व शुल्क नियामक
प्राधिकरणाव्दारे निश्चित केल्याप्रमाणे शैक्षणिक शुल्क आकारणे या अटी, आरोग्य विज्ञानाच्या अभिमत
विद्यापीठातील विद्यार्थ्यांकरीता लागू असणार नाहीत.
८. उपरोक्त “वाचा” येथील संदर्भ क्र. २ मध्ये नमूद शासन निर्णयातील परिच्छेद क्र. १० मध्ये नमूद
केल्यानुसार, राज्यातील आरोग्य विज्ञानाच्या अभिमत विद्यापीठांना UGC (Institutions Deemed to be Universities) Regulations, 2019 मधील नियमांची अंमलबजावणी करणे बंधनकारक राहील. तसेच
सदर परिच्छेदातील सूचनांचे पालन करणे देखील अभिमत विद्यापीठांना बंधनकारक राहील.
९. सदर शासन निर्णय हा मा.मंत्रिमंडळाच्या दिनांक ३१/०१/२०२३ रोजीच्या बैठकीतील निर्णयानुसार व त्यानुषंगाने उच्च व तंत्र शिक्षण विभागाच्या दिनांक २३/०२/२०२३ रोजीच्या शासन
निर्णयास अनुसरुन निर्गमित करण्यात येत आहे.
१०. सदर शासन निर्णय महाराष्ट्र शासनाच्या www.maharashra.gov.in या संकेतस्थळावर उपलब्ध
करण्यात आला असून त्याचा संकेतांक <२०२३०९०६१४०६०१३०१३> असा आहे. हा शासन निर्णय डिजीटल स्वाक्षरीने साक्षांकित करून काढण्यात येत आहे.
महाराष्ट्राचे राज्यपाल यांच्या आदेशानुसार व नावाने, AJIT
TUKARAM
SASULKAR
(अजित सासुलकर)
उप सचिव, महाराष्ट्र शासन प्रति, १) मा.राज्यपाल यांचे सचिव, राज्यपाल सचिवालय, राज भवन, मलबार हिल, मुंबई २) मा.सभापती, महाराष्ट्र विधानपरिषद, मुंबई यांचे सचिव, विधान भवन, मुंबई
पृष्ठ ४ पैकी ३
# Page 4
शासन निर्णय क्रमांकः एमईडी-१०२३/प्र.क्र.२०८/२३/शिक्षण-२
३) मा.अध्यक्ष, महाराष्ट्र विधानसभा, मुंबई यांचे सचिव, विधान भवन, मुंबई ४) मा.मुख्यमंत्री यांचे प्रधान सचिव, मंत्रालय, मुंबई ५) मा.उपमुख्यमंत्री (गृह) यांचे प्रधान सचिव, मंत्रालय, मुंबई ६) मा.उपमुख्यमंत्री (वित्त) यांचे प्रधान सचिव, मंत्रालय, मुंबई ७) मा.मंत्री (वैद्यकीय शिक्षण) यांचे खाजगी सचिव, मंत्रालय, मुंबई ८) मा. विरोधी पक्षनेता, महाराष्ट्र विधानपरिषद यांचे सचिव, विधान भवन, मुंबई ९) मा.विरोधी पक्षनेता, महाराष्ट्र विधानसभा यांचे सचिव, विधान भवन, मुंबई १०)मा.मुख्य सचिव, महाराष्ट्र शासन, मंत्रालय, मुंबई ११)अपर मुख्य सचिव, वित्त विभाग, मंत्रालय, मुंबई १२)अपर मुख्य सचिव, नगर विकास विभाग, मंत्रालय, मुंबई १३) प्रधान सचिव, उच्च व तंत्र शिक्षण विभाग, मंत्रालय, मुंबई १४) सचिव (वैद्यकीय शिक्षण), वैद्यकीय शिक्षण व औषधी द्रव्ये विभाग यांचे स्वीय सहाय्यक, मंत्रालय, मुंबई १५) महासंचालक, माहिती व जनसंपर्क संचालनालय, मंत्रालय, मुंबई १६) महालेखापाल (लेखा व अनुज्ञेयता), महाराष्ट्र-१/२, मुंबई/ नागपूर १७) महालेखापाल (लेखा परीक्षा), महाराष्ट्र-१ / २, मुंबई / नागपूर १८)सर्व सहसचिव/उपसचिव, वैद्यकीय शिक्षण व औषधी द्रव्ये विभाग, मंत्रालय, मुंबई १९)आयुक्त, वैद्यकीय शिक्षण, मुंबई २०) संचालक (माहिती तंत्रज्ञान), माहिती तंत्रज्ञान संचालनालय, मुंबई २१) संचालक, वैद्यकीय शिक्षण व संशोधन संचालनालय, मुंबई २२) संचालक, आयुष संचालनालय, मुंबई २३) कुलसचिव, महाराष्ट्र आरोग्य विज्ञान विद्यापीठ, नाशिक २४)अधिदान व लेखा अधिकारी, मुंबई २५) निवासी लेखा परीक्षा अधिकारी, मुंबई २६) सर्व जिल्हा कोषागार अधिकारी २७)अधिष्ठाता/ प्राचार्य (सर्व), राज्यातील अभिमत विद्यापीठाशी संलग्नित आरोग्य विज्ञान महाविद्यालये ( संचालक, वैद्यकीय शिक्षण व संशोधन संचालनालय / आयुष संचालनालय यांचेमार्फत) २८) निवडनस्ती (शिक्षण-२).
पृष्ठ ४ पैकी ४