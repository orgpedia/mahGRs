# Page 1
शासकीय वैद्यकीय/दंत महाविद्यालये व
रुग्णालयांमध्ये ज्येष्ट्ठ नागरिकांना आरोग्य
सुविधा पुरवणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः वैशिवि-०२२४/प्र.क्र.४०/प्रशा-२
९ वा मजला, गोकुळदास तेजपाल रुग्णालय आवार,
नविन गो. ते. संकुल इमारत, लोकमान्य टिळक मार्ग
नवीन मंत्रालय, मुंबई ४०० ००१
तारीख: १५ फेब्रुवारी २०२४
वाचा :-
१)अवर सचिव, (आरोग्य-३ अ), सार्वजनिक आरोग्य विभाग यांचे पत्र क्र. बैठक -
२०२३/प्र.क्र.१३९/आरोग्य-३ अ, दिनांक १९.०६.२०२३
२)आयुक्त, वै. शि. यांचे परिपत्रक क्रमांक: संवैशिवसं/ज्येष्ट्ठ नागरिक/प्रलंबित
मागण्या/अ-६/२०२३, दिनांक ०९.११.२०२३.
प्रस्तावना:-
मा. मुख्यमंत्री यांच्या अध्यक्षतेखालील दि. १७.०५.२०२३ रोजी ज्येष्ट्ठ नागरिकांच्या प्रलंबित
मागण्याबाबत बैठक घेण्यात आली होती. सदर बैठकीचे इतिवृत्त सार्वजनिक आरोग्य विभागाने
त्यांच्या दिनांक १९.०६.२०२३ रोजीच्या संदर्भ क्र. १ वरील पत्रान्वये निर्गमित केले आहे. सदर
बैठकीमध्ये राज्यातील सर्व ज्येष्ट्ठ नागरिकांना सर्वकष आरोग्य सुविधा पुरविण्याबाबत निदेश
देण्यात आले आहेत. या अनुषंगाने संदर्भ क्र. २ येथील परिपत्रकान्वये आयुक्त, वैद्यकीय शिक्षण व
संशोधन संचालनालय यांनी ही सर्व अधिष्ट्ठातांना मा. मुख्यमंत्री महोदयांच्या निदेशानुसार
अनुपालन करण्याची सूचना दिलेल्या आहेत. वैद्यकीय शिक्षण व औषधी द्रव्ये विभागाच्या
अधिपत्याखालील शासकीय वैद्यकीय/दंत महाविद्यालये व रुग्णालयांमध्ये ज्येष्ट्ठ नागरिकांना
आरोग्य सुविधा पुरविण्यासाठी विशेष उपाययोजना राबविण्यास व त्यास व्यापक प्रसिध्दी देण्याची
बाब शासनाची विचाराधीन होती.
शासन निर्णय:
वैद्यकीय शिक्षण व संशोधन संचालनालयाच्या अधिपत्याखालील शासकीय वैद्यकीय/दंत
महाविद्यालय व रुग्णालयांमध्ये ज्येष्ट्ठ नागरिकांना आरोग्य सुविधा पुरविण्यासाठी खालील विशेष
उपाययोजना राबविण्यास मान्यता देण्यात येत आहे.
१)वैद्यकीय शिक्षण व संशोधन संचालनालयाच्या अख्यत्यारितील सर्व वैद्यकीय/
दंत/अतिविशेषोपचार महाविद्यालये व रुग्णालयांमार्फत ६० वर्षावरील सर्व ज्येष्ट्ठ
नागरिकांची वर्षातून दोन वेळा मोफत आरोग्य चाचणी/तपासणी करण्यात यावी. सदर
आरोग्य तपासणीची नोंद आभा कार्ड/ एच.एम.आय.एस. प्रणाली मध्ये घेतली जाईल.
# Page 2
शासन निर्णय क्रमांकः वैशिवि-२०२४/ प्र. क्र.४० /प्रशा-२, दिनांक १५ फेब्रुवारी २०२४
२)ज्येष्ट्ठ नागरिकांची राज्यातील १.५० कोटी संख्या विचारात घेता सर्व शासकीय वैद्यकीय
महाविद्यालय व रुग्णालयांमध्ये ज्येष्ट्ठ नागरिकांच्या तपासणीसाठी डॉक्टर व संबंधित
चाचणी/तपासण्याकरीता आठवड्यातील दोन दिवस राखीव ठेवण्यात येतील.
३)सर्व ज्येष्ट्ठ नागरिकांच्या वैद्यकीय तपासणीत दुर्दैवाने काही आजार आढळून आल्यास त्यावर
महात्मा फुले जनआरोग्य योजनेच्या अटी व शर्ती अनुसार उपचार करण्यात यावेत.
४) सर्व शासकीय वैद्यकीय महाविद्यालय व रुग्णालयात ज्येष्ट्ठ नागरिकांना आभा कार्ड उपलब्ध
करुन देण्याची सुविधा असावी.
५) संचालनालय अधिनस्त संस्थेत Palliative Care Ward यांची टप्प्या टप्प्यात वाढ करण्यात
यावी.
२. आयुक्त, वैद्यकीय शिक्षण व संशोधन संचालनालय यांनी वरील सुचना सर्व अधिष्ट्ठाता,
शासकीय वैद्यकीय महाविद्यालय व रुग्णालय यांच्या निदर्शनास आणाव्यात व त्या सूचनांचे तंतोतंत
पालन होईल यासाठी आवश्यक खबरदारी घ्यावी. अधिष्ट्ठाता, शासकीय वैद्यकीय महाविद्यालय व
रुग्णालय यांनी सदर योजनेच्या माहिती फलक रुग्णालयाच्या परिसरातील प्रथम दर्शनी भागात
लावावे.
३. संचालनालय अधिनस्त शासकीय वैद्यकीय/दंत महाविद्यालये व रुग्णालयांमध्ये ज्येष्ट्ठ
नागरिकांना आरोग्य सुविधा पुरविण्यासाठी येणारा खर्च संबंधित संस्थांच्या त्या त्या वर्षात
अर्थसंकल्पीत केलेल्या तरतूदीतून भागविण्यात यावा.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3