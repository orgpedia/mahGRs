# Page 1
शासकीय वैद्यकीय महाविद्यालये व रुग्णालयांना (१०) कंत्राटी सेवा या उद्दिष्टांतर्गत सन २०२२-२३ या वित्तीय वर्षात अर्थसंकल्पीत करण्यात आलेला निधी वितरित करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: वैशिवि-२०२२/प्र.क्र.१२४/प्रशा-२
गोकुळदास तेजपाल रुग्णालय आवार, गो. ते. संकुल इमारत,
९ वा मजला,लोकमान्य टिळक मार्ग, नवीन मंत्रालय, मुंबई ४००००१
तारीख: २३ सप्टेंबर २०२२
वाचा : १. वित्त विभाग शासन निर्णय क्रमांक : अर्थसं-२०२२/प्र.क्र.४३/अर्थ-३, दिनांक ०४.०४.२०२२
प्रस्तावना : वैद्यकीय शिक्षण व संशोधन संचालनालयाच्या अधिनस्त शासकीय वैद्यकीय महाविद्यालय व रुग्णालयांना सन २०२२-२३ या वित्तीय वर्षासाठी (१०) कंत्राटी सेवा या उद्दिष्टांतर्गत अर्थसंकल्पीत करण्यात आलेला निधी संबंधित संस्थांना वित्त विभागामार्फत प्रतिमाह ७ टक्केच्या प्रमाणात वितरित करण्यात येतो. तथापि उक्त निधी अपुरा पडत असल्याने, अतिरिक्त निधी वितरणाचा प्रस्ताव वित्त विभागास सादर केला असता, वित्त विभागाने संचालनालयाच्या अधिनस्त ८ शासकीय वैद्यकीय महाविद्यालय व रुग्णालयांना (१०) कंत्राटी सेवा या उद्दिष्टांतर्गत अतिरिक्त निधी वितरणास मान्यता दिली आहे. त्यानुसार आता खालीलप्रमाणे निर्णय घेण्यात येत आहे.
शासन निर्णय : वैद्यकीय शिक्षण व संशोधन संचालनालयाच्या अधिनस्त ८ शासकीय वैद्यकीय महाविद्यालये व रुग्णालयांना (१०) कंत्राटी सेवा या उद्दिष्टातंर्गत सन २०२२-२३ या वित्तीय वर्षासाठी अर्थसंकल्पीत करण्यात आलेल्या निधीपैकी यापुर्वी वितरित करण्यात आलेला निधी वगळून “विवरणपत्र – अ” मध्ये नमूद केल्याप्रमाणे रुपये ७,२५,०७,०००/-(रुपये सात कोटी पंचवीस लाख सात हजार फक्त) एवढा निधी वितरित करण्यास व खर्च करण्यास मान्यता देण्यात येत आहे.
उपरोक्त वितरित करण्यात आलेला निधी खर्च करताना विभाग प्रमुख/कार्यालय प्रमुख/नियत्रंक अधिकारी यांनी महाराष्ट्र अर्थसंकल्प नियमपुस्तिका, वित्तिय अधिकार नियम पुस्तिका यामधील वित्तिय नियमांचे काटेकोरपणे पालन करावे.
वैद्यकीय शिक्षण व संशोधन संचालनालयाच्या अधिनस्त शासकीय वैद्यकीय महाविद्यालय व रुग्णालयांमध्ये बाह्यास्त्रोतामार्फत कार्यरत डॉक्टर, सहयोगी प्राध्यापक, सहायक प्राध्यापक, सुरक्षा रक्षक, सफाई कामगार व अन्य अधिकारी कर्मचारी यांचे मानधन / वेतन विहीत कालावधीत अदा करण्याची जबाबदारी संबंधित संस्थेच्या अधिष्ठाता यांची राहील.
# Page 2
शासन निर्णय क्रमांकः वैशिवि-२०२२/प्र.क्र.१२४/प्रशा-२ दिनांक २३.०९.२०२२
सदर शासन निर्णय वित्त विभागाचा अनौपचारिक संदर्भ क्र. ३८७/२०२२ / व्यय १३ दिनाक १३.०९.२०२२ अन्वये दिलेल्या सहमतीस अनुसरुन निर्गमित करण्यात येत आहे.
# Page 3