# Page 1
सेंट जॉर्जेस रुग्णालय, मुंबई येथे यकृत प्रत्यारोपण कक्ष सुरु करण्याबाबतच्या प्रस्तावास प्रशासकीय मान्यता प्रदान करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक : जीएचएम-२०२३/प्र.क्र.४४२/प्रशा-१,
गोकुलदास तेजपाल रुग्णालय आवार, नवीन गो.ते.संकुल,
९ वा मजला, मंत्रालय, मुंबई -४०० ००१.
दिनांक : २१ नोव्हेंबर, २०२३
वाचा : आयुक्त, वैद्यकीय शिक्षण व संशोधन, मुंबई यांचे पत्र क्रमांक : डीएमईआर-१२०१६ / १५/२०२३-ईडीयू, दिनांक : ०१.११.२०२३.
शासन निर्णय :
विभागाच्या नियंत्रणाखालील सेंट जॉर्जेस रुग्णालय, मुंबई येथे यकृत प्रत्यारोपण कक्ष सुरु करण्यासाठी आवश्यक बांधकाम, यंत्रसामुग्री व विद्युत कामे खालील विवरणपत्रात नमूद एकूण रुपये ४,३०,२४,०८४/- (रुपये चार कोटी, तीस लक्ष, चोवीस हजार, चौऱ्याऐंशी फक्त) इतक्या रक्कमेच्या संचालनालयामार्फत सादर करण्यात आलेल्या प्रस्तावास टर्न की तत्वावर पुढील अटी व शर्तीच्या अधीन राहून प्रशासकीय मान्यता प्रदान करण्यात येत आहे. तसेच याबाबत औषधे व कझ्युमेबलस् साहित्य खरेदी आवश्यकतेनुसार संस्थेस प्रतिवर्षी मंजूर होणाऱ्या निधीतून भागविण्यासही मान्यता देण्यात येत आहे.
--------------------------------------------------------------------
| अ.क्र. | बांधकामाचे नाव | अंदाजित किंमत |
| १. | यकृत प्रत्यारोपण विभागाकरीता उपकरणे (यंत्रसामुग्री) | २,२८,७१,५०० |
| २. | यकृत प्रत्यारोपण विभागाकरीता बांधकाम स्थापत्य खर्च | १,८०,२१,६३३ |
| ३. | यकृत प्रत्यारोपण विभागाकरीता बांधकाम विद्युत खर्च | २१,३०,९५१ |
| एकूण अंदाजित किंमत | ४,३०,२४,०८४ |
--------------------------------------------------------------------
अटी : १) सदर प्रशासकीय मान्यता २०२३-२४ या वार्षिक वर्षात संबंधित संस्थेस राज्य योजनेंतर्गत मंजूर अनुदानातून प्रदान करण्यात येत आहे.
२) प्रस्तुत संबंधित बांधकाम पुरातत्व विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घेण्यात यावी.
३) तांत्रिक मंजूरी देताना राज्य दरसूचीबाह्य बाबींच्या दराकरीता शासन परिपत्रक क्रमांक २०१७/प्र.क्र.११/नियोजन-३, दिनांक ११.०४.२०१७ नुसार कार्यवाही करण्यात यावी.
४) प्रस्तावातील खरेदीशी संबंधित बाबींकरिता ई-निविदा प्रणालीचा अवलंब करुन उद्योग, ऊर्जा व कामगार विभागाकडील दिनांक २४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
# Page 2
शासन निर्णय क्रमांक: जीएचएम-२०२३/प्र.क्र.४४२/प्रशा-१
५) प्रत्यक्ष बांधकाम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/ तां.क्र.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
६) स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
७) इमारतीमध्ये दिव्यांगाकरिता उपलब्ध करुन द्यावयाच्या विविध सोयीबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
८) प्रस्तावित कामे ज्या इमारतीवर करण्यात येणार आहेत, ती इमारत नवीन बांधकाम करण्यासाठी सुरक्षित व मजबूत आहे, याबाबत सक्षम प्राधिका-याची मान्यता घेण्यात यावी.
९) विषयांकित कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
१०) सदर यंत्रसामुग्री खरेदी विषयक प्रक्रिया शासन निर्णय, उद्योग, ऊर्जा व कामगार विभाग, दिनांक ०१.१२.२०१६ च्या खरेदी धोरणातील तरतूदीनुसार अथवा शासन निर्णय, उद्योग, ऊर्जा व कामगार विभाग क्रमांक संकिर्ण २०१४/प्र.क्र.२१५/उद्योग-४, दिनांक २४.०८.२०१७ अन्वये विहित करण्यात आलेल्या गव्हर्नमेंट ई-मार्केटप्लेस (GeM) पोर्टलवरुन ज्यांचे दर कमी असतील त्याप्रमाणे विहित कार्यपद्धती राबवून करण्यात यावी.
११) सदर यंत्रसामुग्रीची विनिर्दिष्टे व्यापक, सर्वसमावेशक असून त्यानुसार साधनपुरवठा करु शकणारे किमान तीन उत्पादक/पुरवठादार यांचेकडून तीन निविदा प्राप्त होऊ शकतील अशा प्रकारची आहेत, असे आयुक्त (वैद्यकीय शिक्षण) यांनी प्रमाणित करावे.
१२) प्रस्तावित यंत्रसामुग्रीचा समावेश इतरत्र कोणत्याही प्रस्तावात अंतर्भूत केलेला नसल्याबाबत व सदर साधनसामुग्री संबंधित संस्थेस आवश्यक असल्याबाबत आयुक्त ( वैद्यकीय शिक्षण ) यांनी खात्री करावी.
१३) मुख्य यंत्र व त्यांचे सुटे भाग (Accessories) यांच्या किंमती भिन्न दर्शविणे आवश्यक राहील.
१४) सदर विषयी यंत्रसामुग्री खरेदीबाबत निर्णय घेताना प्रशासकीय मान्यता प्रदान करण्यात आलेल्या लेखाशीर्षाखाली मंजूर अनुदानाच्या तरतूदीपेक्षा जास्त खर्च केला जाणार नाही याची दक्षता घ्यावी.
१५) उपरोक्त शासन निर्णय, उद्योग, ऊर्जा व कामगार विभाग, दिनांक ०१.१२.२०१६ मधील परिच्छेद क्रमांक ३.१.२ "किंमतीचा अंदाज व किंमतीचा वाजवीपणा" या शीर्षकाखालील परिच्छेद क्रमांक ३.१.२.१ मधील तरतूदीचे राज्यस्तरीय खरेदी समितीने अनुपालन करावे.
---------------------------------------------------------------------------------------
| १६) यंत्रसामुग्रीसाठी प्रशासकीय मान्यता देताना प्रस्तावित खरेदीचे दर हे अंदाजित आहेत. |
| त्यामुळे खरेदी प्रक्रियेअंती दर निश्चित करण्यात यावेत. सदर दर बाजारभावापेक्षा कमी |
| असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा |
---------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांक: जीएचएम-२०२३/प्र.क्र.४४२/प्रशा-१
---------------------------------------------------------------------------------------
| केला आहे, त्या दरापेक्षा जास्त नसल्याबाबतची खातरजमा आयुक्त (वैद्यकीय शिक्षण) |
| तसेच संबंधित अधिष्ठाता यांनी करावी. |
| १७) सदर यंत्रसामुग्री टर्न की तत्वावर खरेदी करावयाची असल्याने या विभागाचा शासन निर्णय |
| क्र.आएचएन-२०१९/प्र.क्र.२९३/प्रशा-१, दिनांक ०७.०३.२०१९ मधील कार्यपद्धती राबवून |
| यंत्र खरेदी करण्यात यावी. |
---------------------------------------------------------------------------------------
२. या प्रयोजनासाठी येणारा खर्च संबंधित संस्थेस खालील लेखाशीर्षातंर्गत मंजूर करण्यात आलेल्या अनुदानातून भागविण्यात यावा.
मागणी क्रमांक – एच-०४
४२१० – वैद्यकीय सेवा व सार्वजनिक आरोग्य यावरील भांडवली खर्च ०३, वैद्यकीय शिक्षण, प्रशिक्षण व संशोधन
१०५-विषमचिकित्सा - राज्य योजनांतर्गत योजना
(००) (५३) शासकीय वैद्यकीय / दंत / आयुर्वेद महाविद्यालये व रुग्णालयांची विनिर्दिष्टीत कामे केंद्र शासनाच्या अधिपत्याखालील सार्वजनिक उपक्रम असलेल्या कंपनीकडून वा तत्सम कंपनीकडून टर्न की तत्वावर करुन घेण्याबाबत
४२१० २६२५
५३-मोठी बांधकामे
३. सदर शासन निर्णय, वित्त विभाग, शासन निर्णय क्रमांक : विअप्र-२०१३/प्र.क्र.३०/१३/ विनियम, दिनांक १७.०४.२०१५ अन्वये तसेच वित्तीय अधिकार नियम पुस्तिका भाग-१, उप विभाग २, अनुक्रमांक ३, नियम क्रमांक ७ अनुसार प्रशासकीय विभागास असलेल्या अधिकारान्वये निर्गमित करण्यात येत आहे.
# Page 4