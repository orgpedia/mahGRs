# Page 1
शासकीय वैद्यकीय महाविद्यालय, उस्मानाबाद येथे प्रथम वर्षाकरिता १०० विद्यार्थी प्रवेशास परवानगी देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक: एमईडी-२०१९/प्र.क्र.१८४/१९/शिक्षण-१
९ वा मजला, गो.ते.रुग्णालय संकुल, लोकमान्य टिळक मार्ग, मंत्रालय, मुंबई - ४०० ००१.
दिनांक:-१७.१०.२०२२
वाचा:- १) वैद्यकीय शिक्षण व औषधी द्रव्ये विभाग, शासन निर्णय क्र.एमईडी-२०१९/प्र.क्र.१८४ /१९ / शिक्षण-१, दिनांक २७.०१.२०२१.
२) राष्ट्रीय आयुर्विज्ञान आयोग, नवी दिल्ली यांचे पत्र क्र.NMC/UG/२०२२-२३/ ०००१९०/०४२६६१-७०, दिनांक २२.०९.२०२२.
प्रस्तावना: उस्मानाबाद येथे १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नित जिल्हा सामान्य रूग्णालयाचे श्रेणीवर्धन करून ४३० रुग्णखाटांचे रुग्णालय स्थापन करण्यास संदर्भ क्रमांक (१) येथील शासन निर्णयान्वये परवानगी देण्यात आलेली आहे.
शासकीय वैद्यकीय महाविद्यालय, उस्मानाबाद या वैद्यकीय महाविद्यालयास शैक्षणिक वर्ष २०२२-२३ साठी राष्ट्रीय आयुर्विज्ञान आयोग, नवी दिल्ली च्या मेडीकल असेसमेंट अँड रेटींग बोर्ड (MARB) यांनी संदर्भ क्रमांक (२) येथील पत्रान्वये १०० विद्यार्थी प्रवेश क्षमतेसाठी अटींची पूर्तता करण्याच्या अधीन राहून परवानगी दिलेली आहे. सबब, सदर महाविद्यालयास १०० विद्यार्थी प्रवेश क्षमतेसह शैक्षणिक वर्ष २०२२-२३ साठी विद्यार्थी प्रवेशित करण्यास परवानगी देण्याची बाब शासनाच्या विचाराधीन होती.
शासन निर्णय: शासकीय वैद्यकीय महाविद्यालय, उस्मानाबाद या वैद्यकीय महाविद्यालयास शैक्षणिक वर्ष २०२२-२३ साठी राष्ट्रीय आयुर्विज्ञान आयोग, नवी दिल्ली च्या मेडीकल असेसमेंट अँड रेटींग बोर्ड (MARB) यांनी संदर्भ क्रमांक (२) येथील पत्रान्वये १०० विद्यार्थी प्रवेश क्षमतेसाठी अटी व शर्तींच्या अधीन राहून मान्यता दिलेली आहे. त्यानुषंगाने सदर वैद्यकीय महाविद्यालयास शैक्षणिक वर्ष २०२२-२३ साठी १०० विद्यार्थी प्रवेशित करण्यासाठी पुढील अटी व शर्तीच्या अधीन राहून परवानगी देण्यात येत आहे.
अटी व शर्ती: १) शासकीय वैद्यकीय महाविद्यालय, उस्मानाबाद या वैद्यकीय महाविद्यालयातील विद्यार्थी प्रवेश क्षमता केंद्र शासनाने निर्धारित केल्यानुसार १०० इतकी राहील.
२) सदर अभ्यासक्रमास महाराष्ट्र आरोग्य विज्ञान विद्यापीठ, नाशिक यांचे संलग्निकरण प्राप्त करुन घेण्यात यावे व तद्नंतर विद्यार्थी प्रवेशित करण्यात यावेत.
# Page 2
शासन निर्णय क्रमांकः एमईडी-२०१९/प्र.क्र.१८४/१९/शिक्षण-१ ३) राज्य शासन/केंद्र शासन/मा. सर्वोच्च न्यायालय अथवा मा.उच्च न्यायालय यांनी वेळोवेळी दिलेल्या आदेशानुसार सदर अभ्यासक्रमाच्या प्रवेशाकरिता निश्चित करण्यात आलेली कार्यपध्दती अवलंबिण्यात यावी.
४) केंद्र शासन, राष्ट्रीय आयुर्विज्ञान आयोग, नवी दिल्ली व राज्य शासन यांनी वैद्यकीय अभ्यासक्रमाबाबत वेळोवेळी केलेल्या नियमांचे व मानकांचे पालन करणे बंधनकारक राहील.
५) कोणत्याही परिस्थितीत शासनाने मान्य केलेल्या विद्यार्थी प्रवेश क्षमतेपेक्षा जास्त विद्यार्थी प्रवेशीत करण्यात येऊ नये.
६) केंद्र शासनाने दिलेली परवानगी ही सन २०२२-२३ वर्षाकरिता असून तद्नंतर सदर परवानगीचे दरवर्षी नुतनीकरण करुन घेणे क्रमप्राप्त आहे. त्यानुसार विद्यार्थी प्रवेश करण्यापूर्वी केंद्र शासनाच्या तसेच त्याआधारे राज्य शासनाच्या परवानगीचे नुतनीकरण करुन घेणे बंधनकारक राहील.
७) सदर शासन निर्णय हा राष्ट्रीय आयुर्विज्ञान आयोग, नवी दिल्ली यांनी संदर्भ क्रमांक (२) येथील पत्रान्वये दिलेली परवानगी तसेच महाराष्ट्र आरोग्य विज्ञान विद्यापीठ अधिनियम, १९९८ मधील कलम ६४ नुसार शासनास प्रदत्त अधिकाराचा वापर करुन निर्गमित करण्यात येत आहे.
# Page 3