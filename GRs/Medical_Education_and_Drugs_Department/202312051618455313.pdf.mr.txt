# Page 1
इंदिरा गांधी शासकीय वैद्यकीय महाविद्यालय व रुग्णालय, नागपूर या संस्थेशी संलग्नित डॉ.
बाबासाहेब आंबेडकर रुग्णालय व अनुसंधान केंद्र, नागपूर येथे नवीन पदव्युत्तर व अतिविशेषोपचार अभ्यासक्रम व ६१५ खाटांचे रुग्णालय सुरु करण्यासाठीच्या अंदाजपत्रकास प्रशासकीय मान्यता प्रदान करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय, क्रमांक : आयजीएम-२०२३/प्र.क्र.५१९/प्रशा-१,
गो. ते. रुग्णालय आवार, नवीन गो.ते. संकुल,
९ वा मजला, मंत्रालय, मुंबई -४०० ००१
दिनांक : ०५ डिसेंबर, २०२३
वाचा : १) आयुक्त, वैद्यकीय शिक्षण व संशोधन, मुंबई यांचे पत्र संवैशिवसं / डॉबासा अनु संधान केंद्र/सुपरस्पेशालिटी/आय-प/२३/३७८४A, दिनांक २०.११.२०२३.
शासन निर्णय :
विभागाच्या अधिपत्याखालील इंदिरा गांधी शासकीय वैद्यकीय महाविद्यालय व रुग्णालय, नागपूर संस्थेशी संलग्नित डॉ. बाबासाहेब आंबेडकर रुग्णालय व अनुसंधान केंद्र, नागपूर येथे नवीन पदव्युत्तर व अतिविशेषोपचार अभ्यासक्रम व ६१५ खाटांचे रुग्णालय सुरु करण्यासाठी रुपये ५७५,७९,१७,४९७/- (रुपये पाचशे पंच्यात्तर कोटी, एकोणऐंशी लक्ष, सतरा हजार, चारशे सत्यान्नव फक्त) इतक्या रक्कमेच्या बांधकाम अंदाजपत्रकास पुढील अटींच्या अधीन राहून प्रशासकीय मान्यता प्रदान करण्यात येत आहे. तसेच सदर काम नागपूर महानगर प्रदेश विकास प्राधिकरण (पूर्वीचे नागपूर सुधार प्रन्यास) मार्फत करण्यास मान्यता देण्यात येत आहे.
--------------------------------------------------------------------------------------------------------------------------------------------------------------
| अ.क्र. | कामाचे नाव | अदांजित किंमत |
| १. | Proposed Construction of Dr. Babasaheb Ambedkar Super Specility Hospital & Post Graduate Institute for Medical Sciences at Indora, Nagpur. | ५७५,७९,१७,४९७/ |
| एकूण अदांजित किंमत | ५७५,७९,१७,४९७/ |
--------------------------------------------------------------------------------------------------------------------------------------------------------------
अटी : १) प्रस्तुत काम पुरातत्व विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घेण्यात यावी.
२) तांत्रिक मंजूरी देताना राज्य दरसूचीबाह्य बाबींच्या दराकरीता शासन परिपत्रक क्रमांक - २०१७/प्र.क्र११/नियोजन-३, दिनांक ११.०४.२०१७ नुसार कार्यवाही करण्यात यावी.
३) प्रस्तावातील खरेदीशी संबंधित बाबींकरीता ई-निविदा प्रणालीचा अवलंब करुन उद्योग, ऊर्जा व कामगार विभागाकडील दिनांक २४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
# Page 2
शासन निर्णय क्रमांकः जीएचके -२०२३/प्र.क्र.३६१/प्रशा-१
४) प्रत्यक्ष काम करतेवेळी पर्यावरण विभाग, शासन निर्णय, इएनव्ही-२०१३/प्र.क्र.१७७/ तां.क्र.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
५) स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
६) विषयांकित कामाकरीता सुधारीत प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
७) केलेल्या कामाची नोंद पी.आर.बी. वर घेण्यात यावी.
८) प्रस्तावित करण्यात आलेल्या इमारतीचे जोते क्षेत्रफळ कर्मचारीवर्ग यांच्या अनुज्ञेय मानकाप्रमाणे असल्याची खातरजमा करण्यात यावी.
९) इमारतीमध्ये दिव्यांगाकरिता उपलब्ध करुन द्यावयाच्या विविध सोयीबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
२. प्रस्तुत बांधकामासाठी येणारा खर्चाचे दायित्व सामाजिक न्याय व विशेष सहाय्य विभाग व वैद्यकीय शिक्षण व औषधी द्रव्ये विभाग यांनी अनुक्रमे ७५:२५ या प्रमाणात करावयाचा आहे. त्यासाठी सामाजिक न्याय व विशेष सहाय्य विभागामार्फत मंजूर होणा-या लेखाशीर्षामधून, तसेच वैद्यकीय शिक्षण व औषधी द्रव्ये विभाग यांचे खालील लेखाशीर्षात मंजूर होणा-या निधीतून भागविण्यात यावा.
मागणी क्रमांक : एस-४
४२१० वैद्यकीय सेवा व सार्वजनिक आरोग्य यावरील भांडवली खर्च
०३ वैद्यकीय शिक्षण, प्रशिक्षण व संशोधन १०५ विषमचिकित्सा पंचवार्षिक योजनांतर्गत योजना (००)५३ शासकीय वैद्यकीय /दंत / आयुर्वेद महाविद्यालये व रूग्णालयांची विनिर्दिष्टीत कामे केंद्रशासनाच्या
अधिपत्याखालील सार्वजनिक उपक्रम असलेल्या
कंपनीकडून वा तत्सम कंपनीकडून टर्न की तत्वावर
करून घेणे बाबत.
४२१० २६२५) (५३-मोठी बांधकामे)
३. सदर शासन निर्णय, मा. मुख्य सचिव यांच्या अध्यक्षतेखाली दिनांक ०१.१२.२०२३ रोजी आयोजित उच्चाधिकार समितीच्या बैठकीत प्राप्त सहमती व त्यानुषंगाने प्राप्त इतिवृत्तानुसार तसेच वित्त विभाग, शासन निर्णय क्रमांक : विअप्र-२०१३/प्र.क्र.३०/१३/विनियम, भाग-२, दिनांक २०.०९.२०१९ मधील वित्तीय अधिकार नियम पुस्तिका - १९७८, भाग-१, उप विभाग - ५, अनुक्रमांक १, महाराष्ट्र सार्वजनिक बांधकाम नियमपुस्तिकेतील परिच्छेद क्रमांक १३४ (१) नुसार प्रशासकीय विभागाला प्रदान केलेल्या वित्तीय अधिकारानुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: जीएचके -२०२३/प्र.क्र.३६१/प्रशा-१