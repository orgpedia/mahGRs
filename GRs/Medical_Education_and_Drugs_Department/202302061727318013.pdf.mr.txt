# Page 1
शासकीय वैद्यकीय महाविद्यालय, नागपूर या संस्थेच्या ट्रॉमा इमारत ते ओ.पी.डी. इमारतीपर्यंत नवीन स्काय वॉक बांधकाम अंदाजपत्रकास प्रशासकीय मान्यता प्रदान करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय, क्रमांक : जीसीएन-२०२२/प्र.क्र.३७९/प्रशा-१,
गोकुलदास तेजपाल रुग्णालय आवार, नवीन गो.ते.संकुल,
९ वा मजला, मंत्रालय, मुंबई -४०० ००१.
दिनांक : ०६ फेब्रुवारी, २०२३
वाचा : आयुक्त, वैद्यकीय शिक्षण व संशोधन, मुंबई यांचे पत्र क्रमांक : संवैशिवसं/ शावैमना /ट्रॉमाइमाओपीडीइमास्कायवॉक/३१५९/आय-प/२२, दिनांक १४.१२.२०२२ शासन निर्णय :
विभागाच्या नियंत्रणाखालील शासकीय वैद्यकीय महाविद्यालय, नागपूर या संस्थेत उपचारासाठी येणा-या रुग्णांची संख्या मोठ्या प्रमाणात असल्याने रुग्णांना ट्रॉमा केअर सेंटर ते ओपीडी इमारतीपर्यंत जाण्यासाठी होणारा त्रास कमी व्हावा तसेच रुग्णहितास्तव नवीन स्काय वॉक बांधकाम करण्यासाठी रुपये ४,९३,६४,३८९/- (रुपये चार कोटी, त्र्याण्णव लक्ष, चौसष्ट हजार, तीनशे एकोणनव्वद फक्त) इतक्या रक्कमेच्या अंदाजपत्रकास पुढील अटींच्या अधीन राहून प्रशासकीय मान्यता प्रदान करण्यात येत आहे.
---------------------------------------------------------------------------------------------------------------------------------
| अ.क्र. | कामाचे नाव | अदांजित किंमत |
| १ | Estimate for Construction of New Sky Walk from Trauma Building |  to OPD Building in the Premises of G.M.C.H.Nagpur | ४,९३,६४,३८९ |
---------------------------------------------------------------------------------------------------------------------------------
अटी :
१) सदर काम करण्यापूर्वी जागेच्या मालकी हक्काबाबत पुर्तता करण्यात यावी.
२) प्रस्तुत काम पुरातत्व विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घेण्यात यावी.
३) तांत्रिक मंजूरी देताना राज्य दरसूचीबाह्य बाबींच्या दराकरीता शासन परिपत्रक क्रमांक २०१७/प्र.क्र११/नियोजन-३,दिनांक ११.०४.२०१७ नुसार कार्यवाही करण्यात यावी.
४) प्रस्तावातील खरेदीशी संबंधित बाबींकरीता ई-निविदा प्रणालीचा अवलंब करुन उद्योग, ऊर्जा व कामगार विभागाकडील दिनांक २४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
५) प्रत्यक्ष काम करतेवेळी पर्यावरण विभाग, शासन निर्णय, इएनव्ही-२०१३/प्र.क्र.१७७/ तां.क्र.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
६) स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
# Page 2
शासन निर्णय क्रमांकः अग्निसु-२०२३/प्र.क्र.१३/प्रशा-१
७) इमारतीमध्ये दिव्यांगाकरीता उपलब्ध करुन द्यावयाच्या विविध सोयीबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
८) विषयांकित कामाकरीता सुधारीत प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
२. प्रस्तुत बांधकामासाठी येणारा खर्च खालील लेखाशीर्षात मंजूर होणा-या निधीतून भागविण्यात यावा.
मागणी क्रमांक – एच-०८
४२१०- वैद्यकीय सेवा व सार्वजनिक आरोग्य यावरील भांडवली खर्च ०३, वैद्यकीय शिक्षण, प्रशिक्षण व संशोधन
१०५-विषमचिकित्सा पंचवार्षिक योजनांतर्गत
(४२१० ००४१) ५३- मोठी बांधकामे
३. सदर शासन निर्णय, वित्त विभाग, शासन निर्णय क्रमांक : विअप्र-२०१३/प्र.क्र.३०/१३/ विनियम, भाग-२, दिनांक २०.०९.२०१९ मधील वित्तीय अधिकार नियम पुस्तिका -१९७८, भाग-१, उप विभाग–५, अनुक्रमांक-१, महाराष्ट्र सार्वजनिक बांधकाम नियमपुस्तिकेतील परिच्छेद क्रमांक १३४ (१) नुसार प्रशासकीय विभागाला प्रदान केलेल्या वित्तीय अधिकारानुसार निर्गमित करण्यात येत आहे.