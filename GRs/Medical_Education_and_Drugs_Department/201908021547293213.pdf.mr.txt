# Page 1
आरोग्यवर्धिनी केंद्रामध्ये नियुक्त होणाऱ्या आयुर्वेद पदवीधारकांसाठी महाराष्ट्र आरोग्य विज्ञान विद्यापीठ, नाशिक अंतर्गत सहा महिन्याच्या प्रशिक्षण अभ्यासक्रमास मान्यता देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन शुध्दिपत्रक क्रमांकः एमईडी १०१८/प्र.क्र.२७०/१८/शिक्षण-२
०९ वा मजला, गोकुळदास तेजपाल रुग्णालय संकुल इमारत,
नवीन मंत्रालय, मुंबई-४०० ००१.
दिनांक :- ०२ ऑगस्ट, २०१९
वाचा:- १) समक्रमांक शासन निर्णय दिनांक ०९/०८/२०१८ २)समक्रमांक शासन शुध्दिपत्रक दिनांक २१/०९/२०१८
शुध्दिपत्रक :
“आधुनिक मध्यमस्तरीय सेवा प्रदाता अभ्यासक्रम” राबविण्याच्या अनुषंगाने दिनांक
०९/०८/२०१८ रोजीच्या शासन निर्णयातील परिच्छेद क्रमांक २ मध्ये नमूद केलेल्या अटी व शर्तीमध्ये
सुधारणा करण्यात येत आहे. त्यानुसार आता क्र.१ व ८ ची अट पुढीलप्रमाणे वाचण्यात यावी:
१) सदर अभ्यासक्रम हा सार्वजनिक आरोग्य विभागाच्या अखत्यारितील तसेच सदर विभागाने या
प्रयोजनार्थ केंद्र शासनाच्या मार्गदर्शक सूचनांनुसार निवडलेल्या आरोग्य संस्थांमध्ये सुरु
करण्यात यावा.
२) सार्वजनिक आरोग्य व कुटुंब कल्याण विभागाने प्रशिक्षणासाठी निवडलेल्या संस्थेमधील
कार्यरत तज्ञ हे सदर अभ्यासक्रमातील प्रशिक्षक म्हणून कार्यरत राहतील. सदर प्रशिक्षकांना
महाराष्ट्र आरोग्य विज्ञान विद्यापीठ, नाशिक यांच्यामार्फत प्रशिक्षक म्हणून मान्यता देण्याची
विद्यापीठाच्या नियमानुसार कार्यवाही करण्यात येईल.
# Page 2
शासन निर्णय क्रमांक: एमईडी १०१८/प्र.क्र.२७०/१८/शिक्षण-२