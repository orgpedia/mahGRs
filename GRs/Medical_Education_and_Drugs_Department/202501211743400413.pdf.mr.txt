# Page 1
कोल्हापूर येथे १०० विद्यार्थी प्रवेश क्षमतेचे नवीन
शासकीय होमिओपॅथी महाविद्यालय व संलग्नित ५०
रुग्णखाटांचे रुग्णालय स्थापन करण्याकरिता पर्यायी
जागा उपलब्ध करून देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः एचएमसी-२०२४/प्र.क्र.४१६/२४/शिक्षण-१
९ वा मजला, गो.ते.रुग्णालय संकुल, लोकमान्य टिळक मार्ग, मंत्रालय, मुंबई ४०० ००१.
दिनांक: २१.०१.२०२५
वाचा :-
१)मा. मंत्रीमंडळाच्या दि.०४.१०.२०२४ रोजीच्या बैठकीतील निर्णय
२)वैद्यकीय शिक्षण व औषधी द्रव्ये विभाग, शासन निर्णय क्रमांकः एचएमसी -२०२४/ प्र.क्र.४१६/२४/ शि-१दि. , ०८.१०.२०२४
३)संचालक, आयुष, मुंबई यांचे पत्र क्र. आसंमुं/शा. होमि. महा./कागल/कोल्हापुर/२०२४/ आयु-
२/४९, दि.०२.०१.२०२५
४)मा. मंत्रीमंडळाच्या दि.१६.०१.२०२५ रोजीच्या बैठकीतील निर्णय
प्रस्तावना :
कोल्हापूर जिल्यातील मौजे सांगाव, ता. कागल येथे १०० विद्यार्थी प्रवेश क्षमतेचे नवीन शासकीय
होमिओपॅथी महाविद्यालय व संलग्नित ५० रूग्णखाटांचे रूग्णालय स्थापन करण्यास दिनांक ०४.१०.२०२४
रोजीच्या मा. मंत्रिमंडळाच्या बैठकीत मान्यता प्राप्त झाली आहे. अनुषंगिक शासन निर्णय दि.०८.१०.२०२४
रोजी निर्गमित केला आहे.
२. शासकीय होमिओपॅथी महाविद्यालय, कोल्हापूर या महाविद्यालय व संलग्नित रुग्णालयासाठी दि.
०८.१०.२०२४ च्या शासन निर्णयात नमूद मौजे सांगाव, ता. कागल येथे पुरेशी जागा उपलब्ध नसल्याने
सदर जागेऐवजी पिंपळगाव खुर्द, ता. कागल, जि. कोल्हापूर येथील गट क्रमांक व उपविभाग ४८७ मधील
२.३३ हे. आर. जागा उपलब्ध करुन देण्यासाठी दि.८.१०.२०२४ च्या शासन निर्णयामध्ये जागेत बदल
करण्याची विनंती संचालक, आयुष, मुंबई यांनी उपरोक्त वाचा- ३ येथील दि.०२.०१.२०२५ च्या पत्रान्वये
केली आहे.
३. संचालक, आयुष, मुंबई यांनी सादर केलेल्या अहवालाच्या आधारे कोल्हापूर येथे १०० विद्यार्थी
प्रवेश क्षमतेचे शासकीय होमिओपॅथी महाविद्यालय व संलग्नित ५० रुग्णखाटांचे रुग्णालय स्थापन
करण्याकरिता नव्याने पर्यायी जागा उपलब्ध करून देण्याची बाब शासनाच्या विचाराधिन होती. त्यानुषंगाने
सादर करण्यात आलेल्या प्रस्तावास दिनांक १६.०१.२०२५ रोजीच्या मा. मंत्रिमंडळाच्या बैठकीत मान्यता
प्राप्त झाली असून त्यानुषंगाने सुधारित आदेश निर्गमित करण्यात येत आहेत.
शासन निर्णय:-
१.कोल्हापूर येथे शासकीय होमिओपॅथी महाविद्यालय व संलग्नित रूग्णालय स्थापन करण्याच्या
प्रयोजनार्थ मौजे सांगाव, ता. कागल येथील जागेऐवजी पिंपळगाव खुर्द, ता. कागल, जि. कोल्हापूर
# Page 2
शासन निर्णय क्रमांकः एचएमसी-२०२४/प्र.क्र.४१६/२४/शिक्षण-१
येथील गट क्रमांक व उपविभाग ४८७ मधील खाते क्र.१८८२ मधील गायरान जमीनीपैकी २.३३ हे.
आर. ही महसूल विभागाच्या अखत्यारीतील जागा महसूल विभागामार्फत वैद्यकीय शिक्षण व औषधी
द्रव्ये विभागास नि:शुल्क हस्तांतरीत करण्यास मान्यता देण्यात येत आहे.
२.कोल्हापूर जिल्यात १०० विद्यार्थी प्रवेश क्षमतेचे नवीन शासकीय होमिओपॅथी महाविद्यालय व
संलग्नित ५० रूग्णखाटांचे रूग्णालय स्थापन करण्यासंदर्भात यापूर्वी शासन निर्णय
दि.०८.१०.२०२४ अन्वये केलेल्या इतर तरतूदी कायम राहतील.
३.आयुक्त, वैद्यकीय शिक्षण व आयुष, मुंबई यांनी या संदर्भातील कार्यवाही तातडीने पूर्ण करावी.
४.सदर शासन निर्णय मा. मंत्रीमंडळाने दिनांक १६.०१.२०२५ रोजी दिलेल्या मान्यतेस अनुसरुन
निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3