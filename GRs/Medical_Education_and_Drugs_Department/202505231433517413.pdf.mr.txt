# Page 1
विभागाच्या अधिपत्याखालील छत्रपती संभाजी
महाराज शासकीय वैद्यकीय महाविद्यालय व
रुग्णालय, सातारा या संस्थेस टर्न की यंत्रसामुग्री
खरेदीस प्रशासकीय मान्यता प्रदान
करण्याबाबत.
महामहाराज
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय, क्रमांक : यंत्रख-२०२५/प्र.क्र.११४/प्रशा-१,
गोकुलदास तेजपाल रुग्णालय आवार, नवीन गो.ते.संकुल,
९ वा मजला, मंत्रालय, मुंबई -४०० ००१.
दिनांक : २३ मे, २०२५
वाचा : १)आयुक्त, वैद्यकीय शिक्षण व आयुष, महाराष्ट्र राज्य, मुंबई यांचे पत्र क्र.संवैशिवसं /
यंसाख / म/प्रमा-सातारा/१३०५/२०२५, दिनांक १३.०२.२०२५
२)आयुक्त, वैद्यकीय शिक्षण व आयुष, महाराष्ट्र राज्य, मुंबई यांचे पत्र क्र.यंसाख/
म/प्रमा-सातारा/३५६३/२०२५, दिनांक १९.०५.२०२५
शासन निर्णय :
विभागाच्या अधिपत्याखालील छत्रपती संभाजी महाराज शासकीय वैद्यकीय महाविद्यालय व
रुग्णालय, सातारा या संस्थेस मंजूर अनुदानातून संस्थेस आवश्यक असलेली एकूण रुपये
१४८,२५,००,०००/- (रुपये एकशे अठ्ठेचाळीस कोटी, पंचवीस लक्ष फक्त) (सर्व करांसहित) इतक्या
किंमतीची टर्न की यंत्रसामुग्री व साधनसामुग्री खरेदी करण्यास पुढील अटींच्या अधिन राहून
प्रशासकीय मान्यता प्रदान करण्यात येत आहे.
-----------------------------------------------------------------------------------------
| अ.क्र. | यंत्राचे नाव | नग संख्या | प्रती नग किंमत (सर्व करांसहित) | एकूण किंमत (सर्व करांसहित) |
| १ | Establishment of Mobiliary Infra on Turnkey Basis | १ | १४८,२५,००,००० | १४८,२५,००,००० |
| एकूण | १४८,२५,००,००० |
-----------------------------------------------------------------------------------------
अटी :-
-----------------------------------------------------------------------------------
| १)सदर विषयी "शासकीय विभागाने करावयाच्या कार्यालयीन खरेदीसाठीच्या कार्यपध्दतीची |
| नियमपुस्तिका" याबाबत उद्योग, ऊर्जा व कामगार विभागाने निर्गमित केलेल्या शासन |
| निर्णय क्र. भांखस-२०१४/प्र.क्र.८२/भाग-III/उद्योग-४, दिनांक ०१.१२.२०१६ व अनुषांगिक |
| शासन निर्णयांमध्ये नमूद केलेल्या विहीत कार्यपध्दतीचे अनुपालन करण्यात यावे. |
| २)प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी |
| प्रक्रियेअंती दर निश्चित करण्यात यावेत. सदर दर हे बाजारभावापेक्षा कमी असल्याबाबत |
| आणि संबंधित पुरवठादाराने याबाबींचा इतर ठिकाणी ज्या दराने पुरवठा केला आहे, त्या |
| दरापेक्षा जास्त नसल्याबाबतची खातरजमा आयुक्त (वैद्यकीय शिक्षण) तसेच संबंधित |
| अधिष्ट्ठाता यांनी करावी. |
| ३)सदर यंत्रसामुग्रीसाठी कोणत्याही नवीन पदनिर्मीतीची आवश्यकता नसल्याची खातरजमा |
| करण्यात यावी. |
-----------------------------------------------------------------------------------
# Page 2
शासन निर्णय क्रमांकः यत्रख-२०२५/प्र.क्र.११४/प्रशा-१
--------------------------------------------------------------------------------------------
| ४)सदर यंत्रसामुग्रीची विनिर्दिष्ट्टे व्यापक, सर्वसमावेशक असून त्यानुसार साधनपुरवठा करु |
| शकणारे किमान तीन उत्पादक/पुरवठादार यांचेकडून तीन निविदा प्राप्त होऊ शकतील |
| अशा प्रकारची आहेत, असे आयुक्त (वैद्यकीय शिक्षण) यांनी प्रमाणित करावे. |
| ५)प्रस्तावित यंत्रसामुग्रीचा समावेश इतरत्र कोणत्याही प्रस्तावात अंतर्भूत केलेला नसल्याबाबत |
| / तसेच यंत्राची व्दिरुक्ती होणार नाही व सदर साधनसामुग्री संबंधित संस्थेस आवश्यक |
| असल्याबाबत आयुक्त (वैद्यकीय शिक्षण) यांनी खात्री करावी. |
| ६)मुख्य यंत्र व त्यांचे सुटे भाग (Accessories) यांच्या किंमती भिन्न दर्शविणे आवश्यक राहील. |
| ७)सदर विषयी यंत्रसामुग्री खरेदीबाबत निर्णय घेताना प्रशासकीय मान्यता प्रदान करण्यात |
| आलेल्या लेखाशीर्षाखाली मंजूर अनुदानाच्या तरतूदीपेक्षा जास्त खर्च केला जाणार नाही |
| याची दक्षता घ्यावी. |
| ८)उपरोक्त शासन निर्णय, उद्योग, ऊर्जा व कामगार विभाग, दिनांक ०१.१२.२०१६ मधील |
| परिच्छेद क्रमांक ३.१.२ "किंमतीचा अंदाज व किंमतीचा वाजवीपणा" या शीर्षकाखालील |
| परिच्छेद क्रमांक ३.१.२.१ मधील तरतूदीचे राज्यस्तरीय खरेदी समितीने अनुपालन करावे. |
| ९)सदर यंत्रसामुग्री टर्न की तत्वावर खरेदी करावयाची असल्याने या विभागाचा शासन निर्णय |
| क्र.आयएचएन-२०१९/प्र.क्र.२९३/प्रशा-१, दिनांक: ०७ मार्च, २०१९ मधील कार्यपध्दती |
| राबवून यंत्र खरेदी करण्यात यावी. |
--------------------------------------------------------------------------------------------
२. सदर यंत्रसामुग्री खरेदीसाठी येणारा खर्च एडीबीच्या PBL (Policy Based Loan) अंतर्गत
प्राप्त झालेल्या अर्थसहाय्यातून भागविण्यात यावा तसेच याबाबतचे लेखे स्वतंत्रपणे ठेवण्यात यावेत.
३. सदर शासन निर्णय वित्त विभाग, शासन निर्णय क्रमांक : विअप्र-२०१३/ प्र.क्र. ३०/१३/
विनियम, भाग-२, दिनांक २०.०९.२०१९ मधील वित्तीय अधिकार नियम पुस्तिका-१९७८, भाग-१,
उप विभाग-५, अनुक्रमांक-१, महाराष्ट्र सार्वजनिक बांधकाम नियमपुस्तिकेतील परिच्छेद क्रमांक
१३४ (१) नुसार प्रशासकीय विभागाला प्रदान केलेल्या वित्तीय अधिकारानुसार निर्गमित करण्यात
येत आहे.
--------------------------------------------------------------------------------
| ४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर |
| उपलब्ध करण्यात आला असून त्याचा संकेतांक | २०२५०५२३१४३३५१७४१३ | असा आहे. हा आदेश |
| डिजिटल स्वाक्षरीने साक्षांकित करुन काढण्यात येत आहे. |
--------------------------------------------------------------------------------
महाराष्ट्राचे राज्यपाल यांच्या आदेशानुसार व नावाने.
( सुधीर जया शेट्टी )
अवर सचिव, महाराष्ट्र शासन
प्रति,
१)आयुक्त (वै.शि.), वैद्यकीय शिक्षण आणि संशोधन, मुंबई
२)महालेखाकार - १/२ ( लेखा परिक्षा /लेखा व अनुज्ञेयता ) महाराष्ट्र, मुंबई/नागपूर
पृष्ट्ठ ३ पैकी २
# Page 3
शासन निर्णय क्रमांकः यत्रख-२०२५/प्र.क्र.११४/प्रशा-१
३)संचालक, वैद्यकीय शिक्षण आणि संशोधन, मुंबई
४)अधिष्ट्ठाता, छत्रपती संभाजी महाराज शासकीय वैद्यकीय महाविद्यालय व रुग्णालय,
सातारा
५)जिल्हा कोषागार अधिकारी, सातारा
६)कार्यासन अधिकारी (शिक्षण-१), वैद्यकीय शिक्षण व औषधी द्रव्ये विभाग, मंत्रालय, मुंबई ७) Health Expert ADB,
८)निवडनस्ती (प्रशा-१)
पृष्ट्ठ ३ पैकी ३