# Page 1
आशियाई विकास बँकेतर्फे सहाय्यित "Strengthening of Tertiary Health Care and Medical Education in Maharashtra” या प्रकल्पासाठी “प्रकल्प व्यवस्थापन कक्ष” गठीत करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय, क्रमांक: एमईडी-२०२१/प्र.क्र.२७ (भाग-२)/२१/शिक्षण-१
९ वा मजला, नवीन मंत्रालय, गो.ते. रुग्णालय संकुल, लोकमान्य टिळक मार्ग,
मंत्रालय, मुंबई - ४०० ००१.
दिनांकः २३.०२.२०२३.
प्रस्तावना:
राज्यातील जनतेस वाजवी दरात अति विशेषोपचार आरोग्य सेवा उपलब्ध करून देण्याचा महाराष्ट्र शासनाचा मानस आहे. यासाठी “Strengthening of Tertiary Health Care and Medical Education in Maharashtra” या प्रकल्पांतर्गत राज्य शासनाने निवडलेल्या जिल्ह्यांतील वैद्यकीय महाविद्यालयांचे बांधकाम, कार्यान्वयन व संल्लग्नित रुग्णालयांच्या श्रेणीवर्धनासाठी आशियाई विकास बँकेमार्फत (एडीबी) ५०० मिलीयन डॉलर इतका निधी व इतर तांत्रिक मदत घेण्याची कार्यवाही सुरु आहे.
२. सदर प्रकल्पाच्या अनुषंगाने सचिव, वैद्यकीय शिक्षण व औषधी द्रव्ये विभाग आणि आशियाई विकास बँकेचे प्रतिनिधी यांच्यात दि.३०.०१.२०२३ रोजी झालेल्या बैठकीत सदर प्रकल्पाशी संबंधित धोरणात्मक बाबींवर निर्णय घेण्याबाबत ठरले आहे. त्यानुषंगाने औषध तपासणी, HMIS प्रणाली, नवीन लेखाशिर्ष उघडणे, वैद्यकीय शिक्षण विभागासाठी उमेदवार भरतीकरिता महाराष्ट्र लोकसेवा आयोगांतर्गत स्वतंत्र कक्षाची स्थापना, पायाभूत सुविधा संनियंत्रणासाठी स्वतंत्र कक्ष, महात्मा फुले जन आरोग्य योजनेंतर्गत प्रोत्साहन भत्ता तसेच प्रकल्पासाठी आवश्यक नियंत्रण यंत्रणा इ. विविध धोरणात्मक मुद्यांबाबत करावयाच्या कार्यवाहीच्या अनुषंगाने निर्णय घेण्यात आले.
३. आशियाई विकास बँकेकडून “Strengthening of Tertiary Health Care and Medical Education in Maharashtra” या प्रकल्पासाठी उपलब्ध होणाऱ्या निधीचा वापर योग्यरित्या व्हावा यासाठी मा. मुख्य सचिव यांच्या अध्यक्षतेखालील सुकाणू समितीच्या मार्गदर्शनाखाली प्रकल्पाची तपशीलवार रुपरेखा निश्चित करावयाची आहे. तसेच प्रकल्प नियोजित कालावधीत पूर्ण व्हावा यासाठी अंमलबजावणी यंत्रणा म्हणून सचिव, वैद्यकीय शिक्षण व औषधी द्रव्ये विभाग यांच्या अध्यक्षतेखाली “प्रकल्प व्यवस्थापन कक्ष (Project Management Unit (PMU))” गठीत करण्याची बाब शासनाच्या विचाराधीन होती.
शासन निर्णय:
आशियाई विकास बँकेकडून वैद्यकीय शिक्षण व औषधी द्रव्ये विभागाकरिता "Strengthening of Tertiary Health Care and Medical Education in Maharashtra” या प्रकल्पासाठी उपलब्ध होणाऱ्या आर्थिक सहाय्याच्या अनुषंगाने शासन स्तरावर अंमलबजावणी यंत्रणा म्हणून पुढीलप्रमाणे “प्रकल्प व्यवस्थापन कक्ष (Project Management Unit (PMU))” गठीत करण्यात येत आहे:
१. सचिव, वैद्यकीय शिक्षण व औषधी द्रव्ये विभाग, मंत्रालय अध्यक्ष २. आयुक्त, वैद्यकीय शिक्षण, मुंबई सदस्य
# Page 2
शासन निर्णय क्रमांकः एमईडी-२०२१/प्र.क्र.२७(भाग-२)/२१/शिक्षण-१
३. आयुक्त, अन्न व औषध प्रशासन, मुंबई सदस्य ४. व्यवस्थापकीय संचालक, हाफकीन बायो फार्मास्युटिकल कॉर्पोरेशन लि. सदस्य ५. सह/उप सचिव (वैसेवा), वैद्यकीय शिक्षण व औषधी द्रव्ये विभाग, मंत्रालय सदस्य ६. सह/उप सचिव (प्रशासन), वैद्यकीय शिक्षण व औषधी द्रव्ये विभाग, मंत्रालय सदस्य ७. सह/उप सचिव (औषधे), वैद्यकीय शिक्षण व औषधी द्रव्ये विभाग, मंत्रालय सदस्य ८. सह / उप सचिव (अलेप), वैद्यकीय शिक्षण व औषधी द्रव्ये विभाग, मंत्रालय सदस्य ९. सह/उप सचिव (शिक्षण), वैद्यकीय शिक्षण व औषधी द्रव्ये विभाग, मंत्रालय सदस्य १०. संचालक, वैद्यकीय शिक्षण आणि संशोधन, मुंबई. सदस्य ११. सहसंचालक (वैद्यकीय), वैद्यकीय शिक्षण आणि संशोधन, मुंबई सदस्य सचिव
२. समितीची कार्यकक्षा पुढीलप्रमाणे राहील -
अ) प्रकल्पाशी संबंधित धोरणात्मक सुधारणांचे तपशीलवार नियोजन करुन सदर सुधारणा राबविणे.
आ) प्रकल्पाच्या टप्पा-निहाय अंमलबजावणीसाठी कालमर्यादा निश्चित करणे.
इ) प्रकल्पाची अंमलबजावणी करताना येणाऱ्या समस्यांचे निराकरण प्रकल्प सल्लागारांच्या सहाय्याने करणे.
ई) वैद्यकीय शिक्षण विभागांतर्गत विविध शासकीय वैद्यकीय महाविद्यालये व रुग्णालयांच्या बांधकामाकरिता प्राप्त झालेल्या निधीवर नियंत्रण ठेवणे व निधीचा योग्य वापर करणे.
उ) प्रकल्पाच्या प्रगतीचा मागोवा घेण्यासाठी आशियाई विकास बँकेचे प्रतिनिधी व प्रकल्प सल्लागार यांच्या सहाय्याने मासिक प्रगती अहवाल तयार करणे व सदर अहवाल सुकाणू समितीस सादर करणे.
ऊ) प्रकल्पाच्या अनुषंगाने मा. मुख्य सचिव यांच्या अध्यक्षतेखालील सुकाणू समितीने दिलेल्या निदेशाच्या अनुषंगाने कार्यवाही करणे.
३. सदर प्रकल्पाच्या अनुषंगाने प्रकल्प व्यवस्थापन कक्षांतर्गत नोडल अधिकारी म्हणून उप सचिव (अलेप) हे वित्तीय नियोजनासंदर्भात, उप सचिव (प्रशासन) हे खरेदीविषयक बाबी तसेच उप सचिव (शिक्षण) हे हवामान
बदल, लिंग समानता आणि दारिद्र्य निर्मूलन विषयक कामकाज पाहतील.
# Page 3