# Page 1
शासकीय वैद्यकीय/आयुर्वेद/होमीओपॅथी महाविद्यालये व संलग्नित रुग्णालयातील गट क व गट ड ची पदे बाह्यस्त्रोतामार्फत भरणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: वैशिवि-२०२३/प्र.क्र.०१/प्रशा-२
गोकुळदास तेजपाल रुग्णालय आवार
गो. ते. संकुल इमारत, ९ वा मजला, मंत्रालय, मुंबई.
तारीख: २० जानेवारी २०२३
वाचा: १) वित्त विभाग, शासन निर्णय क्रमांक:- विअप्र-२०१३/प्र.क्र.१३/२०१३/विनियम/भाग-२, दिनांक १७.०४.२०१५.
२) उद्योग ऊर्जा व कामगार विभाग, शासन निर्णय क्रमांक: भांखस-२०१४/प्र.क्र.८२/भाग III/उद्योग-४, दिनांक ०१.१२.२०१६.
३) उद्योग ऊर्जा व कामगार विभाग, शासन अधिसूचना दिनांक २४.०७.२०१९.
४) वैद्यकीय शिक्षण व औषधी द्रव्ये विभाग, शासन निर्णय क्रमांकः वैशिवी २०२२/प्र.क्र.१००/प्रशा-२, दिनांक ०६.१२.२०२२.
५) वैद्यकीय शिक्षण व संशोधन संचालनालय पत्र क्र. DMER-ESTABLISHMENT ४/२२३८०४/२०२२/१०६, दिनांक ११.०१.२०२३.
प्रस्तावना:
वैद्यकीय शिक्षण व संशोधन संचालनालयाच्या अधिनस्त असलेल्या शासकीय वैद्यकीय, आयुर्वेद व होमोओपॅथीक महाविद्यालये व रूग्णालयांकरिता गट “क” व गट “ड” या संर्वगातील मंजूर काल्पनिक पदे बाह्यस्त्रोतामार्फत भरण्याबाबतचा प्रस्ताव आयुक्त, वैद्यकीय शिक्षण व संशोधन संचालनालय, मुंबई यांच्या संदर्भ क्र. ५ वरील दिनांक ११.०१.२०२३ च्या पत्रान्वये शासनास प्राप्त झाला आहे. त्यानुसार २७ संस्थांमधील गट क व गट ड या संवर्गातील कुशल, अकुशल व अर्धकुशल अशी एकूण ५०५६ पदे बाह्यात्रोतामार्फत घेणे व त्याकरिता प्रत्येक वर्षी रु.१०९.५२ कोटी एवढ्या अंदाजित खर्चाच्या प्रस्तावास प्रशासकीय मान्यता देण्याची बाब शासनाच्या विचाराधीन होती. त्यानुषंगाने खालील प्रमाणे निर्णय घेण्यात येत आहे.
शासन निर्णयः
वैद्यकीय शिक्षण व संशोधन संचालनालयाच्या संदर्भ क्र. ५ वरील दिनांक ११.०१.२०२३ रोजीच्या प्रस्तावात नमुद संचालनालयाच्या अधिपत्याखालील “परिशिष्ट अ” मध्ये नमूद केल्याप्रमाणे २७ शासकीय वैद्यकीय / आयुर्वेद / होमोओपॅथी महाविद्यालय व रुग्णालयांतील कुशल, अकुशल व अर्धकुशल अशी एकूण ५०५६ काल्पनिक पदे बाह्यास्त्रोतामार्फत भरण्यासाठी निविदा प्रारुपातील अटी व
# Page 2
शासन निर्णय क्रमांकः वैशिवि-२०२३/प्र.क्र.०१/प्रशा-२, दिनांक २० जानेवारी २०२३
शर्तीनुसार निविदा प्रक्रिया राबविण्यास व त्याकरिता येणा-या अंदाजे वार्षिक रु.१०९.५२ कोटी एवढ्या खर्चास पुढील अटी व शर्तीच्या अधीन राहून प्रशासकीय मान्यता देण्यात येत आहे.
अटी व शर्ती -
१) सदर पदे बाह्यत्रोतामार्फत उपलब्ध करुन घेण्याकरीता शासनाच्या संदर्भ क्र. ४ वरील दिनांक ०६.१२.२०२२ रोजीच्या शासन निर्णयान्वये बाह्यस्त्रोतामार्फत सेवा उपलब्ध करुन घेण्याबाबत निर्गमित करण्यात आलेल्या मार्गदर्शक सूचनांचे पालन करण्यात यावे. तसेच शासनाने वेळोवेळी निर्गमित केलेले शासन निर्णय, आदेश व सुचना विचारात घेऊन पुढील कार्यवाही करावी.
२) वित्त विभागाच्या प्रचलित मार्गदर्शक सूचनेनुसार बाह्यास्त्रोताने सेवा उपलब्ध करुन घेतांना नियमितपणे पदे भरल्यावर शासनास जितका खर्च झाला असता त्या खर्चाच्या कमीत कमी २० ते ३० टक्के इतकी बचत होणे आवश्यक आहे. सदर सूचनेचे पालन केले जाईल याची खातरजमा, आयुक्त, वैद्यकीय शिक्षण व संशोधन संचालनालय यांनी सेवा पुरवठादारांशी करारनामा करतांना करण्यात यावी.
३) प्रस्तुत बाबीवर होणारा खर्च “०१ वेतन” या उद्दिष्टाखाली खर्ची न टाकता, सदर खर्च “१० कंत्राटी सेवा” या उद्दिष्टांतर्गत अर्थसंकल्पिय वर्षात मंजूर झालेल्या अनुदानातून भागविण्यात यावा. तसे न केल्यास ती प्रशासकीय अनियमितता समजण्यात येईल.
४) बाह्यस्त्रोताने सेवा उपलब्ध करुन देणा-या सेवापुरवठादाराने, शासनाने निर्धारित केलेल्या दराप्रमाणे वेतन व भत्यांची तसेच वेळोवेळी लागू असलेले करांची अदायगी करणे बंधनकारक राहील. सेवापुरवठादाराने उपलब्ध करुन दिलेल्या मनुष्यबळाला देय असलेले कायदेशीर दायित्व (Statutory liabilities) उदा. भविष्यनिर्वाह निधी, ईएसआयसी, बोनस, लेबर वेलफेअर फंड, रजा रोखीकरण इ.चा समावेश वेतनात अंतर्भूत आहे. असे कायदेशीर दायीत्व संबंधित प्राधिकरणाकडे जमा करण्याची जबाबदारी संबंधित सेवा पुरवठादाराची राहील. त्याबाबतची कागदपत्रे आयुक्त, वैद्यकीय शिक्षण व संशोधन संचालनालय यांच्याकडे वेळोवेळी जमा करण्याची जबाबदारी सूचीबध्द सेवा पुरवठादार यांची राहील.
वित्त विभाग, शासन निर्णय दिनांक १७.०४.२०१५, वित्तीय अधिकार नियम भाग पहिला, उप विभाग-४, अ.क्र. ११ अन्वये प्रशासनिक विभागास असलेल्या अधिकारानुसार सदर शासन निर्णय निर्गमित करण्यात येत आहे.
पृष्ठ १८ पैकी २
# Page 3
शासन निर्णय क्रमांकः वैशिवि-२०२३/प्र.क्र.०१/प्रशा-२, दिनांक २० जानेवारी २०२३
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18