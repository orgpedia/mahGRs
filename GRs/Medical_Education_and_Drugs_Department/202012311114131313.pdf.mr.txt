# Page 1
वैद्यकीय शिक्षण व संशोधन संचालनालयाच्या अधिनस्त संस्थांमध्ये तात्पुरत्या नियुक्तीने कार्यरत वैद्यकीय अधिकाऱ्यांना नियमित वेतनश्रेणी ऐवजी दरमहा एकत्रित ठोक मानधन मंजूर करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः एमईडी-२९१९/प्र.क्र.२६२/वैसेवा-३
गोकुळदास तेजपाल रुग्णालय संकूल इमारत,
९वा मजला, लोकमान्य टिळक मार्ग, मंत्रालय, मुंबई
दिनांक : ३१ डिसेंबर, २०२०
प्रस्तावना : राज्य शासकीय अधिकारी / कर्मचाऱ्यांना वित्त विभाग शासन अधिसूचना दिनांक ३०/०१/२०१९
अन्वये सातव्या वेतन आयोगानुसार सुधारित वेतनश्रेणीचे लाभ अनुज्ञेय करण्यात आले आहेत.
शासन निर्णय वैद्यकीय शिक्षण व औषधी द्रव्ये विभाग क्र. एलईसी-१४१०/प्र.क्र.९५/वैसेवा-३,
दिनांक ०१/०७/२०१० अन्वये वैद्यकीय शिक्षण व संशोधन संचालनालयाच्या अधिनस्त असलेल्या
शासकीय वैद्यकीय महाविद्यालये व संलग्नित रुग्णालयांच्या आस्थापनेवरील वैद्यकीय अधिकारी, गट
ब (वर्ग-२) या पदावर निव्वळ तात्पुरत्या स्वरुपात नियुक्त्या करण्याचे अधिकार त्या-त्या
महाविद्यालयाचे अधिष्ठाता यांच्या स्तरावरील विभागीय निवड मंडळास प्रदान केले आहेत. या पदांवर
कायमस्वरुपी नियमित नियुक्त्याबाबतचे धोरण निश्चित होईपर्यंत अशा तात्पुरत्या नियुक्त्या करण्यास
रुग्णहित विचारात घेऊन सदर शासननिर्णयान्वये मान्यता प्रदान करण्यात आली आहे.
उपरोल्लेखित शासन निर्णयाच्या आधारे वैद्यकीय अधिकारी, गट-ब (वर्ग-२) या पदावर किमान
एम.बी.बी.एस. ही शैक्षणिक अर्हता धारण करणाऱ्या उमेदवारांना तात्पुरत्या नियुक्त्या देण्यात येतात.
अशाच प्रकारची किमान अर्हता आवश्यक असणाऱ्या स्त्री वैद्यकीय अधिकारी/रक्त संक्रमण अधिकारी या
संवर्गातील अधिकाऱ्यांना देखील काही संस्थांमध्ये या शासन निर्णयाच्या आधारे रुग्णहिताच्या
# Page 2
शासन निर्णय क्रमांकः एमईडी-२९१९/प्र.क्र.२६२/वैसेवा-३
दृष्टीकोणातून तात्पुरत्या नियुक्त्या देण्यात आल्याचे दिसून येते. एम. बी. बी. एस. ही किमान शैक्षणिक
अर्हता आवश्यक असणाऱ्या वैद्यकीय अधिकारी, गट-ब (वर्ग-२)/स्त्री वैद्यकीय अधिकारी / रक्त संक्रमण
अधिकारी या पदासाठी सहाव्या वेतन आयोगानुसार रुपये १५६००-३९१००/- व ग्रेड-पे रु.५४००/- ही
वेतनश्रेणी निश्चित करण्यात आली आहे. या पदांवर तात्पुरत्या नियुक्तीने कार्यरत असलेल्या
अधिकाऱ्यांना सदर वेतनश्रेणीतील किमान टप्प्यानुसार वेतन अदा करण्यात येते. त्याचप्रमाणे
याबाबतचा खर्च संबंधित लेखाशिर्षाखालील ०१ - वेतन या उद्दिष्टाखालील मंजूर अनुदानातून सेवार्थ
प्रणालीद्वारे भागविण्यात येतो. वैद्यकीय शिक्षण व संशोधन संचालनालयाच्या अधिनस्त वैद्यकीय
अधिकारी, गट-क (वर्ग-३) संवर्गातील पदे देखील काही संस्थांच्या आस्थापनेवर मंजूर आहेत.
रुग्णहिताच्या दृष्टिकोणातून या संस्थांनी ही पदे तात्पुरत्या नियुक्तीने उपरोक्त दिनांक ०१/०७/२०१०
च्या शासन निर्णयाच्या आधारे भरली आहेत. या पदांसाठी सहाव्या वेतन आयोगानुसार रुपये ९३००
३४८००/- व ग्रेड-पे रु.४४००/- ही वेतनश्रेणी निश्चित करण्यात आली आहे. या पदांवर तात्पुरत्या
नियुक्तीने कार्यरत असलेल्या अधिकाऱ्यांना देखील सदर वेतनश्रेणीतील किमान टप्प्यानुसार वेतन
अदा करण्यात येते. त्याचप्रमाणे याबाबतचा खर्च संबंधित लेखाशिर्षाखालील ०१-वेतन या
उद्दिष्टाखालील मंजूर अनुदानातून सेवार्थ प्रणालीव्दारे भागविण्यात येतो.
वैद्यकीय शिक्षण व संशोधन संचालनलायाच्या अधिनस्त संस्थांमधील वैद्यकीय अधिकारी
गट-ब (वर्ग-२) व वैद्यकीय अधिकारी, गट-क (वर्ग-३) या संवर्गातील अधिकारी वर उल्लेख करण्यात
आल्याप्रमाणे सेवार्थ प्रणालीव्दारे त्या-त्या वेतनश्रेणीतील किमान टप्प्यावरील वेतन सेवार्थ प्रणालीव्दारे
आहरित करीत असल्याची बाब वित्त विभाग शासन परिपत्रक क्रमांक संकीर्ण-२०१९ /प्र.क्र.२२/कोषा
प्रशा-४, दिनांक २९/०१/२०२० मधील तरतूदींशी विसंगत असल्याचे निदर्शनास आले आहे. सदर
परिपत्रकान्वये वित्त विभागाने असे स्पष्ट केले आहे की, शासकीय अधिकारी / कर्मचारी यांची नियमित
वेतन देयके अदा करण्यासाठी सेवार्थ प्रणालीचे विकसन करण्यात आले असून त्याद्वारे केवळ नियमित
राज्य शासकीय कर्मचाऱ्यांची वेतन देयके संस्करीत करणे अभिप्रेत आहे. त्यामुळे तापुरत्या/कंत्राटी
पृष्ठ ५ पैकी २
# Page 3
शासन निर्णय क्रमांकः एमईडी-२९१९/प्र.क्र.२६२/वैसेवा-३
/ हंगामी कर्मचाऱ्यांचे पारिश्रमीक / मानधन हे सेवार्थ प्रणालीतून ०१ - वेतन या उद्दिष्ट शीर्षातून तयार न
करता १०-कंत्राटी सेवा या उद्दिष्ट शीर्षातून बिल पोर्टल प्रणालीवरुन तयार करणे आवश्यक राहील.
त्यानुसार नियमित राज्य शासकीय अधिकारी/कर्मचाऱ्यांना देय झालेल्या सातव्या वेतन
आयोगानुसारच्या सुधारित वेतनाच्या सापेक्ष तात्पुरत्या नियुक्तीने कार्यरत वैद्यकीय अधिकाऱ्यांचे
आर्थिक हित विचारात घेऊन त्यांना नियमित वेतनश्रेणीऐवजी दरमहा एकत्रित ठोक मानधन अदा
करण्यास मान्यता देण्याबाबतचा प्रस्ताव शासनाच्या विचाराधीन होता. त्यानुसार प्रस्तुत प्रकरणी
खालीलप्रमाणे निर्णय घेण्यात आला आहे.
शासन निर्णय : १. वैद्यकीय शिक्षण व संशोधन संचालनालयाच्या अधिनस्त शासकीय वैद्यकीय
महाविद्यालये व संलग्नित रुग्णालये व इतर संस्था यांच्या आस्थापनेवरील वैद्यकीय अधिकारी/स्त्री
वैद्यकीय अधिकारी/रक्त संक्रमण अधिकारी, गट-ब (वर्ग-२) या पदावर तात्पुरत्या नियुक्तीने कार्यरत
असलेल्या व रुपये १५६००-३९१००/- व ग्रेड-पे रु.५४००/- या वेतनश्रेणीत वेतन व इतर भत्ते आहरित
करीत असलेल्या अधिकाऱ्यांना नियमित वेतनश्रेणीऐवजी खालीलप्रमाणे दरमहा एकत्रित ठोक
मानधन अदा करण्यास शासनाची मंजूरी प्रदान करण्यात येत आहे.
----------------------------------------------------------------------------
|  | अ.क्र. |  |  | तात्पुरत्या नियुक्तीने कार्यरत गट-ब मधील वैद्यकीय |  |  | एकत्रित ठोक |  |
|  | अधिकारी/स्त्री वैद्यकीय अधिकारी/रक्तसंक्रमण | मासिक मानधन |
| अधिकारी |  |
| १ | दुर्गम व दुरस्थ भागात काम करणारे एम.बी.बी.एस. अर्हताधारक | रु.८०,०००/ |
| २ | दुर्गम व दुरस्थ भागात काम करणारे विशेषज्ञ अर्हताधारक | रु.९०,०००/ |
| ३ | इतर भागात काम करणारे एम.बी.बी.एस. अर्हताधारक | रु.७५,०००/ |
| ४ | इतर भागात काम करणारे विशेषज्ञ अर्हताधारक | रु.८५,०००/ |
----------------------------------------------------------------------------
पृष्ठ ५ पैकी ३
# Page 4
शासन निर्णय क्रमांकः एमईडी-२९१९/प्र.क्र.२६२/वैसेवा-३
उपरोल्लेखित दुर्गम व दुरस्थ भागात वैद्यकीय शिक्षण व संशोधन संचालनालयाच्या
अधिनस्त गोंदिया, चंद्रपूर, धुळे, यवतमाळ, नंदुरबार, अंबाजोगाई व पालघर येथील संस्थांचा
समावेश आहे.
१.२. विशेषज्ञ अर्हताधारक म्हणजे असे उमेदवार ज्यांनी एम.बी.बी.एस. नंतर पदव्युत्तर
पदविका अथवा पदव्युत्तर पदवी धारण केली आहे.
२. वैद्यकीय शिक्षण व संशोधन संचालनालयाच्या अधिनस्त शासकीय वैद्यकीय महाविद्यालये व
संलग्नित रुग्णालये व इतर संस्था यांच्या आस्थापनेवरील वैद्यकीय अधिकारी, गट-क (वर्ग-३) या
पदावर तात्पुरत्या नियुक्तीने कार्यरत असलेल्या व रुपये ९३००-३४८००/- व ग्रेड-पे रु.४४००/- या
वेतनश्रेणीत वेतन व इतर भत्ते आहरित करीत असलेल्या अधिकाऱ्यांना नियमित वेतनश्रेणीऐवजी रुपये
६०,०००/- (अक्षरी रुपये साठ हजार) दरमहा एकत्रित ठोक मानधन अदा करण्यास शासनाची मंजूरी
प्रदान करण्यात येत आहे.
३. वरील प्रमाणे मंजूर करण्यात आलेले दरमहा एकत्रित ठोक मानधनाची देयके हे सेवार्थ
प्रणालीतून ०१-वेतन या उद्दिष्ट शीर्षातून तयार न करता त्याबाबतचा खर्च संबंधित लेखाशीर्षाखालील
१०- कंत्राटी सेवा या उद्दिष्ट शीर्षाखाली संबंधित संस्थेस मंजूर असलेल्या अनुदानातून भागविण्यात
यावा.
४. उपरोल्लेखित दरमहा एकत्रित ठोक मानधन सर्व संबंधितांना माहे, जानेवारी- २०२१ पासून देय
राहील.
५. सदरहू शासन निर्णय वित्त विभागाच्या अनौपचारिक संदर्भ क्रमांक ४६९६/अ.मु.स. (वित्त),
दिनांक १४/१२/२०२० अन्वये प्राप्त झालेल्या त्या विभागाच्या सहमतीनुसार तथा सक्षम प्राधिका
मान्यतेने निर्गमित करण्यात येत आहे.
पृष्ठ ५ पैकी ४
# Page 5
शासन निर्णय क्रमांकः एमईडी-२९१९/प्र.क्र.२६२/वैसेवा-३