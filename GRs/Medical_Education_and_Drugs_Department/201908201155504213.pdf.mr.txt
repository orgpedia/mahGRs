# Page 1
अवयवदान जनजागृती करण्याबाबत महा अवयवदान अभियान २०१९.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः जागृती-०७१६/प्र.क्र.३२/अधिनियम
गोकुळदास तेजपाल रुग्णालय आवार, ९ वा मजला,
लोकमान्य टिळक मार्ग, मुंबई - ४००००१.
तारीख: २० ऑगस्ट, २०१९.
वाचा - १) शासन निर्णय क्रमांक: वैद्यकीय शिक्षण व औषधी द्रव्ये विभाग, क्र. जागृती - ०७१६/ प्र.क्र.३२/ अधिनियम, दिनांक ०६.०८.२०१६.
२) शासन निर्णय क्रमांकः, वैद्यकीय शिक्षण व औषधी द्रव्ये विभाग, क्र. जागृती - ०७१६/ प्र.क्र.३२/ अधिनियम, दिनांक १९.०८.२०१७ ३) शासन निर्णय क्रमांकः, वैद्यकीय शिक्षण व औषधी द्रव्ये विभाग, क्र. जागृती - ०७१६/ प्र.क्र.३२ / अधिनियम, दिनांक ३०.०८.२०१७.
प्रस्तावना - सध्या नविन्यहपूर्ण तंत्रज्ञाना आधारे मानवी अवयव प्रत्यारोपणाद्वारे विविध गंभीर आजारांवर उपचार साध्य होत आहेत. त्यासाठी जनतेतून अवयव दानाला चालना मिळावी याकरिता राज्यस्तरावर कार्यक्रम हाती घेऊन जनजागृतीसाठी महा अवयवदान अभियान सन २०१६ पासून राबविण्यात येत आहे. त्याअनुषंगाने सन २०१९ मध्ये महा अवयवदान अभियान २०१९ साजरा करण्याबाबत शासनाचा मानस आहे. महा अवयवदान जागृती अभियानामध्ये विविध विभागामार्फत राबविल्या जाणाऱ्या उपक्रमांचे मार्गदर्शन संदर्भ क्र. १ येथील शासन निर्णयाद्वारे करण्यात आलेले आहे. यात वैद्यकीय शिक्षण विभाग, सार्वजनिक आरोग्य विभाग व उच्च व तंत्र शिक्षण विभाग या विभागामार्फत महा अवयवदान जागृतीबाबत महसूल विभाग, गृह विभाग, माहिती व जनसंपर्क महासंचालनालय, यांच्या सहकार्याने व सहकार्याने व समन्वयाने विविध उपक्रम राबविणे प्रस्तावित आहेत.
२. सदर महाअवयवदान महोत्सव-२०१९ जास्तीत जास्त यशस्वी करण्याच्या दृष्टीने या अभियानामध्ये हाती घ्यावयाच्या कार्यक्रमाबाबत सर्वसाधारण मार्गदर्शक सूचना देण्याची बाब शासनाच्या विचाराधीन आहे.
शासन परिपत्रक त्याअनुषंगाने सन २०१९ मध्ये महा अवयवदान अभियान-२०१९ दिनांक ०४.०९.२०१९ ते ०५.०९.२०१९ या कालावधीमध्ये आयोजित करण्याचा शासन निर्णय घेत आहे.
# Page 2
शासन निर्णय क्रमांकः जागृती ०७१६/प्र.क्र.३२/अधिनियम
२. महाअवयवदान अभियान - २०१९ चे नियोजन राज्यभरातून व्यापक स्वरुपात विविध विभागांच्या समन्वयाने यशस्वीरित्या होण्यासाठी विविध स्तरावर गठीत करण्यात आलेल्या समित्यांद्वारे करण्यात येत आहे. कार्यक्रमाचे आयोजन खालीलप्रमाणे करण्यात यावे १) विभागीय समित्यांचे अध्यक्ष विभागीय महसूल आयुक्त यांनी दिनांक २१.०८.२०१९ रोजी जिल्हा समितीसोबत व्हिडिओ कॉन्फरन्सद्वारे महा अवयवदान कार्यक्रमाचे जिल्हास्तरावरील नियोजनामार्फत मार्गदर्शन करावे.
२) जिल्हाधिकारी यांनी जिल्हा समिती व तालुका समिती यांच्या समवेत दिनांक २७.०८.२०१८ रोजी महा अवयदान कार्यक्रमाचे जिल्हास्तरावरील नियोजन करावे.
३. ग्राम विकास विभागः महाअवयवदान अभियानानिमित्त महाराष्ट्रातील सर्व ग्रामपंचायतीमध्ये दिनांक ०४.०९.२०१९ रोजी विशेष ग्रामसभा घेण्यात यावी. तसेच अवयवदान प्रचाराचा ठराव व अवयवदानाची प्रतिज्ञा घेण्यात यावी. तसेच अवयवदान जागृती बाबत जनतेला माहिती उपलब्ध होण्यासाठी नियोजन करावे.
अवयवदान जागृती करिता दिनांक ०५.०९.२०१९ रोजी सकाळी गावांतर्गंत घरासमोर अवयवदान जागृती संबंधी रांगोळी काढणेबाबत ग्राम सभेत आवाहन करण्यात यावे.
४. शालेय शिक्षण व उच्च व तंत्र शिक्षण विभाग: संचालक, शालेय शिक्षण, संचालक उच्च व तंत्रशिक्षण व संचालक, राष्ट्रीय सेवा योजना यांनी दिनांक २७.०८.२०१९ ते दिनांक ०३.०९.२०१९ दरम्यान शालेय व उच्च माध्यमिक विद्यालय यामध्ये अवयवदाना संदर्भात रांगोळी स्पर्धा, निबंध स्पर्धा वक्तृत्व स्पर्धा, व्याख्यान, चर्चा सत्र व कार्यशाळांचे आयोजन करावे. या स्पर्धामध्ये सहभागी विद्यार्थ्यांना दिनांक ०५.०९.२०१९ रोजीच्या महा अवयवदान महोत्सवाच्या कार्यक्रमात बक्षीस वितरण करावे.
५. गृह विभाग: पोलीस महासंचालनालयामार्फत ग्रामीण व शहरी भागातील पोलीस कार्यालयामार्फत आयोजित शांतता समितीच्या बैठकीमध्ये अवयवदान जागृती विषयी माहिती देऊन सदर अभियानाचा प्रचार व प्रसाराकरिता आवाहन करणे, अवयवदान प्रक्रियेसंदर्भात सुलभतेसाठी कार्यशाळेचे आयोजन करावे.
६. सार्वजनिक आरोग्य विभाग: सार्वजनिक आरोग्य विभागाने सार्वजनिक गणेश उत्सव कार्यक्रमांमध्ये अवयवदान देखावा स्पर्धा आयोजित करावे सर्व ग्रामपंचायत दरम्यान दिनांक ०५.०९.२०१९ रोजीच्या ग्रामसभेदरम्यान अवयवदान जनजागृतीसाठी माहिती उपलब्ध करावी. प्रत्येक ग्रामपंचायतीमध्ये सदर कार्यक्रम यशस्वी होणेसाठी नियोजन करावे.
७. माहीती व जनसंपर्क विभाग: दिनांक २७.०८.२०१९ ते दिनांक ०४.०९.२०१९ पर्यंत सर्व वृत्तपत्रांमध्ये अवयवदान जागृतीबाबत लेख प्रसिध्दी, मुलाखती आदींचे नियोजन करणे.
पृष्ठ ६ पैकी २
# Page 3
शासन निर्णय क्रमांकः जागृती ०७१६/प्र.क्र.३२/अधिनियम
अवयव दानाच्या परिणामकारक चित्रफित, जाहिराती तयार करुन त्या दूरदर्शन व आकाशवाणी अशा माध्यमातून या अभियाना दरम्यान प्रसारित कराव्यात.
जनतेमध्ये जनजागृती करण्याकरिता माहिती व जनसंपर्क कार्यालयाकडून अवयव जागृती अभियानामध्ये होणाऱ्या विविध कार्यक्रमांना दुरवर प्रसिध्दी देण्याच्या दृष्टीने नियोजन करावे.
८. महाराष्ट्र आरोग्य विज्ञान विद्यापीठ: महाराष्ट्र आरोग्य विज्ञान विद्यापीठ, नाशिक यांनी दिनांक २७.०८.२०१९ ते दिनांक ०३.०९.२०१९ या कालावधीत सर्व संकग्नित महाविद्यालयात रांगोळी स्पर्धा, निबंध स्पर्धा, वक्तृत्व स्पर्धा, चित्रकला स्पर्धा, व्याख्यान, चर्चा सत्र व कार्यशाळांचे आयोजन करुन दिनांक ०५.०९.२०१९ रोजीच्या कार्यक्रमात बक्षीस वितरण करावे.
महाराष्ट्र आरोग्य विज्ञान विद्यापीठ, नाशिक व जे. जे. स्कूल ऑफ आर्टस मुंबई यांच्यामार्फत दिनांक २७.०८.२०१९ ते दिनांक ०३.०९.२०१९ या कालावधीत अवयवदान जागृती विषयाचे पोस्टर, प्रचार व प्रचारासाठी स्पर्धा आयोजित करुन त्यापैकी ५ उत्कृष्ट पोस्टरांची निवड करावी. सदर ५ उत्कृष्ट पोस्टर अवयवदान जागृतीसाठी राज्यातील प्रत्येक रुग्णालय, शासकीय कार्यालय, महाविद्यालय येथे लावण्यात येतील.
गणेश उत्सवादरम्यान सर्व संलग्नीत महाविद्यालयाद्वारे विविध गणेश मंडळादरम्यान अवयवदानाचा प्रचार / प्रसार होणेसाठी विशेष प्रयत्न करावा. अवयवदान प्रतिज्ञेचे वाचन करावे.
अवयवदानाचे फॉर्म भरुन घेणेबाबत नियोजन करावे.
९. संचालक, वैद्यकीय शिक्षण व संशोधनः बी. जे. शासकीय वैद्यकीय महाविद्यालय, पुणे यांनी रिबर्थ फाऊंडेशन, पुणे व फिल्म अँड टेलीव्हीजन इंस्टिटयुट ऑफ इंडिया पूणे यांच्या समवेत, पथनाटय स्पर्धांचे आयोजन करुन उत्कृष्ट दोन पथनाटयांची निवड करावी. सदर पथनाटय मुंबई येथे होणाऱ्या अवयवदान महोत्सवाच्या उद्घाटन प्रसंगी सादर करण्यात यावे.
संचालक, वैद्यकीय शिक्षण व संशोधन यांनी दिनांक ०५.०९.२०१९ रोजी मुंबई येथे अवयवदान जनजागृती विषयी प्रचार व प्रसार व्हावा याकरिता सर्व धर्माचे धर्मगुरु, समाजसेवक, अवयवदाता कुटुंबिय व मान्यवरांच्या उपस्थितीत महा अवयवदान महोत्सवानिमित्त विशेष कार्यक्रमाचे आयोजन करावे.
१०. प्रत्येक ग्राम पंचायत/ नगरपालिका/ महानगर पालिकेद्वारे दिनांक २७.०८.२०१९ ते दिनांक ०३.०९.२०१९ या कालावधीत संबंधित स्थानिक स्वराज्य संस्थेच्या सार्वजनिक बागेतील भिंतींवर अवयवदान जागृतीचे चित्र रेखाटण्यात यावे.
११. संबंधित आयोजन समितीने दिनांक ०५.०९.२०१९ रोजी भजनी मंडळ कीर्तनकार, प्रबोधनकार यांच्यामार्फत अवयवदान विषयी प्रचार व प्रसार करावा. सर्व विभागांनी अवयवदानच्या अनुषंगाने सोबत जोडलेल्या परिशिष्ट-अ नुसार जनजागृतीची प्रतिज्ञा घ्यावी.
पृष्ठ ६ पैकी ३
# Page 4
शासन निर्णय क्रमांकः जागृती ०७१६/प्र.क्र.३२/अधिनियम
१२. सर्व संबंधित विविध कार्यक्रम आयोजक (उदा. विविध शासकीय कार्यालये, शाळा महाविद्यालये, संस्था) यांनी अवयवदान जागृती करिता आयोजित केल्या जाणाऱ्या कार्यक्रमांमध्ये एक सारखेपणा येण्यासाठी अवयवदान जनजागृती टी-शर्ट दिनांक ४ व ५ सप्टेंबर २०१९ रोजीच्या कार्यक्रमात वापरावेत.
१३. अभियानाचा अनुषंगिक खर्च सहभागी विभागांनी त्यांच्याकडील उपलब्ध निधीतून अथवा स्थानिक CSR च्या माध्यमातून व एनजीओचा सामाजिक संस्थांचा सहभाग घेऊन करावा.
# Page 5
# Page 6