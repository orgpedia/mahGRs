# Page 1
सर ज.जी. समुह रुग्णालये, मुंबई या संस्थेच्या आवारातील कावसजी जहांगीर इमारत जीर्णोध्दार, संवर्धन, श्रेणीवर्धन व नुतनीकरण करणे इत्यादी बांधकामाच्या अंदाजपत्रकास प्रशासकीय मान्यता प्रदान करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक : जीएचजे-२०२३/प्र.क्र.३४०/प्रशा-१,
गोकुलदास तेजपाल रुग्णालय आवार, नवीन गो.ते.संकुल,
९ वा मजला, मंत्रालय, मुंबई -४०० ००१.
दिनांक : १५ डिसेंबर, २०२३
वाचा : आयुक्त, वैद्यकीय शिक्षण व संशोधन, मुंबई यांचे पत्र क्रमांक : संवैशिवसं/ सर.ज.जी.रू./कजहागीरनेत्रशस्त्रइमा/२५०१/आय-प/२०२३, दिनांक : १७.०८.२०२३.
शासन निर्णय : विभागाच्या नियंत्रणाखालील सर ज. जी. समुह रुग्णालये, मुंबई या संस्थेच्या आवारातील कावसजी जहांगीर नेत्रशल्यचिकित्साशास्त्र विभाग इमारत येथील मंगलौरी कौलारू छप्पराचा व बाह्य दर्शनी दगडी भिंतीचा जीर्णोध्दार व संवर्धन करणे, रुग्णांचे कक्ष, शौचालय, व्हरांडा, जिना व हवामान छप्पराचे श्रेणीवर्धन व नुतनीकरण करण्यासाठी रुपये ३,९७,७३,९००/- (रुपये तीन कोटी, सत्याण्णव लक्ष, त्रयाहत्तर हजार, नऊशे फक्त) इतक्या रक्कमेच्या बांधकाम अंदाजपत्रकास पुढील अटी व शर्तींच्या अधीन राहून प्रशासकीय मान्यता प्रदान करण्यात येत आहे.
------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | बांधकामाचे नाव | अंदाजित किमत |
| १. | Restoration and Conservation of Manglaore Tiles, Roof, External Facade and upgradation and renovation of patient wards, toilets, passage, staircase and weather shed at Cowasji Jehangir Ophthlmology building in Sir J.J.hospital Compound, Byculla, Mumbai. | ३,९७,७३,३९० |
| एकूण अदांजित रक्कम | ३,९७,७३,३९० |
------------------------------------------------------------------------------------------------------------------------------------------------------------------------------------------------------------------------------------------------------------------------------
अटी : १) सदर काम करण्यापूर्वी जागेच्या मालकी हक्काबाबत पुर्तता करण्यात यावी.
२) प्रस्तुत काम पुरातत्व विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घेण्यात यावी.
३) तांत्रिक मंजूरी देताना राज्य दरसूचीबाह्य बाबींच्या दराकरीता शासन परिपत्रक क्रमांक २०१७/प्र.क्र.११/नियोजन-३, दिनांक ११.०४.२०१७ नुसार कार्यवाही करण्यात यावी.
४) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७/ तां.क्र.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
५) स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
# Page 2
शासन निर्णय क्रमांकःजीएचजे-२०२३/प्र.क्र.३४०/प्रशा-१
६) इमारतीमध्ये दिव्यांगाकरिता उपलब्ध करुन द्यावयाच्या विविध सोयीबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
७) विषयांकित कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
२. या प्रयोजनासाठी येणारा खर्च संबंधित संस्थेस खालील लेखाशीर्षातंर्गत मंजूर करण्यात आलेल्या अनुदानातून भागविण्यात यावा.
मागणी क्रमांक :एच-०८
४२१० वैद्यकीय सेवा व सार्वजनिक आरोग्य यावरील भांडवली खर्च ०३ वैद्यकीय शिक्षण, प्रशिक्षण व संशोधन
१०५ विषमचिकित्सा पंचवार्षिक योजनांतर्गत
५३ मोठी बांधकामे (४२१०००४१)
३. सदर शासन निर्णय, वित्त विभाग, शासन निर्णय क्रमांक : विअप्र-२०१३/प्र.क्र.३०/१३/ विनियम, दिनांक १७.०४.२०१५ अन्वये तसेच वित्तीय अधिकार नियम पुस्तिका भाग-१, उप विभाग २, अनुक्रमांक-३, नियम क्रमांक ७ अनुसार प्रशासकीय विभागास असलेल्या अधिकारान्वये निर्गमित करण्यात येत आहे.