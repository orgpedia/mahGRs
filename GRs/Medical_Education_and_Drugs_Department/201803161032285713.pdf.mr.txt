# Page 1
शासन सेवेतील परिचर्या या संवर्गातील गट-अ, गट-ब व गट-क अधिकारी/कर्मचारांच्या पदस्थापना, बदली याबाबत सक्षम प्राधिकाऱ्यास शिफारशी करण्यासाठी नागरी सेवा मंडळ स्थापन करण्याबाबत...
महाराष्ट्र शासन
वैद्यकीय शिक्षण व औषधी द्रव्ये विभाग, मंत्रालय,
क्रमांक: एनयुआर - २०१८/प्र.क्र.५२/परिचर्या
गोकुळदास तेजपाल रुग्णालय आवार (७ वा मजला),
लोकमान्य टिळक मार्ग, मुंबई ४०० ००१.
दिनांक : १५ मार्च २०१८.
वाचा : १) शासन निर्णय सामानय प्रशासन विभाग, एसआरव्ही-२०१४/प्र.क्र.२६/१२, दि. ३१.०१.२०१४
प्रस्तावना : मा. सर्वोच्च न्यायालयाने रिट पिटीशन (सिव्हील) क्र. ८२/२०११ प्रकरणी दिनांक ३१/१०/२०१३ रोजी दिलेल्या निर्णयाच्या अनुषंगाने शासन सेवेतील गट-अ, गट-ब व गट-क मधील अधिकारी/ कर्मचाऱ्यांच्या पदस्थापना, बदली याबाबत सक्षम प्राधिकाऱ्यास शिफारशी करण्यासाठी नागरी सेवा मंडळ (१) स्थापन करण्याचे सामान्य प्रशासन विभागाच्या वरील संदर्भाधीन दिनांक ३१/०१/२०१४ च्या शासन निर्णयान्वये निर्देशित करण्यात आले आहे. त्यानुसार वैद्यकीय शिक्षण व औषधी द्रव्ये विभागाच्या अधिनस्त शासकीय वैद्यकीय महाविद्यालये तसेच शासकीय दंत महाविद्यालयातील अध्यापकीय गट-अ, गट-ब व गट-क संवर्गातील अधिकारी/कर्मचाऱ्यांच्या पदस्थापना, बदल्यांबाबत सक्षम प्राधिकाऱ्यास शिफारशी करण्यासाठी नागरी सेवा मंडळ (१) स्थापन करण्याची बाब शासनाच्या विचाराधीन होती.
शासन निर्णय :
परिचर्या या संवर्गातील अधिक्षिका (सुश्रुषा), अधिसेविका (वर्ग-२), श्रेणी-१ आणि अधिसेविका (वर्ग-२), श्रेणी-२, अधिसेविका (वर्ग-२), श्रेणी-३, सहायक अधिसेविका, विभागीय परिसेविका, अधिपरिचारिका, सहा. परिचारिका प्रसाविका या अधिकारी / कर्मचाऱ्यांच्या व परिचर्या शैक्षणिक क्षेत्रातील प्राचार्य, उपप्राचार्य, प्राध्यापक, सहयोगी प्राध्यापक, अधिव्याख्याता, पाठ्यनिर्देशिका व चिकीत्सालयीन पाठ्यनिर्देशिका या अधिकारी/कर्मचाऱ्यांच्या पदस्थापना, बदल्यांबाबत सक्षम प्राधिकाऱ्यास शिफारशी करण्यासाठी खालीलप्रमाणे नागरी सेवा मंडळ (१) स्थापन करण्यात येत आहे :
नागरी सेवा मंडळ (१)
--------------------------------------------------------------
| १ | प्रशासकीय विभागाचे अपर मुख्य सचिव/प्रधान सचिव/सचिव | अध्यक्ष |
| २. | उप सचिव, परिचर्या | सदस्य |
| ३. | उप सचिव, सामाजिक न्याय व विशेष सहाय्य विभाग | सदस्य |
--------------------------------------------------------------
२. वरील नमूद गट-अ, गट-ब व गट-क संवर्गातील अधिकारी / कर्मचाऱ्यांच्या पदस्थापना /
बदल्यांबाबतचे प्रस्ताव सादर करताना पुढीलप्रमाणे कार्यवाही करणे आवश्यक राहील.
पृष्ठ २ पैकी १
# Page 2
क्र.एनयुआर-२०१८/ प्र.क्र.५२/परिचर्या
अ) पदोन्नती/ सरळसेवेने नियुक्तीसाठी विभागीय संवर्ग वाटप सामान्य प्रशासन विभागाकडून अंतिम केल्यावर त्या यादीतील अधिकाऱ्यांच्या पदस्थापनेचा प्रस्ताव नागरी सेवा मंडळ (१) समोर शिफारशीसाठी ठेवावा.
ब) बदल्यांबाबत शिफारशीसाठी प्रस्ताव नागरी सेवा मंडळ (१) समोर ठेवताना, महाराष्ट्र शासकीय कर्मचाऱ्यांच्या बदल्याचे विनियमन अधिनियम, २००५ मधील तरतुदीनुसार कार्यवाहीबाबत वस्तुस्थिती तसेच प्रस्तावित बदल्यांबाबतची पार्श्वभूमी / वस्तुस्थिती निदर्शनास आणणे आवश्यक राहील.
क) पदस्थापनेच्या प्रस्तावावर नागरी सेवा मंडळ (१) कडून शिफारस झाल्यावर, शिफारशीनुसार प्रस्ताव सक्षम प्राधिकाऱ्यास मान्यतेसाठी सादर करावा.
ड) बदलीसाठीच्या प्रस्तावावर नागरी सेवा मंडळ (१) कडून शिफारस झाल्यावर महाराष्ट्र शासकीय कर्मचाऱ्यांच्या बदल्यांचे विनियमन अधिनियमातील तरतुदीनुसार सक्षम प्राधिकाऱ्यास मान्यतेसाठी सादर करावा.
इ) बदल्यासंबंधीच्या प्रस्तावावर महाराष्ट्र शासकीय कर्मचाऱ्यांच्या बदल्यांचे विनियमन अधिनियम, २००५ मधील तरतुदीनुसार कार्यवाही करणे बंधनकारक राहील.
३. सदर आदेशाचे काटेकोरपणे पालन होईल, याबाबतची दक्षता घेण्यात यावी.