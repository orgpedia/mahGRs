# Page 1
शासकीय वैद्यकीय महाविद्यालय, अमरावती येथे प्रथम
वर्षाकरिता १०० विद्यार्थी प्रवेशास परवानगी
देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक: एमईडी-२०२२/प्र.क्र.२२९/२२/शिक्षण-१
९ वा मजला, गो.ते.रुग्णालय संकुल, लोकमान्य टिळक मार्ग, मंत्रालय, मुंबई - ४०० ००१.
दिनांक:-०४.१०.२०२४
वाचा:- १) वैद्यकीय शिक्षण व औषधी द्रव्ये विभाग, शासन निर्णय क्र.एमईडी-२०२२/प्र.क्र.२२९/२२/शि.-१,
दिनांक १४.०७.२०२३.
२) राष्ट्रीय आयुर्विज्ञान आयोग, नवी दिल्ली यांचे पत्र क्र. N-२२०११/३२/२०२४-Assessment Cell/MARB (८२७७२०६) , दिनांक ०३.१०.२०२४.
प्रस्तावना:-
अमरावती येथे १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व संलग्नित ४३०
रुग्णखाटांचे रुग्णालय केंद्र शासनाच्या मान्यतेनंतर सुरू करण्यास संदर्भ क्रमांक (१) येथील शासन
निर्णयान्वये परवानगी देण्यात आली आहे. शासकीय वैद्यकीय महाविद्यालय, अमरावती या वैद्यकीय
महाविद्यालयास शैक्षणिक वर्ष २०२४-२५ साठी राष्ट्रीय आयुर्विज्ञान आयोग, नवी दिल्ली अंतर्गत मेडिकल
असेसमेंट अँड रेटींग बोर्ड (MARB) यांनी संदर्भ क्रमांक (२) येथील पत्रान्वये १०० विद्यार्थी प्रवेश क्षमतेसाठी
विशिष्ट्ट अटींच्या अधीन राहून परवानगी दिली आहे. सबब, सदर महाविद्यालयास एमबीबीएस
अभ्यासक्रमाच्या प्रथम वर्षाकरिता शैक्षणिक वर्ष २०२४-२५ साठी १०० विद्यार्थी प्रवेश क्षमतेसह परवानगी
देण्याची बाब शासनाच्या विचाराधीन होती.
शासन निर्णय:-
राष्ट्रीय आयुर्विज्ञान आयोग, नवी दिल्ली अंतर्गत मेडिकल असेसमेंट अँड रेटींग बोर्ड (MARB) यांनी
संदर्भ क्रमांक (२) येथील पत्रान्वये दिलेल्या मान्यतेच्या अनुषंगाने शासकीय वैद्यकीय महाविद्यालय,
अमरावती या संस्थेस शैक्षणिक वर्ष २०२४-२५ साठी एमबीबीएस अभ्यासक्रमाच्या प्रथम वर्षाकरिता १००
विद्यार्थी प्रवेशित करण्यासाठी पुढील अटी व शतींच्या अधीन राहून परवानगी देण्यात येत आहे.
अटी व शर्ती:-
१) शासकीय वैद्यकीय महाविद्यालय, अमरावती या वैद्यकीय महाविद्यालयातील एमबीबीएस
अभ्यासक्रमाच्या प्रथम वर्षाकरिता विद्यार्थी प्रवेश क्षमता राष्ट्रीय आयुर्विज्ञान आयोग, नवी दिल्ली यांनी
निर्धारित केल्यानुसार १०० इतकी राहील.
# Page 2
शासन निर्णय क्रमांकः एमईडी-२०२२/प्र.क्र.२२९/२२/शिक्षण-१
२) सदर अभ्यासक्रमास महाराष्ट्र आरोग्य विज्ञान विद्यापीठ, नाशिक यांचे संलग्निकरण प्राप्त करुन
घेण्यात यावे व तद्नंतर विद्यार्थी प्रवेशित करण्यात यावेत.
३) राज्य शासन/केंद्र शासन/मा.सवोच्च न्यायालय अथवा मा.उच्च न्यायालय यांनी वेळोवेळी दिलेल्या
आदेशानुसार सदर अभ्यासक्रमाच्या प्रवेशाकरिता निश्चित करण्यात आलेली कार्यपध्दती अवलंबिण्यात
यावी.
४) केंद्र शासन, राष्ट्रीय आयुर्विज्ञान आयोग, नवी दिल्ली व राज्य शासन यांनी वैद्यकीय
अभ्यासक्रमाबाबत वेळोवेळी केलेल्या नियमांचे व मानकांचे पालन करणे बंधनकारक राहील.
५) कोणत्याही परिस्थितीत राष्ट्रीय आयुर्विज्ञान आयोगाने मान्य केलेल्या विद्यार्थी प्रवेश क्षमतेपेक्षा
जास्त विद्यार्थी प्रवेशीत करू नयेत.
६) राष्ट्रीय आयुर्विज्ञान आयोग, नवी दिल्ली यांनी दिलेली परवानगी ही सन २०२४-२५ या शैक्षणिक
वर्षाकरिता असून तद्नंतर सदर परवानगीचे दरवर्षी नूतनीकरण करुन घेणे क्रमप्राप्त आहे. त्यानुसार पुढील
शैक्षणिक वर्षात नव्याने विद्यार्थी प्रवेशित करण्यापूर्वी राष्ट्रीय आयुर्विज्ञान आयोगाच्या तसेच त्याआधारे राज्य
शासनाच्या परवानगीचे नूतनीकरण करुन घेणे बंधनकारक राहील.
७) सदर शासन निर्णय हा राष्ट्रीय आयुर्विज्ञान आयोग, नवी दिल्ली यांनी संदर्भ क्रमांक (२) येथील
पत्रान्वये दिलेली परवानगी तसेच महाराष्ट्र आरोग्य विज्ञान विद्यापीठ अधिनियम, १९९८ मधील कलम ६४
नुसार शासनास प्रदत्त अधिकाराचा वापर करुन निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3