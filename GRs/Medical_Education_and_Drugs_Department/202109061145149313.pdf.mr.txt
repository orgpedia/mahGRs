# Page 1
भारत निवडणूक आयोगाने पुरस्कृत केलेल्या मतदारांचे पध्दतशीर शिक्षण आणि निवडणूक सहभाग (SVEEP) कार्यक्रमांतर्गत राज्यातील सर्व आरोग्य विज्ञान अभ्यासक्रमांच्या महाविद्यालयांमध्ये निवडणूक साक्षरता मंडळाची स्थापना करण्याबाबत.
महाराष्ट्र शासन
शासन परिपत्रक क्र.एमईडी १०२१/प्र.क्र.२२१/२१/शिक्षण-२,
वैद्यकीय शिक्षण व औषधीद्रव्ये विभाग,
गो.ते.रुग्णालयाची नवीन इमारत, ९ वा मजला, गो.ते. रुग्णालय संकुल,
लोकमान्य टिळक मार्ग, मुंबई - ४००००१.
दिनांक :- ०६ सप्टेंबर, २०२१
वाचा:- १)प्रधान सचिव तथा मुख्य निवडणूक अधिकारी यांचे अर्धशासकीय पत्र क्र.
संकीर्ण २०२१/प्र.क्र.१७६/२१/३३, दिनांक २८/०७/२०२१
२) भारत निवडणूक आयोगाचे पत्र क्र.४९१/ईसीआय/एलईटी/स्वीप-१/ ईएल/ईएलसी/२०१७, दिनांक ०३/११/२०१७
परिपत्रक
भारत निवडणूक आयोगाच्या मतदारांचे पध्दतशीर शिक्षण आणि निवडणूक सहभाग (Systematic Voter Education and Electoral Participation (SVEEP) या कार्यक्रमांतर्गत महाविद्यालयांमधील विद्यार्थ्यांना निवडणूक प्रक्रियेबद्दल माहिती व्हावी, त्यांच्यामध्ये मतदार म्हणून नाव नोंदणी करण्याविषयी मतदान करण्याविषयी तसेच लोकशाहीविषयी जागरुकता आणावी, या उद्देशाने राज्यातील महाविद्यालयांमध्ये निवडणूक साक्षरता मंडळ (Electoral Literacy Club) स्थापन करण्याबाबत भारत निवडणूक आयोगाने सर्व राज्यांना निदेश दिलेले आहेत. त्यानुषंगाने प्रधान सचिव तथा मुख्य निवडणूक अधिकारी, महाराष्ट्र राज्य यांनी त्यांच्या दिनांक २८/०७/२०२१ रोजीच्या पत्रान्वये राज्यातील सर्व वैद्यकीय महाविद्यालयांमध्ये निवडणूक साक्षरता मंडळ (Electoral Literacy Club) स्थापन करण्याबाबत विनंती केलेली आहे.
यानुसार या परिपत्रकान्वये, राज्यातील महाराष्ट्र आरोग्य विज्ञान विद्यापीठ, अभिमत विद्यापीठे, एम्स(AIIMS) येथील सर्व आरोग्य विज्ञान अभ्यासक्रमांच्या महाविद्यालयांना असे निर्देश देण्यात येत आहेत
# Page 2
शासन परिपत्रक क्र.एमईडी १०२१/प्र.क्र.२२१/२१/शिक्षण-२
की, त्यांनी त्यांच्या महाविद्यालय परिसरामध्ये एक निवडणूक साक्षरता मंडळ (Electoral Literacy Club) स्थापन करावे.
२. उक्त महाविद्यालय परिसरामध्ये निवडणूक साक्षरता मंडळ स्थापन करण्याची कार्यपध्दती, तसेच त्या अंतर्गत घ्यावयाच्या कार्यक्रमांची माहिती पुढीलप्रमाणे आहे: १) प्रत्येक महाविद्यालयाने विद्यार्थ्यांशी संपर्क साधून एक निवडणूक साक्षरता मंडळ स्थापन करावे.
२) निवडणूक साक्षरता मंडळासाठी नोडल अधिकारी व मार्गदर्शक म्हणून महाविद्यालयातील एका प्राध्यापकाची नेमणूक करावी.
३) सदर महाविद्यालयातील विद्यार्थी हे निवडणूक साक्षरता मंडळाचे सभासद असतील. प्रत्येक वर्गातील निवडलेले प्रतिनिधी व विद्यार्थ्यांकडून निवडलेली समिती ही या मंडळाचे कामकाज पाहिल.
४) निवडलेले विद्यार्थी प्रतिनिधी निवडणूक साक्षरता मंडळाच्या कार्यकारी समितीची स्थापना करतील.
निवडलेले विद्यार्थी प्रतिनिधी हे मंडळाच्या अध्यक्ष व उपाध्यक्षांची निवड करतील.
५) विद्यार्थी प्रमुखामार्फत आरोग्य विज्ञान अभ्यासक्रमांच्या महाविद्यालयातील विद्यार्थ्यांचा निवडणूक साक्षरता मंडळामध्ये समावेश करुन घेण्यात यावा. तसेच, आरोग्य विज्ञान अभ्यासक्रमांच्या महाविद्यालयामध्ये विद्यार्थी प्रमुख हा निवडणूक साक्षरता मंडळाचा संयोजक राहील व तो नोडल अधिकारी यांना त्याच्या कार्यामध्ये सहाय्य करील.
६) यावर्षी कोविड-१९ च्या महामारीमुळे व्यक्तींच्या एकत्र येण्यावर आलेले प्रतिबंध विचारता घेऊन, प्रत्येक आरोग्य विज्ञान अभ्यासक्रमांच्या महाविद्यालयांमध्ये ऑनलाइन शिक्षणासाठी विद्यार्थ्यांचे व्हॉट्सअॅपवर किंवा टेलिग्रामवर विषयनिहाय गट करण्यात आलेले आहेत. यामुळे यावर्षी विद्यार्थ्यांच्या व्हॉट्सअॅपवर किंवा टेलिग्राम गटावर निवडणूक साक्षरता मंडळांची माहिती देऊन, तसेच आभासी माध्यमांवर व्याख्याने आयोजित करुन विद्यार्थ्यांना निवडणूक साक्षरता मंडळाची माहिती देऊन, तसेच आभासी माध्यमांवर व्याख्याने आयोजित करुन विद्यार्थ्यांना निवडणूक साक्षरता मंडळाचे महत्त्व पटवून देण्यात यावे. त्यासाठी गुगल मीट, झूम किंवा तत्सम आभासी व्यासपीठांवर विद्यार्थ्यांसह बैठक आयोजित करुन त्यांचे शंका निरसन करण्यात यावे. तसेच, त्याआधारे महाविद्यालयातील इच्छुक विद्यार्थ्यांचा निवडणूक साक्षरता मंडळामध्ये समावेश करण्यात यावा. अशा प्रकारे यावर्षी नोडल अधिकारी यांनी महाविद्यालयामध्ये निवडणूक साक्षरता मंडळ स्थापन करावे.
७) प्रत्येक आरोग्य विज्ञान अभ्यासक्रमाच्या महाविद्यालयाने दिनांक १० ऑक्टोबर,,२०२१ पर्यंत त्यांच्या महाविद्यालयात निवडणूक साक्षरता मंडळाची स्थापना करावी. तसेच, दिनांक २० ऑक्टोंबर,२०२१ पर्यंत निवडणूक साक्षरता मंडळाचा नोडल अधिकारी असणाऱ्या शिक्षकांचे आणि विद्यार्थी प्रमुखांचे संपर्क क्रमांक (भ्रमणध्वनी क्रमांक आणि मेल आयडी) मुख्य निवडणूक अधिकारी, महाराष्ट्र राज्य यांच्या कार्यालयाला आणि परिशिष्ट क्र. १ मध्ये देण्यात आलेल्या संबंधित जिल्हा कार्यालयाच्या मेल आयडीवर कळविण्यात यावेत.
पृष्ठ १० पैकी २
# Page 3
शासन परिपत्रक क्र.एमईडी १०२१/प्र.क्र.२२१/२१/शिक्षण-२
८) नोडल अधिकारी यांनी निवडणूक साक्षरता मंडळामध्ये समाविष्ट झालेल्या विद्यार्थ्यांचा निवडणूक साक्षरता मंडळासाठी व्हॉट्सअॅपवर किंवा टेलिग्रामवर एक स्वतंत्र गट तयार करावा.
९) मुख्य निवडणूक अधिकारी कार्यालय आयोजित करत असलेल्या विविध ऑनलाईन, ऑफलाईन स्पर्धांची माहिती नोडल अधिकाऱ्यांनी उक्त महाविद्यालयाच्या निवडणूक साक्षरता मंडळाच्या व्हॉटस्अॅप किंवा टेलिग्रामच्या गटावर पाठवून विद्यार्थ्यांना सदर स्पर्धांमध्ये सहभागी होण्यास प्रोत्साहित करावे.
१०) मुख्य निवडणूक अधिकारी कार्यालय आयोजित करत असलेल्या वेबसंवाद, परिसंवाद यांची माहिती महाविद्यालयाच्या निवडणूक साक्षरता मंडळाच्या गटावर पाठवून ते ऐकण्यास विद्यार्थ्यांना प्रोत्साहन द्यावे. त्यासाठी विद्यार्थ्यांना प्रमाणपत्रे दिली जातील.
११)आरोग्य विज्ञान अभ्यासक्रमांच्या महाविद्यालयामधील १८ वर्ष पूर्ण केलेल्या विद्यार्थ्यांनी मतदार नोंदणी केलेली आहे किंवा नाही, यांच्या नोंदी कार्यालयाने घ्याव्यात आणि त्या अद्ययावत कराव्यात. त्यासाठी सदर महाविद्यालयाला पुढील बाबी लक्षात घ्याव्या लागतील.
> नाव नोंदणी न केलेल्या विद्यार्थ्यांना नोंदणी करण्यास प्रवृत्त करावे.
→ विद्यार्थ्यांना पुढील वर्गात प्रवेश देताना, निकालाचे प्रमाणपत्र देताना त्यांना मतदार नोदणीविषयी विचारणा करुन नोंदणी करण्यास प्रोत्साहन द्यावे.
→ विद्यार्थी https://www.nvsp.nic.in संकेतस्थळावर जाऊन किंवा voter helpline App वरुन ऑनलाईन नोंदणी करु शकतात किंवा ते वास्तव्यास असलेल्या मतदार नोंदणी कार्यालयात जाऊन नोंदणी करु शकतात.
→ निवडणूक साक्षरता मंडळाचे नोडल अधिकारी-शिक्षकांनी नोंदणीसंदर्भात महाविद्यालयाच्या कार्यालयाशी समन्वय साधून महाविद्यालयांतील एकूण विद्यार्थी, मतदार नोंदणी केलेले विद्यार्थी आणि नोंदणी न केलेले विद्यार्थी यांचा आढावा घेऊन निवडणूक साक्षरता मंडळाच्या वार्षिक अहवालात त्या आकडेवारीचा समावेश करावा.
१२)आरोग्य विज्ञान अभ्यासक्रम महाविद्यालयाच्या निवडणूक साक्षरता मंडळांतर्गत आयोजित करण्यात आलेले उपक्रम, मुख्य निवडणूक अधिकारी कार्यालयाने आयोजित केलेल्या उपक्रमांमधील विद्यार्थ्यांचा सहभाग, त्या महाविद्यालयातील एकूण विद्यार्थी, मतदार नोंदणी केलेले, नोंदणी न केलेले विद्यार्थी याविषयीचा सहामाही आणि वार्षिक अहवाल मुख्य निवडणूक अधिकारी, महाराष्ट्र राज्य यांना ceo_maharashtra@eci.gov.in या मेल आयडीवर तसेच आपल्या संबंधित उपजिल्हा निवडणूक अधिकारी यांना सोबत जोडलेल्या परिशिष्ट- १ मधील ईमेल आयडीवर पाठविण्यात यावा. अहवालात निवडणूक साक्षरता मंडळाच्या नोडल अधिकाऱ्यांच्या भ्रमणध्वनी नमूद करावा, जेणेकरुन त्यांच्याशी पुढील समन्वय साधणे सुकर होईल.
३. सन २०२१-२२ मध्ये निवडणूक साक्षरता मंडळांतर्गत पुढीलपैकी उपक्रम घेण्यात यावेत: १. ऑनलाईन स्पर्धा: निबंध, वक्तृत्व, व्यंगचित्र, विडंबन काव्य, गाणे, मीम, लघुपट निर्मिती, घोषवाक्य, चारोळी लेखन, कविता लेखन, प्रश्नमंजूषा इत्यादी.
पृष्ठ १० पैकी ३
# Page 4
शासन परिपत्रक क्र.एमईडी १०२१/प्र.क्र.२२१/२१/शिक्षण-२
२. लोकशाही विषयावर विविध वेबसंवाद, चर्चासत्रे, व्याख्याने इ.
३. विशेष दिनांचे आयोजन: अ. राष्ट्रीय युवा दिन १२ जानेवारी आ. राष्ट्रीय मतदार दिन २५ जानेवारी इ. जागतिक अपंग दिन ०३ मार्च ई. जागतिक महिला दिन ०८ मार्च उ. जागतिक तृतीय पंथीय ओळख दिन ३१ मार्च ऊ. भारतीय संविधान दिन २६ नोव्हेंबर
यापैकी काही दिन महाविद्यालयात दरवर्षी साजरे होतात. मात्र निवडणूक साक्षरता मंडळांतर्गत हे दिन साजरे करताना, त्यांचे महत्व लोकशाहीशी जोडून त्या दिनांच्या औचित्याला अनुसरुन कार्यक्रम घेण्यात यावेत.
त्याचप्रमाणे मुख्य निवडणूक अधिकारी, महाराष्ट्र राज्य यांच्या कार्यालयाकडून आयोजित केल्या जाणाऱ्या पुढील उपक्रमांमध्ये आरोग्य विज्ञान अभ्यासक्रमांच्या महाविद्यालयातील निवडणूक साक्षरता मंडळानी सक्रिय सहभाग घ्यावा: विविध ऑनलाईन स्पर्धा राज्य स्पर्धा महोत्सव वेबसंवाद/परिसंवाद विशेष दिन (राष्ट्रीय युवा दिन, राष्ट्रीय मतदार दिन, जागतिक अपंग दिन, जागतिक महिला दिन, जागतिक तृतीय पंथीय ओळख दिन)
राज्यस्तरावरील वरील उपक्रमांमध्ये भाग घेण्यास महाविद्यालयांतील विद्यार्थ्यांना प्रोत्साहित करण्यात यावे. सदर उपक्रमांत सहभागी झालेल्या विद्यार्थ्यांना मुख्य निवडणूक अधिकारी कार्यालयाकडून कौतुक म्हणून त्यांच्या सहभागाबाबतचे प्रमाणपत्र देण्यात येईल. त्याचप्रमाणे मुख्य निवडणूक अधिकारी कार्यालय हे निवडणूक साक्षरता मंडळासाठी वेळोवेळी आयोजित करत असलेल्या विविध उपक्रमांची माहितीस पुढील समाजमाध्यमांवर उपलब्ध होऊ शकेल.
फेसबूक https://www.facebook.com/chiefElectoralOfficerMaharashtra ट्विटर https://twitter.com/CEO_Maharashtra इन्स्टा https://www.instagram.com/ceo_maharashtra/ यू-टयूब https://www.youtube.com/channel/UCyhH४X५९W२SjX_२६५uYslijQ निवडणूक आयोगाचे स्वीपचे संकेतस्थळhttps://ecisveep.nic.in/gallery/?ct=१६२४५९५८३७
भारत निवडणूक आयोगाच्या "मतदारांचे पध्दतशीर शिक्षण आणि निवडणूक सहभाग [Systematic Voter Education and Electoral Participation (SVEEP)]” या कार्यक्रमांतर्गत आरोग्य विज्ञान
पृष्ठ १० पैकी ४
# Page 5
शासन परिपत्रक क्र.एमईडी १०२१/प्र.क्र.२२१/२१/शिक्षण-२
अभ्यासक्रमांच्या महाविद्यालयीन निवडणूक साक्षरता मंडळ स्थापनेचे ध्येय, उद्देश, वैशिष्टये आणि त्यांची कार्यपध्दती यांची सविस्तर माहिती या परिपत्रकासोबत परिशिष्ट-२ म्हणून जोडलेली आहे.
# Page 6
# Page 7
# Page 8
# Page 9
# Page 10