# Page 1
ससून सर्वोपचार रुग्णालय, पुणे येथील ११ मजली इमारतीसाठी मेडिकल गॅस पाईपलाईन बसविण्यास प्रशासकीय मान्यता प्रदान करणेबाबत
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक : एसएचपी-२०१७/प्र.क्र.३७१/प्रशा- १
मंत्रालय, मुंबई -४०० ०३२,
दिनांक : ०९ मार्च, २०२०
वाचा : १) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग-४, दिनांक ०१.१२.२०१६.
शासन निर्णय, वैद्यकीय शिक्षण व औषधी द्रव्ये विभाग, क्रमांक आयएचएन-२०१८/ प्र.क्र.२९३/प्रशा-१, दिनांक ०७.०३.२०१९.
३) संचालक वैद्यकीय शिक्षण व संशोधन, मुंबई यांचे पत्र क्र : संवैशिवसं/ ससरूपुणे / ११मजलीएमपीपीएल /३२०२६/प (आय) / १९, दिनांक १०.१२.२०१९
४) मुख्य अभियंता (विद्युत), सार्वजनिक बांधकाम विभाग, मुबई पुणे यांचे पत्र क्रमां जा.क्र.
मु.अ.(वि) / का-३ (अर्थ) / १८६ / सन २०२०, दिनांक ३०.०१.२०२०
५) शासन परिपत्रक, वित्त विभाग, क्रमांक संकीर्ण २०२० / प्र.क्र. ४ /२० / कोषा. ५, दिनांक ३०.०१.२०२०
शासन निर्णय :
ससून सर्वोपचार रुग्णालय, पुणे येथील नवीन बहुमजली इमारत (तळघर + तळमजला +११ मजले) या इमारतीसाठी मेडीकल गॅस पाईप लाईन करण्यासाठी विभागास संचालनालयाच्या उपरोक्त दिनांक १०.१२.२०१९ च्या पत्रान्वये प्राप्त प्रस्तावाच्या अनुषंगाने सदर इमारतीसाठीच्या मेडीकल गॅस पाईपलाईनच्या रुपये १४,८१,५२,६१६/- (रुपये चौदा कोटी, एक्याऐंशी लक्ष, बावन्न हजार, सहाशे सोळा फक्त) इतक्या रकमेच्या अंदाजपत्रकास खालील अटी व शर्तीच्या अधीन राहून प्रशासकीय मंजूरी देण्यात येत आहे.
अटी : १. सदर प्रशासकीय मान्यता पुर्नर्विनियोजनाने निधी उपलब्ध होण्याच्या अटीच्या अधीन राहून प्रदान करण्यात येत आहे.
२. सदर यंत्रसामुग्री हाताळणीसाठी नव्याने पदनिर्मितीची व नवीन बांधकामाची आवश्यकता नाही.
# Page 2
शासन निर्णय क्रमांकः एसएचपी - २०१७/प्र.क्र. ३७१ / प्रशा - १
३. सदर विषयी "शासकीय विभागाने करावयाच्या कार्यालयीन खरेदीसाठीच्या कार्यपध्दतीची नियमपुस्तिका" याबाबत उद्योग, ऊर्जा व कामगार व कामगार विभागाने निर्गमित केलेल्या शासन निर्णय क्र. भांखस-२०१४/प्र.क्र.८२/भाग-III/ उद्योग-४, दिनांक ०१.१२.२०१६ मध्ये नमूद केलेल्या विहीत कार्यपध्दतीचे अनुपालन करण्यात यावे.
४. सदर यंत्रसामुग्रीची विनिर्दिष्टे व्यापक, सर्वसमावेशक असून त्यानुसार यंत्रपुरवठा करु शकणारे किमान तीन उत्पादक/ पुरवठादार यांचेकडून तीन निविदा प्राप्त होऊ शकतील अशा प्रकारची आहेत.
५. प्रस्तावित यंत्रसामुग्रीचा समावेश इतरत्र कोणत्याही प्रस्तावात अंतर्भूत केलेला नसल्याबाबत व सदर यंत्रसामुग्री संबंधित संस्थेस आवश्यक असल्याबाबत संचालकांनी खात्री करावी.
६. मुख्य यंत्र व त्यांचे सुटे भाग (Accessories) यांच्या किमती भिन्न दर्शविणे आवश्यक राहील.
७. सदर विषयी यंत्रसामुग्री खरेदीबाबत निर्णय घेताना प्रशासकीय मान्यता प्रदान करण्यात आलेल्या लेखाशिर्षाखाली मंजुर अनुदानाच्या तरतूदीपेक्षा जास्त खर्च केला जाणार नाही याची दक्षता घ्यावी.
८. उपरोक्त शासन निर्णय, उद्योग, ऊर्जा व कामगार व कामगार विभाग, दिनांक ०१.१२.२०१६ मधील परिच्छेद क्रमांक ३.१.२ "किंमतीचा अंदाज व किंमतीचा वाजवीपणा" या शीर्षकाखालील परिच्छेद क्रमांक ३.१.२.१ मधील तरतूदीचे राज्यस्तरीय खरेदी समितीने अनुपालन करावे. सदर तरतूदीचे अनुपालन केलेल्या यंत्राच्या किंमतीस आवश्यकतेनुसार सुधारित प्रशासकीय मान्यता देण्यात येईल.
२. या प्रयोजनासाठी खालील लेखाशिर्षात उपलब्ध होणाऱ्या निधीतून खर्च भागविण्यात यावा.
मागणी क्रमांक एस-१
४२१० वैद्यकीय सेवा व सार्वजनिक आरोग्य यावरील भांडवली खर्च ०५ वैद्यकीय शिक्षण, प्रशिक्षण व संशोधन
१०५ विषम चिकित्सा राज्य योजनांतर्गत योजना
(०२) (३९) शासकीय वैद्यकीय महाविद्यालये व रुग्णालये यांचे
बळकटीकरण व श्रेणीवर्धन
(०३) यंत्रसामुग्री (४२१० १६२९)
५२ यंत्रसामुग्री व साधनसामुग्री
३. सदर शासन निर्णय उपरोक्त वित्त विभाग, शासन परिपत्रक, दिनांक ३०.०१.२०२० च्या
अनुषंगाने वित्त विभागाने अनौपचारिक संदर्भ क्रमांक ५८/२०२० / कोषा - प्रशा –५, दिनांक पृष्ठ ३ पैकी २
# Page 3
शासन निर्णय क्रमांकः एसएचपी - २०१७/प्र.क्र. ३७१ / प्रशा - १
१५.०२.२०२० अन्वये दर्शविलेली सहमती तसेच वित्त विभाग, क्रमांक: विअप्र
२०१३/प्र.क्र.३०/१३/विनियम, दिनांक १७.०४.२०१५ अन्वये तसेच वित्तीय अधिकार नियम पुस्तिका भाग-१, उप विभाग -२, अनुक्रमांक-३, नियम क्रमांक-७ अनुसार प्रशासकीय विभागास असलेल्या अधिकारान्वये निर्गमित करण्यात येत आहे.