# Page 1
कोल्हापूर जिल्यातील मौजे सांगाव, ता. कागल
येथे १०० विद्यार्थी प्रवेश क्षमतेचे नवीन शासकीय
होमिओपॅथी महाविद्यालय व संलग्नित ५०
रूग्णखाटांचे रूग्णालय स्थापन करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः एचएमसी-२०२४/प्र.क्र.४१६/२४/शिक्षण-१
९ वा मजला, गो.ते.रुग्णालय संकुल, लोकमान्य टिळक मार्ग, मंत्रालय, मुंबई ४०० ००१.
दिनांक: ०८.१०.२०२४.
प्रस्तावना:-
राज्यातील वैद्यकीय शिक्षण व औषधी द्रव्ये विभाग जनतेला आरोग्य सेवा अत्यंत प्रभावी व
परिणामकारकपणे देण्यासाठी कार्य करत आहे. राज्यातील आरोग्य सेवेतील आवश्यकता लक्षात घेऊन
कोल्हापूर जिल्यातील मौजे सांगाव, ता. कागल येथे १०० विद्यार्थी प्रवेश क्षमतेचे नवीन शासकीय
होमिओपॅथी महाविद्यालय व संलग्नित ५० रूग्णखाटांचे रूग्णालय स्थापन करण्याची बाब शासनाच्या
विचाराधीन होती. त्यानुषंगाने सादर करण्यात आलेल्या प्रस्तावास दिनांक ०४.१०.२०२४ रोजीच्या
मा.मंत्रिमंडळाच्या बैठकीत मान्यता प्राप्त झाली आहे. मा.मंत्रिमंडळाच्या मान्यतेच्या अनुषंगाने शासनाने
खालीलप्रमाणे निर्णय घेतला आहे.
शासन निर्णय:-
१.कोल्हापूर जिल्यातील मौजे सांगाव, ता. कागल येथे १०० विद्यार्थी प्रवेश क्षमतेचे नवीन
शासकीय होमिओपॅथी महाविद्यालय व संलग्नित ५० रूग्णखाटांचे रूग्णालय केंद्र
शासनाच्या/केंद्रिय परिषदेच्या मान्यतेनंतर सुरू करण्यास मान्यता देण्यात येत आहे.
२.मा.मंत्री (वैद्यकीय शिक्षण) यांच्या अध्यक्षतेखालील समितीमार्फत नवीन शासकीय होमिओपॅथी
महाविद्यालय व संलग्नित रुग्णालय यांसाठी मौजे सांगाव, ता. कागल येथील राष्ट्रीय
होमिओपॅथी आयोगाच्या निकषानुसार आवश्यक व सुयोग्य जागा (किमान ४ एकर) निश्चित
करुन सदर जागा महसूल विभागाच्या सहमतीने तसेच जिल्हाधिकारी, कोल्हापूर यांच्यामार्फत
नि:शुल्क उपलब्ध करून घेण्यास मान्यता देण्यात येत आहे. तसेच सदर जागेत नवीन
शासकीय होमिओपॅथी महाविद्यालय व रुग्णालय स्थापन करण्यास मान्यता देण्यात येत आहे.
३.नवीन शासकीय होमिओपॅथी महाविद्यालय व रुग्णालयासाठी अनुक्रमे विवरणपत्र “अ” व “ब”
मध्ये दर्शविल्याप्रमाणे शासन मान्यतेने वेळोवेळी आवश्यक तेवढी पदनिर्मिती करण्यास आणि
# Page 2
शासन निर्णय क्रमांकः एचएमसी -२०२४/प्र.क्र.४१६/२४/शिक्षण-१
पदे भरण्यास मान्यता देण्यात येत आहे. यासाठी उच्चस्तरीय समितीच्या मान्यतेची अट शिथील
करण्यात येत आहे.
४.सदर शासकीय होमिओपॅथी महाविद्यालय व संलग्नित रुग्णालयासाठी आवश्यक तसेच
अतिरिक्त बांधकाम करण्यास व त्यासाठी आवश्यक खर्चास विवरणपत्र “क” मध्ये
दर्शविल्याप्रमाणे मान्यता देण्यात येत आहे.
५.नवीन शासकीय होमिओपॅथी महाविद्यालयासाठी एकूण रुपये २४८.९० कोटी (अनावर्ती खर्च
रुपये १४०.३८ कोटी व पहिल्या पाच वषांकरिता आवर्ती खर्च रुपये १०८.५२ कोटी) इतका खर्च
अपेक्षित असून विवरणपत्र “ड” मध्ये दर्शविल्याप्रमाणे आवश्यक निधी उपलब्ध करुन त्याप्रमाणे खर्चास मान्यता देण्यात येत आहे. तसेचपाचव्या , वर्षानंतर पुढील प्रत्येक वर्षी आवश्यक
आवर्ती खर्चासाठी प्रति वर्ष सुमारे रूपये २३.३६ कोटी इतका निधी उपलब्ध करून देवून
त्याप्रमाणे खर्चास मान्यता देण्यात येत आहे.
६.सदर शासकीय होमिओपॅथी महाविद्यालय व संलग्नित रुग्णालयाकरिता आवश्यक असणारी
स्वच्छता, आहार, सुरक्षा, वस्त्र स्वच्छता ही सर्व कामे बायस्त्रोतामार्फत शासनाच्या पूर्व मान्यतेने
जाहीर निविदा प्रक्रियेच्या माध्यमातून ठेकेदारांची नियुक्तीद्वारे करुन घेण्यात यावीत.
७.सदर शासन निर्णय मा.मंत्रीमंडळाच्या दिनांक ०४.१०.२०२४ रोजीच्या मान्यतेनुसार निर्गमित
करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3
# Page 4
# Page 5
# Page 6