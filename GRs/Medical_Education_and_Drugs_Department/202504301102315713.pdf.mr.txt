# Page 1
वैद्यकीय शिक्षण व संशोधन
संचालनालयाच्या अधिनस्त शासकीय
वैद्यकीय / आयुवेद महाविद्यालये व
संलग्नित रुग्णालयांना लागणा-या
अन्नधान्य, भाजीपाला व फळे यांचा
बाययंत्रणेद्वारे पुरवठा करण्याकरिता
वार्षिक खर्चास मान्यता देणे बाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः आहार-०२२४/प्र.क्र.५८/ प्रशा २
९ वा मजला, गोकुळदास तेजपाल रुग्णालय आवार, लोकमान्य टिळक मार्ग,
नविन मंत्रालय, मुंबई-४०० ००१
तारीख: ३० एप्रिल, २०२५
वाचा :-
१)शासन निर्णय, वैद्यकीय शिक्षण व औषधी द्रव्ये विभाग क्र. संकिर्ण-२०१४/ प्र.क्र.१७८/
प्रशा-२, दिनांक ०६.०२.२०१५.
२)शासन निर्णय, वित्त विभाग क्र. विअप्र-२०१३/प्र.क्र.३०/२०१३/विनियम,भाग-२,
दिनांक १७.०४.२०१५.
३)शासन निर्णय, उद्योग, ऊर्जा व कामगार विभाग क्र. भांखस-२०१४/प्र.क्र.८२/भाग-III/
उद्योग-४, दिनांक ०१.१२.२०१६.
४)शासन निर्णय, उद्योग, ऊर्जा व कामगार विभाग क्र.संकिर्ण-२०१६/प्र.क्र.२१५/उद्योग-४,
दिनांक २४.०८.२०१७.
५)शासन निर्णय समक्रमांक दिनांक १२.०६.२०२४.
६)आयुक्त, वैद्यकीय शिक्षण व संशोधन, मुंबई यांचे पत्र क्र. संवैशिवसं/अन्नधान्य/निविदा
स्वीकृती/११७९२/२०२४, दिनांक ०५.०८.२०२४.
७)आयुक्त, वैद्यकीय शिक्षण व संशोधन, मुंबई यांचे पत्र क्र. संवैशिवसं/अन्नधान्य/निविदा
स्वीकृती/३१८५/२०२५, दिनांक २९.०४.२०२५.
प्रस्तावना :-
वैद्यकीय शिक्षण व संशोधन संचालनालयाच्या अधिनस्त शासकीय वैद्यकीय/आयुवेद
महाविद्यालये व संलग्नित रुग्णालयांना लागणाऱ्या अन्नधान्य, भाजीपाला व फळे उपलब्ध
होण्याकरिता निविदा प्रक्रिया राबविण्यास संदर्भ क्र. ६ वरील दिनांक १२.०६.२०२४ रोजीच्या शासन
निर्णयान्वये मान्यता देण्यात आली होती. त्यानुसार संचालनालयाने यासंदर्भात निविदा प्रकिया
राबवून पात्र ठरलेली निविदाकार संस्था मे. स्मार्ट सर्व्हिसेस प्रा. लि., पुणे यांनी सादर केलेल्या
न्युनतम दराला व त्यानुसार येणाऱ्या वार्षिक खर्चास मान्यता देण्याबाबतचा प्रस्ताव संचालनालयाने
संदर्भ क्र. ८ वरील दिनांक २९.०४.२०२५ रोजीच्या पत्रान्वये शासनास सादर केला आहे. त्यानुसार
# Page 2
शासन निर्णय क्रमांकःआहार-०२२४/प्र.क्र.५८/प्रशा २, दिनांक ३० एप्रिल, २०२५.
विभागांतर्गत रुग्णालयात बाययंत्रणेद्वारे अन्नधान्य, भाजीपाला व फळे यांचा पुरवठा करण्याकरिता
येणाऱ्या वार्षिक खर्चास मान्यता देण्याची बाब शासनाच्या विचाराधीन होती.
शासन निर्णय:-
वैद्यकीय शिक्षण व संशोधन संचालनालयाने शासकीय वैद्यकीय/आयुवेद महाविद्यालय
संलग्नित रुग्णालयांकरिता लागणाऱ्या अन्नधान्य, भाजीपाला व फळे उपलब्ध करुन घेण्याकरिता
संदर्भ क्र.६ वरील दिनांक १२.०६.२०२४ रोजीच्या शासन निर्णयान्वये देण्यात आलेल्या शासन
मान्यतेने राबविलेल्या निविदा प्रक्रियेअंती न्युनत्तम दरानुसार पात्र ठरलेल्या मे. स्मार्ट सर्व्हिसेस प्रा.
लि., पुणे यांच्याशी वाटाघाटी करुन अंतिम न्युनतम दरास व त्यादराप्रमाणे येणाऱ्या
रुपये २१,२४,२९,९९४/- (सर्व करांसह) (रुपये एकवीस कोटी चोवीस लाख एकोणतीस हजार नऊशे
चौऱ्याण्णव फक्त) एवढ्या वार्षिक खर्चास खालील अटींच्या अधिन राहून वित्तीय मान्यता देण्यात
येत आहे.
अटी व शतीं :-
१) पुरवठादारासोबत करावयाच्या करार कालावधी तीन वषांचा असेल. सदर कराराला
शासनाच्या पुर्वमान्यतेने दोन वर्ष मुदतवाढ देता येईल.
२) कराराच्या कालावधीत नवीन संस्थांचा अंतर्भाव करणे किंवा संस्था कमी करणे याचे संपूर्ण
अधिकार अर्थसंकल्पीय तरतुदीच्या मर्यादेत आयुक्त, वैद्यकीय शिक्षण व आयुष संचालनालय
यांना असतील.
३) पुरवठादारांने सादर केलेल्या न्युनतम दरात दरवर्षी १०% वाढ देय राहील व त्यानुसार
पुरवठारासोबत आयुक्त, वैद्यकीय शिक्षण व आयुष संचालनालय यांनी वार्षिक करार करावा.
४) संचालनालयाच्या अधिनस्त रुग्णालयांमधील आंतररुग्णांना नियमितपणे आहार उपलब्ध
होईल याची सर्वस्वी जबाबदारी संबंधित संस्थेच्या अधिष्ट्ठाता यांची राहील. तसेच, रुग्णांना
दररोज एक सफरचंद व ऋतूनुसार एक फळ देण्यात यावे.
५) मे. स्मार्ट सर्व्हिसेस प्रा. लि., पुणे संचालनालयाच्या अधिनस्त रुग्णालयांना अन्नधान्य,
भाजीपाला व फळे यांचा नियमित पुरवठा करीत आहे याची दक्षता संचालक, वैद्यकीय शिक्षण
व संशोधन यांनी घ्यावी.
६) करार कालावधीत अन्न पुरवठा बाबी जसे की खाद्यतेल, साखर इत्यादींवरील शुल्काच्या
दरामधील बदलानुसार सदर बाबींच्या दरामध्ये आवश्यक ते बदल करण्याचा अधिकार
शासनास असेल.
८) विभागाच्या संदर्भ क्र. ६ वरील दिनांक १२.०६.२०२४ रोजीच्या शासन निर्णयात नमूद वरील
अटी व शर्तीला विसंगत नसलेल्या सर्व अटी व शर्ती पुरवठादाराला लागू राहतील.
पृष्ठ ३ पैकी २
# Page 3
शासन निर्णय क्रमांकःआहार-०२२४/प्र.क्र.५८/प्रशा २, दिनांक ३० एप्रिल, २०२५.
२. सदर बाबींसाठी येणारा खर्च त्या त्या वित्तीय वर्षात वैद्यकीय शिक्षण व आयुष
संचालनालयाच्या अधिनस्त संबंधित संस्थांच्या लेखाशिर्षाखाली (१९) आहार खर्च या उद्दिष्ट्टांतर्गत
अर्थसंकल्पित निधीमधून भागविण्यात यावा.
३. सदर शासन निर्णय वैद्यकीय शिक्षण व औषधी द्रव्ये विभाग, शासन निर्णय
दिनांक ०६.०२.२०१५ सोबतच्या विवरणपत्र-अ मधील अ. क्र. ४५, नियम क्र. १६९ अनुसार
प्रशासनिक विभागास असलेल्या अधिकारानुसार निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर