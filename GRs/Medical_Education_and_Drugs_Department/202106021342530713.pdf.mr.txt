# Page 1
शासकीय आयुर्वेद महाविद्यालय, नांदेङ येथील पदवी विद्यार्थ्यांचे जुनी वसतीगृहाची ईमारत पाडून त्या ठिकाणी नवीन तीन मजली वसतीगृह इमारतीच्या बांधकामाच्या अंदाजपत्रक व आराखडयांस प्रशासकीय मान्यता देण्याबाबत. (रु.१२६७.९४ लक्ष)
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्र.आयुष-२०२०/प्र.क्र.३६/२०/आयु-२
गो.ते.रुग्णालय आवार, ९ वा मजला,नवीन मंत्रालय, मुंबई - ४०० ००१.
दिनांक : ०२ जून, २०२१.
वाचा : संचालक, आयुष संचालनालय, मुंबई यांचे पत्र क्र.आसंमुं/शाआमनां/वसतीगृह बांधकाम/ प्र.मा./आयु-४(२)/२०२०/३४०४, दिनांक ०२.०३.२०२०.
प्रस्तावना : शासकीय आयुर्वेद महाविद्यालय, नांदेड परिसरात पदवी विद्यार्थ्यांचे वसतीगृह ईमारत फार जुनी असुन त्यामध्ये फक्त १६ रुम कार्यान्वित आहेत. सद्यस्थितीत सदर वसतीगृहात एकूण ४८ विद्यार्थी राहण्याची सोय केली आहे. एका रुम मध्ये तीन विद्यार्थी राहतात. सदर वसतीगृहाची ईमारत अत्यंत जुनी असून ती लोड बेअरिंगची आहे. त्यामुळे उक्त ईमारतीचे विस्तारीकरण करणे शक्य नसल्यामुळे आणि वाढीव विद्यार्थी संख्या (सद्यस्थितीत १०० विद्यार्थी) लक्षात घेता अस्तित्वात असलेली पदवी वसतीगृह ईमारत अपुरी पडत आहे. महाविद्यालयातील प्रवेशित पदवी विद्यार्थ्यांची गैरसोय होऊ नये,यास्तव विद्यार्थ्यांना मुलभूत सुविधा देण्यासाठी जुनी ईमारत पाडून नवीन पदवी वसतीगृह कार्यान्वित करणे आवश्यक आहे. त्यामुळे सदर प्रस्तावित नवीन ईमारत बांधकामासाठी अधिष्ठाता यांच्या प्रस्तावाच्या अनुषंगाने, संचालक, आयुष यांना, सार्वजनिक बांधकाम विभाग, नांदेड यांनी सादर केलेल्या नवीन ईमारतीचे बांधकामाच्या अंदाजपत्रक व आराखडे यांस प्रशासकीय मान्यता प्रदान करणेबाबत प्रस्ताव शासनास सादर केला आहे. त्यास अनुसरुन सदर बांधकामास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
शासकीय आयुर्वेद महाविद्यालय, नांदेड या संस्थेच्या पदवी विद्यार्थ्यांकरिता असलेली जुनी वसतीगृहाची ईमारत पाडून त्या ठिकाणी नवीन तीन मजली वसतीगृह इमारतीचे बांधकाम करण्यासाठी खालील तक्त्यात दर्शविलेल्या व सार्वजनिक बांधकाम विभागाने सहमती दर्शविलेल्या एकूण रु.१२,६७,९३,८३७/- (रुपये बारा कोटी सदुसष्ट लाख त्र्याण्णव हजार आठशे सदोतीस फक्त) इतक्या खर्चाच्या अंदाजपत्रकास खालील अटी व शर्तीच्या अधीन राहून प्रशासकीय मान्यता देण्यात येत आहे:
-------------------------------------------------------------------------------------------------------------------------
| अ.क्र. | बांधकामाचे नांव | प्रस्तावित केलेली अंदाजित रक्कम | सार्वजनिक बांधकाम विभागाने सहमती दर्शविलेली रक्कम |
| १. | शासकीय आयुर्वेद महाविद्यालय, नांदेड येथील मुलांचे वसतीगृहाचे बांधकाम करणे-(जी+३). | रु. १९,२१,५५,२७९/ | रु.१२,६७,९३,८३७/ |
-------------------------------------------------------------------------------------------------------------------------
# Page 2
शासन निर्णय क्रमांकः आयुष-२०२०/प्र.क्र.३६/२०/आयु-२
अटी व शर्ती : १. सदर कामास प्रशासकीय मान्यता देण्यापूर्वी जागेच्या मालकी हक्काबाबत खातरजमा करण्यांत यावी.
२. प्रस्तुत काम पुरातत्व विभागाच्या अखत्यारित येत असल्यास संबंधीत विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
३. तांत्रिक मंजूरी देताना राज्य दरसूचीबाह्य बाबींच्या दराकरिता शासन परिपत्रक क्रमांक २०१७/प्र.क्र.११/नियोजन-३, दिनांक ११/०४/२०१७ नुसार कार्यवाही करण्यात यावी.
४. प्रस्तावातील खरेदीशी संबंधीत बाबींकरिता ई-निविदा प्रणालीचा अवलंब करुन उद्योग, ऊर्जा व कामगार विभागाकडील दिनांक २४/०८/२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
५. प्रत्यक्ष काम करतेवेळी पर्यावरण विभाग शासन निर्णय क्र.इएनव्ही-२०१३/प्र.क्र.१७७/ तां.क.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्त्वानुसार कार्यवाही करण्यात यावी.
६. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
७. इमारतीमध्ये दिव्यांगाकरिता उपलब्ध करुन द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
८. विषयांकित कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
२. सदर बांधकामासाठी येणारा खर्च वार्षिक योजना शासकीय आयुर्वेद महाविद्यालय आणि संलग्नित रुग्णालयाची बांधकामे अंतर्गत मंजूर व उपलब्ध अनुदानातूनच करण्यात येऊन खालील नमूद केलेल्या लेखाशीर्षाखाली मंजूर होणाऱ्या निधीतून भागविण्यात यावा व दर्शविण्यात यावा.
मागणी क्रमांक एच-०८ प्रधान लेखा शीर्ष ४२१० - वैद्यकीय सेवा व सार्वजनिक आरोग्य यावरील भांडवली खर्च
०३ - वैद्यकीय शिक्षण, प्रशिक्षण व संशोधन
१०१ - आयुर्वेद
पंचवार्षिक योजनांतर्गत योजना - राज्य योजना
(००)(०१) - मोठी बांधकामे (४२१० ००७९)
(००)(०२) - अस्थापना खर्च (४२१०००८८)
(००) (०३) - हत्यारे व संयंत्रे यावरील खर्च (४२१० ००९७)
३. सदर शासन निर्णय सार्वजनिक बांधकाम विभागाच्या अनौपचारिक संदर्भ क्र.अनौ.सं.क्र.१०/इमा-३, दि.०१.०२.२०२१ अन्वये, प्राप्त सहमतीनुसार तसेच वित्त विभागाच्या शासन निर्णय क्र.विअप्र-२०१३/प्र.क्र.३०/ २०१३ / विनियम, भाग-२, दिनांक २०.०९.२०१९ मधील वित्तीय
पृष्ठ ४ पैकी २
# Page 3
शासन निर्णय क्रमांकः आयुष-२०२०/प्र.क्र.३६/२०/आयु-२
अधिकार नियम पुस्तिका - १९७८, भाग - पहिला, उपविभाग- पाच, महाराष्ट्र सार्वजनिक बांधकाम नियमपुस्तिका अंतर्गत परिच्छेद क्रमांक १३४(१) नुसार प्रशासकीय विभागास प्रदान करण्यात आलेल्या शक्ती अन्वये निर्गमित करण्यात येत आहे.
# Page 4