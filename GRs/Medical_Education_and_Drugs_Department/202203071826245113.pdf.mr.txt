# Page 1
शासकीय वैद्यकीय / दंत / आयुर्वेद महाविद्यालये व त्यास संलग्नित रुग्णालये, प्रशिक्षण व आरोग्य पथके इत्यादी करिता आवश्यक असणा-या औषधे, सर्जिकल्स साहित्य, कन्झ्युमेबल्स व तद्नुषंगिक बाबींचा समावेश जिल्हा वार्षिक योजनेमध्ये करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: वैशिवि-२०२२/प्र.क्र.४५/प्रशा-२
गोकुळदास तेजपाल रुग्णालय आवार,
गो. ते. संकुल इमारत, ९ वा मजला, मंत्रालय, मुंबई.
मंत्रालय, मुंबई - ४०० ०३२
तारीख: ०७ मार्च २०२२
वाचा: १) नियोजन विभाग, शासन निर्णय क्रमांकः जीवायो-१००७/प्र.क्र.३९/का.१४४४,दि. १६.०२.२००८.
२) नियोजन विभाग, शासन निर्णय क्रमांकः डिएपी-१०१४/प्र.क्र.१९८/का.१४८१,दि.२७.०८.२०१४.
३) वैद्यकीय शिक्षण व औषधी द्रव्ये विभाग, शासन निर्णय क्र. जिवायो-२०१६/प्र.क्र.१२८/प्रशा-१, दि. ०७.१०.२०१६.
४) वैद्यकीय शिक्षण व औषधी द्रव्ये विभाग, शासन निर्णय क्र. जिवायो-२०१६/प्र.क्र.१२८/प्रशा-१, दि. ०७.१०.२०१६.
५) सार्वजनिक आरोग्य विभाग, शासन निर्णय क्र. खरेदी-२०१६/प्र.क्र.२४०/आरोग्य-८, दि. २६.०७.२०१७.
६) वैद्यकीय शिक्षण व औषधी द्रव्ये विभाग, शासन निर्णय क्र. जिवायो-२०१६/प्र.क्र.१२८/प्रशा-१, दि. २७.०७.२०१८.
७) सार्वजनिक आरोग्य विभाग, शासन निर्णय क्र.अर्थसं-२०२०/प्र.क्र.७३/अर्थसंकल्प, दि. ०९.११.२०२१.
शासन निर्णय वैद्यकीय शिक्षण व संशोधन संचालनालयाच्या अखत्यारितील शासकीय वैद्यकीय / दंत / आयुर्वेद महाविद्यालये तसेच त्यास संलग्नित असलेली रुग्णालये व प्रशिक्षण आरोग्य पथके येथे रुग्णसेवा व विद्यार्थ्यांच्या अध्ययनासाठी जिल्हा वार्षिक योजनेच्या माध्यमातून "हॉस्पीटलची यंत्रसामुग्री व साधनसामुग्री खरेदी करणे” या योजनेंतर्गत मिळणा-या निधीतून करावयाच्या खरेदीबाबतच्या कार्यपद्धतीबाबत शासनाच्या संदर्भ क्र. ६ वरील दिनांक २७.०७.२०१८ रोजीच्या शासन निर्णयान्वये मार्गदर्शक सूचना निर्गमित करण्यात आल्या आहेत. जिल्हा वार्षिक योजनेमध्ये औषधे, सर्जिकल्स साहित्य, कन्झ्युमेबल्स व तद्नुषंगिक बाबी यांचा समावेश करण्यास नियोजन विभागाने परवानगी दिली असल्याने, शासनाच्या संदर्भ क्र. ६ वरील दिनांक २७.०७.२०१८ रोजीच्या शासन निर्णयातील “हॉस्पीटलची यंत्रसामुग्री व साधनसामुग्री खरेदी करणे” या वाक्या ऐवजी “हॉस्पीटलकरीता आवश्यक औषधे, सर्जिकल्स साहित्य, कन्झ्युमेबल्स व तद्नुषंगिक बाबी तसेच यंत्रसामुग्री व साधनसामुग्री खरेदी करणे” असे वाचण्यात यावे.
# Page 2
शासन निर्णय क्रमांकः वैशिवि-२०२२/प्र.क्र.४५/प्रशा-२, दिनांक ०७ मार्च २०२२
२. शासनाच्या संदर्भ क्र. ६ वरील दिनांक २७.०७.२०१८ रोजीच्या शासन निर्णयान्वये निर्गमित करण्यात आलेल्या मार्गदर्शक सूचना व सार्वजनिक आरोग्य विभागाच्या संदर्भ क्र. ५ वरील दिनांक २७.०६.२०१७ रोजीच्या शासन निर्णयामधील तरतूदी औषधे, सर्जिकल्स साहित्य, कन्झ्युमेबल्स व तद्नुषंगिक बाबींच्या खरेदीसाठी ही लागू राहतील.
३. सदर शासन निर्णय नियोजन विभागाच्या अनौपचारिक संदर्भ क्र.१६/१४८१, दिनांक ०३.०३.२०२२ अन्वये दिलेल्या सहमतीस अनुसरुन निर्गमित करयात येत आहे.
# Page 3