# Page 1
वैद्यकीय शिक्षण व संशोधन संचालनालयाच्या अधिनस्त नव्याने स्थापन झालेल्या व होणा-या संस्थांमधील पदभरतीसाठीच्या स्वतंत्र धोरणास मान्यता प्रदान करण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः आरक्यूएन-११२०/प्र.क्र.२४६/वैसेवा-३
गोकुळदास तेजपाल रुग्णालय आवार, नवीन गो.ते. संकुल,
९ वा मजला, नवीन मंत्रालय, मुंबई - ४०० ००१.
दिनांक :०९ ऑगस्ट, २०२१.
वाचा - महाराष्ट्र लोकसेवा आयोगाचे पत्र क्र. एमआयएस-०६१५/सी.आर.१४/२०२१/तीन, दिनांक ०९/०७/२०२१
प्रस्तावना - राज्यात व विशेषत: राज्यातील निमशहरी, दुरस्थ व दुर्गम भागात शासकीय वैद्यकीय
महाविद्यालयांची व संलग्नित रुग्णालयांची उभारणी करुन अधिकाधिक संख्येने तज्ञ डॉक्टर्स निर्माण
करणे व अशा संस्थांच्या माध्यमातून त्या-त्या भागातील सर्वसामान्य जनतेसाठी आरोग्य सुविधा पुरविणे
हा शासनाच्या लोककल्याणकारी राज्य निर्माण करण्याच्या प्रयत्नांचा महत्वाचा भाग आहे. अशा संस्था
त्यांच्या स्थापनेपासूनच पूर्ण क्षमतेने कार्यान्वित झाल्यास विद्यार्थीहित, रुग्णसेवा जोपासली जाईल व
ख-या अर्थाने त्या संस्था लोकोपयोगी ठरतील. यासाठी अशा संस्थामधील पदे भरण्यासाठी स्वतंत्र
धोरण असावे असा प्रस्ताव शासनाच्या विचाराधीन होता. त्यानुसार या प्रकरणी खालीलप्रमाणे निर्णय
घेण्यात आला आहे.
शासन निर्णय राज्यात नव्याने स्थापन झालेल्या नंदूरबार, अलिबाग, सिंधुदुर्ग व सातारा येथील शासकीय
वैद्यकीय महाविद्यालये व संलग्नित रुग्णालयातील तसेच भविष्यात निमशहरी व दुरस्थ तसेच मागास
भागात (यामध्ये राज्यातील क वर्ग व ड वर्ग महानगरपालिका क्षेत्रातील ठिकाणे तसेच अन्य निमशहरी
# Page 2
शासन निर्णय क्रमांकः आरक्यूएन-११२०/प्र.क्र.२४६/वैसेवा-३
व ग्रामीण भागातील ठिकाणे यांचा अंतर्भाव असेल) स्थापन होणा-या अशा प्रकारच्या संस्थांमधील
महाराष्ट्र लोकसेवा आयोगाच्या कक्षेतील गट-अ व गट-ब मधील पदांकरिता खालीलप्रमाणे पद भरती
धोरण लागू करण्यास शासनाची मान्यता प्रदान करण्यात येत आहे.
१. नव्याने स्थापन होणाऱ्या संस्थामधील गट-अ व गट-ब मधील ज्या संवर्गासाठी पदनिर्मिती
करण्यात आलेली पदे व त्या संवर्गासाठी यापूर्वी मंजूर असलेली पदे अशी एकूण मंजूर पदे
विचारात घेवून आरक्षण निश्चित करण्यात यावे. ज्या संवर्गाच्या बाबतीत १०० टक्के पदे
सरळसेवेने भरली जातात त्यांच्या बाबत एकूण पदांवर सामाजिक व समांतर आरक्षण निश्चित
करुन नव्याने निर्माण झालेल्या संस्थासाठीची पदे राज्यस्तरीय सामाजिक व समांतर
आरक्षणासह वेगळी करण्यात येऊन त्यांचे स्वतंत्र मागणीपत्र आयोगास सादर करण्यात यावे.
२. ज्या संवर्गांच्या बाबतीत पदोन्नती व नामनिर्देशन अशा दोन्ही मार्गानी पदभरती सेवाप्रवेश
नियमानुसार अनुज्ञेय आहे अशा संवर्गाबाबत सर्व संस्थांची (प्रस्तावांतर्गत नवीन संस्थासह)
एकूण मंजूर पदे विचारात घेवून सेवाप्रवेश नियमान्वये विहित करण्यात आलेल्या प्रमाणात
सरळसेवेची व पदोन्नतीची पदे निश्चित करण्यात यावीत. सरळसेवेच्या कोट्यातील एकूण पदांचे
सामाजिक व समांतर आरक्षण निश्चित करण्यात यावे. अशा रितीने निश्चित झालेल्या
सरळसेवेच्या कोट्यातील एकूण पदांमधून नवीन संस्थांसाठीची पदे वेगळी करण्यात येवून
त्यांचे स्वतंत्र मागणीपत्र आयोगास सादर करण्यात यावे. (उदा. सहयोगी प्राध्यापक, स्त्रीरोग व
प्रसुतीशास्त्र या संवर्गाची मंजूर पदसंख्या ६० इतकी आहे. सेवाप्रवेश नियमानुसार ही पदे ५०:
५० या प्रमाणात सरळसेवेने व पदोन्नतीने भरण्यात येतात. त्यामुळे सरळसेवेच्या व पदोन्नतीच्या
कोट्यात प्रत्येकी ३० पदे उपलब्ध होतात. नव्याने स्थापन झालेल्या संस्थामध्ये प्रथम वर्षासाठी
या संवर्गाची ०५ पदे निर्माण झाली आहेत असे गृहित धरल्यास एकूण मंजूर पदसंख्या ६५ इतकी
होईल व सरळसेवेच्या कोट्यात ३२ पदे तर पदोन्नतीच्या कोट्यात ३३ पदे उपलब्ध होतील.
राज्यस्तरीय मंजूर पदांच्या आकृतीबंधानुसार ही विभागणी होणार आहे. सरळसेवेच्या
पृष्ठ ५ पैकी २
# Page 3
शासन निर्णय क्रमांकः आरक्यूएन-११२०/प्र.क्र.२४६/वैसेवा-३
कोट्यातील ३२ पदांबाबत सामाजिक व समांतर आरक्षण निश्चित करण्यात आल्यानंतर त्यातून
नवीन संस्थांची ०५ पदे वेगळी करण्यात येवून त्यांचे स्वतंत्र मागणीपत्र आयोगास सादर
करण्यात येईल.
३. नव्याने स्थापन झालेल्या संस्था व उर्वरित संस्था मधील पदांसाठी आयोगाची परीक्षा, निकाल
इत्यादी प्रक्रिया समान दिनांकास पार पडल्यास आयोगाच्या परिक्षेत प्राप्त झालेल्या गुणांनुसार
संबंधितांची सेवाज्येष्ठता निश्चित होईल व ती राज्यस्तरीय असेल. प्राप्त झालेले गुण समान
असतील तर उमेदवाराचे वय व अन्य निकष विचारात घेऊन प्रचलित पध्दतीनुसार
सेवाज्येष्ठता निश्चित करण्यात येईल. जर नवीन संस्था व उर्वरित संस्था यांच्या परीक्षा
वेगवेगळया कालावधीत पार पडल्यास संबंधितांच्या प्राप्त गुणानुसार रुजू दिनांकाप्रमाणे
सेवाज्येष्ठता निश्चित होईल व ही देखील राज्यस्तरीय सेवाज्येष्ठता असेल.
४. नवीन महाविद्यालयातील गट-अ व गट-ब संवर्गातील पदभरती करताना प्रसिध्द करावयाच्या
जाहिरातीत ही पदे केवळ संबंधित शासकीय वैद्यकीय महाविद्यालय व रुग्णालय, या
संस्थेसाठीच आहेत असे स्पष्टपणे नमूद करण्यात यावे. तसेच वरील प्रमाणे पदनिर्मितीच्या सर्व
टप्प्यांसाठी पहिल्या वेळी पदभरती करताना ती सर्व संवर्गासाठी १०० टक्के सरळसेवा याप्रमाणे
करण्यात यावी. (उदा. शासकीय वैद्यकीय महाविद्याल व संलग्नित रुग्णालयाकरीता आवश्यक
असलेली एकूण पदे प्रथम वर्ष, व्दतिय वर्ष, तृतिय वर्ष व चतुर्थ वर्ष याप्रमाणे ०४ वर्षात
टप्याटप्याने निर्माण केली जातात.)
५. अशा संस्थामध्ये नियुक्ती देण्यात आलेल्या व्यक्तींना किमान सहा वर्षे संबंधित संस्थेतच काम
करावे लागेल. या कालावधीत त्यांना राज्यातील इतर कोणत्याही संस्थेत कोणत्याही
कारणास्तव बदली मिळणार नाही, याचा स्पष्ट उल्लेख जाहिरातीत करण्यात यावा.
पृष्ठ ५ पैकी ३
# Page 4
शासन निर्णय क्रमांकः आरक्यूएन-११२०/प्र.क्र.२४६/वैसेवा-३
६. अशा संस्थासाठीच्या पदभरती धोरणानुसार एखाद्या संस्थेसाठी उमेदवार उपलब्ध न झाल्यास
उर्वरित संस्थासाठी करण्यात आलेल्या पदभरतीतून अथवा कार्यरत असलेल्या अध्यापकांपैकी
कोणत्याही अध्यापकाच्या बदलीने त्या संस्थेसाठी नियुक्ती देण्याचा अधिकार शासनास असेल.
२. प्रस्तुतचे आदेश महाराष्ट्र लोकसेवा आयोगाच्या तसेच सामान्य प्रशासन विभागाच्या
सहमतीनुसार निर्गमित करण्यात येत आहेत.
# Page 5