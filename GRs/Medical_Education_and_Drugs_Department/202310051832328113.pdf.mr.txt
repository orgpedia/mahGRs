# Page 1
महाराष्ट्रातील शासकीय वैद्यकीय दंत चिकित्सा महाविद्यालये,शासकीय आयुर्वेदिक आणि होमिओपॅथिक महाविद्यालये येथील मालमत्तांच्या व्यवस्थापनासाठी व्यवस्थापन आणि शाश्वत धोरण, २०२३.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक : धोरण-२०२३/प्र.क्र.३८१/प्रशा-१
मंत्रालय, मुंबई -४०० ०३२,
दिनांक : ०५ ऑक्टोंबर, २०२३
प्रस्तावना : संपूर्ण राज्यात वैद्यकीय शिक्षणाचा आणि आरोग्य सेवांचा दर्जा सुधारण्यासाठी पायाभूत सुविधांचा विस्तार करण्यास शासन प्रयत्नशील आहे. राज्यातील वैद्यकीय सुविधा अद्ययावत करण्याचे उद्दिष्ट पूर्ण करण्याच्या दृष्ठीने मालमत्ता व्यवस्थापन आणि शाश्वत धोरण, २०२३ तयार करण्याची बाब शासनाच्या विचाराधीन होती.
शासन निर्णय : वैद्यकीय शिक्षण विभागाची गुणवत्ता, कार्यक्षमता, शाश्वत विकास, व्यवस्थापन आणि शासकीय वैद्यकीय महाविद्यालयातील मालमत्तेचे पुनरुज्जीवन करण्याच्या दृष्टीने मार्गदर्शन करण्यासाठी मालमत्ता व्यवस्थापन आणि शाश्वत धोरण, २०२३ तयार करण्यात आले आहे. यामुळे राज्यातील आरोग्यसेवेचा विकास, राज्यात कार्यक्षम मालमत्ता व्यवस्थापन अंमलात आणणे शक्य होईल. सदर धोरणातंर्गत खालील घटकांचा अंर्तभाव करण्यात आलेला आहे.
१. धोरणाची व्याप्ती २. दृष्टिकोन ३. धोरणाची उद्दिष्टे ४.१. मालमत्ता प्रणाली आणि नियोजन ४.२. मालमत्ता विकास ४.३. मालमत्ता परिरक्षण (देखभाल) ४.४. मालमत्ता यांची विल्हेवाट आणि अद्ययावतीकरण ५. धोरणाला सक्षम करणारी यंत्रणा ५.१. प्रशासन (Governance) ५.२. संस्थात्मक क्षमता
१. धोरणाची व्याप्ती:- या धोरणामध्ये राज्यातील शासकीय वैद्यकीय महाविद्यालय/, शासकीय वैद्यकीय दंत महाविद्यालय / शासकीय आयुर्वेदिक आणि होमिओपॅथिक महाविद्यालयांच्या कामकाजासाठी महत्त्वपूर्ण असलेल्या तीन प्रकारच्या मालमत्तांचा समावेश आहे:
# Page 2
शासन निर्णय क्रमांकः धोरण-२०२३/प्र.क्र.३८१/प्रशा-१
अ) संबंधित संस्थांमधील सर्व संरचना / इमारतींसह नागरी पायाभूत सुविधा देणा-या स्थावर मालमत्ता.
ब) निदान, उपचार आणि संशोधनासाठी वापरात असलेली सर्व वैद्यकीय उपकरणे.
क) डिजिटल मालमत्ता यात हार्डवेअर, संगणक, सर्व्हर, लॅन नेटवर्क, सीसीटीव्ही यंत्रणा आणि ऑडिओ विडिओ यंत्रणा यांचा समावेश असेल.
२. दृष्टीकोन :- राज्यातील सर्व शासकीय वैद्यकीय / दंत / आयुर्वेदिक आणि होमिओपॅथिक महाविद्यालयांचे जागतिक दर्जाच्या संस्थांमध्ये रूपांतर करणे हा या धोरणाचा मुख्य उद्देश आहे.
याद्वारे सदर शासकीय वैद्यकीय संस्था आत्याधुनिक वैद्यकीय शिक्षण, संशोधन आणि रुग्ण उपचारासाठी ओळखले जाईल व यासाठी अशी यंत्रणा उभी करण्याचा मानस या धोरणात समाविष्ट आहे. सदर धोरणामुळे संस्थांना खालील बाबीमध्ये स्वतःची ओळख निर्माण करता येईल:
अ) वैद्यकीय शिक्षण आणि संशोधनासाठी महत्त्वाकांक्षी यंत्रणा.
ब) सर्व रुग्णासाठी उच्च दर्जाच्या आरोग्य सेवेसाठी / उपचारासाठी पहिली निवड क) कार्यक्षम संसाधन वापरकर्ते आणि शाश्वत आरोग्य सेवा प्रदान करणारी यंत्रणा.
३. धोरणाची उद्दिष्टे :- हे धोरम मालमत्तेच्या जीवनचक्रात खाली दिलेल्या आठ उद्देशांना साध्य करण्यासाठी बनवलेले आहे:
अ) पायाभूत सुविधा, उपकरणे आणि आरोग्य सेवांची गुणवत्ता वाढवणे तसेच मालमत्तेचा टिकाऊपणा वाढवणे.
ब) मालमत्तेचा विकास करण्यासाठी लागणारा वेळ आणि खर्च यांचे सुयोग्य नियोजन करून अनुक्रमे ५० व ३० टक्क्यांपर्यंत कपात करणे.
क) सद्यस्थितीतील मालमत्तेचा उत्तम वापर - संस्थांकडे असलेल्या मालमत्तेची /यंत्रसामुग्रीची कार्यक्षमता १०० टक्केने वाढविणे आणि मालमत्तेचा वापर सुनिश्चित करणे आणि निवडक मालमत्तेचे आयुष्य जवळपास ३० टक्क्यांनी वाढविणे.
ड ) रुग्ण सेवेचा स्तर उंचावणे - स्वच्छ आणि सुंदर परिसर, कमी प्रतीक्षेचा वेळ, उच्च दर्जाची पायाभूत सुविधा आणि अशी उपकरणे विकसित केली जातील जे रुग्ण सेवेचा स्तर उंचावण्यास योगदान देतील.
इ) अध्ययनासाठी पोषक वातावरणाची निर्मिती करणे- दर्जेदार शिक्षण प्रदान करण्यासाठी तांत्रिकदृष्ट्या विकसित असलेल्या वर्गखोल्या, प्रयोगशाळा, उच्च तंत्रज्ञानयुक्त उपकरणे आणि स्वच्छ आणि प्रशस्त वसतिगृह परिसर प्रदान करणे.
ई) डेटा आधारित धोरण, निर्णय आणि उपक्रम यांचे बळकटीकरण करणे - मालमत्ता विकास आणि व्यवस्थापनासाठी डेटाच्या आधारे निर्णय घेण्याची क्षमता वाढविणे.
पृष्ठ १८ पैकी २
# Page 3
शासन निर्णय क्रमांकः धोरण-२०२३/प्र.क्र.३८१/प्रशा-१
४. धोरणात्मक उपक्रम:- मालमत्ता पुनर्जीवित करण्यासाठी चार प्रमुख टप्प्यांवर उपक्रम राबवले जातील: अ. मालमत्ता रचना आणि नियोजन ब. मालमत्ता विकास क. मालमत्ता परिरक्षण (देखभाल) ड. संस्थात्मक प्रशासकीय सुदृढीकरण व नियमांनुसार मालमत्तेची विल्हेवाट.
४.१ मालमत्ता रचना आणि नियोजन
४.१.१.भविष्याभिमुख नियोजन
अ) रचनात्मक बांधकाम : सर्व भविष्यात सुरू करण्यात येणा-या शासकीय वैद्यकीय/दंत/ आयुर्वेदिक आणि होमिओपॅथिक महाविद्यालये एक समान रचनात्मक पायाभूत सुविधा पद्धतीचा अवलंब करतील ज्यात भविष्यातील सर्व बांधकाम विस्तार विचारात घेण्यात आलेला असेल. यात रुग्णालयातील विविध विभागांना बांधकामासाठी मुबलक जागा प्रदान करण्याचे नियोजन असेल. ज्यामुळे जागेचे व्यवस्थित नियोजन करून जागेचा अभाव नसल्यामुळे रुग्णसंख्या अधिक असताना सर्व संसाधनांचा योग्य लाभ सुनिश्चित करता येईल.
ब) रचनात्मक टप्प्यावर उपकरणांचे नियोजन : वैद्यकीय महाविद्यालय इमारतींच्या स्थापत्य आणि अभियांत्रिकी रचनांमध्ये विविध विभागांच्या मागणीनुसार वैद्यकीय उपकरणे आणि त्यांचा वापर योग्य पद्धतीने सुनिश्चित करण्यासाठी नियोजन केले जाईल.
क) भविष्यकालीन आरोग्यसेवेच्या दृष्टिकोनातून तंत्रज्ञानाचे नियोजनः आरोग्यसेवेच्या नियोजनात नवनवीन तंत्रज्ञानाचा अवलंब व्हावा यासाठी दूरदर्शी दृष्टीकोन स्वीकारला जाईल. विद्यमान रुग्णालये श्रेणीसुधारित करण्यासाठी तसेच नवीन रुग्णालये बांधण्यासाठी प्रगत आरोग्य सेवा तंत्रज्ञानाच्या सुविधा बहाल करणाऱ्या रचना विकसित केल्या जातील.
याद्वारे रुग्णसेवेत शाश्वत वाढ करण्याची क्षमता सुनिश्चित केली जाईल.
४.१.२ प्रमाणित रचना (design)
वेळ आणि खर्चाची कार्यक्षमता सुनिश्चित करण्यासाठी प्रमाणित रचनांचे मानकीकरण स्वीकारण्यात येईल. यात विशेषत: सहायक पायाभूत सुविधा, विद्यार्थी वसतिगृहे, कर्मचारी निवासस्थान इ. चा समावेश असेल. या रचनांमध्ये महाराष्ट्राच्या आरोग्यसेवांच्या गरजा आणि राष्ट्रीय वैद्यकीय आयोगाने (NMC) विहित केलेल्या सर्व संबंधित निकषांचा विचार केला जाईल. तसेच भविष्यातील सर्व शासकीय वैद्यकीय / दंत / शासकीय आयुर्वेदिक आणि होमिओपॅथिक महाविद्यालये यांच्या रचना करते वेळी संबंधित ठिकाणाचा हवामान, संस्कृती आणि जमिनीच्या स्थलाकृतिसह विशिष्ट स्थानिक घटकांवर आधारित नाविन्यपूर्ण रचना पद्धतीचा अवलंब करण्यात येईल. या उपक्रमाचा उद्देश राज्यातील सर्व शासकीय वैद्यकीय/दंत/ आयुर्वेदिक आणि होमिओपॅथिक महाविद्यालयांसाठी उत्कृष्टतेचा मानक स्तर
पृष्ठ १८ पैकी ३
# Page 4
शासन निर्णय क्रमांकः धोरण-२०२३/प्र.क्र.३८१/प्रशा-१
स्थापित करणे, पायाभूत सुविधांच्या गुणवत्तेत एकसमानता आणि संसाधनांचे कार्यक्षमता यांची हमी देणे आहे.
४.१.३ शासकीय वैद्यकीय महाविद्यालय आणि शासकीय दंत महाविद्यालयांच्या पायाभूत सुविधांमध्ये हरित (ग्रीन) आणि पर्यावरणास अनुकूल व सुसंगत रचनांना प्राधान्य:
सर्व सर्व शासकीय वैद्यकीय / दंत/ आयुर्वेदिक आणि होमिओपॅथिक महाविद्यालयांच्या पायाभूत सुविधांमध्ये पर्यावरणाशी सुसंगत असलेल्या तत्त्वांचा अवलंब करण्यावर विशेष भर दिला जाईल. पर्यावरणावर होणारा परिणाम कमी करून शाश्वततेची बांधिलकी दर्शविणाऱ्या आरोग्यसेवा व व शैक्षणिक संस्था निर्माण करण्याचे सरकारचे उद्दिष्ट आहे.
यानुषंगाने धोरणात ग्रीन बिल्डिंग स्टँडर्ड्स, पुन्हा वापरता येईल असे साहित्य, ऊर्जा कार्यक्षमता आणि पर्यावरणपूरक बांधकाम पद्धतींना प्राधान्य देण्यात येईल.
४.१.४ संस्थेतील आंतर-क्षेत्रीय समन्वय : वैद्यकीय शिक्षण आणि औषधी द्रव्ये विभाग, वैद्यकीय शिक्षण आणि संशोधन संचालनालय, सार्वजनिक बांधकाम विभाग, उच्चाधिकार समिती, प्रदूषण नियंत्रण मंडळ, पर्यावरण आणि वन विभाग, इ.शी व रचनात्मक टप्प्यात सामील असलेल्या सर्व संबंधित विभागांमधील संवाद आणि समन्वय पारदर्शक असावे यासाठी आंतर-क्षेत्रीय समन्वय कक्ष सक्षम करण्यात येईल. प्रकल्प मंजूरी जलद करण्यासाठी आणि संभाव्य समस्यांचे निराकरण करण्यासाठी सर्व संबंधित सरकारी विभाग आणि संस्थांसोबतच्या सामंजस्य करारांमधील समन्वय सुलभ करण्यासाठी विशिष्ट वितरण प्रणाली, कालमर्यादा आणि निर्णय प्रक्रियेची रूपरेषा तयार करण्यात येईल.
४.२ मालमत्ता विकास
४.२.१ दर्जेदार अभियांत्रिकी पद्धत
सर्व शासकीय वैद्यकीय / दंत / आयुर्वेदिक आणि होमिओपॅथिक महाविद्यालय प्रकल्पांच्या नियोजन, रचना आणि बांधकाम टप्प्यांमध्ये पूर्वनिर्मित बांधकाम (मॉड्यूलर कन्स्ट्रक्शन) यासह दर्जेदार अभियांत्रिकी पद्धतींचा समावेश केला जाईल. यात मजबूत, टिकाऊ आणि उच्च-गुणवत्तेची पायाभूत सुविधा निर्माण करण्याचा उद्देश अंतर्भूत असेल.
४.२.२ शाश्वत (Sustainability) सर्व शासकीय वैद्यकीय / दंत/ आयुर्वेदिक आणि होमिओपॅथिक महाविद्यालय यांच्या विकासाच्या दृष्टीने सरकारची वचनबद्धता पूर्ण करण्यासाठी संसाधनयुक्त कार्यक्षम बांधकाम पद्धती, अक्षय संसाधन ऊर्जा स्त्रोत यांसारख्या शाश्वत बांधकाम पद्धतींचा वापर करण्यात येईल.
पृष्ठ १८ पैकी ४
# Page 5
शासन निर्णय क्रमांकः धोरण-२०२३/प्र.क्र.३८१/प्रशा-१
४.२.३ सशक्त करार प्रक्रिया
प्रभावी कामगिरी बजावणाऱ्या हितधारकांना गुंतवून ठेवण्याच्या उद्देशाने सशक्त करार पद्धतीद्वारे प्रकल्पाची गुणवत्ता वाढवली जाईल. कौशल्य, विश्वासार्हता आणि गुणवत्ता मानकांचे पालन सुनिश्चित करण्यासाठी कठोर मूल्यमापन निकष लागू केले जातील, ज्यामुळे पायाभूत सुविधांचे बांधकाम आणि सेवा वितरणामध्ये उत्कृष्टता येईल. एकूणच कराराची मूल्ये सुनिश्चित करण्यासाठी आणि प्रतिष्ठित भागधारकांना आकर्षित करण्यासाठी प्रकल्पांच्या धोरणात्मक बाबींचा विचार केला जाईल.
४.२.४ गुणवत्ता नियंत्रण यंत्रणा उच्च गुणवत्तेच्या पायाभूत सुविधा सुनिश्चित करण्यासाठी आढावा, कार्यपद्धतीचे मूल्यमापन आणि पूर्वनिर्धारित गुणवत्ता मानदंडांचे पालन यासह मजबूत गुणवत्ता नियंत्रण यंत्रणा स्थापित केली जाईल.
४.३ मालमत्ता परिरक्षण (देखभाल)
४.३.१ उच्च दर्जाची सुविधा व्यवस्थापन
दर्जेदार आरोग्य सेवा आणि वैद्यकीय शिक्षण सेवांची तरतूद सुनिश्चित करण्यासाठी, सर्व शासकीय वैद्यकीय / दंत / आयुर्वेदिक आणि होमिओपॅथिक महाविद्यालय यांनी उच्च गुणवत्ता असणाऱ्या सुविधा व्यवस्थापनाला प्राधान्य दिले पाहिजे. यामध्ये सेवा-स्तर करार (Service Level Agreement - SLA), योग्य भागधारकांची निवड, रुग्ण अभिप्राय, गुणवत्ता मानकांचे पालन आणि सातत्यपूर्ण परिरक्षण यांचा समावेश असेल. त्याचबरोबर, शाश्वत काळासाठी गुणवत्ता सुनिश्चित करण्यासाठी खाजगी भागीदारांशी (राज्य / भौगोलिक दृष्ट्या अनुकूल असणारे भागधारक) चर्चा करून संभाव्य फायदे देखील अधोरेखित केले जातील.
४.३.२ उपकरणे आणि डिजिटल मालमत्तेचे वार्षिक परिरक्षण करार (AMCs - Annual Maintenance Contracts) दर्जेदार आरोग्यसेवा पुरविण्यासाठी वार्षिक परिरक्षण करार (AMC) द्वारे वैद्यकीय उपकरणे आणि डिजिटल मालमत्तांची प्रभावीपणे देखभाल करण्यास प्राधान्य दिले जाईल. यामध्ये नियमित देखभाल, सर्वसमावेशक लेखाजोखा, कौशल्य विकास आणि डिजिटल मालमत्तेचा मागोवा घेणे यांचा समावेश असेल. वार्षिक परिरक्षण करार यांसारख्या उपक्रमांची अंमलबजावणी दीर्घकाळ उपकरणांची कार्यक्षमता वाढविण्याची खात्री देतील. यामुळे उच्च रुग्ण सेवा मानक सुनिश्चित करण्यास पोषक वातावरण निर्माण होईल.
४.४ मालमत्तेचे पुनरुज्जीवन आणि श्रेणीसुधारणा/अद्ययावतीकरण
४.४.१ प्रत्येक शासकीय वैद्यकीय / दंत/ आयुर्वेदिक आणि होमिओपॅथिक महाविद्यालय येथे कार्यक्षम नसलेल्या मालमत्ता यांच्या पुनरुज्जीवनासाठी कालबाह्य किंवा नियतकालिक मूल्यांकन करण्यात येईल. यामुळे खर्चाचे मूल्यमापन होण्यासही हातभार लागेल. या प्रक्रियेत पुनर्वापर, नूतनीकरण, पुनर्विक्री, देणगी यांचा समावेश असेल.
पृष्ठ १८ पैकी ५
# Page 6
शासन निर्णय क्रमांकः धोरण-२०२३/प्र.क्र.३८१/प्रशा-१
४.४.२ पर्यावरणपूरक (इको फ्रेंडली) पद्धतीने मालमत्तेची विल्हेवाट लावण्यासाठी भागीदारी कालबाह्य वैद्यकीय उपकरणे आणि डिजिटल मालमत्तेची विल्हेवाट लावण्यासाठी प्रमाणित ई-कचरा पुनर्वापर करणाऱ्या विक्रेत्यासोबत भागीदारी केली जाईल. ही भागीदारी इलेक्ट्रॉनिक कच-याची योग्य हाताळणी, विघटन आणि पुनर्वापर, पर्यावरणीय प्रभाव कमी करणे आणि शाश्वत संसाधन व्यवस्थापनास प्रोत्साहन देईल.
४.४.३ माहितीसाठा (डेटा) सुरक्षा आणि गोपनीयता
संवेदनशील डेटा किंवा रुग्णाची माहिती असलेल्या माहितीची सुरक्षितता सुनिश्चित करण्यासाठी सदर मालमत्तेची विल्हेवाट करण्यापूर्वी विशेष डेटा सुरक्षा प्रणाली अवलंबली जाईल.
५. धोरण कार्यान्वित / सक्षम करणारी यंत्रणा
५.१ प्रशासन (Governance)
५.१.१ सूक्ष्म-नियोजन आणि लक्ष्य निर्धारित करणे
मालमत्ता विकास आणि देखरेखीसाठी योग्यपद्धतीने नियोजन करून, मालमत्ता यांचे आयुर्मान दीर्घकाळ अबाधित रहावे यासाठी स्पष्ट उद्दिष्टे, टप्पे आणि लक्ष्य निश्चित केले जाईल.
५.१.२ कामगिरी मानकांची व्याख्या
संपूर्ण मालमत्तेच्या आयुर्मानासाठी प्रकल्पाची कालमर्यादा, निधी तरतूद, मालमत्तेचा वापर, देखभाल खर्च आणि एकूण कार्यक्षमता इत्यादींसह मोजता येण्याजोग्या कामगिरीचे स्वरूप परिभाषित केले जातील.
५.१.३ वस्तुनिष्ठ डेटा संकलन आणि पुनर्विलोकन राज्यात पायाभूत सुविधा प्रकल्प, मालमत्ता विकास आणि देखभाल संबंधित माहिती गोळा करण्यासाठी पद्धतशीर आणि वस्तुनिष्ठ डेटा संकलन प्रक्रिया राबविली जाईल. माहितीपूर्ण निर्णय घेण्यासाठी आणि सुधारणेसाठी या माहितीचे नियमितपणे पुनर्विलोकन केले जाईल.
५.१.४ भागधारकांच्या प्रगतीचे सर्वेक्षण
सर्व भागधारकांच्या कार्यपद्धतीवर लक्ष ठेवण्यासाठी एक प्रमाणित पुनर्विलोकन प्रणाली स्थापित केली जाईल. यात वैद्यकीय शिक्षण आणि औषधी द्रव्ये विभाग, सार्वजनिक बांधकाम विभाग, प्रकल्प व्यवस्थापन कंपन्या (PMCs Project Management Company) यांच्यासमवेत माहितीचा लेखाजोखा ठेवण्यासाठी डॅशबोर्ड शेअर केला जाईल. यात संबंधित सर्व प्रकल्पांचे अधिष्ठाता, भागधारक यांसह वैद्यकीय शिक्षण व औषधी द्रव्ये विभाग आणि वैद्यकीय शिक्षण आणि संशोधन संचालनालय यांचा समावेश असेल.
पृष्ठ १८ पैकी ६
# Page 7
शासन निर्णय क्रमांकः धोरण-२०२३/प्र.क्र.३८१/प्रशा-१
५.१.५ राज्य, शासकीय वैद्यकीय / दंत / शासकीय आयुर्वेदिक आणि होमिओपॅथिक महाविद्यालय स्तरावर मजबूत प्रशासन प्रणाली सर्व भागधारकांच्या कार्यपद्धतीवर लक्ष ठेवण्यासाठी, माहितीचे नियमित संकलन करण्यासाठी प्रमाणित पुनर्विलोकन प्रणाली प्रस्थापित केली जाईल. वैद्यकीय शिक्षण आणि औषधी द्रव्ये विभाग, वैद्यकीय शिक्षण व संशोधन संचालनालय, सार्वजनिक बांधकाम विभाग, प्रकल्प व्यवस्थापन कंपन्या (PMC Project Management Company) यांच्यासमवेत माहितीचा विवरण ठेवण्यासाठी डॅशबोर्ड शेअर केला जाईल. यात संबंधित सर्व प्रकल्पांचे अधिष्ठाता), भागधारक यांसह वैद्यकीय शिक्षण व औषधी द्रव्ये विभाग आणि वैद्यकीय शिक्षण आणि संशोधन संचालनालय यांचा समावेश असेल. विद्यमान आणि भविष्यात निर्माण होणा-या सर्व शासकीय वैद्यकीय / दंत/ आयुर्वेदिक आणि होमिओपॅथिक महाविद्यालय यांचे पुनर्विलोकन करण्यात येईल तसेच त्यांची गुणवत्ता श्रेणी निर्धारित करण्यात येईल. विद्यमान आणि भविष्यात निर्माण होणा-या सर्व शासकीय वैद्यकीय/दंत/ आयुर्वेदिक आणि होमिओपॅथिक महाविद्यालय यांना श्रेणी देताना त्यांच्या कामगिरीचा विचार केला जाईल.
५.२ संस्थात्मक क्षमता ५.२.१ क्षमता वाढविण्यावर भर
नवनवीन प्रकल्प कार्यान्वित करण्यसाठी तसेच पायाभूत सुविधा प्रकल्पांची अंमलबजावणी आणि परिरक्षण सुलभ करण्यासाठी संबंधित क्षमता असलेल्या तज्ञांची समिती नेमण्यात येईल. यात खालील घटकांचा समावेश असेल:
अ) प्रकल्प व्यवस्थापन - अनुभवी प्रकल्प व्यवस्थापकांची नेमणूक करून, त्याद्वारे प्रकल्पासाठी मंजूर तरतूदी च्या अनुषंगाने विविध पायाभूत सुविधा प्रकल्पांचे धोरण, समन्वय आणि देखरेख करण्यात येईल.
ब) अभियांत्रिकी कौशल्य मालमत्तेची सुरक्षा आणि दीर्घायुष्य सुनिश्चित करण्यासाठी पायाभूत सुविधांच्या घटकांची रचना, विश्लेषण आणि पर्यवेक्षण करण्यात जाणकार असलेल्या व्यावसायिकांची नेमणूक करण्यात येईल.
क) करार आणि खरेदी सर्वसमावेशक करार विकसित करण्यासाठी पात्र कंत्राटदारांची निवड करण्यासाठी, अनुपालनाचे निरीक्षण करण्यासाठी आणि संबंधित समस्यांचे निराकरण करण्यासाठी विशेषज्ञ यांची नेमणूक करण्यात येईल.
ड) अचूक प्रकल्प अंदाजपत्रक तयार करणे प्रकल्पांसाठी अचूक अंदाजपत्रक तयार करणे, खर्चाचा ताळमेळ घेणे आणि संसाधन वाटप करणे यासह आर्थिक व्यवस्थापनामध्ये प्राविण्य असलेले वित्तीय व्यवस्थापन तज्ञ नेमण्यात येतील.
पृष्ठ १८ पैकी ७
# Page 8
शासन निर्णय क्रमांकः धोरण-२०२३/प्र.क्र.३८१/प्रशा-१
इ) सुविधा आणि उपकरणे व्यवस्थापन -
दीर्घकालीन कार्यक्षमतेसाठी पूर्ण झालेल्या पायाभूत सुविधा आणि उपकरणांची देखरेख आणि देखभाल करण्यासाठी जाणकार व्यवस्थापक नेमण्यात येतील.
मालमत्ता विकास आणि देखभाल क्षमता वाढविण्यासाठी खालील पद्धतींचा अवलंब केला जाईल:
अ. मोठ्या बांधकाम प्रकल्प व्यवस्थापनाचा अनुभव असलेली संस्थेतील टीम (इन-हाउस टीम) ब. सार्वजनिक बांधकाम विभागासह इतर संस्थांकडून प्रतिनियुक्तीवर आलेली टीम क. प्रोजेक्ट मॅनेजमेंट युनिट म्हणून काम करणारी व्यावसायिक एजन्सी इ.
५.२.२ सशक्त प्रशासन प्रक्रिया
अ) भूमिका :
यासाठी भागधारकांची नियुक्त केली जाईल. त्यामध्ये शासकीय वैद्यकीय/दंत/आयुर्वेदिक आणि होमिओपॅथिक महाविद्यालय स्तरावरील नोडल अधिकारी आणि पायाभूत सुविधा तज्ञांचा समावेश असेल जे त्यांच्या भूमिका, जबाबदाऱ्या, कालमर्यादा, टप्पे आणि अपेक्षित परिणाम यांचे सुयोग्य दस्तऐवजीकरण करतील. हे दस्तऐवज सर्व भागधारकांसाठी व्यावहारिक मार्गदर्शक म्हणून काम करेल, धोरणात्मक उद्दिष्टांसाठी आणि त्यांच्या योगदानासाठी दिशादर्शक ठरेल.
ब) प्राधिकरण:
प्राधिकरण विविध आव्हानांची वेळेवर आणि कार्यक्षम पद्धतीने हाताळणी सुनिश्चित करण्यासाठी आवश्यक निर्णय घेण्याच्या अधिकारांसह नियुक्त अधिकाऱ्यांना सक्षम करेल.
क) समन्वय आणि सहयोग:
विविध प्रकल्पांच्या यशस्वी अंमलबजावणीसाठी सर्व भागधारकांनी सहयोगाने विचारविनिमय करावा आणि संबंधित विभाग आणि तज्ञांकडून माहिती घ्यावी. सहकार्य आणि समन्वयासाठी आंतर विभागातील घटक जसे की वैद्यकीय शिक्षण आणि औषधी द्रव्ये विभाग, वैद्यकीय शिक्षण आणि संशोधन संचालनालय, शासकीय वैद्यकीय महाविद्यालय आणि शासकीय दंत महाविद्यालय सार्वजनिक बांधकाम विभाग, प्रकल्प व्यवस्थापन कंपनी आणि कंत्राटदार इ. चा समावेश करावा.
२. सदर शासन निर्णय निर्गमित झाल्याच्या दिनांकापासून ९० दिवसांच्या आत आयुक्त, वैद्यकीय शिक्षण आणि संशोधन संचालनालय यांनी त्यांच्या अध्यक्षतेखाली एक समिती स्थापन करून सदर धोरणाच्या अंमलबजावणी प्रारूपासह सर्वसमावेशक मार्गदर्शक तत्त्वे तयार करण्याची कार्यवाही करावी.
पृष्ठ १८ पैकी ८
# Page 9
शासन निर्णय क्रमांकः धोरण-२०२३/प्र.क्र.३८१/प्रशा-१
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18