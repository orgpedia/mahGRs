# Page 1
------------------------------------------
| शासकीय वैद्यकीय महाविद्यालय, नंदुरबार |
| या संस्थेसाठी मुलांच्या वसतिगृहाकरीता |
| इमारत भाडयाने घेण्यास मंजूरी देण्याबाबत. |
------------------------------------------
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: वैशिवि-२०२१/प्र.क्र.२२७/प्रशा-२
गोकुळदास तेजपाल रुग्णालय आवार,
गो. ते. संकुल इमारत, ९ वा मजला, मंत्रालय, मुंबई.
मंत्रालय, मुंबई - ४०० ०३२
तारीख: ०४ मार्च २०२२
वाचा: १) वैद्यकीय शिक्षण व औषधी द्रव्ये विभाग शासन निर्णय क्र.एमईडी-२०१०/प्र.क्र.७६ (अ)/२०१० / शिक्षण - १, दि. ३१.०१.२०१२ २) वैद्यकीय शिक्षण व औषधी द्रव्ये विभाग शासन निर्णय क्र.पदनि १७१३/प्र.क्र.०७/१३/वैसेवा-२, दि. २०.११.२०२० ३) वैद्यकीय शिक्षण व औषधी द्रव्ये विभाग शासन निर्णय क्र. पदनि-१७१३/प्र.क्र.०७/वैसेवा २, दि. २७.०५.२०२१ ४) संचालक, वैद्यकीय शिक्षण आणि संशोधन, मुंबई यांचे पत्र क्र:सवैशिवसं/शावैमनंदुरबार/ वसतीगृह/खाजगी इमारत/भाडे/प्रमा/८८५५/अ-५/२०२१, दि. २९.०६.२०२१ ५) वैद्यकीय शिक्षण व औषधी द्रव्ये विभाग शासन निर्णय क्र. एनएमसी-२०१७/ प्र.क्र.३०६/प्रशा-१, दि. १५.०७.२०२१.
६) संचालक, वैद्यकीय शिक्षण आणि संशोधन, मुंबई यांचे पत्र क्र:सवैशिवसं/शावैमनंदुरबार/ वसतीगृह/खाजगीइमारत/भाडे/प्रमा/१३०९६/अ-५/२०२१, दिनांक २८.०९.२०२१ ७) आयुक्त, वैद्यकीय शिक्षण यांचे पत्र क्र. संवैशिवसं/ शै.वि.५/शावैमनं/ खा.इ. भाडेप्रमा/ २०२१-२२/९६३, दि. १०.०२.२०२२.
प्रस्तावना: शासकीय वैद्यकीय महाविद्यालय, नंदुरबार येथे १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नीत ५०० रुग्णखाटांचे रुग्णालय सुरु करण्यास शासनाने संदर्भ क्र. १ वरील दिनांक ३१.०१.२०१२ च्या शासन निर्णयान्वये मंजूरी प्रदान केली आहे. तसेच सदर महाविद्यालयाकरिता वर्ग-१ ते वर्ग-४ ची ५१० पदे निर्माण करण्यास संदर्भ क्र. २ वरील दिनांक २०.११.२०२० व संदर्भ क्र. ३ वरील दिनांक २७.०५.२०२१ च्या शासन निर्णयान्वये मंजूरी प्रदान केली आहे. शासकीय वैद्यकीय महाविद्यालय, नंदुरबार येथे शैक्षणिक वर्ष २०२०-२१ मध्ये १०० विद्यार्थी प्रवेश प्रक्रिया पुर्ण करण्यात आली. माहे फेब्रुवारी २०२१ पासून सदर महाविद्यालय कार्यान्वित झालेले असून संलंग्नित रुग्णालय म्हणून जिल्हा सामान्य रुग्णालय, नंदुरबार सदर महाविद्यालयास
# Page 2
शासन निर्णय क्रमांकः वैशिवि-२०२१/प्र.क्र.२२७/प्रशा-२, दिनांक ०४ मार्च २०२२
हस्तांतरित करण्यात आलेले आहे. शासनाच्या संदर्भ क्र. ५ वरील दिनांक १५.०७.२०२१ च्या शासन निर्णयान्वये नंदुरबार येथे १०० विद्यार्थी प्रवेश क्षमतेचे शासकीय वैद्यकीय महाविद्यालय व ५०० खाटांचे संलग्नित रुग्णालय इमारत व अनुषंगिक बांधकाम करण्याकरीता रु. ५३२.४१ कोटी इतक्या रकमेच्या अंदाजपत्रकास प्रशासकीय मान्यता देण्यात आली असून यामध्ये विद्यार्थी / विद्यार्थीनींकरीता वसतिगृह इमारत बांधकाम देखील प्रस्तावित आहे. सदर महाविद्यालय व वसतिगृहांच्या इमारतीचे बांधकाम केंद्र शासनाच्या सार्वजनिक उपक्रम कंपनीमार्फत टर्न-की तत्वावर करुन घेण्याचे शासनाचे निर्देश असल्याने त्यास पूर्ण होण्यास आणखी कालावधी लागणार आहे.
त्यामुळे उक्त महाविद्यालयात प्रवेश घेतलेल्या विद्यार्थ्यांची वास्तव्याची सोय तातडीने होण्याच्या दृष्टीने तसेच राष्ट्रीय आयुर्विज्ञान आयोग यांच्या मानकांची पुर्तता होण्याच्या दृष्टीने वापरास तयार असलेली खाजगी इमारत मुलांच्या वसतीगृहाकरीता शासकीय दराने भाडेतत्वावर घेण्यास मान्यता देण्याची बाब शासनाच्या विचाराधीन होती. त्यानुषंगाने शासनाने पुढीलप्रमाणे निर्णय घेतला आहे.
शासन निर्णय
१ शासकीय वैद्यकीय महाविद्यालय, नंदुरबार या संस्थेस शैक्षणिक वर्ष २०२०-२१ मध्ये प्रवेशित विद्यार्थ्यांच्या वास्तव्याची सोय तातडीने होण्याच्या दृष्टीने तसेच राष्ट्रीय आयुर्विज्ञान आयोग यांच्या मानकांची पुर्तता होण्याच्या दृष्टीने वापरास तयार असलेली खाजगी इमारत सार्वजनिक बांधकाम विभागाने प्रमाणित केलेल्या दराने भाडेतत्वावर घेण्यास व त्याकरीता प्रतिमाह रुपये १,२५,३८६/ इतके भाडे सदर संस्थेस (१४) भाडेपट्टी व कर या उद्दिष्टांतर्गत उपलब्ध होणाऱ्या निधीतून भागविण्यास तसेच याकरीता सामंजस्य करार करण्यास मान्यता देण्यात येत आहे.
२. सदर भाडेकरार महाविद्यालयास इमारत उपलब्ध करुन दिलेल्या दिनांकापासून अंमलात येईल. उक्त कराराची मुदत ०१ वर्ष कालावधी असेल व त्यानंतर महाविद्यालयाच्या आवश्यकतेप्रमाणे जोपर्यंत शासकीय इमारत उपलब्ध होत नाही तो पर्यंत टप्प्याटप्प्याने शासन मान्यतेने मुदतवाढ करता येईल.
३. शासन निर्णय, वित्त विभाग, क्रमांक: विअप्र-२०१३/प्र.क्र.३०/२०१३/विनियम भाग-२, दिनांक १७.०४.२०१५ अन्वये तसेच वित्तीय अधिकार नियम पुस्तिका भाग-१, उप विभाग - १, अनुक्रमांक - १० अनुसार प्रशासकीय विभागास असलेल्या अधिकारान्वये हा शासन निर्णय निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः वैशिवि-२०२१/प्र.क्र.२२७/प्रशा-२, दिनांक ०४ मार्च २०२२