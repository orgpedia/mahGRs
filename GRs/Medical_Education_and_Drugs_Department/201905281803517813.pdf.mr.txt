# Page 1
शासकीय वैद्यकीय महाविद्यालये व संलग्नित रुग्णालयांतील विशिष्ट अध्यापकीय पदांना अतिविशेषीकृत पदे म्हणून घोषीत करण्यास मान्यता देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः - आरक्यूएन-१११८/प्र.क्र.१५/वैसेवा-३
गोकुळदास तेजपाल रुग्णालय आवार, नविन गोते. संकुल,
९ वा मजला, नवीन मंत्रालय, मुंबई- ४०० ००१.
दिनांक :- २९ मे, २०१९
वाचा: महाराष्ट्र राज्य लोकसेवा (अनुसूचित जाती, अनुसूचित जमाती, विमुक्त जमाती, भटक्या जमाती, विशेष मागासप्रवर्ग व इतर मागासवर्ग यांच्यासाठी आरक्षण) अधिनियम, २००१ मधील कलम ३ (१) (क) मधील तरतूद.
प्रस्तावना: संदर्भाधीन अधिनियमातील कलम ३ (१) (क) नुसार वैद्यकीय, तंत्र व शिक्षण क्षेत्रातील अतिविशेषीकृत पदांना सदर अधिनियम लागू होणार नसल्याची तरतूद आहे. त्यामुळे या पदांवरील नियुक्त्यांसाठी सामाजिक आरक्षण लागू करता येणार नाही. राज्यातील शासकीय वैद्यकीय महाविद्यालयातील काही विशिष्ट अध्यापकीय पदे या प्रयोजनासाठी अतिविशेषीकृत पदे म्हणून घोषीत करण्याबाबतचा प्रस्ताव शासनाच्या विचाराधीन होता.
त्यानुसार प्रस्तुत प्रकरणी शासनाने खालील निर्णय घेतला आहे.
शासन निर्णयः महाराष्ट्र राज्य लोकसेवा (अनुसूचित जाती, अनुसूचित जमाती, विमुक्त जमाती, भटक्या जमाती, विशेष मागासप्रवर्ग व इतर मागासवर्ग यांच्यासाठी आरक्षण) अधिनियम, २००१ मधील कलम ३ (१) (क) च्या प्रयोजनार्थ राज्यातील शासकीय वैद्यकीय महाविद्यालये व संलग्नित रुग्णालयांतील खालील विषयातील प्राध्यापक, सहयोगी प्राध्यापक व सहायक प्राध्यापक ही अध्यापकीय पदे अतिविशेषीकृत पदे म्हणून घोषित करण्यास शासनाची मान्यता प्रदान करण्यात येत आहे.
-------------------------------------------------------------------------------------
| अ.क्र. | विषय |
|  | ह्दयशास्त्र (Cardiology) |
| २ | जठरांत्रजन्यशास्त्र, (Gastroenterology) |
| ३ | वृक्कविकारशास्त्र (Nephrology) |
| ४ | ह्रदयवाहिका व उरोविकृतीशल्यचिकित्साशास्त्र (Cardio Vascular and Thoracic surgery) |
| ५ | बालरोगशल्यचिकित्साशास्त्र (Paediatric Surgery) |
-------------------------------------------------------------------------------------
# Page 2
शासन निर्णय क्रमांक: आरक्यूएन-1118/प्र.क्र.15/वैसेवा-3
------------------------------------------------
| ६ | मज्जातंतूशल्यचिकित्साशास्त्र (Neuro Surgery) |
| ७ | सुघटनशल्यचिकित्साशास्त्र (Plastic Surgery) |
|  | मुत्रशल्यचिकित्साशास्त्र ( Urology ) |
| ९ | मज्जातंतूचिकित्साशास्त्र (Neurology) |
| १० | अंत:स्त्रावशास्त्र (Endocrinology) |
| ११ | नवजातशिशुशास्त्र (Neonatology) |
------------------------------------------------
२. राज्यातील सर्व शासकीय वैद्यकीय महाविद्यालये व संलग्नित रुग्णालयातील उपरोक्त विषयातील प्राध्यापक, सहयोगी प्राध्यापक व सहायक प्राध्यापक या संवर्गातील नियुक्त्यांसाठी सामाजिक आरक्षण व समांतर आरक्षण लागू होणार नाही.