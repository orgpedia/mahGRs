# Page 1
शासकीय वैद्यकीय महाविद्यालय व रुग्णालय, नागपूर संलग्नित आरोग्य पथक, सावनेर येथे १० खाटांचे ट्रामा केअर सेंटर उभारण्यास प्रशासकीय मान्यता
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय, क्रमांक : जीएचएन -२०१९/प्र.क्र.३२५/प्रशा-१
मंत्रालय, मुंबई - ४०० ०३२,
दिनांक : १० जुलै २०२०
वाचा : १. संचालक, वैद्यकीय शिक्षण आणि संशोधन,मुंबई यांचे पत्र क्रमांक संवैशिवसं/ट्रामाकेअर सेंटर सावनेर, नागपूर/२९९३/अ-५/२०२०, दिनांक १६.०३.२०२०
२. शासन निर्णय, वित्त विभाग, क्रमांक अर्थसं २०२० / प्र.क्र.६५ / अर्थ - ३, दिनांक
०४.०५.२०२०
प्रस्तावना :
वैद्यकीय शिक्षण व औषधी द्रव्ये विभागाच्या नियंत्रणाखालील शासकीय वैद्यकीय महाविद्यालय व रुग्णालय, नागपूर संस्थेशी संलग्नित असलेल्या आरोग्य पथक, सावनेर मार्फत सावनेर परिसरात आरोग्य विषयक सेवा पुरविण्यात येतात. सदर आरोग्य पथकाच्या जवळून दोन राष्ट्रीय महामार्ग जातात. सदर महामार्गावर होणाऱ्या अपघातांमध्ये जखमी होणाऱ्या रुग्णांवर अद्यावत उपचार करण्यासाठी अपघातग्रस्त रुग्णांना नागपूर येथील विभागाच्या नियंत्रणाखालील शासकीय वैद्यकीय महाविद्यालय व रुग्णालयांमध्ये उपचारास्तव पाठविण्यात येते. याविषयी सदर अपघातग्रस्त रुग्णांना तात्काळ रुग्णविषयक सोयीसुविधा मिळण्याच्या अनुषंगाने आरोग्य पथक,सावनेर येथे १० खाटांचे ट्रामा केअर सेंटर उभारण्याचा प्रस्ताव विचाराधीन होता.
शासन निर्णय :
वैद्यकीय शिक्षण व औषधी द्रव्ये विभागाच्या नियंत्रणाखालील शासकीय वैद्यकीय महाविद्यालय व रुग्णालय, नागपूर संस्थेशी संलग्नित असलेल्या आरोग्य पथक, सावनेर येथे १० खाटांचे ट्रामा केअर सेंटर (लेवल - III) सुरू करण्यास सदर शासन निर्णयान्वये प्रशासकीय मान्यता प्रदान करण्यात येत आहे.
सदर ट्रामा केअर सेंटरसाठी लागणारा अनावर्ती व आवर्ती स्वरूपाचा खर्च बाबपरत्वे राज्य योजनेच्या संबंधित लेखाशिर्षातून भागविण्यात येईल.
२. सदर शासन निर्णय नियोजन विभागाने अनौपचारिक संदर्भ क्रमांक ४३/ १४७५, दिनांक ३१.०१.२०२० व वित्त विभागाने अनौपचारीक संदर्भ क्रमांक ९३ / २०२० / व्यय –१३, दिनांक १८.०२.२०२० अन्वये दिलेल्या अभिप्रायानुसार निर्गमित करण्यात येत आहे.
# Page 2
शासन निर्णय क्रमांकः जीएचएन-२०२०/प्र.क्र.३२५/प्रशा-१