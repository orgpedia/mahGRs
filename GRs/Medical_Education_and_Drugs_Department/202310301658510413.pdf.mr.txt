# Page 1
ग्रॅन्ट शासकीय वैद्यकीय महाविद्यालय, मुंबई या संस्थेतील ४ था, ५ वा व ६ वा या मजल्यावर ५०० बेड करीता नविन सेंट्रलाईज वैद्यकीय गॅस पाईपलाईन सिस्टम बसविण्याच्या अंदाजपत्रकास प्रशासकीय मान्यता प्रदान करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक : जेजेएच-२०२३/प्र.क्र.२३०/प्रशा-१,
गोकुलदास तेजपाल रुग्णालय आवार, नवीन गो.ते.संकुल,
९ वा मजला, मंत्रालय, मुंबई -४०० ००१.
दिनांक : ३१ ऑक्टोबर, २०२३
वाचा : आयुक्त, वैद्यकीय शिक्षण व संशोधन, मुंबई यांचे पत्र क्रमांक : संवैशिवसं/ सर.ज.जी.रू/ गॅसपाईपलाईन/बांधकाम/१६८३/आय-प/२३, दिनांक : २२.०६.२०२३.
शासन निर्णय :
विभागाच्या नियंत्रणाखालील ग्रॅन्ट शासकीय वैद्यकीय महाविद्यालय, मुंबई या संस्थेतील ४ था, ५ वा व ६ वा या मजल्यावर ५०० बेड करीता नविन सेंट्रलाईज वैद्यकीय गॅस पाईपलाईन सिस्टम बसविण्याच्या योजनेच्या खालील विवरणपत्रात नमूद एकूण रुपये १४,३८,७९,४४९/ (रूपये चौदा कोटी, अडतीस लक्ष, एकोणऐंशी हजार, चारशे एकोणपन्नास फक्त) इतक्या रक्कमेच्या बांधकाम अंदाजपत्रकास पुढील अटी व शर्तीच्या अधीन राहून प्रशासकीय मान्यता प्रदान करण्यात येत आहे:
--------------------------------------------------------------------------------------------------------------------------------------------------------------------------------------------------------------
| अ.क्र. | बांधकामाचे नाव | अंदाजित किमत |
| १. | Providing Installation Testing & Commissioning of  |  Centralesed Medical Gas Pipeline System for 500 Beds on 4th, 5th & 6th Floor at Grant Govt. Medical College & Sir J.J. Hospital Mumbai. | १४,३८,७९,४४९/ |
| एकूण अदांजित रक्कम | १४,३८,७९,४४९/ |
--------------------------------------------------------------------------------------------------------------------------------------------------------------------------------------------------------------
अटी : १) प्रस्तुत काम पुरातत्व विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घेण्यात यावी.
२) तांत्रिक मंजूरी देताना राज्य दरसूचीबाह्य बाबींच्या दराकरीता शासन परिपत्रक क्रमांक २०१७/प्र.क्र.११/नियोजन-३, दिनांक ११.०४.२०१७ नुसार कार्यवाही करण्यात यावी.
३) प्रस्तावातील खरेदीशी संबंधित बाबींकरिता ई-निविदा प्रणालीचा अवलंब करुन उद्योग, ऊर्जा व कामगार विभागाकडील दिनांक २४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
४) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही - २०१३/प्र.क्र.१७७ / तां.क्र.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
# Page 2
शासन निर्णय क्रमांकः जेजेएच-२०२३/प्र.क्र.२३०/प्रशा-१
५) स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
६) इमारतीमध्ये दिव्यांगाकरिता उपलब्ध करुन द्यावयाच्या विविध सोयीबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
७) प्रस्तावित नवीन सेंट्रलाईज वैद्यकीय गॅस पाईपलाईन सिस्टम बसविण्याची कामे ज्या इमारतीवर करण्यात येणार आहेत, ती इमारत नवीन बांधकाम करण्यासाठी सुरक्षित व मजबूत आहे, याबाबत सक्षम प्राधिका-याची मान्यता घेण्यात यावी.
८) विषयांकित कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
२. या प्रयोजनासाठी येणारा खर्च संबंधित संस्थेस खालील लेखाशीर्षातंर्गत मंजूर करण्यात आलेल्या अनुदानातून भागविण्यात यावा.
मागणी क्रमांक : एच-०८
------------------------------------------------------------
| ४२१० |  | वैद्यकीय सेवा व सार्वजनिक आरोग्य यावरील भांडवली खर्च |
| ०३ |  | वैद्यकीय शिक्षण, प्रशिक्षण व संशोधन |
| १०५ |  | विषमचिकित्सा पंचवार्षिक योजनांतर्गत |
| ५३ |  | मोठी बांधकामे (४२१०००४१) |
------------------------------------------------------------
३. सदर शासन निर्णय, वित्त विभाग, शासन निर्णय क्रमांक : विअप्र-२०१३/प्र.क्र.३०/१३/ विनियम, दिनांक १७.०४.२०१५ अन्वये तसेच वित्तीय अधिकार नियम पुस्तिका भाग-१, उप विभाग २, अनुक्रमांक-३, नियम क्रमांक - ७ अनुसार प्रशासकीय विभागास असलेल्या अधिकारान्वये निर्गमित करण्यात येत आहे.
# Page 3