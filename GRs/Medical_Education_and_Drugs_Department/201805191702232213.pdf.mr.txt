# Page 1
राज्यातील खाजगी विनाअनुदानित वैद्यकीय महाविद्यालयातील पदव्युत्तर अभ्यासक्रमांच्या प्रवेशाच्यावेळी विद्यार्थ्यांकडुन पुढील शैक्षणिक वर्षाच्या शुल्काची बॅक गॅरंटीची मागणी आणि अभ्यासक्रम पुर्ण झाल्यानंतर वैद्यकीय सेवा देण्याबाबत बंधपत्राची मागणी न करण्याबाबत
महाराष्ट्र शासन
वैद्यकीय शिक्षण व औषधी द्रव्ये विभाग,
शासन परिपत्रक क्रमांक सीईटी ३५१८/प्र.क्र.१८२/१८/शिक्षण-२
गो.ते.रुग्णालयाची नवीन इमारत, ९ वा मजला, गो.ते.रुग्णालय संकुल,
लोकमान्य टिळक मार्ग, मुंबई ४०० ००१
दिनांक : १९.०५.२०१८
संदर्भ : महाराष्ट्र विनाअनुदानित खासगी व्यावसायिक शिक्षण संस्था (प्रवेश व शुल्क यांचे विनियमन) अधिनियम, २०१५
परिपत्रक :
राज्यातील खाजगी विनाअनुदानित महाविद्यालयातील आरोग्य विज्ञानाचे व्यावसायिक अभ्यासक्रमांचे प्रवेश
संदर्भाधीन अधिनियमातील तरतुदीनुसार आणि त्या अंतर्गत प्रसिध्द केलेल्या प्रवेश नियमांनुसार करण्यात येतात.
त्यानुषंगाने, राज्य सामाईक प्रवेश परिक्षा कक्ष, शुल्क नियामक प्राधिकरण आणि प्रवेश नियामक प्राधिकरण या
वैधानिक संस्था कार्यरत आहेत. राज्यातील खाजगी विनाअनुदानित महाविद्यालयातील आरोग्य विज्ञानाचे
व्यावसायिक अभ्यासक्रमांचे प्रवेश राज्य सामाईक प्रवेश परिक्षा कक्षामार्फत करण्यात येऊन सदर प्रवेशांना मान्यता
देण्याची कार्यवाही प्रवेश नियामक प्राधिकरण यांच्याव्दारा करण्यात येते. तसेच, राज्यातील खाजगी
विनाअनुदानित महाविद्यालयातील आरोग्य विज्ञानाच्या व्यावसायिक अभ्यासक्रमांचे शुल्क निश्चित करण्याची
कार्यवाही शुल्क नियामक प्राधिकरणाव्दारे करण्यात येते.
२. राज्यातील खाजगी विनाअनुदानित वैद्यकीय महाविद्यालयातील पदव्युत्तर अभ्यासक्रमांच्या प्रवेशाच्यावेळी
विद्यार्थ्यांकडून पुढील शैक्षणिक वर्षांच्या शुल्काची बॅक गॅरंटी आणि अभ्यासक्रम पुर्ण झाल्यानंतर संबंधित
# Page 2
शासन परिपत्रक क्रमांक: सीईटी ३५१८/प्र.क्र.१८२/१८/शिक्षण-२
महाविद्यालयास एक वर्ष सेवा देण्याप्रित्यर्थची बॅक गॅरंटीची/ बंधपत्राची मागणी करण्यात येत असल्याच्या तक्रारी
शासनास प्राप्त झाल्या आहेत. त्यानुषंगाने खालीप्रमाणे स्पष्टीकरण करण्यात येत आहे.
अ. महाराष्ट्र विनाअनुदानित खासगी व्यावसायिक शैक्षणिक संस्था ( प्रवेश व शुल्क यांचे विनियमन)
अधिनियम, २०१५ च्या कलम १४ (५) मध्ये खाली नमूद केल्याप्रमाणे तरतुद आहे
"No instituiton shall collect fee amounting to morethan one year from a candidate in an
academic year and collection of fees for more than one year be construed as collection of
capitation fee and such instituiton shall be liable to be proceeded against"
त्यानुसार, राज्यातील खाजगी विनाअनुदानित वैद्यकीय महाविद्यालयानी विद्यार्थी ज्या शैक्षणिक
वर्षात शिकत आहे त्याच शैक्षणिक वर्षाचे शुल्क विद्यार्थ्यांकडून वसुल करणे आवश्यक आहे. पुढील शैक्षणिक
वर्षांचे शुल्क आधीच वसुल करणे अथवा त्याप्रित्यर्थ शुल्काच्या रकमेची बॅक गॅरंटीची मागणी विद्यार्थ्यांकडून
करणे उपरोक्त तरतुदीचे उल्लंघन करणारी आहे.
ब. राज्यातील शासकीय/ महापालिका वैद्यकीय / दंत महाविद्यालयातील विद्यार्थ्यांना अतिशय माफक
शुल्क आकारले जाते. सदर विद्यार्थ्यांच्या शिक्षणावर होणारा खर्च जनतेच्या पैशातुन केला जात असल्याने
त्याची काही अंशी परतफेड व्हावी या हेतुने उक्त महाविद्यालयातुन पदवी/ पदव्युत्तर पदवी / पदव्युत्तर
पदविका अभ्यासक्रम पूर्ण करणाऱ्या विद्यार्थ्यांनी शासनाची विहीत कालावधीची सेवा करावी याकरीता
त्याच्याकडून बंधपत्र लिहुन घेण्यात येते. तथापि, खाजगी विनाअनुदानित महाविद्यालयातुन पदव्युत्तर
अभ्यासक्रम पूर्ण झाल्यानंतर विद्यार्थ्याने संबंधीत खाजगी विनाअनुदानित महाविद्यालयास आपली सेवा
उपलब्ध करुन देण्याबाबत कायद्यात, वैद्यकीय पदव्युत्तर अभ्यासक्रमाच्या प्रवेशनियमात अथवा
प्रवेशप्रक्रीयेच्या माहितीपुस्तीकेत कोणतीही तरतुद नाही. त्यामुळे, राज्यातील खाजगी विनाअनुदानित
वैद्यकीय महाविद्यालयातील पदव्युत्तर अभ्यासक्रमांच्या विद्यार्थ्यांकडून अभ्यासक्रम पूर्ण झाल्यानंतर संबंधित
महाविद्यालयास एक वर्ष सेवा देण्याप्रित्यर्थची बँक गॅरंटीची मागणी करणे अथवा बंधपत्र लिहुन घेणे पुर्णत:
बेकायदेशीर आहे.
३. संचालक, वैद्यकीय शिक्षण व संशोधन संचालनालय, मुंबई आणि आयुक्त, राज्य सामाईक प्रवेशपरिक्षा कक्ष,
मुंबई यांच्याव्दारा पदव्युत्तर अभ्यासक्रमाच्या प्रवेशाकरीता शिफारस करण्यात आलेल्या विद्यार्थ्यांकडून पुढील शैक्षणिक पृष्ठ ४ पैकी २
# Page 3
शासन परिपत्रक क्रमांक: सीईटी ३५१८/प्र.क्र.१८२/१८/शिक्षण-२
वर्षांच्या शुल्काची बँक गॅरंटी आणि अभ्यासक्रम पूर्ण झाल्यानंतर संबंधित महाविद्यालयास एक वर्ष सेवा देण्याप्रित्यर्थची
बँक गॅरंटी/ बंधपत्र याबाबत राज्यातील खाजगी विनाअनुदानित वैद्यकीय महाविद्यालयांनी मागणी करु नये. तसेच,
यानुषंगाने यापुर्वी राज्यातील खाजगी विनाअनुदानित वैद्यकीय महाविद्यालयांनी पदव्युत्तर वैद्यकीय अभ्यासक्रमांच्या
विद्यार्थ्यांकडून बॅक गॅरंटी आणि बंधपत्र घेतले असल्यास ते देखील बेकायदेशीर आहे.
४. खाजगी विनाअनुदानित महाविद्यालयांनी वर नमूद केल्याप्रमाणे विद्यार्थ्यांकडुन बँक गॅरंटी अथवा बंधपत्राची
मागणी केल्यास त्याचेविरुध्द यथोचित कारवाई करण्यात येईल.
# Page 4