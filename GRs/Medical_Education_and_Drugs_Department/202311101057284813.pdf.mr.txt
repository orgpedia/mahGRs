# Page 1
I Breast Exam यंत्रसामुग्री खरेदी करण्याबाबत
महाराष्ट्र शासन
वैद्यकीय शिक्षण व औषधी द्रव्ये विभाग
शासन शुद्धिपत्रक क्रमांक : यंत्रख-२०२३/प्र.क्र.७७/प्रशा-१
गो.ते.रुग्णालय आवार,नवीन मंत्रालय, ९ वा मजला,
लोकमान्य टिळक मार्ग, मुंबई - ४००००१.
दिनांक : १० नोव्हेंबर, २०२३.
वाचा : १. वैद्यकीय शिक्षण व औषधी द्रव्ये विभाग, शासन निर्णय क्रमांक : यंत्रख-२०२३/प्र.क्र.७७ / प्रशा-१, दिनांक : २७ ऑक्टोबर, २०२३.
२. यु.ई. लाईफ सायन्सेस् (इंडीया) प्रा.लि. यांचे दि. ०६.११.२०२३ रोजीचे पत्र.
प्रस्तावना: विषयाधीन प्रकरणी संदर्भ क्र. ०१ येथील शासन निर्णयाद्वारे प्रशासकीय मान्यता प्रदान करण्यात आलेली आहे. तथापि, सदर यंत्र स्थापित करण्यात येणाऱ्या बाह्यरुग्ण विभागासाठी स्थापत्य कामे, विविध माहिती दर्शविणारे फलक तसेच संबंधित सर्व रुग्णांची नोंदी ठेवण्यासाठी सॉफ्टवेअर, Cloud dashboard, इत्यादी बाबी, सदर यंत्राचे निर्माते यांच्याकडून प्रशासकीय मान्यतेच्या रक्कमेमध्येच पुरविण्यात येणार आहेत. तरी सदर यंत्रासोबत विविध अन्य कामे अंर्तभूत असल्याने सदर खरेदी टर्न की तत्वावर करणे आवश्यक असल्याने संदर्भ क्र. ०१ येथील शासन निर्णयास शुद्धिपत्रक निर्गमित करण्याचे शासन विचाराधीन होते.
शासन शुद्धिपत्रक : संदर्भ क्र. ०१ येथील दिनांक २७ ऑक्टोबर, २०२३ च्या शासन निर्णयातील अट क्र. १० "सद्यस्थितीत महाराष्ट्र वैद्यकीय वस्तु खरेदी प्राधिकरण अधिनियम, २०२३ ची अंमलबजावणी दिनांक १० मे, २०२३ पासून सुरू झालेली असल्याने प्रस्तुत खरेदी महाराष्ट्र वैद्यकीय वस्तु खरेदी प्राधिकरणामार्फत करण्यात यावी." याऐवजी "सदर यंत्रसामग्री टर्न की तत्वावर खरेदी करावयाचे असल्याने या विभागाचा शासन निर्णय क्र.आयएचएन-२०१९/प्र.क्र.२९३/प्रशा-१, दिनांक: ०७ मार्च, २०१९ मधील कार्यपध्दती राबवून यंत्रखरेदी करण्यात यावी." असे वाचावे.
# Page 2