# Page 1
वैद्यकीय शिक्षण व औषधी द्रव्ये विभागाच्या अधिपत्याखालील शासकीय वैद्यकीय
महाविद्यालयांतर्गत अचिकित्सालयीन विषयातील प्राध्यापक व सहयोगी प्राध्यापक यांच्या सेवा करार तत्वावर घेण्यासाठी मानधन वाढविणेबाबत तसेच शासकीय व खाजगी वैद्यकीय महाविद्यालयातून सेवानिवृत्त झालेल्या अध्यापकांच्या सेवा करार तत्त्वावर घेताना ठोक मानधन लागू करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
हासन निर्णय क्रमांक : एलईसी-२०२४/प्र.क्र.१८१/वैसेवा-३
९ वा मजला, गोकुळदास तेजपाल रुग्णालय आवार,
नवीन गो. ते. संकुल इमारत, नवीन मंत्रालय,
मुंबई-४०० ००१.
दिनांक: २१ ऑगस्ट, २०२४
वाचा:
१. वैद्यकीय शिक्षण व औषधी द्रव्ये विभाग, शासन निर्णय क्रमांक : एमईएस-१५०८/प्र.क्र.९४/०८/
वैसेवा-१, दि.०७.०९.२०११
२. सामान्य प्रशासन विभाग, शासन निर्णय क्रमांक : संकीर्ण-२७१५/प्र.क्र.१००/१३, दि.१७.१२.२०१६
३. वैद्यकीय शिक्षण व औषधी द्रव्ये विभाग, शासन निर्णय क्रमांक : एलईसी-२०२१/प्र.क्र.१९९/
वैसेवा-३, दि.०९.०२.२०२२
प्रस्तावना: वैद्यकीय शिक्षण औषधी द्रव्ये विभाग शासन निर्णय दि.०९.०२.२०२२ अन्वये शासकीय वैद्यकीय
महाविद्यालयातील व संलग्नित रुग्णालयातील चिकित्सालयीन व अतिविशेषोपचार विषयांतील प्राध्यापक,
गट-अ व सहयोगी प्राध्यापक, गट-अ या पदावर करार पध्दतीने नियुक्‍तीसंदर्भात मानधन निश्चित करण्यात
आले आहे.
शासकीय वैद्यकीय महाविद्यालयातील चिकित्सालयीन व अतिविशेषोपचार विषयातील करार
तत्त्वावरील सहयोगी प्राध्यापक व प्राध्यापक यांचे मानधन सुधारीत करण्याबाबतच्या दि.०९.०२.२०२२ च्या
शासन निर्णयातील तरतूदी अचिकित्सालयीन विषयातील सहयोगी प्राध्यापक व प्राध्यापक यांना लागू करणे
तसेच सामान्य प्रशासन विभागाच्या शासन निर्णय दि.१७.१२.२०१६ मधील तरतुदीनुसार सहयोगी प्राध्यापक व
प्राध्यापक यांना सेवानिवृत्ती वेतनानुसार परिगणना करून दरमहा मानधन अनुज्ञेय करण्याची अट ही वैद्यकीय
शिक्षणासाठी जास्तीत जास्त प्रमाणात अध्यापक उपलब्ध व्हावे या दृष्टीने तसेच विद्यार्थीहीत व रुग्णहीत
विचारात घेता एक विशेष बाब म्हणून वगळण्याबाबतचा व शासकीय वैद्यकीय महाविद्यालयातील तसेच
खाजगी वैद्यकीय महाविद्यालयातील सेवानिवृत्त अध्यापकांना एक ठोक रकमी मानधन अनुज्ञेय
करण्याबाबतचा प्रस्ताव शासनाच्या विचाराधीन होता.
# Page 2
शासन निर्णय :-
शासकीय वैद्यकीय महाविद्यालयातील चिकित्सालयीन व अतिविशेषोपचार विषयातील करार
तत्त्वावरील प्राध्यापक व सहयोगी प्राध्यापक यांचे मानधन सुधारीत करण्याबाबतच्या दि.०९.०२.२०२२ च्या
शासन निर्णयातील चिकित्साळयीन विषयातील अध्यापकांबाबतच्या तरतूदी अचिकित्सालयीन
विषयातील करार तत्वावरील प्राध्यापक व सहयोगी प्राध्यापक यांना लागू करण्यात येत आहेत.
२. संदर्भाधीन शासन निर्णयामध्ये नमूद निवडीची कार्यपद्धती व निवडीसाठी अटी व शती
अचिकित्सालयीन विषयातील प्राध्यापक व सहयोगी प्राध्यापक यांना लागू करण्यात येत आहेत.
३. सामान्य प्रशासन विभागाच्या शासन निर्णय दि.१७.१२.२०१६ मधील तरतुदीनुसार प्राध्यापक व
सहयोगी प्राध्यापक यांच्या सेवानिवृत्ती वेतनानुसार परिगणना करून दरमहा मानधन अनुज्ञेय करण्याची अट
ही वैद्यकीय शिक्षणासाठी जास्तीत जास्त प्रमाणात अध्यापक उपलब्ध व्हावे या दृष्टीने तसेच विद्यार्थीहीत व
रुग्णहीत विचारात घेता एक विशेष बाब म्हणून वगळण्यात येत आहे. शासकीय व खाजगी क्षेत्रातील
अचिकित्सालयीन व चिकित्सालयीन विषयातील प्राध्यापक व सहयोगी प्राध्यापक यांना करार तत्त्वावर
नियुक्‍ती देतांना खाळीळलप्रमाणे दरमहा एक ठोक मानधन अनुज्ञेय करण्यात येत आहे.
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  |  | प्राध्यापक | सहयोगी प्राध्यापक |
|  | उर्वरीत महाराष्ट्र | रु.१,८५,०००/- रुपये एक पंच्याऐशी हजार | रु.१,७०,०००/- एक लक्ष फक्‍त) |
|  | चंद्रपूर, गोंदिया, रत्नागिरी, सिंधुदुर्ग, अलिबाग, सातारा, जालना, हिंगणघाट जि.वर्धा, भंडारा, गडचिरोली, अमरावती, वाशिम, बुलढाणा, अंबरनाथ जि. व पालघर या ठिकाणी स्थापन झालेल्या संर तसेच भविष्यात नगरपालिका व क व वर्गवारीतील महानगरपालिका या सारख्या दुरस क्षेत्रात स्थापन होणाऱ्या संस्था | दोन लक्ष फक्त) | रु.१,८५,०००/- (रुपये |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
४. करार पद्धतीने नियुक्‍ती देतांना उमेदवार राष्ट्रीय आयुर्विज्ञान आयोगाने विहित केलेली अर्हता धारण
केली आहे याची खातरजमा आयुक्त, वैद्यकीय शिक्षण व संशोधन, मुंबई यांनी करावी.
५. करार पद्धतीने नियुक्तीचा कालावधी हा नियमित उमेदवार उपलब्ध होईपर्यंत अथवा ३६४ दिवसांचा
कालावधी यापैकी जे अगोदर घडेल इतका राहील.
६. करार पध्दतीने नियुक्‍त उमेदवाराने प्रस्थापित मानकांनुसार अध्यापन, रुग्णसेवा व अधिष्ठाता यांनी
नेमून दिलेली विवक्षित कामे पार पाडणे आवश्‍यक राहील.
# Page 3
७. उमेदवाराचे काम समाधानकारक असल्यास व संस्थेची निकड असल्यास उमेदवारास प्रथम
नियुक्‍तीचा कालावधी संपुष्टात आल्यानंतर सेवेत तांत्रिक खंड देऊन पुढील ३६४ दिवसांकरिता पुनर्नियुक्‍ती
देता येईल. तथापि, अशा प्रकारच्या पुनर्नियुकक्‍त्या उमेदवाराने त्यांच्या वयाची ७० वर्षे पूर्ण केल्यानंतर
कोणत्याही परिस्थितीत देय असणार नाही.
८. उपरोक्त प्रमाणे दरमहा मानधनाशिवाय इतर कोणतेही भत्ते व आर्थिक लाभ उमेदवारास अनुज्ञेय
असणार नाहीत.
९. याबाबत होणारा खर्च संबंधित लेखाशिर्षाखालील १०-कंत्राटी सेवा या उद्दिष्ठासाठी मंजूर असलेल्या
अनुदानातून भागविण्यात यावा.
१०. सदर आदेश हे निर्गमित झाल्याच्या दिनांकापासून लागू राहतील.
११. सदर शासन निर्णय दि.१३.०८.२०२४ रोजी संपन्न झालेल्या मंत्रिमंडळ बैठकीतील निर्णयानुसार तसेच
वित्त विभाग व सामान्य प्रशासन विभागाशी विचारविनिमय करुन सक्षम प्राधिकाऱ्याच्या मान्यतेने निर्गमित
करण्यात येत आहे.
१२. सदर झासन निर्णय महाराष्ट्र शासनाच्या ७/५/५/.॥॥१8॥७/१5॥॥.9०५.॥ या संकेतस्थळावर उपलब्ध
करण्यात आला असून त्याचा सांकेतांक २०२४०८२११३०३४२७११३ असा आहे. हा आदेश डिजीटल स्वाक्षरीने
साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार ]देशानुस गर्व नावाने,
SHANKAR Digitally signed by SHANKAR TRYAMBAK JADHAV TRYAMBAK
Date: 2024.08.21 14:22:31 JADHAV +05'30'
(शांकर जाधव)
उपसचिव, महाराष्ट्र शासन
Wd:
_O मा.राज्यपाल यांचे सचिव, राजभवन, मलबार हिल, मुंबई - ४०० ०३५
A) मा.मुख्यमंत्री यांचे प्रधान सचिव, मंत्रालय, मुंबई- ४०० ०३२ AV मा.उप मुख्यमंत्री (गृह) यांचे सचिव, मंत्रालय, मुंबई - ४०० ०३२ CC मा.उप मुख्यमंत्री (वित्त) यांचे सचिव, मंत्रालय, मुंबई - ४०० ०३२
५. मा.मंत्री (वैद्यकीय शिक्षण) यांचे खाजगी सचिव, मंत्रालय, मुंबई - ४०० ०३२
LYN सर्व मा.मंत्री/मा.राज्यमंत्री यांचे खाजगी सचिव,मंत्रालय, मुंबई - ४०० ०३२
७. मा.विरोधी पक्षनेता, महाराष्ट्र विधानपरिषद/विधानसभा यांचे खाजगी सचिव, महाराष्ट्र विधानमंडळ,
मुंबई - ४०० ०3२
८. सर्व सन्माननीय विधानपरिषद/विधानसभा सदस्य व संसद सदस्य, महाराष्ट्र राज्य
९. मा.मुख्य सचिव, महाराष्ट्र राज्य, मंत्रालय, मुंबई - ४०० ०३२
# Page 4
१०. अपर मुख्य सचिव (सेवा), सामान्य प्रशासन विभाग, मंत्रालय, मुंबई - ४०० 032
११. सचिव (सा.वि.स), सामान्य प्रशासन विभाग, मंत्रालय, मुंबई - ४०० ०३२
१२. सचिव, महाराष्ट्र लोकसेवा आयोग, नवी मुंबई (पत्राद्वारे)
१३. आयुक्त, वैद्यकीय शिक्षण व संशोधन, मुंबई.
१४. संचालक, संचालनालय वैद्यकीय शिक्षण व संशोधन, मुंबई
१५. अधिष्ठाता, सर्व शासकीय वैद्यकीय महाविद्यालये व रुग्णालये,
१६. निवडनस्ती/वैसेवा-३.