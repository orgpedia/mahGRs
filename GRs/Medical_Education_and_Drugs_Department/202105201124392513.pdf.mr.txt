# Page 1
शासकीय वैद्यकीय / दंत/आयुर्वेदिक महाविद्यालय व रुग्णालयांच्या रुपये २५ कोटी व त्यापेक्षा अधिक अंदाजपत्रकीय किंमतीचे सार्वजनिक बांधकाम विभागामार्फत करण्यात येणाऱ्या बांधकामाची सुधारित कार्यपध्दती.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक : बांधका- २०२१/प्र.क्र.७३/प्रशा-१
गो.ते.रुग्णालय आवार,नवीन मंत्रालय, ९ वा मजला,
लोकमान्य टिळक मार्ग, मुंबई - ४००००१.
दिनांक : २० मे, २०२१.
वाचा : १. शासन निर्णय, वैद्यकीय शिक्षण व औषधी द्रव्ये विभाग, क्रमांक पीएमसी २०१७/१११५ / प्र.क्र ४२३ (अ) / प्रशा -१, दिनांक ०८.०२.२०१८
२. शासन निर्णय, वैद्यकीय शिक्षण व औषधी द्रव्ये विभाग, क्रमांक पीएमसी २०१७/१११५/ प्र.क्र ४२३ (क )/ प्रशा –१, दिनांक ०८.०२.२०१८ ३. शासन निर्णय, वैद्यकीय शिक्षण व औषधी द्रव्ये विभाग, क्रमांक पीएमसी २०१७/१११५/ प्र.क्र ४२३ / प्रशा – १, दिनांक २४.१२.२०१८
प्रस्तावना : वैद्यकीय शिक्षण व औषधी द्रव्ये विभागाच्या नियंत्रणाखाली शासकीय वैद्यकीय / दंत / आयुर्वेद महाविद्यालय व रुग्णालये कार्यरत आहेत. विभागाच्या नियंत्रणाखाली शासनाने दिलेल्या मान्यतेनुसार नजीकच्या काळात अलिबाग, सातारा, सिंधुदुर्ग, उस्मानाबाद इत्यादी ठिकाणी शासकीय वैद्यकीय महाविद्यालये कार्यान्वित होणार आहेत. सदर शासकीय वैद्यकीय महाविद्यालय व रुग्णालयांची तसेच त्यांच्या अनुषांगिक इमारतीची कामे विभागास करावी लागणार आहेत.
विभागाच्या नियंत्रणाखालील कार्यान्वित असलेल्या शासकीय वैद्यकीय / दंत / आयुर्वेद महाविद्यालय व रुग्णलयांची मोठ्या अंदाजपत्रकीय किंमतीची कामे विभागास प्राप्त होत असतात.
उपरोक्त नमूद दिनांक ०८.०२.२०१८ व दिनांक २४.१२.२०१८ च्या शासन निर्णयान्वये विभागाच्या नियंत्रणाखालील उपरोक्त संस्थांची रुपये २५ कोटी व त्यापेक्षा अधिकची कामे केंद्र शासनाच्या सार्वजनिक उपक्रम कंपनीमार्फत अथवा सार्वजनिक बांधकाम विभागामार्फत करून घेण्याबाबतचे अधिकार वैद्यकीय शिक्षण विभागास देण्यात आलेले आहेत. सदर शासन निर्णयातील तरतुदीनुसार उपरोक्त अंदाजपत्रकीय किंमतीची बांधकामे शासन निर्देशानुसार सार्वजनिक बांधकाम विभागामार्फत करावयाचा निर्णय झाल्यास सदर बांधकामे सार्वजनिक बांधकाम विभागामार्फत करून घेण्यासाठी सुधारित कार्यपध्दती निर्गमित करावयाची बाब शासनाच्या विचाराधीन होती.
शासन निर्णय :
शासनाने दिलेल्या मान्यतेनुसार विभागाच्या नियंत्रणाखालील शासकीय वैद्यकीय / दंत / आयुर्वेद महाविद्यालय व रुग्णालयातील रुपये २५ कोटी व त्यापेक्षा अधिकची बांधकामे सार्वजनिक
# Page 2
शासन निर्णय क्रमांक : बांधका-२०२१/प्र.क्र. ७३ /प्रशा-१
बांधकाम विभागाकडून खालील नमूद कार्यपध्दतीद्वारे कार्यान्वित करणेबाबतची कार्यवाही करण्यात यावी.
१. विभागाच्या नियंत्रणाखाली मान्यता प्राप्त झालेल्या वा भविष्यात शासकीय वैद्यकीय महाविद्यालय सुरू करण्यास मान्यता प्राप्त झाल्यावर संचालक, वैद्यकीय शिक्षण आणि संशोधन, मुंबई हे संबंधीत सार्वजनिक बांधकाम विभागाकडून ढोबळ अंदाजपत्रक तयार करून घेतील.
२. सदर प्राप्त ढोबळ अंदाजपत्रकास वैद्यकीय शिक्षण विभाग प्रचलित कार्यपध्दतीस अनुसरून मुख्य सचिवांच्या अध्यक्षतेखालील उच्चाधिकार समितीची मान्यता घेईल व शासन मान्यतेने प्रशासकीय मान्यता निर्गमित करेल.
३. प्रशासकीय मान्यता प्राप्त बांधकाम कोणत्या अभिकरणामार्फत कार्यान्वित करावे याबाबत शासन निर्देश देईल. सदर निर्देशानुसार बांधकामपरत्वे सार्वजनिक बांधकाम विभागामार्फत करावयाच्या बांधकामासाठी प्रकल्प व्यवस्थापन सल्लागार नियुक्त करण्यासाठीची निविदा प्रक्रिया संचालक, वैद्यकीय शिक्षण आणि संशोधन, मुंबई यांच्या अध्यक्षतेखालील समितीमार्फत राबविण्यात येईल. सह संचालक, वैद्यकीय शिक्षण आणि संशोधन, मुंबई हे सदर समितीचे सदस्य सचिव असतील. सदर समितीत मुख्य अभियंता (विद्युत) सार्वजनिक बांधकाम विभाग, बांधकाम प्रकल्पाशी संबंधीत अधीक्षक अभियंता, सार्वजनिक बांधकाम विभाग, अधीक्षक अभियंता (संकल्पचित्र), सार्वजनिक बांधकाम विभाग, मुख्य / उप मुख्य वास्तुविशारद, प्राचार्य, जे. जे. स्कुल ऑफ आर्किटेक्चर, मुंबई, संबंधीत कार्यकारी अभियंता, सार्वजनिक बांधकाम, संबंधीत अधिष्ठाता, शासकीय वैद्यकीय महाविद्यालय व रुग्णालय हे सदस्य असतील. प्रस्तावित बांधकाम प्रकल्पासाठी प्रकल्प व्यवस्थापन सल्लागाराच्या नियुक्तीसाठीची निविदा संचालक, वैद्यकीय शिक्षण आणि संशोधन, मुंबई हे प्रसिध्द करतील.
४. उपरोक्त समिती निविदा प्रक्रियेचे विहीत कार्यपध्दतीनुसार मुल्यमापन करून पात्र प्रकल्प व्यवस्थापन सल्लागाराची शिफारस वैद्यकीय शिक्षण व औषधी द्रव्ये विभागास करेल.
५. सदर समितीमार्फत प्रकल्प व्यवस्थापन सल्लागार निवड / नियुक्तीची प्राप्त शिफारस वैद्यकीय शिक्षण व औषधी द्रव्ये विभागामार्फत शासन निर्णय, वैद्यकीय शिक्षण व औषधी द्रव्ये विभाग, दिनांक ०८.०२.२०१८ अन्वये अपर मुख्य सचिव (वित्त) यांच्या अध्यक्षतेखाली गठीत समितीसमोर सादर करेल.
६. सदर समितीच्या मान्यतेनंतर प्रकल्प व्यवस्थापन सल्लागार नियुक्तीबाबतचा शासन निर्णय वैद्यकीय शिक्षण विभागामार्फत निर्गमित करण्यात येईल, सदर निर्णयानुसार संचालक, वैद्यकीय शिक्षण आणि संशोधन, मुबई हे प्रकल्प व्यवस्थापन सल्लागारास कार्यारंभ आदेश देतील.
पृष्ठ ५ पैकी २
# Page 3
शासन निर्णय क्रमांक : बांधका-२०२१/प्र.क्र. ७३ /प्रशा-१
७. कार्यारंभ आदेशानंतर शासकीय वैद्यकीय महाविद्यालय व रुग्णालयांचे राष्ट्रीय आयुर्विज्ञान परिषदेच्या मानंकानुसार DPR TEFR इत्यादी तसेच बांधकामाचे नियोजन सविस्तर अंदाजपत्रक, बांधकाम वेळापत्रक, आरएफपी, इत्यादी प्रकल्प व्यवस्थापन सल्लागार तयार करेल.
८. बांधकामासाठी तयार करण्यात आलेल्या अंदाजपत्रकाची तपासणी (Vetted) सार्वजनिक बांधकाम विभाग करेल आणि त्यास तांत्रिक मान्यता प्रदान करणे संदर्भात कार्यवाही करेल.
९. बांधकाम प्रकल्पासाठी आवश्यक असणाऱ्या सर्व परवानग्या संबंधीत सार्वजनिक बांधकाम विभाग घेईल.
१०. प्रस्तावित बांधकामासाठी आवश्यक असलेली स्थापत्य व विद्युतकामांची एकत्रित निविदा टर्न की तत्वावर सार्वजनिक बांधकाम विभाग प्रसिध्द करेल. प्रकल्प व्यवस्थापन सल्लागार याबाबत सहाय्य करेल.
११. बांधकाम निविदा अंती प्राप्त होणाऱ्या निविदांची तांत्रिक छाननी व आर्थिक देकारांची छाननी प्रकल्प व्यवस्थापन सल्लागार, सार्वजनिक बांधकाम विभाग करेल व पात्र निविदाकाराचा प्रस्ताव संचालक, वैद्यकीय शिक्षण आणि संशोधन, मुंबई कार्यालयामार्फत वैद्यकीय शिक्षण व औषधी द्रव्ये विभागास सादर करण्यात येईल.
१२. वैद्यकीय शिक्षण विभागास प्राप्त निविदेची स्विकृतीसाठीचा प्रस्ताव अपर मुख्य सचिव (वित्त) यांच्या अध्यक्षतेखालील “निविदा स्विकृती समिती” समोर वैद्यकीय शिक्षण विभागामार्फत सादर करण्यात येईल.
१३.निविदा स्विकृती समितीच्या निर्णयानंतर वैद्यकीय शिक्षण विभाग निविदाकारास कार्यारंभ आदेश देणेबाबत सार्वजनिक बांधकाम विभागास कळवेल.
१४. संबंधित निविदाकारास कार्यारंभ आदेश दिल्यानंतर प्रस्तावित बांधकाम सार्वजनिक बांधकाम विभाग प्रकल्प व्यवस्थापन सल्लागारासह कार्यान्वित करण्यात येईल.
१५.सदर प्रकल्पाच्या बांधकामास आवश्यक असणारा निधी हा वैद्यकीय शिक्षण व औषधी द्रव्ये विभागाच्या अखत्यारित असलेल्या लेखाशीर्षातून बांधकाम विभागास उपलब्ध करून दिला जाईल.
१६. बांधकामाची गुणवत्ता व दर्जा यावर सार्वजनिक बांधकाम विभाग यांचे पर्यवेक्षण राहील.
१७.बांधकामाचा मासिक प्रगती अहवाल प्रकल्प व्यवस्थापन सल्लागार, सार्वजनिक बांधकाम विभागाकडून प्रमाणित करून घेईल व वैद्यकीय शिक्षण विभागास सादर करेल.
१८. बांधकामासंबंधी वैद्यकीय शिक्षण विभागास आवश्यक असलेली सर्व माहिती प्रकल्प व्यवस्थापन सल्लागार विभागास सादर करेल.
२. सार्वजनिक बांधकाम विभागामार्फत उपरोक्त कार्यपध्दतीने करण्यात येणाऱ्या बांधकामासाठी आवश्यक असणारा निधी वैद्यकीय शिक्षण व औषधी द्रव्ये विभागाच्या अखत्यारित असलेल्या पृष्ठ ५ पैकी ३
# Page 4
शासन निर्णय क्रमांक : बांधका-२०२१/प्र.क्र. ७३ /प्रशा-१
खालील लेखाशीर्षातून कामाची प्रगती व सार्वजनिक बांधकाम विभागाच्या मागणीनुसार उपलब्ध करून देण्यात येईल.
------------------------------------------------------------------------------------------
|  | मागणी क्रमांक एस-०४ |  |
|  | ४२१० |  |  | वैद्यकीय सेवा व सार्वजनिक आरोग्य यावरील भांडवली खर्च |  |
|  | ०३ |  |  | वैद्यकीय शिक्षण, प्रशिक्षण व संशोधन |  |
|  | १०५ |  |  | विषमचिकित्सा राज्य योजनांतर्गत योजना |  |
|  | (००) (५३) |  |  | शासकीय वैद्यकीय / दंत / आयुर्वेद महाविद्यालये व रुग्णालयांची विनिर्दिष्टीत |  |
|  | कामे केंद्र शासनाच्या अधिपत्याखालील सार्वजनिक उपक्रम असलेल्या |
| कंपनीकडून वा तत्सम कंपनीकडून टर्न की तत्वावर करुन घेणेबाबत |
|  |  |  |  | (४२१० २६२५) |  |
|  |  |  |  | ५३-मोठी बांधकामे |  |
------------------------------------------------------------------------------------------
# Page 5