# Page 1
संचालनालयाच्या अधिनस्तशासकीय वैद्यकीय महाविद्यालय, अकोला या संस्थेमधील अधिष्ट्ठाता यांना शासकीय कामकाजासाठी चारचाकी वाहन भाडेतत्वावर उपलब्ध करुन घेण्यास मान्यता देणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक : वाहन-०६२५/प्र.क्र.२१७/प्रशा-२
गो. ते. संकुल इमारत, ९ वा मजला,
लोकमान्य टिळक मार्ग, नवीन मंत्रालय, मुंबई-४०० ००१.
तारीख : १६ जून, २०२५.
वाचा :-
१)वित्त विभाग, शासन निर्णय क्रमांक: विअप्र-२०१३/प्र.क्र.३०/२०१३/विनियम/भाग-२, दिनांक
१७.०४.२०१५.
२)उद्योग़ ऊर्जा व कामगार विभाग, शासन निर्णय क्रमांक : भाखंस-२०१४/प्र.क्र.८२/भाग-
III/उद्योग-४, दिनांक ०१.१२.२०१६.
३)वित्त विभाग, शासन निर्णय क्रमांक : वाहन-२०१७/प्र.क्र.४१/१७/विनियम, दिनांक
२८.०७.२०२०.
४)सामान्य प्रशासन विभाग, शासन निर्णय क्रमांक : शापसे-३४२२/प्र.क्र.७८/का.३१, दिनांक
०१.०६.२०२३.
५)आयुक्त, वैद्यकीय शिक्षण व आयुष यांचे पत्र क्र. संवैशिवसं/वाहन प्रस्ताव/ अकोला/ ३७६८/
२०२५, दिनांक २८.०५.२०२५.
प्रस्तावना :-
संचालनालयाच्या अधिनस्त शासकीय वैद्यकीय महाविद्यालय, अकोला या संस्थेमधील
अधिष्ट्ठाता यांना शासकीय कामकाजासाठी चारचाकी वाहन भाडेतत्वावर घेण्यास प्रशासकीय मान्यता
देण्याचा प्रस्ताव आयुक्त, वैद्यकीय शिक्षण व आयुष, मुंबई यांनी संदर्भ क्र. ५ च्या पत्रान्वये शासनास
सादर केला आहे. सदर संस्थेकडे कार्यालयीन कामकाजाकरीता वाहन उपलब्ध नाही. यास्तव सदर
संस्थेमधील अधिष्ट्ठाता यांना त्यांच्या कार्यालयीन कामकाजाकरीता चारचाकी वाहन भाडेतत्वावर
उपलब्ध करुन घेण्यास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः वाहन-०६२५/प्र.क्र.२१७/प्रशा-२, दिनांक : १६ जून, २०२५.
शासन निर्णय :-
संचालनालयाच्या अधिनस्त शासकीय वैद्यकीय महाविद्यालय, अकोला या संस्थेमधील
अधिष्ट्ठाता यांना दैनंदिन शासकीय कामकाजाकरीता संदर्भ क्र. ४ वरील सामान्य प्रशासन विभाग,
शासन निर्णय दिनांक ०१.०६.२०२३ अन्वये निश्चित पुरवठादार संस्थांच्या पॅनलमधील एका पुरवठादार
संस्थेकडून सदर शासन निर्णयासोबतच्या “विवरणपत्र-अ” मधील अनु क्र. १ व २ मध्ये नमुद
वाहनांपैकी कोणतेही एक वाहन निश्चित करण्यात आलेल्या दरसूचीनुसार भाडेतत्वावर उपलब्ध करुन
घेण्यास व त्यासाठी येणाऱ्या प्रती वाहन प्रती संस्था रुपये ६,३६,०००/- (करांशिवाय) एवढ्या वार्षिक
खर्चास तसेच त्यावरील अनुज्ञेय कर अदा करण्यास मान्यता देण्यात येत आहे.
२. सदर वाहनाच्या भाड्यापोटी येणारा वार्षीक खर्च संबंधित संस्थेच्या लेखाशिर्षाखाली वित्तीय
वर्षात (१३) कार्यालयीन खर्च या उद्दिष्ट्टांतर्गत उपलब्ध निधीतून भागविण्यास मान्यता देण्यात येत आहे.
३. वित्त विभाग, शासन निर्णय दिनांक १७.०४.२०१५, वित्तीय अधिकार नियमपुस्तिका, १९७८,
भाग पहिला, उप विभाग दोन, अनुक्रमांक-१३, नियम क्र. ६० व ६१ अन्वये प्रशासकीय विभागास
असलेल्या वित्तीय अधिकारानुसार सदर शासन निर्णय निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर