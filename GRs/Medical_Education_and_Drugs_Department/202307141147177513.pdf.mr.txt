# Page 1
राज्यातील पालघर, ठाणे (अंबरनाथ), जालना, अमरावती, बुलढाणा, वाशिम, वर्धा, भंडारा आणि गडचिरोली या शासकीय वैद्यकीय महाविद्यालय नसणाऱ्या जिल्ह्यांमध्ये प्रत्येकी १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नित ४३० रुग्णखाटांचे रुग्णालय स्थापन करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: एमईडी-२०२२/प्र.क्र.२२९/२२/शिक्षण-१
९ वा मजला, गो.ते.रुग्णालय संकुल, नवीन मंत्रालय, लोकमान्य टिळक मार्ग, मुंबई ४०० ००१.
दिनांक: १४ जुलै, २०२३.
प्रस्तावना: जागतिक आरोग्य संघटनेच्या मानकांप्रमाणे १००० लोकसंख्येसाठी १ डॉक्टर असणे आवश्यक आहे.
महाराष्ट्र राज्य हे भारतातील प्रगत राज्य असून शैक्षणिक क्षेत्रात विशेषत: वैद्यकीय शिक्षणाच्या क्षेत्रात अग्रगण्य राज्य मानले जाते. तथापि महाराष्ट्राची आर्थिक पाहणी सन २०२०-२०२१ नुसार महाराष्ट्र राज्यात प्रति १००० लोकसंख्येमागे डॉक्टरांचे प्रमाण ०.८४ इतके आहे. देश पातळीवरील सरासरीच्या (०.९०) दृष्टीने सदर प्रमाण कमी असून जागतिक आरोग्य संघटनेची मानके विचारात घेता हे प्रमाण अत्यंत अल्प आहे. राज्यात सध्या डॉक्टरांची कमतरता असल्यामुळे वैद्यकीय शिक्षण विभागातील व सार्वजनिक आरोग्य विभागातील डॉक्टरांची बहुतांश पदे रिक्त आहेत. त्यामुळे राज्याच्या निमशहरी, ग्रामीण, दुर्गम व अतिदुर्गम भागातील जनतेस आरोग्यविषयक प्राथमिक सुविधा उपलब्ध करुन देण्यात अडचणी निर्माण होतात. राज्याच्या लोकसंख्येत झालेली वाढ आणि वैद्यकीय शिक्षणाबाबत तसेच आरोग्य सुविधेबाबत निर्माण झालेली जागरुकता लक्षात घेता नवीन शासकीय वैद्यकीय महाविद्यालयांची स्थापना करणे आवश्यक आहे.
राज्यातील पालघर, ठाणे (अंबरनाथ), जालना, अमरावती, बुलढाणा, वाशिम, वर्धा, भंडारा आणि गडचिरोली या जिल्ह्यांचा बराचसा भाग ग्रामीण असल्यामुळे या जिल्ह्यात दर्जेदार व परवडण्याजोग्या वैद्यकीय सुविधांचा अभाव जाणवत आहे. सद्य:स्थितीत उक्त जिल्ह्यांमध्ये सार्वजनिक आरोग्य विभागाच्या अखत्यारीतील रूग्णालये आहेत. परंतु, सदर मर्यादित वैद्यकीय सेवा संबंधित जिल्ह्यास आरोग्य व्यवस्था पुरविण्यास अपुरी पडत आहे. यास्तव पालघर, ठाणे (अंबरनाथ), जालना, अमरावती, बुलढाणा, वाशिम, वर्धा, भंडारा आणि गडचिरोली या शासकीय वैद्यकीय महाविद्यालय नसणाऱ्या जिल्ह्यांमध्ये प्रत्येकी १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नित ४३० रुग्णखाटांचे रुग्णालय स्थापन करण्याची बाब शासनाच्या विचाराधीन होती.
त्यानुषंगाने सादर करण्यात आलेल्या प्रस्तावास दिनांक २८.०६.२०२३ रोजीच्या मा.मंत्रिमंडळाच्या बैठकीत मान्यता प्राप्त झाली आहे. मा. मंत्रिमंडळाच्या मान्यतेच्या अनुषंगाने शासनाने खालीलप्रमाणे निर्णय घेतला आहे.
शासन निर्णयः
१. राज्यातील पालघर, ठाणे (अंबरनाथ), जालना, अमरावती, बुलढाणा, वाशिम, वर्धा, भंडारा आणि गडचिरोली या शासकीय वैद्यकीय महाविद्यालय नसणाऱ्या जिल्ह्यांमध्ये प्रत्येकी १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नित ४३० रुग्णखाटांचे रुग्णालय केंद्र शासनाच्या
मान्यतेनंतर सुरु करण्यास मान्यता देण्यात येत आहे.
# Page 2
शासन निर्णय क्रमांकः एमईडी-२०२२/प्र.क्र.२२९/२२/शिक्षण-१
२. राष्ट्रीय आयुर्विज्ञान आयोगाच्या मानकांनुसार गडचिरोली येथील शासकीय वैद्यकीय महाविद्यालयाकरिता सार्वजनिक आरोग्य विभागाच्या अखत्यारीतील जिल्हा सामान्य रुग्णालय (स्थावर जंगम मालमत्तेसह) परिसरातील संपूर्ण जागेसोबत गडचिरोली येथील पंजाबराव देशमुख कृषी विद्यापीठ, अकोला यांची जागा व जलसंपदा विभागाची जागा आणि कौशल्य, रोजगार, उद्योजकता व नाविन्यता विभागाची जागा देखील ताब्यात घेऊन वैद्यकीय शिक्षण व औषधी द्रव्ये विभागास कायमस्वरूपी निःशुल्क हस्तांतरीत करण्यास मान्यता देण्यात येत आहे. जिल्हा सामान्य रूग्णालयाचे श्रेणीवर्धन करून शासकीय वैद्यकीय महाविद्यालय सुरु करण्यास मान्यता देण्यात येत आहे.
३. ठाणे (अंबरनाथ), जालना, अमरावती, वाशिम, भंडारा व बुलढाणा या जिल्ह्यांतील जिल्हा सामान्य रुग्णालये व आवश्यकतेनुसार इतर रुग्णालये आवश्यक स्थावर जंगम मालमत्तेसह, तात्पुरत्या स्वरूपात किमान ७ वर्षांसाठी वैद्यकीय शिक्षण व औषधी द्रव्ये विभागास नवीन शासकीय वैद्यकीय महाविद्यालय सुरु करण्यासाठी नि:शुल्क वापरास उपलब्ध करण्यास मान्यता देण्यात येत आहे.
४. पालघर व वर्धा या जिल्ह्यांमध्ये नवीन शासकीय वैद्यकीय महाविद्यालय सुरु करण्यासाठी राष्ट्रीय आयुर्विज्ञान आयोगाच्या निकषानुसार प्रथम वैद्यकीय शिक्षण विभागामार्फत सदर जिल्ह्यांमध्ये ४३० रूग्णखाटांच्या रुग्णालयांचे बांधकाम पूर्ण झाल्यानंतर दोन वर्षांनी शासकीय वैद्यकीय महाविद्यालय सुरु करण्यास राष्ट्रीय आयुर्विज्ञान आयोगाकडे अर्ज सादर करण्यास मान्यता देण्यात येत आहे.
५. उपरोक्त ९ जिल्ह्यांपैकी पालघर, ठाणे ( अंबरनाथ), जालना, बुलढाणा, वाशिम, भंडारा आणि गडचिरोली या ७ जिल्ह्यांतील नवीन शासकीय वैद्यकीय महाविद्यालये व संलग्नित रुग्णालयांकरिता राष्ट्रीय आयुर्विज्ञान आयोगाच्या मानकांनुसार विवरणपत्र “अ” मध्ये प्रस्तावित करण्यात आलेली जमीन महसूल विभागाच्या सहमतीने संबंधित जिल्हाधिकारी यांच्यामार्फत वैद्यकीय शिक्षण व औषधी द्रव्ये विभागास निःशुल्क हस्तांतरीत करण्यास मान्यता देण्यात येत आहे. तसेच, अमरावती व वर्धा येथील जागांबाबत मा. उपमुख्यमंत्री महोदयांच्या अध्यक्षतेखालील उपसमितीमार्फत अंतिम निर्णय घेण्यात येईल. तसेच सदर जागेत नवीन शासकीय वैद्यकीय महाविद्यालये व संलग्नित रुग्णालये स्थलांतरीत करण्यास मान्यता देण्यात येत आहे.
६. उपरोक्त नमूद शासकीय वैद्यकीय महाविद्यालये व रुग्णालयांसाठी अनुक्रमे विवरणपत्र “ड व ई” मध्ये दर्शविल्याप्रमाणे आवश्यक पदनिर्मिती करण्यास आणि पदे भरण्यास मान्यता देण्यात येत आहे. यासाठी उच्चस्तरीय समितीच्या मान्यतेची अट शिथील करण्यात येत आहे.
७. सदर शासकीय वैद्यकीय महाविद्यालये व संलग्नित रुग्णालयांसाठी आवश्यक तसेच अतिरिक्त बांधकाम करण्यास व त्यासाठी प्रस्तावित करण्यात आलेल्या आवश्यक खर्चास विवरणपत्र “ब व क” मध्ये दर्शविल्याप्रमाणे मान्यता देण्यात येत आहे.
८. वैद्यकीय शिक्षण विभागामार्फत आरोग्य विज्ञान अभ्यासक्रमांची नवीन महाविद्यालये व अनुषंगिक बाबी तसेच संलग्नित रूग्णालये इत्यादींच्या स्थापनेसाठी आशियाई विकास बँक (ADB) तसेच जपान इंटरनॅशनल
पृष्ठ १० पैकी २
# Page 3
शासन निर्णय क्रमांकः एमईडी-२०२२/प्र.क्र.२२९/२२/शिक्षण-१
को- ऑपरेशन एजन्सी (JICA) अशा आंतरराष्ट्रीय वित्तीय संस्थांकडून वित्त विभागाच्या सहमतीने अर्थसहाय्य/ कर्ज उपलब्ध करून घेण्यास मान्यता देण्यात येत आहे.
९. सदर ९ शासकीय वैद्यकीय महाविद्यालये व रुग्णालयांसाठी विवरणपत्र - “फ” मध्ये दर्शविल्याप्रमाणे अंदाजे रू. ४३६५.७२ कोटी (अनावर्ती खर्च सुमारे रु. ३२५५.७५ कोटी व पहिल्या चार वर्षांकरिता आवर्ती खर्च
सुमारे रूपये ११०९.९७ कोटी) इतका निधी उपलब्ध करुन देण्यास व सदर निधीच्या खर्चास मान्यता देण्यात येत आहे. त्याचप्रमाणे आवश्यकतेनुसार वेळोवेळी पूरक मागणीद्वारे निधी उपलब्ध करण्यास मान्यता देण्यात येत आहे. तसेच, चौथ्या वर्षाप्रमाणे त्यानंतर प्रति वर्षी प्रत्येक महाविद्यालयाकरिता आवश्यक आवर्ती खर्चासाठी सुमारे रूपये ४३.६१ कोटी इतका निधी उपलब्ध करून त्याप्रमाणे खर्चास मान्यता देण्यात येत आहे.
१०. उक्त महाविद्यालये व संलग्नित रुग्णालयांकरिता आवश्यक असणारी स्वच्छता, आहार, सुरक्षा, वस्त्र स्वच्छता ही सर्व कामे बाह्यस्रोतामार्फत करून घेण्यास परवानगी देण्यात येत आहे. सदरची कामे शासनाच्या पुर्व मान्यतेने जाहीर निविदा प्रक्रियेच्या माध्यमातून ठेकेदारांची नियुक्तीद्वारे करुन घेण्यात यावीत.
११. प्रस्तुत शासन निर्णय नियोजन विभागाचे अनौपचारीक संदर्भ क्रमांक:- १३१/१४७५, दि २८.०४.२०२३ तसेच वित्त विभागाचे अनौपचारीक संदर्भ क्रमांक २०७/व्यय-१३, दिनांक ०५.०३.२०२३ रोजीच्या अभिप्रायानुसार आणि मा.मंत्रीमंडळाच्या दिनांक २८.०६.२०२३ रोजीच्या बैठकीतील मान्यतेनुसार निर्गमित करण्यात येत आहे.
# Page 4
# Page 5
# Page 6
# Page 7
# Page 8
# Page 9
# Page 10