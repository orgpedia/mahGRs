# Page 1
वैद्यकीय शिक्षण व संशोधन संचालनालयाच्या अधिनस्त शासकीय वैद्यकीय महाविद्यालय, नंदुरबार या संस्थेमधील वर्ग ३ ची काल्पनिक पदे बाह्यस्त्रोतामार्फत भरणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: वैशिवि-२०२३/प्र.क्र.१५/प्रशासन-२
गोकुळदास तेजपाल रुग्णालय आवार, लोकमान्य टिळक मार्ग
नविन मंत्रालय, मुंबई-४०० ००१
तारीख: ०९ फेब्रुवारी २०२३.
वाचा : १) शासन निर्णय वैद्यकीय शिक्षण व औषधी द्रव्ये विभाग, क्रमांकः एमईडी २०२१/प्र.क्र.७६(अ)/२०१०/शिक्षण-१, दिनांक ३१.०१.२०१२.
२) शासन निर्णय वैद्यकीय शिक्षण व औषधी द्रव्ये विभाग, क्रमांकः पदनि १७१३/प्र.क्र.०७/१३/वैसेवा-२, दिनांक २०.११.२०२०.
३) शासन निर्णय वैद्यकीय शिक्षण व औषधी द्रव्ये विभाग, क्रमांकः पदनि १७१३/प्र.क्र.०७/१३/वैसेवा-२, दिनांक २७.०५.२०२१.
४) शासन निर्णय, वित्त विभाग क्र. विअप्र-२०१३/प्र.क्र.२२९/प्रशासन-२, दि. १७.०४.२०१५.
५) शासन परिपत्रक, उद्योग, ऊर्जा व कामगार विभाग क्र. संकिर्ण-२०१९/प्र.क्र.१३/कामगार ८. दि. २२.०२.२०१९.
६) शासन अधिसूचना, उद्योग, ऊर्जा व कामगार विभाग क्र.
किवेअ.१०१५/४१८/प्र.क्र.१४०/कामगार- ७, दि. २४.०७.२०१९.
७) आयुक्त, वैद्यकीय शिक्षण व संशोधन, मुंबई यांचे पत्र क्र.DMER-१५०११/११/२०२२-EST ३/२३०/२३, दि. २५.०१.२०२३.
प्रस्तावना : नंदुरबार येथे १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नीत ५०० रुग्णखाटांचे रुग्णालय सुरु करण्यास शासनाने संदर्भ क्र. १ वरील दिनांक ३१.०१.२०१२ च्या शासन निर्णयान्वये मंजूरी प्रदान केली आहे. तसेच शासनाच्या दिनांक २०.११.२०२० रोजीच्या शासन निर्णयान्वये सदर महाविद्यालयाकरिता वर्ग-१ ते वर्ग-४ ची १६५ पदे निर्माण करण्यास व दिनांक २७.०५.२०२१ च्या शासन निर्णयान्वये वर्ग-१ ते वर्ग-४ ची ३३३ पदे ३ टप्प्यात निर्माण करण्यास मंजूरी प्रदान केली आहे. सदर पदांपैकी प्रथम वर्ष व द्वितीय वर्षासाठी निर्माण करण्यात आलेल्या वर्ग ३ ची विविध संवर्गातील ९९ काल्पनिक पदे बाह्यस्रोतामार्फत उपलब्ध करुन घेण्यासाठी राबविण्यात आलेल्या निविदा प्रक्रियेमध्ये पात्र ठरलेल्या सेवा पुरवठादारास संस्थेतील वर्ग ३ ची विविध ९९ काल्पनिक पदे पुरवठा करण्यास व त्यानुसार येणा-या वार्षिक खर्चास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः वैशिवि-२०२३/प्र.क्र.१५/प्रशा-२, दिनांक ०९ फेब्रुवारी २०२३.
शासन निर्णय: शासकीय वैद्यकीय महाविद्यालय, नंदुरबार या संस्थेमधील काल्पनिक पदे बाह्यस्रोतामार्फत उपलब्ध करुन घेण्यासाठी राबविण्यात आलेल्या निविदा प्रक्रियेमध्ये न्युनत्तम दरानुसार पात्र ठरलेल्या मे. न्यु ज्वाला सेक्युरिटी फोर्स, नागपूर या सेवा पुरवठादाराने प्रस्तावित केलेल्या सेवा शुल्कासह (१ टक्के) किमान वेतन दरानुसार वर्ग-३ ची विविध संवर्गातील ९९ पदे पुरवठा करण्यास तसेच त्याअनुषंगाने येणा-या रु. २,३५,०९,१६४/- (सर्व शुल्कांसह) (अक्षरी रुपये दोन कोटी पस्तीस लक्ष नऊ हजार एकशे चौसष्ट केवळ) एवढ्या अंदाजित वार्षिक खर्चास खालील अटींच्या अधिन राहून मान्यता देण्यात येत आहे.
१) सदर प्रशासकीय मान्यतेची मुदत ०१ वर्ष कालावधी अथवा संचालनालयामार्फत दिनांक ०६.१२.२०२२ च्या शासन निर्णयानुसार सर्व संस्थांमधील काल्पनिक / कंत्राटी पदांकरीता एकत्रित निविदा प्रक्रिया राबवून पदे उपलब्ध होईपर्यंत जे अगोदर होईल एवढी असेल.
२) बाह्यस्त्रोताने सेवा उपलब्ध करुन देणा-या सेवापुरवठादाराने, शासनाने निर्धारित केलेल्या दराप्रमाणे वेतन व भत्यांची तसेच वेळोवेळी लागू असलेले करांची अदायगी करणे बंधनकारक राहील.
३) सेवापुरवठादाराने उपलब्ध करुन दिलेल्या मनुष्यबळाला देय असलेले कायदेशिर दायीत्व उदा. भविष्यनिर्वाह निधी, ईएसआयसी, बोनस, लेबर वेलफेअर फंड व अन्य इ. चा समावेश वेतनात अंतर्भूत आहे. तसेच असे कायदेशीर दायित्व संबंधित प्राधिकरणाकडे जमा घेण्यात आलेल्या पदांना किमान वेतन कायद्यानुसार वेतन अदा करण्याची जबाबदारी सेवा पुरवठादाराची राहील.
२. सदर शासन निर्णय वित्त विभाग, शासन निर्णय दिनांक १७.०४.२०१५, वित्तीय अधिकार नियम भाग पहिला, उप विभाग -४, अ.क्र. ११ अन्वये प्रशासनिक विभागास असलेल्या वित्तीय अधिकारानुसार निर्गमित करण्यात येत आहे.
३. सदर बाबींसाठी येणारा खर्च शासकीय वैद्यकीय महाविद्यालय, नंदुरबार या संस्थेस त्यांचे लेखाशिर्षाखाली २२१०ई९४७ मधील (१०) कंत्राटी सेवा या उद्दिष्टांतर्गत वित्तीय वर्षात अर्थसंकल्पित निधीमधून भागविण्यात यावा.
# Page 3