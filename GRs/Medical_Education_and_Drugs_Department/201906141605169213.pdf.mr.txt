# Page 1
हाफकीन महामंडळाकडून खरेदी करण्यात येणाऱ्या यंत्रसामुग्री विषयक बाबींची सर्वसमावेशक "विनिर्दिष्ट्ये" तयार करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय, क्रमांक : आयएचएन-२०१८/प्र.क्र.२९३/प्रशा-१
गोकुळदास तेजपाल रुग्णालय आवार, नवीन मंत्रालय,
९ वा मजला, मुंबई-४०० ००१.
दिनांक : १४ जून, २०१९.
वाचा : १) शासन निर्णय सार्वजनिक आरोग्य विभाग, क्रमांक खरेदी-२०१६/प्र.क्र.२४०/ आरोग्य- ८, दिनांक २६.०७.२०१७.
२) शासन निर्णय, वैद्यकीय शिक्षण व औषधी द्रव्ये विभाग, क्रमांक एचबीपी-२०१७/ प्र.क्र.१६६/१७/औषधे -१, दिनांक ३१.१०.२०१७.
३) शासन निर्णय, समक्रमांक, दिनांक ०७.०३.२०१९.
प्रस्तावना :
विभागाच्या उपरोक्त समक्रमांकाच्या दिनांक ०७.०३.२०१९ च्या शासन निर्णयान्वये
वैद्यकीय शिक्षण व औषधी द्रव्ये विभागाच्या नियंत्रणाखालील शासकीय वैद्यकीय / दंत महाविद्यालये
व रुग्णालयांसाठी आवश्यक असणारी टर्न की तत्वावरील यंत्रसामुग्री वैद्यकीय शिक्षण व औषधी
द्रव्ये विभागामार्फत खरेदी करण्याबाबत मान्यता प्रदान करण्यात आलेली आहे. याविषयी शासनाने
सुचविलेल्या दुरूस्तीनुसार हाफकीन महामंडळाकडून खरेदी करण्यात येणाऱ्या यंत्रसामुग्री
विषयक बाबींची सर्वसमावेशक विनिर्दिष्ट्ये (Specification) तयार करण्यासाठी उपरोक्त दिनांक
०७.०३.२०१९ च्या शासन निर्णयात नमूद समितीमध्ये प्रधान सचिव, सार्वजनिक आरोग्य विभाग
यांचा समावेश करण्याची बाब शासनस्तरावर विचाराधीन होती.
शासन निर्णय :
वैद्यकीय शिक्षण व औषधी द्रव्ये विभागाच्या नियंत्रणाखालील शासकीय वैद्यकीय / दंत
महाविद्यालये व रुग्णालयांसाठी आवश्यक असणारी टर्न की तत्वावरील यंत्रसामुग्री वैद्यकीय शिक्षण
व औषधीद्रव्ये विभागामार्फत खरेदी करण्याबाबत विभागाच्या समक्रमांकाच्या दिनांक ०७.०३.२०१९
# Page 2
शासन निर्णय क्रमांकः आयएचएन-२०१८/प्र.क्र.२९३/प्रशा-१
अन्वये गठीत केलेल्या समितीत प्रधान सचिव, सार्वजनिक आरोग्य विभाग यांचा समावेश करण्यात
येत आहे. सदर समिती हाफकीन महामंडळाकडून खरेदी करण्यात येणाऱ्या यंत्रसामुग्री विषयक
बाबींची सर्वसमावेशक "विनिर्दिष्ट्ये" (Specification) तयार करणेबाबत कार्यवाही करेल.
२. आवश्यकतेनुसार सदर समितीची कार्यपध्दती व कार्यकक्षा स्वतंत्रपणे ठरविणेबाबत
कार्यवाही करण्यात येईल.
३. सदर शासन निर्णय नियोजन व वित्त विभागाच्या अनौपचारिक संदर्भ अनुक्रमे क्रमांक
८१/१४७५, दिनांक २०.०३.२०१९ व क्रमांक १५१/व्यय-१३/२०१९, दिनांक २५.०४.२०१९ तसेच
शासनाच्या मान्यतेनुसार निर्गमित करण्यात येत आहे.
# Page 3