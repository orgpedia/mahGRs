# Page 1
शासकीय वैद्यकीय महाविद्यालय, सातारा या संस्थेसाठी सन २०२१ च्या पावसाळी अधिवेशनात पुरवणी मागणीद्वारे मंजूर निधी वितरित करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः पुमाअ-२०२१/प्र.क्र.२०४/प्रशासन-२
गोकुळदास तेजपाल रुग्णालय आवार,
गो. ते. संकुल इमारत, ९ वा मजला, मंत्रालय, मुंबई.
मंत्रालय, मुंबई - ४०० ०३२
तारीख: ३० डिसेंबर, २०२१
वाचा: १) शासन निर्णय, वैद्यकीय शिक्षण व व औषधी द्रव्ये विभाग क्रमांक: एमईडी २०१०/प्र.क्र.७६(अ)/२०१०/शिक्षण- १, दिनांक ३१.०१.२०१२.
२) वैद्यकीय शिक्षण व संशोधन संचालनालयाचे पत्र क्र.
संवैशिवसं/शावैमवरुसा/लापु/विविधउद्दिष्टे/पावसाळी अधि/आय-१/२०२१-२२/७४/२१, दि. १६.०६.२०२१
प्रस्तावना :
वैद्यकीय शिक्षण व संशोधन संचालनालयाच्या अधिनस्त १०० विद्यार्थी क्षमतेचे शासकीय वैद्यकीय महाविद्यालय व त्यास संलग्नित ५०० खाटांचे रुग्णालय सुरु करण्यास शासनाच्या संदर्भ क्र.
१ वरील दिनांक ३१.०१.२०१२ रोजीच्या शासन निर्णयान्वये मान्यता देण्यात आली. शासकीय वैद्यकीय महाविद्यालय व रुग्णालय, सातारा या संस्थेसाठी आवश्यक उद्दिष्टे कार्यान्वित करण्यासाठी अनुदानासह लाक्षणिक पुरवणी मागणीचा प्रस्ताव वैद्यकीय शिक्षण व संशोधन संचालनालयाच्या संदर्भ क्र. २ वरील दिनांक १६.०६.२०२१ रोजीच्या पत्रान्वये शासनास सादर करण्यात आला होता. सदर संस्थेकरीता पुरवणी मागणी मंजूर करण्याबाबतचा प्रस्ताव सन २०२१ च्या पावसाळी अधिवेशनात सादर करण्यात आला. त्यानुसार शासकीय वैद्यकीय महाविद्यालय व रुग्णालय, सातारा या संस्थेसाठी आवश्यक उद्दिष्टांतर्गत रुपये ९,१५,६१,०००/- इतका निधी पुरवणी मागणीद्वारे मंजूर करण्यात आला आहे. उपरोक्त पुरवणी मागणीद्वारे मंजूर निधी वितरित करण्याची विनंती वित्त विभागास करण्यात आलेली होती. त्याअनुषंगाने वित्त विभागाने पुरवणी मागणीद्वारे मंजूर झालेल्या रु. ९,१५,६१,०००/ इतक्या निधीपैकी रु.१,५३,४५,५०० इतका निधी वितरणासाठी उपलब्ध करुन दिला आहे. त्यानुसार सदर निधी संबंधित संस्थेस वितरित करण्याची बाब शासनाच्या विचाराधीन होती.
# Page 2
शासन निर्णय क्रमांकः पुमाअ-२०२१/प्र.क्र.२०४/प्रशासन-२, दिनांक ३० डिसेंबर २०२१
शासन निर्णय: वैद्यकीय शिक्षण व संशोधन संचालनालयाच्या अधिनस्त असलेल्या शासकीय वैद्यकीय महाविद्यालय व रुग्णालय सातारा या संस्थेसाठी लेखाशिर्ष क्र. २२१० ई ९११ अंतर्गत आवश्यक उद्दिष्टांखाली रुपये ९,१५,६१,०००/- इतका निधी सन २०२१ च्या पावसाळी अधिवेशनात पुरवणी मागणीद्वारे मंजूर करण्यात आला असून त्यापैकी खालील तक्त्यात नमुद केल्याप्रमाणे रु.१,५३,४५,५००/- (अक्षरी एक कोटी त्रेपन्न लाख पंचेचाळीस हजार पाचशे केवळ) इतका निधी वितरित व खर्च करण्यास मान्यता देण्यात येत आहे.
-------------------------------------------------------------------------------------------------------------------
| अक्र. | खर्च उद्दिष्ट | पुरवणी मागणीद्वारे मंजूर रक्कम रुपये | वित्त विभागाने वितरित करण्यास मान्यता दिलेली रक्कम रुपये |
| १ | ०१ - वेतन | ४,१२,६९,००० | १,०३,१७,२५० |
| २ | ०६- दुरध्वनी वीज व पाणी | ७०,००,००० | ७,००,००० |
| ३ | १०- कंत्राटी सेवा | १,०२,६०,००० | १०,२६,००० |
| ४ | ११-देशांतर्गत प्रवास खर्च | २५,००० | २,५०० |
| ५ | १३-कार्यालयीन खर्च | १,५०,००,००० | १५,००,००० |
| ६ | १४-भाडेपट्टी व कर | ८०,००,००० | ८,००,००० |
| ७ | १७-संगणक खर्च | १२,००,००० | १,२०,००० |
| ८ | २१ - सामुग्री व पुरवठा | १०,००,००० | १,००,००० |
| ९ | २४- पेट्रोल तेल व वंगण | २०,००० | २,००० |
| १० | ३४- शिष्यवृत्ती व विद्यावेतन | ५२,७८,००० | ५,२७,८०० |
| ११ | ५२ - यंत्रसामुग्री व साधनसामुग्री | २५,००,००० | २,५०,००० |
|  | एकूण | ९,१५,५२,००० | १,५३,४५,५०० |
-------------------------------------------------------------------------------------------------------------------
2. उपरोक्त प्रमाणे एकूण रु. १,५३,४५,५००/- (अक्षरी रूपये एक कोटी त्रेपन्न लाख पंचेचाळीस हजार पाचशे केवळ) इतका निधी शासकीय वैद्यकीय महाविद्यालय व रुग्णालय सातारा या संस्थेच्या लेखाशिर्ष क्र. २२१० ई ९११ खाली वितरण प्रणालीवर वितरित करण्यात आला असून विभाग प्रमुख/ नियंत्रक अधिकारी यांनी सदर तरतूद खर्च करतांना महाराष्ट्र अर्थसंकल्प नियमपुस्तिका, वित्तीय अधिकार नियम पुस्तिका यामधील वित्तीय नियमांचे काटेकोरपणे पालन करावे.
पृष्ठ ३ पैकी २
# Page 3
शासन निर्णय क्रमांकः पुमाअ-२०२१/प्र.क्र.२०४/प्रशासन-२, दिनांक ३० डिसेंबर २०२१
३. सदर शासन निर्णय वित्त विभागाचा अनौपचारिक संदर्भ क्र. ५८४/व्यय-१३, दि. २०.१२.२०२१ अन्वये दिलेल्या सहमतीस अनुसरुन निर्गमित करण्यात येत आहे.