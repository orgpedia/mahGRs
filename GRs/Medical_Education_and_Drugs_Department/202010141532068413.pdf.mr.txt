# Page 1
कोविड- १९ उपाययोजनेंतर्गत चाचणी किटसची खरेदी हाफकिन महामंडळाकडून करण्यास प्रशासकीय मान्यता देण्याबाबत.
रू. ७६.२९ कोटी
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्र.वैशिवि-२०२०/प्र.क्र. २६८ /प्रशासन-२
मंत्रालय, मुंबई - ४०० ०३२
दिनांक :- १४ ऑक्टोबर, २०२०
संदर्भ: १) शासन निर्णय, सार्वजनिक आरोग्य विभाग, क्र. खरेदी २०१६/प्र.क्र. ८२/भाग-III, उद्योग-४, दिनांक ०१.१२.२०१६
२) शासन निर्णय, उद्योग, ऊर्जा व कामगार विभाग, क्र. भांखस- २०१४/प्र.क्र. २४०/प्रशा-२, दिनांक २६.०७.२०१७
३) शासन निर्णय, वित्त विभाग, क्र. विअप्र-२०१३/प्र.क्र.३०/१३/विनियम, दि. १७.०४.२०१५ ४) प्रधान सचिव, सार्वजनिक आरोग्य यांच्या अध्यक्षतेखाली दि. ३१.०८.२०२० रोजी झालेल्या बैठकीचे इतिवृत्त.
५) संचालक, वैद्यकीय शिक्षण व संशोधन, मुंबई यांचे पत्र क्र. संवैशिवसं/२१ सापु,खत/कोविड १९/औखक-१/७२७/२०२०, दि. ०९.१०.२०२०
६) संचालक, वैद्यकीय शिक्षण व संशोधन, मुंबई यांचे पत्र क्र. संवैशिवसं/२१ सापु,खत/कोविड १९/औखक-१/७९४/२०२०, दि. १२.१०.२०२०
प्रस्तावना :
केंद्र शासनाने दिनांक ०१ सप्टेंबर, २०२० पासून कोविड किटसचा पुरवठा बंद केल्यामुळे राज्य
शासनाच्या अखत्यारितील प्रयोगशाळेकरिता लागणाऱ्या किटसचा पुरवठा अखंडित सुरु रहावा याकरिता
उपाययोजना निश्चित करण्यासाठी दिनांक ३१.०८.२०२० अन्वये नियमावली (इतिवृत्त) जारी केले. सदर
इतिवृत्ताच्या अनुषंगाने वैद्यकीय शिक्षण व संशोधन विभागामार्फत शासनाच्या अधिनस्त असलेल्या
प्रयोगशाळांकरिता लागणारे व्ही.टी.एम. किट, आर.एन.ए. एक्सट्रॅक्शन टेस्ट आणि आर.टी.पी.सी.आर. टेस्ट चा
पुरवठा करण्याकरिता प्राधिकृत करण्यात आले आहे. त्याअनुषंगाने संचालक, वैद्यकीय शिक्षण, मुंबई यांनी दि.
०९.१०.२०२० व दि. १२.१०.२०२० रोजीच्या पत्रान्वये सादर केलेल्या प्रस्तावास अनुसरून कोविड–१९ चाचणी
शासन निर्णय क्र.वैशिवि-२०२०/प्र.क्र. २६८ /प्रशासन-२
# Page 2
तपासणी प्रयोगशाळांसाठी लागणाऱ्या चाचण्यांचे साहित्य पुरविण्याकरीता रू. ७६.२९ कोटी इतक्या रकमेच्या
खर्चाच्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय : सार्वजनिक आरोग्य विभागाच्या दिनांक २६.०७.२०१७ रोजीच्या शासन निर्णयानुसार वैद्यकीय शिक्षण व
औषधी द्रव्ये विभागाच्या अधिपत्याखालील शासकीय वैद्यकीय महाविद्यालये व रूग्णालये आणि संस्था यांना
लागणारी औषधी व सर्जिकल साहित्य, रसायने व उपकरणे इत्यादी बाबींची खरेदी हाफकिन जीव औषध
निर्माण महामंडळाकडून खरेदी करणे बंधनकारक करण्यात आलेले आहे. कोविड-१९ उपाययोजनेसाठी
सप्टेंबर, २०२० च्या अधिवेशनात रू.३००.०० कोटी इतक्या पुरवणी मागणीचा प्रस्ताव मंजूर करण्यात आला
आहे. त्या अनुषंगाने संचालक, वैद्यकीय शिक्षण व संशोधन, मुंबई यांनी प्रस्तावित केल्यानुसार कोविड- १९
चाचणी तपासणी प्रयोगशाळांसाठी लागणाऱ्या चाचण्यांचे साहित्य पुरविण्याकरीता अंदाजित रू. ७६.२९ कोटी
इतक्या रकमेच्या खालील नमूद बाबींची खरेदी हाफकिन महामंडळाकडून करण्यास पुढील अटी व शर्तीच्या
अधीन राहून प्रशासकीय मान्यता देण्यात येत आहे.
-----------------------------------------------------------------------------------------------
| Sr. No. | Item | Estimated Quantity Ordered | Estimated Cost per reaction | Estimated Total Cost (Rs) |
| १ | RT-PCR | ३६,००,००० | Rs. ५५.०० | १९,८०,००,००० |
| २ | Manual Viral RNA Extraction kit (Spin Column Based) | ११,५०,००० | Rs. ४८.४५ | ५,५७,१७,५०० |
| ३ | Manual Viral RNA Extraction Kit (Magnetic Based) | १,५०,००० | Rs. ४८.४५ | ७२,६७,५०० |
| ४ | VTM Kit for COVID-१९ | ३६,४०,००० | Rs. २४.१६ | ८,७९,४२,४०० |
| ५ | Automated Viral RNA Extraction Kit | २३,००,००० | Rs. १८०.०० | ४१,४०,००,००० |
|  | Total |  |  | ७६,२९,२७,४०० |
-----------------------------------------------------------------------------------------------
अटी व शर्ती :
१) सार्वजनिक आरोग्य विभागाच्या दिनांक २६.०७.२०१७ रोजीच्या शासन निर्णयानुसार वैद्यकीय
शिक्षण व औषधी द्रव्ये विभागाच्या अधिपत्याखालील शासकीय वैद्यकीय महाविद्यालये व
रूग्णालये आणि संस्था यांना लागणारी औषधी व सर्जिकल साहित्य, रसायने व उपकरणे
शासन निर्णय क्र.वैशिवि-२०२०/प्र.क्र. २६८ /प्रशासन-२
# Page 3
इत्यादी बाबींची खरेदी हाफकिन जीव औषध निर्माण महामंडळाकडून खरेदी करणे
बंधनकारक करण्यात आलेले आहे. त्यानुसार सदर खरेदी करण्यात यावी.
२) सदर औषधी व सर्जिकल साहित्य, रसायने व उपकरणे इत्यादी बाबींची आवश्यकता / मागणी
याची शहानिशा / खातरजमा संचालनालयाने करावी.
३) सदरहू औषधी व सर्जिकल साहित्य, रसायने व उपकरणे इत्यादी बाबींची विर्निदिष्टे व्यापक व
सर्वसमावेशक असून त्यानुसार सदर बाबींचा पुरवठा करू शकणारे किमान तीन उत्पादक /
पुरवठादार यांचेकडून तीन निविदा प्राप्त होऊ शकतील अशा प्रकारची आहेत, याची
खातरजमा करण्यात आलेली आहे.
४) सदर विषयी “शासकीय विभागाने करावयाच्या कार्यालयीन खरेदीसाठी कार्यपध्दतीची
नियमपुस्तिका” या उद्योग, ऊर्जा व कामगार विभागाने निर्गमित केलेल्या शासन निर्णय क्र.
भांखस-२०१४/प्र.क्र८२/भाग/उद्योग-४, दि. ०१.१२.२०१६ मध्ये नमूद विहित कार्यपध्दतीचे
अनुपालन करण्यात यावे.
५) सदर खरेदीसाठी प्रस्तावित केलेल्या बाबी विनावापर पडून राहणार नाहीत व त्यांचा विहित
मुदतीत वापर होईल, याची दक्षता घेण्यात यावी.
६) उक्त बाबींची तांत्रिक विर्निदिष्टे (technical specifications) संचालक, वैद्यकीय शिक्षण व
संशोधन, मुंबई यांनी राष्ट्रीय विषाणू प्रयोगशाळा, पुणे (NIV) यांच्याकडून प्रमाणित करून घेणे
आवश्यक आहे.
७) खरेदीविषयक बाबींची द्विरुक्ती (duplication) होणार नाही, याची दक्षता घेण्यात यावी.
८) हाफकिन जीव औषध निर्माण महामंडळाकडून सदर औषधी व तद्नुषंगिक बाबी प्राप्त करून
घेण्यासाठी तात्काळ पुढील आवश्यक ती कार्यवाही करण्यात यावी.
९) कोणत्याही परिस्थितीत उपलब्ध निधीच्या मर्यादेपेक्षा जास्त खर्च करण्यात येऊ नये.
१०) संचालक, वैद्यकीय शिक्षण, मुंबई यांनी त्यांच्या २२१०-३३१४ या लेखाशीर्षाखाली कोविड- १९
चा प्रादुर्भाव रोखण्यासाठी पुरवणी मागणी द्वारे मंजूर निधीपैकी रू. ७६.२९ कोटी इतका निधी
तात्काळ हाफकिन महामंडळाकडे वर्ग करावा.
११) हाफकिन महामंडळाने प्रत्येक वेळी निविदा करताना उपलब्ध असलेल्या चाचणी किट्स चा
साठा व विधिग्राह्य कालावधी (expiry date) विचारात घेऊनच निविदा प्रसिध्द करावी.
शासन निर्णय क्र.वैशिवि-२०२०/प्र.क्र. २६८ /प्रशासन-२
# Page 4
२. उपरोक्त अनुक्रमांक १ ते ११ येथे नमूद अटींची पूर्तता करण्याची व खरेदी नियमानुसार व
आवश्यकतेप्रमाणे आहे हे सुनिश्चित करण्याची संपूर्ण जबाबदारी संचालक, वैद्यकीय शिक्षण व संशोधन, मुंबई
व सहसंचालक, वैद्यकीय शिक्षण व संशोधन संचालनालय (खरेदी कक्ष) मुंबई यांची राहील.
३. उपरोक्त बाबी खरेदीसाठी येणारा खर्च संचालक, वैद्यकीय शिक्षण व संशोधन, मुंबई यांच्या
पुढील लेखाशीर्षामधून भागविण्यात यावा.
मागणी क्रमांक – एस-१
२२१०, वैद्यकीय सेवा व सार्वजनिक आरोग्य
०१-नागरी आरोग्य सेवा - विषम चिकित्सा
०१- संचालन व प्रशासन
(००) (०१) - संचालक, वैद्यकीय शिक्षण व संशोधन, मुंबई.
(२२१० ३३१४)
२१- सामुग्री व पुरवठा
४. शासन निर्णय, वित्त विभाग, क्र. विअप्र-२०१३/प्र.क्र.३०/१३/विनियम, दि. १७.०४.२०१५ अन्वये तसेच वित्तीय अधिकार नियम पुस्तिका भाग-१, उप विभाग - २, अनुक्रमांक-३, नियम क्रमांक ७ अनुसार प्रशासकीय विभागास असलेल्या अधिकारान्वये सदर शासन निर्णय निर्गमित करण्यात येत आहे.