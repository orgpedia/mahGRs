# Page 1
जगदंबा एज्युकेशन सोसायटीचे मातोश्री आसराबाई दराडे होमिओपॅथी महाविद्यालय, मु.पो. बाभूळगाव, ता.येवला, नाशिक या महाविद्यालयातील होमिओपॅथी पदवी (बी.एच.एम.एस.) अभ्यासक्रमाच्या विद्यार्थ्यांची राज्यातील अन्य खाजगी होमिओपॅथी महाविद्यालयात बदली/ स्थलांतर करणेबाबत.
महाराष्ट्र शासन
वैद्यकीय शिक्षण व औषधीद्रव्ये विभाग,
शासन निर्णय क्र. डब्ल्यूपीएम-१३२१/प्र.क्र.२४२/२१/ शिक्षण-२,
नववा मजला, गोकुळदास तेजपाल रुग्णालय आवार, नवीन मंत्रालय,
लोकमान्य टिळक मार्ग, मुंबई ४००००१,
दिनांक : १३ ऑक्टोबर, २०२१
संदर्भ - १) संचालक, आयुष संचालनालय, महाराष्ट्र राज्य, मुंबई यांचे पत्र क्र. आसंमु / आदहोमिमहा येवला/न्या.या.प्र.५५३५/२०२१/२०२१/आयु-२/१२१३९, दिनांक २४/०९/२०२१.
२)मा.उच्च न्यायालय, मुंबई येथे विद्यार्थ्याद्वारे दाखल WP (Stamp) ९९७५०/२०२० व WP ५५३५/२०२१.
३)मा.सर्वोच्च न्यायालय, नवी दिल्ली येथे दाखल Special Leave to Appeal (C) ११९०१/२०२१ या प्रकरणी दिनांक ०९/०८/२०२१ रोजी पारित आदेश.
४)मा.उच्च न्यायालय, मुंबई येथे दाखल WP (Stamp) १०९३२/२०२१ या प्रकरणी दिनांक २८/०५/२०२१ रोजी पारित आदेश.
५) आयुष मंत्रालय, भारत सरकार यांचे पत्र क्र.आर १३०१४/६४/२०१८-HD-Tech, दिनांक १३/०४/२०२१ ६) WP ९८६७/२०१९ या प्रकरणी मा.उच्च न्यायालय, मुंबई यांचे दिनांक २५/०९/२०१९ रोजी पारित आदेश.
७) WP ९४५८/२०१८ या प्रकरणी मा.उच्च न्यायालय, मुंबई यांचे दिनांक १६/१०/२०१८ रोजी पारित आदेश.
८) आयुष मंत्रालय, भारत सरकार यांचे पत्र क्र.आर१२०१४/१०/२०१७-EP(H), दिनांक ११/०८/२०१८.
९)महाराष्ट्र आरोग्य विज्ञान विद्यापीठ, नाशिक यांचे पत्र क्र.एमयुएचएस/पीबी/युजी/कन्सेन्ट/ होमो/५७७/२०१७, दिनांक २३/०५/२०१७ १०) वैद्यकीय शिक्षण व औषधी द्रव्ये विभाग, शासन पत्र क्र. एचएमसी २०१७/ प्र.क्र.४८/१७/शिक्षण-१, दिनांक २९/०४/२०१७
# Page 2
शासन निर्णय क्र. डब्ल्यूपीएम-१३२१/प्र.क्र.२४२/२१/ शिक्षण-२
प्रस्तावना: -होमिओपॅथी पदवी ( बी. एच. एम.एस.) अभ्यासक्रमाचे मातोश्री आसराबाई दराडे होमिओपॅथी महाविद्यालय, मु. पो. बाभूळगाव,ता.येवलानाशिक , हे नवीन महाविद्यालय सुरु करण्याच्या अनुषंगाने जगदंबा एज्युकेशन सोसायटी, नाशिक या संस्थेस संदर्भाधीन पत्र क्रमांक १० अन्वये " ना हरकत प्रमाणपत्र” निर्गमित करण्यात आले होते.तसेच, संदर्भाधीन क्रमांक ९ नुसार बी. एच. एम. एस. अभ्यासक्रमाचे उक्त महाविद्यालय सुरु करण्यास महाराष्ट्र आरोग्य विज्ञान विद्यापीठाने संलग्निकरणाचे संमतीपत्र (Consent of Affiliation) देखील प्रदान केले होते. तथापि, सदर नवीन होमिओपॅथी महाविद्यालय सुरु करण्यास आयुष मंत्रालय, भारत सरकार यांच्या संदर्भ क्र.८ वरील दिनांक ११/०८/२०१८ रोजीच्या पत्रान्वये मान्यता नाकारण्यात आली होती. केंद्र शासनाच्या सदर निर्णयाविरुध्द संस्थेने दाखल केलेल्या रिट याचिका क्रमांक ९४५८/२०१८ यामध्ये मा.उच्च न्यायालय, मुंबई यांच्या दिनांक १६/१०/२०१८ रोजीच्या अंतरिम आदेशाद्वारे विद्यार्थी प्रवेशित करण्याची संस्थेची विनंती मान्य करण्यात आली होती. त्यास अनुसरुन सन २०१८-१९ या शैक्षणिक वर्षात राज्य सामाईक प्रवेश परीक्षा कक्षाद्वारे सदर संस्थेच्या महाविद्यालयात विद्यार्थी प्रवेशित करण्यात आलेले आहेत. तसेच सन २०१९-२० या शैक्षणिक वर्षात देखील संस्थेद्वारे मा.उच्च न्यायालय, मुंबई येथे दाखल रिट याचिका क्रमांक ९८६७/२०१९ या प्रकरणामध्येही विद्यार्थी प्रवेशित करण्याबाबत मा. न्यायालयाचे दिनांक २५/०९/२०१९ रोजीचे अंतरिम आदेशाद्वारे संस्थेची विनंती मान्य करण्यात आली असून त्याआधारे राज्य सामाईक प्रवेश परीक्षा कक्षाद्वारे सन २०१९-२० या शैक्षणिक वर्षामध्ये विद्यार्थी प्रवेशित करण्यात आले आहेत. सन २०१८-१९ व सन २०१९-२० या शैक्षणिक वर्षामध्ये उक्त महाविद्यालयात अनुक्रमे ६० व ५८ इतके विद्यार्थी बी.एच.एम.एस.
अभ्यासक्रमास प्रवेशित करण्यात आले आहेत. सदर प्रवेशांपैकी काही विद्यार्थ्यांच्या प्रवेशांना प्रवेश नियामक प्राधिकरण यांची मान्यता प्राप्त झालेली असून काही विद्यार्थ्यांचे प्रवेश अमान्य करण्यात आलेले आहेत.
दरम्यानच्या कालावधीत मा. न्यायालयाने दिलेल्या आदेशानुसार केंद्रशासनाने सदर महाविद्यालयाची पुन:श्च तपासणी करुन संस्थेच्या नवीन होमिओपॅथी महाविद्यालयास दिनांक १३/०४/२०२१ रोजीच्या आदेशाद्वारे मान्यता नाकारली आहे. सदर निर्णयाविरुध्द संस्थेने मा.उच्च न्यायालय, मुंबई येथे रिट याचिका (स्टॅम्प) क्रमांक १०९३२/२०२१ दाखल केली होती. सदर याचिका मा.उच्च न्यायालयाने खारिज केली असून त्याविरुध्द संस्थेद्वारे मा. सर्वोच्च न्यायालयात दाखल अपीलही {स्पेशल लिव्ह टू अपील (सी) क्र. ११९०१/२०२१}, दिनांक ०९/०८/२०२१ रोजीच्या आदेशाद्वारे फेटाळण्यात आले आहे. यामुळे बाधित झालेल्या सन २०१८-१९ व सन २०१९-२० या शैक्षणिक वर्षात प्रवेशित विद्यार्थ्यांनी त्यांचे राखून ठेवलेले निकाल घोषित करण्याबाबत व त्यांची अन्य महाविद्यालयात बदली करण्याबाबत मा. उच्च न्यायालय, मुंबई येथे अनुक्रमे रिट याचिका क्रमांक ५५३५/२०२१ आणि रिट याचिका (स्टॅम्प) क्रमांक ९९७५०/२०२० या याचिका दाखल केल्या आहेत. सदर पार्श्वभूमीवर उक्त प्रवेशित विद्यार्थ्यांचे अन्य खाजगी होमिओपॅथी महाविद्यालयात स्थलांतर करणे योग्य राहिल, अशी आयुष संचालनालयाद्वारे धारणा व्यक्त करण्यात आली आहे.
वरील तपशील विचारात घेता, उक्त महाविद्यालय सध्या कायदेशीरदृष्टया अस्तित्वात नाही. मा.उच्च न्यायालयातील रिट याचिका क्रमांक ९४५८/२०१८ व रिट याचिका क्रमांक ९८६७/२०१९ या प्रकरणातील अंतरिम आदेशांच्या आधारे सदर होमिओपॅथी महाविद्यालयात सन २०१८-१९ आणि सन २०१९-२० या शैक्षणिक वर्षामध्ये बी.एच.एम.एस. अभ्यासक्रमास प्रवेशित झालेल्या विद्यार्थ्यांचे शैक्षणिक भवितव्य विचारात घेऊन त्यांचा उर्वरित अभ्यासक्रम पूर्ण करण्याच्या अनुषंगाने राज्यातील इतर खाजगी होमिओपॅथी महाविद्यालयात बदली/ स्थलांतर करण्यासंदर्भात निर्णय घेण्याची बाब शासनाच्या विचाराधीन होती.
पृष्ठ ५ पैकी २
# Page 3
शासन निर्णय क्र. डब्ल्यूपीएम-१३२१/प्र.क्र.२४२/२१/ शिक्षण-२
शासन निर्णय:- सन २०१८-१९ व सन २०१९-२० या शैक्षणिक वर्षात जगदंबा एज्युकेशन सोसायटीचे मातोश्री आसराबाई दराडे होमिओपॅथी महाविद्यालय, मु.पो. बाभूळगाव, ता.येवला, नाशिक या होमिओपॅथी महाविद्यालयात प्रवेशित झालेल्या पात्र विद्यार्थ्यांना राज्यातील इतर मान्यताप्राप्त खाजगी विनाअनुदानित होमिओपॅथी महाविद्यालयात रिक्त जागांवर त्यांचा उर्वरित अभ्यासक्रम पूर्ण करण्याच्या अनुषंगाने बदली/ स्थलांतर करण्यास शासनाची मान्यता देण्यात येत आहे.
२. उक्त प्रवेशित विद्यार्थ्यांपैकी जे विद्यार्थी विहित प्रक्रियेद्वारे प्रवेशित झाले आहेत व ज्यांच्या प्रवेशांना प्रवेश नियामक प्राधिकरणामार्फत मान्यता प्राप्त असेल, तेच विद्यार्थी अन्य महाविद्यालयात बदलीस पात्र असतील.
३. सदर स्थलांतर/बदलीस मान्यता ही उक्त महाविद्यालयांत प्रवेशित विद्यार्थ्यांचे शैक्षणिक भवितव्य विचारात घेऊन देण्यात येत आहे. तथापि, सदर मान्यता ही संबंधित न्यायालयीन प्रकरणांतील आदेशांस तसेच यथास्थिती केंद्रशासनाच्या मान्यतेस अधीन राहून देण्यात येत आहे.
४. सदर स्थलांतर / बदलीकरिता महाविद्यालय वाटप करण्याच्या अनुषंगाने खालीलप्रमाणे कार्यवाही करण्यात येईल.
(9) विद्यार्थ्यांना महाविद्यालय वाटप करण्यासाठी “महाराष्ट्र आरोग्य विज्ञान विद्यापीठ, नाशिक” हे सक्षम प्राधिकरण असेल.
(२) सन २०१८-१९ आणि सन २०१९-२० या शैक्षणिक वर्षात प्रवेशित मधील विद्यार्थ्यांना इतर खाजगी होमिओपॅथी महाविद्यालयात स्थलांतर करण्याच्या अनुषंगाने विद्यापीठाच्या यापूर्वीच्या बी.एच.एम.एस अभ्यासक्रमाच्या संबंधित वर्षाच्या परीक्षेचा निकाल घोषित झाल्यानंतर उपलब्ध असणाऱ्या रिक्त जागा विचारात घेण्यात येतील.
(३) महाविद्यालय बदलून मिळण्याच्या अनुषंगाने ज्या खाजगी होमिओपॅथी महाविद्यालयात बी.एच.एम.एस. अभ्यासक्रमाच्या संबंधित वर्षाच्या जागा रिक्त आहेत अशा महाविद्यालयांचे पसंतीक्रम विद्यार्थ्यांकडून भरून घेण्यात येतील. पसंतीक्रम भरण्यापूर्वी विद्यार्थ्यांना त्यांच्याकरिता उपलब्ध असलेल्या महाविद्यालयनिहाय रिक्त जागांची माहिती व शैक्षणिक शुल्कांची माहिती तपशिलासह उपलब्ध करुन देण्यात येईल.
(४) प्रथम उक्त संस्थेतील बी. एच. एम. एस. अभ्यासक्रमाच्या सर्व पात्र विद्यार्थ्याच्या गुणवत्ता याद्या तयार करून विद्यापीठाच्या संकेतस्थळावर प्रसिध्द करण्यात येतील. प्रथम वर्षाच्या विद्यार्थ्यांची गुणवत्ता यादी तयार करण्यासाठी त्यांना “नीट” या सामाईक प्रवेश परीक्षेत प्राप्त झालेले एकूण गुण आधार मानण्यात येतील. इतर वर्षाच्या गुणवत्ता याद्या तयार करण्यासाठी त्यांना विद्यापीठाच्या लगतच्या परीक्षेत (Term) प्राप्त झालेले एकूण गुण विचारात घेण्यात येतील व त्यानुसार महाविद्यालय वाटप करण्याची कार्यवाही करण्यात येईल.
(4) महाविद्यालय वाटप करण्यासंदर्भातील प्रत्येक सूचना/अधिसूचना / माहिती व तत्सम आवश्यक प्रसिध्दीपत्रक विद्यापीठाच्या संकेतस्थळावर प्रसिद्ध करण्यात येईल.
(६) सदर महाविद्यालय वाटप प्रक्रिया अपवादात्मक परिस्थितीत करण्यात येत असल्याने सामान्य प्रवेश प्रक्रियेस लागू असणारे अन्य नियम, जसे की आरक्षण लागू राहणार नाही. तथापि, विद्यार्थ्यांना त्यांच्या बदलीपूर्वी भारत सरकारच्या वा राज्य शासनाच्या शैक्षणिक शुल्क
पृष्ठ ५ पैकी ३
# Page 4
शासन निर्णय क्र. डब्ल्यूपीएम-१३२१/प्र.क्र.२४२/२१/ शिक्षण-२
प्रतिपूर्ती / शिष्यवृत्ती योजनेचा जो लाभ अनुज्ञेय होता, तो लाभ महाविद्यालय बदलीनंतरही योग्य त्या फेरफारांसह लागू राहील.
(७) सक्षम प्राधिकरणाने निश्चित केलेल्या शुल्कापेक्षा कोणतेही अतिरिक्त शुल्क सदर विद्यार्थ्यांकडून संबंधित संस्थेस घेता येणार नाही.
(८) वरील मार्गदर्शक सूचनांनुसार महाराष्ट्र आरोग्य विज्ञान विद्यापीठ हे विद्यार्थ्यांना महाविद्यालय वाटपाची कार्यवाही तातडीने करेल. सदर प्रक्रियेत आयुष संचालनालयाद्वारे विद्यापीठास आवश्यक मार्गदर्शन/सहकार्य करण्यात येईल. यासंदर्भातील कार्यपुर्तता अहवाल विद्यापीठामार्फत व आयुष संचालनालयामार्फत शासनास सादर करण्यात येईल.
(९) महाविद्यालय वाटप करण्याच्या अनुषंगाने करावयाच्या कार्यवाहीकरिता महाराष्ट्र आरोग्य विज्ञान, नाशिक यांच्यामार्फत विद्यार्थ्यांकडून कोणतेही शुल्क वसूल करता येणार नाही.
----------------------------------------------------------------------------------------
| सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध |
| करण्यात आला असून त्याचा संकेताक २०२११०१३१६४४१७२६१३ असा आहे. हा आदेश डिजीटल स्वाक्षरीने |
| साक्षांकित करुन काढण्यात येत आहे. |
----------------------------------------------------------------------------------------
महाराष्ट्राचे राज्यपालांच्या आदेशानुसार व नावाने,
AJIT TUKARAM
SASULKAR
(अजित सासुलकर) अवर सचिव, महाराष्ट्र शासन
प्रत, मा. राज्यपाल यांचे सचिव, राज्यपाल सचिवालय, राजभवन, मलबार हिल, मुंबई.
मा.सभापती, महाराष्ट्र विधानपरिषद यांचे सचिव, विधान भवन, मुंबई.
मा. अध्यक्ष, महाराष्ट्र विधानसभा यांचे सचिव, विधान भवन, मुंबई.
मा. मुख्यमंत्र्यांचे प्रधान सचिव, मंत्रालय, मुंबई.
मा. विरोधी पक्ष नेता, महाराष्ट्र विधानपरिषद यांचे सचिव, विधान भवन, मुंबई.
मा. विरोधी पक्ष नेता, महाराष्ट्र विधानसभा यांचे सचिव, विधान भवन, मुंबई.
मा. मंत्री, वैद्यकीय शिक्षण यांचे खाजगी सचिव, मंत्रालय, मुंबई.
मा.राज्यमंत्री, वैद्यकीय शिक्षण यांचे खाजगी सचिव, मंत्रालय, मुंबई.
मा. मुख्य सचिव, महाराष्ट्र शासन, मंत्रालय, मुंबई.
सचिव, वैद्यकीय शिक्षण व औषधीद्रव्ये विभाग यांचे स्वीय सहाय्यक, मंत्रालय, मुंबई.
पृष्ठ ५ पैकी ४
# Page 5
शासन निर्णय क्र. डब्ल्यूपीएम-१३२१/प्र.क्र.२४२/२१/ शिक्षण-२
सचिव,आयुष मंत्रालय, भारत सरकार, आयुष भवन,बी ब्लॉक,जीपीओ कॉम्प्लेक्स, आयएनएन, नवी दिल्ली-११००२३
सचिव, राष्ट्रीय होमिओपॅथी आयोग,जवाहरलाल नेहरु भारतीय चिकित्सा एवं होमिओपॅथी अनुसंधान भवन, ६१–६५, इन्स्टिटयूशनल एरिया, डी ब्लॉकसमोर, जनक पुरी, नवी दिल्ली-१११०५८.
महासंचालक, माहिती व जनसंपर्क संचालनालय, मंत्रालय, मुंबई आयुक्त, राज्य सामाईक प्रवेश परीक्षा कक्ष, एक्सलसियर थिएटर बिल्डींग, फोर्ट, मुंबई - ४००००१.
सचिव, प्रवेश नियामक प्राधिकरण, ९ वा मजला, एक्सलसियर थिएटर बिल्डींग, फोर्ट, मुंबई-४०० ००१.
सचिव, शुल्क नियामक प्राधिकरण, शासकीय तंत्रनिकेतन इमारत, खेरवाडी, बांद्रा (पूर्व), मुंबई.
संचालक,आयुष संचालनालय, महाराष्ट्र राज्य, मुंबई.
कुलसचिव, महाराष्ट्र आरोग्य विज्ञान विद्यापीठ, नाशिक सचिव,जगदंबा एज्युकेशन सोसायटी, येवला, ता.येवला,जि.नाशिक-४२३ ४०१.
प्राचार्य, मातोश्री आसराबाई दराडे होमिओपॅथी महाविद्यालय, मु.पो.बाभूळगाव,ता.येवला,नाशिक.
अवर सचिव(शिक्षण-१), वैद्यकीय शिक्षण व औषधीद्रव्ये विभाग, मंत्रालय, मुंबई.
निवड नस्ती (कार्यासन शिक्षण-२).
पृष्ठ ५ पैकी ५