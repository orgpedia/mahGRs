# Page 1
विभागाच्या नियंत्रणाखालील शासकीय वैद्यकीय / दंत/आयुर्वेद महाविद्यालये व रुग्णालयांची रुपये २५.०० कोटी व त्यापेक्षा जास्त अंदाजपत्रकीय किंमतीची बांधकामे करण्याकरीता केंद्र शासनाच्या अधिपत्याखालील सार्वजनिक उपक्रम कंपनीस शासनाच्या पॅनलवर घेण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक : बांधका-२०२३/प्र.क्र.३८२/प्रशा-१
गो.ते.रुग्णालय आवार, नवीन मंत्रालय, ९ वा मजला,
लोकमान्य टिळक मार्ग, मुंबई - ४००००१.
दिनांक : १२ ऑक्टोंबर, २०२३
वाचा : १) वैद्यकीय शिक्षण व औषधीद्रव्ये विभाग, शासन निर्णय क्रमांक : पीएमसी २०१७/१११५/प्र.क्र.४२३ / प्रशा-१, दिनांक २४-१२-२०१८
२) हिंदुस्थान स्टीलवर्क्स स्टीलवर्क्स कंस्ट्रक्शन लिमिटेड यांचे पत्र क्रमांक: एचएससीएल/एसझेड/बीएनजी/ईओआय/२०२३/४१९, दिनांक १८-०७-२०२३ प्रस्तावना : वैद्यकीय शिक्षण व औषधी द्रव्ये विभागाच्या नियंत्रणाखालील शासकीय वैद्यकीय/दंत/आयुर्वेद महाविद्यालये व रुग्णालयांची रुपये २५.०० कोटी व त्यापेक्षा जास्त अंदाजपत्रकीय किंमतीची बांधकामे केंद्र शासनाच्या अधिपत्याखालील प्रामुख्याने रुग्णालयीन बांधकामाशी संबंधित एचएससीसी (इंडिया) लिमिटेड, एचएलएल (एचएलएल इन्फ्राटेक सर्व्हिसेस (HITES), एनबीसीसी (नॅशनल बिल्डींग्ज कॉर्पोरेशन लि.), इंजिनिअरींग प्रोजेक्टस् (इंडिया), लिमिटेड, ब्रिज अँड रुफ कंपनी लिमिटेड (इंडिया), टेलिकम्युनिकेशनस कंन्सलटंटस इंडिया लिमिटेड व मेकॉन लिमिटेड या सार्वजनिक उपक्रम असलेल्या कंपनींकडून तसेच केंद्र शासनाच्या अधिपत्याखालील बांधकामविषयक बाबींशी संबंधित असलेल्या अन्य सार्वजनिक उपक्रम कंपनीने भविष्यात बांधकामांसाठी स्वारस्यता दर्शविल्यास सदर सार्वजनिक उपक्रम कंपनीसही शासनाच्या पॅनलवर घेण्याचा पर्याय खुला ठेवण्यास दिनांक २४ डिसेंबर, २०१८ रोजीच्या शासन निर्णयान्वये मान्यता देण्यात आली आहे. त्यास अनुसरून हिंदुस्तान स्टील वर्क्स कंस्ट्रक्शन लि. (HSCL) या केंद्र शासनाच्या उपक्रम कंपनीस सदर पॅनलवर घेण्याचे शासन विचाराधीन होते.
शासन निर्णय :
हिंदुस्तान स्टीलवर्क्स कंस्ट्रक्शन लि. (HSCL) या कंपनीने, या विभागाच्या अधिपत्याखालील वैद्यकीय महाविद्यालये व रुग्णालये यांच्या बांधकामासाठी संदर्भाधीन क्र. २
# Page 2
शासन निर्णय क्रमांकः बांधका-२०२३/प्र.क्र.३८२/प्रशा-१
येथील पत्रान्वये स्वारस्यता दर्शविलेली आहे. सदर कंपनी ही केंद्र शासनाच्या उपक्रम असलेली NBCC (I) Ltd. या कंपनीची Subsidiary कंपनी आहे.
२. सदर कंपनी महाराष्ट्र राज्यात अथवा इतर राज्यात काळ्या यादीतील (Black Listed) कंपनी नसावी, तसेच कंपनीच्या वैद्यकीय शिक्षण विभागाची महाविद्यालये व रुग्णालयांच्या बांधकामाबाबतचा दर्जा चांगला असावा इत्यादी अटींच्या अधीन राहून विभागाच्या दिनांक २४ डिसेंबर, २०१८ च्या शासन निर्णयातील तरतुदीस अनुसरून हिंदुस्तान स्टीलवर्क्स कंस्ट्रक्शन लि. (HSCL), बंगलुरु या केंद्र शासनाच्या अधिपत्याखालील सार्वजनिक उपक्रम कंपनीस शासनाच्या पॅनलवर घेण्यास व त्यांच्याकडून विभागाच्या अधिपत्याखालील महाविद्यालये व रुग्णालयांची रु.२५.०० कोटी व त्यापेक्षा अधिक अंदाजपत्रकीय किंमतीच्या बांधकामाबाबत प्रकल्प व्यवस्थापन सल्लागार म्हणून विहित कार्यपध्दतीने देकार मागविण्यास या शासननिर्णयान्वये मान्यता देण्यात येत आहे.
# Page 3