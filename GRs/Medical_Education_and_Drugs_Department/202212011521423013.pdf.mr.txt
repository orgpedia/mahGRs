# Page 1
शासकीय व शासन अनुदानित होमिओपॅथी या आयुष अभ्यासक्रमाच्या महाविद्यालयातील पदवी व पदव्युत्तर विद्यार्थ्यांसाठी शैक्षणिक शुल्काचे दर निश्चित करण्याबाबत
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्र. एमईडी- १०२२/प्र.क्र.३५१/२२/ शिक्षण-२,
नववा मजला, गोकुळदास तेजपाल रुग्णालय आवार, नवीन मंत्रालय,
लोकमान्य टिळक मार्ग, मुंबई ४००००१,
दिनांक : ३०/११/२०२२
वाचा :- १) वैद्यकीय शिक्षण व औषधी द्रव्ये विभाग, शासन निर्णय क्रमांक - एमईडी – १००३/सीआर-२०८/०३/शिक्षण-२, दिनांक ०६/०९/२००३.
२) वैद्यकीय शिक्षण व औषधी द्रव्ये विभाग, शासन निर्णय क्रमांक -
एमईडी-१००७/६२८/प्र.क्र.-१४८/०७/शिक्षण-२, दिनांक ०१/०३/२०११.
३) वैद्यकीय शिक्षण व औषधी द्रव्ये विभाग, शासन निर्णय क्रमांक -
एमईडी - २०१६ / सीआर-१८५/१६/शिक्षण-१, दिनांक २२/११/२०२२.
४) वैद्यकीय शिक्षण व औषधी द्रव्ये विभाग, शासन निर्णय क्रमांक -
एमईडी-१०२२/प्र.क्र.३६८/२२/शिक्षण-२, दिनांक २४/११/२०२२.
प्रस्तावना:- राज्यातील शासकीय व शासन अनुदानित महाविद्यालयातील विविध आरोग्य विज्ञान अभ्यासक्रमांच्या महाविद्यालयातील शैक्षणिक शुल्काचे दर शासन निर्णय दिनांक ०१/०३/२०११ अन्वये निश्चित करण्यात आले आहेत. तथापि, सदर शैक्षणिक शुल्काचे दर निश्चित करतेवेळी राज्यात कोणतेही शासकीय अथवा शासन अनुदानित होमिओपॅथी महाविद्यालय अस्तित्वात नसल्याने, होमिओपॅथी अभ्यासक्रमासाठी शैक्षणिक शुल्काचे दर निश्चित करण्यात आलेले नाहीत.
आता सन २०२२-२३ पासून राज्यात शासकीय होमिओपॅथी महाविद्यालय, जळगाव हे नविन होमिओपॅथी महाविद्यालय सुरू करण्यास व विद्यार्थी प्रवेशित करण्यास मान्यता प्राप्त झाली आहे. त्यानुषंगाने शासकीय/शासन अनुदानित होमिओपॅथी अभ्यासक्रमाच्या शैक्षणिक शुल्काचे दर निश्चित करण्याची बाब शासनाच्या विचाराधीन होती.
शासन निर्णय : - शासकीय तसेच शासन अनुदानित होमिओपॅथी महाविद्यालयातील पदवी व पदव्युत्तर अभ्यासक्रमाचे शैक्षणिक शुल्काचे दर हे शासन निर्णय दिनांक ०१/०३/२०११ मधील तरतुदीनुसार आयुर्वेद व युनानी या अभ्यासक्रमाच्या सन २०२२-२३ या शैक्षणिक वर्षाच्या शैक्षणिक शुल्काच्या दराप्रमाणे आकारण्यास शासनाची मान्यता प्रदान करण्यात येत आहे.
२. सदर शुल्क हे सन २०२२-२३ या शैक्षणिक वर्षापासून लागू करण्यात येत असून सन २०२३-२४ पासून त्यापुढील प्रत्येक शैक्षणिक वर्षी सदर सदर शैक्षणिक शुल्कात दिनांक ०१/०३/२०११ रोजीच्या शासन निर्णयात नमूद केल्यानुसार १० टक्के एवढी वाढ पुढील शुल्क निश्चित होईपर्यंत करण्यात येईल.
३. शैक्षणिक शुल्काव्यतिरिक्त विकास निधी, प्रवेश शुल्क, जिमखाना शुल्क, वसतिगृह शुल्क, ग्रंथालय अनामत व ग्रंथालय शुल्क इत्यादी शुल्कांचे दर हे देखील आयुर्वेद / युनानी अभ्यासक्रमासाठी लागू असलेल्या प्रचलित दराने देय राहतील.
# Page 2
शासन निर्णय क्रमांकः एमईडी-१०२२/प्र.क्र.३५१/२२/शि-२
४. विकास निधी, प्रवेश शुल्क, जिमखाना शुल्क, वसतीगृह शुल्क, ग्रंथालय अनामत रक्कम व अतिरिक्त शुल्क इत्यादी संबंधित अधिष्ठातांच्या नांवे असलेल्या महाविद्यालयाच्या स्वीय प्रपंची खात्यात (पीएलए) जमा करण्यात यावे.