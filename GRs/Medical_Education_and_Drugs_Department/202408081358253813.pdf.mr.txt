# Page 1
---------------------------------------
| शासकीय वैद्यकीय महाविद्यालय, अंबरनाथ |
| या नवनिर्मित महाविद्यालयाकरीता इमारती |
| भाडयाने घेण्यास मंजूरी देण्याबाबत. |
---------------------------------------
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः इभाडे-०८२४/प्र.क्र.३२२/प्रशा-२
गो.ते. रुग्णालय आवार, नवीन मंत्रालय, ९ वा मजला,
लोकमान्य टिळक मार्ग, मुंबई ४०० ००१
तारीख: ०८ ऑगस्ट २०२४
वाचा :-
१.शासन निर्णय, वित्त विभाग, क्रमांक : विअप्र-२०१३/प्र.क्र.३०/२०१३/विनियम भाग-२,
दिनांक १७.०४.२०१५
२.शासन निर्णय वैद्यकीय शिक्षण व औषधी द्रव्ये विभाग, क्रमांकः एमईडी-
२०२२/प्र.क्र.२२९/शिक्षण-१, दिनांक १४.०७.२०२३
३.आयुक्त, वैद्यकीय शिक्षण व संशोधन संचालनालय यांचे पत्र क्र. डीएमईआर-
१२०११/५/२०२३-ईडीयु, दिनांक ०५.०४.२०२४
४.आयुक्त, वैद्यकीय शिक्षण व संशोधन संचालनालय यांचे पत्र क्र. डीएमईआर-
१२०११/१८/२०२२-ईडीयु, दिनांक २८.०२.२०२४
प्रस्तावना:-
शासकीय वैद्यकीय महाविद्यालय, अंबरनाथ येथे १०० विद्यार्थी प्रवेश क्षमतेचे नवीन शासकीय
वैद्यकीय महाविद्यालय व त्यास संलग्नीत ४३० रुग्णखाटांचे रुग्णालय सुरु करण्यास शासनाने संदर्भ
क्र. २ वरील दिनांक १४.०७.२०२३ रोजीच्या शासन निर्णयान्वये मंजूरी प्रदान केली आहे. शासकीय
वैद्यकीय महाविद्यालय, अंबरनाथ येथील इमारतीचे बांधकाम पूर्ण होण्यास बराच कालावधी लागणार
आहे. त्यामुळे उक्त महाविद्यालयाकरीता राष्ट्रीय आयुर्विज्ञान आयोगाच्या मानकांची पुर्तता होण्याच्या
दृष्ट्टीने विद्यार्थ्यांचे वसतीगृह, निवासी डॉक्टर वसतिगृह, वर्ग-१ ते वर्ग-४ संवर्गातील
अधिकारी/कर्मचारी निवासस्थान याकरीता शासकीय/निमशासकीय इमारती भाडेतत्वावर उपलब्ध
करुन घेणे आवश्यक आहे. यास्तव, वापरास तयार असलेली सोनिवली, बदलापूर येथील
बी.एस.यु.पी. योजनेंतर्गत बांधण्यात आलेल्या १० इमारती शासकीय दराने भाडेतत्वावर घेण्यास
मान्यता देण्याची बाब शासनाच्या विचाराधीन होती.
शासन निर्णय:-
अंबरनाथ येथील १०० विद्यार्थी प्रवेश क्षमतेचे नवनिर्मित शासकीय वैद्यकीय महाविद्यालय
कार्यान्वित करण्यासाठी तसेच, राष्ट्रीय आयुर्विज्ञान आयोग यांच्या मानकांची पुर्तता होण्याच्या दृष्ट्टीने
बदलापूर पश्चिम विभागात मौजे सोनविली येथे बी.एस.यु.पी. योजनेअंतर्गत बांधण्यात आलेल्या इमारत
क्र. २१,२२,२३,२४,२५,२७,२८,२९,३० व ३१ अशा एकूण १० इमारतीकरीता (प्रति इमारत क्षेत्रफळ
# Page 2
शासन निर्णय क्रमांकः इभाडे-०८२४/प्र.क्र.३२२/प्रशा-२, दिनांक ०८ ऑगस्ट २०२४.
५८३.३ चौ.मी.) सार्वजनिक बांधकाम कार्यालयाकडून निश्चित केलेल्या प्रतिमाह १०,४८,०४०/-
प्रमाणे एकूण रु. १,२५,७६,४८०/- (जी.एस.टी कर व स्थानिक स्वराज्य संस्थांच्या कराव्यतिरिक्त)
(अक्षरी रुपये एक कोटी पंचवीस लाख शहात्तर हजार चारशे ऐंशी फक्त इतके वार्षिक भाडे अदा
करण्यास मान्यता देण्यात येत आहे.
२. सदर भाडेकरार इमारत महाविद्यालयास उपलब्ध करुन दिलेल्या दिनांकापासून अंमलात
येईल व त्याची मुदत ०३ वर्ष कालावधी व त्यानंतर महाविद्यालयाच्या आवश्यकतेप्रमाणे जोपयंत
शासकीय इमारत उपलब्ध होत नाही तो पयंत टप्प्याटप्प्याने मुदतवाढ शासन मान्यतेने करता येईल.
३. शासन निर्णय, वित्त विभाग, क्रमांक: विअप्र-२०१३/प्र.क्र.३०/२०१३/विनियम भाग-२, दिनांक
१७.०४.२०१५ अन्वये तसेच वित्तीय अधिकार नियम पुस्तिका भाग-१, उप विभाग -१, अनुक्रमांक-१०
अनुसार प्रशासकीय विभागास असलेल्या अधिकारान्वये हा शासन निर्णय निर्गमित करण्यात येत आहे.
४. याबाबतचा सामंजस्य करार अधिष्ट्ठाता, शासकीय वैद्यकीय महाविद्यालय, अंबरनाथ यांनी
संस्थास्तरावर करावा.
५. यावर होणारा खर्च शासकीय वैद्यकीय महाविद्यालय, अंबरनाथ या संस्थेच्या (२२१० K१२१)
लेखाशिषांतर्गत (१४) भाडेपट्टी व कर या उद्दिष्ट्टांतर्गत उपलब्ध अनुदानातून भागविण्यात यावा.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर