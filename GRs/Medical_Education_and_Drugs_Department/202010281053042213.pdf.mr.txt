# Page 1
महाराष्ट्र आरोग्य विज्ञान विद्यापीठ, नाशिक.
कुलगुरु व प्र-कुलगुरु या पदांकरिता ७ व्या वेतन आयोगाच्या शिफारशी लागू करणेबाबत...
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्र.मआवि-२०१९/प्र.क्र.०६(भाग-१)/१९/शिक्षण-१.
९वा मजला, गो.ते.रूग्णालय संकुल, लोकमान्य टिळक मार्ग, मंत्रालय, मुंबई - ४०० ००१.
दिनांक:२८ ऑक्टोबर, २०२०.
वाचा: १. शासन निर्णय, वैद्यकीय शिक्षण व औषधी द्रव्ये विभाग क्र.मआवि-६९८ /प्र.क्र.४/९८/दंत, दि.२१.०८.१९९८.
२. शासन निर्णय, वैद्यकीय शिक्षण व औषधी द्रव्ये विभाग क्र. मआवि- १६९८ /प्र.क्र.४/९८/दंत, दि.१५.०२.१९९९.
३. शासन निर्णय, वैद्यकीय शिक्षण व औषधी द्रव्ये विभाग क्र.मआवि १०९९ /प्र.क्र.६३/९९/शिक्षण- १, दि.३०.०५.२०००.
४. शासन निर्णय, वैद्यकीय शिक्षण व औषधी द्रव्ये विभाग क्र.मआवि-१०९९ /प्र.क्र.१७/शिक्षण-१, दि.१७.०२.२००५.
५. भारत सरकार, मनुष्यबळ विकास मंत्रालय (शिक्षण विभाग) नवी दिल्ली यांचे पत्र क्र.१/३२/२००६-यु.(प) दि.३१.१२.२००८.
६. विद्यापीठ अनुदान आयोगाचे पत्र क्र. एफ १-२/२००९ (इसी), दि.२९.०६.२००९.
७. शासन निर्णय, वैद्यकीय शिक्षण व औषधी द्रव्ये विभाग क्र. मआवि - २००९ /प्र.क्र.१२९/०९/शिक्षण-१, दि.०५.०३.२०१०.
८. विद्यापीठ अनुदान आयोगाचे पत्र क्र.एफ क्र.११-१/२०१७(सीयु), दि.१८.०१.२०१८.
९. शासन निर्णय वित्त विभाग क्र. वेपूर २०१८/प्र.क्र.४४/सेवा-९, दि.०१.०१.२०१९.
१०. शासन अधिसूचना वित्त विभाग क्र. वेपूर-२०१९/प्र.क्र.१/सेवा-९, दि.३०.०१.२०१९.
११. वित्त विभाग शासन परिपत्रक क्र. वेपूर-२०१९/प्र.क्र.८/सेवा-९, दि.२०.०२.२०१९.
१२. शासन निर्णय उच्च व तंत्र शिक्षण विभाग क्र. एमआयएससी-२०१८/सी.आर.५६ /१८/युएनआय, दि.०८.०३.२०१९.
१३. वित्त विभाग शासन परिपत्रक क्र. वेपूर-२०१९/प्र.क्र.८/सेवा-९, दि.१४.०५.२०१९.
१४. वित्त विभाग शासन परिपत्रक क्र. वेपूर-२०१९/प्र.क्र.८/सेवा-९, दि.३०.०५.२०१९.
१५. कुलसचिव, महाराष्ट्र आरोग्य विज्ञान विद्यापीठ, नाशिक यांचे दि.०१.०६.२०१९ रोजीचे पत्र.
# Page 2
शासन निर्णय क्रमांकः मआवि-२०१९/प्र.क्र.०६ (भाग-१)/१९/शिक्षण-१
१६. शासन निर्णय, वैद्यकीय शिक्षण व औषधी द्रव्ये विभाग क्र. मआवि -
२०१९/प्र.क्र.०६/१९/शिक्षण-१, दि.२०.०८.२०२०
प्रस्तावना: महाराष्ट्र आरोग्य विज्ञान विद्यापीठ अधिनियम, १९९८ मधील कलम १२ मधील तरतूदीमध्ये नमूद करण्यात आलेल्या कुलगुरु, प्र-कुलगुरु, कुलसचिव, परीक्षा नियंत्रक आणि वित्त व लेखा अधिकारी या पाच वैधानिक पदांसह शासनाने दिनांक १५ फेब्रुवारी, १९९९ रोजीच्या शासन निर्णयान्वये विद्यापीठासाठी एकूण ३३ (२८+५) इतकी पदे निर्माण करण्यास मंजुरी प्रदान केली होती.
२. राज्य शासनाने वित्त विभागाच्या संदर्भ क्र.९ येथील दिनांक ०१ जानेवारी, २०१९ रोजीच्या शासन निर्णयान्वये “राज्य वेतन सुधारणा समिती, २०१७”च्या अहवालातील शिफारशी स्वीकृत केलेल्या आहेत. तसेच संदर्भ क्र.१० येथील दिनांक ३० जानेवारी, २०१९ रोजीच्या अधिसूचनेन्वये राज्य शासकीय कर्मचाऱ्यांना दिनांक ०१ जानेवारी, २०१६ पासून सातव्या वेतन आयोगाच्या शिफारशीनुसार सुधारित वेतन संरचना लागू करण्यात आलेली आहे. त्याअनुषंगाने संदर्भ क्र. ११ येथील दिनांक २० फेब्रुवारी, २०१९ रोजीच्या परिपत्रकानुसार प्रारंभिक वेतननिश्चितीबाबत व थकबाकी अदा करण्याबाबत सविस्तर कार्यपध्दती विहीत करण्यात आलेली आहे. त्यानुसार, यापूर्वी शासनामार्फत संदर्भ क्र.१६ येथील दिनांक २० ऑगस्ट, २०२० रोजीच्या शासन निर्णयान्वये महाराष्ट्र आरोग्य विज्ञान विद्यापीठ, नाशिक यांच्याकरीता निर्माण केलेली कुलगुरु, प्र-कुलगुरु, उपकुलसचिव व विजतंत्री ही पदे वगळता अन्य संवर्गांतील अधिकारी व कर्मचाऱ्यांना सातव्या वेतन आयोगाच्या अनुषंगाने सुधारित वेतन संरचना मंजूर करण्यात आली आहे.
३. आता शासनामार्फत महाराष्ट्र आरोग्य विज्ञान विद्यापीठातील 'कुलगुरु' व 'प्र-कुलगुरु' या पदांना, अकृषीक विद्यापीठातील शिक्षकवर्गीय पदांकरिता सातव्या वेतन आयोगाच्या आणि विद्यापीठ अनुदान आयोगाच्या वेतनश्रेणीच्या धर्तीवर वेतन निश्चिती करणे तथा वेतनश्रेणीत सुधारणा करणेबाबतच्या उच्च व तंत्रशिक्षण विभागाच्या संदर्भ क्र. १२ येथील दिनांक ८ मार्च, २०१९ रोजीच्या शासन निर्णयामध्ये नमूद केल्याप्रमाणे सातव्या वेतन आयोगाच्या वेतन श्रेणी लागू करण्यास मा.मंत्रीमंडळाच्या दिनांक ७ ऑक्टोबर, २०२० रोजीच्या बैठकीमध्ये मान्यता देण्यात आली आहे.
त्याअनुषंगाने सदर पदांना विद्यापीठ अनुदान आयोगाच्या वेतनश्रेणीच्या धर्तीवर सातव्या वेतन आयोगाच्या वेतनश्रेणी लागू करण्याची बाब शासनाच्या विचाराधीन होती.
शासन निर्णय: महाराष्ट्र आरोग्य विज्ञान विद्यापीठ, नाशिक यांच्या आस्थापनेवरील ‘कुलगुरु’ व ‘प्र कुलगुरु' या पदांना सातव्या वेतन आयोगाच्या अनुषंगाने दिनांक ०१ जानेवारी, २०१६ पासून सोबतच्या विवरणपत्रात दर्शविल्याप्रमाणे सुधारित वेतन संरचना मंजूर करण्यात येत आहे.
पृष्ठ ५ पैकी २
# Page 3
शासन निर्णय क्रमांकः मआवि-२०१९/प्र.क्र.०६ (भाग-१)/१९/शिक्षण-१
१. महाराष्ट्र आरोग्य विज्ञान विद्यापीठ, नाशिक यांच्या आस्थापनेवरील ‘कुलगुरु’ व ‘प्र कुलगुरु’ या पदांची वेतन निश्चिती संदर्भाधिन क्र.१२ येथील उच्च व तंत्र शिक्षण विभागाच्या दिनांक ८ मार्च, २०१९ रोजीच्या शासन निर्णयामध्ये नमूद केल्याप्रमाणे करण्यात यावी.
२. त्यानुषंगाने ‘कुलगुरु' व ‘प्र-कुलगुरु’ या पदांच्या अनुज्ञेय थकबाकीचे प्रदान संदर्भाधीन क्र.१० येथील शासन अधिसूचना वित्त विभाग दिनांक ३० जानेवारी, २०१९, संदर्भाधीन क्र.११ येथील शासन परिपत्रक वित्त विभाग दिनांक २० फेब्रुवारी, २०१९, संदर्भाधीन क्र.१३ येथील शासन परिपत्रक वित्त विभाग दिनांक १४ मे, २०१९ आणि संदर्भाधीन क्र.१४ येथील शासन परिपत्रक वित्त विभाग दिनांक ३० मे, २०१९ मधील तरतुदींनुसार करण्यात यावे.
३. सुधारित वेतन संरचनेत वेतननिश्चिती करण्याचा विकल्प सदर आदेश निर्गमित झाल्यापासून एक महिन्यात देण्यात यावा.
४. या शासन निर्णयान्वये लागू करण्यात आलेल्या सुधारित वेतन संरचनेमुळे होणारा अतिरिक्त खर्च, वेतन व भत्ते ज्या लेखाशिर्षाखाली खर्ची टाकण्यात येतात त्याच लेखाशीर्षाखाली खर्ची घालण्यात यावा व त्याखालील मंजूर अनुदानातून भागविण्यात यावा. या संदर्भात प्रचलित शासन आदेश / कार्यपध्दतीचा अवलंब करावा.
५. सदर शासन निर्णय वित्त विभागाच्या सेवा-९ कार्यासनाच्या अनौपचारिक संदर्भ क्र.
निरंक, दिनांक १७.०२.२०२० अन्वये दिलेल्या सहमतीस व मा. मंत्रीमंडळाच्या दिनांक ७ ऑक्टोबर, २०२० रोजीच्या मान्यतेस अनुसरुन निर्गमित करण्यात येत आहे.
# Page 4
# Page 5