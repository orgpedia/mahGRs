# Page 1
परभणी येथे १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नित ४३० रुग्णखाटांचे रुग्णालय स्थापन करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः एमईडी-२०२०/प्र.क्र.१९/२०/शिक्षण-१
९ वा मजला, गो.ते.रुग्णालय संकुल, लोकमान्य टिळक मार्ग, मंत्रालय, मुंबई ४०० ००१.
दिनांक:२८.०३. २०२२.
प्रस्तावना : जागतिक आरोग्य संघटनेच्या मानकांप्रमाणे १००० लोकसंख्येसाठी १ डॉक्टर असणे आवश्यक आहे. महाराष्ट्र राज्य हे भारतातील प्रगत राज्य असून शैक्षणिक क्षेत्रात विशेषत: वैद्यकीय शिक्षणाच्या क्षेत्रात अग्रगण्य राज्य मानले जाते. तथापि महाराष्ट्राची आर्थिक पाहणी सन २०२०-२०२१ नुसार महाराष्ट्र राज्यात प्रति १००० लोकसंख्येमागे डॉक्टरांचे प्रमाण ०.८४ इतके आहे. देश पातळीवरील सरासरीच्या (०.९०) दृष्टीने सदर प्रमाण कमी असुन जागतिक आरोग्य संघटनेच्या मानकांप्रमाणे कमी आहे. राज्यात सध्या डॉक्टरांची कमतरता असल्यामुळे वैद्यकीय शिक्षण विभागातील व सार्वजनिक आरोग्य विभागातील डॉक्टरांची बहुतांश पदे रिक्त आहेत. त्यामुळे राज्याच्या निमशहरी, ग्रामीण, दुर्गम व अतिदुर्गम भागातील जनतेस आरोग्यविषयक प्राथमिक सुविधा उपलब्ध करुन देण्यात अडचणी निर्माण होतात. राज्याच्या लोकसंख्येत झालेली वाढ आणि वैद्यकीय शिक्षणाबाबत तसेच आरोग्य सुविधेबाबत निर्माण झालेली जागरुकता लक्षात घेता नवीन शासकीय वैद्यकीय महाविद्यालय सुरु करणे गरजेचे आहे.
परभणी जिल्ह्याचा बराचसा भाग ग्रामीण असल्यामुळे येथील जनतेस दर्जेदार व परवडण्याजोग्या वैद्यकीय सुविधांचा अभाव जाणवत आहे. सद्य:स्थितीत परभणी जिल्ह्यामध्ये सार्वजनिक आरोग्य सेवेची रूग्णालये आहेत. परंतू, या मर्यादित वैद्यकीय सेवेद्वारे संपूर्ण जिल्ह्यास आरोग्य व्यवस्था पुरविण्यास अडचण निर्माण होत आहे. त्यानुषंगाने वैद्यकीय शिक्षण व औषधी द्रव्ये विभागाच्या अधिपत्याखाली परभणी येथे १०० विद्यार्थी प्रवेश क्षमेतेचे नवीन शासकीय वैद्यकीय महाविद्यालय व त्यास संलग्नित ४३० रूग्णखाटांचे रुग्णालय स्थापन करण्याची बाब शासनाच्या विचाराधीन होती.
त्यानुषंगाने सदर प्रस्ताव मा. मंत्रिमंडळाच्या मान्यतेसाठी सादर करण्यात आला होता. त्यास दिनांक ०२.०३.२०२२ रोजीच्या मा. मंत्रिमंडळाच्या बैठकीत मान्यता देण्यात आली आहे. त्यानुषंगाने शासनाने खालीलप्रमाणे निर्णय घेतला आहे.
शासन निर्णयः परभणी येथे १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नित ४३० रुग्णखाटांचे रुग्णालय केंद्र शासनाच्या मान्यतेनंतर सुरु करण्यास मान्यता देण्यात येत आहे.
२. प्रस्तावित शासकीय वैद्यकीय महाविद्यालय व रुग्णालयासाठी शासन निर्णयासोबत जोडलेल्या अनुक्रमे विवरणपत्र “ब व क” मध्ये दर्शविल्याप्रमाणे आवश्यक तेवढी पदनिर्मिती करण्यास आणि पदे
# Page 2
शासन निर्णय क्रमांकः एमईडी-२०२०/प्र.क्र.१९/२०/शिक्षण-१
भरण्यास मान्यता देण्यात येत आहे. यासाठी उच्चस्तरीय समितीच्या मान्यतेची अट शिथील करण्यात येत आहे.
३. नवीन शासकीय वैद्यकीय महाविद्यालय व त्यास संलग्नित रुग्णालयाकरिता राष्ट्रीय आयुर्विज्ञान आयोगाच्या मानकांप्रमाणे परभणी येथील सार्वजनिक आरोग्य विभागाच्या अखत्यारीतील जिल्हा सामान्य रुग्णालय, अस्थिव्यंग रुग्णालय व स्त्री रुग्णालय निकषानुसार आवश्यक जागेसह (स्थावर जंगम मालमत्तेसह) तात्पुरत्या स्वरूपात वैद्यकीय शिक्षण व औषधी द्रव्ये विभागास निःशुल्क वापरास उपलब्ध करण्यास मान्यता देण्यात येत आहे.
४. परभणी येथील नवीन शासकीय वैद्यकीय महाविद्यालय व त्यास संलग्नित रुग्णालयाकरिता मौजे ब्रम्हपूरी, ता. जि. परभणी येथील उद्योग, ऊर्जा व कामगार विभागाने त्यांच्या नावे असलेली गट क्र. २, २०, ४७, ५३ येथील एकूण ५२.०६ हे. आर. ही आवश्यक जमीन महसूल विभागास निःशुल्क हस्तांतरीत करून देण्यास मान्यता देण्यात येत आहे. तसेच सदर जमीन महसूल विभागामार्फत वैद्यकीय शिक्षण विभागास नि: शुल्क हस्तांतरीत करण्यास मान्यता देण्यात येत आहे. तसेच सदर जागेत नविन शासकीय वैद्यकीय महाविद्यालय व संलग्नित रुग्णालय स्थलांतरीत करण्यास मान्यता देण्यात येत आहे.
५. प्रस्तावित शासकीय वैद्यकीय महाविद्यालय व संलग्नित रुग्णालयांसाठी आवश्यक तसेच अतिरिक्त बांधकाम करण्यास व त्यासाठी आवश्यक खर्चास शासन निर्णयासोबत जोडलेल्या विवरणपत्र “अ” मध्ये दर्शविल्याप्रमाणे मान्यता देण्यात येत आहे.
६. प्रस्तावित शासकीय वैद्यकीय महाविद्यालय व रुग्णालयांसाठी एकूण अंदाजित रू.६८२.७६ कोटी (अनावर्ती खर्च सुमारे रु.४२९.६३ कोटी व पहिल्या चार वर्षाकरिता आवर्ती खर्च सुमारे रूपये २५३.१३ कोटी) इतका खर्च अपेक्षित असून शासन निर्णयासोबत जोडलेल्या विवरणपत्र "ड" मध्ये दर्शविल्याप्रमाणे आवश्यक निधी उपलब्ध करुन त्याप्रमाणे खर्चास मान्यता देण्यात येत आहे.
त्याचप्रमाणे आवश्यकता भासल्यास वेळोवेळी पुरक मागणीद्वारे निधी उपलब्ध करण्यास मान्यता देण्यात येत आहे. तसेच, चौथ्या वर्षाप्रमाणे आवश्यक आवर्ती खर्चासाठी प्रति वर्षी सुमारे रूपये ७९.४१ कोटी इतका निधी उपलब्ध करून त्याप्रमाणे खर्चास मान्यता देण्यात येत आहे.
७. या महाविद्यालय व संलग्नित रुग्णालयांकरिता आवश्यक असणारी स्वच्छता, आहार, सुरक्षा, वस्त्र स्वच्छता ही सर्व कामे बाह्यस्त्रोतामार्फत राबविण्यास परवानगी देण्यात येत आहे. सदरची कामे
जाहीर निविदा प्रक्रियेमार्फत ठेकेदारांची नियुक्ती करुन शासनाच्या पूर्व मान्यतेने करुन घेण्यात यावीत.
८. हा शासन निर्णय नियोजन विभागाच्या अनौपचारीक संदर्भ क्रमांक:-२५/१४७५, दिनांक २९.०१.२०२१ तसेच वित्त विभागाच्या अनौपचारीक संदर्भ क्रमांक-४३४/२०२१/व्यय-१३, दिनांक ०३.०९.२०२१ रोजीच्या अभिप्रायानुसार आणि मा.मंत्रीमंडळाच्या दिनांक ०२.०३.२०२२ रोजीच्या मान्यतेनुसार निर्गमित करण्यात येत आहे.
पृष्ठ ७ पैकी २
# Page 3
शासन निर्णय क्रमांकः एमईडी-२०२०/प्र.क्र.१९/२०/शिक्षण-१
# Page 4
# Page 5
# Page 6
# Page 7