# Page 1
गरजू/गरीब रूग्णांच्या उपचारावरील खर्च Crowd Funding माध्यमातून भागविण्यासंबंधी नियमावली/कार्यपध्दती तयार करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक.एमईडी १०२३/प्र.क्र.१३/२३/शिक्षण-२
गो.ते.रुग्णालयाची नवीन इमारत, ९ वा मजला, गो.ते. रुग्णालय संकुल,
लोकमान्य टिळक मार्ग, नवीन मंत्रालय, मुंबई ४०० ००१
दिनांक :- २९/०५/२०२३
प्रस्तावना :- गरीब गरजू रुग्णांवर वैदयकीय उपचार करताना येणारा खर्च हा अनेकदा त्यांच्या कुटुंबीयांच्या आवाक्याबाहेरचा असतो. त्यामुळे अशा रुग्णांवर वैद्यकीय उपचार करण्यासाठी लागणारा निधी उभारण्यासाठी ऑनलाईन पद्धतीने आर्थिक मदत करावी, असे आवाहन करणारी Crowd Funding ची अनेक संकेतस्थळे कार्यरत आहेत. या पध्दतीने हजारो नागरीक Crowd Funding च्या माध्यमातून त्यांच्या आजारपणाच्या उपचारासाठी लागणारा निधी उभारत असतात. यामुळे रूग्ण व त्यांचे नातेवाईक यांना आर्थिक दिलासा मिळतो व योग्य उपचार मिळून अनेक रुग्णांना जीवनदान मिळते. तथापि Crowd Funding च्या माध्यमातून वैदयकीय उपचारासाठी निधी मिळवण्यासाठी कोणतीही नियमावली/कार्यपध्दती शासनाने आजवर विहीत केलेली नाही.
Crowd Funding संकेतस्थळावर रुग्णांच्या व्यथा ऐकून/वाचून अनेक जण सहानुभूतीपोटी शक्य ती आर्थिक मदत संकेतस्थळावर नमूद केलेल्या बँक खात्यामध्ये जमा करतात. जर Crowd Funding च्या माध्यमातून नागरीकांची फसवणूक झाली, तर Crowd Funding सारखी उपयुक्त व्यवस्था बदनाम होऊन लोकांचा विश्वास उडेल व गरीब गरजू रुग्णांसाठी Crowd Funding व्यवस्था उपलब्ध होणार नाही. तसेच Crowd Funding संकेतस्थळांच्या माध्यमातून होणा-या अनियमिततांबद्दल तसेच बोगस Crowd Funding संकेतस्थळांसंबंधी येणा-या बातम्यांमुळे Crowd Funding सारखी उपयुक्त प्रणाली नाहक बदनाम होत आहे. त्यामुळे भविष्यात Crowd Funding व्दारे रुग्णांच्या उपचारासाठी निधी मिळवताना शासन नियमावली/कार्यपध्दती तयार करण्यासाठी राज्यस्तरीय समिती गठीत करण्याची बाब शासनाच्या विचाराधीन होती.
शासन निर्णय:- राज्यात Crowd Funding व्दारे रुग्णांच्या उपचारासाठी निधी मिळवताना अवलंबावयाची शासन नियमावली/कार्यपध्दती तयार करण्यासाठी शासनास शिफारशी सादर करण्याकरिता पुढील प्रमाणे राज्यस्तरीय समिती गठीत करण्यात येत आहे:
--------------------------------------------------------------------------------------------------------------------
| १) | आयुक्त, वैद्यकीय शिक्षण, मुंबई | समिती प्रमुख |
| २) | विशेष पोलीस महानिरीक्षक (सायबर), मुंबई | सदस्य ( गृह विभाग) |
| ३) | श्री.मकरंद कुलकर्णी, उप प्रारूपकार नि-उप सचिव, विधि व न्याय विभाग, मंत्रालय, मुंबई | सदस्य (विधि व न्याय विभाग) ) |
| ४) | श्री.तुळशीदास सोळंके, सहसंचालक, लेखा व कोषागरे, आरोग्य सेवा संचालनालय, मुंबई | सदस्य (वित्त विभाग) |
| ५) | सहसंचालक (दंत), वैद्यकीय शिक्षण व संशोधन संचालनालय, मुंबई | सदस्य सचिव |
--------------------------------------------------------------------------------------------------------------------
# Page 2
शासन निर्णय क्रमांकः एमईडी १०२३/प्र.क्र.१३/२३/शिक्षण-२
२. सदर समितीव्दारे Crowd Funding माध्यमातून रूग्णांच्या उपचारासाठी निधी मिळविण्याकरिता सध्या सुरू असलेल्या कार्यपध्दतीचा अभ्यास करून शासनस्तरावर Crowd Funding करिता नियमावली/कार्यपध्दती तयार करण्यासंबंधी शासनास शिफारशी सादर करण्यात येतील.
३. या संदर्भात समितीने आयुक्त, वैद्यकीय शिक्षण यांचेमार्फत अहवाल २ महिन्यात सादर करणे आवश्यक राहील.
४. उक्त समिती सदस्यांनी त्यांचे नियमित कामकाज सांभाळून समितीचे कामकाज पाहणे आवश्यक राहील. त्याकरिता त्यांना कोणतेही अतिरिक्त मानधन व भत्ते अनुज्ञेय राहणार नाहीत.
५. सदर शासन निर्णय महाराष्ट्र शासनाच्या www.maharashra.gov.in या संकेतस्थळावर उपलब्ध करण्यात आला असून त्याचा संकेतांक २०२३०५२९१७५३०४८७१३ असा आहे. हा शासन निर्णय डिजीटल स्वाक्षरीने साक्षांकित करून काढण्यात येत आहे.
महाराष्ट्राचे राज्यपाल यांच्या आदेशानुसार व नावाने, AJIT TUKARAM
SASULKAR
(अजित सासुलकर)
उप सचिव, महाराष्ट्र शासन प्रत, १. मा.राज्यपाल यांचे सचिव, राज्यपाल सचिवालय, राज भवन, मलबार हिल, मुंबई २. मा.सभापती, महाराष्ट्र विधानपरिषद, मुंबई यांचे सचिव, विधान भवन, मुंबई ३. मा.अध्यक्ष, महाराष्ट्र विधानसभा, मुंबई यांचे सचिव, विधान भवन, मुंबई ४. मा. मुख्यमंत्री यांचे प्रधान सचिव, मंत्रालय, मुंबई ५. मा. मंत्री (वैद्यकीय शिक्षण) यांचे खाजगी सचिव, मंत्रालय, मुंबई ६. मा. विरोधी पक्ष नेता, महाराष्ट्र विधानपरिषद यांचे सचिव, विधान भवन, मुंबई ७. मा.विरोधी पक्ष नेता, महाराष्ट्र विधानसभा यांचे सचिव, विधान भवन, मुंबई ८. मा.मुख्य सचिव, महाराष्ट्र शासन, मंत्रालय, मुंबई ९. अपर मुख्य सचिव, गृह विभाग, मंत्रालय, मुंबई १०. अपर मुख्य सचिव, वित्त विभाग, मंत्रालय, मुंबई ११. अपर मुख्य सचिव, सार्वजनिक आरोग्य विभाग, मंत्रालय, मुंबई १२. प्रधान सचिव, विधि व न्याय विभाग, मंत्रालय, मुंबई १३. सचिव, वैद्यकीय शिक्षण व औषधीद्रव्ये विभाग, मंत्रालय, मुंबई १४. आयुक्त, वैद्यकीय शिक्षण, मुंबई १५. संचालक, वैद्यकीय शिक्षण व संशोधन संचालनालय, मुंबई १६. विशेष पोलीस महानिरीक्षक (सायबर), मुंबई १७. श्री.मकरंद कुलकर्णी, उप प्रारूपकार नि-उप सचिव, विधि व न्याय विभाग, मंत्रालय, मुंबई १८. श्री. तुळशीदास सोळंके, सहसंचालक, लेखा व कोषागरे, आरोग्य सेवा संचालनालय, मुंबई १९. सहसंचालक (दंत), वैद्यकीय शिक्षण व संशोधन संचालनालय, मुंबई २०. महासंचालक, माहिती व जनसंपर्क संचालनालय, मंत्रालय, मुंबई २१. निवडनस्ती (शिक्षण - २ ) पृष्ठ २ पैकी २