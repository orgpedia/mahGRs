# Page 1
केंद्र शासनाच्या आरोग्य व कुटुंब कल्याण विभागाच्या “ साथीचे आजार आणि नैसर्गिक आपत्ती यांचे व्यवस्थापन करण्यासाठी प्रयोगशाळेचे जाळे स्थापित करणेबाबत” या योजनेअंतर्गत विषाणू संशोधन व निदान प्रयोगशाळा (व्हायरल रिसर्च ॲण्ड डायग्नोस्टीक लॅबोरेटरी (व्हीआरडीएल)) राज्यस्तर प्रयोगशाळा व वैद्यकीय महाविद्यालयीन स्तर प्रयोगशाळा स्थापन करणे
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय, क्रमांक : व्हीडीएल-२०१८/प्र.क्र.२८४/प्रशा-१
गोकुळदास तेजपाल रुग्णालय आवार, नवीन मंत्रालय,
९ वा मजला, लोकमान्य टिळक मार्ग, मुंबई - ४००००१,
दिनांक : १५ ऑक्टोबर, २०१८.
प्रस्तावना:
केंद्र शासनाच्या आरोग्य व कुटुंब कल्याण विभागाच्या अंतर्गत निर्मित करण्यात आलेला
आरोग्य संशोधन विभाग, भारतीय वैद्यकीय संशोधन परिषद आणि आरोग्य व कुटुंब कल्याण
मंत्रालय यांच्या विद्यमान धोरणानुसार १२ व्या पंचवार्षिक योजनेअंतर्गत “साथीचे आजार आणि
नैसर्गिक आपत्ती यांचे व्यवस्थापन करण्यासाठी प्रयोगशाळेचे जाळे स्थापित करणेबाबत”
(Establishment of Network of laboratories for managing Epidemic and Natural
calamities for implementation) योजनेअंतर्गत राज्यात विभागीय स्तर, राज्यस्तरीय, वैद्यकीय
महाविद्यालयीन स्तर विषाणू संशोधन व निदान प्रयोगशाळा (व्हायरल रिसर्च ॲण्ड डायग्नोस्टीक
लॅबोरेटरी (व्हीआरडीएल)) स्थापन करण्याबाबत प्रस्तावित आहे. त्यानुसार सदर योजनेच्या
अनुषंगाने विभागाच्या नियंत्रणाखालील शासकीय वैद्यकीय महाविद्यालये व रुग्णालयांमध्ये विषाणू
संशोधन व निदान राज्यस्तर प्रयोगशाळा व वैद्यकीय महाविद्यालय स्तर प्रयोगशाळा स्थापन
करण्याची बाब विचाराधीन होती.
# Page 2
शासन निर्णय क्रमांकः व्हीडीएल-२०१८/प्र.क्र.२८४/प्रशा-१
शासन निर्णय
केंद्र शासनाने निश्चित केलेल्या धोरणानुसार महाराष्ट्र राज्यात राज्यस्तर व वैद्यकीय महाविद्यालय स्तर प्रयोगशाळा विषाणू संशोधन व निदान प्रयोगशाळा (व्हायरल रिसर्च ॲण्ड डायग्नोस्टीक लॅबोरेटरी (व्हीआरडीएल)) स्थापन करण्यास खालीलप्रमाणे शासन मान्यता देण्यात येत आहे.
१) केंद्र शासनाच्या आरोग्य व कुटुंब कल्याण विभागाच्या अंतर्गत निर्मित करण्यात आलेला आरोग्य संशोधन विभाग तसेच भारतीय वैद्यकीय संशोधन परिषद आणि आरोग्य व कुटुंब कल्याण मंत्रालय यांच्या विद्यमान धोरणानुसार १२ व्या पंचवार्षिक योजनेअंतर्गत “साथीचे आजार आणि नैसर्गिक आपत्ती यांचे व्यवस्थापन करण्यासाठी प्रयोगशाळेचे जाळे स्थापित करणेबाबत” (Establishment of Network of laboratories for managing Epidemic and Natural calamities for implementation ) योजनेनुसार शासकीय वैद्यकीय महाविद्यालय व रुग्णालय, नागपूर येथे विषाणू संशोधन व निदान प्रयोगशाळा (व्हायरल रिसर्च अॅण्ड डायग्नोस्टीक लॅबोरेटरी (व्हीआरडीएल)) राज्यस्तर प्रयोगशाळा उभारणीस व त्यानुषंगाने सामंजस्य करार करण्यास मान्यता प्रदान करण्यात येत आहे.
२) उपरोक्त केंद्र शासनाच्या योजनेअंतर्गत विभागाच्या नियंत्रणाखालील औरंगाबाद, अकोला,
धुळे व सोलापूर येथील शासकीय वैद्यकीय महाविद्यालय व रुग्णालयात, विषाणू संशोधन व निदान प्रयोगशाळा (व्हायरल रिसर्च अॅण्ड डायग्नोस्टीक लॅबोरेटरी (व्हीआरडीएल)) वैद्यकीय महाविद्यालय स्तर प्रयोगशाळा स्थापन करण्यास व त्यानुषंगाने सामंजस्य करार करण्यास मान्यता प्रदान करण्यात येत आहे.
३) सदर योजने अंतर्गत राज्यस्तर तसेच वैद्यकीय महाविद्यालय स्तरावर स्थापन करण्यात येणाऱ्या विषाणू संशोधन व निदान प्रयोगशाळा ( व्हायरल रिसर्च अॅण्ड डायग्नोस्टीक लॅबोरेटरी (व्हीआरडीएल)) प्रयोगशाळेंच्या अनुषंगाने पाच वर्षानंतर राज्य शासनास येणाऱ्या आवर्ती खर्चाच्या दायित्वास मान्यता प्रदान करण्यात येत आहे.
४) सदर विषयी केंद्र शासनाच्या उपरोक्त योजनेंतर्गत भविष्यात अन्य शासकीय वैद्यकीय महाविद्यालय व रुग्णालयात विभागीय स्तर प्रयोगशाळा, राज्यस्तर प्रयोगशाळा किंवा वैद्यकीय महाविद्यालय स्तर प्रयोगशाळा उभारण्यास केंद्र शासनाची मान्यता वा सहमती प्राप्त झाल्यास त्याबाबत नियोजन व वित्त विभागाच्या सहमतीने निर्णय घेण्यास मान्यता प्रदान करण्यात येत आहे.
पृष्ठ ४ पैकी २
# Page 3
शासन निर्णय क्रमांकः व्हीडीएल-२०१८/प्र.क्र.२८४/प्रशा-१
५) सदर विषयी राज्य शासनाच्यावतीने सामंजस्य करार करण्यास संचालक, वैद्यकीय शिक्षण
आणि संशोधन, मुंबई यांना प्राधिकृत करण्यास मान्यता प्रदान करण्यात येत आहे.
२. प्रस्तुत विषयी संबंधित राज्यस्तर व वैद्यकीय महाविद्यालय स्तर विषाणू संशोधन व निदान
प्रयोगशाळांसाठी (व्हायरल रिसर्च ॲण्ड डायग्नोस्टीक लॅबोरेटरी (व्हीआरडीएल)) केंद्र
शासनामार्फत प्रत्यक्षात निधी उपलब्ध झाल्यानंतर सदर प्रयोगशाळा कार्यान्वित होतील.
३. सदर योजना कार्यान्वित झाल्यावर ५ वर्षानंतर या योजनेवर झालेल्या खर्चाचे मूल्यमापन
करण्यासाठी संचालक, वैद्यकीय शिक्षण आणि संशोधन, मुंबई यांच्या अध्यक्षतेखाली समिती
नेमण्यात यावी.
४. प्रस्तुत विषयी उपरोक्त मान्यतेच्या अनुषंगाने राज्यस्तर व वैद्यकीय महाविद्यालयीन
स्तरावर स्थापन करण्यात येणाऱ्या विषाणू संशोधन व निदान प्रयोगशाळांसाठी (व्हायरल रिसर्च
अॅण्ड डायग्नोस्टीक लॅबोरेटरी (व्हीआरडीएल)) च्या अनुषंगाने केंद्र शासनास उचित प्रस्तावासह
सामंजस्य कराराचा मसुदा पाठविण्यास व त्यानुषंगाने आवश्यक तो पाठपुरावा करण्यास संचालक,
वैद्यकीय शिक्षण आणि संशोधन, मुंबई यांना प्राधिकृत करण्यात येत आहे.
# Page 4