# Page 1
वैद्यकीय शिक्षण व संशोधन संचालनालयाच्या अधिनस्त शासकीय वैद्यकीय / आयुर्वेद महाविद्यालये व संलग्नित रुग्णालयांना लागणा-या अन्नधान्य, भाजीपाला व फळे यांचा पुरवठा करण्याकरिता करण्यात आलेल्या दरकरारास तसेच त्यासाठी येणा-या वार्षिक खर्चास मान्यता देणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः वैशिवि-२०२१/प्र.क्र.२२९/प्रशासन-२
गोकुळदास तेजपाल रुग्णालय आवार, लोकमान्य टिळक मार्ग
नविन मंत्रालय, मुंबई-४०० ००१
तारीख: १० जुन २०२२.
वाचा : १) शासन निर्णय, वैद्यकीय शिक्षण व औषधी द्रव्ये विभाग क्र. संकिर्ण-२०१४/प्र.क्र.१७८/प्रशा २, दि. ०६.०२.२०१५.
२) शासन निर्णय, वित्त विभाग क्र. विअप्र-२०१३/प्र.क्र.२२९/प्रशासन-२, दि. १७.०४.२०१५.
३) शासन निर्णय, वित्त विभाग क्र. विअप्र-२०१३/प्र.क्र.२२९/प्रशासन-२, दि. १७.०४.२०१५.
४) शासन निर्णय, उद्योग, ऊर्जा व कामगार विभाग क्र. भांखस-२०१४/प्र.क्र.८२/भाग II/उद्योग-४, दि. ०१.१२.२०१६ ५) शासन निर्णय, उद्योग, ऊर्जा व कामगार विभाग क्र. संकिर्ण-२०१६/प्र.क्र.२१५/उद्योग-४, दि. २४.०८.२०१७ ६) शासन निर्णय समक्रमांक दिनांक २२.१०.२०२१.
७) संचालक, वैद्यकीय शिक्षण व संशोधन, मुंबई यांचे पत्र क्र. संवैशिवंस /ग-२ / अन्नधान्य, भाजीपाला व फळे/२८५१/२०२२, दि. ०५.०५.२०२२.
८) आयुक्त, वैद्यकीय शिक्षण व संशोधन, मुंबई यांचे पत्र क्र. संवैशिवंस/१८०१२/१९/२०२२ एसीटीटी, दि. ३१.०५.२०२२.
प्रस्तावना :
वैद्यकीय शिक्षण व संशोधन संचालनालयाच्या अधिनस्त शासकीय वैद्यकीय / आयुर्वेद महाविद्यालये व संलग्नित रुग्णालयांना लागणा-या अन्नधान्य, भाजीपाला व फळे उपलब्ध होण्याकरिता निविदा प्रक्रिया राबविण्यास संदर्भ क्र. ४ वरील दिनांक २२.१०.२०२१ रोजीच्या शासन निर्णयान्वये मान्यता देण्यात आली होती. त्यानुसार संचालनालयाने यासंदर्भात निविदा प्रक्रिया राबवून पात्र ठरलेली निविदाकार संस्था मे. सुनील ट्रेडर्स, धुळे यांनी सादर केलेल्या दरानुसार संदर्भ क्र. ५ वरील दिनांक ०५.०५.२०२२ रोजीच्या पत्रान्वये दरकरार केला आहे. सदर दरकरारास व त्यानुसार येणा-या वार्षिक खर्चास मान्यता देण्याबाबतचा प्रस्ताव संचालनालयाने संदर्भ क्र. ६ वरील दिनांक ३१.०५.२०२२
# Page 2
शासन निर्णय क्रमांकः वैशिवि-२०२१/प्र.क्र.२२९/प्रशा-२, दिनांक १० जुन २०२२.
रोजीच्या पत्रान्वये शासनास सादर केला आहे. त्यानुसार उक्त दरकरारास व त्यानुसार येणा-या वार्षिक खर्चास मान्यता देण्याची बाब शासनाच्या विचाराधीन होती.
शासन निर्णयः
वैद्यकीय शिक्षण व संशोधन संचालनालयाने शासकीय वैद्यकीय / आयुर्वेद महाविद्यालये व संलग्नित रुग्णालयांकरिता लागणा-या अन्नधान्य, भाजीपाला व फळे उपलब्ध करुन घेण्याकरिता संदर्भ क्र. ४ वरील दिनांक २२.१०.२०२१ रोजीच्या शासन निर्णयान्वये देण्यात आलेल्या शासन मान्यतेने राबविलेल्या निविदा प्रक्रियेतून न्युतत्तम दरानुसार पात्र ठरलेल्या मे. सुनिल ट्रेडर्स, धुळे यांच्याशी संदर्भ क्र. ५ वरील दिनांक ०५.०५.२०२२ रोजी केलेल्या दरकरारास मान्यता देण्यात येत आहे. तसेच, वैद्यकीय शिक्षण व संशोधन संचालनालयाच्या संदर्भ क्र. ६ वरील दिनांक ०१.०६.२०२२ रोजीच्या पत्रासोबत जोडलेल्या यादीत नमुद २७ शासकीय वैद्यकीय महाविद्यालय व रुग्णालयांना सन २०२२ २०२३ या वित्तीय वर्षाकरिता (१९) आहार खर्च या उद्दिष्टाखाली अर्थसंकल्पीत करण्यात आलेल्या निधीच्या प्रमाणात अन्नधान्य, भाजीपाला व फळे पुरवठा करण्याच्या अनुषंगाने संचालनालयाच्या संदर्भ क्र. ५ वरील दिनांक ०५.०५.२०२२ रोजीच्या पत्रान्वये मे. सुनिल ट्रेडर्स, धुळे या संस्थेशी करण्यात आलेल्या दरकरारातील दराप्रमाणे येणा-या रुपये १३,१२,८७,०००/- (तेरा कोटी बारा लक्ष सत्याऐंशी हजार केवळ) एवढ्या वार्षिक खर्चास खालील अटींच्या अधिन राहून मान्यता देण्यात येत आहे.
१) संचालनालयाने संस्थानिहाय मागील तीन वर्षातील अंतररुग्णांची संख्या विचारात घेऊन रुग्णांना आहार उपलब्ध करुन देण्यासाठी लागणा-या अन्नधान्य, भाजीपाला, फळे यासाठी होणा-या खर्चाची परिगणना करावी.
२) संस्थानिहाय खर्चाची परिगणना केल्यानंतर अर्थसंकल्पीत निधीपेक्षा होणारा खर्च जास्त असल्यास, येणा-या वाढीव खर्चास शासन मान्यता घ्यावी.
३) संचालनालयाच्या अधिनस्त रुग्णालयांमधील अंतररुग्णांना नियमितपणे आहार उपलब्ध होईल याची सर्वस्वी जबाबदारी संबंधित संस्थेच्या अधिष्ठाता यांची राहील.
४) उक्त प्रकरणी करण्यात आलेल्या दरकरारानुसार मे. सुनिल ट्रेडर्स, धुळे ही संस्था संचालनालयाच्या अधिनस्त रुग्णालयांना अन्नधान्य, भाजीपाला व फळे यांचा नियमित पुरवठा करीत आहे याची दक्षता संचालक, वैद्यकीय शिक्षण व संशोधन यांनी घ्यावी.
५) सदर बाबींचा खर्च वैद्यकीय शिक्षण व औषधी द्रव्ये विभाग, शासन निर्णय दिनांक ०६.०२.२०१५ सोबतच्या विवरणपत्र - अ मधील अ. क्र. ४५, नियम क्र. १६९ अन्वये अधिष्ठाता, शासकीय वैद्यकीय महाविद्यालय यांना प्रदान करण्यात आलेल्या वित्तीय अधिकारांच्या मर्यादेत करण्यात यावा.
२. सदर शासन निर्णय उद्योग ऊर्जा व कामगार विभागाच्या दिनांक ०१.१२.२०१६ रोजीच्या शासन निर्णयान्वये शासकीय विभागांना कार्यालयीन खरेदीसाठी वापरावयाची कार्यपद्धती नियमावलीतील नियम क्रमांक २.१३ व ३.२.५ मधील नियमानुसार तसेच वैद्यकीय शिक्षण व व औषधी द्रव्ये विभाग, शासन
पृष्ठ ३ पैकी २
# Page 3
शासन निर्णय क्रमांकः वैशिवि-२०२१/प्र.क्र.२२९/प्रशा-२, दिनांक १० जुन २०२२.
निर्णय दिनांक ०६.०२.२०१५ सोबतच्या विवरणपत्र - अ मधील अ. क्र. ४५, नियम क्र. १६९ अनुसार प्रशासनिक विभागास असलेल्या अधिकारानुसार निर्गमित करण्यात येत आहे.
३. सदर बाबींसाठी येणारा खर्च सन २०२२ - २०२३ या वित्तीय वर्षात वैद्यकीय शिक्षण व संशोधन संचालनालयाच्या अधिनस्त संबंधित संस्थांच्या लेखाशिर्षाखाली (१९) आहार खर्च या उद्दिष्टांतर्गत अर्थसंकल्पित निधीमधून भागविण्यात यावा.