# Page 1
-----------------------------------------------------
|  |  |  |  | डॉ. शंकरराव चव्हाण शासकीय वैद्यकीय महाविद्यालय |  |
|  |
| व रुग्णालय, नांदेड येथील परिचर्या (बी.एस्सी.) |
| महाविद्यालयासाठी आवश्यक पदांची निर्मिती |
| करणेबाबत. |
-----------------------------------------------------
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक : पदनि २०२१/प्र.क्र.६९/२०२१/परिचर्या,
गोकुळदास तेजपाल रुग्णालय आवार (७ वा मजला),
लोकमान्य टिळक मार्ग, मुंबई ४०० ००१.
दिनांक : १६ नोव्हेंबर, २०२१.
वाचा : १) वैद्यकीय शिक्षण व औषधी द्रव्ये विभाग, शासन निर्णय क्र.एमईडी-२०२०/ प्र.क्र.१०३/२०/शिक्षण-१, दि.१६.०३.२०२१
२) संचालक, वैद्यकीय शिक्षण आणि संशोधन, मुंबई यांचे पत्र क्र.संवैशिवसं/ बीएससीनकॉनांदेड/नवीन बाब / पदनिर्मिती प्रस्ताव / ७१२६/२०२१,
दि.१५.०४.२०२१
प्रस्तावना : नांदेड शहर शैक्षणिक व व्यावसायिक दृष्ट्या मराठवाड्यातील एक प्रमुख केंद्र म्हणून विकसित होत असल्याने जिल्ह्यातील तसेच आजुबाजूच्या भागातील बरेचसे लोक शहरास भेट देतात. परिणामी तेथील आरोग्य व्यवस्थेवर ताण निर्माण होत आहे. त्यामुळे शासकीय वैद्यकीय महाविद्यालयाला संलग्न असे परिचर्या महाविद्यालय स्थापन केले असता आरोग्य व्यवस्थेवरील ताण कमी होण्यास मदत होईल.
ही बाब विचारात घेऊन, तसेच राज्यातील शासकीय वैद्यकीय महाविद्यालयातील व आरोग्य सेवेतील परिचारिकांची आवश्यकता लक्षात घेऊन डॉ. शंकरराव चव्हाण शासकीय वैद्यकीय महाविद्यालय व रुग्णालय, नांदेड येथे ५० विद्यार्थी प्रवेश क्षमतेचे शासकीय परिचर्या (बी.एस्सी.) महाविद्यालय स्थापन करण्यास संदर्भ क्र.१ च्या शासन निर्णयान्वये मान्यता देण्यात आली आहे. त्यास अनुसरून डॉ.शंकरराव चव्हाण शासकीय वैद्यकीय महाविद्यालय व रुग्णालय, नांदेड येथील शासकीय परिचर्या महाविद्यालयासाठी पद निर्मिती करण्याचा प्रस्ताव शासनाच्या विचाराधीन होता.
शासन निर्णय : डॉ.शंकरराव चव्हाण शासकीय वैद्यकीय महाविद्यालय व रुग्णालय, नांदेड येथे ५० विद्यार्थी प्रवेश क्षमतेच्या परिचर्या महाविद्यालयासाठी विवरण पत्र अ नुसार चार वर्षात निर्माण करावयाच्या एकूण ४१ नियमित पदे व बाह्ययंत्रणेद्वारे घ्यावयाच्या एकूण ३४ मनुष्यबळाच्या सेवांना उच्चस्तरीय सचिव समितीच्या दिनांक २३.८.२०२१ च्या बैठकीमध्ये मान्यता देण्यात आली आहे.
१. विवरण पत्र "अ" मध्ये नमूद केलेली प्रथम, द्वितीय, तृतीय व चतुर्थ टप्प्यातील पदे टप्पानिहाय मंजूर होणार असून प्रथम वर्षाबाबतची पदे तात्काळ निर्माण होतील व उर्वरित द्वितीय, तृतीय व चतुर्थ टप्प्यातील पदे संबंधित वर्षनिहाय होतील.
२. ज्या पदांची कामे बाह्ययंत्रणेद्वारे करुन घेण्यास मान्यता दिली आहे, त्या पदांची कामे बाह्ययंत्रणेद्वारे करुन घेताना शासन परिपत्रक वित्त विभाग,दि.२७.०९.२०१०, दि.०२.०२.२०१३, दि. ०२.१०.२०१३ व दि.०२.०८.२०१६, दि.३०.०९.२०२० तसेच, याबाबत वेळोवेळी शासनाकडून निर्गमित होणाऱ्या शासन परिपत्रकातील मार्गदर्शक सुचनांचे तंतोतंत पालन करण्यात यावे.
३. सदर पदांच्या वेतनावरील संस्थानिहाय लेखाशिर्ष व आहरण संवितरण सांकेतांक मंजूर करून
पृष्ठ ३ पैकी १
# Page 2
शानिक्र: पदनि२०२१/प्र.क्र.६९/२०२१/परिचर्या
घेण्यात यावे.
४. पुढील टप्प्याच्या वेतनाची तरतूद संस्थेच्या प्रतिवर्षाच्या अंदाजपत्रकात करण्यात यावी.
५. पुढील टप्प्यांच्या पदांचा समावेश प्रतीवर्षी अस्थायी पदांच्या मुदतवाढ प्रस्तावात करण्यात यावा.
६. शासकीय परिचर्या (बीएस्सी) महाविद्यालयातील पुढील टप्प्यातील (दुसऱ्या तिसऱ्या व अंतिम) पदे निर्माण करण्यासाठी उच्चस्तरीय समितीला सादर करण्याचा परिपूर्ण प्रस्ताव संबंधित शैक्षणिक वर्ष सुरू होण्यापूर्वी किमान सहा महिने अगोदर शासनास सादर करण्याची दक्षता आयुक्त (वैद्यकीय शिक्षण) व संचालक (वैद्यकीय शिक्षण) यांनी घ्यावी.
२. हा शासन निर्णय वित्त विभागाने त्यांचा अनौपचारिक संदर्भ क्रमांक२८५/२०२१/सेवा-९ दि.१५.११.२०२१ व अनौपचारिक संदर्भ क्र. ४६०/ आपुक, दि.१५.११.२०२१ अन्वये दिलेल्या सहमतीनुसार निर्गमित करण्यात येत आहे.
# Page 3