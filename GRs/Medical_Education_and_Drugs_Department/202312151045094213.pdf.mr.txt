# Page 1
विभागाच्या अधिपत्याखालील शासकीय वैद्यकीय महाविद्यालय व रुग्णालय यांना आवश्यक असणारी यंत्रसामुग्री व साधनसामुग्री खरेदी करण्यास सुधारित प्रशासकीय मान्यता प्रदान करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय, क्रमांक : यंत्रख-२०२१/प्र.क्र.२०८/प्रशा-१,
गोकुलदास तेजपाल रुग्णालय आवार, नवीन गो.ते.संकुल,
९ वा मजला, मंत्रालय, मुंबई -४०० ००१.
दिनांक : १५ डिसेंबर, २०२३
वाचा : १) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग III/उद्योग-४, दिनांक ०१.१२.२०१६
२) शासन निर्णय, सार्वजनिक आरोग्य विभाग, क्र. खरेदी - २०१६/प्र.क्र.२४०/आरोग्य-८, दिनांक २६.०७.२०१७
३) शासन निर्णय, उद्योग, ऊर्जा व कामगार विभाग, क्र. संकीर्ण-२०१४/प्र.क्र.२१५/ उद्योग-४, दिनांक २४.०८.२०१७
४) शासन निर्णय, वैद्यकीय शिक्षण व औषधी द्रव्ये विभाग, समक्रमांक दिनांक २०.०९.२०२१, दिनांक ०३.१२.२०२१ व दिनांक १४.०६.२०२२
५) आयुक्त, वैद्यकीय शिक्षण व संशोधन, मुंबई यांचे पत्र क्र. डीएमईआर-२२०११/४२/ २०२२- पीआरओसी१, दिनांक २४.०८.२०२३
६) आयुक्त, वैद्यकीय शिक्षण व संशोधन, मुंबई यांचे पत्र क्र.डीएमईआर-२२०११/४२/ २०२२-पीआरओसी१, दिनांक ०५.१२.२०२३
७) महाव्यवस्थापक, हाफकिन महामंडळ, मुंबई यांचे पत्र क्र. ६२३०-३१ / हाफकिन / खरेदी कक्ष/कोवीड तिसरी लाट उपाययोजनांतर्गत यंत्रसामुग्री करिता सुप्रमा देण्याबाबत/२०२३-२४, दिनांक १२.१२.२०२३
८) आयुक्त, वैद्यकीय शिक्षण व संशोधन, मुंबई यांचे पत्र क्र. डीएमईआर-२२०११/४२/ २०२२-पीआरओसी१, दिनांक १३.१२.२०२३
शासन निर्णय : विभागाच्या अधिपत्याखालील शासकीय वैद्यकीय महाविद्यालय व रुग्णालयांकरीता कोविड १९-तिसरी लाटेच्या आजाराच्या उपचारार्थ आवश्यक यंत्रसामुग्री खरेदी करण्यास संदर्भ क्र.०४ येथील शासन निर्णयान्वये प्रदान केलेल्या प्रशासकीय मान्यतेचा विधी ग्राह्यता एक वर्षापेक्षा अधिक झालेला असून प्रशासकीय मान्यतेचे सुधारित आदेश काढणे आवश्यक आहेत. यासंदर्भात
# Page 2
शासन निर्णय क्रमांकः यंत्रख-२०२१/प्र.क्र.२०८/प्रशा-१
संदर्भ क्र.७ व ८ अन्वये अनुक्रमे आयुक्त (वै. शि.) व महाव्यवस्थापक, हाफकिन महामंडळ, खरेदी कक्ष यांनी शासनास प्रस्ताव सादर केलेला आहे. तसेच संचालनालय स्तरावर गठित तांत्रिक समिती मार्फत सदर यंत्रसामुग्री कोविड व्यातिरिक्त इतर आजारामध्ये अत्यवस्थ बालरूग्णांसाठी उपयोगी असल्याचा अहवाल दिला असल्याने सदर यंत्रसामुग्री व साधनसामुग्री खरेदी करण्यास शासन निर्णयासोबत जोडलेल्या परिशिष्टामध्ये नमुद एकूण ९ बाबींच्या अंदाजे रुपये ५२.२४ कोटी इतक्या रक्कमेस नव्याने सुधारीत प्रशासकीय मान्यता खालील अटीच्या अधीन राहून देण्यात येत आहे.
अटी :
१) सदर मान्यतेच्या अनुषंगाने संस्थेनिहाय यंत्रांची नांवे व आवश्यक नगांचा तपशिल परिशिष्ट अ' मध्ये दर्शविण्यात आला आहे. सदर परिशिष्ट ' अ ' नुसार आता आवश्यक नगांची संख्या कमी झालेली आहे. सदर आवश्यक नगानुसारच किंमतीची परिगणना करण्यात यावी व ते बरोबर असल्याबाबत तपासण्याची जबाबदारी आयुक्त, वैद्यकीय शिक्षण संचालनालय यांची राहील. तसेच प्रस्तावित यंत्रसामुग्रीच्या मूळ प्रशासकीय मान्यतेच्या किंमतीत किंवा या पूर्वी देण्यात आलेली सुधारीत प्रशासकीय मान्यतेच्या किंमतीत वाढ होणार नाही याची दक्षता ही घेण्यात यावी.
२) सोबतच्या परिशिष्ट "अ" मधील अ.क्र.०७ (Pediatric & Neonatal Ventilator) येथील प्रति नग किंमतीमध्ये मुळ प्रशासकीय मान्यतेच्या किंमतीच्या तुलनेत (मुळ : प्रतिनग १८ लाख सुधारित २२.९१ लाख) वाढ झाल्याबाबतचे स्पष्टीकरण आयुक्त, वैद्यकीय शिक्षण संचालनालय यांच्याकडून घेण्याच्या अटीवर सदर बाबीस सुधारित मान्यता देण्यात येत आहे.
३) प्रशासकीय मान्यता देताना प्रस्तावित खरेदीचे दर हे अंदाजित आहे त्यामुळे खरेदी प्रक्रियेअंती दर निश्चित करण्यात यावेत. सदर दर हे बाजारभावापेक्षा कमी असल्याबाबत आणि संबंधित पुरवठादाराने याबाबतींचा इतर ठिकाणी ज्या दराने पुरवठा केला आहे त्यापेक्षा जास्त नसल्याबाबतची खातरजमा आयुक्त (वै. शि.) तसेच व्यवस्थापकीय संचालक, हाफकीन बायो फार्मास्युटीकल्स कॉर्पोरेशन लिमिटेड मुंबई यांनी करावी.
४) सदर विषयी शासनाच्या समक्रमांकाच्या दिनांक २०.०९.२०२१, दिनांक ०३.१२.२०२१ व दिनांक १४.०६.२०२२ मधील शासन निर्णयातील अन्य सर्व अटी व लेखाशीर्षाचे माध्यम कायम राहील.
२. सदर शासन निर्णय, वित्त विभाग, शासन निर्णय क्रमांक : विअप्र-२०१३/प्र.क्र.३०/१३/ विनियम, दिनांक १७.०४.२०१५ तसेच वित्तीय अधिकार नियम पुस्तिका - १९७८, भाग-१, उप विभाग - २, अनुक्रमांक-३, नियम क्रमांक - ७ अनुसार प्रशासकीय विभागास असलेल्या अधिकारान्वये निर्गमित करण्यात येत आहे.
पृष्ठ ४ पैकी २
# Page 3
शासन निर्णय क्रमांकः यंत्रख-२०२१/प्र.क्र.२०८/प्रशा-१
# Page 4