# Page 1
परिचर्या शिक्षण संस्था, मुंबई ही संस्था अधिष्ठाता, सर.जे.जे रुग्णालय, मुंबई यांच्या अखत्यारित आणण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः पशिस-२०२३/प्र.क्र.०४/२०२३/परिचर्या
गोकुळदास तेजपाल रुग्णालय आवार (७ वा मजला),
लोकमान्य टिळक मार्ग, मुंबई - ४०० ००१
दिनांक : ९ फेब्रुवारी, २०२३
प्रस्तावना परिचर्या अभ्यासक्रम शिकविणाऱ्या शासकीय संस्थांपैकी परिचर्या शिक्षण संस्था, मुंबई ही सर्वात जुनी संस्था असून संस्थेचे प्राचार्य हे या संस्थेचे प्रमुख आहेत. परिचर्या शिक्षण संस्था, मुंबई वगळता अन्य शासकीय संस्था त्या त्या वैद्यकीय महाविद्यालय व रुग्णालयाच्या अधिष्ठाता यांच्या अखत्यारित येतात. परिचर्या शिक्षण संस्था, मुंबई वगळता अन्य संस्थेमध्ये येणाऱ्या प्रशासकीय अडचणी/वित्तीय बाबी ह्या स्थानिक स्तरावर म्हणजेच अधिष्ठाता यांच्या स्तरावर सोडविल्या जातात. परंतु, परिचर्या शिक्षण संस्था, मुंबई या संस्थेमध्ये स्थानिक पातळीवर अशा अडचणींची निवारण करण्याची सोय नसल्याने क्षुल्लक बाबींची पूर्तता करण्यासाठीही अनावश्यकपणे प्रशासकीय विलंब होतो. सदर बाब तसेच परिचर्या अभ्यासक्रम शिकविणाऱ्या सर्व शासकीय संस्थेमध्ये एकसुत्रिपणा आणण्यासाठी परिचर्या शिक्षण संस्था, मुंबई ही संस्था अधिष्ठाता, सर.जे.जे रुग्णालय, मुंबई यांच्या अखत्यारित आणण्याचा प्रस्ताव शासनाच्या विचाराधीन होता.
शासन निर्णय परिचर्या शिक्षण संस्था, मुंबई ही संस्था वगळता परिचर्या अभ्यासक्रम शिकविणाऱ्या शासकीय संस्थां ह्या त्या त्या वैद्यकीय महाविद्यालय व रुग्णालयाच्या अधिष्ठाता यांच्या अखत्यारित येतात. त्याच धर्तीवर परिचर्या शिक्षण संस्था, मुंबई ही संस्था अधिष्ठाता, सर.जे.जे रुग्णालय, मुंबई यांच्या अखत्यारित आणण्यात येत आहे. सदर संस्थेचे नियंत्रण अधिकारी अधिष्ठाता, सर.जे.जे रुग्णालय, मुंबई हे राहतील व परिचर्या शिक्षण संस्था, मुंबई या संस्थेमधील प्रशासकीय व आर्थिक कामकाजावर नियंत्रण अधिष्ठाता, सर.जे.जे रुग्णालय यांचे राहील.
२. परिचर्या शिक्षण संस्था, मुंबई या संस्थेमधील प्रशासकीय/वित्तीय व अन्य कामकाजासंदर्भात वैद्यकीय शिक्षण आणि संशोधन संचालनालयाकडे व शासनाकडे करावयाचा पत्रव्यवहार प्राचार्य, परिचर्या शिक्षण संस्था, मुंबई यांनी थेट न करता अधिष्ठाता, सर. जे. जे रुग्णालय, मुंबई यांच्यामार्फत करावा. परिचर्या शिक्षण संस्थेच्या अखत्यारित असलेल्या शासकीय निवासस्थानाच्या वाटपाची अधिकारीताही अधिष्ठाता, सर. जे. जे रुग्णालय, मुंबई यांची राहील. मात्र परिचर्या शिक्षण संस्थेच्या अखत्यारित असलेल्या शासकीय निवासस्थानाच्या वाटपामध्ये शुश्रूषा सेवेतील अधिकारी / कर्मचारी यांना प्राधान्य देण्यात यावे.
# Page 2
शासन निर्णय क्रमांकः पशिस-२०२३/प्र.क्र.०४/२०२३/परिचर्या
३. परिचर्या शिक्षण संस्था, मुंबई या संस्थेतील वित्तीय बाबींच्या अनुषंगाने आवश्यक ते बदल करण्याची कार्यवाही अधिष्ठाता, सर. जे. जे रुग्णालय, मुंबई यांनी करावी.