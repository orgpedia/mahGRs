# Page 1
प्रशासकीय मान्यता :
विलासराव देशमुख शासकीय वैद्यकीय महाविद्यालय व रुग्णालय, येथील स्त्रीरोग व प्रसुतीशास्त्र विभाग व बालरोगशास्त्र विभागासाठी १८९ खाटांचे स्वतंत्र नवीन रुग्णालय इमारत बांधकाम अंदाजपत्रकास प्रशासकीय मान्यता प्रदान करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक : व्हीएचएल-२०२२/प्र.क्र.२२५/प्रशा-१,
गोकुलदास तेजपाल रुग्णालय आवार, नवीन गो.ते.संकुल,
९ वा मजला, मंत्रालय, मुंबई -४०० ००१
दिनांक : २७ एप्रिल, २०२३
वाचा : १) शासन निर्णय, वैद्यकीय शिक्षण व औषधी द्रव्ये विभाग, क्रमांक पीएमसी-२०१७/ प्र.क्र.१११५/प्र.क्र.४२३ (अ)/प्रशा-१, दिनांक ०८.०२.२०१८
२) शासन निर्णय, वैद्यकीय शिक्षण व औषधी द्रव्ये विभाग, क्रमांक पीएमसी-२०१७/ प्र.क्र.१११५/प्र.क्र.४२३ (क) / प्रशा-१, दिनांक ०८.०२.२०१८
३) शासन निर्णय, वैद्यकीय शिक्षण व औषधी द्रव्ये विभाग, क्रमांक पीएमसी-२०१७/ प्र.क्र.१११५/प्र.क्र.४२३ /प्रशा-१, दिनांक २४.१२.२०१८
४) कक्ष अधिकारी, सार्वजनिक बांधकाम विभाग, पत्र क्र. बैठक -२०२२/प्र.क्र.७१/इमा-१, दिनांक ३१.१०.२०२२
५) आयुक्त, वैद्यकीय शिक्षण व संशोधन, मुंबई यांचे पत्र क्र. डीएमईआर-२००६९ /८/ २०२२ - बजेट दिनांक २८.०६.२०२२
शासन निर्णय : विभागाच्या अधिपत्याखालील विलासराव देशमुख शासकीय वैद्यकीय महाविद्यालय व रुग्णालय, लातूर येथे रुग्णसंख्या मोठ्या प्रमाणात वाढलेली असून सद्यस्थितीत असलेल्या स्त्रीरोग व प्रसुतीशास्त्र विभागांतर्गत विविध रुग्णालयीन कक्ष, शस्त्रक्रियागृह, बाह्यरुग्ण विभाग इत्यादीकरीता तसेच बालरोगविभागांतर्गत विविध रुग्णालयीन कक्ष व नवजात शिशु अतिदक्षता विभाग इत्यादींसाठी जागा अत्यंत अपुरी पडत असून शैक्षणिक व आरोग्य सुविधा देण्यास अडचणी निर्माण होवू नयेत तसेच राष्ट्रीय वैद्यकीय परिषदेच्या मानकाची पुर्तता करणे आवश्यक असल्याने स्त्रीरोग व प्रसुतीशास्त्र विभाग व बालरोगशास्त्र विभागासाठी १८९ खाटांचे नवीन स्वतंत्र रुग्णालय इमारत बांधकाम करण्यासाठी मा. उच्चस्तरीय सचिव समितीने घेतलेल्या निर्णयाच्या अनुषंगाने सुधारीत परिगणित केलेल्या रुपये ९४,३६,०७,९३७/- (रुपये चौ-याण्णव कोटी, छतीस लक्ष, सात हजार, नऊशे सदतीस मात्र) इतक्या रक्कमेच्या बांधकाम अंदाजपत्रकास पुढील अटींच्या अधीन राहून प्रशासकीय मान्यता प्रदान करण्यात येत आहे.
------------------------------------------------------------------------------------------------------------------------------------------------
| अ.क्र. | कामाचे नाव | अदांजित किंमत |
| १ | विलासराव देशमुख शासकीय वैद्यकीय महाविद्यालय व रुग्णालय, लातूर येथे स्त्रीरोग व प्रसुतीशास्त्र विभाग व बालरोगशास्त्र विभागाकरीता | ९४,३६,०७,९३७ |
------------------------------------------------------------------------------------------------------------------------------------------------
# Page 2
शासन निर्णय क्रमांक: व्हीएचएल-२०२२/प्र.क्र.२२५/प्रशा-१
-------------------------------------------------------------------------------------
| अ.क्र. | कामाचे नाव | अदांजित किंमत |
|  | स्वतंत्र नवीन १८९ बेडेड रुग्णालय इमारत बांधकाम करणे (तळघर दोन मजले+तळमजला+५ मजले) |  |
-------------------------------------------------------------------------------------
अटी: १) सदर काम करण्यापूर्वी जागेच्या मालकी हक्काबाबत पुर्तता करण्यात यावी.
२) प्रस्तुत काम पुरातत्व विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घेण्यात यावी.
३) तांत्रिक मंजूरी देताना राज्य दरसूचीबाह्य बाबींच्या दराकरीता शासन परिपत्रक क्रमांक - २०१७/प्र.क्र११/नियोजन-३,दिनांक ११.०४.२०१७ नुसार कार्यवाही करण्यात यावी.
४) प्रस्तावातील खरेदीशी संबंधित बाबींकरीता ई-निविदा प्रणालीचा अवलंब करुन उद्योग, ऊर्जा व कामगार विभागाकडील दिनांक २४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
५) प्रत्यक्ष काम करतेवेळी पर्यावरण विभाग, शासन निर्णय, इएनव्ही-२०१३/प्र.क्र.१७७/ तां.क्र. १, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
६) स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
७) इमारतीमध्ये दिव्यांगाकरीता उपलब्ध करुन द्यावयाच्या विविध सोयीबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
८) विषयांकित कामाकरीता सुधारीत प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
२. प्रस्तुत बांधकामासाठी येणारा खर्च खालील लेखाशीर्षात मंजूर होणा-या निधीतून भागविण्यात यावा.
मागणी क्रमांक – एच-०४
४२१० – वैद्यकीय सेवा व सार्वजनिक आरोग्य यावरील भांडवली खर्च ०३, वैद्यकीय शिक्षण, प्रशिक्षण व संशोधन
१०५-विषमचिकित्सा- राज्य योजनांतर्गत योजना
(००) (५३) शासकीय वैद्यकीय / दंत / आयुर्वेद महाविद्यालये व रुग्णालयांची विनिर्दिष्टीत कामे केंद्र शासनाच्या अधिपत्याखालील सार्वजनिक उपक्रम असलेल्या कंपनीकडून वा तत्सम कंपनीकडून टर्न की तत्वावर करुन घेण्याबाबत
४२१० २६२५
५३-मोठी बांधकामे
पृष्ठ ३ पैकी २
# Page 3
शासन निर्णय क्रमांक: व्हीएचएल-२०२२/प्र.क्र.२२५/प्रशा-१
३. सदर शासन निर्णय, मा. मुख्य सचिव यांच्या अध्यक्षतेखाली दिनांक २१.१०.२०२२ रोजी आयोजित उच्चाधिकार समितीच्या बैठकीत रुग्णालय इमारतीसाठी महानगरपालिकेकडून प्राप्त जागा विभागाच्या नावावर होण्याच्या तसेच रुग्णालय इमारतीच्या नावाबाबत खातरजमा होण्याच्या अटीच्या अधीन राहून प्राप्त सहमती व त्यानुषंगाने प्राप्त इतिवृत्तानुसार तसेच वित्त विभाग, शासन निर्णय क्रमांक : विअप्र-२०१३/प्र.क्र.३०/१३/ विनियम, भाग-२, दिनांक २०.०९.२०१९ मधील वित्तीय अधिकार नियम पुस्तिका-१९७८, भाग-१, उप विभाग - ५, अनुक्रमांक-१, महाराष्ट्र सार्वजनिक बांधकाम नियमपुस्तिकेतील परिच्छेद क्रमांक १३४ (१) नुसार प्रशासकीय विभागाला प्रदान केलेल्या वित्तीय अधिकारानुसार निर्गमित करण्यात येत आहे.