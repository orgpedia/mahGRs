# Page 1
मौजे सावर, ता.म्हसळा, जि.रायगड येथे १०० विद्यार्थी
प्रवेश क्षमतेचे नवीन शासकीय युनानी महाविद्यालय व
संलग्नित १०० रूग्णखाटांचे रूग्णालय स्थापन करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः युनानी-२०२४/प्र.क्र.२०९/२४/शिक्षण-१
९ वा मजला, गो.ते.रुग्णालय संकुल, नवीन मंत्रालय,
लोकमान्य टिळक मार्ग, मुंबई ४०० ००१.
दिनांक: २६.१२.२०२४.
वाचा :- १)मा.मंत्रीमंडळाच्या दि.१३.०३.२०२४ रोजीच्या बैठकीतील निर्णय
२)समक्रमांकित शासन निर्णय दि. १४.०३.२०२४
३)आयुक्त, वैद्यकीय शिक्षण, संशोधन व आयुष, मुंबई यांचे पत्र क्र. आसंमुं/शा.युना.महा.व
रुग्णा./म्हसळा-रायगड/नाहप्र/२०२४/आयु-२/ ७७१६, दि.०४.०७.२०२४
प्रस्तावना :
महाराष्ट्र राज्यात युनानी पदवी अभ्यासक्रमाची (BUMS) तीन शासन अनुदानीत व चार खाजगी
विनाअनुदानीत अशा एकूण सात युनानी महाविद्यालये असून त्यांची एकूण विद्यार्थी प्रवेश क्षमता ४२० आहे.
तथापि, राज्यात एकही शासकीय युनानी महाविद्यालय अस्तित्वात नाही. त्यानुषंगाने, मौजे सावर, ता.म्हसळा,
जि.रायगड येथे १०० विद्यार्थी प्रवेश क्षमतेचे नवीन शासकीय युनानी महाविद्यालय व संलग्नित १०० रूग्णखाटांचे
रूग्णालय स्थापन करण्यास दि.१३.०३.२०२४ रोजी मा. मंत्रीमंडळाने मान्यता दिली असून अनुषंगिक शासन
निर्णय दि.१४.०३.२०२४ रोजी निर्गमित करण्यात आला आहे.
२. आयुक्त, वैद्यकीय शिक्षण व आयुष यांनी दि.४.०७.२०२४ रोजीच्या पत्रान्वये मौजे सावर, ता.म्हसळा,
जि.रायगड येथे १०० विद्यार्थी प्रवेश क्षमतेचे नवीन शासकीय युनानी महाविद्यालय व संलग्नित १०० रूग्णखाटांचे
रूग्णालय स्थापन करण्याच्या अनुषंगाने “ना हरकत प्रमाणपत्र ” निर्गमित करण्याची विनंती केली आहे. तथापि,
भारतीय चिकित्सा केंद्रीय परिषदेच्या मानकानुसार नविन युनानी महाविद्यालय सुरू करण्यासाठी किमान १
वर्षापासून कार्यरत रूग्णालय असणे आवश्यक आहे. यास्तव नवीन शासकीय युनानी महाविद्यालय सुरू
करण्याकरिता रायगड जिल्यातील रूग्णालये (आवश्यक रूग्णखाटांसह) तात्पुरत्या स्वरूपात किमान ३
वर्षाकरिता वैद्यकीय शिक्षण व औषधी द्रव्ये विभागाकडे उपलब्ध करून घेण्याची बाब शासनाच्या विचाराधिन
होती. त्यानुसार पुढीलप्रमाणे सुधारित आदेश निर्गमित करण्यात येत आहेत.
शासन निर्णय:-
भारतीय चिकित्सा प्रणाली- राष्ट्रीय आयोग यांच्या मान्यतेने रायगड जिल्यात नवीन शासकीय युनानी
महाविद्यालय सुरू करण्याकरिता ता. म्हसळा, जि. रायगड येथील रूग्णालये (आवश्यक रूग्णखाटांसह)
तात्पुरत्या स्वरूपात किमान ३ वर्षाकरिता वैद्यकीय शिक्षण व औषधी द्रव्ये विभागाने उपलब्ध करून घेण्यास
मान्यता देण्यात येत आहे.
# Page 2
शासन निर्णय क्रमांकः युनानी-२०२४/प्र.क्र २०९ /२४/शिक्षण-१
२. यापूर्वी शासन निर्णय दि.१४.०३.२०२४ अन्वये रूग्णालयासंदर्भात केलेली अनुक्रमांक ३ येथील तरतूद
रद्द समजण्यात यावी. तथापि सदर शासन निर्णयातील इतर तरतूदी कायम राहतील.
३. आयुक्त, वैद्यकीय शिक्षण, मुंबई यांनी या संदर्भातील कार्यवाही तातडीने पूर्ण करावी.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध