# Page 1
शासकीय वैद्यकीय महाविद्यालयात तात्पुरत्या स्वरुपात कार्यरत सहायक प्राध्यापक (गट-ब)
यांना मानधन मंजूर करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: वेतनी-२०१९/प्र.क्र.०३/२०१९/वैसेवा-२
गोकुळदास तेजपाल रुग्णालय संकूल इमारत, ९ वा मजला,
लोकमान्य टिळक मार्ग, मंत्रालय, मुंबई ४०० ००१.
तारीख: ३१ डिसेंबर, २०२०
प्रस्तावना :
वैद्यकीय शिक्षण व संशोधन संचालनालय व त्यांच्या अधिनस्त शासकीय वैद्यकीय महाविद्यालय
व दंत महाविद्यालय तसेच आयुष संचालनालय व त्यांच्या अधिनस्त शासकीय आयुर्वेद
महाविद्यालयातील विद्यापीठ अनुदान आयोगाच्या कक्षेत येणाऱ्या प्राध्यापक, सहयोगी प्राध्यापक व सहायक प्राध्यापक, अधिष्ठाता तसेच संचालनालयातील सह संचालक व संचालक या संवर्गातील
नियमित पदांना शासन निर्णय दिनांक १३.०९.२०१९ अन्वये ७ व्या वेतन आयोगाच्या तरतुदी लागू करण्यात आलेल्या आहेत.
शासकीय वैद्यकीय महाविद्यालयातील अधिव्याख्याता / सहायक प्राध्यापक या पदावर नियमित
नियुक्तीसाठी महाराष्ट्र लोकसेवा आयोगामार्फत उमेदवार उपलब्ध होईपर्यंत भारतीय आयुर्विज्ञान
परिषदेच्या मानकांची पूर्तता करण्यासाठी तसेच रिक्त पदांमुळे विद्यार्थीहित व रुग्णहित बाधीत होवू नये
यासाठी सहाय्यक प्राध्यापक पदावर बंधपत्रित / अबंधपत्रित उमेदवारांच्या तात्पुरत्या नियुक्तीसाठी शासकीय वैद्यकीय महाविद्यालय स्तरावर संबंधित अधिष्ठाता यांच्या अध्यक्षतेखाली वैद्यकीय शिक्षण व
औषधी द्रव्ये विभाग, शासन निर्णय, दिनांक १०.०८.२००१ अन्वये समिती गठीत करण्यात आली आहे.
सदर समितीच्या शिफारशीनुसार रिक्त पदे भरण्यासाठी बंधपत्रित तसेच इतर उमेदवारांची गुणानुक्रमानुसार १२० दिवसांकरिता तात्पुरत्या स्वरुपात नियुक्ती देण्याचे अधिकार संबंधित अधिष्ठाता यांना देण्यात आले आहेत. सदर तात्पुरत्या नियुक्तीस आवश्यकतेनुसार मुदतवाढ देण्याची कार्यपध्दती
उपरोक्त शासन निर्णयात नमूद करण्यात आली आहे.
# Page 2
शासन निर्णय क्रमांकः वेतनी-२०१९/प्र.क्र.०३/२०१९/वैसेवा-२
सहायक प्राध्यापक, गट-ब संवर्गातील तात्पुरत्या नियुक्त उमेदवारांना एकत्रित ठोक वेतना
ऐवजी त्या-त्या वेळी लागू असलेल्या विद्यापीठ अनुदान आयोगाच्या वेतनश्रेणीतील किमान टप्प्यावरील
वेतन देण्यात येत असून त्यांना सद्या सहाव्या वेतन आयोगाच्या शिफारशीनुसार सहायक प्राध्यापक या
संवर्गाकरिता देय असलेल्या रु.१५,६००-३९,१०० + ग्रेड पे रु.६,००० या वेतनश्रेणीच्या किमान
टप्प्यावरील वेतन देण्यात येते. याबाबतचा खर्च संबंधित लेखाशिर्षाखालील ०१-वेतन या
उदृिष्ठाखालील मंजूर अनुदानातून सेवार्थ प्रणालीव्दारे भागविण्यात येतो.
तथापि, वित्त विभाग शासन परिपत्रक दिनांक २९.०१.२०२० नुसार राज्य शासकीय अधिकारी /कर्मचारी यांची नियमित वेतन देयके अदा करण्यासाठी सेवार्थ प्रणालीचे विकसन करण्यात आले
असून त्याद्वारे केवळ स्थायी व अस्थायी पदांवर कार्यरत नियमित राज्य शासकीय कर्मचाऱ्यांची वेतन
देयके देणे अभिप्रेत आहे. त्यामुळे तात्पुरत्या / कंत्राटी / हंगामी कर्मचाऱ्यांचे पारिश्रमिक / मानधन
देयक हे सेवार्थ प्रणालीतून (०१) वेतन या उद्दिष्टातून तयार न करता (१०) कंत्राटी सेवा या उद्दिष्टा
खाली देण्यात यावे, अशी तरतूद आहे. तसेच नियमित सहायक प्राध्यापकांना सातवा वेतन आयोग लागू केल्यानंतर देय असणाऱ्या वेतनाच्या सापेक्ष तात्पुरत्या स्वरुपात कार्यरत अध्यापकांचे आर्थिक नुकसान
होणार नाही, याबाबीची दक्षता घेवून सहायक प्राध्यापक (गट-ब) या संवर्गातील तात्पुरत्या स्वरुपात कार्यरत अध्यापकांना नियमित वेतनश्रेणी ऐवजी ठोक मानधन अदा करण्याची बाब शासनाच्या
विचाराधीन होती.
शासन निर्णय:
वैद्यकीय शिक्षण व संशोधन संचालनालयाच्या अधिनस्त शासकीय वैद्यकीय व दंत
महाविद्यालयात तात्पुरत्या स्वरुपात कार्यरत सहायक प्राध्यापक (गट-ब) या संवर्गातील अध्यापकांना ठोक मानधन देणेबाबत खालीलप्रमाणे निर्णय घेण्यात येत आहे.
१) सहायक प्राध्यापक (गट-ब) संवर्गात तात्पुरत्या स्वरुपात कार्यरत अध्यापकांना नियमित वेतनश्रेणी अनुज्ञेय नसून त्यांचा समावेश सेवार्थ प्रणालीमध्ये करण्यात येवू नये.
२) उक्त अध्यापकांना खालीलप्रमाणे दरमहा एकत्रित ठोक मानधन अदा करण्यात यावे.
------------------------------------------------------------------------
| अ) | रु.१,१०,०००/- | गोंदिया, चंद्रपूर, धुळे, यवतमाळ, अंबाजोगाई व नंदुरबार |
------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः वेतनी-२०१९/प्र.क्र.०३/२०१९/वैसेवा-२
----------------------------------------------------------------------------------------
|  |  | शासकीय वैद्यकीय महाविद्यालय तसेच आरोग्य पथक, पालघर येथील सहायक प्राध्यापक |
| ब) | रु.१,००,०००/ | उर्वरित शासकीय वैद्यकीय महाविद्यालय व इतर संस्थांमधील सहायक प्राध्यापक |
----------------------------------------------------------------------------------------
३) सदर मानधनापोटी येणारा खर्च (१०) कंत्राटी सेवा या लेखाशिर्षाखाली संबंधित संस्थेस मंजूर
अनुदानातून भागविण्यात यावा.
४) उक्त दराने देय होणारे दरमहा एकत्रित ठोक मानधन संबंधितांना माहे जानेवारी २०२१ पासून देय राहील.
२. सदरहू शासन निर्णय वित्त विभागाच्या अनौपचारिक संदर्भ क्र.३७००/अ.मु.स.(वित्त)/वित्त
विभाग, दिनांक ११.११.२०२० अन्वये दिलेल्या सहमतीनुसार तसेच शासनाच्या मान्यतेने निर्गमित करण्यात येत आहे.
# Page 4