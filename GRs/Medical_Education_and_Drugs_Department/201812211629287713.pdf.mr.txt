# Page 1
प्रशासकीय मान्यता
शासकीय वैद्यकीय महाविद्यालय व रुग्णालय, औरंगाबाद परिसरातील अंतर्गत रस्त्यांचे बांधकाम करणे.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक : जीसीए-२०१७/प्र.क्र.४२६ /प्रशा-१
गोकुळदास तेजपाल रुग्णालय आवार ९,नवीन संकुल,वा मजला, लोकमान्य टिळक, मुंबई - ४०० ००१.
दिनांक :२१ डिसेंबर, २०१८.
वाचा : संचालक वैद्यकीय शिक्षण व संशोधन, मुंबई यांचे क्रमांक : संवैशिवसं/शावैमऔ/ बांध/अंतर्गतरस्ते१प्रस्ताव/११८६७/प (आय)/१८,५८८८ दिनांक : १८.०६.२०१८ शासन निर्णय : शासकीय वैद्यकीय महाविद्यालय व रुग्णालय औरंगाबाद परिसरातील अंतर्गत रस्त्यांचे बांधकाम करण्यासाठी येणाऱ्या व सार्वजनिक बांधकाम विभागाने सहमती दर्शविलेल्या
रुपये २,७८,६८,०००/- (रुपये दोन कोटी अठ्ठयात्तर लक्ष अडुसष्ठ हजार फक्त) इतक्या रकमेच्या अंदाजपत्रकास खालील अटींच्या अधीन राहून प्रशासकीय मान्यता देण्यात येत आहे.
----------------------------------------------------------------------------------------------------------------------
|  | अ.क्र. |  |  | कामाचे स्वरुप |  |  | प्रस्तावित केलेली |  |  | सा.बां. विभागाने |  |
|  |  | अंदाजित रक्कम | मान्यता दर्शविलेली |
| रुपये | किंमत रुपये |
| १ | शासकीय वैद्यकीय महाविद्यालय, व रुग्णालय औरंगाबाद परिसरातील अंतर्गत रस्त्यांचे बांधकाम करणे | २,९४,८२,८३० | २,७८,६८,००० |
|  | एकूण | २,९४,८२,८३० | २,७८,६८,००० |
----------------------------------------------------------------------------------------------------------------------
अटी व शर्ती :
१) सदरील काम जर अर्थसंकल्पाव्यतिरिक्त करावयाचे झाल्यास त्यात ५ टक्के सेंटेज चार्जेस मिळविण्यात यावेत.
# Page 2
शासन निर्णय क्रमांकः जीसीए-२०१७/प्र.क्र.४२६/प्रशासन-१
२) काम सुरु करण्यापूर्वी डांबरीकरणासाठी प्रस्तावित बाबी योग्य आहेत याची खातरजमा करण्यात यावी. व आय.आर. सी. मानकानुसार संकल्पन करुन त्यानुसार काम करण्यात यावे.
३) काम सुरु करण्यापूर्वी जागेच्या मालकी हक्काबाबतची पूर्तता करुन घ्यावी.
४) प्रस्तावित बांधीव गटारचे पाण्याचा योग्य निचरा होण्यासाठी आवश्यक संकल्पन करुन त्यानुसार काम हाती घेण्यात यावे.
५) प्रत्यक्ष काम करतेवेळी पर्यावरण विभाग, शासन निर्णय क्रमांक : इएनव्ही-२०१३/प्र.क्र.१७७ /तां.क.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
६) रस्त्याचे काम असल्याचे १२ टक्के वस्तु व सेवा कर अंतर्भूत करण्यात येत आहे.
७) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक दरपत्रके मंजूर करुनच काम हाती घ्यावे.
८) कामासाठी निविदा मागविण्याआधी सदर कामास सार्वजनिक बांधकाम विभागातील सक्षम अधिकाऱ्यांची तांत्रिक मंजुरी घेणे आवश्यक राहील.
९) कामासाठीच्या जागेची उपलब्धता, योग्यता व जागा पुरेशी आहे किंवा नाही याबाबतची खात्री संबंधीत संस्था प्रमुखांनी करावी.
१०)संबंधीत संस्थेच्या अधिष्ठातांनी या विभागाचे शासन परिपत्रक दिनांक ०७.०२.२०१३ अन्वये निर्गमित करण्यात आलेल्या सूचनांचे पालन करावे.
२ सदर कामासाठी निधीची तरतूद झाल्याशिवाय प्रत्यक्ष कामास सुरुवात करु नये. निधीची तरतूद झाल्यानंतर सदर काम हे खाली नमूद केलेल्या लेखाशीषाअंतर्गत मंजूर तरतूदीतून करण्यात येईल.
मागणी क्रमांक - एच-८
४२१०- वैद्यकीय सेवा व सार्वजनिक आरोग्य यावरील भांडवली खर्च ०३, वैद्यकीय शिक्षण, प्रशिक्षण व संशोधन,
१०५-विषमचिकित्सा पंचवार्षिक योजनांतर्गत
(४२१० ००४१)
५३- मोठी बांधकामे
पृष्ठ ३ पैकी २
# Page 3
शासन निर्णय क्रमांकः जीसीए-२०१७/प्र.क्र.४२६/प्रशासन-१
३. हा शासन निर्णय, वित्त विभाग क्रमांक : विअप्र-२०१३/प्र.क्र.३०/२०१३/विनियम, भाग - २, दिनांक १७.४.२०१५ मधील वित्तीय अधिकारी नियम पुस्तिका - १९७८ भाग-१, उप विभाग-५ अनुक्रमांक-१, महाराष्ट्र सार्वजनिक बांधकाम नियमपुस्तीकेतील परिच्छेद क्रमांक १३४ नुसार प्रशासकीय विभागाला प्रदान केलेल्या अधिकारानुसार तसेच सार्वजनिक बांधकाम विभाग (इमा - ३ ) यांच्या अनौपचारीक संदर्भ क्र. २४४ / इमा-३, दिनांक २८/०८/२०१८ अन्वये दिलेल्या सहमतीच्या अनुषंगाने निर्गमित करण्यात येत आहे.