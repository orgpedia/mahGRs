# Page 1
अश्विनी ग्रामीण वैद्यकीय महाविद्यालय,
रुग्णालय व संशोधन केंद्र, सोलापूर
वैद्यकीय पदवी अभ्यासक्रम प्रवेश क्षमता वाढ
करण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक. एमईडी १०२३/प्र.क्र.१०८/२३/शिक्षण-२(ई-१३८५१२३)
गो.ते.रुग्णालयाची नवीन इमारत, ९ वा मजला, गो.ते. रुग्णालय संकुल,
लोकमान्य टिळक मार्ग, मुंबई ४०० ००१
दिनांक:- ३०/१०/२०२५
संदर्भ:- १) शासनाचे आवश्यकता प्रमाणपत्र क्र. एमईडी-१०२३/प्र.क्र.१०८/२३/शिक्षण-२, दि.०५/०२/२०२४
२) राष्ट्रीय आयुर्विज्ञान आयोग, नवी दिल्ली यांचे पत्र क्र. No.CDN-२२०११/१३१/२०२५- Ass.Cell/MARB
(८३४३०४१), दि.२३/१०/२०२५.
प्रस्तावना :- एम.एम. पटेल पब्लिक चॅरिटेबल रस्ट, सोलापूर संचलित अश्विनी ग्रामीण वैद्यकीय महाविद्यालय, रुग्णालय व
संशोधन केंद्र, सोलापूर या संस्थेस MBBS या वैद्यकीय पदवी अभ्यासक्रमाची प्रवेश क्षमता १०० वरुन १५० इतकी
करण्यासाठी संदर्भ क्र.१ येथील शासन पत्रान्वये “आवश्यकता प्रमाणपत्र” देण्यात आले होते. सदर आवश्यकता
प्रमाणपत्राच्या अनुषंगाने राष्ट्रीय आयुर्विज्ञान आयोग, नवी दिल्ली यांनी संदर्भ क्र.२ अन्वये मंजूरी (Letter of Permission)
दिली आहे. राष्ट्रीय आयुर्विज्ञान आयोग, नवी दिल्ली यांनी दिलेल्या मंजूरीच्या अनुषंगाने प्रस्तावित संस्थेस सुरू असलेल्या
वैद्यकीय पदवी अभ्यासक्रमाची विद्यार्थी प्रवेश क्षमता वाढ करण्याकरिता मान्यता देण्याची बाब शासनाच्या विचाराधीन होती.
शासन निर्णय:- राष्ट्रीय आयुर्विज्ञान आयोग, नवी दिल्ली यांनी संदर्भ क्रमांक २ अन्वये दिलेली मान्यता विचारात घेऊन याद्वारे
एम.एम. पटेल पब्लिक चॅरिटेबल रस्ट, सोलापूर संचलित अश्विनी ग्रामीण वैद्यकीय महाविद्यालय, रुग्णालय व संशोधन केंद्र,
सोलापूर या वैद्यकीय महाविद्यालयामध्ये शैक्षणिक वर्ष २०२५-२६ याकरिता पुढीलप्रमाणे सुरू असलेल्या वैद्यकीय पदवी
अभ्यासक्रमाची विद्यार्थी प्रवेश क्षमता वाढ करण्याकरिता शासनाची मान्यता प्रदान करण्यात येत आहे:-
------------------------------------------------
| अ.क्र. | अभ्यासक्रम | विद्यार्थी प्रवेश क्षमता वाढ |
| १. | MBBS | १०० वरून १५० |
------------------------------------------------
२. सदर मान्यता ही पुढील अटी व शर्तीस अधीन राहील:-
१)सदर वैद्यकीय महाविद्यालयातील वैद्यकीय पदवी अभ्यासक्रमाची विद्यार्थी प्रवेश क्षमता राष्ट्रीय आयुर्विज्ञान आयोग,
नवी दिल्ली यांनी निर्धारित केल्यानुसार राहिल.
२)राज्य शासन/केंद्र शासन/मा.सवोच्च न्यायालय/मा.उच्च न्यायालय यांनी वेळोवेळी दिलेल्या आदेशानुसार सदर
अभ्यासक्रमाच्या प्रवेशाकरिता निश्चित करण्यात आलेली कार्यपध्दती अवलंबिण्यात यावी.
३)शासकीय नियम/कायदा तसेच, मा.सवोच्च व मा.उच्च न्यायालय यांनी वेळोवेळी दिलेल्या निर्णयानुसार शैक्षणिक
शुल्क आकारणीसाठी कार्यपध्दती अनुसरणे वेळोवेळी भाग असेल, त्याप्रमाणे शैक्षणिक शुल्क निश्चित करण्यात यावे.
४)केंद्र शासन, राष्ट्रीय आयुर्विज्ञान आयोग, नवी दिल्ली, महाराष्ट्र आरोग्य विज्ञान विद्यापीठ, नाशिक व राज्य शासन
यांनी वैद्यकीय अभ्यासक्रमाबाबत वेळोवेळी विहीत केलेल्या नियमांचे व मानकांचे पालन करणे संस्थेवर बंधनकारक
राहिल.
५)महाराष्ट्र एज्युकेशनल इन्स्टिटयुशन्स (प्रोव्हिबिशन ऑफ कॅपिटेशन फी) ॲक्ट, १९८७ (महाराष्ट्र ॲक्ट १९९८ चा ६)
मधील तरतूदींचे संस्थेने काटेकोरपणे पालन करणे आवश्यक आहे.
# Page 2
शासन निर्णय क्रमांकः एमईडी १०२३/प्र.क्र.१०८/२३/शिक्षण-२
६)सदरहू संस्थेस कायम विना अनुदान तत्वावर मान्यता देण्यात आली आहे. त्यामुळे संस्था आवर्ती/अनावर्ती स्वरुपाच्या
खर्चासाठी अनुदानाची मागणी शासनाकडे करणार नाही.
७)शासकीय वैद्यकीय किंवा तत्सम महाविद्यालयातील कोणत्याही अध्यापकांस तो सेवानिवृत्त होईपयंत संस्थेमध्ये
नोकरी देता येणार नाही किंवा त्याच्या सेवा संस्थेस वापरता येणार नाहीत.
८)महाराष्ट्र आरोग्य विज्ञान विद्यापीठ, नाशिक यांचे सदर जागांकरिता संलग्निकरण प्राप्त झाल्याशिवाय विद्यार्थी
प्रवेशित करण्यात येऊ नयेत.
९)संस्थेने कोणत्याही परिस्थितीत शासनाने मान्य केलेल्या विद्यार्थी प्रवेशक्षमतेपेक्षा जास्त विद्यार्थी प्रवेशित करू नये.
१०)गुणवत्तेवर आधारित प्रवेश केलेल्या विद्यार्थ्यांचे प्रवेश हे प्रवेश नियामक प्राधिकरण, मुंबई यांच्याकडून आणि
विद्यार्थ्यांचे शैक्षणिक शुल्क हे शुल्क नियामक प्राधिकरणाकडून मंजूर करुन घेणे संस्थेवर बंधनकारक राहिल.
११)प्रस्तुत मान्यता ही सन २०२५-२६ या शैक्षणिक वर्षाकरिता प्रवेशित तुकडीच्या अंतिम वर्षाच्या परीक्षेपयंत लागू असून
संस्थेने पुढील वर्षी विद्यार्थी प्रवेश करण्यापूर्वी राष्ट्रीय आयुर्विज्ञान आयोग, नवी दिल्ली/ केंद्र शासनाच्या तसेच त्या
आधारे राज्य शासनाच्या परवानगीचे अनुषंगाने आवश्यक कार्यवाही करणे बंधनकारक राहिल.
१२)राष्ट्रीय आयुर्विज्ञान आयोग, नवी दिल्ली यांच्या संदर्भ क्रमांक २ येथील पत्रांमध्ये नमूद अटींची पूर्तता करण्याच्या अधीन
राहून प्रस्तुत मान्यता देण्यात येत आहे.
३. सदर आदेश राष्ट्रीय आयुर्विज्ञान आयोग, नवी दिल्ली यांच्या संदर्भित क्र.२ येथील पत्रान्वये दिलेली मान्यता विचारात
घेऊन आणि महाराष्ट्र आरोग्य विज्ञान विद्यापीठ अधिनियम, १९९८ मधील कलम ६४ नुसार शासनास प्रदत्त असलेल्या
अधिकारांचा वापर करुन निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashra.gov.in या संकेतस्थळावर उपलब्ध करण्यात आला
असून त्याचा संकेतांक २०२५१०३०११२९३२७९१३ असा आहे. हा शासन निर्णय डिजीटल स्वाक्षरीने साक्षांकित करून
काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
(प्रियंका कागिनकर)
कक्ष अधिकारी, महाराष्ट्र शासन
प्रति,
१.मा.राज्यपाल यांचे सचिव, राज्यपाल सचिवालय, राज भवन, मलबार हिल, मुंबई
२.मा.सभापती, महाराष्ट्र विधानपरिषद, मुंबई यांचे सचिव, विधान भवन, मुंबई
३.मा.अध्यक्ष, महाराष्ट्र विधानसभा, मुंबई यांचे सचिव, विधान भवन, मुंबई
४.मा.मुख्यमंत्री यांचे प्रधान सचिव, मंत्रालय, मुंबई
५.मा.मंत्री (वैद्यकीय शिक्षण) यांचे खाजगी सचिव, मंत्रालय, मुंबई
६.मा.राज्यमंत्री (वैद्यकीय शिक्षण) यांचे खाजगी सचिव, मंत्रालय, मुंबई
७.मा. विरोधी पक्ष नेता, महाराष्ट्र विधानपरिषद यांचे सचिव, विधान भवन, मुंबई
८.मा.विरोधी पक्ष नेता, महाराष्ट्र विधानसभा यांचे सचिव, विधान भवन, मुंबई
९.मुख्य सचिव, महाराष्ट्र शासन, मंत्रालय, मुंबई
१०.सचिव, भारत सरकार, आरोग्य व कुटूंब कल्याण मंत्रालय, निर्माण भवन, नवी दिल्ली-११०००११
११.सचिव,राष्ट्रीय आयुर्विज्ञान आयोग, पॉकेट-१४,सेक्टर-८,द्वारका फेस-१,नवी दिल्ली-११००७७
१२.सचिव, वैद्यकीय शिक्षण व औषधी द्रव्ये विभाग, मंत्रालय, मुंबई यांचे स्वीय सहाय्यक
१३.महासंचालक, माहिती व जनसंपर्क संचालनालय, मंत्रालय, मुंबई
१४.आयुक्त, वैद्यकीय शिक्षण, मुंबई
पृष्ट्ठ ३ पैकी २
# Page 3
शासन निर्णय क्रमांकः एमईडी १०२३/प्र.क्र.१०८/२३/शिक्षण-२
१५.आयुक्त, राज्य सामाईक प्रवेश परीक्षा कक्ष, मुंबई
१६.संचालक, वैद्यकीय शिक्षण व संशोधन संचालनालय,मुंबई
१७.कुलसचिव, महाराष्ट्र आरोग्य विज्ञान विद्यापीठ, नाशिक
१८.सचिव,प्रवेश नियामक प्राधिकरण, मुंबई
१९.सचिव,शुल्क नियामक प्राधिकरण, मुंबई
२०.प्राचार्य, अश्विनी ग्रामीण वैद्यकीय महाविद्यालय, रुग्णालय व संशोधन केंद्र, सोलापूर
२१.निवडनस्ती (शिक्षण-२)
पृष्ट्ठ ३ पैकी ३