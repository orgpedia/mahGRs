# Page 1
डॉ. शंकरराव चव्हाण शासकीय वैद्यकीय महाविद्यालय, नांदेड विष्णुपुरी येथील परिसरातील मुलांच्या वसतिगृहाचे बांधकामांस प्रशासकीय मान्यता प्रदान करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक : एससीएन-२०२०/प्र.क्र.१०२/प्रशा-१
गो.ते. रुग्णालय आवार, नवीन मंत्रालय, ९ वा मजला,
लोकमान्य टिळक मार्ग, मुंबई - ४००००१.
दिनांक : २३ फेब्रुवारी, २०२१.
वाचा : १. संचालक, वैद्यकीय शिक्षण व संशोधन, मुंबई यांचे पत्र क्रमांक: वैशिवसं / डॉशचशावैमना/मुलांच्यावसतिगृहबांध/प(आय)/२००६/२०, दिनांक २४.०२.२०२० २. शासन पत्र, सार्वजनिक बांधकाम विभाग क्रमांक मा. मुख्य सचिव समिती बैठक इत्तिवृत, दिनांक १८.०१.२०२१
शासन निर्णय :
विभागाच्या नियंत्रणाखालील डॉ.शंकरराव चव्हाण शासकीय वैद्यकीय महाविद्यालय, नांदेड विष्णुपुरी या परिसरात शैक्षणिक कार्यासाठी, आंतररुग्ण विभाग व अपघात विभागातील सेवेसाठी विद्यार्थ्यांना परिसरात राहणे आवश्यक आहे. विष्णुपुरी परिसरात मुलांचे वसतीगृह नसल्याने वसतिगृहाचे बांधकामासाठी मा. उच्चाधिकार समितीने घेतलेल्या निर्णयाच्या अनुषंगाने रुपये १८.८६ कोटी इतक्या रक्कमेच्या अंदाजपत्रकास खालील अटींच्या अधीन राहून प्रशासकीय मान्यता प्रदान करण्यात येत आहे.
------------------------------------------------------------------------------------------------------------------------------------------
| अ.क्र. | कामाचे नांव | अंदाजित रक्कम |
| १. | डॉ. शंकरराव चव्हाण शासकीय वैद्यकीय महाविद्यालय, नांदेड विष्णुपुरी येथील परिसरातील मुलांच्या वसतिगृहाचे बांधकाम करणेबाबत. | १८,८६,००,००० |
| एकूण | १८,८६,००,००० |
------------------------------------------------------------------------------------------------------------------------------------------
अटी व शर्ती : १. सदर कामास प्रशासकीय मान्यता देण्यापूर्वी जागेच्या मालकी हक्काबाबत खातरजमा करण्यात यावी.
२. प्रस्तुत विषयी विभागास सादर करण्यात आलेले अंदाजपत्रक व नकाशे संबंधित अधिष्ठाता यांनी स्वाक्षाकिंत करावे.
# Page 2
शासन निर्णय क्रमांकः एससीएन-२०२०/प्र.क्र.१०२/प्रशा-१
३. प्रस्तुत काम पुरातत्व विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घेण्यात यावी.
४. तांत्रिक मंजूरी देताना राज्य दरसूचीबाह्य बाबींच्या दराकरिता शासन परिपत्रक क्रमांक २०१७/प्र.क्र.११/नियोजन-३,दि.११/०४/२०१७ नुसार कार्यवाही करण्यात यावी.
५. प्रस्तावातील खरेदीशी संबंधित बाबींकरिता ई-निविदा प्रणालीचा अवलंब करुन उद्योग, ऊर्जा व कामगार विभागाकडील दि. २४/०८/२०१७ च्या शासन निर्णयान्वये निर्गमित
केलेल्या सूचना विचारात घ्याव्यात.
६. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/ तां.क्र.१, दि.१० जोनवारी २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
७. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
८. इमारतीमध्ये दिव्यांगाकरिता उपलब्ध करुन द्यावयाच्या विविध सोयीबाबत शासनाने
वेळोवेळी दिलेल्या सूचनांच्या अनुषंगाने कार्यवाही करण्यात यावी.
९. विषयांकित कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
२. सदर बांधकामासठी येणारा खर्च खालील लेखाशीर्षात मंजूर होणाऱ्या निधीतून भागविण्यात यावा.
मागणी क्रमांक – एच-८
४२१० – वैद्यकीय सेवा व सार्वजनिक आरोग्य यावरील भांडवली खर्च ०३, वैद्यकीय शिक्षण, प्रशिक्षण व संशोधन,
१०५ - विषमचिकित्सा पंचवार्षिक योजनांतर्गत
(४२१० ००४१) ५३- मोठी बांधकामे
३. मा. मुख्य सचिव यांच्या अध्यक्षतेखालील दिनांक १८.०१.२०२१ रोजी आयोजित उच्चाधिकार समितीच्या बैठकीत प्राप्त सहमती व त्यानुषंगाने प्राप्त इतिवृत्तानुसार तसेच शासन निर्णय, वित्त विभाग, क्रमांक : विअप्र-२०१३ / प्र.क्र.३० / २०१३ / विनियम, भाग-२, दिनांक २०.०९.२०१९ मधील वित्तीय अधिकार नियम पुस्तिका - १९७८ भाग-१, उप विभाग-५ अनुक्रमांक-१, महाराष्ट्र सार्वजनिक बांधकाम नियमपुस्तीकेतील परिच्छेद क्रमांक १३४ (१) नुसार प्रशासकीय विभागाला प्रदान केलेल्या वित्तीय अधिकारानुसार सदर शासन निर्णय निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः एससीएन-२०२०/प्र.क्र.१०२/प्रशा-१