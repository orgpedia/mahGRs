# Page 1
कोविड- १९ कालावधीत रुग्णोपचार दिलेल्या योगदानाप्रित्यर्थ निवासी डॉक्टरांना ऋणनिर्देश म्हणून प्रतिकात्मक रक्कम अदा करण्याबाबत.
महाराष्ट्र शासन
शासन निर्णय क्र.एमईडी १०२१/प्र.क्र.२८१/२१/शिक्षण-२,
वैद्यकीय शिक्षण व औषधीद्रव्ये विभाग,
गो.ते.रुग्णालय आवार, नवीन मंत्रालय, ९ वा मजला,
लोकमान्य टिळक मार्ग, मुंबई - ४००००१.
दिनांक :- ०६ ऑक्टोबर, २०२१
प्रस्तावना: देशामध्ये कोविड-१९ या संसर्गजन्य आजाराचा प्रादुर्भाव वाढ असताना केंद्र शासनाने दिनांक २४ मार्च,२०२० रोजी संपूर्ण देशामध्ये लॉकडाऊन जारी केले होते. त्यावेळी राज्यातही सदर लॉकडाऊन लागू करण्यात आले होते. दरम्यानच्या कालावधीमध्ये राज्यात कोविड-१९ या आजाराचा प्रादुर्भाव मोठया प्रमाणावर होता. अशा प्रतिकूल परिस्थितीमध्ये राज्यातील शासकीय व महापालिका वैद्यकीय महाविद्यालयातील पदव्युत्तर अभ्यासक्रमाच्या विद्यार्थ्यांनी (कनिष्ठ निवासी व वरिष्ठ निवासी) कोविड बाधित रुग्णांना रुग्णोपचार देण्याचे बहूमुल्य काम पार पाडले. त्यांच्या या योगदानाप्रित्यर्थ ऋणनिर्देश म्हणून प्रतिकात्मक रक्कम अदा करण्याची बाब शासनाच्या विचाराधीन होती.
शासन निर्णय: राज्यातील शासकीय व महापालिका वैद्यकीय महाविद्यालयातील पदव्युत्तर अभ्यासक्रमाचे विद्यार्थी तसेच शासकीय आयुर्वेद महाविद्यालयातील पदव्युत्तर अभ्यासक्रमाचे विद्यार्थी (निवासी डॉक्टर्स) यांनी कोविड-१९ या आजाराच्या साथीच्या कालावधीमध्ये रुग्णसेवेकरिता दिलेल्या अमूल्य योगदानाप्रित्यर्थ त्यांना ऋणनिर्देश म्हणून प्रत्येकी रुपये १,२१,०००/- (रुपये एक लाख एकवीस हजार फक्त) इतकी प्रतिकात्मक रक्कम अदा करण्यास शासनाची मान्यता देण्यात येत आहे.
२. सदर रक्कम ही शासकीय/महापालिका वैद्यकीय महाविद्यालये आणि शासकीय आयुर्वेद महाविद्यालयातील सध्या कार्यरत पदव्युत्तर अभ्यासक्रमाच्या विद्यार्थ्यांनाच (कनिष्ठ निवासी-१/२/३ व वरिष्ठ निवासी-१/२/३) अनुज्ञेय राहिल.
३. सदर रक्कम ही दोन हप्त्यांमध्ये (ऑक्टोबर,२०२१ व मार्च, २०२२) देय राहिल.
# Page 2
शासन परिपत्रक क्र.एमईडी १०२१/प्र.क्र.२८१/२१/शिक्षण-२
४. या प्रित्यर्थचा शासकीय वैद्यकीय / आयुर्वेद महाविद्यालयातील निवासी डॉक्टरांवरील खर्च हा संबंधित संस्थेच्या लेखाशिर्षाखालील “३४- शिष्यवृत्ती व विद्यावेतने" या उदृिष्टांतर्गत उपलब्ध अनुदानातून भागविण्यात यावा. तसेच, महानगरपालिकेच्या अखत्यारितील वैद्यकीय महाविद्यालय/पदव्युत्तर संस्थांतील निवासी डॉक्टरांवरील खर्च हा संबंधित महानगरपालिकेमार्फत भागविण्यात यावा.
५. हा शासन निर्णय, वित्त विभागाचे अनौपचारिक संदर्भ क्र. ४६९/२०२१/व्यय - १३, दिनांक ०६/१०/२०२१ अन्वये प्राप्त सहमतीनुसार निर्गमित करण्यात येत आहे.
# Page 3