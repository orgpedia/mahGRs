# Page 1
डॉ. शंकरराव चव्हाण शासकीय वैद्यकीय महाविद्यालय व रुग्णालय, नांदेड येथील शासकीय परिचर्या (बी.एस्सी) महाविद्यालयाकरिता शैक्षणिक वर्ष २०२१-२२ पासून ५० विद्यार्थी प्रवेशित करण्यास परवानगी देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक: एमईडी-२०२०/प्र.क्र.१०३/२०/शिक्षण-१
९ वा मजला, गो.ते.रुग्णालय संकुल, लोकमान्य टिळक मार्ग, मंत्रालय, मुंबई - ४०० ००१.
दिनांक:- २२ फेब्रुवारी, २०२२
वाचा:- १) वैद्यकीय शिक्षण व औषधी द्रव्ये विभाग, शासन निर्णय समक्रमांक, दि. १६.०३.२०२१.
२) महाराष्ट्र आरोग्य विज्ञान विद्यापीठ, नाशिक यांचे पत्र क्र.MUHS/PB/UG/ Nursing/P-५/१९४/२०२२, दि.१०.०२.२०२२.
प्रस्तावना:
डॉ. शंकरराव चव्हाण शासकीय वैद्यकीय महाविद्यालय व रुग्णालय, नांदेड येथे ५० विद्यार्थी प्रवेश क्षमतेचे शासकीय परिचर्या (बी.एस्सी) महाविद्यालय सुरु करण्यास संदर्भ क्र. (१) येथील शासन निर्णयान्वये मान्यता देण्यात आलेली आहे. तसेच, संदर्भ क्र. (२) येथील पत्रान्वये
महाराष्ट्र आरोग्य विज्ञान विद्यापीठाने सदर परिचर्या महाविद्यालयास सन २०२१-२२ करिता ५० विद्यार्थी प्रवेश क्षमतेस प्रथम संलग्निकरण प्रदान केले आहे. सबब, सदर महाविद्यालयामध्ये
शैक्षणिक वर्ष २०२१-२२ पासून ५० विद्यार्थी प्रवेश क्षमतेसह परिचर्या (बी.एस्सी) अभ्यासक्रम सुरु करण्यास परवानगी देण्याची बाब शासनाच्या विचाराधीन होती.
शासन निर्णयः
डॉ. शंकरराव चव्हाण शासकीय वैद्यकीय महाविद्यालय व रुग्णालय, नांदेड येथील शासकीय परिचर्या (बी.एस्सी.) महाविद्यालयामध्ये महाराष्ट्र आरोग्य विज्ञान विद्यापीठाने संदर्भ क्र.२ द्वारे दिलेल्या संलग्निकरणाच्या आधारे शैक्षणिक वर्ष २०२१-२२ पासून ५० विद्यार्थी प्रवेशित करण्यासाठी पुढील अटी व शर्तीच्या अधीन राहून परवानगी देण्यात येत आहे.
अटी व शर्ती: १) सदर अभ्यासक्रमाचे प्रवेशाकरिता राज्य शासन / केंद्रशासन / मा. सर्वोच्च न्यायालय अथवा मा. उच्च न्यायालय यांनी वेळोवेळी दिलेल्या आदेशानुसार कार्यपद्धती अवलंबण्यात यावी.
# Page 2
शासन निर्णय क्रमांकः एमईडी-२०२०/प्र.क्र.१०३/२०/शिक्षण-१
२) भारतीय परिचर्या परिषद, नवी दिल्ली, महाराष्ट्र आरोग्य विज्ञान विद्यापीठ, नाशिक व राज्य शासन यांनी बी.एस्सी. नर्सिंग अभ्यासक्रमासाठी विहित केलेल्या नियमांचे व मानकांचे पालन करणे बंधनकारक राहील.
३) भारतीय परिचर्या परिषद, नवी दिल्ली यांनी घातलेल्या अटींची पूर्तता करणे बंधनकारक राहील.
४) सदर महाविद्यालयातील विद्यार्थी प्रवेश क्षमता राज्य शासनाने निर्धारित केल्यानुसार ५० एवढी राहील.
५) सदर महाविद्यालयामध्ये कोणत्याही परिस्थितीत शासनाने मान्य केलेल्या विद्यार्थी प्रवेश क्षमतेपेक्षा जास्त विद्यार्थी प्रवेश करण्यात येऊ नये.
६) सदर महाविद्यालयामध्ये गुणवत्तेवर आधारित प्रवेश केलेल्या विद्यार्थ्यांच्या याद्या प्रवेश नियामक प्राधिकरण, मुंबई यांचेकडून मंजूर करुन घेणे बंधनकारक राहील.
२. सदर शासन निर्णय हा महाराष्ट्र आरोग्य विज्ञान विद्यापीठ अधिनियम, १९९८ मधील कलम ६४ नुसार शासनास प्रदत्त असलेल्या अधिकाराचा वापर करुन निर्गमित करण्यात येत आहे.
# Page 3