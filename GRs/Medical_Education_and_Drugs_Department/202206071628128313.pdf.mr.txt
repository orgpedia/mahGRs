# Page 1
शासकीय वैद्यकीय महाविद्यालय व रुग्णालय, चंद्रपूर या संस्थेस 3 Tesla MRI Machine with Turn key यंत्राकरीता सुधारीत प्रशासकीय मान्यता देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक : जीएचसी-२०१९/प्र.क्र.१७२/प्रशा-१
गोकुळदास तेजपाल रुग्णालय आवार, नविन इमारत,
९ वा मजला, लोकमान्य टिळक मार्ग,
मंत्रालय, मुंबई - ४०० ००१.
दिनांक : ०७ जून, २०२२
वाचा : १) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/ भाग-III/उद्योग-४, दिनांक ०१.१२.२०१६.
२) शासन निर्णय, सार्वजनिक आरोग्य विभाग, क्रमांक खरेदी-२०१६ / प्र.क्र.२४० / आरोग्य-८, दिनांक २६.०७.२०१७.
३) शासन निर्णय, सार्वजनिक आरोग्य विभाग, क्रमांक खरेदी-२०१६ / प्र.क्र.२४०/ आरोग्य-८, दिनांक ०७.०३.२०१८.
४) शासन निर्णय, उद्योग, ऊर्जा व कामगार विभाग, क्र. भांखस-२०२१/प्र.क्र.८/ उद्योग-४, दिनांक ०७.०५.२०२१.
५) शासन निर्णय, समक्रमांक, दिनांक १३.०८.२०१९.
६) आयुक्त, वैद्यकीय शिक्षण व संशोधन, मुंबई यांचे पत्र क्र : संवैशिवसं / साख ७ / शावैमवरुचं/३५६८/२०२१, दि. २९.०३.२०२२
प्रस्तावना: शासकीय वैद्यकीय महाविद्यालय व रुग्णालय, चंद्रपूर या संस्थेस आवश्यक असणाऱ्या 3 Tesla MRI Machine with Turn key या यंत्रसामुग्रीस उपरोक्त दिनांक १३.०८.२०१९ च्या शासन निर्णयान्वये श्री.साई बाबा संस्थान विश्वस्त व्यवस्था, शिर्डी व जिल्हा खनिज प्रतिष्ठान, चंद्रपूर यांच्यामार्फत उपलब्ध असलेल्या अनुदानातून प्रशासकीय मान्यता प्रदान करण्यात आली होती.
सदर मान्यतेच्या अनुषंगाने प्रस्तावित यंत्रसामुग्री खरेदीकरीता रुपये १३,२०,००,०००/- इतक्या निधी हाफकीन महामंडळास वर्ग करण्यात आलेला होता. तथापि, सदर यंत्रसामुग्री खरेदी प्रक्रियेअंती रुपये १५,९३,१३,९३१/- इतका अधिक दर निविदाकाराने सादर केला आहे. प्रस्तावित बाबीचा न्यूनतम दर हा प्रशासकीय मान्यतेच्या रक्कमेपेक्षा अधिक असल्याने, सदर यंत्रसामुग्री खरेदीच्या अनुषंगाने उर्वरित रुपये २,७३,१३,९३१/- निधी उपलब्धतेसह सुधारीत प्रशासकीय
# Page 2
शासन निर्णय क्रमांकः जीएचसी-२०१९/प्र.क्र.१७२/प्रशा-१
मान्यता मिळणेबाबत उपरोक्त दिनांक २९.०३.२०२२ च्या पत्रान्वये संचालनालयाने सादर केलेल्या
प्रस्तावास सविस्तर छाननीअंती मंजूरी देण्याची बाब शासनाच्या विचाराधीन होती.
शासन निर्णय: शासकीय वैद्यकीय महाविद्यालय व रुग्णालय, चंद्रपूर या संस्थेतील 3 Tesla MRI Machine with Turn key यंत्रखरेदीच्या अनुषंगाने संचालनालयाच्या संदर्भ क्र.६ येथे नमूद प्रस्तावास अनुसरुन खालील तक्त्यात नमूद केल्याप्रमाणे यंत्राच्या सुधारीत किंमतीस प्रशासकीय मान्यता प्रदान करण्यात येत आहे.
-----------------------------------------------------------------------------------------------------------
| अनु.क्र | यंत्राचे नाव | नग | दिनांक १३.०८.२०१९ प्र.मा. किंमत (रुपयांमध्ये) | सुधारीत प्र.मा. किंमत (रुपयांमध्ये) |
| १ | 3 Tesla MRI Machine with Turn key | १ | १३,२०,००,००० | १५,९३,१३,९३१ |
-----------------------------------------------------------------------------------------------------------
२. सदर सुधारीत प्रशासकीय मान्यता खालील अटींच्या अधीन राहून प्रदान करण्यात येत आहे:
१. प्रस्तुत यंत्रखरेदीसाठी आवश्यक असलेला अतिरिक्त रु.२,७३,१३,९३१/- इतका निधी जिल्हा खनिज प्रतिष्ठान, चंद्रपूर यांचेमार्फत मंजूर अनुदानातून संस्थेस उपलब्ध होईल, या अटीच्या अधीन राहून सदर सुधारीत प्रशासकीय मान्यता प्रदान करण्यात येत आहे.
२. यंत्रसामुग्रीच्या सुधारित किंमतीची खातरजमा संबंधित संस्था व संचालनालयाने केलेली आहे.
३. सदर यंत्रसामुग्रीची विनिर्दिष्टे व्यापक, सर्वसमावेशक असून त्यानुसार यंत्रपुरवठा करु शकणारे किमान तीन उत्पादक / पुरवठादार यांचेकडून तीन निविदा प्राप्त होऊ शकतील अशा प्रकारची आहेत, असे आयुक्त (वैद्यकीय शिक्षण) यांनी प्रमाणित करावे.
४. सदर विषयी संदर्भ क्र.५ येथे नमूद दिनांक १३.०८.२०१९ रोजीच्या शासन निर्णयातील अन्य सर्व अटी व लेखाशीर्षाचे माध्यम कायम राहतील.
३. सदर शासन निर्णय, वित्त विभाग, शासन निर्णय क्रमांक: विअप्र-२०१३ / प्र.क्र.३० / १३/
विनियम, दिनांक १७.०४.२०१५ अन्वये तसेच वित्तीय अधिकार नियम पुस्तिका भाग-१, उप विभाग -
२, अनुक्रमांक-३, नियम क्रमांक - ७ अनुसार प्रशासकीय विभागास असलेल्या अधिकारान्वये
निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः जीएचसी-२०१९/प्र.क्र.१७२/प्रशा-१