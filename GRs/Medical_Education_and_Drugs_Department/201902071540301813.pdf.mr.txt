# Page 1
दंतवैद्य अधिनियम, १९४८ च्या कलम ३ मधील खंड (ङ) च्या अनुसार भारतीय दंतवैद्यक परिषदेवर महाराष्ट्र राज्याचे प्रतिनिधित्व करण्यासाठी एक सदस्य नामनिर्देशित करण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः भादंप-०५१५/प्र.क्र.५६ / अधिनियम
९ वा मजला, गोकुळदास तेजपाल रुग्णालय संकुल, लोकमान्य टिळक मार्ग, मंत्रालय, मुंबई-४०० ००१.
तारीख:०७.०२.२०१९
वाचा : १) शासकीय पत्र वैद्यकीय शिक्षण व औषधी द्रव्ये विभाग क्रमांक: डीसीआय-०५१५/ प्र.क्र.५६/ अधिनियम, दि. १६.०४.२०१६.
२) महाराष्ट्र दंत परिषदेचे पत्र क्र. जी.सी./१६५३/२०१८-२०१९, दि. ०९.०१.२०१९
प्रस्तावना : दंतवैद्य अधिनियमच्या १९४८ कलम ३ मधील खंड (ङ) मधील तरतूदीनुसार भारतीय दंतवैद्य
परिषदेवर महाराष्ट्र राज्याचे प्रतिनिधीत्व करण्यासाठी राज्याच्या वैद्यकीय नोंदवहीमध्ये किवा
दंतवैद्यकीय नोंदवहीमध्ये नोंदणी केलेल्या व्यक्तींमधून एक सदस्य नामनिर्देशित करावयाचा असतो.
सदर तरतूदीनुसार दि. १६ एप्रिल, २०१६ रोजीच्या संदर्भाधीन शासकीय पत्राद्वारे महाराष्ट्र शासनाने
सदर परिषदेवर महाराष्ट्र राज्याचे प्रतिनिधीत्व करण्यासाठी श्री. संदेश मयेकर यांचे नामनिर्देशन केले
होते. उक्त अधिनियमाच्या कलम ६ पोटकलम (१) अनुसार भारतीय दंतवैद्य परिषदेचा नामनिर्देशित
सदस्य हा त्याच्या नामनिर्देशनाच्या दिनांकापासून ५ वर्षांचा कालावधी अथवा त्याचा उत्तराधिकारी
रितसर नामनिर्देशित केला जाईपर्यंतचा कालावधी यापैकी जो जास्त असेल तितक्या कालावधीपर्यंत पद
धारण करु शकतो. यास्तव विद्यमान नामनिर्देशित सदस्य श्री. संदेश मयेकर यांचा कालावधी दि. १६
एप्रिल, २०२१ रोजी संपतो.
# Page 2
शासन निर्णय क्रमांकः भादंप-०५१५/प्र.क्र.५६/अधिनियम
२. तरी उक्त अधिनियमाच्या कलम ६ मधील परंतुका नुसार कलम ३ खंड (ङ) किंवा खंड (च) खाली
नामनिर्देशित केलेला सदस्य हा त्याला नामनिर्देशित करणाऱ्या प्राधिकरणाची मर्जी असेपर्यंत पद धारण
करील अशी तरतूद आहे. सदर कलमाच्या अधिन राहून राज्य शासन श्री मयेकर यांचा पदावधी
संपण्याच्या आधी अन्य व्यक्तीचे नामनिर्देशन करण्याचा प्रस्ताव शासनाच्या विचाराधीन होता. यास
अनुसरुन शासन आता पुढीलप्रमाणे निर्णय घेत आहे.
शासन निर्णय:
डॉ. श्री. दक्षिणदास दर्शन मुकुंद, नोंदणीकृत दंतवैद्य (ए-९२२५) यांची शैक्षणिक अर्हता आणि
त्यांनी आजवर दंत आरोग्य व शिक्षण अंतर्गत उपक्रमांमध्ये सक्रियतेने घेतलेला सहभाग विचारात घेऊन,
महाराष्ट्र शासन याद्वारे, दंतवैद्य अधिनियम, १९४८ च्या कलम ३ मधील खंड (ङ) च्या अनुसार भारतीय
दंतवैद्यक परिषदेवर महाराष्ट्र राज्याचे प्रतिनिधित्व करण्यासाठी त्यांचे नामनिर्देशन करीत आहे.
# Page 3