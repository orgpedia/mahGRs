# Page 1
हाफकीन जीव औषध निर्माण महामंडळ मर्या, परेल, मुंबई येथील प्रस्तावित कोविड-१९ कोवॅक्सिन लस प्रकल्पासंदर्भात उच्चस्तरीय नियंत्रण व कामकाज आढावा समिती गठीत करण्याबाबत..
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः एचबीपी २०२१/प्र.क्र.६२/२१/औषधे-१
९ वा मजला, गोकुळदास तेजपाल रूग्णालय संकुल इमारत,
लोकमान्य टिळक मार्ग, नवीन मंत्रालय, मुंबई-४०००१
दिनांक: ४ जून, २०२१
वाचा : १) वैद्यकीय शिक्षण व औषधी द्रव्ये विभाग, शासन निर्णय क्रमांक: एचबीपी २०२१/प्र.क्र.
५३/२१/ औषधे-१, दिनांक २९ एप्रिल, २०२१
प्रस्तावना:
मे. भारत बायोटेक इंटरनॅशनल लि., हैद्राबाद यांचेकडून कोवॅक्सिन कोविड-१९ लस उत्पादन तंत्रज्ञान वापरून सदर लसीचे उत्पादन हाफकीन जीव औषध निर्माण महामंडळ, मुंबई येथे करण्याच्या महत्वाकांशी प्रकल्पास दिनांक २८/०४/२०२१ रोजी झालेल्या मंत्रीमंडळाच्या बैठकीत मान्यता देण्यात
आलेली आहे. सदर प्रकल्प केंद्र व राज्य शासनाच्या सहकार्याने राबविण्यात येत असून त्याला संदर्भाधीन शासन निर्णयान्वये मान्यता व अर्थसहाय्य मंजूर करण्याबाबत मान्यता देण्यात आली आहे.
सदर प्रकल्पास गती देण्यासाठी उच्च स्तरीय नियंत्रण समिती व कामकाजाचा आढावा घेण्यासाठी संबंधितांची कामकाज आढावा समिती गठीत करण्याची बाब शासनाच्या विचाराधीन होती.
शासन निर्णयः
हाफकीन जीव औषध निर्माण महामंडळ मर्या., मुंबई येथील प्रस्तवित कोविड-१९ कोवॅक्सिन लस उत्पादन प्रकल्पाची उभारणी विहीत कालमर्यादेत करण्यासाठी उच्च स्तरीय आढावा समिती व प्रकल्पाचा दैनंदिन कामकाजाचा आढावा घेण्यासाठी कामकाज आढावा समिती खालीलप्रमाणे गठीत
करण्यास याद्वारे मान्यता देण्यात येत आहे. सदर समित्यांची रचना व त्यांची कार्यकक्षा पुढीलप्रमाणे राहील
# Page 2
शासन निर्णय क्रमांकः एचबीपी २०२१/प्र.क्र.६२/२१/औषधे-१
(१) उच्च स्तरीय नियंत्रण समिती:
--------------------------------------------------------------------------------------------
| १. | मुख्य सचिव, महाराष्ट्र राज्य, मंत्रालय, मुंबई. | अध्यक्ष |
| २. | सचिव, भारत सरकार, विज्ञान व तंत्रज्ञान मंत्रालय, जैवतंत्रज्ञान विभाग, नवी दिल्ली. | सदस्य |
| ३. | अपर मुख्य सचिव, वित्त विभाग, मंत्रालय, मुंबई. | सदस्य |
| ४. | अपर मुख्य सचिव, सार्वजनिक आरोग्य विभाग, मंत्रालय, मुंबई. | सदस्य |
| ५. | सचिव, वैद्यकीय शिक्षण व औषधी द्रव्ये विभाग, मंत्रालय, मुंबई. | सदस्य |
| ६. | व्यवस्थापकीय संचालक (Director General), आय.सी.एम.आर., नवी दिल्ली. | सदस्य |
| ७. | डॉ.व्ही. कृष्ण मोहन, पुर्णवेळ-संचालक, भारत बायोटेक, हैद्राबाद, तेलंगणा. | सदस्य |
| ८. | संचालक, हाफकिन प्रशिक्षण, संशोधन व चाचणी संस्था, मुंबई. | सदस्य |
| ९. | व्यवस्थापकीय संचालक, हाफकीन जीव औषध निर्माण महामंडळ मर्या., परेल, मुंबई. | सदस्य सचिव |
--------------------------------------------------------------------------------------------
सदर समितीची कार्यकक्षा खालीलप्रमाणे राहील
१. सदर प्रकल्पाच्या कामकाजाच्या प्रगतीचा व खर्चाचा नियमित आढावा घेणे.
२. प्रकल्पाचे कामकाज विहीत मुदतीमध्ये होण्यासाठी महामंडळास सुचना देणे व मार्गदर्शन करणे.
३. प्रकल्प उभारणीमध्ये येणाऱ्या अडचणींवर उपाययोजना सुचविणे.
(२) कामकाज आढावा समिती:
----------------------------------------------------------------------------------------
| १. | सचिव, वैद्यकीय शिक्षण व औषधी द्रव्ये विभाग, मंत्रालय, मुंबई. | अध्यक्ष |
| २. | संचालक, हाफकिन प्रशिक्षण, संशोधन व चाचणी संस्था, परेल, मुंबई. | सदस्य |
| ३. | व्यवस्थापकीय संचालक, हाफकीन जीव औषध निर्माण महामंडळ, परेल, मुंबई. | सदस्य |
| ४. | आयुक्त, अन्न व औषध प्रशासन, बांद्रा, मुंबई. | सदस्य |
| ५. | संचालक, वैज्ञानिक तथा औद्योगिक अनुसंधान परिषद (CSIR). | सदस्य |
| ६. | डॉ.व्ही. कृष्ण मोहन, पुर्णवेळ-संचालक, भारत बायोटेक, हैद्राबाद, तेलंगणा | सदस्य |
| ७. | उपकुलगुरू (V.C.), रसायन तंत्रज्ञान संस्था(ICT), माटुंगा, मुंबई. | सदस्य |
| ८. | संचालक (जैव तंत्रज्ञान), आयआयटी, मुंबई. | सदस्य |
| ९. | संचालक (जैव तंत्रज्ञान), टाट इन्स्टीट्युट ऑफ फंडामेंटल रिसर्च, मुंबई. | सदस्य |
| १०.  |  | महाव्यवस्थापक (उत्पादन), हाफकीन जीव औषध निर्माण महामंडळ, परेल, मुंबई. | सदस्य सचिव |
----------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः एचबीपी २०२१/प्र.क्र.६२/२१/औषधे-१
सदर समितीची कार्यकक्षा खालीलप्रमाणे राहील
१. प्रकल्पाच्या प्रत्यक्ष कामकाजाचा आढावा घेऊन हाफकिन प्रशिक्षण, संशोधन व चाचणी संस्था व हाफकिन जीव औषध निर्माण महामंडळास मार्गदर्शन करणे.
२. सदर प्रकल्पाच्या उभारणीच्या अनुषंगाने समितीतील तज्ञांशी चर्चा करून, सदस्य सचिव यांनी आवश्यक ते प्रस्ताव तयार करणे.
# Page 4