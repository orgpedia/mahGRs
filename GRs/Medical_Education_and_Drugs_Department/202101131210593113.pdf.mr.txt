# Page 1
राजर्षी छत्रपती शाहू महाराज शिक्षण शुल्क शिष्यवृत्ती योजना व डॉ. पंजाबराव देशमुख वसतिगृह निर्वाह भत्ता योजना खुल्या प्रवर्गातून प्रवेश घेणाऱ्या सामाजिक व शैक्षणिक दृष्टया मागास प्रवर्गातील विद्यार्थ्यांना लागू असल्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक - एमईडी १०२० / प्र.क्र.३४०/२०/ शिक्षण-२
गोकुळदास तेजपाल रुग्णालयातील संकुल, ९ वा मजला,
नवीन मंत्रालय, लोकमान्य टिळक मार्ग,
मुंबई-४०० ००१.
दिनांक: १३ जानेवारी, २०२१.
वाचा:
१) उच्च व तंत्र शिक्षण विभाग, शासन निर्णय क्र. संकीर्ण-२०२०/ प्र.क्र.१४०/ तांशि-४, दिनांक १६/०९/२०२०.
२) विमुक्त जाती, भटक्या जमाती, इतर मागास वर्ग व विशेष मागास प्रवर्ग कल्याण विभाग, शासन निर्णय क्र.सीबीसी-२०१९/प्र.क्र.१०८/ मावक, दिनांक ११/०७/२०१९.
३) वैद्यकीय शिक्षण व औषधी द्रव्ये विभाग, शासन निर्णय क्र.एमईडी १०१९/ प्र.क्र.३७/१९/ शिक्षण-२, दिनांक ०७/०३/२०१९.
४) वैद्यकीय शिक्षण व औषधी द्रव्ये विभाग, शासन निर्णय क्र.एमईडी १०१८/ प्र.क्र.४९/१८/ शिक्षण-२, दिनांक २८/०६/२०१८.
५) वैद्यकीय शिक्षण व औषधी द्रव्ये विभाग, शासन निर्णय क्र. एमईडी १०१६/प्र.क्र.४७६ / १६/शिक्षण-२, दिनांक ०९/१२/२०१६.
प्रस्तावना:
आर्थिक दुर्बल घटकातील पात्र विद्यार्थ्यांसाठी राजर्षि छत्रपती शाहू महाराज शिक्षण शुल्क शिष्यवृत्ती योजना राबविण्यात येत असून त्याद्वारे केंद्रिभूत प्रवेश प्रक्रियेद्वारे आरोग्य विज्ञानाच्या व्यावसायिक अभ्यासक्रमांना प्रवेश घेणाऱ्या पात्र विद्यार्थ्यांना या योजनेंतर्गत ५० टक्के शिक्षण शुल्काची शिष्यवृत्ती देण्यात येते.
तसेच डॉ.पंजाबराव देशमुख वसतिगृह निर्वाह भत्ता योजनेअंतर्गत खुल्या संवर्गातील आर्थिकदृष्टया दुर्बल घटकातील विद्यार्थ्यांना विहीत दराने प्रतिमहा निर्वाह भत्ता अदा करण्यात येतो.
विमुक्त जाती, भटक्या जमाती व इतर मागास प्रवर्ग व विशेष मागास प्रवर्ग, कल्याण विभागाद्वारा सामाजिक व शैक्षणिकदृष्ट्या मागास (एसईबीसी) प्रवर्गातील विद्यार्थ्यांना सन २०१९- २०२० या शैक्षणिक वर्षापासून राजर्षि शाहू महाराज शिक्षण शुल्क शिष्यवृत्ती योजना लागू करण्यात आली आहे.
मा.सर्वोच्च न्यायालयाने विशेष अनुज्ञा याचिका क्रमांक १५७३७/२०१९ व इतर याचिकांमध्ये दिनांक ०९/०९/२०२० रोजी सामाजिक व शैक्षणिकदृष्टया मागास प्रवर्गाच्या (एसईबीसी) आरक्षणास अंतरिम स्थगिती दिलेली आहे. त्यामुळे सामान्य प्रशासन विभागाने सामाजिक व व शैक्षणिक दृष्ट्या मागास प्रवर्गातील घटकांना
# Page 2
शासन निर्णय क्रमांक: एमईडी १०२०/प्र.क्र.३४०/२०/शिक्षण-२
विविध सवलती देण्याबाबत दिनांक ०९/१०/२०२० रोजी शासन निर्णय निर्गमित केलेला आहे. उच्च व तंत्र शिक्षण विभागाने देखील त्यांच्या दिनांक १६/१२/२०२० रोजीच्या शासन निर्णयान्वये सामाजिक व शैक्षणिकदृष्टया मागास प्रवर्गातील जे विद्यार्थी खुल्या प्रवर्गातून प्रवेश घेतील अशा पात्र विद्यार्थ्यांना राजर्षि छत्रपती शाहू महाराज शिक्षण शुल्क शिष्यवृत्ती योजना व डॉ. पंजाबराव देशमुख वसतिगृह निर्वाह भत्ता योजना करिता आपोआप पात्र ठरविण्यात आले आहे. तसेच, संबंधित प्रशासकीय विभागाना त्यांच्या अखत्यारितील अभ्यासक्रमांना पूरक आदेश निर्गमित करण्याची तरतूद करण्यात आली आहे. त्यास अनुसरुन आरोग्य विज्ञान अभ्यासक्रमांच्या अनुषंगाने पूरक आदेश निर्गमित करण्याची बाब विचाराधीन होती.
शासन निर्णय:
सामाजिक व शैक्षणिकदृष्ट्या मागास प्रवर्गातील जे विद्यार्थी खुल्या प्रवर्गातून आरोग्य विज्ञान अभ्यासक्रमास प्रवेश घेतील व इतर विहीत अटी व शर्तीची पूर्तता करतील अशा पात्र विद्यार्थ्यांना राजर्षि छत्रपती शाहू महाराज शिक्षण शुल्क शिष्यवृत्ती योजना व डॉ. पंजाबराव देशमुख वसतिगृह निर्वाह भत्ता योजनेचे लाभ अनुज्ञेय राहतील. तसेच, मा. सर्वोच्च न्यायालयाने एसईबीसी आरक्षणास दिलेल्या अंतरिम स्थगितीच्या कालावधीत या विद्यार्थ्यांनी आर्थिकदृष्टया दुर्बल घटकांसाठी (ईडब्ल्यूएस) राखीव असलेल्या जागेवर विहित मार्गानी प्रवेश घेतल्यास त्यांना देखील या दोन्ही योजनांचे फायदे अनुज्ञेय राहतील.
२. सदर आदेश उच्च व तंत्र शिक्षण विभागाच्या दिनांक १६/१२/२०२० रोजीच्या शासन निर्णयास अनुसरुन निर्गमित करण्यात येत आहे.
# Page 3