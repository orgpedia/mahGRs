# Page 1
विलासराव देशमुख शासकीय वैद्यकीय विज्ञान संस्था, लातूर येथील नवीन बाह्यरुग्ण (OPD) विभाग इमारतीच्या बांधकाम प्रस्तावास प्रशासकीय मान्यता देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक व्हीएसएल-२०२०/प्र.क्र.३१६/प्रशा-१
गो.ते.रुग्णालय आवार, नवीन मंत्रालय, ९ वा मजला,
लोकमान्य टिळक मार्ग, मुंबई - ४०० ००१.
दिनांक : ०५ मार्च, २०२१.
वाचा : १) शासन निर्णय, वैद्यकीय शिक्षण व औषधी द्रव्ये विभाग, क्रमांक पीएमसी २०१७ /१११५/ प्र.क्र ४२३ (अ)/ प्रशा -१, दिनांक ०८.०२.२०१८
२) शासन निर्णय, वैद्यकीय शिक्षण व औषधी द्रव्ये विभाग, क्रमांक पीएमसी २०१७ /१११५/ प्र.क्र ४२३ (क) / प्रशा -१, दिनांक ०८.०२.२०१८
३) शासन निर्णय, वैद्यकीय शिक्षण व औषधी द्रव्ये विभाग, क्रमांक पीएमसी २०१७ /१११५/ प्र.क्र ४२३ / प्रशा -१, दिनांक २४.१२.२०१८
४) सचिव (बांधकामे) सार्वजनिक बांधकाम विभाग, यांचे पत्र क्रमांक बैठक - २०२१ / प्र.क्र.२६ /इमा -१, दिनांक ०४.०३.२०२१
५) संचालक, वैद्यकीय शिक्षण व संशोधन, मुंबई यांचे क्रमांक : संवैशिवसं / शावैमल /नविनबाह्यरुवइमारत/१५८२४/प(आय)/७४९९/२०, दिनांक ०३.१२.२०२०
शासन निर्णय :
विलासराव देशमुख शासकीय वैद्यकीय विज्ञान संस्था, लातूर या संस्थेतील अस्तित्वातील बाह्यरुग्ण इमारत अत्यंत जुनी झाली असून इमारतीमध्ये पाणीगळती, भिंतीमध्ये विद्युत प्रवाह उतरणे, वरील छताच्या प्लॅस्टर गळून पडणे इत्यादी घटना घडत असल्याने सार्वजनिक बांधकाम विभागाकडून बाह्यरुग्ण (OPD) विभाग इमारतीचे स्ट्रक्चरल ऑडीट करण्यात आलेले आहे. सदर स्ट्रक्चरल ऑडीट अहवालात बाह्यरुग्ण विभाग इमारत ही वापरण्यास अयोग्य असल्याचे निदर्शनास आल्याने, सदर संस्थेत नवीन बाह्यरुग्ण इमारतीचे बांधकाम करण्यासाठी रुपये ७३,२९,००,००० /- (रुपये त्र्याहत्तर कोटी, एकोणतीस लक्ष, फक्त) इतक्या रक्कमेच्या अंदाजपत्रकास प्रशासकीय मान्यता देण्यात येत आहे.
----------------------------------------------------------------------------------------------------------------------
| अ.क्र. | कामाचे नांव | अंदाजित रक्कम |
| १. | विलासराव देशमुख शासकीय विज्ञान संस्था, लातूर येथील नवीन बाह्यरुग्ण (OPD) विभाग इमारतीचे बांधकाम करणे | ७३,२९,००,००० |
----------------------------------------------------------------------------------------------------------------------
सदर बांधकाम उपरोक्त शासन निर्णय, वैद्यकीय शिक्षण व औषधी द्रव्ये विभाग, दिनांक ०८.०२.२०१८ व दिनांक २४.१२.२०१८ मधील तरतूद व कार्यपध्दतीनुसार केंद्र शासनाच्या
# Page 2
शासन निर्णय क्रमांकः व्हीएसएल-२०२०/प्र.क्र.३१६/प्रशा-१
सार्वजनिक उपक्रम कंपनीमार्फत करून घेण्यात येईल. सदर प्रशासकीय मान्यता पुढील अटी व शर्तीनुसार प्रदान करण्यात येत आहे.
१. सदर कामास प्रशासकीय देण्यापूर्वी जागेच्या मालकी हक्काबाबत खातरजमा करण्यांत यावी.
२. प्रस्तुत काम पुरातत्व विभागाच्या अखत्यारित येत असल्यास संबंधीत विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
३. तांत्रिक मंजूरी देताना राज्य दरसूचीबाहय बाबींच्या दराकरिता शासन परिपत्रक क्रमांक- २०१७/प्र.क्र.११/नियोजन-३, दि.११/०४/२०१७ नुसार कार्यवाही करण्यात यावी.
४. प्रस्तावातील खरेदीशी संबंधित बाबींकरिता ई-निविदा प्रणालीचा अवलंब करुन उद्योग, ऊर्जा व कामगार विभागाकडील दि. २४/०८/२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
५. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३ / प्र.क्र.१७७ /तां.क्र.१, दि.१० जोनवारी २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
६. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
७. इमारतीमध्ये दिव्यांगाकरिता उपलब्ध करुन द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
८. विषयांकित कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
२. सदर कामासाठी खाली नमूद केलेल्या लेखाशीर्षातंर्गत मंजूर अनुदानातून निधी अर्थसंकल्पित करण्यात येईल. सदर निधीतून उपरोक्त बाबींसाठी येणारा खर्च भागविण्यात यावा.
-----------------------------------------------------------------------------------------------
|  | मागणी क्रमांक एस-०४ |  |
|  | ४२१० |  |  | वैद्यकीय सेवा व सार्वजनिक आरोग्य यावरील भांडवली खर्च |  |
|  | ०३ |  |  | वैद्यकीय शिक्षण, प्रशिक्षण व संशोधन |  |
|  | १०५ |  |  | विषमचिकित्सा - राज्य योजनांतर्गत योजना |  |
|  | (००) (५३) |  |  | शासकीय वैद्यकीय / दंत / आयुर्वेद महाविद्यालये व रुग्णालयांची विनिर्दिष्टीत कामे |  |
|  | केंद्र शासनाच्या अधिपत्याखालील सार्वजनिक उपक्रम असलेल्या कंपनीकडून वा |
| तत्सम कंपनीकडून टर्न की तत्वावर करुन घेणेबाबत |
|  |  |  |  | ४२१० २६२५ |  |
|  |  |  |  | ५३-मोठी बांधकामे |  |
-----------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांकः व्हीएसएल-२०२०/प्र.क्र.३१६/प्रशा-१
३. सदर शासन निर्णय, मा. मुख्य सचिव, यांच्या अध्यक्षतेखाली दिनांक ०४.०३.२०२१ रोजी पार पडलेल्या बैठकीत प्राप्त मान्यतेनुसार तसेच वित्त विभाग क्रमांक : विअप्र-२०१३ / प्र.क्र.३० / २०१३ / विनियम, भाग-२, दिनांक २०.०९.२०१९ मधील वित्तीय अधिकारी नियम पुस्तिका-१९७८ भाग-१, उप विभाग-५ अनुक्रमांक-१, महाराष्ट्र सार्वजनिक बांधकाम नियमपुस्तीकेतील परिच्छेद क्रमांक १३४ (१) नुसार प्रशासकीय विभागाला प्रदान केलेल्या अधिकारानुसार निर्गमित करण्यात येत आहे.