# Page 1
नवीन डी.पी.एन. अभ्यासक्रमास मान्यता देण्याबाबत.
सार्वजनिक आरोग्य विभागांतर्गत (१) प्रादेशिक मनोरुग्णालय, ठाणे व (२) प्रादेशिक मनोरुग्णालय, पुणे येथे सेंटर ऑफ एक्सीलन्स (बी) अंतर्गत डिप्लोमा इन सायकियाट्रिक नर्सिंग (डी.पी.एन.) हा अभ्यासक्रम सुरु करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक: एनयुआर-२०२२/प्र.क्र.१३०/२२/शिक्षण-१
९ वा मजला, गो.ते.रुग्णालय संकुल, लोकमान्य टिळक मार्ग, मंत्रालय, मुंबई - ४०० ००१.
दिनांक :- ०९ जून, २०२२
वाचा : १) महाराष्ट्र राज्य शुश्रूषा व परावैद्यक शिक्षण मंडळ, यांचे पत्र क्र.
मराशुवपशिम/२०२/१००३६१, दि.०२.११.२०२१
२) महाराष्ट्र राज्य शुश्रूषा व परावैद्यक शिक्षण मंडळ, यांचे पत्र क्र.
मराशुवपशिम/२०२/१००३८१, दि.०२.११.२०२१
३) वैद्यकीय शिक्षण व औषधी द्रव्ये विभाग, शासन निर्णय क्र.एनयुआर २०१७/प्र.क्र.२१२/१७/शिक्षण- १, दि. १३.०७.२०१८.
४) सार्वजनिक आरोग्य विभाग, शासन निर्णय क्र. प्रामरू २०१६/प्र.क्र.२/आरोग्य ३अ, दि.१६.०९.२०१९.
प्रस्तावना: सार्वजनिक आरोग्य विभागामार्फत प्रादेशिक मनोरुग्णालय, ठाणे व प्रादेशिक मनोरुग्णालय, पुणे येथे सेंटर ऑफ एक्सीलन्स (बी) अंतर्गत डिप्लोमा इन सायकियाट्रिक नर्सिंग (डी. पी. एन.) हा अभ्यासक्रम सुरु करण्याबाबतचा प्रस्ताव अनुक्रमे संदर्भ क्र. (१) व (२) येथील पत्रान्वये महाराष्ट्र राज्य शुश्रूषा व परावैद्यक शिक्षण मंडळ यांच्याकडून शासनास प्राप्त झाला होता. महाराष्ट्र राज्य शुश्रूषा व परावैद्यक शिक्षण मंडळ यांनी सदर प्रस्तावाची शिफारस केली होती. सदर शिफारस विचारात घेऊन प्रादेशिक मनोरुग्णालय, ठाणे व प्रादेशिक मनोरुग्णालय, पुणे येथे शैक्षणिक वर्ष २०२२-२३ साठी प्रत्येकी २० (वीस) विद्यार्थी प्रवेश क्षमतेसह नवीन डिप्लोमा इन सायकियाट्रिक नर्सिंग (डी. पी. एन.) अभ्यासक्रम सुरु करण्यास परवानगी देण्याची बाब शासनाच्या विचाराधीन होती.
शासन निर्णयः महाराष्ट्र राज्य शुश्रूषा व परावैद्यक शिक्षण मंडळ यांनी संदर्भ क्र. (१) व (२) अन्वये केलेली शिफारस विचारात घेऊन, केंद्र शासनाच्या सेंटर ऑफ एक्सीलन्स (बी) अंतर्गत प्रादेशिक मनोरुग्णालय, ठाणे व प्रादेशिक मनोरुग्णालय, पुणे येथे शैक्षणिक वर्ष २०२२-२३ साठी प्रत्येकी २० (वीस) विद्यार्थी प्रवेश क्षमतेसह नवीन डिप्लोमा इन सायकियाट्रिक नर्सिंग (डी.पी.एन.)
# Page 2
शासन निर्णय क्रमांकः एनयुआर-२०२२/प्र.क्र.१३०/२२/शिक्षण-१ अभ्यासक्रम सुरु करण्यास पुढील अटी व शर्तीच्या अधीन राहून याव्दारे शासनाची मान्यता देण्यात येत आहे.
अटी व शर्ती:
१) सदर अभ्यासक्रमाचे प्रवेशाकरिता राज्य शासन / केंद्रशासन / मा. सर्वोच्च न्यायालय अथवा मा.उच्च न्यायालय यांनी वेळोवेळी दिलेल्या आदेशानुसार कार्यपद्धती अवलंबण्यात यावी.
२) भारतीय परिचर्या परिषद, नवी दिल्ली, महाराष्ट्र राज्य शुश्रूषा व परावैद्यक शिक्षण मंडळ व राज्य शासन यांनी डिप्लोमा इन सायकियाट्रिक नर्सिंग (डी. पी. एन.) अभ्यासक्रमासाठी विहित केलेल्या नियमांचे व मानकांचे पालन करणे संस्थेस बंधनकारक राहील.
३) भारतीय परिचर्या परिषद, नवी दिल्ली यांनी घातलेल्या अटींची पूर्तता करणे संस्थेस बंधनकारक राहील.
४) भारतीय परिचर्या परिषद, नवी दिल्ली, महाराष्ट्र राज्य शुश्रूषा व परावैद्यक शिक्षण मंडळ यांनी डिप्लोमा इन सायकियाट्रिक नर्सिंग (डी.पी.एन.) अभ्यासक्रमासाठी विहित केलेल्या प्रमाणकांची योग्यरित्या पूर्तता करून संस्थेने दरवर्षी परिषदेची/मंडळाची मान्यता मिळविणे आवश्यक आहे.
५) सदर मान्यता महाराष्ट्र राज्य शुश्रूषा व परावैद्यक शिक्षण मंडळ यांनी केलेली शिफारसीच्या आधारे व सार्वजनिक आरोग्य विभागाच्या संदर्भ क्र. ४ येथील शासन निर्णयाच्या आधारे देण्यात येत आहे.
९) संस्थेने डी.पी.एन. अभ्यासक्रमास महाराष्ट्र राज्य शुश्रूषा व परावैद्यक शिक्षण मंडळाची संलग्नता मिळाल्यानंतरच विद्यार्थी प्रवेशित करावेत.
१०) संस्थेने कोणत्याही परिस्थितीत शासनाने मान्य केलेल्या विद्यार्थी प्रवेश क्षमतेपेक्षा जास्त विद्यार्थी प्रवेशित करु नयेत.
२. सदर शासन निर्णय महाराष्ट्र राज्य शुश्रूषा व परावैद्यक शिक्षण मंडळ अधिनियम, २०१३ नुसार शासनास प्रदत्त अधिकारांचा वापर करुन निर्गमित करण्यात येत आहे.
# Page 3