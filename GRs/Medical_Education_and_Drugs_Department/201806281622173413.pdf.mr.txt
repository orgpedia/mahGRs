# Page 1
एम.बी.बी.एस. आणि बी.डी.एस.
अभ्यासक्रमांच्या विद्यार्थ्यांना राजर्षी छत्रपती शाहू महाराज शिक्षण शुल्क शिष्यवृत्ती योजनेंतर्गत शिष्यवृत्ती अदा करण्यासाठी कुटूंबाच्या उत्पन्न मर्यादेत वाढ करणेबाबत...
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक.एमईडी १०१८/प्र.क्र.४९/१८/शिक्षण-२ गो.ते.रुग्णालयाची नवीन इमारत, ९ वा मजला, गो.ते. रुग्णालय संकुल, लोकमान्य टिळक मार्ग, मुंबई- ४०० ००१.
दिनांक:२८ जून,२०१८
संदर्भ : १) शासन निर्णय, उच्च व तंत्र शिक्षण विभाग क्र.टीईएम-२०१६/प्र.क्र.५०१/तांशि ४. दिनांक १३/१०/२०१६
२) शासन निर्णय, वैद्यकीय शिक्षण व औषधीद्रव्ये विभाग क्र.एमईडी१०१६/प्र.क्र.४७३/१६/ शिक्षण-२, दिनांक ०९/१२/२०१६ ३) शासन निर्णय, उच्च व तंत्र शिक्षण विभाग क्र. संकीर्ण-२०१७/प्र.क्र.३३२/तांशि ४, दिनांक ०७/१०/२०१७.
8) शासन निर्णय, विमुक्त जाती व भटक्या जमाती, इतर मागासवर्ग व विशेष मागास प्रवर्ग कल्याण विभाग क्र. इबीसी-२०१७/ प्र.क्र.२७/ शिक्षण, दिनांक ०१/०१/२०१८
शासन निर्णय, उच्च व तंत्र शिक्षण विभाग क्र.टीईएम-२०१८/प्र.क्र.३५/तांशि ४. दिनांक ३१/०३/२०१८.
६) शासन निर्णय, वैद्यकीय शिक्षण व औषधीद्रव्ये विभाग क्र.एमईडी१०१६/प्र.क्र.४७३/१६/शिक्षण-२, दिनांक ०५/०३/२०१८ ७) शासन निर्णय समक्रमांक, वैद्यकीय शिक्षण व औषधीद्रव्ये विभाग, दिनांक १७/०४/२०१८
प्रस्तावना:
राज्यातील शासकीय/शासन अनुदानित / खाजगी विनाअनुदानित वैद्यकीय व दंत
महाविद्यालयातील रु.२.५० लाख ते रु.६.०० लाख या वार्षिक कौटुंबिक उत्पन्न गटातील
# Page 2
शासन निर्णय क्रमांकः एमईडी १०१८/प्र.क्र.४९/१८/शिक्षण-२
आर्थिकदृष्टया दुर्बल घटकातील एम.बी.बी.एस आणि बी. डी. एस अभ्यासक्रमांच्या विद्यार्थ्यांना
घेतलेल्या शैक्षणिक कर्जावरील व्याज अनुदानाऐवजी इतर अभ्यासक्रमांप्रमाणे ५० टक्के शिक्षण
शुल्क शिष्यवृत्ती “राजर्षी छत्रपती शाहू महाराज शिक्षण शुल्क शिष्यवृत्ती योजनेंतर्गत”
संदर्भाधीन दिनांक १७/०४/२०१८ रोजीच्या शासन निर्णयान्वये अनुज्ञेय करण्यात आली आहे.
तथापि, संदर्भाधीन दिनांक ३१/०३/२०१८ रोजीच्या शासन निर्णयान्वये “राजर्षी छत्रपती शाहू
महाराज शिक्षण शुल्क शिष्यवृत्ती योजना” अंतर्गत पात्रतेकरिता कुटूंबाची उत्पन्न मर्यादा
रु.६.०० लाख वरुन रु.८.०० लाख अशी वाढविण्यात आली आहे. उक्त योजनेच्या लाभासाठी
उत्पन्न मर्यादेतील सदर वाढ ही राज्यातील शासकीय/शासन अनुदानित / खाजगी
विनाअनुदानित वैद्यकीय व दंत महाविद्यालयातील एम.बी.बी.एस आणि बी.डी.एस
अभ्यासकमाच्या विद्यार्थ्यांनादेखील लागू करण्यात यावी असा निर्णय मराठा क्रांती मोर्चाच्या
विविध मागण्यांबाबत निर्णय घेण्याकरिता शासनाद्वारा स्थापन करण्यात आलेल्या मंत्रिमंडळ
उपसमितीच्या दिनांक ०३/०५/२०१८ रोजीच्या बैठकीत घेण्यात आला असून त्यानुसार आदेश
निर्गमित करण्याची बाब शासनाच्या विचाराधीन होती.
शासन निर्णय:
१. राज्यातील शासकीय / शासन अनुदानित/खाजगी विनाअनुदानित वैद्यकीय व दंत
महाविद्यालयातील आर्थिकदृष्ट्या दुर्बल घटकातील एम.बी.बी.एस आणि बी.डी.एस
अभ्यासक्रमाच्या पात्र विद्यार्थ्यांना आरोग्य विज्ञानाच्या इतर व्यावसायिक पदवी
अभ्यासक्रमाप्रमाणे “राजर्षी छत्रपती शाहू महाराज शिष्यवृत्ती योजनेंतर्गत” त्याच्या शिक्षण
शुल्काच्या रक्कमेची ५०% शिष्यवृत्ती अदा करण्याच्या अनुषंगाने दोन्ही पालकांची एकत्रित
वार्षिक उत्पन्न मर्यादा रु.६.०० लाखावरुन रु.८.०० लाख करण्यास शासनाची मान्यता प्रदान
करण्यात येत आहे.
२. या योजनेचा लाभ हा शैक्षणिक वर्ष २०१८-१९ पासून लागू राहील.
पृष्ठ ४ पैकी २
# Page 3
शासन निर्णय क्रमांकः एमईडी १०१८/प्र.क्र.४९/१८/शिक्षण-२
३. उपरोक्त निर्णयानुसार सन २०१८-१९ पासून आरोग्य विज्ञानाच्या सर्व मान्यताप्राप्त
व्यावसायिक अभ्यासक्रमातील आर्थिकदृष्टया दुर्बल घटकातील ज्या विद्यार्थ्यांच्या पालकांचे
एकत्रित वार्षिक उत्पन्न हे रु.८.०० लाखाच्या मर्यादेत असेल, त्या विद्यार्थ्यांना “राजर्षी छत्रपती
शाहू महाराज शिक्षण शुल्क शिष्यवृत्ती योजनेंतर्गत ” ५०% शिक्षण शुल्क शिष्यवृत्तीचा लाभ
अनुज्ञेय होईल.
४. उत्पन्न मर्यादेतील वरील सुधारणेनुसार “राजर्षी छत्रपती शाहू महाराज शिक्षण शुल्क
शिष्यवृत्ती योजना” ही विहीत अटी व शर्तीनुसार पूर्वीप्रमाणेच राबविण्यात येईल.
५. हा शासन निर्णय हा मंत्रिमंडळ उपसमितीच्या मान्यतेने व वित्त विभागाच्या अनौपचारिक संदर्भ
क्रमांक २५५/२०१८/व्यय-१३, दिनांक २६/०६/२०१८ अन्वये प्राप्त सहमतीने निर्गमित
करण्यात येत आहे.
# Page 4