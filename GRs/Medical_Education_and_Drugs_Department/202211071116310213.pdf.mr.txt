# Page 1
-------------------------------------
| शासकीय वैद्यकीय महाविद्यालय, अलिबाग |
| या संस्थेसाठी निवासी इमारती भाडयाने |
| घेण्यास मंजूरी देण्याबाबत. |
-------------------------------------
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक : वैशिवि-२०२२/प्र.क्र.१८५/प्रशा-२
मंत्रालय, मुंबई - ४०० ०३२,
दिनांक : ०७ नोव्हेंबर २०२२
वाचा :- १) वैद्यकीय शिक्षण व औषधी द्रव्ये विभाग शासन निर्णय क्र. एमईडी-२०१०/प्र.क्र.७६ (अ)/२०१०/शिक्षण-१,दि. ३१.०१.२०१२
२) वैद्यकीय शिक्षण व औषधी द्रव्ये विभाग शासन निर्णय क्र. पदनि-२०१९/प्र.क्र.१२/ भाग- १/२०१९/वैसेवा-२, दि. ०१.०२.२०२१
३) वैद्यकीय शिक्षण व औषधी द्रव्ये विभाग शासन निर्णय क्र. वैशिवि-२०२१/प्र.क्र.२३/ प्रशा-२, दिनांक २८.०४.२०२१
४) आयुक्त, वैद्यकीय शिक्षण आणि संशोधन, मुंबई यांचे पत्र क्र :DMER-१२०११/८/२०२२ EDU/३६५४/२०२२ दिनांक ३१.१०.२०२२
प्रस्तावना : शासकीय वैद्यकीय महाविद्यालय, अलिबाग येथे १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व त्यास संलग्नीत ५०० रुग्णखाटांचे रुग्णालय सुरु करण्यास शासनाने संदर्भ क्र. १ वरील दिनांक ३१.०१.२०१२ च्या शासन निर्णयान्वये मंजूरी देण्यात आली असून सदर महाविद्यालय व रुग्णालय सुरु करण्यासाठी लेटर ऑफ परमिशन (LOP) दि. ०१/११/२०२१ रोजी प्राप्त झाले आहे. त्यानुसार दि.०३ जाने २०२२ रोजी महाराष्ट्र शासनाने प्रथम वर्ष एम.बी.बी.एस १०० विद्यार्थी प्रवेशास दिलेल्या मान्यतेनुसार प्रथम वर्ष अभ्यासक्रमाची प्रवेश प्रक्रिया पूर्ण होऊन १०० विद्यार्थी प्रवेशित झाले आहेत. एम.बी.बी.एस. च्या प्रथम वर्षासाठी राष्ट्रीय केमिकल्स अॅन्ड फर्टिलायझर्स, लि. थळ, अलिबाग या संस्थेच्या वसाहतीतील इमारती व परिसर महाविद्यालय व विद्यार्थ्यांच्या वसतीगृहासांठी भाडेतत्वावर घेण्यास संदर्भाधीन दि.२८.०४.२०२१ च्या शासन निर्णयान्वये मान्यता देण्यात आली आहे. आता द्वितीय वर्षासाठी आर.सी.एफ च्या सदनिका/इमारती भाडे तत्वावर घेण्याची बाब शासनाच्या विचाराधीन होती.
शासन निर्णय : १. शासकीय वैद्यकीय महाविद्यालय, अलिबाग या संस्थेस शैक्षणिक वर्ष २०२२-२३ मध्ये एम.बी.बी.एस च्या द्वितीय वर्षासाठी प्रवेशित विद्यार्थ्यांची राहण्याची सोय तातडीने होण्याकरिता तसेच राष्ट्रीय आयुर्विज्ञान आयोग यांच्या मानकांची पुर्तता होण्याच्या दृष्टीने
# Page 2
शासन निर्णय क्रमांकः वैशिवि-२०२२/प्र.क्र.१८५/प्रशा-२ दिनांक : ०७ नोव्हेंबर २०२२
वापरास तयार असलेली राष्ट्रीय केमिकल्स अॅन्ड फर्टिलायझर्स, लि. थळ, अलिबाग (RCF) यांच्या कुरूळ येथील वसाहतीमधील इमारत क्र. ए-४४, ए-४५ व ए-४६ (एकूण २७ सदनिका) विद्यार्थ्यांच्या वसतिगृहासाठी प्रति विद्यार्थी रु.२०००/- प्रति सेमिस्टर (शासकीय वसतीगृह शुल्क) इतक्या भाड्याने तसेच द्वितीय वर्ष एम. बी. बी. एस. विभागासाठी ए-१ व ए-२ (२४ सदनिका) इमारतीमधील प्रति सदनिका रु.७५४०/- प्रतिमाह एवढ्या दराने तीन वर्षाकरिता भाडेतत्वावर घेण्यास मान्यता देण्यात येत आहे.
२. उक्त नमुद ए-१ व ए-२ (२४ सदनिका) इमारतीमधील तिस-या माळ्यावरील बांधकाम पाडून १५०० चौ. फु. चा हॉल तयार करण्यासाठी आर. सी. एफ. च्या अंदाजपत्राकानुसार येणारा रु.५०.०० लाख खर्च जिल्हा नियोजन समितीकडून उपलब्ध करून घेण्यासाठी आवश्यक तो प्रस्ताव अधिष्ठाता यांनी जिल्हाधिकारी रायगड यांच्याकडे सादर करून त्यांना समितीची मान्यता घेण्याची विनंती करण्यात यावी.
३. राष्ट्रीय आयुर्विज्ञान आयोगाचे ज्या महिन्यात निरिक्षण होईल त्या महिन्यापासून भाडेपट्टी लागू राहील.
४. सदर खर्च संस्थेच्या १४- भाडेपट्टी व कर या उद्दिष्टांतर्गत उपलब्ध होणा-या निधीतून भागविण्यात यावा.
५. शासन निर्णय, वित्त विभाग, क्रमांक / ३०.क्र.प्र/२०१३-विअप्र :२०/१३विनियम भाग-२, दिनांक १ - अन्वये तसेच वित्तीय अधिकार नियम पुस्तिका भाग १७.०४.२०१५, उप विभाग -१, अनुक्रमांक - १० अनुसार प्रशासकीय विभागास असलेल्या अधिकारान्वये हा शासन निर्णय निर्गमित करण्यात येत आहे.
# Page 3