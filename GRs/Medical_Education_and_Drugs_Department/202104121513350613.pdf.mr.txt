# Page 1
सातारा येथे १०० विद्यार्थी क्षमतेचे शासकीय वैद्यकीय महाविद्यालय व ५०० खाटांचे रुग्णालय, व अनुषांगिक बांधकाम सार्वजनिक बांधकाम विभागामार्फत कार्यान्वित करण्यास मान्यता प्रदान करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक : जीएचएस-२०२०/प्र.क्र.२५५/प्रशा-१
गो.ते.रुग्णालय आवार, नवीन मंत्रालय, ९ वा मजला,
लोकमान्य टिळक मार्ग, मुंबई - ४०० ००१.
दिनांक : १२ एप्रिल २०२१ .
वाचा : १. शासन निर्णय, वैद्यकीय शिक्षण व औषधी द्रव्ये विभाग, क्रमांक पीएमसी २०१७/१११५ / प्र.क्र ४२३ (अ)/ प्रशा-१, दिनांक ०८.०२.२०१८
२. शासन निर्णय, वैद्यकीय शिक्षण व औषधी द्रव्ये विभाग, क्रमांक पीएमसी २०१७/१११५ / प्र.क्र ४२३ (क) / प्रशा -१, दिनांक ०८.०२.२०१८
३. शासन निर्णय, वैद्यकीय शिक्षण व औषधी द्रव्ये विभाग, क्रमांक पीएमसी २०१७/१११५ / प्र.क्र ४२३ / प्रशा -१, दिनांक २४.१२.२०१८
४. शासन निर्णय, समक्रमांक दिनांक १५.०१.२०२१ प्रस्तावना : उपरोक्त दिनांक १५.०१.२०२१ च्या शासन निर्णयान्वये विभागाच्या नियंत्रणाखालील सातारा येथील १०० विद्यार्थी क्षमतेचे शासकीय वैद्यकीय महाविद्यालय व संलग्नित ५०० खाटांचे रुग्णालय व अनुषांगिक इमारती बांधकामासाठी रुपये रुपये ४९५,४६,००,००० /- (रुपये चारशे पंच्याण्णव कोटी, शेहेचाळीस लक्ष फक्त) इतक्या रक्कमेच्या अंदाजपत्रकास प्रशासकीय मान्यता प्रदान करण्यात आली होती. उपरोक्त नमूद शासन निर्णय, वैद्यकीय शिक्षण व औषधी द्रव्ये विभाग, दिनांक ०८.०२.२०१८ व दिनांक २४.१२.२०१८ मधील तरतूदी व कार्यपध्दतीनुसार सदर बांधकाम केंद्र शासनाच्या सार्वजनिक उपक्रम कंपनीमार्फत टर्न की तत्वावर प्रकल्प व्यवस्थापन सल्लागार नेमून करण्याबाबतचे निर्देशही शासन निर्णय समक्रमांक दिनांक १५.०१.२०२१ मध्ये देण्यात आले होते. प्रस्तुत विषयी सातारा संस्थेचे बांधकाम केंद्र शासनाच्या सार्वजनिक उपक्रम कंपनी ऐवजी सार्वजनिक बांधकाम विभागामार्फत करण्याबाबतची बाब शासनाच्या विचाराधीन होती.
शासन निर्णय :
विभागाच्या नियंत्रणाखालील सातारा येथे १०० विद्यार्थी क्षमतेचे शासकीय वैद्यकीय महाविद्यालय व ५०० खाटांचे संलग्नित रुग्णालय व अनुषांगिक बांधकामासाठी मा. उच्चस्तर समितीने घेतलेल्या निर्णयाच्या अनुषंगाने रुपये ४९५,४६,००,०००/- ( रुपये चारशे पंच्याण्णव कोटी, शेहेचाळीस लक्ष फक्त) इतक्या रक्कमेच्या अंदाजपत्रकास तसेच शासन निर्देशानुसार सदर बांधकाम केंद्र शासनाच्या सार्वजनिक उपक्रम कंपनीमार्फत करून घेण्यास शासन निर्णय समक्रमांक दिनांक १५.०१.२०२१ अन्वये प्रशासकीय मान्यता प्रदान करण्यात आलेली आहे. सदर
# Page 2
शासन निर्णय क्रमांकः जीएचएस-२०२०/प्र.क्र.२५५/प्रशा-१
प्रशासकीय मान्यता प्राप्त बांधकाम केंद्र शासनाच्या सार्वजनिक उपक्रम कंपनीमार्फत करण्याऐवजी सदर बांधकाम उपरोक्त शासन निर्णय, वैद्यकीय शिक्षण व औषधी द्रव्ये विभाग, दिनांक २४.१२.२०१८ नुसार सार्वजनिक बांधकाम विभागामार्फत करण्यास मान्यता प्रदान करण्यात येत आहे. शासन निर्णय समक्रमांक, दिनांक १५.०१.२०२१ मधील अटी व शर्ती कायम राहतील.
२. सदर बांधकामासाठी येणारा खर्च खालील लेखाशीर्षात मंजूर होणाऱ्या निधीतून भागविण्यात यावा.
------------------------------------------------------------
| मागणी क्रमांक - एच-८ |
| ४२१० |  | वैद्यकीय सेवा व सार्वजनिक आरोग्य यावरील भांडवली खर्च |
| ०३ |  | वैद्यकीय शिक्षण, प्रशिक्षण व संशोधन |
| १०५ |  | विषमचिकित्सा पंचवार्षिक योजनांतर्गत (४२१० ००४१) |
| ५३ |  | मोठी बांधकामे |
------------------------------------------------------------