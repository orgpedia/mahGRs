# Page 1
--------------------------------------
| शासकीय वैद्यकीय महाविद्यालय, सातारा |
| या संस्थेकरिता इमारत भाडयाने घेण्यास |
| मंजूरी देण्याबाबत. |
--------------------------------------
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय, क्रमांक : वैशिवि-२०२१/प्र.क्र.१३२/प्रशा-२
मंत्रालय, मुंबई -४०० ०३२,
दिनांक : १४ एप्रिल,२०२१
वाचा : १) वैद्यकीय शिक्षण व औषधी द्रव्ये विभाग शासन निर्णय क्र.एमईडी २०१०/प्र.क्र.७६ (अ)/२०१०/शिक्षण-१, दि. ३१.०१.२०१२
२) वैद्यकीय शिक्षण व औषधी द्रव्ये विभाग शासन निर्णय क्र. पदनि २०१९/प्र.क्र.१२/(भाग-१)/२०१९/वैसेवा-२, दि. ०१.०२.२०२१
३) संचालक, वैद्यकीय शिक्षण आणि संशोधन, मुंबई यांचे पत्र क्र : सवैशिवसं / शावैम सातारा/खाजगी इमारत भाडेतत्वावर/५५७/अ-५/२०२१, दिनांक ०३.०३.२०२१
४) संचालक, वैद्यकीय शिक्षण आणि संशोधन, मुंबई यांचे पत्र क्र :सवैशिवसं / शावैम सातारा / खाजगी इमारत भाडेतत्वावर/६९४९/अ-५/२०२१, दिनांक ०७.०४.२०२१
प्रस्तावना :
शासकीय वैद्यकीय महाविद्यालय, सातारा येथे १०० विद्यार्थी प्रवेश क्षमतेचे नवीन शासकीय
वैद्यकीय महाविद्यालय व त्यास संलग्नीत ५०० रुग्णखाटांचे रुग्णालय सुरु करण्यास संदर्भ क्र.१ येथील शासन निर्णयान्वये मंजूरी प्रदान करण्यात आली आहे. तसेच संदर्भ क्र.२ येथील शासन निर्णयान्वये सदर महाविद्यालयाकरिता वर्ग-१ ते वर्ग-४ ची पदे निर्माण करण्यास मान्यता देण्यात आली आहे. शासकीय वैद्यकीय महाविद्यालय, सातारा येथे शैक्षणिक वर्ष २०२१-२२ मध्ये १००
विद्यार्थी प्रवेश प्रक्रिया सुरु करण्यात येणार आहे. सदर महाविद्यालयाचे बांधकाम पूर्ण होण्यास साधारणत: ३ ते ४ वर्षाचा कालावधी लागणार आहे. त्यामुळे उक्त महाविद्यालयास शैक्षणिक वर्ष २०२१-२२ मध्ये १०० विद्यार्थी प्रवेशाकरिता राष्ट्रीय आयुर्विज्ञान आयोगाची मान्यता प्रदान होण्याच्या दृष्टीने वापरास तयार असलेली खाजगी इमारत शासकीय दराने भाडेतत्वावर घेण्यास व त्यानुषंगाने अधिष्ठाता, शासकीय वैद्यकीय महाविद्यालय, सातारा यांनी सादर केलेल्या सामंजस्य करारास मान्यता देण्याची बाब शासनाच्या विचाराधीन होती. त्यानुषंगाने शासनाने पुढीलप्रमाणे निर्णय घेतला आहे.
# Page 2
शासन निर्णय क्रमांकः वैशिवि- २०२१/प्र.क्र.१३२/प्रशा-२ दिनांक : १४ एप्रिल,२०२१
शासन निर्णय :
शासकीय वैद्यकीय महाविद्यालय,सातारा या संस्थेस शैक्षणिक वर्ष २०२१-२२ मध्ये १०० विद्यार्थी प्रवेशाकरिता राष्ट्रीय आयुर्विज्ञान आयोगाची मान्यता प्रदान होण्याच्या दृष्टीने वापरास तयार असलेली खाजगी इमारत शासकीय दराने भाडेतत्वावर ३ वर्षे व गरजेनुसार पुढील ०१ वर्ष घेण्यासाठी प्रतिमाह रुपये ७,६८,५११/- इतके भाडे सदर संस्थेस १४- भाडेपट्टी व कर या उद्दिष्टांतर्गत उपलब्ध होणाऱ्या निधीतून भागविण्यास व त्यानुषंगाने अधिष्ठाता, शासकीय वैद्यकीय महाविद्यालय, सातारा यांनी सादर केलेल्या सामंजस्य करारास मान्यता देण्यात येत आहे.
०२. राष्ट्रीय आयुर्विज्ञान आयोगाचे शासकीय वैद्यकीय महाविद्यालयाच्या मान्यतेसाठी ज्या महिन्यात प्रथम निरिक्षण होईल त्या महिन्यापासून भाडेपट्टी करार अंमलात येईल.
०३. सदर भाडेकरार महाविद्यालयाचे शैक्षणिक वर्ष २०२१-२२ पासून अंमलात येईल व त्याची मुदत ०३ वर्षे व गरजेनुसार पुढील ०१ वर्ष अशी राहील.
०४. यदाकदाचित शैक्षणिक वर्ष २०२१-२२ साठी महाविद्यालयास मान्यता प्राप्त झाली नाही तर त्याबाबतची लेखी सुचना संबंधित संस्थेस अधिष्ठातामार्फत सादर करणे आवश्यक राहील व त्याकरिता दिलेल्या निवदेनाच्या तारखेपर्यंत भाडेकरार अस्तित्वात राहील व त्याच्या पुढच्या महिन्यापासून तो रद्द समजण्यात येईल.
०५. शासन निर्णय, वित्त विभाग, क्रमांक: विअप्र-२०१३/प्र.क्र.३०/२०१३/विनियम भाग-२, दिनांक १७.०४.२०१५ अन्वये तसेच वित्तीय अधिकार नियम पुस्तिका भाग-१, उप विभाग -१, अनुक्रमांक-१० अनुसार प्रशासकीय विभागास असलेल्या अधिकारान्वये हा शासन निर्णय निर्गमित करण्यात येत आहे
# Page 3