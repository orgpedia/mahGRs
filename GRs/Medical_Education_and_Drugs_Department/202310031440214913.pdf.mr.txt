# Page 1
शासकीय वैद्यकीय महाविद्यालय व संलग्नित रुग्णालयांच्या सुरक्षेकरीता महाराष्ट्र राज्य सुरक्षा महामंडळाकडून घेण्यात आलेल्या सुरक्षा रक्षकांच्या वाढीव मानधनाबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: बैठक-२०१६/प्र.क्र.३६८ (भाग-३) / प्रशासन - २
गोकुळदास तेजपाल रुग्णालय आवार, लोकमान्य टिळक मार्ग
नविन मंत्रालय, मुंबई - ४००००१
तारीख: ०३ ऑक्टोबर २०२३.
वाचा : १) सन २०१० चा महाराष्ट्र अधिनियम क्र. ६, महाराष्ट्र राज्य सुरक्षा महामंडळ स्थापना, दिनांक १९.०४.२०१०.
२) शासन निर्णय, वित्त विभाग क्र. विअप्र-२०१३/प्र.क्र.३०/२०१३/विनियम/भाग-२, दि.
१७.०४.२०१५.
३) शासन निर्णय वैद्यकीय शिक्षण व औषधी द्रव्ये विभाग, क्रमांकः बैठक २०१६/प्र.क्र.३६८/भाग-३/प्रशा-२, दिनांक ३०.०३.२०१७.
४) संचालक, महाराष्ट्र राज्य सुरक्षा महामंडळ यांचे पत्र क्र.एम.एस.एस.सी/डीआर(आयएनडी)/४८१३/२०१८, दिनांक २९.१२.२०१८.
५) संचालक, वैद्यकीय शिक्षण व संशोधन संचालनालय यांचे पत्र क्रमांक: संवैशिवसं/मरासुम/सुरक्षा रक्षक/ सुधारित दर/२०१९/२-अ, दिनांक १५.०२.२०१९.
प्रस्तावना : शासकीय वैद्यकीय महाविद्यालये आणि संलग्नित रुग्णालयांतील डॉक्टरांवर वारंवार होणारे हल्ले व रुग्णालयांच्या नातेवाईकांकडून रुग्णालयांची होणारी तोडफोड त्यानुषंगाने मा. मुंबई उच्च न्यायालयामध्ये दाखल जनहित याचिका क्र. ७७/२०१५ प्रकरणामध्ये (अशफाक मांडविया विरुद्ध महाराष्ट्र शासन) डॉक्टरांच्या सुरक्षेकरीता उपाययोजना करण्याबाबत मा. मुंबई उच्च न्यायालयाने आदेश दिले होते. त्यानुषंगाने विभागाने दिनांक ३१.०३.२०१७ अन्वये १४ शासकीय वैद्यकीय महाविद्यालय व रुग्णालयांकरीता महाराष्ट्र सुरक्षा महामंडळाकडून ११०० सुरक्षारक्षकांच्या सेवा घेण्यास मान्यता प्रदान करण्यात आली होती. त्यानुसार १४ शासकीय वैद्यकीय महाविद्यालय व रुग्णालयांमध्ये महाराष्ट्र राज्य सुरक्षा महामंडळाकडून एकूण १०८८ सुरक्षारक्षक उपलब्ध करुन घेण्यात आले आहेत. संचालक, महाराष्ट्र राज्य सुरक्षा महामंडळ, मुंबई यांनी दिनांक २९.१२.२०१८ रोजीच्या पत्रान्वये महामंडळाच्या दिनांक १५.११.२०१८ रोजीच्या बैठकीमध्ये घेतलेल्या निर्णयानुसार दिनांक ०१.०४.२०१९ पासून महाराष्ट्र राज्य सुरक्षा महामंडळाच्या सुरक्षारक्षकांचे वेतन रु. ३०००/ प्रतिमाह ( सर्व पदांकरीता) वाढविले असल्याने, त्यानुसार दिनांक ०१.०४.२०१९ पासून सुधारित दर आकारण्यात येणार असल्याबाबत कळविले होते. त्यानुषंगाने सदर सुरक्षा रक्षकांच्या मानधनात रुपये ३०००/- वाढ करण्याबाबतचा प्रस्ताव संचालनालयाने संदर्भ क्र. ५ वरील दिनांक १५.०२.२०१९ रोजीच्या पत्रान्वये शासनास सादर केला होता. त्यानुसार उपरोक्त सुरक्षारक्षकांच्या मानधनात रु.
३००० /- एवढी वाढ करण्याची बाब शासनाच्या विचाराधिन होती.
# Page 2
शासन निर्णय क्रमांकः वैशिवि-२०१६/प्र.क्र.३६८/प्रशा-२, दिनांक ०३ ऑक्टोबर २०२३.
शासन निर्णय:
वैद्यकीय शिक्षण विभागाच्या संदर्भ क्र. ३ वरील दिनांक ३०.०३.२०१७ रोजीच्या शासन निर्णयानुसार १४ शासकीय वैद्यकीय महाविद्यालय व रुग्णालयांमध्ये महाराष्ट्र राज्य सुरक्षा महामंडळाकडून उपलब्ध करुन घेतलेल्या एकूण १०८८ सुरक्षारक्षकांना दिनांक ०१.०४.२०१९ पासून महाराष्ट्र राज्य सुरक्षा महामंडळाने निश्चित केलेल्या रु.३०००/- वाढीव दरानुसार देय असलेले मानधन अदा करण्यास मान्यता देण्यात येत आहे. तसेच संबंधित संस्थांनी सुधारित दरानुसार महाराष्ट्र राज्य सुरक्षा महामंडळासोबत करार करण्यासही मान्यता प्रदान करण्यात येत आहे.
२. सदर शासन निर्णय वित्त विभाग, शासन निर्णय दिनांक १७.०४.२०१५, वित्तीय अधिकार नियम भाग पहिला, उप विभाग -४, अ.क्र. ११ अन्वये प्रशासनिक विभागास असलेल्या वित्तीय अधिकारानुसार निर्गमित करण्यात येत आहे.
३. सदर शासन निर्णय वित्त विभागाच्या अनौपचारिक क्र. ३१२ / व्यय - १३, दिनांक १३.०७.२०२३ अन्वये देण्यात आलेल्या मान्यतेनुसार निर्गमित करण्यात येत आहे.
४. सदर बाबींसाठी येणारा खर्च संबंधित संस्थेच्या लेखाशिर्षाखाली (१०) कंत्राटी सेवा या उद्दिष्टांतर्गत चालू वित्तीय वर्षात अर्थसंकल्पीत निधीमधून भागविण्यात यावा.