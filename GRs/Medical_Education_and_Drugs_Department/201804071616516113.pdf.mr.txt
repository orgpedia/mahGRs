# Page 1
शासकीय वैद्यकीय महाविद्यालयांतील महत्वाकांक्षी प्रकल्पांचा दरमहा आढावा घेऊन त्याचा प्रगती अहवाल शासन स्तरावरुन तपासण्याकरिता स्पेशल टास्क फोर्स स्थापन करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन परिपत्रक क्रमांक : व्हीआयपी-२०१८/प्र.क्र.४०/प्रशा-१
मंत्रालय, मुंबई - ४०० ०३२.
दिनांक : ०७ एप्रिल, २०१८
शासन परिपत्रक : विभागाच्या नियंत्रणाखालील संचालक, वैद्यकीय शिक्षण आणि संशोधन, मुंबई यांच्या अधिपत्याखालील शासकीय वैद्यकीय महाविद्यालयांतील महत्वकांक्षी प्रकल्प विहित मुदतीत पूर्ण होण्यासाठी प्रकल्पांचा बांधकाम व इतर प्रशासकीय मान्यता याकरीता दरमहा आढावा घेऊन त्याचा प्रगती अहवाल शासन स्तरावरुन तपासण्याकरिता खालीलप्रमाणे " स्पेशल टास्क फोर्स स्थापन करण्यात येत आहे.
-------------------------------------------------------------------------------------------------------------------------------------
|  | अ.क्र. |  |  | पदाधिका-यांचे नाव |  |  | समितीतील स्थान |  |
| १) | सचिव, वैद्यकीय शिक्षण व औषधी द्रव्ये विभाग | अध्यक्ष |
| २) | डॉ. टि. पी. लहाने, सह संचालक, वैद्यकीय शिक्षण आणि संशोधन, मुंबई (सुपर स्पेशालिटी ज. जी. समूह रुग्णालयाकरिता) | सदस्य सचिव |
| ३) | डॉ. कैलास शर्मा, संचालक, टाटा कॅन्सर हॉस्पिटल (कर्करोग संस्था करिता) | सदस्य |
| ४) | डॉ.पल्लवी सापळे, अधिष्ठाता, शासकीय वैद्यकीय महाविद्यालय व रुग्णालय, मिरज | सदस्य |
| ५) | अधिष्ठाता, शासकीय वैद्यकीय महाविद्यालय, नागपूर (कर्करोग संस्था नागपूर करिता) | सदस्य |
| ६) | विशेष कार्य अधिकारी, कर्करोग रुग्णालय, औरंगाबाद (राज्यस्तरीय कर्करोग संस्था औरंगाबाद करिता) | सदस्य |
| ७) | डॉ. कृष्णा कांबळे, सेवानिवृत्त प्राध्यापक, शासकीय वैद्यकीय महाविद्यालय, कर्करोग विभाग नागपूर (कर्करोग संस्था नागपूर करिता) | सदस्य |
-------------------------------------------------------------------------------------------------------------------------------------
२. सदर समितीच्या कार्यकक्षा खालीलप्रमाणे राहतील : १) संबंधित संस्थेचा शासनास सादर करण्यात येणारा प्रस्ताव परिपूर्ण व आवश्यक कागदपत्रांसह
# Page 2
शासन निर्णय क्रमांकः व्हीआयपी-२०१८/प्र.क्र.४०/प्रशा-१
प्राप्त झालेला आहे किंवा कसे, याची तपासणी / छाननी करणे व तदनंतरच संचालनालयाने
प्रस्ताव शासनास सादर करणे.
२) शासनास सादर करण्यात येणाऱ्या प्रस्तावाच्या अनुषंगाने, शासन स्तरावरुन त्रुटी पूर्ततेबाबत
कळविल्यास संबंधित त्रुटी पूर्ततेचा अहवाल विहीत कालावधीत शासनास सादर करणेबाबत संचालनालयास्तरावरून संबंधित अधिष्ठाता व सार्वजनिक बांधकाम विभागाकडे पाठपुरावा करणे.
३) शासनाने प्रशासकीय मान्यता प्रदान केल्यावर सदर कामांसाठी मंजूर करण्यात आलेली
प्रशासकीय मान्यता अंदाजपत्रक रक्कम व प्रत्यक्षात सदर कामासाठी स्वीकृत झालेल्या निविदेच्या किंमतीची माहिती घेणे.
४) सदर कामांना शासनाने दिलेल्या प्रशासकीय मान्यतेच्या अनुषंगाने निविदा टप्पा प्रक्रियेची माहिती घेऊन तसेच सार्वजनिक बांधकाम विभागाच्या सक्षम अधिकाऱ्यांशी विचारविनिमय
करुन विनिर्दिष्टीत बांधकामास संबंधित आर्थिक वर्षात खर्च होऊ शकेल इतक्या निधीची मागणी करणे.
५) शासनाने विनिर्दिष्टीत कामांसाठी उपलब्ध करुन दिलेल्या निधीचा उचित विनियोग होतो किंवा
कसे, ही बाब तपासणे तसेच प्रसंगी संबंधित बांधकाम स्थळास भेट देणे.
६) विनिर्दिष्टीत कामाच्या गतीचा व प्रगतीचा आढावा घेऊन शासनास अहवाल सादर करणे.
# Page 3