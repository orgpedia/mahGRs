# Page 1
हाफकिन महामंडळाच्या खरेदी कक्षामार्फत करण्यात येणा-या औषधे व अन्य बाबींच्या खरेदीसंदर्भात मानक कार्यपद्धती (SOP) निश्चित करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः वैशिवि-२०२३/प्र.क्र.०४/प्रशा-२
गोकुळदास तेजपाल रुग्णालय आवार, नवीन मंत्रालय
९ वा मजला, लोकमान्य टिळक मार्ग, मुंबई - ४०० ००१
तारीख: २८ फेब्रुवारी २०२३
वाचा: १) उद्योग, ऊर्जा व कामगार विभाग, शासन निर्णय क्र.भांखस-२०१४/प्र.क्र.८२/भाग-III/उद्योग ४, दिनांक ०१.१२.२०१६.
२ ) सार्वजनिक आरोग्य विभाग, शासन निर्णय क्रमांकः खरेदी-२०१६/प्र.क्र.२४०/आरोग्य-८, दिनांक २६.०७.२०१७.
३) वैद्यकीय शिक्षण व औषधी द्रव्ये विभाग, शासन निर्णय क्रमांकः वैशिवि-२०२२/प्र.क्र.८३/प्रशा २, दिनांक २६.१२.२०२२.
प्रस्तावना:
सार्वजनिक आरोग्य विभागाच्या दि. २६.०७.२०१७ च्या शासन निर्णयानुसार हाफकिन महामंडळामार्फत शासनाच्या विविध विभागांसाठी व स्थानिक स्वराज्य संस्थांसाठी औषधे, तद्नुषंगिक उपभोग्य वस्तु व वैद्यकीय उपकरणे इत्यादींची एकत्रित खरेदी करण्यासाठी खरेदी कक्ष स्थापन करण्यात आला. तसेच सार्वजनिक आरोग्य विभागाच्या अधिपत्याखालील आरोग्य संस्था, वैद्यकीय शिक्षण व संशोधन संचालनालयाच्या अधिपत्याखालील शासकीय वैद्यकीय महाविद्यालय व रुग्णालयांना आवश्यक असणारी यंत्रसामुग्री, साधनसामुग्री, उपकरणे, औषधे, सर्जिकल्स साहित्य व तद्नुषंगिक बाबींची खरेदी मे.हाफकिन महामंडळामार्फत करणे बंधनकारक करण्यात आले. त्यानुसार सार्वजनिक आरोग्य विभाग व वैद्यकीय शिक्षण व संशोधन संचालनालयाच्या अधिपत्याखालील आरोग्य संस्थांना आवश्यक असणारी यंत्रसामुग्री, उपकरणे, औषधी, सर्जिकल्स साहित्य व अन्य तद्नुषंगिक बाबींची खरेदीकरण्यासाठी संस्थाद्वारे निधी संक्षिप्त देयकांवर आहरित करुन मे. हाफकिन महामंडळाच्या खरेदी कक्षास वर्ग करण्यात येतो. हाफकिन महामंडळास वर्ग करण्यात आलेल्या निधीमधून विविध बाबींची खरेदी करण्यासाठी महामंडळामार्फत निविदा प्रक्रिया राबवून उपरोक्त बाबींचा संबंधित संस्थांना पुरवठा करण्यात येतो. तथापि, विविध तांत्रिक व प्रशासकीय कारणास्तव हाफकिन महामंडळामार्फत निविदा प्रक्रिया राबवून सदर बाबींचा पुरवठा संस्थांना होण्यास विलंब होत होता. त्यामुळे रुग्णसेवेमध्ये अडचणी निर्माण होत असल्याने, संस्थांनी मागणीपत्र सादर करण्यापासून मे. हाफकिन महामंडळाच्या खरेदी कक्षामार्फत करण्यात येणा-या खरेदी प्रक्रियेमध्ये सुधारणा करण्याच्या अनुषंगाने मानक कार्यपद्धती (Standard Operating Procedure-SOP) निश्चित करण्याची बाब शासनाच्या विचाराधिन होती. त्यास अनुसरुन पुढील प्रमाणे निर्णय घेण्यात येत आहे.
# Page 2
शासन निर्णय क्रमांकः वैशिवि-२०२३/प्र.क्र.०४/प्रशा-२, दिनांक २८ फेब्रुवारी २०२३
शासन निर्णय: मे. हाफकिन महामंडळाच्या खरेदी कक्षामार्फत वैद्यकीय शिक्षण व संशोधन संचालनालयाच्या अधिपत्याखालील संस्थांना आवश्यक असणारी यंत्रसामुग्री, उपकरणे, औषधे, सर्जिकल्स साहित्य व अन्य तद्नुषंगिक बाबींची खरेदी प्रक्रिया राबविण्यात येते. तथापि मे. हाफकिन महामंडळाच्या खरेदी प्रक्रियेमध्ये निदर्शनास आलेल्या त्रूटी दुर करुन खरेदी प्रक्रिया सुरळीत होण्याच्या अनुषंगाने आरोग्य संस्थांनी मागणी सादर करण्यापासून ते महामंडळामार्फत निविदा प्रक्रिया राववून विविध बाबींचा संबंधित संस्थांना पुरवठा होण्यापर्यंतच्या प्रक्रियेसंदर्भात शासनाद्वारे “विवरणपत्र - अ” मध्ये नमुद "मानक कार्यपद्धती (Standard Operating Procedure-SOP) निश्चित करण्यात आली असून सदर मानक कार्यपद्धतीनुसार सर्व खरेदी प्रक्रिया राबविण्यात यावी.
तसेच उपरोक्त सर्व खरेदी उद्योग, ऊर्जा व कामगार विभागाच्या दिनांक ०१.१२.२०१६ च्या शासन निर्णयातील तरतूदी व शासनाने वेळोवेळी निर्गमित केलेले शासन निर्णय, आदेश व सुचना विचारात घेऊन करण्यात यावी.
# Page 3
# Page 4
# Page 5
# Page 6
# Page 7
# Page 8