# Page 1
केंद्र शासनाकडून राज्यास भांडवली खर्चासाठी कर्ज स्वरुपात विशेष सहाय्य योजना (बिनव्याजी कर्ज) अंतर्गत भाग-१ (भांडवली गुंतवणूक) मधील योजनांना सार्वजनिक वित्तीय व्यवस्थापन प्रणालीमार्फत (PFMS) कार्यान्वय करण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक : प्रशिक्षण-२०२१/प्र.क्र.३७८/प्रशा-१
गो.ते.रूग्णालय आवार, नविन गो.ते. संकुल,
९ वा मजला,मंत्रालय, मुंबई-४०००३२.
दिनांक : १३ ऑक्टोबर, २०२३.
संदर्भ :- १. वित्त विभाग, शासन पत्र क्र. संकीर्ण-२०२३/प्र.क्र.०९/ अर्थबळ, दिनांक १२.०४.२०२३.
२. Letter of Government of India, Ministry of Finance, F. No. 44(1)/PF-S/२०२३-२४ (CAPEX)-Maharashtra, दिनांक ०२.०५.२०२३.
प्रस्तावना :
वित्त विभाग, शासन पत्र, दिनांक १२ एप्रिल, २०२३ अन्वये, केंद्रीय पुरस्कृत योजनांच्या निधीचे परिणामकारक व्यवस्थापन करण्याच्या तसेच निधी विनियोजनाच्या प्रक्रियेत अधिक परिणामकारकता आणण्याच्या दृष्टीने भारत सरकारच्या दिनांक ०२ मे, २०२३ च्या मार्गदर्शक तत्वांनुसार निर्धारित केलेल्या सुधारीत कार्यपद्धतीचा अवलंब करण्याचे निर्देश देण्यात आले आहेत. त्यानुसार केंद्र शासनाच्या अर्थसहाय्यातून वैद्यकीय शिक्षण व औषधी द्रव्ये विभागामार्फत राज्यात राबविण्यात येणाऱ्या भांडवली गुंतवणूक खर्चासाठी कर्ज (बिनव्याजी कर्ज) स्वरूपात विशेष सहाय्य ही योजना सार्वजनिक वित्तीय व्यवस्थापन प्रणालीवर (PFMS) मॅपिंग करुन, सदर योजनेच्या अंमलबजावणीसाठी Single Nodal Agency (SNA) चे प्राधिकृत बँकेमध्ये स्वतंत्र खाते Single Nodal Bank Account (Parent Account) उघडणे आणि अंमलबजावणी यंत्रणांसाठी Child Account उघडण्याची बाब शासनाच्या विचाराधीन होती.
शासन निर्णय :
वैद्यकीय शिक्षण व औषधी द्रव्ये विभागांतर्गत चालू असलेल्या / भविष्यात चालू होणा-या केंद्र पुरस्कृत योजनांच्या अमंलबजावणीसाठी या विभागाच्या शासन निर्णय क्र.संकिर्ण-२०२१/ प्र.क्र.७२/२०२१/ अलेप, दिनांक ०३ ऑगस्ट, २०२१ अन्वये State Scheme Manager (SSM) नोडल अधिकारी म्हणून सहसचिव / उपसचिव (प्रशासन) वैद्यकीय शिक्षण व औषधी द्रव्ये विभाग आणि Single Nodal Agency (SNA) म्हणून संचालक, वैद्यकीय शिक्षण आणि संशोधन संचालनालय, मुंबई यांची नियुक्ती करण्यात आली आहे.
# Page 2
शासन निर्णय क्रमांकः प्रशिक्षण-२०२१/प्र.क्र.३७८/प्रशा-१
२. उपरोक्त संदर्भाने विविध बँकेकडून प्रस्ताव मागविण्यात आले होते. बँकाकडून प्राप्त प्रस्ताव तपासून संबंधित योजनेसाठी Single Nodal Bank Account व Child Account उघडण्यास बँक ऑफ महाराष्ट्र या बँकेची निवड करण्यात येत आहे. याबाबत, बँक ऑफ महाराष्ट्र यांनी या योजनेशी संबंधित सार्वजनिक वित्तीय व्यवस्थापन प्रणाली (PFMS) शी निगडीत प्रशिक्षण, खाती उघडण्यास मदत, मॅपिंग व निधी केंद्र-राज्य अंमलबजावणी यंत्रणेस हस्तांतरणासाठी प्रक्रिया सुलभपणे हाताळण्यास पूर्ण तांत्रिक सहकार्य विशेष अधिका-यांमार्फत वेळोवेळी देईल. सदर अटीचा अधीन राहून वैद्यकीय शिक्षण व औषधी द्रव्ये विभागाचे संबंधित योजनेसाठी स्वतंत्र Single Nodal Bank Account (Parent Account) उघडणे आणि सर्व अंमलबजावणी यंत्रणासाठी Child Account बँक ऑफ महाराष्ट्र, मंत्रालय शाखा, मुंबई मध्ये त्यांच्या प्रस्तावाच्या अनुषंगाने उघडण्यास याद्वारे मान्यता देण्यात येत आहे.
३. केंद्र शासनाच्या Scheme for Special Assistance as Loan to State for Capital Investment या केंद्र सरकारच्या योजने अंतर्गत राज्य शासनाला भाग-१ (भांडवली गुंतवणूक) या योजनेतंर्गत विशिष्ट कामांना निधी उपलब्ध करून देण्यात येणार आहेत. सदर निधीचे निधी वितरण व विनियोग व्यवस्थापन केंद्रीय सार्वजनिक वित्तीय व्यवस्थापन प्रणाली (PFMS) मार्फत करण्याच्या सूचना वित्त विभागाने दिल्या आहेत. त्यानुसार सदर योजनांच्या अंमलबजावणीसाठी स्वतंत्र लेखाशीर्ष उघडणे, तसेच सदर योजना PFMS शी मॅपिंग करून प्राधिकृत बँकेमध्ये स्वतंत्र Single Nodal Bank Account (Parent Account) आणि अंमलबजावणी यंत्रणासाठी Child Account उघडण्याच्या अनुषंगाने निर्णय घेणे योग्य होईल. तथापि सुधारीत मार्गदर्शक तत्वाच्या अनुषंगाने पुढीलप्रमाणे अटी व शर्तीच्या आधारे निर्णय घेण्यात येत आहे.
१) सदर योजनांचे सार्वजनिक वित्तीय व्यवस्थापन प्रणालीमार्फत (PFMS) मॅपिंग करण्यात येईल.
२) सदर योजनांचे अंमलबजावणीसाठी स्वतंत्र SNA Bank Account व सर्व अंमलबजावणी यंत्रणा यांचे Child Account बँक ऑफ महाराष्ट्र, मंत्रालय शाखा, मुंबई या बँकेत उघडण्यास सदर शासन निर्णयान्वये मान्यता देण्यात येत आहे.
३) सदर SNA खाते व शुन्य शिल्लक उपखाती हे PFMS प्रणालीशी संलग्नित करावे.
४) सदर खात्याचा वापर केवळ उक्त योजनांच्या प्रयोजनासाठीच करावा.
५) केंद्र शासनाच्या मार्गदर्शक सुचनानुसार सदर योजनेचा निधी केंद्रिय पध्द्तीने संबंधित State Scheme Manager (SSM) स्तरावरील SNA (Parent Account) मध्ये जमा करुन अंमलबजावणी यंत्रणेला (Implementing Agency) Child Account मध्ये आवश्यक निधी वर्ग न करता सार्वजनिक वित्तीय व्यवस्थापन प्रणाली (PFMS) मार्फत Drawing limits देण्यात याव्यात.
६) सदर योजनेच्या अंमलबजावणीसाठी आवश्यक ते प्रशिक्षण व तांत्रिक सहकार्य बँक ऑफ महाराष्ट्र या बँकेमार्फत उपलब्ध करुन देण्यात येईल.
पृष्ठ ३ पैकी २
# Page 3
शासन निर्णय क्रमांकः प्रशिक्षण-२०२१/प्र.क्र.३७८/प्रशा-१