# Page 1
वैद्यकीय शिक्षण व संशोधन संचालनालयाच्या अधिनस्त नव्याने स्थापन झालेल्या व होणा-या संस्थांमधील पदभरतीसाठीच्या स्वतंत्र धोरणास मान्यता प्रदान करण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: आरक्यूएन-११२०/प्र.क्र.२४६/वैसेवा-३
गोकुळदास तेजपाल रुग्णालय आवार, नवीन गो.ते. संकुल,
९ वा मजला, नवीन मंत्रालय, मुंबई - ४००००१.
दिनांक :- ११ नोव्हेंबर, २०२२
वाचा - शासन निर्णय वैद्यकीय शिक्षण व औषधी द्रव्ये विभाग समक्रमांक, दि.०९/०८/२०२१.
प्रस्तावना :
संदर्भाधीन दि.०९/०८/२०२१ च्या शासन निर्णयान्वये राज्यात नव्याने स्थापन झालेल्या
नंदूरबार, अलिबाग, सिंधुदुर्ग व सातारा येथील शासकीय वैद्यकीय महाविद्यालये व संलग्नित
रुग्णालयातील तसेच भविष्यात निमशहरी व दुरस्थ तसेच मागास भागात (यामध्ये राज्यातील क वर्ग व
ड वर्ग महानगरपालिका क्षेत्रातील ठिकाणे तसेच अन्य निमशहरी व ग्रामीण भागातील ठिकाणे यांचा
अंतर्भाव असेल) स्थापन होणा-या संस्थांमधील महाराष्ट्र लोकसेवा आयोगाच्या कक्षेतील गट-अ व
गट-ब मधील पदांकरिता स्वतंत्र पदभरती धोरण लागू करण्यास शासनाची मान्यता प्रदान करण्यात
आली आहे.
प्रधानमंत्री स्वास्थ्य सुरक्षा योजनेअंतर्गत औरंगाबाद, यवतमाळ, लातूर व अकोला या ठिकाणी
अतिविशेषीकृत रुग्णालये स्थापन झाली आहेत. डॉक्टरांच्या अध्यापकीय पदांसह अनेक संवर्गासाठी
या रुग्णालयांकरीता पहिल्या टप्प्याची पदनिर्मिती झाली आहे. दुसऱ्या व तिसऱ्या टप्प्यातील
पदनिर्मिती प्रस्तावित आहे. सर्वसामान्य जनतेला अतिविशेषोपचाराच्या सुविधा मिळाव्यात म्हणून केंद्र
पुरस्कृत योजनेअंतर्गत सदर रुग्णालये स्थापन करण्यात आली आहेत. त्यामुळे डॉक्टरांच्या
# Page 2
शासन निर्णय क्रमांकः आरक्यूएन-११२०/प्र.क्र.२४६/वैसेवा-३
अध्यापकीय पदांसह महाराष्ट्र लोकसेवा आयोगाच्या कक्षेतील गट-अ व गट-ब मधील पदांकरिता
स्वतंत्र पदभरती धोरण या ०४ रुग्णालयांसाठी देखील लागू करण्याबाबतचा प्रस्ताव शासनाच्या
विचाराधीन होता. त्यानुसार या प्रकरणी खालीलप्रमाणे निर्णय घेण्यात आला आहे.
शासन निर्णय :
संदर्भाधीन दि.०९/०८/२०२१ च्या शासन निर्णयान्वये लागू करण्यात आलेले स्वतंत्र पदभरती
धोरण औरंगाबाद, यवतमाळ, लातूर व अकोला या ठिकाणी स्थापन झालेल्या व भविष्यात नव्याने
निर्माण होणा-या अतिविशेषीकृत रुग्णालयांकरीता राबविण्यास शासनाची मान्यता प्रदान करण्यात येत
आहे. त्यामुळे -
(१) या संस्थातील पदांसाठी डॉक्टरांच्या अध्यापकीय पदांसह महाराष्ट्र लोकसेवा आयोगाच्या
कक्षेतील गट-अ व गट-ब मधील सर्व पदांसाठी संस्थानिहाय स्वतंत्र जाहिरात प्रसिध्द करण्यात
येईल.
(२) सर्व टप्प्यांसाठी पहिल्या वेळी पदभरती करताना ती १०० टक्के सरळसेवा याप्रमाणे
करण्यात येईल. असे करताना या अगोरदच्या टप्प्यात भरली न गेलेली पदे पुढच्या टप्प्यासाठी
विचारात घेण्यात येतील.
(३) अशा संस्थामध्ये नियुक्त झालेल्या व्यक्तीस ०६ वर्षे कालावधीसाठी इतर कोणत्याही संस्थेत
कोणत्याही कारणास्तव बदली मिळणार नाही.
२. संदर्भाधीन दि.०९/०८/२०२१ च्या शासन निर्णयात नमूद कार्यपध्दती व अन्य तरतूदी
प्रस्तावांतर्गत ०४ अतिविशेषीकृत रुग्णालयांच्या व भविष्यात नव्याने निर्माण होणा-या अतिविशेषीकृत
रुग्णालयांच्या बाबतीत जशास तशा लागू राहतील.
पृष्ठ ३ पैकी २
# Page 3
शासन निर्णय क्रमांकः आरक्यूएन-११२०/प्र.क्र.२४६/वैसेवा-३