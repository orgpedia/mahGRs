# Page 1
इंदिरा गांधी शासकीय वैद्यकीय महाविद्यालय व रुग्णालय, नागपूर संस्थेशी संलग्नित असलेल्या डॉ. बाबासाहेब आंबेडकर रुग्णालय व अनुसंधान केंद्र, नागपूर येथे नवीन पदव्युत्तर व अतिविशेषोपचार अभ्यासक्रम व ६१५ खाटांचे रुग्णालय सुरू करण्यास मान्यता प्रदान करण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय, क्रमांक : न्यायाप्र - २०१८/ प्र.क्र.१७४/ प्रशा-१
गोकुळदास तेजपाल रुग्णालय आवार, नवीन मंत्रालय,
९ वा मजला, लोकमान्य टिळक मार्ग, मुंबई - ४०० ००१,
दिनांक : १३ ऑक्टोबर, २०२१
वाचा : १. शासन निर्णय, वैद्यकीय शिक्षण व औषधी द्रव्ये विभाग क्रमांक एमईडी १०१२/प्र.क्र.
२५१ / शिक्षण –२, दिनांक ०४.०३.२०१४.
२. शासन पत्र, वैद्यकीय शिक्षण व औषधी द्रव्ये विभाग क्रमांक बैठक - २०२० / प्र.क्र.
२४२/प्रशा -१, दिनांक २५.११.२०२० .
३. संचालनालयाचे पत्र क्रमांक संवैशिवस / डॉ. बाआंरुवअकेना / श्रेणीवर्धन / प्रस्ताव / ४६१४/अ-५/२०२१, दिनांक १६.०२.२०२१.
४. शासन पत्र क्रमांक वैद्यकीय शिक्षण व औषधी द्रव्ये विभाग क्रमांक बैठक - २०२०/ प्र.क्र.८४/ प्रशा -१, दिनांक २६.०३.२०२१.
५. संचालनालयाचे पत्र क्रमांक संवैशिवसं / डॉ बाआंरुवअकेंना / श्रेणीवर्धन / सुधारित प्रस्ताव /६९४१/अ-५/२०२१, दिनांक ०७.०४.२०२१ .
६. संचालनालयाचे पत्र क्रमांक संवैशिवसं / डॉबाआंरुवअकेंना/ श्रेणीवर्धन / सुधारित प्रस्ताव /११८०/अ-५/२०२१, दिनांक ०७.०५.२०२१ .
प्रस्तावना : मा. मंत्रिमंडळाने मार्च, २०१४ मध्ये डॉ. बाबासाहेब आंबेडकर रुग्णालय व अनुसंधान केंद्र, नागपूर या संस्थेचे श्रेणीवर्धन करून ५६८ खाटांच्या क्षमतेचे रुग्णालय व नवीन पदव्युत्तर अभ्यासक्रम व अतिविशेषोपचार अभ्यासक्रम सुरू करणे तसेच सदर संस्थेकरिता आवश्यक पदनिर्मितीस तत्त्वत: मान्यता देण्यात आली होती. सदर श्रेणीवधर्ननासाठी उद्भवणारा अनावर्ती खर्च रुपये २०९ कोटी तसेच प्रसंगवशत: होणाऱ्या वाढीव खर्चाच्या आवश्यक निधीची तरतूद अनुसूचीत जाती उपाययोजनेतून करण्यात येईल. त्याचप्रमाणे पहिल्या ५ वर्षाकरिता येणाऱ्या आवर्ती खर्चाकरिता सामाजिक न्याय व विशेष सहाय्य विभागामार्फत अनुसूचीत जाती
# Page 2
शासन निर्णय क्रमांकः न्यायाप्र-२०१८/प्र.क्र.१७४/प्रशा-१
उपाययोजनेतून नियतव्यय मंजूर करण्यास मान्यता देणेबाबतचा निर्णय घेतला होता. सदर निर्णयाच्या अनुषंगाने उपरोक्त शासन निर्णय, दिनांक ०४.०३.२०१४ निर्गमित करण्यात आला होता.
तथापि, सदर शासन निर्णयानुसार मान्यता प्रदान करण्यात आलेल्या सोयीसुविधा निर्माण करण्यासाठी संबंधित संस्थेकडे जागा उपलब्ध नसल्याने, सदर निर्णयाची अंमलबजावणी होवू शकली नव्हती. दरम्यानच्या कालावधीत सदर संस्थेस उपलब्ध झालेल्या जागेच्या अनुषंगाने
डॉ.बाबासाहेब आंबेडकर रुग्णालय व अनुसंधान केंद्र, नागपूर संस्थेच्या श्रेणीवर्धनाबाबतचा सुधारीत कामाची व्याप्ती व अंदाजपकासह, प्राप्त झालेल्या प्रस्तावास मा. मंत्री मंडळाने दिनांक
०६/१०/२०२१ रोजीच्या बैठकीत दिलेल्या मान्यतेस अनुसरुन मान्यता प्रदान करण्याची बाब शासनाच्या विचाराधीन होती.
शासन निर्णय : विभागाच्या नियंत्रणाखालील इंदिरा गांधी शासकीय वैद्यकीय महाविद्यालय व रुग्णालय संस्थेशी संलग्नित असलेल्या डॉ. बाबासाहेब आंबेडकर रुग्णालय व अनुसंधान केंद्र, नागपूर या संस्थेचे श्रेणीवर्धन करून तेथे नवीन पदव्युत्तर, अतिविशेषोपचार अभ्यासक्रम व रुग्णसेवा सुरू करण्यास खालील प्रमाणे मान्यता प्रदान करण्यात येत आहे.
१. वैद्यकीय शिक्षण व औषधी द्रव्ये विभागाच्या नियंत्रणाखालील इंदिरा गांधी शासकीय
वैद्यकीय महाविद्यालय व रुग्णालय संस्थेशी संलग्नित असलेल्या डॉ. बाबासाहेब आंबेडकर
रुग्णालय व अनुसंधान केंद्र नागपूर या संस्थेचे श्रेणीवर्धन करून तेथे १७ पदव्युत्तर, ११
अतिविशेषोपचार अभ्यासक्रम, रुग्णालयीन प्रशासन/ व्यवस्थापन विभाग व दंत बाह्यरुग्ण
विभाग तसेच अभ्यासक्रमांशी संबंधित ६१५ खाटांचे रुग्णालय सुरू करण्यास तसेच सदर
संस्थेचे नामाभिधान “डॉ.बाबासाहेब आंबेडकर अतिविशेषोपचार, वैद्यकीय शिक्षण आणि
संशोधन संस्था (Dr. Babasaheb Ambedkar Super Speciality Institute of Medical Education and Research (BASIMER) ) असे करण्यास मान्यता प्रदान करण्यात येत आहे.
२. सदर शासन निर्णयासोबतच्या परिशिष्टात नमूद केल्याप्रमाणे सदर प्रकल्पाचा अनावर्ती
खर्च सुमारे रुपये ९८९.०३ कोटी व प्रथम तीन वर्षाचा आवर्ती खर्च रुपये १७६.६२ कोटी
अशा एकूण रुपये ११६५.६५ कोटी खर्चास तसेच तदनंतर सदर संस्थेसाठी प्रतिवर्षी येणाऱ्या रुपये ७८.८० कोटी आवर्ती खर्चास मान्यता प्रदान करण्यात येत आहे.
३. सदर संस्थेच्या श्रेणीवर्धनासाठी येणारा अनावर्ती व आवर्ती स्वरुपाचा एकूण रुपये ११६५.६५
कोटी इतक्या खर्चाचे दायित्व सामाजिक न्याय व विशेष सहाय्य विभाग व वैद्यकीय शिक्षण
पृष्ठ ७ पैकी २
# Page 3
शासन निर्णय क्रमांकः न्यायाप्र-२०१८/प्र.क्र.१७४/प्रशा-१
व औषधी द्रव्ये विभाग यांनी अनुक्रमे ७५ : २५ या प्रमाणात स्वीकारण्यास मान्यता प्रदान करण्यात येत आहे.
४. डॉ. बाबासाहेब आंबेडकर अनुसंधान केंद्र, नागपूर संस्थेच्या श्रेणीवर्धनासाठी संबंधित आर्थिक वर्षांमध्ये अनावर्ती व आवर्ती स्वरुपाच्या खर्चासाठी वैद्यकीय शिक्षण व औषधी द्रव्ये
विभागाने नोंदविलेल्या निधीच्या मागणीनुसार प्रकल्प किंमतीच्या दायित्व स्वीकृतीच्या
प्रमाण (७५ टक्के) एकूण रुपये ८७४.२३ कोटी इतका निधी “अनुसूचित जाती घटक
कार्यक्रम”(Scheduled Caste Component Plan) मधून उपलब्ध करून देणे सामाजिक न्याय
व विशेष सहाय्य विभागास अनिवार्य राहील, याबाबीस मान्यता प्रदान करण्यात येत आहे.
५. सदर प्रकल्पासाठी अनावर्ती व आवर्ती खर्चासाठीचे सामाजिक न्याय व विशेष सहाय्य
विभागाचे दायित्व संपुष्टात आल्यावर सदर प्रकल्पासाठी आवश्यक असणारा अनावर्ती व आवर्ती खर्च वैद्यकीय शिक्षण व औषधी द्रव्ये विभागाने भागविण्यास मान्यता प्रदान करण्यात येत आहे.
६. संस्थेच्या श्रेणीवर्धनाची कार्यवाही करताना बांधकाम अंदाजपत्रक, यंत्रसामुग्री, इत्यादी
बाबींना प्रचलित कार्यपध्दतीनुसार मान्यता घेण्याची कार्यवाही करण्यास तसेच
पदनिर्मितीची कार्यवाही मुख्य सचिव यांच्या अध्यक्षतेखालील समितीने सत्वर सुरु करावी व
वेळेत पदनिर्मिती पूर्ण करावी आणि सदरहू बांधकाम कालबद्ध वेळेत पूर्ण करावे, यास मान्यता प्रदान करण्यात येत आहे.
७. शासकीय वैद्यकीय महाविद्यालये व अतिविशेषोपचार रुग्णालये सार्वजनिक खाजगी
भागीदारी (पीपीपी) तत्वावर स्थापित करणेबाबत धोरण निश्चिती करण्यास प्रदान करण्यात
आलेल्या मान्यतेस अनुसरुन, याविषयी निश्चित करण्यात आलेल्या धोरणातील सुयोग्य
मॉडेलच्या माध्यमातून सदर प्रकल्प अंशत: / पूर्णत: सार्वजनिक खाजगी भागीदारी (पीपीपी)
तत्वावर विकसित करण्याची शक्यता तपासून व त्यानुषंगाने उचित कार्यवाही करण्यास मान्यता प्रदान करण्यात येत आहे.
८. डॉ. बाबासाहेब आंबेडकर रुग्णालय व अनुसंधान केंद्र, नागपूर संस्थेचे श्रेणीवर्धनातंर्गत
करण्यात येणारे बांधकाम नागपूर महानगर प्रदेश विकास प्राधिकरण (पूर्वीचे नागपूर सुधार
प्रन्यास) मार्फत करण्यास मान्यता प्रदान करण्यात येत आहे.
पृष्ठ ७ पैकी ३
# Page 4
शासन निर्णय क्रमांकः न्यायाप्र-२०१८/प्र.क्र.१७४/प्रशा-१
२. सदर शासन निर्णय सामाजिक न्याय व विशेष सहाय्य विभाग, नियोजन व वित्त विभागाने अनुक्रमे त्यांचे अनौपचारीक संदर्भ क्रमांक युओआर२२७/एसजेएसए, दिनांक २८/१२/२०२०, युओआर ८७ / एसजेएसए, दिनांक १७/०५/२०२१, अनौसं १३१/१४७५, दिनांक ११/०६/२०२१, अनौसं ३८२/२०२१/व्यय-१३, दिनांक २६/०७/२०२१ अन्वये दिलेले अभिप्राय व शासन मान्यतेनुसार निर्गमित करण्यात येत आहे.
# Page 5
# Page 6
# Page 7