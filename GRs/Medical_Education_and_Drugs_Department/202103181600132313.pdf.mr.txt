# Page 1
जिल्हा वार्षिक योजनेंमधून प्राप्त होणाऱ्या निधीमधून यंत्रसामुग्री व साधनसामुग्री खरेदी करण्यासाठी मार्गदर्शक सूचना बाबतच्या शासन निर्णयात विभागाच्या नियंत्रणाखालील हाफकीन प्रशिक्षण, संशोधन व चाचणी संस्था, मुंबई या संस्थेच्या नावाचा समावेश करणेबाबत
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक : जिवायो-२०१६/प्र.क्र.१२८/प्रशा-१
गो.ते.रुग्णालय आवार,नवीन मंत्रालय, ९ वा मजला,
लोकमान्य टिळक मार्ग, मुंबई - ४०० ००१
दिनांक : १८ मार्च, २०२१
वाचा : १) शासन निर्णय, समक्रमांक दिनांक २७.०७.२०१८ व दिनांक ०९ डिसेंबर, २०२० २) मुख्य प्रशासकीय अधिकारी, हाफकीन प्रशिक्षण, संशोधन व चाचणी संस्था, मुंबई यांचे पत्र क्र.हासं/ प्रशासन /२०२१/४५०, १६.०३.२०२१
३) जिल्हाधिकारी तथा सदस्य सचिव, जिल्हा नियोजन समिती, मुबई शहर यांचे पत्र क्र. जिनिस / जिवायो १९-२०/हाप्रसंचासंस्था/२०२१/१०१, दिनांक ०८.०२.२०२१
प्रस्तावना : वैद्यकीय शिक्षण व औषधी द्रव्ये विभागाच्या उपरोक्त दिनांक २७.०७.२०१८ व दिनांक ०९.१२.२०२० च्या शासन विभागाच्या नियंत्रणाखालील राज्यातील शासकीय वैद्यकीय / दंत / आयुर्वेद महाविद्यालये तसेच त्यास संलग्नित असलेली रुग्णालये व प्रशिक्षण आरोग्य पथके येथे रुग्णसेवा व विद्यार्थ्यांच्या अध्ययनासाठी विभागास प्राप्त होणाऱ्या विविध लेखाशीर्षाखाली तसेच जिल्हा वार्षिक योजनेच्या " हॉस्पीटलची यंत्रसामुग्री व साधनसामुग्री खरेदी करणे " या योजनेमधून मिळणाऱ्या निधीमधून " यंत्रसामुग्री व साधनसामुग्री " खरेदी करण्याबाबत मार्गदर्शक सूचना तसेच त्यांची यादी निर्गमित करण्यात आलेली आहे. सदर शासन निर्णयातील परिशिष्ट “अ” मध्ये विभागाच्या नियंत्रणाखालील हाफकीन प्रशिक्षण, संशोधन व चाचणी संस्था, मुंबई या संस्थेचे नाव जिल्हा वार्षिक योजनेतंर्गत निधी प्राप्तीसाठी समाविष्ट करण्याबाबतची बाब विचाराधीन होती.
शासन निर्णय :
शासन निर्णय, समक्रमांक दिनांक २७.०७.२०१८ सह जोडलेल्या परिशिष्ट “अ” मध्ये वैद्यकीय शिक्षण व औषधी द्रव्ये विभागाच्या नियंत्रणाखाली कार्यरत संस्थेच्या यादीमध्ये हाफकीन प्रशिक्षण, संशोधन व चाचणी संस्था, मुंबई या संस्थेचा समावेश जिल्हा वार्षिक योजनेच्या हॉस्पीटलची यंत्रसामुग्री व साधनसामुग्री खरेदी करणे " या योजनेमधून निधी उपलब्ध होणेचे अनुषंगाने करण्यास सदर शासन निर्णयान्वये मान्यता प्रदान करण्यात येत आहे.
# Page 2
शासन निर्णय क्रमांकः जिवायो-२०१६/प्र.क्र.१२८ /प्रशा-१