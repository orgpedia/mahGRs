# Page 1
------------------------------------------
| शासकीय वैद्यकीय महाविद्यालय, छत्रपती |
| संभाजीनगर या संस्थेतील विद्यार्थ्यांसाठी |
| वसतीगृहाकरीता इमारत भाडयाने घेण्यास |
| मंजूरी देण्याबाबत. |
------------------------------------------
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः वैशिवि-२०२३/प्र.क्र.३१९/प्रशा-२
गो.ते. रुग्णालय आवार, नवीन मंत्रालय, ९ वा मजला,
लोकमान्य टिळक मार्ग, मुंबई ४०० ००१
तारीख : ०२ जानेवारी, २०२४.
वाचा :-
१)शासन निर्णय, वित्त विभाग, क्रमांक: विअप्र-२०१३/प्र.क्र.३०/२०१३/विनियम भाग-२, दिनांक १७.०४.२०१५ २)आयुक्त, वैद्यकीय शिक्षण व संशोधन संचालनालय यांचे पत्र क्र. डीएमईआर- १२०१९/१३४/२०२३-ईडीयु, दिनांक ०८.११.२०३
प्रस्तावना:-
संचालनालयाच्या अधिनस्त शासकीय वैद्यकीय महाविद्यालय, छत्रपती संभाजीनगर या
संस्थेत पदव्युत्तर विद्यार्थी संख्येत वाढ झाल्यामुळे महाविद्यालयात सद्यस्थितीत उपलब्ध असलेल्या
वसतीगृहातील खोल्यांची संख्या अपूरी पडत आहे. त्यामुळे उक्त महाविद्यालयात प्रवेश घेतलेल्या
विद्यार्थ्यांच्या वास्तव्याची सोय तातडीने होण्याच्या दृष्ट्टीने तसेच, राष्ट्रीय आयुर्विज्ञान आयोग यांच्या
मानकांची पुर्तता होण्याच्या दृष्ट्टीने, छत्रपती संभाजीनगर येथील यशवंत विद्यार्थी वसतीगृह ही खाजगी
इमारत विद्यार्थ्यांकरीता शासकीय दराने भाडेतत्वावर घेण्यास मान्यता देण्याची बाब शासनाच्या
विचाराधीन होती.
शासन निर्णय:-
शासकीय वैद्यकीय महाविद्यालय, छत्रपती संभाजीनगर या संस्थेमध्ये प्रवेशित पदव्युत्तर
विद्यार्थ्यांकरीता वास्तव्याची सोय तातडीने होण्याच्या दृष्ट्टीने तसेच, राष्ट्रीय आयुर्विज्ञान आयोग यांच्या
मानकांची पूर्तता होण्याच्या दृष्ट्टीने, छत्रपती संभाजीनगर येथील यशवंत विद्यार्थी वसतीगृह ही खाजगी
इमारत शासकीय दराने भाडेतत्वावर घेण्यास व त्याकरीता प्रतिमाह रु. ४,३६,३४५/- प्रमाणे
(जी.एस.टी व स्थानिक स्वराज्य संस्थांच्या कराव्यतिरिक्त) रु. ५२,३६,१४०/- (रुपये बावन्न लक्ष छत्तीस
हजार एकशे चाळीश फक्त) इतके वार्षिक भाडे अदा करण्यास मान्यता देण्यात येत आहे.
# Page 2
शासन निर्णय क्रमांकः वैशिवि-२०२३/प्र.क्र.२५२/प्रशा-२, दिनांक १२ ऑक्टोबर २०२३.
२. सदर भाडेकरार इमारत महाविद्यालयास उपलब्ध करुन दिलेल्या दिनांकापासून अंमलात
येईल व त्याची मुदत ०१ वर्ष कालावधी असेल व त्यानंतर महाविद्यालयाच्या आवश्यकतेप्रमाणे जोपयंत
शासकीय इमारत उपलब्ध होत नाही तो पयंत टप्प्याटप्प्याने मुदतवाढ शासन मान्यतेने करता येईल.
३. याबाबतचा सामंजस्य करार अधिष्ट्ठाता, शासकीय वैद्यकीय महाविद्यालय, छत्रपती
संभाजीनगर यांनी संस्थास्तरावर करावा.
४. यावर होणारा भाडेपट्टी व जी.एस.टी. खर्च शासकीय वैद्यकीय महाविद्यालय, छत्रपती
संभाजीनगर या संस्थेच्या (२२१० २३८१) लेखाशिषांतर्गत (१४) भाडेपट्टी व कर या उद्दिष्ट्टांतर्गत
उपलब्ध अनुदानातून भागविण्यास मान्यता देण्यात येत आहे.
५. शासन निर्णय, वित्त विभाग, क्रमांक: विअप्र-२०१३/प्र.क्र.३०/२०१३/विनियम भाग-२, दिनांक
१७.०४.२०१५ अन्वये तसेच वित्तीय अधिकार नियम पुस्तिका भाग-१, उप विभाग -१, अनुक्रमांक-१०
अनुसार प्रशासकीय विभागास असलेल्या अधिकारान्वये हा शासन निर्णय निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर