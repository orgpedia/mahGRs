# Page 1
बाह्ययंत्रणेद्वारे (आऊटसोर्सिंग) सुरक्षा रक्षकांच्या सेवा घेण्यास व त्यासाठी येणाऱ्या खर्चास प्रशासकीय मान्यता देणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः आयुष-२०१९/प्र.क्र.१२२/१९/आयु-२
गो.ते.रुग्णालय आवार, ९ वा मजला,
नवीन मंत्रालय, मुंबई - ४००००१.
तारीख: २२ जानेवारी, २०२१.
वाचा - १) शासन निर्णय क्रमांक: उद्योग, ऊर्जा व कामगार क्र. एमजीए-१५०६/प्र.क्र.९२ / काम-५, दि.०८.११.२००६.
२) शासन निर्णय क्रमांकः पदनि-२०१६/प्र.क्र.२९/१६/वित्तीय सुधारणा-१, दि.०२.०८.२०१६ ३) शासन निर्णय क्रमांकः विधी व न्याय विभाग क्र. पदनि-२५१२/प्र.क्र.१५७/का.१२, दि.१९.०३.२०१४ ४) शासन निर्णय क्रमांकः संचालक, आयुष संचालनालय, मुंबई यांचे पत्र क्र.आसंमुं/अनुदान/२०२०-२०२१/वेतन/ २०२०/आयु-४(२)/८५७३, दिनांक २५.०८.२०२०.
प्रस्तावना - रा.आ.पोदार वैद्यक महाविद्यालय (आयु.), वरळी, मुंबई येथील महाविद्यालयाच्या परिसरातील शासकीय इमारती, औषधी उद्याने व इतर साधन सामुग्री, शासकीय मालमत्ता विचारात घेता, उप अभियंता, सार्वजनिक बांधकाम विभाग, वरळी, मुंबई - १८, यांनी कळविल्याप्रमाणे १२ सुरक्षा रक्षकांची आवश्यकता आहे. सदर १२ सुरक्षा रक्षकांपैकी बाहय यंत्रणेद्वारे नेमण्यात आलेल्या ०३ पहारेकरी यांच्या मासिक वेतनापोटी येणाऱ्या खर्चास यापूर्वीच मान्यता देण्यांत आली आहे. उर्वरित नेमावयाच्या ०९ सुरक्षा रक्षकांच्या मासिक वेतनापोटी येणाऱ्या खर्चास प्रशासकीय मान्यता देण्याची बाब शासनाच्या विचाराधीन होती.
शासन निर्णय - रा.आ.पोदार वैद्यक महाविद्यालय (आयु.), वरळी, मुंबई येथील महाविद्यालयाच्या परिसराच्या सुरक्षेसाठी ०९ सुरक्षा रक्षकांच्या सेवा बाह्य यंत्रणेद्वारे उपलब्ध होण्याकरिता जिल्हा सुरक्षा रक्षक मंडळाकडे मागणी करावयाची असल्याने सदर ०९ सुरक्षा रक्षकांच्या वेतनावरिल मासिक अंदाजित रु.२,२५,०००/ (रु. दोन लाख पंचवीस हजार फक्त) व वार्षिक खर्च अंदाजित रु.२७,००,०००/- (रु. सत्तावीस लाख फक्त) खर्चास याद्वारे प्रशासकीय मान्यता देण्यात येत आहे.
२. वित्त विभाग, शासन निर्णय क्रमांक - विअप्र २०१३/प्र.क्र.३०/२०१३/विनियम, भाग-२, दिनांक १७ एप्रिल, २०१५ अन्वये, वित्तिय अधिकार नियम पुस्तिका - १९७८ - भाग पहिला, उपविभाग- चार मधील
# Page 2
शासन निर्णय क्रमांकः आयुष-२०१९/प्र.क्र.१२२/१९/आयु-२
अनु.क्र.११ अनुसार प्रशासनिक विभागास प्रदान करण्यात आलेल्या अधिकारानुसार सदर शासन निर्णय निर्गमित करण्यात येत आहे.
३. सदर प्रस्तावावरील खर्च खाली नमूद केलेल्या लेखाशिर्षांतर्गत मंजूर अनुदानातून भागविण्यात यावा.
--------------------------------------------------------------------
| मागणी क्र.एस-१ |
| २२१० |  | वैद्यकीय सेवा व सार्वजनिक आरोग्य |
| ०५ |  | वैद्यकीय शिक्षण, प्रशिक्षण व व संशोधन |
| १०१ |  | आयुर्वेदीक |
| (०१) (०१) |  | रा.आ.पोदार वैद्यक महाविद्यालय (आयु.), मुंबई (२२१० १९६६) |
| १० |  | कंत्राटी सेवा |
--------------------------------------------------------------------