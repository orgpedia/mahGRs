# Page 1
महाराष्ट्र मानसिक आरोग्य संस्था, पुणे येथील
एम.फिल. (क्लिनिकल सायकॉलॉजी) व एम.फिल.
(सायकॅरीक सोशल वर्क) या पाठ्यक्रमांच्या
विद्यार्थ्यांना विद्यावेतन मंजूर करणेबाबत.
महाराष्ट्र शासन
वैद्यकीय शिक्षण व औषधीद्रव्ये विभाग,
शासन निर्णय क्रमांक. एमईडी १०२२/प्र.क्र.१९९/२२/शिक्षण-२
गो.ते.रुग्णालयाची नवीन इमारत, ९ वा मजला, गो.ते. रुग्णालय संकुल,
लोकमान्य टिळक मार्ग, मुंबई ४०० ००१
दिनांक:- ०५/०९/२०२४.
वाचा:-
१.संचालक-प्राध्यापक, महाराष्ट्र मानसिक आरोग्य संस्था, पुणे यांचे पत्र क्र.जा.क्र.ममाआसं/१५५५-५६ /२०२२,
दि.१६/०६/२०२२.
२.संचालक-प्राध्यापक, महाराष्ट्र मानसिक आरोग्य संस्था, पुणे यांचे पत्र क्र.जा.क्र.ममाआसं/५४१-४२/२०२३,
दि.०७/०२/२०२३.
३.संचालक-प्राध्यापक, महाराष्ट्र मानसिक आरोग्य संस्था, पुणे यांचे पत्र क्र.जा.क्र.ममाआसं/१४२२-२३/२०२३, दि.०६/०५/२०२३.
४.आयुक्त, वैद्यकीय शिक्षण, संशोधन व आयुष, मुंबई यांचे पत्र क्र.डीएमईआर-११०२१/२/२०२४-
सीईटीआयटी/३३/२०२४, दि.३०/०१/२०२४.
प्रस्तावना:-
महाराष्ट्र मानसिक आरोग्य संस्था, ससून सवोपचार रुग्णालय परिसर, पुणे या संस्थेमध्ये वैद्यकीय शिक्षण व
औषधी द्रव्ये विभाग, शासन निर्णय दिनांक २६/०९/२०१८ अन्वये एम.फिल. (सायकॅरीक सोशल वर्क) हा पदव्युत्तर पदवी अभ्यासक्रम ०८ विद्यार्थी प्रवेशक्षमतेसह तसेच, शासन निर्णय दिनांक १०/०८/२०२१ अन्वये एम. फिल.
(क्लिनिकल सायकॉलॉजी) हा पदव्युत्तर पदवी अभ्यासक्रम ०४ विद्यार्थी प्रवेशक्षमतेसह सुरू झाला आहे. वैद्यकीय शिक्षण
विभागातील पदव्युत्तर पाठ्यक्रमातील कनिष्ट्ठ निवासी-१/२/३ यांच्या प्रमाणेच एम.फिल. (क्लिनिकल सायकॉलॉजी) व
एम.फिल. (सायकॅरीक सोशल वर्क) या पाठ्यक्रमांचे विद्यार्थी देखील रुग्णसेवेत कार्यरत असतात. मानसिक रुग्णांसोबत प्रामुख्याने मनोविकृती शास्त्रज्ञ (Psychiatrist), चिकित्सा मानसशास्रज्ञ (Clinical Psychologist),
मनोसामाजिक कार्यकर्ता (Psychiatric Social Worker) आणि मनोरुग्ण परिचारीका (Psychiatric Nurse) हे ४ तज्ञ
व्यावसायिक कार्यरत असतात. राज्यात उपरोक्त दोन अभ्यासक्रम सुरु करणारी मानसिक आरोग्य संस्था, पुणे ही पहिली शासकीय संस्था असून या अभ्यासक्रमाच्या विद्यार्थ्यांना अद्याप विद्यावेतन देण्यात येत नव्हते. नॅशनल
इन्स्टिट्यूट ऑफ मेंटल हेल्थ अॅण्ड न्युरो सायन्सेस, बेंगलुरू, केंद्रीय मनोचिकित्सा संस्था, रांची, लोकप्रिय गोपीनाथ
बोडोलोई इन्स्टीट्यूट ऑफ मेंटल हेल्थ, आसाम आणि डॉ. बाबासाहेब आंबेडकर संशोधन प्रशिक्षण संस्था, पुणे येथील
विद्यार्थ्यांना सदर अभ्यासक्रमाकरीता दरमाह रू.२५,०००/- इतके विद्यावेतन अदा करण्यात येत आहे.
उपरोक्त पार्श्वभूमीवर महाराष्ट्र मानसिक आरोग्य संस्था, पुणे येथील एम.फिल. (क्लिनिकल सायकॉलॉजी) व
एम.फिल. (सायकॅरीक सोशल वर्क) या पदव्युत्तर पदवी अभ्यासक्रमांच्या विद्यार्थ्यांना विद्यावेतन मंजूर करण्याची बाब
शासनाच्या विचाराधीन होती.
शासन निर्णय :-
महाराष्ट्र मानसिक आरोग्य संस्था, पुणे येथील एम.फिल. (क्लिनिकल सायकॉलॉजी) आणि एम.फिल.
(सायकॅरीक सोशल वर्क) या पदव्युत्तर पदवी अभ्यासक्रमांच्या विद्यार्थ्यांना दरमाह रु.२५,०००/- (रुपये पंचवीस हजार
मात्र) इतके विद्यावेतन अदा करण्यास खालील अटींच्या अधीन राहून शासन मान्यता प्रदान करण्यात येत आहे:-
# Page 2
शासन निर्णय क्रमांकः एमईडी १०२२/प्र.क्र.१९९/२२/शिक्षण-२
१.सदर विद्यावेतन हे माहे सप्टेंबर, २०२४ पासून पात्र विद्यार्थ्यांना लागू राहील.
२.विद्यावेतनाकरीता विद्यार्थ्यांची निवड विहित कार्यपध्दतीने करण्याची तसेच विद्यार्थ्यांना विद्यावेतन अनुज्ञेय
आहे, याची खातरजमा महाराष्ट्र मानसिक आरोग्य संस्था, पुणे यांनी करावी.
३.सदर विद्यावेतन अदा करताना वित्त विभाग, शासन निर्णय क्र. विअप्र-२०१३/प्र.क्र.३०/२०१३/विनियम, भाग-
२, दिनांक १७/०४/२०१५ मधील अनु.क्र.४, परिच्छेद क्र.२७ (२) मधील संबंधित तरतूदींचे पालन महाराष्ट्र
मानसिक आरोग्य संस्था, पुणे यांनी करावे.
४.याप्रित्यर्थ येणारा खर्च महाराष्ट्र मानसिक आरोग्य संस्था, पुणे संस्थेच्या "३४-शिष्ट्यवृत्ती व विद्यावेतन" या
उद्दिष्ट्टाखाली संबंधित लेखाशिषांर्गत मंजूर तरतूदीतून भागविण्यात यावा.
२. सदर शासन निर्णय उपरोक्त पाठ्यक्रमाच्या विद्यार्थ्यांना विद्यावेतन अनुज्ञेय असल्याची खातरजमा आयुक्त,
वैद्यकीय शिक्षण, मुंबई/सक्षम प्राधिकारी यांचेकडून करण्यात आलेली आहे, या अटीच्या अधीन राहून तसेच वित्त
विभागाच्या अनौपचारीक संदर्भ क्र.४१३/२०२४/व्यय-१३, दिनांक २६/०७/२०२४ अन्वये प्राप्त मान्यतेस अनुसरुन
निर्गमित करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात