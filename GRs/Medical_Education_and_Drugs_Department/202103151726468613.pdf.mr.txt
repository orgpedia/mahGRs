# Page 1
डॉ. शंकरराव चव्हाण शासकीय वैद्यकिय महाविद्यालय व रुग्णालय, नांदेड येथे ५० विद्यार्थी प्रवेश क्षमतेचे शासकीय परिचर्या (बी.एस्सी.) महाविद्यालय स्थापन करण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: एमईडी २०२०/प्र.क्र.१०३/२०/शिक्षण-१
९ वा मजला, गो.ते.रुग्णालय संकुल, लोकमान्य टिळक मार्ग, मंत्रालय, मुंबई - ४०० ००१.
दिनांक : १६ मार्च, २०२१.
प्रस्तावना: महाराष्ट्र राज्यातील मराठवाडा विकास मंडळाच्या प्रदेशामध्ये नांदेड जिल्हा आहे. नांदेड शहरात शीख धर्माचे पवित्र स्थान असल्यामुळे तेथे दरवर्षी भाविक तसेच पर्यटकांची प्रचंड गर्दी होत असते. तसेच नांदेड शहर शैक्षणिक व व्यावसायिक दृष्ट्या मराठवाड्यातील एक प्रमुख केंद्र म्हणून विकसीत होत असल्याने जिल्ह्यातील तसेच आजूबाजूच्या भागातील बरेचसे लोक शहरास भेट देतात.
परिणामी, येथील आरोग्य व्यवस्थेवर ताण निर्माण होत आहे. त्यामुळे शासकीय वैद्यकीय महाविद्यालयाला संलग्न असे परिचर्या महाविद्यालय स्थापन केले असता आरोग्य व्यवस्थेवरील ताण
कमी होण्यास मदत होईल. सद्यस्थितीत महाराष्ट्रात एकूण ११६ परिचर्या महाविद्यालये आहेत. त्यापैकी ४ राज्य शासकीय परिचर्या महाविद्यालये, २ केंद्र शासनाची परिचर्या महाविद्यालये असून ११० खाजगी परिचर्या महाविद्यालये आहेत.
२. राज्यातील शासकीय वैद्यकीय महाविद्यालयातील व आरोग्य सेवेतील परिचारिकांची आवश्यकता लक्षात घेऊन, डॉ शंकरराव चव्हाण शासकीय वैद्यकिय महाविद्यालय व रुग्णालय, नांदेड येथे ५० विद्यार्थी प्रवेश क्षमतेचे शासकीय परिचर्या (बी.एस्सी.) महाविद्यालय स्थापन करण्याची बाब
शासनाच्या विचाराधीन होती. त्याअनुषंगाने प्रस्ताव मा. मंत्रिमंडळाच्या मान्यतेसाठी सादर करण्यात आला असता, त्यास दिनांक २८.०२.२०२१ रोजीच्या मंत्रिमंडळाच्या बैठकीत मान्यता देण्यात आली आहे. त्यानुसार शासनाने खालीलप्रमाणे निर्णय घेतला आहे.
शासन निर्णय:
राज्यातील शासकीय वैद्यकीय महाविद्यालयातील व आरोग्य सेवेतील परिचारिकांची आवश्यकता लक्षात घेऊन, डॉ. शंकरराव चव्हाण शासकीय वैद्यकिय महाविद्यालय व रुग्णालय, नांदेड
# Page 2
शासन निर्णय क्रमांकः एमईडी २०२०/प्र.क्र.१०३/२०/शिक्षण-१
येथे ५० विद्यार्थी प्रवेश क्षमतेसह शासकीय परिचर्या (बी.एस्सी.) महाविद्यालय स्थापन करण्यास याव्दारे शासनाची मान्यता देण्यात येत आहे.
२. सदर शासकीय परिचर्या महाविद्यालयासाठी भारतीय परिचर्या परिषदेच्या मानकांनुसार
आवश्यक पदनिर्मिती, यंत्रसामुग्री, फर्निचर, वाहन, पुस्तके व दैनंदिन आवर्ती खर्च इत्यादी यासाठी येणाऱ्या एकूण अंदाजित रुपये १६,०९,१४,४८०/- (अनावर्ती खर्च रुपये ५,२०,००,०००/- व पहिल्या चार वर्षाकरिता आवर्ती खर्च रुपये १०,८९, १४,४८०/-) इतका निधी विवरणपत्र - अ मध्ये
दर्शविल्याप्रमाणे उपलब्ध करुन त्याप्रमाणे खर्चास मान्यता देण्यात येत आहे. तसेच, चौथ्या वर्षाप्रमाणे आवश्यक आवर्ती खर्चासाठी प्रति वर्षी निधी उपलब्ध करून त्याप्रमाणे खर्चास मान्यता देण्यात येत
आहे.
३. सदर महाविद्यालयासाठी या शासन निर्णयासोबत जोडलेल्या विवरणपत्र - ब मध्ये दर्शविल्याप्रमाणे विविध संवर्गातील पदांची शासन मान्यतेने वेळोवेळी निर्मिती करण्यास आणि पदे भरण्यास मान्यता देण्यात येत आहे.
४. सदर शासन निर्णय नियोजन विभागाच्या अनौपचारीक संदर्भ क्र.१७८/१४७५, दिनांक १६.०९.२०२० अन्वये दिलेल्या सहमतीनुसार व वित्त विभागाच्या अनौपचारीक संदर्भ क्र.३५७/२०२०/(व्यय-१३), दिनांक ०९.१०.२०२० अन्वये सहमती घेऊन निर्गमित करण्यात येत आहे.
# Page 3
# Page 4