# Page 1
वेतन निधीचे वितरण विहीत कालावधीत करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन परिपत्रक क्रमांक : अर्थयो-२०२१/प्र.क्र.४८/२०२१/अलेप,
गोकुळदास तेजपाल रुग्णालय आवार,
नवीन मंत्रालय, मुंबई - ४०० ००१.
दिनांक :- ११/०५/२०२१.
परिपत्रक : वैद्यकीय शिक्षण व औषधी द्रव्ये विभागाच्या अधिनस्थ विभागीय कार्यालये व त्यांच्या अंतर्गत संस्थांमध्ये कार्यरत असणाऱ्या सर्व अधिकारी, कर्मचारी व कंत्राटी कर्मचारी यांच्या वेतनासाठी वित्त विभागाकडून निधी दरमहा अर्थसंकल्पीय मर्यादेत वितरित केला जातो. वित्त विभागाकडून वेतनाकरीता प्राप्त झालेला निधी वैद्यकीय शिक्षण व औषधी द्रव्ये विभागाकडून १) संचालनालय, वैद्यकीय शिक्षण व संशोधन २) आयुष संचालनालय ३) अन्न व औषध प्रशासन आणि ४) महाराष्ट्र मानसिक आरोग्य संस्था, पुणे यांना तात्काळ वितरित केला जातो. परंतु, सदर निधी संचालनालय, वैद्यकीय शिक्षण व संशोधन, आयुष संचालनालय व अन्न व औषध प्रशासन या विभागीय कार्यालयांकडून त्यांच्या अंतर्गत येणाऱ्या संस्थांना अथवा वै. शि. व औद्र विभागाच्या अधिनस्थ स्वायत्त संस्थांना वितरित होण्यास विलंब होत असल्याचे निदर्शनास आले आहे. त्यामुळे सदर अधिनस्थ संस्थांमध्ये कार्यरत असणारे सर्व अधिकारी, कर्मचारी व कंत्राटी कर्मचाऱ्यांची वेतन देयके अदा करण्यास विलंब होत असल्याच्या तक्रारी विभागास वारंवार प्राप्त होत आहेत.
कोविड-१९ च्या प्रादुर्भावामुळे उद्भवलेल्या आपत्कालीन परिस्थितीचा सामना करताना वैद्यकीय अधिकारी, कर्मचारी व कंत्राटी कर्मचारी यांचे मोठे योगदान आहे. त्यामुळे त्यांचे मासिक वेतन विहीत वेळेत अदा करणे आवश्यक आहे.
यास्तव, यासंबंधात असे निर्देश देण्यात येत आहे की, वैद्यकीय शिक्षण व औषधी द्रव्ये विभागाच्या अधिनस्थ विभागीय कार्यालयांनी त्यांच्या अंतर्गत संस्थांना तसेच वैद्यकीय शिक्षण व औषधी द्रव्ये विभागाच्या नियंत्रणाखालील स्वायत्त संस्थांना उदिष्ट ०१ वेतन, १० कंत्राटी सेवा, ३६ सहायक अनुदाने (वेतन) या उद्दिष्टांतर्गत वेतनासाठीचा निधी प्रत्येक महिन्याच्या ५ तारखेच्या आतच वितरित करावा. वेतनाकरीताच्या निधीच्या वितरणाचा आढावा घेण्यासाठी विभागीय कार्यालयांनी त्यांच्या स्तरावर नोडल अधिकाऱ्याची नियुक्ती करावी. सदर नोडल अधिकाऱ्यावर अधिनस्थ संस्थांना व स्वायत्त संस्थांना वेतन निधीचे विहीत वेळेत वितरण केले जाईल याची जबाबदारी राहील.
दरमहा उदिष्ट ०१ - वेतन, १० कंत्राटी सेवा, ३६ सहायक अनुदाने (वेतन) या अंतर्गत वितरित केलेल्या वेतनासाठीच्या निधीचा व वेतन अदा केलेल्या संवर्गांचा अहवाल खालील प्रपत्रात भरुन दरमहा ७ तारखेच्या आत संबंधित नोडल अधिकाऱ्याने १) संचालक, वैद्यकीय शिक्षण व संशोधन, २) संचालक आयुष संचालनालय व ३) आयुक्त, अन्न व औषध प्रशासन यांचेमार्फत शासनास सादर करावा.
अ.क्र. संस्थेचे नाव उद्दिष्ट उपलब्ध वेतन अदा करण्यात वेतनाची झालेला शिल्लक व लेखाशीर्ष झालेला निधी आलेला संवर्ग प्रलंबित देयके खर्च निधी
उपरोक्त प्रमाणे कार्यवाही करण्याची जबाबदारी संबंधित नोडल अधिकारी यांची राहील, याची C: \ Users \ Namrata.Sawant \ Desktop \ अलेप \ २०२१ \ प्र . क्र . ४ ८ . वे त न निधी चेवि त र ण विहित वेळेत करणे बाबत.doc
Scanned with CamScanner
# Page 2
कृपया नोंद घ्यावी.