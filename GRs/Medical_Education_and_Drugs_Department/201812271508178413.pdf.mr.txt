# Page 1
अन्न व सुरक्षा मानदे अधिनियम २००६ ची प्रभावी अंमलबजावणी, नियंत्रण व समस्यांचे निराकरण करण्याकरीता जिल्हा स्तरावर गठीत करण्यात आलेल्या समितीमध्ये एनजीओ तसेच जिल्ह्यातील प्रतिष्ठित व्यापारी संघटनांचे प्रतिनिधी यांचा समावेश करण्यास मान्यता देणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: संकीर्ण-२०१२/प्र.क्र.३५८/औषधे-२
गो. ते.रुग्णालय, आवार इमारत, ९ वा मजला,
लो. टिळक मार्ग, मंत्रालय, मुंबई ४०० ००१.
दिनांक : २७ डिसेंबर, २०१८.
वाचावे : १) वैद्यकीय शिक्षण व औषधी द्रव्ये विभाग, शासन निर्णय क्र. संकीर्ण-२०१२/प्र.क्र.३५८/औषधे-२,
दिनांक २८.०८.२०१२.
२) वैद्यकीय शिक्षण व औषधी द्रव्ये विभाग, शासन निर्णय क्र.संकीर्ण-२०१२/प्र.क्र.३५८/औषधे-२,
दिनांक ०३.१०.२०१२.
३) आयुक्त, अन्न व औषध प्रशासन, महाराष्ट्र राज्य, मुंबई यांचे पत्र क्र.असुका/एनजीओ/१०१७/१८/७,
दिनांक ०५.०९.२०१८
प्रस्तावना : अन्न व सुरक्षा मानदे अधिनियम २००६ ची प्रभावी अंमलबजावणी, नियंत्रण व समस्यांचे निराकरण
करण्याकरीता उपरोक्त संदर्भाधिन क्र.१ येथे नमूद दिनांक २८.०८.२०१२ च्या शासन निर्णयान्वये राज्य स्तरावर
व जिल्हा स्तरावर समिती गठीत करण्यास मान्यता देण्यात आली आहे. तसेच उक्त संदर्भाधिन क्र.२ येथे नमूद
दिनांक ०३.१०.२०१२ च्या शासन निर्णयान्वये राज्यस्तरीय समितीत सचिव, नगर विकास विभाग-२, आयुक्त,
बृहन्मुंबई महानगरपालिका व मुंबई पोलीस आयुक्त तसेच जिल्हास्तरीय समितीत आयुक्त, महानगरपालिका ज्या
ठिकाणी महानगरपालिका नाहीत त्या ठिकाणी नगरपालिकेचे मुख्य अधिकारी यांना सदस्य म्हणून समाविष्ठ
करण्यास मान्यता देण्यात आली आहे. सदरहू जिल्हास्तरीय समितीमध्ये एनजीओ तसेच जिल्ह्यातील प्रतिष्ठित
# Page 2
शासन निर्णय, वैद्यकीय शिक्षण व औषधी द्रव्ये विभाग क्रमांक : संकीर्ण-२०१२/प्र.क्र.३५८/औषधे-२
व्यापारी संघटनांचे प्रतिनिधी यांचा समावेश नसल्याने त्यांच्या तक्रारी व समस्या सोडविण्याकरीता त्यांचाही
जिल्हास्तरीय समितीमध्ये समावेश करणेबाबत मा.मंत्री ( अन्न व औषधे) यांनी निदेश दिले आहेत. सदर
निदेशानुसार आयुक्त, अन्न व औषध प्रशासन, महाराष्ट्र राज्य, मुंबई यांनी उपरोक्त संदर्भाधिन क्र.२ येथे नमूद
दिनांक ०५.०९.२०१८ च्या पत्रान्वये उक्त नमूद जिल्हास्तरीय समितीमध्ये एनजीओ तसेच जिल्ह्यातील प्रतिष्ठित
व्यापारी संघटनांचे प्रतिनिधी यांचा समावेश करणेबाबत विनंती केली आहे. त्यानुषंगाने खालीलप्रमाणे निर्णय
घेण्यात आला आहे :
शासन निर्णय :
अन्न व सुरक्षा मानदे अधिनियम २००६ ची प्रभावी अंमलबजावणी, नियंत्रण व समस्यांचे निराकरण
करण्याकरीता उपरोक्त संदर्भाधिन क्र.१ येथे नमूद दिनांक २८.०८.२०१२ व संदर्भाधिन क्र.२ येथे नमूद
०३.१०.२०१२ च्या शासन निर्णयांन्वये जिल्हा स्तरावर गठीत करण्यात आलेल्या समितीमध्ये एनजीओ तसेच
जिल्ह्यातील प्रतिष्ठित व्यापारी संघटनांचे प्रतिनिधी यांचा समावेश करण्यास मान्यता देण्यात येत आहे. त्यानुसार
जिल्हा स्तरावर गठीत समितीमध्ये अंशत: बदल करुन खालील तक्त्यात नमूद केल्यानुसार सुधारीत समितीची
रचना करण्यात येत आहे. सदर समितीच्या बैठका दरमहा आयोजित करुन जिल्हास्तरीय समितीने बैठकीचा
अहवाल राज्यस्तरीय सदस्य सचिवांमार्फत राज्यस्तरीय समितीस सादर करावा.
(ब) जिल्हास्तरीय समिती :
-------------------------------------------------------------------------------------------------------------------------
| अ.क्र. | पदनाम | समितीवरील पदनाम |
| १. | जिल्हाधिकारी | अध्यक्ष |
| २. | मुख्य कार्यकारी अधिकारी, जिल्हापरिषद | सदस्य |
| ३. | जिल्हा पोलीस आयुक्त/ जिल्हा पोलीस अधीक्षक (ज्या जिल्ह्यात आयुक्त नसतील त्या ठिकाणी जिल्हा पोलीस अधीक्षक असतील) | सदस्य |
| ४. | जिल्हा पोलीस अधीक्षक (ग्रामीण) | सदस्य |
-------------------------------------------------------------------------------------------------------------------------
पृष्ठ ४ पैकी २
# Page 3
शासन निर्णय, वैद्यकीय शिक्षण व औषधी द्रव्ये विभाग क्रमांक : संकीर्ण-२०१२/प्र.क्र.३५८/औषधे-२
--------------------------------------------------------------------------------------------------------------------------------------------------------------------------------------------------
| ५. | अधिष्ठाता, शासकीय वैद्यकीय महाविद्यालय/जिल्हा शल्य चिकित्सक (ज्या जिल्ह्यात अधिष्ठाता नसतील त्या ठिकाणी जिल्हा शल्य चिकित्सक असतील) | सदस्य |
| ६. | आयुक्त, महागगरपालिका/नगरपालिकेचे मुख्य अधिकारी (ज्या ठिकाणी महानगरपालिका नाहीत त्या ठिकाणी नगरपालिकेचे मुख्य अधिकारी असतील) | सदस्य |
| ७. | जिल्हा आरोग्य अधिकारी | सदस्य |
| *८. | एनजीओ | सदस्य |
| *९. | जिल्ह्यातील प्रतिष्ठित व्यापारी संघटनांचे प्रतिनिधी | सदस्य |
| १०. | सह आयुक्त/सहायक आयुक्त (अन्न), अन्न व औषध प्रशासन (ज्या जिल्ह्यात विभागीय कार्यालय असेल त्या जिल्ह्यासाठी सह आयुक्त (अन्न) तर अन्य जिल्ह्याच्या ठिकाणी सहायक आयुक्त (अन्न) असतील) | सदस्य सचिव |
--------------------------------------------------------------------------------------------------------------------------------------------------------------------------------------------------
२. उक्त समितीमधील सदस्य सचिव यांनी मा. पालकमंत्री यांच्याशी चर्चा करुन एनजीओ व जिल्ह्यातील
व्यापारी संघटनांचे प्रतिनिधी निश्चित करुन घ्यावेत.
३. उक्त एनजीओ व जिल्ह्यातील व्यापारी संघटनांचे प्रतिनिधी यांची नावे निश्चित करताना खालील नमूद
अटींचे पालन करण्यात यावे :
(अ) संबंधित एनजीओ संस्था व व्यापारी संघटना ही नोंदणीकृत असावी.
(ब) एनजीओ संस्था व व्यापारी संघटना ही अन्न सुरक्षा संबंधित कामकाजाशी निगडीत
असावी.
(क) एनजीओ संस्था व संघटनेच्या कोणत्याही पदाधिकाऱ्याविरुद्ध गुन्हे दाखल नसावेत.
पृष्ठ ४ पैकी ३
# Page 4
शासन निर्णय, वैद्यकीय शिक्षण व औषधी द्रव्ये विभाग क्रमांक : संकीर्ण-२०१२/प्र.क्र.३५८/औषधे-२