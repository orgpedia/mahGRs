# Page 1
मेडद, ता. बारामती (पुणे) येथे १०० विद्यार्थी क्षमतेचे नवीन शासकीय आयुर्वेद महाविद्यालय व संलग्नित १०० रुग्णखाटांचे आयुर्वेद रुग्णालय व अनुषंगिक इमारत बांधकामाच्या अंदाजपत्रक व आराखडयास प्रशासकीय मान्यता प्रदान करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: आयुष-२०२१/प्र.क्र.६४/२१/आयु-२
गो.ते.रुग्णालय आवार, ९ वा मजला,
मंत्रालय, मुंबई - ४०० ००१.
तारीख: ०४ जानेवारी, २०२२
वाचा:- १) शासन निर्णय, वैद्यकीय शिक्षण व औषधी द्रव्ये विभाग क्रमांक : बांधका-२०२१/ प्र.क्र.७३/
प्रशा-१, दि.२०.०५.२०२१
२) शासन निर्णय, वैद्यकीय शिक्षण व औषधी द्रव्ये विभाग क्रमांक : एएमसी-२०२१/प्र.क्र.१४७/२१/ शिक्षण-१, दि.२०.०७.२०२१
३) शासन ज्ञापन, महसूल व वन विभाग क्रमांक : जमीन ३४२१/५९४/प्र.क्र.१२९/ज-५, दि.०६.१०.२०२१.
४) आयुक्त (वैद्यकीय शिक्षण), आयुष संचालनालय, मुंबई यांचे पत्र क्र.आसंमुं/शाआमवरुबां/ बांधकाम प्र.मा./आयु-४(२)/ २०२१-२२/१४१६२, दिनांक १७.११.२०२१.
प्रस्तावना : विभागाच्या नियंत्रणाखालील नव्याने सुरु होणाऱ्या शासकीय आयुर्वेद महाविद्यालय व रुग्णालय, बारामती (पुणे) या संस्थेकरिता १०० विद्यार्थी क्षमतेचे आयुर्वेद महाविद्यालय व संलग्नित १०० रुग्णखाटांचे आयुर्वेद रुग्णालय स्थापन करण्यासाठी मौजे मेडद, ता. बारामती, जि. पुणे येथील गट क्र.४१४/१ मधील ५.८७ हे.आर. क्षेत्र जमीन घेण्याबाबत उपरोक्त वाचा येथील संदर्भित क्र.३ नुसार मान्यता देण्यात आली आहे.
सदर नियोजित शासकीय आयुर्वेद महाविद्यालय व रुग्णालयाची तसेच अनुषंगिक इमारती बांधकामाच्या अंदाजपत्रकास प्रशासकीय मान्यता देण्याचे शासनाच्या विचाराधीन होते.
शासन निर्णय : विभागाच्या नियंत्रणाखालील बारामती (पुणे) येथे १०० विद्यार्थी क्षमतेचे आयुर्वेद महाविद्यालय व संलग्नित १०० रुग्णखाटांचे आयुर्वेद रुग्णालय बांधकामासाठी मा. उच्चस्तर समितीने घेतलेल्या निर्णयाच्या अनुषंगाने रुपये २०६,४५,४१,२११/- (रुपये दोनशे सहा कोटी पंचेचाळीस लक्ष एकेचाळीस हजार दोनशे अकरा फक्त) इतक्या रक्कमेच्या अंदाजपत्रकास खालील अटींच्या अधीन राहून प्रशासकीय मान्यता देण्यात येत आहे.
-------------------------------------------------------------------------------------------------------------------------------------------------------------------
| अ.क्र. | बांधकामाचे नांव | अंदाजित रक्कम |
| १) | बारामती (पुणे) येथे १०० विद्यार्थी क्षमतेचे शासकीय आयुर्वेद महाविद्यालय व संलग्नित १०० रुग्णखाटांचे रुग्णालय इमारत व अनुषंगिक बांधकाम करणे. | रु. २०६,४५,४१,२११/ |
|  | एकूण | २०६.४५ कोटी |
-------------------------------------------------------------------------------------------------------------------------------------------------------------------
# Page 2
शासन निर्णय क्रमांक: आयुष-२०२१/प्र.क्र.६४/२१/आयु-२
अटी व शर्ती : १) सदर कामाकरीता जागेच्या मालकी हक्काबाबत खातरजमा करण्यात यावी.
२) प्रस्तुत काम पुरातत्व विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
३) तांत्रिक मंजूरी देताना राज्य दरसूचीबाह्य बाबींच्या दराकरिता शासन परिपत्रक क्रमांक २०१७/प्र.क्र.११/नियोजन-३, दिनांक ११.०४.२०१७ नुसार कार्यवाही करण्यात यावी.
४) प्रस्तावातील खरेदीशी संबंधीत बाबींकरिता ई-निविदा प्रणालीचा अवलंब करुन उद्योग, ऊर्जा व कामगार विभागाकडील दिनांक २४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
५) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/ तां.क. १, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्त्वानुसार कार्यवाही करण्यात यावी.
६) स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
७) इमारतीमध्ये दिव्यांगाकरिता उपलब्ध करुन द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
८) विषयांकित कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
२. सदर बांधकाम उपरोक्त शासन निर्णय, वैद्यकीय शिक्षण व औषधी द्रव्ये विभाग, दिनांक २०.०५.२०२१ मधील नमूद कार्यपध्दतीनुसार सार्वजनिक बांधकाम विभाग मार्फत करुन घेण्याबाबत शासनाचे निर्देश आहेत.
३. सदर बांधकामासाठी खाली नमूद केलेल्या लेखाशीर्षांतर्गत मंजूर अनुदानातून निधी अर्थसंकल्पित करण्यात येईल. सदर निधीतून उपरोक्त बाबींसाठी येणारा खर्च भागविण्यात यावा : मागणी क्रमांक एच-८ प्रधान लेखा शीर्ष ४२१० - वैद्यकीय सेवा व सार्वजनिक आरोग्य यावरील भांडवली खर्च
०३ - वैद्यकीय शिक्षण, प्रशिक्षण व संशोधन
१०१ - आयुर्वेद
(००)(०१)– मोठी बांधकामे (कार्यक्रम) (४२१० ००७९) (००)(०२) आस्थापना खर्च (कार्यक्रम) (४२१० ००८८) (००)(०३)– हत्यारे व सयंत्रे खर्च (कार्यक्रम) (४२१० ००९७)
पृष्ठ ३ पैकी २
# Page 3
शासन निर्णय क्रमांक: आयुष-२०२१/प्र.क्र.६४/२१/आयु-२
४. सदर शासन निर्णय, मा. मुख्य सचिव, यांच्या अध्यक्षतेखाली दिनांक २९.११.२०२१ रोजी आयोजित उच्चाधिकार समितीच्या बैठकीत प्राप्त सहमती व वित्त विभाग, शासन निर्णय क्र. विअप्र २०१३/प्र.क्र.३०/२०१३/विनियम, भाग-२, दिनांक २०.०९.२०१९ मधील वित्तीय अधिकार नियम पुस्तिका १९७८ भाग - १, उप विभाग-५, अनुक्रमांक १, महाराष्ट्र सार्वजनिक बांधकाम नियमपुस्तिकेतील परिच्छेद क्रमांक १३४ (१) नुसार प्रशासकीय विभागास प्रदान केलेल्या अधिकारानुसार निर्गमित करण्यात येत आहे.