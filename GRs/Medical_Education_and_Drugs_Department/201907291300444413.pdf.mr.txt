# Page 1
महाराष्ट्र आरोग्य विज्ञान विद्यापीठ, नाशिक आस्थापनेवरील अधिकारी / कर्मचारी यांना वैद्यकीय खर्चाची प्रतिपूर्ती योजना लागू करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक : मआवि- १००५/१०२/प्र.क्र.४५ भाग- २/०५/शिक्षण-१ गोकुळदास तेजपाल रुग्णालय आवार, नवीन संकुल, ९ वा मजला,
लोकमान्य टिळक रोड, मुंबई - ४०० ००१.
दिनांक : ३१ जुलै, २०१९.
वाचा : १) सा. आ. वि. शासन निर्णय क्र. एमएजी १०८४/११६/पीएच ९ अ,दि. २१ जुलै, १९८४.
२) सा.आ.वि.शासन निर्णय क्र.एमएजी-१०९५/सीआर-४५/९५/आरोग्य-३, दि. ०४ जुलै, २०००, ३) सा.आ. वि. शासन परिपत्रक वैखप्र-२०१३/प्र.क्र.२९१/१३/रावि-२, दि. ११ ऑक्टोबर, २०१३.
४) वै. शि. व औ. द्र. वि. शासन निर्णय क्र. मआवि-१००५/१०२/प्र.क्र.४५/०५/शिक्षण-१, दि. १७ जानेवारी, २०१४.
५) सा.आ. वि. शासन निर्णय क्र. वैखप्र-२०१६/प्र.क्र.१६/२०१६/राकावि-२ दि. १६ मार्च, २०१६.
प्रस्तावना : महाराष्ट्र राज्यामध्ये आधुनिक वैद्यक व भारतीय वैद्यक पध्दती यामध्ये यथायोग्य आणि सुनियोजित शिक्षण, अध्यापन, प्रशिक्षण व संशोधन होत आहे. सदर बाब सुनिश्चित करण्याकरिता पारंपरिक विद्यापीठामधून वेगळे करुन दि. ०३ जून, १९९८ पासून महाराष्ट्र राज्यासाठी स्वतंत्र महाराष्ट्र आरोग्य विज्ञान विद्यापीठाची स्थापना करण्यात आली आहे.
२. आरोग्य विज्ञान विद्यापीठातील शासन मंजूर पदावरील अधिकारी / कर्मचारी यांना वेतन व भत्याकरीता शासनाकडून १०० टक्के अनुदान देण्यात येते. महाराष्ट्र आरोग्य विज्ञान विद्यापीठ, नाशिक येथील शिक्षकेतर कर्मचाऱ्यांना दि. १७ जानेवारी, २०१४ रोजीच्या शासन निर्णयान्वये महाराष्ट्र नागरी सेवा नियम लागू करण्यात आलेले आहेत. तसेच दि. ०९.०९.२०१४ रोजीच्या शासन निर्णयान्वये महाराष्ट्र आरोग्य विज्ञान विद्यापीठाच्या आस्थापनेवरील अधिकारी/ कर्मचाऱ्यांना महाराष्ट्र नागरी सेवा (निवृत्तीवेतन) नियम, १९८२ लागू करण्यात आले आहेत.
याशिवाय महाराष्ट्र आरोग्य विज्ञान विद्यापीठातील अधिकारी/कर्मचाऱ्यांना वैद्यकीय खर्चाची प्रतिपूर्ती योजना लागू करणेबाबतचा प्रस्ताव शासनाच्या विचाराधीन होता. त्याअनुषंगाने सदर कर्मचाऱ्यांना या योजनेचा लाभ देण्याबाबत शासन पुढील प्रमाणे निर्णय घेत आहे.
शासन निर्णय :
महाराष्ट्र आरोग्य विज्ञान विद्यापीठ, नाशिक आस्थापनेवरील वैधानिक व शासन मंजूर पदावर कार्यरत अधिकारी / कर्मचारी यांना वैद्यकिय खर्च प्रतिपूर्ती योजना लागू करण्याच्या
# Page 2
शासन निर्णय क्रमांकः मआवि- १००५/१०२/प्र.क्र.४५ भाग- २/०५/शिक्षण-१ अनुषंगाने महाराष्ट्र राज्य सेवा (वैद्यकीय देखभाल) नियम, १९६१ त्यामध्ये वेळोवेळी झालेल्या व होणाऱ्या सुधारणासह लागू करण्यास शासनाची मान्यता देण्यात येत आहे. तसेच सदर योजनेसाठी कायमस्वरुपी विद्यापीठाच्या स्वनिधीतून खर्च करण्यास मान्यता देण्यात येत आहे.
२. सदर योजनेचा तपशिल व योजनेचा लाभ, योजनेच्या अटी व शर्ती शासनाने वेळोवेळी विहीत केल्याप्रमाणे लागू राहतील.
३. सदर योजना विद्यापीठ निधीतील तसेच कंत्राटी अधिकारी / कर्मचारी यांचेसाठी लागू राहणार नाही.
४. सदर आदेश मा. मंत्रिमंडळाच्या दिनांक ०४.०६.२०१९ रोजीच्या मान्यतेस अनुसरुन निर्गमित करण्यात येत आहे.