# Page 1
शासकीय वैद्यकीय महाविद्यालय व रुग्णालय,
नागपूर या संस्थेस यंत्रसामुग्री व साधनसामुग्री
खरेदीस प्रशासकीय मान्यता.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय, क्रमांक : यंत्रख-२०२५/प्र.क्र.२३०/प्रशा-१,
गोकुलदास तेजपाल रुग्णालय आवार, नवीन गो.ते.संकुल,
९ वा मजला, मंत्रालय, मुंबई -४०० ००१.
दिनांक : ०५ मे, २०२५.
वाचा : आयुक्त, वैद्यकीय शिक्षण व आयुष, महाराष्ट्र राज्य, मुंबई यांचे पत्र क्र.: संवैशिवस/म/
शावैमवरुना/प्रमा/२८८५/२०२५, दिनांक : ०९.०४.२०२५.
शासन निर्णय :-
विभागाच्या अधिपत्याखालील शासकीय वैद्यकीय महाविद्यालय व रुग्णालय, नागपूर या
संस्थेकरीता सन २०२४-२५ या आर्थिक वर्षात यंत्रसामुग्री खरेदी करण्यासाठी हाफकीन महामंडळ
(खरेदी कक्ष) यांच्याकडे शिल्लक अखर्चित निधीतून रुपये ५,००,००,०००/- (रुपये पाच कोटी फक्त)
(सर्व करांसहित) इतक्या रक्कमेची खालील तक्त्यात नमूद केलेली यंत्रसामुग्री व साधनसामुग्री
खरेदी करण्यास या शासन निर्णयान्वये पुढील अटींच्या अधीन राहून प्रशासकीय मान्यता प्रदान
करण्यात येत आहे.
-------------------------------------------------------------------------------------------
| अ. क्र. | यंत्राचे नांव | नग संख्या | प्रती नग किंमत (सर्व करांसहीत) | एकूण रक्कम (सर्व करांसहीत) |
| १. | Pediatric Neonatal Ventilator | १० | ३९,९८,४०० | ३,९९,८४,००० |
| २. | CPAP Machine with Compressor | १० | १०,०१,६०० | १,००,१६,००० |
| एकूण | ५,००,००,००० |
-------------------------------------------------------------------------------------------
अटी :-
१)सदर प्रशासकीय मान्यता सदर संस्थेतील हाफकीन यांस यंत्रसामुग्री खरेदी करण्यासाठी
अखर्चित निधीमधून खर्च करण्याच्या अधीन राहून प्रदान करण्यात येत आहे. यासाठी राज्य
शासनाकडून वेगळ्याने निधी उपलब्ध होणार नाही.
२)सदर विषयी "शासकीय विभागाने करावयाच्या कार्यालयीन खरेदीसाठीच्या कार्यपध्दतीची
नियमपुस्तिका" याबाबत उद्योग, ऊर्जा व कामगार विभागाने निर्गमित केलेल्या शासन
निर्णय क्र. भांखस-२०१४/प्र.क्र.८२/भाग-III/उद्योग-४, दिनांक ०१.१२.२०१६ व अनुषांगिक
शासन निर्णयांमध्ये नमूद केलेल्या विहीत कार्यपध्दतीचे अनुपालन करण्यात यावे.
३)प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी
प्रक्रियेअंती दर निश्चित करण्यात यावेत. सदर दर हे बाजारभावापेक्षा कमी असल्याबाबत
आणि संबंधित पुरवठादाराने याबाबींचा इतर ठिकाणी ज्या दराने पुरवठा केला आहे, त्या
दरापेक्षा जास्त नसल्याबाबतची खातरजमा आयुक्त (वैद्यकीय शिक्षण) तसेच संबंधित
अधिष्ट्ठाता यांनी करावी.
# Page 2
शासन निर्णय क्रमांकः यंत्रख-२०२५/प्र.क्र.२३०/प्रशा-१
४)सदर यंत्रसामुग्रीची विनिर्दिष्ट्टे (Technical specification) व्यापक, सर्वसमावेशक असून
त्यानुसार साधनपुरवठा करु शकणारे किमान तीन उत्पादक/पुरवठादार यांचेकडून तीन
निविदा प्राप्त होऊ शकतील अशा प्रकारची असावीत. तसेच, सदर तांत्रिक विनिदेश (Technical specification) हे कोणत्याही विशिष्ट्ट कंपनीला फायदा होईल, अशा रितीने
तयार केलेले नसल्याबाबत खातरजमा करण्यात आल्यानंतरच सदर बाबींची खरेदी प्रक्रिया
राबविण्याची जबाबदारी आयुक्त (वैद्यकीय शिक्षण) व संबंधित अधिष्ट्ठाता यांची राहील.
५)प्रस्तावित यंत्रसामुग्रीचा समावेश इतरत्र कोणत्याही प्रस्तावात अंतर्भूत केलेला
नसल्याबाबत/खरेदीची व्दिरुक्ती होणार नाही व सदर साधनसामुग्री संबंधित संस्थेस
आवश्यक असल्याबाबत आयुक्त (वैद्यकीय शिक्षण) व संबंधित अधिष्ट्ठाता यांनी खात्री
करावी.
६)सदर विषयी यंत्रसामुग्री खरेदीबाबत निर्णय घेताना प्रशासकीय मान्यता प्रदान करण्यात
आलेल्या मंजूर अनुदानाच्या तरतूदीपेक्षा जास्त खर्च केला जाणार नाही याची दक्षता
घ्यावी.
७)मुख्य यंत्र व त्यांचे सुटे भाग (Accessories) यांच्या किंमती भिन्न दर्शविणे आवश्यक राहील.
८)संपूर्ण खरेदी प्रक्रिया राबविताना केंद्रीय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
९)उपरोक्त शासन निर्णय, उद्योग, ऊर्जा व कामगार विभाग, दिनांक ०१.१२.२०१६ मधील
परिच्छेद क्रमांक ३.१.२ "किंमतीचा अंदाज व किंमतीचा वाजवीपणा" या शीर्षकाखालील
परिच्छेद क्रमांक ३.१.२.१ मधील तरतूदीचे राज्यस्तरीय खरेदी समितीने अनुपालन करावे.
१०)सदर यंत्रसामग्री खरेदी प्रक्रिया हाफकीन महामंडळामार्फत उद्योग, ऊर्जा व कामगार
विभागाने निर्गमित केलेल्या शासन निर्णय क्र. भांखस-२०१४/प्र.क्र.८२/भाग-III/उद्योग-४,
दिनांक ०१.१२.२०१६ व अनुषांगिक शासन निर्णयांमध्ये नमूद केलेल्या विहीत कार्यपध्दती
राबवून करण्यात यावी.
२. या प्रयोजनासाठी येणारा खर्च संबंधित संस्थेस हाफकिनकडे असलेल्या अखर्चित निधीतून
भागविण्यात यावा. यासाठी राज्य शासनाकडून वेगळ्याने निधी उपलब्ध होणार नाही.
३. सदर शासन निर्णय, वित्त विभाग, शासन निर्णय क्रमांक : विअप्र-२०१३/प्र.क्र.३०/१३/
विनियम, दिनांक १७.०४.२०१५ अन्वये तसेच वित्तीय अधिकार नियम पुस्तिका भाग-१, उप विभाग-
२, अनुक्रमांक-३, नियम क्रमांक-७ अनुसार प्रशासकीय विभागास असलेल्या अधिकारान्वये
निर्गमित करण्यात येत आहे.
पृष्ट्ठ ३ पैकी २
# Page 3
शासन निर्णय क्रमांकः यंत्रख-२०२५/प्र.क्र.२३०/प्रशा-१
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर