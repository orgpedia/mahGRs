# Page 1
वैद्यकीय शिक्षण व औषधी द्रव्ये विभाग (खुद्द) मार्फत खरेदी करण्यात आलेल्या व निर्लेखित करण्यात आलेल्या शासकीय वाहन क्रमांक एम एच-०१- झेड.
ए. १०२ (Honda City zx exi) च्या विक्रीबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: संकीर्ण-२०१८/प्र.क्र.२७/नों.शा.
नवीन गो. ते. रुग्णालय संकुल
मंत्रालय, मुंबई- ४०० ००१
तारीख: ०७ जुलै २०२१
वाचा - १) वित्त विभाग परिपत्रक, क्र.डीएफपी १०९१/प्र.क्र.४/विनियम, दि.१८/६/१९९१.
२) वित्त विभाग परिपत्रक, क्र.वाहन २०१३/प्र.क्र.३१/१३/विनियम दि.२०/०९/२०१३.
३) वित्त विभाग, शासन परिपत्रक क्रमांक डीएफपी१०१६/प्र.क्र.०७/१६,दि.२२/०६/२०१६ ४) नियंत्रक, शासकीय परिवहन सेवा, वरळी, मुंबई यांचे पत्र जा.क्र.शापसे / वा.त./ २०१८/६२५२, दि.२०/१०/२०१८.
५) शासन निर्णय, वैद्यकीय शिक्षण व औषधी द्रव्ये विभाग क्र. इएसटी १८०५/ प्र.क्र.३४४/ आस्थापना, दि.२४ ऑक्टोबर २०१८ प्रस्तावना: वैद्यकीय शिक्षण व औषधी द्रव्ये विभागामार्फत माहे फेब्रुवारी २००८ मध्ये विहीत कार्यपध्दती अवलंबून रु.६,५७,८९४/- इतक्या किंमतीस खरेदी करण्यात आलेले आणि तत्कालीन सचिव (वैद्यकीय शिक्षण व औषधी द्रव्ये) यांच्या वापरात असलेले शासकीय वाहन क्रमांक एम एच-०१- झेड. ए. १०२ (Honda City zx exi) संदर्भीय अनुक्रमांक ५ येथील दिनांक २४ ऑक्टोबर २०१८ च्या शासन निर्णयान्वये निर्लेखित करण्यात आले. सदर वाहनाच्या विक्रीसाठी वित्त विभागाची दि.१८/६/१९९१, दि.२०/०९/२०१३ आणि दि. २२/६/२०१६ ची संदर्भीय परिपत्रके यातील मार्गदर्शक सूचनांच्या अधीन राहून विहीत कार्यपध्दती अवलंबण्यात आलेली आहे. तदअनुषंगाने, निविदा मागविण्याची पुनःप्रक्रियादेखील करण्यात आलेली आहे.
२. निविदा सादर करावयाच्या कालावधीत विहीत पध्दतीने मोहोरबंद लिफाफ्यांमधून खालील ५ निविदा या विभागाकडे प्राप्त झाल्या आहेत.
-----------------------------------------------------------------
|  | निविदा क्र. |  |  | निविदा धारकाचे नाव |  |  | निविदा धारकाची खरेदी किंमत |  |
| १ | श्री. सोमलिंग कां. फुलारी, सातारा | रु.५८,०००/ |
| २ | श्री.सर्फराज फोडकर, नेरूळ | रु.५१,७८६/ |
| ३ | श्री. गणेश कापरे, सातारा | रु.४८,०००/ |
| ४ | श्री. झुबेर अहमद, मुंबई | रु.४७,०००/ |
| ५ | श्री. मोहम्मद रशीद हलवाई, मुंबई | रु.१५,७८६/ |
-----------------------------------------------------------------
यामध्ये श्री. सोमलिंग कां. फुलारी, सातारा यांची निविदा अधिकतम किंमतीची आहे.
# Page 2
शासन निर्णय क्रमांकः क्र.संकीर्ण-२०१८/प्र.क्र.२७/नों.शा.
३. सदर वाहन सन २००८ मध्ये खरेदी केले असल्याने १३ वर्षे पूर्ण झालेली आहेत. वित्त विभागाच्या संदर्भीय शासन परिपत्रक दिनांक २२.६.२०१६ मधील परि. ३ मध्ये नमूद केल्यानुसार प्रशासकीय विभागास विभागाच्या ताब्यातील निर्लेखित केलेल्या शासकीय वाहनाच्या विक्रीबाबत अधिकार देण्यात आले आहेत.
४. सदर वाहन हे वैद्यकीय शिक्षण व औषधी द्रव्ये विभाग (खुद्द) मार्फत विभागासाठीच खरेदी करण्यात आलेले असल्यामुळे आणि या प्रक्रियेमध्ये वैद्यकीय शिक्षण व औषधी द्रव्ये विभाग (खुद्द) हाच प्रशासकीय विभाग
असल्यामुळे सदर वाहनाची विक्री या विभागामार्फत करण्याची बाब शासनाच्या विचाराधीन होती. त्यानुसार शासनाकडून आता खालीलप्रमाणे निर्णय घेण्यात येत आहे.
शासन निर्णय वैद्यकीय शिक्षण व औषधी द्रव्ये विभागामार्फत खरेदी करण्यात आलेले आणि संदर्भीय अनुक्रमांक ५ येथील दिनांक २४ ऑक्टोबर २०१८ च्या शासन निर्णयान्वये निर्लेखित करण्यात आलेल्या शासकीय वाहन क्रमांक एम एच-०१- झेड. ए. १०२ (Honda City zx exi) ची विक्री करण्यास खालीलप्रमाणे मंजूरी देण्यात येत आहे अ) वित्त विभागाची संदर्भीय अनुक्रमांक १,२ आणि ३ येथील शासन परिपत्रकांमधील मार्गदर्शक सूचनांनुसार विहीत कार्यपध्दती अवलंबून वाहन विक्रीसाठी निविदा स्विकारण्याचे अधिकार प्रशासकीय विभागास देण्यात आलेले असल्यामुळे आणि या प्रक्रियेमध्ये वैद्यकीय शिक्षण व औषधी द्रव्ये विभाग (खुद्द) हाच प्रशासकीय विभाग असल्यामुळे विभागाकडे प्राप्त झालेल्या ५ निविदांपैकी अधिकतम किंमतीची निविदा सादर केलेले श्री. सोमलिंग कां. फुलारी, सातारा यांची रु.५८,०००/- इतक्या रकमेची निविदा स्विकारण्यास आणि त्यास अनुसरून शासकीय वाहन क्रमांक एम एच-०१- झेड. ए. १०२ (Honda City zx exi) या वाहनाची "वाहन जसे आहे त्या स्थितीत" रु.५८,००० /- (रुपये अठ्ठावन्न हजार फक्त) इतक्या किंमतीस विक्री करण्यास या अन्वये मान्यता देण्यात येत आहे.
ब) निविदा सादर केलेले अन्य ४ निविदाकार श्री. सर्फराज फोडकर, नेरूळ, श्री.गणेश कापरे, सातारा, श्री. झुबेर अहमद, मुंबई आणि श्री मोहम्मद रशीद हलवाई, मुंबई यांनी निविदेसाठी भरणा केलेली इसाऱ्याची रु.२०००/- इतकी रक्कम त्यांना परत करण्यास याअन्वये मंजूरी देण्यात येत आहे.
क) श्री.सोमलिंग कां. फुलारी, सातारा यांनी निविदा सादर करताना भरणा केलेली इसाऱ्याची रु.२०००/- इतकी रक्कम निविदेच्या रकमेमधून वजा करून उर्वरित रु.५६,०००/ (रुपये छपन्न हजार फक्त) रकमेचा भरणा विभागाच्या रोखशाखेमध्ये करण्यास निविदाकार श्री. सोमलिंग कां.
फुलारी, सातारा यांना मंजूरी देण्यात येत आहे. सदर रकमेचा भरणा रोखशाखेमार्फत शासन कोषागारात करण्यात यावा.
पृष्ठ ४ पैकी २
# Page 3
शासन निर्णय क्रमांकः क्र.संकीर्ण-२०१८/प्र.क्र.२७/नों.शा.
ड) त्यानंतर निविदाकार श्री. सोमलिंग कां. फुलारी, सातारा यांनी निविदा सूचनेतील अट क्र.८ नुसार प्रथमतः आवश्यक त्या कराचा भरणा करून त्याबाबतचा लेखी पुरावा या विभागाकडे सादर करावा.
इ) तसेच निविदाकार श्री. सोमलिंग कां. फुलारी, सातारा यांनी निविदा सूचनेतील अट क्र ११.
नुसार सदर वाहनाबाबतच्या हस्तांतरण नोंदणीबाबत सर्व प्रक्रिया स्वखर्चाने पूर्ण करावी.
ई) सदरहू सर्व प्रक्रिया पूर्ण केल्यानंतर गोकुळदास तेजपाल रुग्णालय आवारात ठेवण्यात आलेले शासकीय वाहन क्र. एम एच-०१- झेड. ए. १०२ (Honda City zx exi) हे वाहन जसे आहे त्या स्थितीत घेऊन जाण्यासाठी त्यांना मान्यतेचे प्राधिकारपत्र सुपूर्द करण्यास आणि त्यानंतर वाहन निविदाकार श्री.सोमलिंग कां. फुलारी, सातारा यांचे ताब्यात देण्यास या आदेशान्वये मंजूरी देण्यात येत आहे.
२. सदर शासन निर्णय वित्त विभाग, शासन परिपत्रक क्रमांक डीएफपी १०१६/ प्र.क्र.०७/ १६/विनियम, दिनांक २२.६.२०१६ मधील परि.३ अनुसार प्रशासकीय विभागास प्रदान करण्यात आलेल्या अधिकरांच्या अधीन राहून निर्गमित करण्यात येत आहे.
# Page 4