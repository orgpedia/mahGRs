# Page 1
अमरावती व वर्धा येथे प्रत्येकी १०० विद्यार्थी प्रवेश
क्षमतेचे नवीन शासकीय वैद्यकीय महाविद्यालय व
संलग्नित ४३० रुग्णखाटांचे रुग्णालय स्थापन
करण्याकरिता जागा उपलब्ध करून देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः एमईडी-२०२२/प्र.क्र.२२९ (भाग - ब )/२२/शिक्षण-१
९ वा मजला, गो.ते.रुग्णालय संकुल, लोकमान्य टिळक मार्ग, मंत्रालय, मुंबई ४०० ००१.
दिनांक: ०५ फेब्रुवारी, २०२४
वाचा :-
१)वैद्यकीय शिक्षण व औषधी द्रव्ये विभाग, शासन निर्णय क्रमांकः एमईडी २०२२/प्र.क्र.२२९/ २२/ शिक्षण-१दि. , १४.०७.२०२३
२)मा.उपमुख्यमंत्री (गृह) यांचे सचिव यांचे दि. १९.०९.२०२३ रोजी प्राप्त पत्र
३)मा.उपमुख्यमंत्री (गृह) यांच्या अध्यक्षतेखालील दि.१५.१२.२०२३ रोजीच्या बैठकीचे इतिवृत्त
प्रस्तावना :
राज्यातील पालघर, ठाणे (अंबरनाथ), जालना, अमरावती, बुलढाणा, वाशिम, वर्धा,
भंडारा आणि गडचिरोली या शासकीय वैद्यकीय महाविद्यालय नसणाऱ्या जिल्यांमध्ये प्रत्येकी
१०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व संलग्नित ४३०
रुग्णखाटांचे रुग्णालय स्थापन करण्याच्या प्रस्तावास दिनांक २८.०६.२०२३ रोजी
मा.मंत्रिमंडळाच्या बैठकीत मान्यता देण्यात आली असून त्यानुषंगाने दिनांक १४.०७.२०२३ रोजी
शासन निर्णय निर्गमित केला आहे.
२. मा. मंत्रिमंडळाच्या दि.२८.०६.२०२३ रोजी संपन्न झालेल्या बैठकीतील निर्णय आणि
वैद्यकीय शिक्षण विभागाच्या दि.१४.०७.२०२३ रोजीच्या शासन निर्णयानुसार अमरावती व वर्धा
येथील शासकीय वैद्यकीय महाविद्यालयांकरिता जागा निश्चित करण्याचे अधिकार मा.
उपमुख्यमंत्री (गृह) यांना प्रदान करण्यात आले होते. त्यानुषंगाने संदर्भ क्र.२ येथील पत्रान्वये
अमरावती येथील व मा.उपमुख्यमंत्री (गृह) यांच्या अध्यक्षतेखाली दि.१५.१२.२०२३ रोजीच्या
बैठकीत घेतलेल्या निर्णयानुसार वर्धा येथील शासकीय वैद्यकीय महाविद्यालय व संलग्नित
रुग्णालयासाठी जागा निश्चित करण्यात आल्या आहेत. त्यानुषंगाने आवश्यक शासन निर्णय
निर्गमित करण्याची बाब शासनाच्या विचाराधिन होती.
शासन निर्णय:-
१.अमरावती जिल्यामध्ये १०० विद्यार्थी प्रवेश क्षमतेचे नवीन शासकीय वैद्यकीय
महाविद्यालय व संलग्नित ४३० रुग्णखाटांचे रुग्णालय स्थापन करण्यासाठी महसूल
विभागाच्या अखत्यारीतील मौजे अलीयाबाद, ता. जि. अमरावती येथील गट नं. ९/१
# Page 2
शासन निर्णय क्रमांकः एमईडी-२०२२/प्र.क्र.२२९/२२/शिक्षण-१
मधील ११.२९ हे. आर. (ई क्लास) इतकी जमीन जिल्हाधिकारी, अमरावती यांच्यामार्फत
“शासकीय वैद्यकीय महाविद्यालय व संलग्नित रुग्णालय” या प्रयोजनार्थ नि:शुल्क
हस्तांतरीत करण्यास मान्यता देण्यात येत आहे.
२.वर्धा जिल्यात नवीन शासकीय वैद्यकीय महाविद्यालय सुरु करण्यासाठी “हिंगणघाट”
हे ठिकाण निश्चित करण्यात आले असून त्याठिकाणी सुयोग्य जागा जिल्हाधिकारी, वर्धा
यांनी शासकीय वैद्यकीय महाविद्यालय व संलग्नित रुग्णालय या प्रयोजनार्थ नि:शुल्क
हस्तांतरीत करण्यास मान्यता देण्यात येत आहे.
३.अमरावती व वर्धा येथे १०० विद्यार्थी प्रवेशक्षमतेचे नवीन शासकीय वैद्यकीय
महाविद्यालय व संलग्नित रुग्णालयासंदर्भात यापूर्वी शासन निर्णय दि.१४.०७.२०२३
अन्वये केलेल्या इतर तरतूदी कायम राहतील.
४.आयुक्त, वैद्यकीय शिक्षण, मुंबई यांनी या संदर्भातील कार्यवाही तातडीने पूर्ण करावी.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3