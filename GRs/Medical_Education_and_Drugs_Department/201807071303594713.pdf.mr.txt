# Page 1
जळगांव येथे १०० विद्यार्थी प्रवेश क्षमतेचे शासकीय वैद्यकीय महाविद्यालय सुरु करण्याकरिता आवश्यक पद निर्मिती
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः पदनि २०१७/प्र.क्र.९१/वैसेवा-२
गो.ते.रुग्णालय परिसर, नवीन संकुल,
लोकमान्य टिळक रोड, मुंबई ४०० ००१
तारीख: ७ जूलै, २०१८.
वाचा :
१) वैद्यकीय शिक्षण व औषधी द्रव्ये विभाग शासन निर्णय क्रमांक एमईडी-२०१६/प्र.क्र.१८५/१६ / शिक्षण-१, दिनांक ११ मे, २०१७.
२) वैद्यकीय शिक्षण व औषधी द्रव्ये विभाग, शासन आदेश क्रमांकः पदनि २०१७/प्र.क्र.९१/वैसेवा-२, दिनांक २२.९.२०१७ ३) संचालक, वैद्यकीय शिक्षण व संशोधन, मुंबई यांचे पत्र क्रमांक संवैशिवसं/जळगाव महाविद्यालय / नवीन बाब/ द्वितीयवर्ष / २५७९/अ-५/२०१७, दिनांक १५.०३.२०१८.
४) संचालक, वैद्यकीय शिक्षण व संशोधन, मुंबई यांचे पत्र क्रमांक संवैशिवस/ जळगाव महाविद्यालय / पदनिर्मिती/ तृतीयचुतर्थवर्ष/५९९४/५-अ/२०१८, दिनांक ०७.०६.२०१८ प्रस्तावना :
राज्यात डॉक्टरांची संख्या जागतिक आरोग्य संघटनेच्या मानकांनुसार कमी असणे, राज्यातील उपलब्ध वैद्यकीय सुविधांचा विचार करता जळगांव जिल्हा तुलनेने वैद्यकीय सुविधा उपलब्ध करण्यामध्ये मागासलेला असणे तसेच आधुनिक व प्राचीन भारतीय वैद्यकीय चिकित्सा पध्दतीमध्ये आंतरशाखीय संशोधनास चालना मिळण्याकरिता व जळगांव व उत्तर महाराष्ट्रातील इतर जिल्ह्यांसाठी दर्जेदार वैद्यकीय शिक्षण व आरोग्य सुविधा उपलब्ध करून देण्याकरिता शासनाने जळगांव येथे “शासकीय एकात्मिक वैद्यकीय शैक्षणिक संकुल (Medical Hub)” निर्माण करण्यास दिनांक २५.०४.२०१७ रोजीच्या मंत्रिमंडळाच्या बैठकीत मान्यता प्रदान केली आहे. सदर संकुलामध्ये १०० विद्यार्थी प्रवेश क्षमेतेचे शासकीय वैद्यकीय महाविद्यालय व संलग्नीत ५०० रुग्ण खाटांचे रुग्णालय सुरु करण्यासाठी मानकांनुसार पद निर्मिती, बांधकाम, यंत्रसामुग्री व देखभाल, आवर्ती खर्च व बाह्यस्त्रोत खर्च यासाठी संदर्भ क्रमांक १ च्या शासन निर्णयान्वये मान्यता प्रदान केली आहे. शासकीय वैद्यकीय महाविद्यालयाच्या भारतीय आयुर्विज्ञान परिषदेच्या मानकानुसार अत्यंत निकडीचे पदे संदर्भ क्र.२ च्या शासन निर्णयानुसार प्रथम वर्षाकरिता १०९ पदे निर्माण करण्याकरीता शासन मंजूरी देण्यात आली आहे. संचालक यांनी संदर्भ क्र.३ व ४ च्या पत्रान्वये प्रस्तावित केल्यानुसार जळगाव येथील शासकीय वैद्यकीय महाविद्यालयातील प्रथम वर्षासाठी प्रस्तावीत करण्यात आलेल्या पदांपैकी ज्या पदांना शासनाची मंजूरी प्रदान करण्यात आलेली नाही अशी १२८ पदे तसेच द्वितीय, तृतीय व चतुर्थ वर्षासाठी वर्ष निहाय व पदनाम निहाय पदनिर्मितीस मान्यता देण्याचा प्रस्ताव शासनाच्या विचाराधीन होता.
# Page 2
शासन निर्णय क्रमांकः पदनि २०१७/प्र.क्र.९१/वैसेवा-२
शासन निर्णय :
जळगांव येथे १०० विद्यार्थी प्रवेश क्षमेतेच्या शासकीय वैद्यकीय महाविद्यालयासाठी विवरण पत्र “अ” नुसार एकूण ३ टप्पात पदनिर्मिती करण्यास मान्यता देण्यात येत आहे.
१. विवरण पत्र - अ मध्ये नमुद केलेली प्रथम वर्षाच्या उर्वरित पदे, द्वितीय, तृतीय व चतुर्थ टप्यातील पदे टप्पानिहाय मंजूर होणार असून प्रती वर्षी १ एप्रिल रोजी पुढील टप्यातील पदे निर्माण होतील.
२. पुढील टप्यातील वेतनाची तरतूद संस्थेच्या प्रती वर्षीच्या अंदाज पत्रकात करण्यात यावी.
३. पुढील टप्यांतील पदांचा समावेश प्रतीवर्षी अस्थायी पदांच्या मुदतवाढ प्रस्तावात करण्यात यावा.
४. हा शासन निर्णय मा. मंत्रीमंडळाच्या दिनांक २५.४.२०१७ रोजीच्या बैठकीत दिलेल्या मान्यतेच्या व संदर्भ क्रमांक १ येथील शासन निर्णयान्वये दिलेल्या मान्यतेस अनुसरुन निर्गमित करण्यात येत आहे.
२. हा शासन निर्णय वित्त विभागाने त्यांच्या अनौपचारिक संदर्भ क्र. २११/२०१८/व्यय-१३, दि.२७.६.२०१८ व अनौपचारिक संदर्भ क्र.३६७/आपुक, दि. ४.७.२०१८ अन्वये दिलेल्या मान्यतेस अनुसरुन निर्गमित करण्यात येत आहे.
# Page 3
# Page 4
# Page 5
# Page 6