# Page 1
शासकीय वैद्यकीय महाविद्यालय व कर्करोग रुग्णालय, औरंगाबाद या संस्थेस कोबाल्ट- ६० एचडीआर ब्रेकीथेरपी यंत्र खरेदीस प्रशासकीय मान्यता प्रदान करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय, क्रमांक : जीसीए-२०१८/प्र.क्र.१३७/प्रशा-१,
गोकुलदास तेजपाल रुग्णालय आवार, नवीन गो.ते.संकुल,
९ वा मजला, मंत्रालय, मुंबई -४०० ००१.
दिनांक : ३० ऑक्टोबर, २०२३
वाचा : १) शासन निर्णय, उद्योग, ऊर्जा व कामगार विभाग, क्र.भांखस-२०१४/प्र.क्र.८२/भाग III/उद्योग-४, दिनांक ०१.१२.२०१६
२) शासन निर्णय, सार्वजनिक आरोग्य विभाग, क्र.खरेदी-२०१६/प्र.क्र.२४०/आरोग्य-८, दिनांक २६.०७.२०१७
३) शासन निर्णय, उद्योग, ऊर्जा व कामगार विभाग, क्र. संकीर्ण-२०१४/प्र.क्र.२१५/ उद्योग-४, दिनांक २४.०८.२०१७
४) वैद्यकीय शिक्षण व औषधी द्रव्ये विभाग, शासन निर्णय, समक्रमांक दि.३१.०३.२०१८ ५) आयुक्त, वैद्यकीय शिक्षण व संशोधन, मुंबई यांचे पत्र क्र. डीएमईआर-२२०११/२७२/ २०२३-पीआरओसी१, दिनांक १३.१०.२०२३
प्रस्तावना :
शासकीय वैद्यकीय महाविद्यालय व कर्करोग रुग्णालय, औरंगाबाद या संस्थेस आवश्यक असलेले कोबाल्ट-६० एचडीआर ब्रेकीथेरपी यंत्र खरेदीस दिनांक ३१.०३.२०१८ च्या शासन निर्णयान्वये मान्यता प्रदान करण्यात आली होती. सदर यंत्र खरेदीस दिलेल्या प्रशासकीय मान्यतेचा विधी ग्राह्यता एक वर्षापेक्षा अधिक झालेला असून नवीन सुधारीत आदेश काढणे आवश्यक आहेत.
सदर बाब शासनाच्या विचाराधीन होती.
शासन निर्णय : शासकीय वैद्यकीय महाविद्यालय व कर्करोग रुग्णालय, औरंगाबाद या संस्थेस आवश्यक असलेले खालील तक्त्यात नमूद ३,७१,७७,८००/- (रुपये तीन कोटी, एकाहत्तर लक्ष, सत्याहत्तर हजार, आठशे फक्त) इतक्या रक्कमेच्या कोबाल्ट ६० एचडीआर ब्रेकीथेरपी यंत्र खरेदी करण्यास या शासन निर्णयान्वये पुढील अटींच्या अधीन राहून नव्याने सुधारीत प्रशासकीय मंजूरी देण्यात येत आहे.
------------------------------------------------------------------------------
| दि.३१.०३.२०१८ च्या शासन निर्णयातील अ.क्र. | यंत्राचे नाव | नग | एकूण सुधारीत किंमत |
| ४ | कोबाल्ट-६० एचडीआर ब्रेकीथेरपी | १ | ३,७१,७७,८०० |
| एकूण | ३,७१,७७,८०० |
------------------------------------------------------------------------------
# Page 2
शासन निर्णय क्रमांकः जीसीए-२०१८/प्र.क्र.१३७/प्रशा-१
अटी: १) सदर यंत्रसामुग्री खरेदीसाठी सर्व अटी व शर्ती शासनाच्या समक्रमांकाच्या दिनांक ३१ मार्च, २०१८ प्रमाणे राहतील.
२. या प्रयोजनासाठी लागणारा जास्तीचा रुपये ७१,७७,८००/- (रुपये एकाहत्तर लक्ष, सत्याहत्तर हजार, आठशे फक्त) इतका निधी सदर संस्थेसाठी खरेदी करण्यात आलेल्या लिनिअर एक्सेलरेटर साठी मंजूरी निधीमधून शिल्लक रहात असलेल्या रुपये २,९६,७५,१४५/- मधून खर्च करण्यास शासन मान्यता देण्यात येत आहे. सदर यंत्राची खरेदी प्रक्रिया हाफकीन महामंडळाकडे सुरु असल्याने लागणारा जास्तीचा निधी हाफकीन महामंडळाकडे तात्काळ वर्ग करुन खरेदी प्रक्रिया तात्काळ पूर्ण करावी.
३. सदर शासन निर्णय, वित्त विभाग, शासन निर्णय क्रमांक : विअप्र-२०१३/प्र.क्र.३०/१३/ विनियम, दिनांक १७.०४.२०१५ तसेच वित्तीय अधिकार नियम पुस्तिका - १९७८, भाग-१, उप विभाग - २, अनुक्रमांक-३, नियम क्रमांक - ७ अनुसार प्रशासकीय विभागास असलेल्या अधिकारान्वये निर्गमित करण्यात येत आहे.