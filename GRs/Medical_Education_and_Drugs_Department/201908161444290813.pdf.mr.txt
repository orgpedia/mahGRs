# Page 1
जळगांव येथे १०० विद्यार्थी प्रवेश क्षमतेचे नवीन शासकीय आयुर्वेद महाविद्यालय व संलग्नित १०० रुग्णखाटांचे शासकीय आयुर्वेद रुग्णालय सुरु करण्याकरिता आवश्यक पद निर्मितीबाबत..
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक :- आयुसे-०११९/प्र.क्र.०५/आयु-१
गो. ते. रुग्णालय परिसर, नवीन संकुल,
लोकमान्य टिळक रोड, मुंबई ४०० ००१
दिनांक :- १६ ऑगस्ट, २०१९
वाचा :- १) वैद्यकीय शिक्षण व औषधी द्रव्ये विभाग, शासन निर्णय क्रमांक, एमईडी-२०१६/ प्र.क्र.१८५/१६/शिक्षण - १, दि.११.०५.२०१७.
२) वैद्यकीय शिक्षण व औषधी द्रव्ये विभाग, शासन निर्णय क्रमांक, आयुसे-०३१३/ प्र.क्र.३८/आयु-१, दि.१७.०२.२०१८.
३) संचालक,आयुष संचालनालय, मुंबई यांचे पत्र क्र.संआमुं/आसमुं/शाआम/ शाआरु/ जळगांव/पदनिर्मिती/२०१९/आयु-६/१००५८, दि.०४.०७.२०१९.
प्रस्तावना : राज्यात वैद्यकीय पदविधारकांची संख्या जागतिक आरोग्य संघटनेच्या मानकांनुसार कमी असल्यामुळे तसेच राज्यातील उपलब्ध वैद्यकीय सुविधांचा विचार करता, जळगाव जिल्हा तुलनेने वैद्यकीय सेवा उपलब्ध करण्यामध्ये मागासलेला असल्याने जळगाव येथे नविन “शासकीय एकात्मिक शैक्षणिक संकूल (Medical Hub)” निर्माण करण्यासाठी आवश्यक बांधकाम, यंत्रसामुग्री व पद निर्मितीस दि.२५.०४.२०१७ रोजीच्या मंत्रीमंडळाच्या बैठकीत मान्यता देण्यात आली आहे.
त्यानुसार, संदर्भाधीन क्र.१ येथील दि.११.०५.२०१७ च्या शासन निर्णयान्वये मान्यता प्रदान केली असून, सदर संकुलामध्ये १०० विद्यार्थी प्रवेश क्षमतेचे शासकीय आयुर्वेद महाविद्यालय व संलग्नीत १०० रुग्ण खाटांचे रुग्णालय सुरु करण्यास मान्यता देण्यात आली आहे. सबब, जळगांव येथे १०० विद्यार्थी प्रवेश क्षमतेचे नवीन शासकीय आयुर्वेद महाविद्यालय व संलग्नित १०० रुग्णखाटांचे शासकीय आयुर्वेद रुग्णालयाकरीता वर्षनिहाय आवश्यक पदनामनिहाय पदनिर्मिती आवश्यक असल्यामुळे संदर्भाधीन क्र. १ येथील शासन निर्णयानुसार पदनामनिहाय पदनिर्मितीस मान्यता देण्याचा प्रस्ताव शासनाच्या विचाराधीन होता.
शासन निर्णय: केंद्र शासनाच्या, भारतीय आयुर्विज्ञान परिषदेच्या अनुषंगीक मान्यतेच्या अधिन राहून जळगाव येथे १०० विद्यार्थी प्रवेश क्षमतेचे शासकीय आयुर्वेद महाविद्यालयाकरीता विवरणपत्र ”अ” नुसार एकूण १३६ पदे व शासकीय आयुर्वेद महाविद्यालयास संलग्नीत १०० रुग्ण खाटांचे शासकीय आयुर्वेद रुग्णालयाकरीता विवरणपत्र "ब" नुसार एकूण १९६ पदे अशी एकूण ३३२ पदांची ०४ टप्प्यात पद निर्मिती करण्यास मान्यता देण्यात येत आहे. त्यापैकी गट-ड मधील एकूण १४० पदे (कंत्राटी पदे) बाह्यस्त्राताद्वारे म्हणजेच विहित प्रक्रियेने नियुक्त पुरवठादार कंपनी मार्फत भरण्यास मान्यता देण्यात येत आहे.
# Page 2
शासन निर्णय क्रमांकः आयुसे-०११९/प्र.क्र.०५/आयु-१
२. शासकीय आयुर्वेद महाविद्यालय, जळगांव व संलग्नित शासकीय आयुर्वेद रुग्णालय येथे आवश्यक पदांची निर्मिती ही भारतीय आयुर्विज्ञान परिषदेच्या मानकानुसार करण्यात आली आहे.
प्रत्यक्ष पदभरती (नियुक्ती) नवीन महाविद्यालय सुरु झाल्याच्या दिनांकापासून करण्यात यावी.
१. विवरणपत्र - "अ" व "ब" मध्ये नमूद केलेली प्रथम, द्वितीय, तृत्तीय व अंतिम टप्यातील पदे टप्पा निहाय मंजूर होणार असून, प्रती वर्षी पुढील टप्प्यातील पदे निर्माण होतील.
२. सदर पदांच्या वेतनाकरीता संस्था निहाय लेखाशिर्ष व आहरण संवितरण सांकेतांक मंजूर करुन घेवून प्रथम टप्प्याच्या वेतनाचे अनुदान पुरवणी मागणीद्वारे मंजूर करुन घ्यावे.
अनुदान मंजूर झाल्यावरच पदे विहीत पध्दतीनुसार भरण्यात यावीत.
३. पुढील टप्प्यांच्या वेतनाची तरतूद संस्थेच्या प्रती वर्षीच्या अंदाज पत्रकात करण्यात यावी.
४. पुढील टप्प्यांच्या पदांचा समावेश प्रतीवर्षी अस्थायी पदांच्या मुदतवाढ प्रस्तावात करण्यात यावा.
३. सदर शासन निर्णय वित्त विभागाच्या अनौपचारिक संदर्भ क्र.३५४/आपुक, दि.०८.०८.२०१९ अन्वये त्या विभागाच्या मान्यतेने निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10