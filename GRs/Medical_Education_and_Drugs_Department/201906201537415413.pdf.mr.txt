# Page 1
परिचर्या संवर्गातील ज्या पदांच्या सेवा तांत्रिक किंवा कष्टाच्या स्वरूपाच्या आहेत, अशा पदांचा समावेश तांत्रिक पदामध्ये करण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक : एनयुआर-२०१८/प्र.क्र.६३/परिचर्या
गोकुळदास तेजपाल रुग्णालय आवार (७ वा मजला),
लोकमान्य टिळक मार्ग, मंत्रालय, मुंबई ४०० ००१.
दिनांक : २० जून, २०१९.
वाचा : १) सामान्य प्रशासन विभाग, शासन निर्णय क्र.मभाप-१०८७/१४/सीआर-२/८७/ २०. दि. ३० डिसेंबर १९८७.
२) सामान्य प्रशासन विभाग, शासन अधिसूचना क्र.मभाप-१०९७/१६५२/ प्र.क्र.७२/९७/२०-ब, दिनांक ७ फेब्रुवारी, २००१.
३) मराठी भाषा विभाग, शासन परिपत्रक क्र.मभाप २०१६/प्र.क्र.१३/भाषा-२, दि.२४ मे, २०१६.
४) संचालक, वैद्यकीय शिक्षण आणि संशोधन, मुंबई यांचे पत्र क्र.संवैशिवसं/ शा.पत्र.मराठी भाषासुट/५/ई/१९४/२०१८, दि. ०३ जानेवारी २०१९.
प्रस्तावना :
शासन निर्णय, सामान्य प्रशासन विभाग, दि.३०.१२.१९८७ मधील नियम ४ (I) मधील
पोटनियम (पाच) नंतर परंतु मध्ये मराठी विषय उत्तीर्ण होण्याची सूट देण्याबाबत तरतूद करण्यात
आली आहे. उपरोक्त वाचा येथील संदर्भ क्र.२ येथील पत्रान्वये संचालक, वैद्यकीय शिक्षण व
संशोधन, मुंबई यांनी परिचर्या संवर्गातील विभागीय परिसेविका (गट-क), परिसेविका (गट-क),
सार्वजनिक आरोग्य परिसेविका (गट-क), बालरूग्ण परिसेविका (गट-क), मनोरूग्ण परिसेविका
(गट-क) व अधिपरिचारीका (गट-क) या पदांच्या सेवा तांत्रिक स्वरूपाच्या असल्याबाबत कळविले
आहे. यास्तव सदर पदांना तांत्रिक पदे म्हणून घोषित करण्याबाबतची बाब शासनाच्या विचाराधीन
होती.
# Page 2
शासन निर्णय क्रमांकः एनयुआर-२०१८/प्र.क्र.६३/परिचर्या
शासन निर्णय :
परिचर्या संवर्गातील खाली नमूद प्रवर्गातील कर्मचारी यांच्या सेवा तांत्रिक स्वरूपाच्या असल्याने त्या पदांना तांत्रिक पदे म्हणून घोषित करण्यात येत आहे.
-----------------------------------------
| अ.क्र. | पदनाम | वर्ग | शेरा |
| १ | विभागीय परिसेविका | वर्ग-३ | तांत्रिक पदे |
| २ | परिसेविका | वर्ग-३ |
| ३ | सार्वजनिक आरोग्य परिसेविका | वर्ग-३ |
| ४ | बालरूग्ण परिसेविका | वर्ग-३ |
| ५ | मनोरूग्ण परिसेविका | वर्ग-३ |
| ६ | अधिपरिचारिका | वर्ग-३ |
-----------------------------------------
२. हा शासन निर्णय पूर्वलक्षी प्रभावाने लागू करण्यात येत आहे.
३. हा शासन निर्णय मराठी भाषा विभागाने अनौपचारिक संदर्भ क्र.अनौसं-२०१८/३३/भाषा-२,
दिनांक २१.०९.२०१८ अन्वये दिलेल्या अभिप्रायानुसार प्रसिध्द करण्यात येत आहेत.