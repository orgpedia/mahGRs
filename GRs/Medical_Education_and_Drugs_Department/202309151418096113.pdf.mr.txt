# Page 1
जिल्हा सामान्य रुग्णालय, अलिबाग येथे शासकीय वैद्यकीय महाविद्यालय, अलिबाग येथील विद्यार्थी, कनिष्ठ व वरिष्ठ निवासी डॉक्टर्स तसेच इंटर्न यांना राहण्यासाठी २४ परिचारिका निवासस्थान इमारतीचे बांधकामास प्रशासकीय मान्यता प्रदान करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय, क्रमांक : जीसीएस-२०२३/प्र.क्र.१३/प्रशा-१,
गोकुलदास तेजपाल रुग्णालय आवार, नवीन गो.ते.संकुल,
९ वा मजला, मंत्रालय, मुंबई -४०० ००१
दिनांक : १५ सप्टेंबर, २०२३
वाचा : १) वैद्यकीय शिक्षण व औषधी द्रव्ये विभाग, शासन निर्णय क्र.जीसीएस-२०२१/ प्र.क्र.१३/ प्रशा-१, दिनांक ०४.०६.२०२१
२) आयुक्त, वैद्यकीय शिक्षण व संशोधन, मुंबई यांचे पत्र क्रमांक : संवैशिवसं/ शावैमअलिबाग / परिचारिका निवासस्थान/२५४६/आय-प/२३, दि.२३.०८.२०२३
प्रस्तावना :
शासकीय वैद्यकीय महाविद्यालय व रुग्णालय, अलिबाग येथे १०० विद्यार्थी क्षमतेचे शासकीय महाविद्यालय सन २०२१-२२ वर्षापासून सुरु झालेले आहे. सद्यस्थितीत महाविद्यालयाच्या सन २०२३-२४ च्या तृतीय वर्षाच्या १०० विद्यार्थ्यांच्या प्रवेशाची प्रक्रिया सुरु असून जिल्हा रुग्णालय, अलिबाग हे महाविद्यालयाशी संलग्नित करण्यात आलेले आहे. त्यानुसार जिल्हा शासकीय रुग्णालयातील परिचारिका निवासस्थानाची इमारत वैद्यकीय महाविद्यालयास वापरात दिलेली आहे. सदर संस्था नव्याने स्थापित झालेली असून संस्थेकडे स्वत:च्या मालकीच्या इमारती उपलब्ध नसल्यामुळे सदर ठिकाणी महाविद्यालयातील विद्यार्थी तसेच इंटर्न डॉक्टर, कनिष्ठ व वरिष्ठ निवासी सेवा व परिचारिका यांना रुग्णालयाच्या परिसरात राहण्याची सोय व रुग्णांस तात्काळ रुग्णसेवा देता येणार आहेत. तसेच सदर संस्थेची इमारत पुर्णत: मोडकळीस आलेली असून वापराविना बंद अवस्थेत पडून असल्याने इमारतीच्या स्ट्रक्चरल ऑडीट अहवालानुसार इमारत तोडून नवीन इमारतीचे बांधकाम करणे आवश्यक आहे. त्यास अनुसरून संदर्भ क्र. ०१ येथील शासन निर्णयाद्वारे संबंधित नर्सिंग निवासस्थानांचे विशेष दुरुस्ती व नुतनीकरणासाठी दिलेल्या रु.३,६२,५७,६२६/- किंमतीची प्रशासकीय मान्यता रद्द करून वैद्यकीय शिक्षण व संशोधन संचालनालयाने विनंती केल्यानुसार नव्याने बांधकाम प्रस्तावास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः जीसीएस-२०२३/प्र.क्र.१३/प्रशा-१
शासन निर्णय :
उपरोक्त संदर्भ क्र.०१ येथे नमूद शासन निर्णयातील अ.क्र. ०२ येथील २४ नर्सिंग निवासस्थानांचे विशेष दुरुस्ती व नुतनीकरण, जिल्हा रुग्णालय, अलिबाग या संस्थेच्या बांधकाम अंदाजपत्रकास सदर शासन निर्णयान्वये यापूर्वी प्रदान करण्यात आलेली प्रशासकीय मान्यता रद्द करुन, खालील तक्त्यात नमूद केल्याप्रमाणे रुपये ४,६१,८८,६०६/- (रुपये चार कोटी, एकसष्ट लक्ष, अठ्याऐंशी हजार, सहाशे सहा फक्त) इतक्या रक्कमेच्या बांधकाम अंदाजपत्रकास नव्याने प्रशासकीय मान्यता प्रदान करण्यात येत आहे.
-------------------------------------------------------------------------------------------------------
| अ.क्र. | बांधकामाचे नांव | अंदाजित किंमत |
| १ | Construction of 24 Nursing Quarters in Civil Hospital Premises Tal. Alibag Dist. Raigad | ४,६१,८८,६०६ |
| एकूण | ४,६१,८८,६०६ |
-------------------------------------------------------------------------------------------------------
अटी :
१) सदर काम करण्यापूर्वी जागेच्या मालकी हक्काबाबत खातरजमा करण्यात यावी.
२) प्रस्तुत काम पुरातत्व विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घेण्यात यावी.
३) तांत्रिक मंजूरी देताना राज्य दरसूचीबाह्य बाबींच्या दराकरीता शासन परिपत्रक क्रमांक २०१७/प्र.क्र११/नियोजन-३,दिनांक ११.०४.२०१७ नुसार कार्यवाही करण्यात यावी.
४) प्रस्तावातील खरेदीशी संबंधित बाबींकरीता ई-निविदा प्रणालीचा अवलंब करुन उद्योग, ऊर्जा व कामगार विभागाकडील दिनांक २४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
५) प्रत्यक्ष काम करतेवेळी पर्यावरण विभाग, शासन निर्णय, इएनव्ही-२०१३/प्र.क्र.१७७/ तां.क्र.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
६) स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
७) इमारतीमध्ये दिव्यांगाकरीता उपलब्ध करुन द्यावयाच्या विविध सोयीबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
८) विषयांकित कामाकरीता सुधारीत प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
२. प्रस्तुत बांधकामासाठी येणारा खर्च खालील लेखाशीर्षात मंजूर होणा-या निधीतून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः जीसीएस-२०२३/प्र.क्र.१३/प्रशा-१
मागणी क्रमांक – एच-०८
४२१० - वैद्यकीय सेवा व सार्वजनिक आरोग्य यावरील भांडवली खर्च ०३, वैद्यकीय शिक्षण प्रशिक्षण व संशोधन
१०५ - विषमचिकित्सा पंचवार्षिक योजनांतर्गत
(४२१० ००४१) ५३- मोठी बांधकामे
३. वित्त विभाग, शासन निर्णय क्रमांक : विअप्र-२०१३/प्र.क्र.३०/१३ / विनियम, भाग-२, दिनांक २०.०९.२०१९ मधील वित्तीय अधिकार नियम पुस्तिका -१९७८, भाग-१, उप विभाग-५, अनुक्रमांक १, महाराष्ट्र सार्वजनिक बांधकाम नियमपुस्तिकेतील परिच्छेद क्रमांक १३४ (१) नुसार प्रशासकीय विभागाला प्रदान केलेल्या वित्तीय अधिकारानुसार सदर शासन निर्णय निर्गमित करण्यात येत आहे.