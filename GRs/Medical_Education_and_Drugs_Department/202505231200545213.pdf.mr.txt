# Page 1
अहिल्यानगर जिल्यात १०० विद्यार्थी प्रवेश
क्षमतेचे नवीन शासकीय वैद्यकीय
महाविद्यालय व संलग्नित ४३० रुग्णखाटांचे
रुग्णालय स्थापन करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः एमईडी-२०२५/प्र.क्र.२१८ (ई-११०३२०४)/२५/ शिक्षण-१
९ वा मजला, गो.ते.रुग्णालय संकुल, नवीन मंत्रालय,
लोकमान्य टिळक मार्ग, मुंबई
दिनांक: २३ मे, २०२५
प्रस्तावना :
राज्याच्या निमशहरी, ग्रामीण, दुर्गम व अतिदुर्गम भागातील जनतेस आरोग्यविषयक सुविधा
उपलब्ध करुन देण्यासाठी डॉक्टरांच्या संख्येत वाढ करणे गरजेचे आहे. यास्तव राज्यातील शासकीय
वैद्यकीय महाविद्यालय नसणाऱ्या जिल्यांमध्ये प्रत्येकी १०० विद्यार्थी प्रवेश क्षमतेची नवीन शासकीय वैद्यकीय
महाविद्यालय व संलग्नित ४३० रुग्णखाटांचे रुग्णालय स्थापन करण्याचा निर्णय राज्य शासनाने घेतला
आहे. त्यानुषंगाने राज्यातील पालघर, गडचिरोली, अमरावती, वाशिम, जालना, बुलढाणा, ठाणे
(अंबरनाथ), भंडारा, वर्धा व हिंगोली या १० जिल्यांमध्ये प्रत्येकी १०० विद्यार्थी प्रवेश क्षमतेचे नवीन शासकीय
वैद्यकीय महाविद्यालय व संलग्नित ४३० रुग्णखाटांचे रुग्णालय स्थापन करण्यास दि. २८.०६.२०२३ व
दि.१६.०९.२०२३ रोजींच्या मा. मंत्रीमंडळाच्या बैठकीत मान्यता प्रदान करण्यात आली आहे. यासंदर्भातील
शासन निर्णय दि.१४.०७.२०२३ व दि.०१.११.२०२३ रोजी निर्गमित करण्यात आले आहेत. तथापि
अहिल्यानगर जिल्यात सुयोग्य जागेअभावी शासकीय वैद्यकीय महाविद्यालयास मान्यता देण्यात आली
नव्हती.
२. राज्य शासनाने शासकीय वैद्यकीय महाविद्यालये स्थापन करण्याबाबत घेतलेल्या निर्णयाच्या
अनुषंगाने राज्यातील इतर सर्व जिल्यांमध्ये शासकीय वैद्यकीय महाविद्यालयांची स्थापना करण्यात आली
आहे. यास्तव पुण्यश्लोक अहिल्यादेवी होळकर यांच्या ३०० व्या जयंतीच्या पार्श्वभूमीवर अहिल्यानगर
जिल्यातील जनतेस अधिकाधिक वैद्यकीय सुविधा उपलब्ध करुन देण्यासाठी सदर जिल्यात १०० विद्यार्थी
प्रवेश क्षमतेचे शासकीय वैद्यकीय महाविद्यालय व संलग्नित ४३० रुग्णखाटांचे रुग्णालय स्थापन करण्याची
बाब शासनाच्या विचाराधीन होती. त्यानुषंगाने सादर करण्यात आलेल्या प्रस्तावास दिनांक ०६.०५.२०२५
रोजीच्या मा. मंत्रिमंडळाच्या बैठकीत मान्यता प्राप्त झाली असून शासनाने खालीलप्रमाणे निर्णय घेतला
आहे.
शासन निर्णय:-
१)अहिल्यानगर जिल्यात १०० विद्यार्थी प्रवेश क्षमतेचे नवीन शासकीय वैद्यकीय महाविद्यालय व
संलग्नित ४३० रुग्णखाटांचे रुग्णालय सुरु करण्यास मान्यता देण्यात येत आहे. सदर
# Page 2
शासन निर्णय क्रमांकः एमईडी-२०२५/प्र.क्र.२१८ (ई-११०३२०४)/२५/ शिक्षण-१
महाविद्यालयाचे नाव पुण्यश्लोक अहिल्यादेवी होळकर शासकीय वैद्यकीय महाविद्यालय असे
राहील.
२) राष्ट्रीय आयुर्विज्ञान आयोगाच्या मानकांनुसार अहिल्यानगर जिल्यातील शासकीय वैद्यकीय
महाविद्यालयाकरिता सार्वजनिक आरोग्य विभागाच्या अखत्यारीतील जिल्हा सामान्य रुग्णालय,
आवश्यक स्थावर जंगम मालमत्ता व मनुष्ट्यबळासह, तात्पुरत्या स्वरूपात किमान ७ वषांसाठी
वैद्यकीय शिक्षण व औषधी द्रव्ये विभागास नि:शुल्क वापरास उपलब्ध करुन देण्यास मान्यता देण्यात
येत आहे.
३) राष्ट्रीय आयुर्विज्ञान आयोगाच्या मानकांनुसार सदर शासकीय वैद्यकीय महाविद्यालय व संलग्नित
रुग्णालयाकरिता आवश्यक व सुयोग्य जागेबाबत मा.मुख्यमंत्री महोदयांच्या मान्यतेने गठित मंत्री
समितीमार्फत अंतिम निर्णय घेण्यास मान्यता देण्यात येत आहे. सदर जागा महसूल विभागाच्या
सहमतीने संबंधित जिल्हाधिकारी यांच्यामार्फत वैद्यकीय शिक्षण व औषधी द्रव्ये विभागास नि:शुल्क
हस्तांतरीत करण्यास मान्यता देण्यात येत आहे. तसेच सदर जागेत नवीन शासकीय वैद्यकीय
महाविद्यालय व संलग्नित रुग्णालय स्थलांतरीत करण्यास मान्यता देण्यात येत आहे.
४)सदर शासकीय वैद्यकीय महाविद्यालय व रुग्णालयासाठी अनुक्रमे विवरणपत्र- ३ व ४ मध्ये
दर्शविल्याप्रमाणे आवश्यक पदनिर्मिती करण्यास, त्यावरील खर्चास आणि पदे भरण्यास मान्यता
देण्यात येत आहे. यासाठी उच्चस्तरीय समितीच्या मान्यतेची अट शिथील करण्यात येत आहे.
५)सदर शासकीय वैद्यकीय महाविद्यालय व संलग्नित रुग्णालयासाठी विवरणपत्र- १ व २ मध्ये
दर्शविल्याप्रमाणे आवश्यक तसेच अतिरिक्त बांधकाम करण्यास व त्यासाठी आवश्यक खर्चास
मान्यता देण्यात येत आहे.
६) सदर शासकीय वैद्यकीय महाविद्यालय व रुग्णालयासाठी विवरणपत्र-५ मध्ये दर्शविल्याप्रमाणे
अंदाजे रू.४८५.०८ कोटी (अनावर्ती खर्च सुमारे रु. ३६१.७५ कोटी व पहिल्या चार वषांकरिता
आवर्ती खर्च सुमारे रूपये १२३.३३ कोटी) इतका निधी उपलब्ध करुन सदर निधीच्या खर्चास
मान्यता देण्यात येत आहे. त्याचप्रमाणे आवश्यकतेनुसार निधी वेळोवेळी पूरक मागणीद्वारे उपलब्ध
करण्यास मान्यता देण्यात येत आहे. तसेच, चौर्थ्या वर्षाप्रमाणे आवश्यक आवर्ती खर्चासाठी प्रति वर्षी
सुमारे रूपये ४३.६१ कोटी इतका निधी उपलब्ध करून त्याप्रमाणे खर्चास मान्यता देण्यात येत आहे.
७)सदर शासकीय वैद्यकीय महाविद्यालय व संलग्नित रुग्णालयाकरिता आवश्यक असणारी स्वच्छता,
आहार, सुरक्षा, वस्त्र स्वच्छता ही सर्व कामे बायस्त्रोतामार्फत करून घेण्यास परवानगी देण्यात येत
पृष्ट्ठ ७ पैकी २
# Page 3
शासन निर्णय क्रमांकः एमईडी-२०२५/प्र.क्र.२१८ (ई-११०३२०४)/२५/ शिक्षण-१
आहे. सदरची कामे शासनाच्या पूर्व मान्यतेने जाहीर निविदा प्रक्रियेच्या माध्यमातून ठेकेदारांच्या
नियुक्तीद्वारे करुन घेण्यात यावीत.
८)प्रस्तुत शासन निर्णय नियोजन विभागाचे अनौपचारीक संदर्भ क्रमांक १८६/नियोजन १४७५,
दि.०२.०५.२०२५ तसेच वित्त विभागाच्या अनौपचारिक संदर्भ क्रमांक ३८१/व्यय-१३/२०२५,
दि.२.०५.२०२५ रोजीच्या अभिप्रायानुसार आणि मा. मंत्रीमंडळाच्या दि.०६.०५.२०२५ रोजीच्या
बैठकीतील मान्यतेनुसार निर्गमित करण्यात येत आहे.
९)सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4
# Page 5
# Page 6
# Page 7