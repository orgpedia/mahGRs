# Page 1
शासकीय वैद्यकीय महाविद्यालय व रुग्णालय, जळगाव येथे सुरु करण्यात आलेल्या ५०० खाटांच्या रुग्णालयाकरीता आवश्यक पदनिर्मितीबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः पदनि-२४१७/प्र.क्र.१४७/२०१७/वैसेवा - १
गोकुळदास तेजपाल रुग्णालय संकूल इमारत,
लोकमान्य टिळक मार्ग, मंत्रालय, मुंबई - ४०० ००१
दिनांक:- ३० मे, २०१९
वाचा : १) शासन निर्णय क्रमांकः वैद्यकीय व औषधी द्रव्ये विभाग शासन निर्णय क्रमांक एमईडी-२०१६/प्र.
क्र.१८५/२०१६/ शिक्षण-१, दिनांक :- ११ मे, २०१७
२) संचालक वैद्यकीय शिक्षण व संशोधन, मुंबई यांचे क्र. संवैशिवस/जळगाव- रुग्णालय/नवीन बाब/पदनिर्मितीप्रस्ताव/१९५४८/अ-५/२०१७, दि. २९.११.२०१८
प्रस्तावना : राज्यात वैद्यकीय पदविधारकांची संख्या जागतिक आरोग्य संघटनेच्या मानकांनुसार कमी असल्यामुळे तसेच राज्यातील उपलब्ध वैद्यकीय सुविधांचा विचार करता, जळगाव जिल्हा तुलनेने वैद्यकीय सेवा उपलब्ध करण्यामध्ये मागासलेला असल्याने जळगाव येथे नविन “शासकीय एकात्मिक शैक्षणिक संकूल (Medical Hub ) ” निर्माण करण्यासाठी करण्यासाठी आवश्यक बांधकाम, यंत्रसामुग्री व पद निर्मितीस दिनांक २५.०४.२०१७ रोजीच्या मंत्रीमंडळाच्या बैठकीत मान्यता देण्यात आली आहे. त्यानुसार, दिनांक ११ मे २०१७ च्या शासन निर्णयान्वये मान्यता प्रदान केली असून, शासकीय वैद्यकीय महाविद्यालय, जळगाव यांस संलग्नित ५०० खाटांचे रुग्णालय सुरू करण्यास संदर्भाधिन शासन निर्णयान्वये मान्यता देण्यात आली आहे. सबब, ५०० खाटांच्या रुग्णालयाकरीता वर्षनिहाय आवश्यक पदनाम निहाय पदनिर्मिती आवश्यक असल्यामुळे संदर्भोंकित शासन निर्णयानुसार पदनाम निहाय पदनिर्मितीस मान्यता देण्याचा प्रस्ताव शासनाच्या विचाराधीन होता.
शासन निर्णय :
केंद्र शासनाच्या, भारतीय आयुर्विज्ञान परिषदेच्या अनुषंगीक मान्यतेच्या अधिन राहून शासकीय वैद्यकीय महाविद्यालय जळगाव येथे १०० विद्यार्थी प्रवेश क्षमतेचे वैद्यकीय महाविद्यालय सुरु करण्यास मान्यता दिली आहे. शासकीय वैद्यकीय महाविद्यालय, जळगाव येथे ५०० खाटांच्या रुग्णालयाकरीता आवश्यक पदांची विवरण पत्र ”अ” नुसार एकूण ५८१ पदांची ०४ टप्प्यात पद निर्मिती करण्यास मान्यता देण्यात येत आहे. त्याचप्रमाणे काल्पनिक पदनिर्मिती करुन बाह्ययंत्रणेद्वारे कामे करण्यासाठी विवरणपत्र
# Page 2
शासन निर्णय क्रमांकः पदनि-२४१७/प्र.क्र.१४७/२०१७/वैसेवा-१
“ब” नुसार वर्ग-३ मधील ३१ पदे आणि वर्ग-४ मधील एकूण ४७४ काल्पनिक पदांची निर्मित करण्यास आणि ही पदे बाह्यस्त्राताद्वारे म्हणजेच विहित प्रक्रियेने नियुक्त पुरवठादार कंपनी मार्फत भरण्यास मान्यता देण्यात येत आहे. शासकीय वैद्यकीय महाविद्यालय, जळगाव येथे ५०० खाटांच्या रुग्णालयाकरीता आवश्यक
पदांची निर्मिती ही भारतीय आयुर्विज्ञान परिषदेच्या मानकानुसार करण्यात आली आहे. प्रत्यक्ष पदभरती (नियुक्ती) नवीन रुग्णालय सुरु झाल्याच्या दिनांकापासून करण्यात यावी.
१) विवरण पत्र- अ मध्ये नमूद केलेली प्रथम, द्वितीय, तृत्तीय व अंतिम टप्यातील पदे टप्पा निहाय मंजूर होणार असून, प्रती वर्षी पुढील टप्प्यातील पदे निर्माण होतील.
२) सदर पदांच्या वेतनाकरीता संस्था निहाय लेखाशिर्ष व आहरण संवितरण सांकेतांक मंजूर करुन घेवून प्रथम टप्प्याच्या वेतनाचे अनुदान पुरवणी मागणीद्वारे मंजूर करुन घ्यावे. अनुदान मंजूर झाल्यावरच पदे विहीत पध्दतीनुसार भरण्यात यावीत.
३) पुढील टप्प्यांच्या वेतनाची तरतूद संस्थेच्या प्रती वर्षीच्या अंदाज पत्रकात करण्यात यावी.
पुढील टप्प्यांच्या पदांचा समावेश प्रतीवर्षी अस्थायी पदांच्या मुदतवाढ प्रस्तावात करण्यात यावा.
# Page 3
# Page 4
# Page 5
# Page 6
# Page 7
# Page 8