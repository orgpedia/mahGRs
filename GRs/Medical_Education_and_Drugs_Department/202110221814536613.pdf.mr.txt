# Page 1
संचालनालयाच्या अधिनस्त असलेल्या शासकीय वैद्यकीय / आयुर्वेद महाविद्यालये व संलग्नित रूग्णालयांकरीता लागणाऱ्या अन्नधान्य, भाजीपाला व फळे यासाठी निविदा प्रक्रिया राबविण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः वैशिवि-२०२१/प्र.क्र.२२९/प्रशासन-२
गोकुळदास तेजपाल रुग्णालय आवार, लोकमान्य टिळक मार्ग,
नवीन मंत्रालय, मुंबई - ४०० ००१
तारीख: २२ ऑक्टोबर, २०२१
वाचा : १) शासन निर्णय, वित्त विभाग, क्र. विअप्र-२०१३/प्र.क्र.३०/१३/विनियम, दि. १७.०४.२०१५ २) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र. ८२/भाग III/उद्योग-४, दिनांक ०१.१२.२०१६ ३) शासन निर्णय, उद्योग, ऊर्जा व कामगार विभाग, क्र. संकीर्ण-२०१६/प्र.क्र. २१५/उद्योग-४, दिनांक २४.०८.२०१७ ४) संचालक, वैद्यकीय शिक्षण व संशोधन, मुंबई यांचे पत्र क्र. संवैशिवसं/अन्नधान्य, भाजीपाल व फळे/ग-२/१०५१९/२०२१, दि. ०६.०८.२०२१
प्रस्तावना :
शासकीय वैद्यकीय / आयुर्वेद महाविद्यालय व संलग्नित रूग्णालयांसाठी लागणाऱ्या अन्नधान्य, भाजीपाला व फळे पुरविण्याकरीता संचालनालय स्तरावर निविदा प्रक्रिया राबविण्याचा प्रस्ताव संचालनालयाने दिनांक ०६.०८.२०२१ रोजीच्या पत्रान्वये सादर केलेला आहे. सदर प्रस्तावाच्या
अनुषंगाने सादर केलेल्या निविदेच्या अटी व शर्तीस मान्यता देण्यास आणि संचालनालय स्तरावर निविदा प्रक्रिया राबविण्यास मान्यता देण्याची बाब शासनाच्या विचाराधीन होती.
शासन निर्णय:
वैद्यकीय शिक्षण व संशोधन संचालनालयाच्या अधिपत्याखालील शासकीय वैद्यकीय महाविद्यालय व रूग्णालय आणि संलग्नित संस्थांमध्ये अन्नधान्य, भाजीपाला व फळे ई-निविदेच्या माध्यमातून उपलब्ध होण्याकरीता संचालनालय स्तरावरून निविदा प्रसिध्द करण्यास पुढील अटी व शर्तींच्या अधीन राहून मान्यता देण्यात येत आहे.
# Page 2
शासन निर्णय क्रमांकः वैशिवि-२०२१/प्र.क्र. २२९/प्रशासन-२, दिनांक २२ ऑक्टोबर, २०२१
अटी व शर्ती :
१) सदर निविदा प्रक्रियेत सहभागासाठी शासन मान्य सहकारी संस्था, शासन मान्यता प्राप्त संस्था पात्र राहतील.
२) पुरवठा व्यवसायाचे नोंदणी प्रमाणपत्र (उदा. SSI नोंदणी/महाराष्ट्र दुकाने व आस्थापना अधिनियम - १९४८ व संस्था अधिनियम १९६० नुसार) ट्रस्ट करिता सादर करावे.
३) वस्तूंचा दर्जा / गुणवत्ता ही शासनमान्य संस्थेने आवश्यकतेनुसार व बाबपरत्वे निश्चित केलेला असावा. (उदा. FSSAI प्रमाणित, ॲगमार्क प्रमाणित इ.) ४) अन्न व सुरक्षा अधिनियम २००६ (Food Safety and Standards Act-२००६) मधील तरतूदींचे पालन करावे.
५) माहे, ऑगस्ट २०२० अखेरचे वस्तू आणि सेवा कर (GST Return) भरणा पावती सादर करणे आवश्यक आहे. (जी.एस.टी प्रमाणपत्र-GST Certificate ) ६) सन २०१८-२०१९, सन २०१९-२०२० व सन २०२०-२०२१ चे आयकर विवरणपत्र (Income tax Returns) भरल्याचे प्रमाणपत्र सादर करणे आवश्यक आहे.
७) मागील तीन वर्षाचे लेखा परिक्षण अहवाल CA Certified ( सन २०१८-२०१९, सन २०१९ २०२० व सन २०२०-२०२१ ) सादर करण्यात यावा.
८) सन २०१८-२०१९, सन २०१९-२०२० व सन २०२०-२०२१ या वर्षीचे CA Certified Turnover Certificate सादर करण्यात यावे.
९) जे निविदा धारक व्यापारी संस्था असतील, त्यांनी संबंधित उत्पादकांचे प्राधिकार पत्र सोबत सादर करणे आवश्यक आहे.
१०) वस्तूंचे दर प्रति किलो / प्रति नग / प्रति लिटर/ प्रति पॅकेट / प्रति बॉटल नमूद करावेत. वस्तूंचे दर सर्व खर्चासह पँकिग खर्च, हमाली वाहतूक, जकात / टोल / वॅट/ जीएसटी व इतर अनुषंगिक खर्च व करांसह संचालनालयाच्या अधिपत्याखालील सर्व वैद्यकीय महाविद्यालय व रूग्णालय, संलग्न आरोग्य पथके, आयुर्वेद महाविद्यालय व रूग्णालय संबंधित संस्थेपर्यंत पोहोच असेल.
११ ) निविदाधारकास कोणत्याही कारणास्तव मध्येच पुरवठा बंद करता येणार नाही व एकदा मंजूर झालेले दर कोणत्याही कारणास्तव वाढवून मिळणार नाहीत.
१२) मालाचा पुरवठा उशीरा केल्यास मालाच्या किंमतीच्या अर्धा टक्का रक्कम प्रति आठवडा याप्रमाणे दंड आकारण्यात येईल, त्याची वसुली सबंधित पुरवठादाराच्या देयकातून / सुरक्षा
पृष्ठ ४ पैकी २
# Page 3
शासन निर्णय क्रमांक: वैशिवि-२०२१/प्र.क्र. २२९/प्रशासन-२, दिनांक २२ ऑक्टोबर, २०२१
ठेव रकमेतून वसूल करण्यात येईल. एक लाखापेक्षा कमी किमत असलेल्या मालाच्या किमतीवर १०% आणि एक लाखापेक्षा जास्त किमतीसाठी ५% दंड आकारण्यात येईल.
१३) पुरवठा कालावधीत वस्तू / साहित्याच्या किंमतीत वाढ झाल्यास वाढीव दराची मागणी पुरवठा निविदा धारकास करता येणार नाही.
१४) सदर निविदा कराराचा कालावधी २ वर्ष इतका राहिल.
१५) उद्योग, ऊर्जा व कामगार विभाग, शासन निर्णय, दिनांक ०१.१२.२०१६ मधील ३.१.२ नुसार किंमतीचा अंदाज / किंमतीचा वाजवीपणा हा संचालनालयामार्फत गठित तांत्रिक समितीने निश्चित करून शेवटच्या खरेदी किमतीच्या आधारे निविदांचे मूल्यांकन करावे व याबाबत तज्ञ समितीने अटी व शर्ती तपासून सुचविलेल्या बदलांचा त्यामध्ये अंतर्भाव करावा.
१६) निविदा प्रक्रिया राबवितांना उद्योग ऊर्जा व कामगार विभाग शासन निर्णय दिनांक ०१.१२.२०१६ मधील प्रकरण ४ मधील मार्गदर्शक सूचनांनुसार कार्यवाही करण्यात यावी.
१७) सदर निविदेसाठी बँक गॅरंटी प्रत्यक्ष निविदा किमतीच्या ३% इतकी राहील १८) सदर निविदाकारास मागील ०३ वर्षांत सरकारी / निमसरकारी संस्थेला किमान २.५ कोटी रूपये किमतीच्या वस्तूमालाचा पुरवठा समाधानकारक केल्याचा अनुभव असावा.
२. उपरोक्त अनुक्रमांक १ ते १८ येथे नमूद अटींची पूर्तता करण्याची व खरेदी नियमानुसार व आवश्यकतेप्रमाणे आहे हे सुनिश्चित करण्याची संपूर्ण जबाबदारी आयुक्त, वैद्यकीय शिक्षण व संशोधन, मुंबई व संबंधित अधिष्ठाता / अधीक्षक, शासकीय वैद्यकीय महाविद्यालय व रूग्णालय यांची राहील.
३. उद्योग, ऊर्जा व कामगार विभाग, शासन निर्णय दि. १ डिसेंबर, २०१६ मधील अटी, शर्ती व तरतुदी विचारात घेऊन तसेच, वित्त विभाग, शासन निर्णय दि. २ फेब्रुवारी, २०१३ व दि. २ ऑगस्ट, २०१६ मध्ये आणि वेळोवेळी दिलेल्या मार्गदर्शक सूचनांचे काटेकोरपणे पालन करण्याच्या अधीन राहून निविदा प्रक्रिया राबविण्यास मान्यता देण्यात येत आहे. सदर बाबींवरील खर्च सन २०२१-२२ या वित्तीय वर्षातील संबंधित संस्थेच्या (१९) आहार खर्च या उद्दिष्टांतर्गत मंजूर अनुदानातून करावा.
४. शासन निर्णय, वित्त विभाग, क्र. विअप्र-२०१३/प्र.क्र.३०/१३/विनियम, दि. १७.०४.२०१५ अन्वये वित्तीय अधिकार नियम पुस्तिका भाग-१, उप विभाग - ४, अनुक्रमांक - १०, नियम क्रमांक ११ अनुसार निविदा अंतिम झाल्यानंतर निविदेनुसार येणा-या वार्षीक खर्चास वित्तीय मान्यता घेणे आवश्यक राहील.
पृष्ठ ४ पैकी ३
# Page 4
शासन निर्णय क्रमांक: वैशिवि-२०२१/प्र.क्र. २२९/प्रशासन-२, दिनांक २२ ऑक्टोबर, २०२१