# Page 1
तात्पुरती सेवा नियमित करण्याबाबत.
वैद्यकीय अधिकारी, गट-ब
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः एलईसी-१४२०/प्र.क्र.१६३/वैसेवा-३,
गोकुळदास तेजपाल रुग्णालय आवार, ९ वा मजला,
लोकमान्य टिळक मार्ग,मुंबई-४०० ००१,
तारीख: १६ मार्च, २०२४
वाचा
१)संचालक, वैद्यकीय शिक्षण व संशोधन यांचे पत्र क्र.संवैशिवसं/वैद्यकीय अधिकारी/सेवा
माहिती/का.अ-ब/३४४१/२०२०, दि.२९/०६/२०२०
२)संचालक, वैद्यकीय शिक्षण व संशोधन यांचे पत्र क्र.संवैशिवसं/पदभरती/वैद्यकीय
अधिकारी/गट-ब/का.अ-ब/५५/२०२१, दि.०४/०१/२०२१
३)संचालक, वैद्यकीय शिक्षण व संशोधन यांचे पत्र क्र.संवैशिवसं/वैद्यकीय अधिकारी/सेवा
माहिती/का.अ-ब/६३४५/२०२१, दि.२२/०३/२०२१
४)आयुक्त, वैद्यकीय शिक्षण व संशोधन यांचे पत्र क्र.संवैशिवसं/आस्था.वर्ग-२/सेवा
तपशील/वैद्यकीय अधिकारी/२०२१/२२०६, दि.१३/०३/२०२२
प्रस्तावना:-
तात्पुरत्या नियुक्तीने कार्यरत असलेल्या वैद्यकीय अधिकाऱ्यांनी कोविड-१९ या आजाराचा
सामना करण्यासाठी महत्वपुर्ण भूमिका बजावलेली असल्याने त्यांच्या योगदानाचा विचार करुन त्यांच्या
तात्पुरत्या सेवा एक विशेष बाब म्हणून नियमित करण्यात याव्यात अशी मागणी वैद्यकीय अधिकारी
संघटना यांच्यामार्फत सातत्याने करण्यात येत होती. संदर्भ क्र.१ ते ४ अन्वये त्याबाबत वैद्यकीय शिक्षण
व संशोधन संचालनालयाने शासनास प्रस्ताव सादर केले होते. या प्रस्तावाच्या अनुषंगाने आवश्यक त्या
मंत्रालयीन प्रशासकीय विभागांचे अभिप्राय घेण्यात आल्यानंतर खालीलप्रमाणे निर्णय घेण्यात आला
आहे.
शासन निर्णय:-
वैद्यकीय शिक्षण विभागाच्या अधिनस्त विविध संस्थामध्ये काही संवर्गातील पदे अतिरिक्त
आहेत. नवीन शासकीय वैद्यकीय महाविद्यालये स्थापन होताना सार्वजनिक आरोग्य विभागाच्या
# Page 2
शासननिर्णयक्रमांकः एलईसी-१४२०/प्र.क्र.१६३/वैसेवा-३
रुग्णालयाच्या हस्तांतरणावेळी ही पदे या विभागाकडे वर्ग झाली असून राष्ट्रीय आयुर्विज्ञान आयोगाच्या
मानकानुसार ही पदे आवश्यक नाहीत. सदर पदांची यादी परीशिष्ट्ठ “अ” मध्ये नमूद केलेली आहेत.
सदर ६४ पदे वैद्यकीय अधिकारी, गट-ब या पदांमध्ये रुपांतरित करण्यास या शासन निर्णयान्वये
मान्यता देण्यात येत आहे.
२. सदर रुपांतरीत पदांवर शासकीय वैद्यकीय महाविद्यालये व रुग्णालयांच्या आस्थापनेवरील
वैद्यकीय अधिकारी, गट-ब संवर्गात तात्पुरत्या नियुक्तीने सध्या कार्यरत असलेल्या उमेदवारांपैकी
ज्यांची सेवा दि.३०/०४/२०२१ रोजी ०२ वषे किंवा अधिक झाली आहे अशा एम.बी.बी.एस. अर्हता
आवश्यक असलेल्या परिशिष्ट्ठ “ब” मध्ये नमूद ६४ उमेदवारांच्या तात्पुरत्या सेवेतील खंड क्षमापित
करुन एकवेळची बाब म्हणून (One Time Measure) त्यांच्या सेवा नियमित करण्यास शासनाची मंजूरी
प्रदान करण्यात येत आहे.
३. सदर उमेदवारांच्या पदस्थापनेबाबत स्वतंत्रपणे आदेश निर्गमित करण्यात येतील.
४. सदर शासन निर्णय दिनांक १६.०३.२०२४ रोजी संपन्न झालेल्या मंत्रिमंडळाच्या बैठकीतील
निर्णयानुसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11