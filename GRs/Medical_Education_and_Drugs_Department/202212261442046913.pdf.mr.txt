# Page 1
शासकीय वैद्यकीय / दंत / आयुर्वेद महाविद्यालये व संलग्नित रुग्णालयांची औषधे, सर्जिकल्स साहित्य व तद्नुषंगिक बाबींच्या खरेदीची मर्यादा वाढविणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: वैशिवि-२०२२/प्र.क्र.८३/प्रशा-२
गोकुळदास तेजपाल रुग्णालय आवार, नवीन मंत्रालय,
९ वा मजला, लोकमान्य टिळक मार्ग, मुंबई - ४०० ००१
तारीख: २६ डिसेंबर २०२२
वाचा: १) सार्वजनिक आरोग्य विभाग शासन निर्णय क्रमांकः खरेदी-२०१६/प्र.क्र.२४०/आरोग्य-८, दिनांक २६.०७.२०१७.
२) आयुक्त, वैद्यकीय शिक्षण व संशोधन संचालनालयाचे पत्र क्र. संवैशिवसं/ (२१)सावपुमर्यादा/२०२१-२२/३० टक्के मर्यादा/१३८७२/२१, दिनांक २१.१०.२०२१.
३) आयुक्त वैद्यकीय शिक्षण, व संशोधन संचालनालयाचे पत्र क्र .DMER-२३०२४/८/२०२२ PROC२, दिनांक २७.११.२०२२.
प्रस्तावना: सार्वजनिक आरोग्य विभागाच्या दि. २६.०७.२०१७ च्या शासन निर्णयानुसार वैद्यकीय शिक्षण व औषधी द्रव्ये विभागाच्या अधिपत्याखालील शासकीय वैद्यकीय / दंत / आयुर्वेद महाविद्यालय व रुग्णालयांना आवश्यक असणारी यंत्रसामुग्री, साधनसामुग्री, उपकरणे, औषधे, सर्जिकल्स साहित्य व तद्नुषंगिक बाबींची खरेदी हाफकिन महामंडळामार्फत करणे बंधनकारक करण्यात आले आहे. त्यानुसार औषधे, सर्जिकल्स साहित्य व अन्य बाबींकरिता (२१) सामुग्री व पुरवठा या उद्दिष्टांतर्गत अर्थसंकल्पित निधीपैकी १० टक्के निधी अत्यावश्यक परिस्थितीत औषधे, सर्जिकल्स साहित्य व तद्नुषंगिक बाबींच्या संस्थास्तरावरील खरेदीसाठी राखून ठेवण्यात येतो उर्वरित निधी हाफकिन महामंडळास वर्ग करुन उक्त बाबींची खरेदी हाफकिन महामंडळामार्फत करण्यात येते. शासनाच्या विविध विभागांकडून औषधे, सर्जिकल्स साहित्य व तद्नुंगिक बाबींच्या खरेदीबाबतची प्रशासकीय मान्यता एकाच वेळी प्राप्त न होणे, विभागाकडून वितरण यादी प्राप्त होण्यास विलंब होणे, खरेदी कक्षाकडे असलेले अपुरे मनुष्यबळ व सुविधांच्या आभावामुळे हाफकिन महामंडळास निविदा प्रक्रिया राबवितांना विलंब होत असल्याने, तसेच मागणी करण्यात येत असलेल्या औषधी बाबींचा पुरवठा पुरवठादाराकडून टप्प्याटप्प्याने होत असल्याने, औषधी व अन्य बाबींचा संस्थांना पुरवठा होण्यास विलंब होतो. यास्तव रुग्णालयांमध्ये औषधांचा तुटवडा निर्माण होऊन रुग्णसेवेस बाधा येऊ नये याकरीता स्थानिक पातळीवरील औषधे व अन्य बाबींच्या खरेदीकरिता निश्चित करण्यात आलेली १० टक्केच्या मर्यादेमध्ये वाढ करण्याची बाब शासनाच्या विचाराधिन होती. यास अनुसरुन पुढीलप्रमाणे शासन निर्णय घेण्यात येत आहे.
# Page 2
शासन निर्णय क्रमांक: वैशिवि-२०२२/प्र.क्र.८३/प्रशा-२, दिनांक २६.१२.२०२२.
शासन निर्णय:
सार्वजनिक आरोग्य विभागाच्या दिनांक २६.०७.२०१७ रोजीच्या शासन निर्णयानुसार वैद्यकीय शिक्षण व संशोधन आणि आयुष संचालनालयाच्या अधिपत्याखालील शासकीय वैद्यकीय / दंत / आयुर्वेद महाविद्यालय व संलग्नित रुग्णालयांना रुग्णसेवेसाठी आवश्यक असलेली दैनंदिन व जीवनाश्यक औषधी, सर्जिकल्स साहित्य, व तद्नुषंगिक बाबींची खरेदी स्थानिक स्तरावर करण्यासाठी निश्चित करण्यात आलेली मर्यादा १० टक्केवरुन ३० टक्केपर्यंत वाढविण्यास मान्यता देण्यात येत आहे.
त्यानुसार (२१) सामुग्री व पुरवठा या उद्दिष्टांतर्गत औषधे, सर्जिकल्स साहित्य व तद्नुषंगिक बाबींकरिता मंजूर निधीपैकी ७० टक्के निधी हाफकिन महामंडळास वर्ग करुन उर्वरित ३० टक्के निधी संस्थास्तरावरील खरेदी करण्यासाठी राखीव ठेवण्यात यावा.
२. वैद्यकीय शिक्षण व संशोधन संचालनालयाच्या संदर्भ क्र. ३ वरील दिनांक २७.११.२०२२ रोजीच्या पत्रासोबत जोडलेल्या यादीमध्ये नमुद करण्यात आलेल्या रु.१० लाखापेक्षा कमी किमतींच्या औषधी, सर्जिकल्स साहित्य व तद्नुषंगिक बाबींची निविदा प्रक्रिया मे. हाफकिन महामंडळाच्या खरेदी कक्षामार्फत राबवून पुरवठादारासोबत दरकरार (Rate Contract) करण्यास मान्यता देण्यात येत आहे.
३. उपरोक्त सर्व खरेदी करतांना, उद्योग ऊर्जा व कामगार विभागाच्या दिनांक ०१.१२.२०१६ रोजीच्या शासन निर्णयान्वये विहित तरतूदींचे तसेच शासनाने वेळोवेळी निर्गमित केलेले शासन निर्णय, आदेश व सूचनां विचारात घेऊन करण्यात यावी. तसेच वित्तीय अधिकारांच्या मर्यादेतच खरेदी करण्यात यावी. याबाबतचा खर्च संस्थांना त्यांच्या लेखाशिर्षाखाली (२१) सामुग्री व पुरवठा या उद्दिष्टांतर्गत मंजूर करण्यात आलेल्या निधीमधून भागविण्यात यावा.
# Page 3