# Page 1
आरोग्य विज्ञान अभ्यासक्रमांच्या प्रवेशाकरीता राज्यातील खुल्या प्रवर्गातील आर्थिकदृष्ट्या दुर्बल घटकांसाठी १० टक्के आरक्षण लागु करणेबाबत....
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांकः एमईडी-१०१९/प्र.क्र.३७/१९/शिक्षण-२,
नववा मजला, गोकुळदास तेजपाल रुग्णालय संकुललोकमान्य , टिळक मार्ग, नवीन मंत्रालय, मुंबई ४०० ००१,
तारीख: ०७ मार्च, २०१९
वाचा : शासन निर्णय, सामान्य प्रशासन विभाग, क्र. राआधो-४०१९/प्र.क्र. ३१/१६-अ, दिनांक १२ फेब्रुवारी, २०१९.
प्रस्तावना: भारतीय संविधानातील अनुच्छेद १५(४) व (५) आणि अनुच्छेद १६ (४) अन्वये आरक्षणाचा लाभ देण्यात आलेल्या प्रवर्गांव्यतिरिक्त (मागासवर्गीय) राज्यातील खुल्या प्रवर्गातील आर्थिकदृष्ट्या दुर्बल घटकांसाठी अल्पसंख्यांक दर्जा प्राप्त झालेल्या शैक्षणिक संस्था वगळुन शासकीय शैक्षणिक संस्था / अनुदानित विद्यालये, महाविद्यालये, सर्व उच्च शिक्षण देणाऱ्या शैक्षणिक संस्था, विना अनुदानित विद्यालये, महाविद्यालये व शैक्षणिक संस्था यामध्ये एकुण प्रवेश द्यावयाच्या जागांमध्ये १० टक्के आरक्षण सामान्य प्रशासन विभागाच्या दिनांक १२.०२.२०१९ रोजीच्या शासननिर्णयान्वये विहीत करण्यात आले आहे. तसेच, शासकीय आस्थापना, निमशासकीय आस्थापना, मंडळे / महामंडळे / नागरी स्थानिक स्वराज्य संस्था/ ग्रामीण स्थानिक स्वराज्य संस्था, प्राधिकरणे यांच्या आस्थापनांवरील नियुक्तीसाठी सरळसेवेच्या पदांमध्ये राज्यातील आर्थिकदृष्टया दुर्बल घटकांसाठी १० टक्के आरक्षण देखील उक्त शासन निर्णयान्वये विहीत करण्यात आले आहे. सदर आरक्षणाचा लाभ घेण्यासंदर्भात अटी/शर्ती उक्त शासननिर्णयात नमूद करण्यात आल्या आहेत. शैक्षणिक संस्थांमध्ये प्रवेशाबाबतचे आवश्यक आदेश संबंधित विभागाने तात्काळ निर्गमित करावेत, असे सामान्य प्रशासन विभागाने निर्गमित केलेल्या उपरोक्त दिनांक १२.०२.२०१९ रोजीच्या शासन निर्णयात नमूद करण्यात आले आहे.
# Page 2
शासन निर्णय क्रमांकः एमईडी-१०१९/प्र.क्र.३७/१९/शिक्षण-२
त्यानुषंगाने उक्त दिनांक १२.०२.२०१९ रोजीच्या शासननिर्णयास अनुसरुन आरोग्य विज्ञान अभ्यासक्रमांच्या प्रवेशाकरीता खुल्या प्रवर्गातील आर्थिकदृष्ट्या दुर्बल घटकांसाठी आरक्षण लागु करण्याची बाब शासनाच्या विचाराधीन होती.
शासन निर्णय :
आर्थिकदृष्ट्या दुर्बल घटकांसाठी राज्यातील आरोग्य विज्ञानाच्या शासकीय / महापालिका / शासनअनुदानित/ खाजगी विना अनुदानित महाविद्यालये ( अल्पसंख्यांक शैक्षणिक संस्था वगळून) यांमध्ये एकुण प्रवेश द्यावयाच्या जागांमध्ये १० टक्के आरक्षण याव्दारे विहीत करण्यात येत आहे.
२. सदर आरक्षणाचा लाभ प्राप्त होण्याच्या अनुषंगाने पात्रता प्रमाणपत्रासंबंधातील कार्यपध्दती तथा इतर अटी / शर्ती ह्या सामान्य प्रशासन विभागाच्या दिनांक १२.०२.२०१९ रोजीच्या शासननिर्णयात नमुद केल्याप्रमाणे राहतील.
# Page 3