# Page 1
महाराष्ट्र शासन
क्रमांक : अध्यर २०१७/प्र.क्र.५६/१७/परिचर्या वैद्यकीय शिक्षण व औषधी द्रव्ये विभाग, मंत्रालय गोकुळदास तेजपाल रुग्णालय आवार (७वा मजला), लोकमान्य टिळक मार्ग, मुंबई ४०० ००१.
दिनांक : ०३ मे २०१८.
विषय:- पी.बी.बी.एस्सी व एम.एस्सी.(नर्सिंग) या अभ्यासक्रमांसाठी खासगी शिक्षण संस्थेत प्रवेश घेणाऱ्या सेवांतर्गत उमेदवारास अध्ययन रजा मंजूर करणेबाबत...
वाचा :- शासन परिपत्रक, क्र.एनयुआर-१४१४/प्र.क्र.१२९/शिक्षण-२,
दिनांक ०७.०६.२०१४.
पूरकपत्र : उपरोक्त वाचा येथील शासन परिपत्रकातील मुद्दा क्र.४ (२) मधील मजकूर, ४ (२) – “उक्त दोन अभ्यासक्रमास सामाईक प्रवेश परीक्षा (सीईटी) आयोजित न करता सेवांतर्गत उमेदवारांच्या प्राप्त अर्जातील पात्र उमेदवारांमधून निवड समितीमार्फत संबंधीत अभ्यासक्रमास प्रवेश देण्यात यावेत. उर्वरित प्रवेश पूर्णत: गुणवत्ता विचारात घेऊन देण्यात येतील.
खासगी नर्सिंग संस्थांमध्ये प्रवेश घेणाऱ्या सेवांतर्गत उमेदवारास अध्ययन रजा अनुज्ञेय ठरणार नाही.” ऐवजी,
“उक्त दोन अभ्यासक्रमास सामाईक प्रवेश परीक्षा (सीईटी) आयोजित न करता सेवांतर्गत उमेदवारांच्या प्राप्त अर्जातील पात्र उमेदवारांमधून निवड समितीमार्फत संबंधीत अभ्यासक्रमास प्रवेश देण्यात यावेत. उर्वरित प्रवेश पूर्णत: गुणवत्ता विचारात घेऊन देण्यात येतील. परिचर्या प्रवर्गात कार्यरत कर्मचाऱ्यांना शासकीय परिचर्या शिक्षण संस्थेतील जागांवर काही कारणाने प्रवेश न मिळता खासगी नर्सिंग संस्थांमध्ये प्रवेश मिळाल्यास सदर सेवांतर्गत कर्मचाऱ्यांना अध्ययन रजा अनुज्ञेय ठरेल. मात्र संबंधित कर्मचाऱ्याने शासकीय नर्सिंग संस्थामधील राखीव जागांसाठीच्या प्रवेश प्रक्रियेत भाग घेतलेला असावा.” असा वाचण्यात यावा.”