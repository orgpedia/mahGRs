# Page 1
वैद्यकीय शिक्षण व संशोधन संचालनालयाच्या अधिनस्त शासकीय वैद्यकीय महाविद्यालय व संलग्नित रुग्णालय, गोंदिया या संस्थेस रुग्णालयीन आहार पुरवठा करण्याकरिता येणा-या वार्षिक खर्चास मान्यता देणे बाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: वैशिवि-२०२३/प्र.क्र.१०/प्रशासन-२
गोकुळदास तेजपाल रुग्णालय आवार, लोकमान्य टिळक मार्ग
नविन मंत्रालय, मुंबई - ४०० ००१
तारीख: २० एप्रिल २०२३.
वाचा : १) शासन निर्णय, वैद्यकीय शिक्षण व औषधी द्रव्ये विभाग क्र. संकिर्ण-२०१४/प्र.क्र.१७८/प्रशा २, दि. ०६.०२.२०१५.
२) शासन निर्णय, वित्त विभाग क्र. विअप्र-२०१३/प्र.क्र.२२९/प्रशासन-२, दि. १७.०४.२०१५.
३) शासन निर्णय, उद्योग, ऊर्जा व कामगार विभाग क्र. भांखस-२०१४/प्र.क्र.८२/भाग III/उद्योग-४, दि. ०१.१२.२०१६.
४) शासन निर्णय, उद्योग, ऊर्जा व कामगार विभाग क्र. संकिर्ण-२०१६/प्र.क्र.२१५/उद्योग-४, दि. २४.०८.२०१७.
५) आयुक्त, वैद्यकीय शिक्षण व संशोधन, मुंबई यांचे पत्र क्र. DMER-१८०१२/१५/२०२२ ACCT, दि. २७.११.२०२२.
प्रस्तावना : वैद्यकीय शिक्षण व संशोधन संचालनालयाच्या अधिनस्त शासकीय वैद्यकीय महाविद्यालय व संलग्नित रुग्णालय, गोंदिया या संस्थेस रुग्णालयीन आहार पुरवठा होण्याकरिता संस्थास्तरावर निविदा प्रक्रिया राबविण्यात आली असून निविदा प्रकियेनुसार पात्र ठरलेल्या निविदाकार संस्थेबरोबर करार करण्यास व त्यानुसार येणा-या वार्षिक खर्चास मान्यता देण्याबाबतचा प्रस्ताव संचालनालयाने संदर्भ क्र. ५ वरील दिनांक २७.११.२०२२ रोजीच्या पत्रान्वये शासनास सादर केला आहे. त्यानुसार संबंधित पुरवठादारामार्फत संस्थेमध्ये आहार पुरवठा करण्यास व त्यानुसार येणा-या वार्षिक खर्चास मान्यता देण्याची बाब शासनाच्या विचाराधीन होती.
शासन निर्णय: शासकीय वैद्यकीय महाविद्यालय व रुग्णालय, गोंदिया येथील उपचारार्थ दाखल होणा-या रुग्णांना आहार पुरवठा करण्यासाठी (बाह्यस्त्रोतामार्फत) संस्थास्तरावर निविदा प्रक्रिया राबविण्यात आली. सदर निविदा प्रक्रियेमध्ये न्युनत्तम दरानुसार मे. समृद्धी बहुद्देशीय सामाजिक संस्था गोंदिया हा पुरवठादार पात्र ठरला आहे. सदर पुरवठादाराने निविदेत नोंदविलेल्या रुग्णालयीन आहार / प्रति प्रौढ रुग्ण रु. ६५/- (बाल रुग्ण आहार दर- पौढ रुग्ण आहार दराच्या निम्मे) एवढ्या दरानुसार संस्थेमध्ये आहार पुरवठा करण्यास तसेच त्याअनुषंगाने येणा-या रुपये ७०,२०,०००/- (रुपये सत्तर लाख वीस
# Page 2
शासन निर्णय क्रमांकः वैशिवि-२०२३/प्र.क्र.१०/प्रशा-२, दिनांक २० एप्रिल २०२३.
हजार केवळ) एवढ्या अंदाजित वार्षिक खर्चास खालील अटींच्या अधिन राहून मान्यता देण्यात येत आहे.
१) रुग्णालयामधील अंतररुग्णांना नियमितपणे आहार उपलब्ध होईल याची सर्वस्वी जबाबदारी संबंधित संस्थेच्या अधिष्ठाता यांची राहील.
२) सदर प्रशासकीय मान्यता ०१ वर्ष कालावधीसाठी देण्यात येत आहे.
३) सदर बाबींचा खर्च शासकीय वैद्यकीय महाविद्यालय व रुग्णालय गोंदिया या संस्थेस त्यांचे लेखाशिर्ष क्र. २२१०G३२२ मधील (१९) आहार खर्च या उद्दिष्टांतर्गत वित्तीय वर्षात उपलब्ध अनुदानातून करण्यात यावा.
४) सदर बाबींचा खर्च वैद्यकीय शिक्षण व औषधी द्रव्ये विभाग, शासन निर्णय दिनांक ०६.०२.२०१५ सोबतच्या विवरणपत्र-अ मधील अ. क्र. ४५, नियम क्र. १६९ अन्वये अधिष्ठाता, शासकीय वैद्यकीय महाविद्यालय यांना प्रदान करण्यात आलेल्या वित्तीय अधिकारांच्या मर्यादेत करण्यात यावा.
तसेच सेवा पुरवठादाराने पौढ व बाल रुग्णांसाठी मान्य केलेल्या आहाराच्या दरानुसारच देयके अदा करण्याची दक्षता संबंधित संस्थेच्या अधिष्ठाता यांनी घ्यावी.
२. सदर शासन निर्णय उद्योग ऊर्जा व कामगार विभागाच्या दिनांक ०१.१२.२०१६ रोजीच्या शासन निर्णयान्वये शासकीय विभागांना कार्यालयीन खरेदीसाठी वापरावयाची कार्यपद्धती नियमावलीतील नियम क्रमांक २.१३ व ३.२.५ मधील नियमानुसार तसेच वैद्यकीय शिक्षण व औषधी द्रव्ये विभाग, शासन निर्णय दिनांक ०६.०२.२०१५ सोबतच्या विवरणपत्र - अ मधील अ. क्र. ४५, नियम क्र. १६९ अनुसार प्रशासनिक विभागास असलेल्या अधिकारानुसार निर्गमित करण्यात येत आहे.
३. सदर बाबींसाठी येणारा खर्च सन २०२३-२०२४ या वित्तीय वर्षात शासकीय वैद्यकीय महाविद्यालय व रुग्णालय, गोंदिया या संस्थेच्या २२१० G ३२२ या लेखाशिर्षाखाली (१९) आहार खर्च या उद्दिष्टांतर्गत अर्थसंकल्पित निधीमधून भागविण्यात यावा.
# Page 3