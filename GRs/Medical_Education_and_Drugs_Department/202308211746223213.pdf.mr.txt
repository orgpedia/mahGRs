# Page 1
शासकीय वैद्यकीय महाविद्यालय जळगांव या संस्थेकरीता स्वीय प्रपंजी लेखा (पी.एल.ए.) उघडण्यास मान्यता देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक: वैशिवि-२०१८/प्र.क्र.२६३/प्रशा-२
९ वा मजला, गो. ते. रुग्णालय, संकुल, लोकमान्य टिळक मार्ग,
नवीन मंत्रालय, मुंबई ४०० ००१
तारीख: २१ ऑगस्ट २०२३
वाचा: १) वैद्यकीय शिक्षण व औषधी द्रव्ये विभाग, शासन निर्णय क्रमांकः एमईडी २०१६/प्र.क्र.१८५/१६/शिक्षण-१, दिनांक ११.०५.२०१७.
२) वैद्यकीय शिक्षण व औषधी द्रव्ये विभाग, शासन निर्णय क्रमांकः एमईडी २०१७/प्र.क्र.२०५/१७/शिक्षण-१, दिनांक २९.०९.२०१७.
३) वैद्यकीय शिक्षण व औषधी द्रव्ये विभाग, शासन निर्णय क्रमांक: वैशिवि २०२०/प्र.क्र.१६/प्रशा-२, दिनांक ०४.०३.२०२०.
४) वैद्यकीय शिक्षण व औषधी द्रव्ये विभाग परिपत्रक क्र. वैशिवि-२०१८/प्र.क्र.२६३/प्रशा-२, दिनांक २७.०४.२०२३ ५) वरिष्ठ लेखा अधिकारी, महालेखाकार कार्यालय, महाराष्ट्र यांचे पत्र क्र. टीएम/सीएच २/युओआर/वै.शि. औ.द्र.वि./युओआर क्र.६५/२०२३/५५४, दिनांक १४.०८.२०२३.
प्रस्तावना: शासनाच्या संदर्भ क्र. १ वरील दिनांक ११.०५.२०१७ रोजीच्या शासन निर्णयान्वये जळगांव येथे १०० विद्यार्थी प्रवेश क्षमतेचे शासकीय वैद्यकीय महाविद्यालय व ५०० खाटांचे रुग्णालय सुरु करण्यास मान्यता देण्यात आली आहे. सदर महाविद्यालयात जमा होणारे विद्यार्थी शैक्षणिक शुल्क, सुरक्षा ठेव, जिमखाना शुल्क, विकास निधी, वस्तीगृह शुल्क व इतर शुल्क, प्रयोगशाळा फी व इतर रक्कमा जमा करणे त्यामधून अनुज्ञेय खर्च करण्याकरीता स्वीय प्रपंजी खाते उघडण्यास परवानगी देण्याची बाब शासनाच्या विचाराधिन होती. त्यानुसार खालील प्रमाणे निर्णय घेण्यात येत आहे.
शासन निर्णय: शासकीय वैद्यकीय महाविद्यालय, जळगांव या संस्थेत जमा होणारे विद्यार्थी शैक्षणिक शुल्क, सुरक्षा ठेव, जिमखाना शुल्क, विकास निधी, वस्तीगृह शुल्क व इतर शुल्क, प्रयोगशाळा फी व इतर रक्कमा त्यामधून अनुज्ञेय खर्च करण्याकरीता तसेच संदर्भ क्र. २ वरील दिनांक ०४.०३.२०२० रोजीच्या शासन निर्णयान्वये विहित केलेल्या बाबींसाठी खर्च करण्याकरीता शासन याद्वारे महाराष्ट्र कोषागार नियम, १९६८, खंड-१ मधील नियम ४९४ मधील तरतूदींनुसार अधिष्ठाता, शासकीय वैद्यकीय महाविद्यालय, जळगांव यांच्या नावे, स्वीय प्रपंजी लेखा (पी.एल.ए.) सुरु करण्यास मान्यता देण्यात येत आहे.
# Page 2
शासन निर्णय क्रमांकः वैशिवि-२०१८/प्र.क्र.२६३/प्रशा-२, दिनांक. २१.०८.२०२३
२. सदर खात्यात जमा होणा-या निधीचा विनियोग करतांना शासनाने वेळोवेळी ठरवून दिलेल्या मार्गदर्शक तत्वांचे व वित्तीय नियमांचे पालन करणे बंधनकारक राहील. तसेच महाराष्ट्र कोषागार नियमांमधील तरतूदींचे पालन करणे ही आवश्यक राहील.
३. शासन निर्णय, वित्त विभाग क्रमांक विअप्र-२०१३/प्र.क्र.३०/२०१३ / विनियम, भाग-२, दिनांक १७.०४.२०१५ तसेच त्यामध्ये वेळोवेळी होणा-या सुधारणांनुसार विविध बाबींसाठी प्रदान करण्यात आलेल्या वित्तीय अधिकारांनुसार सदर खात्यातील रक्कम खर्च करावी.
४. या खात्यावर जमा व खर्चाच्या होणा-या रक्कमांचा महालेखापाल कार्यालयासोबत मासिक / त्रैमासिक ताळमेळ घेण्याची जबाबदारी संबंधित संस्थेच्या आहरण व संवितरण अधिकारी यांची राहील.
याबाबतचे सविस्तर तपशिलवार मासिक विवरणपत्र संस्थेमार्फत आयुक्त, वैद्यकीय शिक्षण व संशोधन संचालनालय यांना सादर करण्यात येईल. संचालनालयामार्फत याबाबतची तपासणी करुन त्रैमासिक अहवाल संचालनालयामार्फत शासनास सादर करण्यात येईल.
५. सदर खात्यावरील व्यवहार शासकीय / वित्तीय नियमांनुसार चालू असल्याबाबत शहानिशा करण्याची व सदर खात्यावर योग्य नियंत्रण ठेवण्याची जबाबदारी अधिष्ठाता, शासकीय वैद्यकीय महाविद्यालय, जळगांव यांची राहील.
६. सदर स्वीय प्रपंजी लेखा खात्यावर नियमित व्यवहार करणे आवश्यक आहे. तसेच सदर खाते व्यवहाराअभावी बंद होऊ नये याची जबाबदारी अधिष्ठाता, शासकीय वैद्यकीय महाविद्यालय, जळगांव यांची राहील.
७. सदर खात्यावर होणा-या आर्थीक व्यवहारांचे नियमित लेखापरिक्षण करणे आवश्यक आहे.
८. उपरोक्त शासन निर्णय, वित्त विभाग अनौपचारिक संदर्भ क्रमांक-१५५/२०२३/कोप्र-५, दिनांक २०.०६.२०२३ अन्वये व महालेखापाल, महाराष्ट्र, मुंबई - १ यांनी अनौपचारिक संदर्भ क्रमांक टीएम/सीएच-२/युओआर/वै.शि.व औद्र./युओआर क्र.६५/२०२३/५५४, दिनांक १४.०८.२०२३ अन्वये दिलेल्या सहमतीने निर्गमित करण्यात येत आहे.
# Page 3