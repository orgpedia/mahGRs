# Page 1
महाराष्ट्र आरोग्य विज्ञान विद्यापीठ, नाशिक संस्थेचे १०० विद्यार्थी क्षमतेचे नवीन वैद्यकीय महाविद्यालय व त्यास संलग्नित ४३० खाटांचे रुग्णालय तसेच महाराष्ट्र पदव्युत्तर वैद्यकीय शिक्षण व संशोधन संस्था इमारत बांधकामाच्या अंदाजपत्रकास प्रशासकीय मान्यता प्रदान करणेबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक : एमएचएन-२०२१/प्र.क्र.३१५/प्रशा-१
गोकुळदास तेजपाल रुग्णालय आवार, ९ वा मजला,
लोकमान्य टिळक मार्ग, मंत्रालय, मुंबई-४०० ००१.
दिनांक : २९/११/२०२२
वाचा: १. शासन निर्णय, वैद्यकीय शिक्षण व औषधी द्रव्ये विभाग, क्रमांक एमईडी २०२०/प्र.क्र.२१/२०/शिक्षण-१, दि. ०५/०४/२०२१.
२. शासन निर्णय, वैद्यकीय शिक्षण व औषधी द्रव्ये विभाग, क्रमांक पीएमसी-२०१७/१११५ /प्र.क्र ४२३ (अ)/प्रशा-१, दि. ०८/०२/२०१८.
३. शासन निर्णय, वैद्यकीय शिक्षण व औषधी द्रव्ये विभाग, क्रमांक पीएमसी-२०१७/१११५ / प्र.क्र ४२३ (क )/ प्रशा-१, दि. ०८/०२/२०१८.
४. शासन निर्णय, वैद्यकीय शिक्षण व औषधी द्रव्ये विभाग, क्रमांक पीएमसी-२०१७/१११५ / प्र.क्र ४२३ / प्रशा -१, दि. २४/१२/२०१८.
५. संचालक, वैद्यकीय शिक्षण व संशोधन संचालनालय, मुंबई यांचे पत्र क्र.संवैशवंस/ मआविविना/१००विद्यार्थी४३०रुग्णखाटा/११३८५/आय-प/२१, दि.०२/०९/२०२१.
६. आयुक्त (वै. शि.), वैद्यकीय शिक्षण व संशोधन संचालनालय, मुंबई यांचे पत्र क्र.
डीएमईआर-२००७१/१/२०२२- बजेट, दि. २८/०४/२०२२.
७. कक्ष अधिकारी, सार्वजनिक बांधकाम विभाग, पत्र क्र. बैठक-२०२२/प्र.क्र.४१/इमा-१, दि. १७/०८/२०२२.
शासन निर्णय : महाराष्ट्र आरोग्य विज्ञान विद्यापीठ, नाशिक संस्थेचे १०० विद्यार्थी क्षमतेचे नवीन वैद्यकीय महाविद्यालय व त्यास संलग्नित ४३० खाटांचे रुग्णालय तसेच महाराष्ट्र पदव्युत्तर वैद्यकीय शिक्षण व संशोधन संस्था इमारत बांधकामासाठी मा.उच्चस्तरीय सचिव समितीने घेतलेल्या निर्णयाच्या अनुषंगाने रुपये ३४८,४१,१२,२५५/- (अक्षरी रुपये तीनशे अठ्ठेचाळीस कोटी, एक्केचाळीस लक्ष, बारा हजार, दोनशे पंचावन्न मात्र) इतक्या रक्कमेच्या बांधकाम अंदाजपत्रकास खालील अटी व शर्तींच्या अधीन राहून प्रशासकीय मान्यता प्रदान करण्यात येत आहे.
# Page 2
शासन निर्णय क्रमांकः एमएचएन-२०२१/प्र.क्र.३१५/प्रशा-१
अटी व शर्ती : १) संस्थेच्या ताब्यात असलेल्या २०.४७ हेक्टर जागेलगतची १४.३१ हेक्टर जागा उपलब्ध होण्याच्या अधीन राहून सदर बांधकामास परवानगी देण्यात येत आहे. तसेच बांधकाम सुरु करण्यापूर्वी जागेच्या मालकी हक्काबाबत पूर्तता करण्यात यावी.
२) प्रस्तुत काम पुरातत्व विभागाच्या अखत्यारित येत असल्यास संबंधित विभागाची तसेच महानगरपालिका व तत्सम प्राधिकरणे यांची पूर्व परवानगी घेण्यात यावी.
३) तांत्रिक मंजूरी देताना राज्य दरसूचीबाह्य बाबींच्या दराकरीता शासन परिपत्रक क्रमांक २०१७/प्र.क्र.११/नियोजन-३, दिनांक ११.०४.२०१७ नुसार कार्यवाही करण्यात यावी.
४) प्रस्तावातील खरेदीशी संबंधित बाबींकरिता ई-निविदा प्रणालीचा अवलंब करुन उद्योग, ऊर्जा व कामगार विभागाकडील दिनांक ०१.१२.२०१६ व दिनांक २४.०८.२०१७ रोजीच्या शासन निर्णयांन्वये निर्गमित केलेल्या सूचना विचारात घ्याव्यात.
५) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही - २०१३ / प्र.क्र.१७७ / तां.क्र.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
६) स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
७) इमारतीमध्ये दिव्यांगाकरिता उपलब्ध करुन द्यावयाच्या विविध सोयीबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
८) प्रस्तावित करण्यात आलेल्या इमारतीचे जोते क्षेत्रफळ कर्मचारी वर्ग यांच्या अनुज्ञेय मानकांप्रमाणे असल्याची खातरजमा करण्यात यावी.
९) प्रस्तुत विषयी मा. मुख्य सचिवांच्या अध्यक्षतेखाली गठीत उच्चाधिकार समितीच्या दिनांक ०५/०८/२०२२ रोजी आयोजित बैठकीत दिलेल्या निर्देशांची पूर्तता करण्यात यावी.
१०)विषयांकित कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
२. उपरोक्त संदर्भ क्र.२ ते ४ येथे नमूद शासन निर्णय, वैद्यकीय शिक्षण व औषधी द्रव्ये विभाग, दिनांक ०८/०२/२०१८ व दिनांक २४/१२/२०१८ मधील तरतूदीनुसार सदर बांधकाम केंद्र शासनाच्या सार्वजनिक उपक्रम कंपनी वा तत्सम कंपनीमार्फत टर्न की तत्वावर करुन घेण्याबाबत शासनाचे निर्देश आहेत.
३. सदर बांधकामासाठी येणारा खर्च पुढील लेखाशीर्षात मंजूर होणाऱ्या निधीतून भागविण्यात येईल.
पृष्ठ ४ पैकी २
# Page 3
शासन निर्णय क्रमांकः एमएचएन-२०२१/प्र.क्र.३१५/प्रशा-१
मागणी क्र.एस-०४
४२१० वैद्यकीय सेवा व सार्वजनिक आरोग्य यावरील भांडवली खर्च ०३ वैद्यकीय शिक्षण, प्रशिक्षण व संशोधन १०५ विषमचिकित्सा-राज्य योजनांतर्गत योजना (००) (५३) शासकीय वैद्यकीय / दंत / आयुर्वेद महाविद्यालये व रुग्णालयांची विनिर्दिष्टीत कामे केंद्र शासनाच्या अधिपत्याखालील सार्वजनिक उपक्रम असलेल्या कंपनीकडून वा तत्सम कंपनीकडून टर्न की तत्वावर करुन घेणेबाबत.
४२१०२६२५ (५३-मोठी बांधकामे) त्याचप्रमाणे, मा.मुख्य सचिव महोदयांच्या अध्यक्षतेखाली गठीत समितीच्या दिनांक १४/०६/२०२१ रोजी आयोजित बैठकीत ठरविल्याप्रमाणे, सदर संस्था स्थापन करण्यासाठी येणारा आवर्ती खर्च विद्यापीठाने पूर्णत: स्वनिधीतून करावयाचा आहे व अनावर्ती खर्चाचे प्रमाण हे शासन व विद्यापीठ यामध्ये ६०:४० याप्रमाणात राहील.
४. सदर शासन निर्णय, मा.मुख्य सचिव यांच्या अध्यक्षतेखाली दिनांक ०५/०८/२०२२ रोजी आयोजित उच्चाधिकार समितीच्या बैठकीत प्राप्त सहमती व त्यानुषंगाने प्राप्त इतिवृत्तानुसार तसेच शासन निर्णय, वित्त विभाग क्रमांक : विअप्र-२०१३/प्र.क्र.३०/२०१३/ विनियम, भाग-२, दिनांक २०/०९/२०१९, वित्तीय अधिकार नियम पुस्तिका-१९७८, भाग-१, उप विभाग - ५, अनुक्रमांक-१, महाराष्ट्र सार्वजनिक बांधकाम नियमपुस्तिकेतील परिच्छेद क्रमांक १३४ (१) नुसार प्रशासकीय विभागाला प्रदान केलेल्या वित्तीय अधिकारानुसार निर्गमित करण्यात येत आहे.
# Page 4