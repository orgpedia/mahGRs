# Page 1
प्रशासकीय मान्यता
ससून सर्वोपचार रुग्णालय, पुणे येथील नवीन बहुमजली इमारत (तळघर + तळमजला+११ मजली) याठिकाणी ११ व्या मजल्यावर सुसज्ज ०८ मोठे ऑपरेशन थेअटर आणि ०२ ट्रान्सप्लांट ऑपरेशन थिअटरचे काम करणे.
महाराष्ट्र शासन
वैद्यकीय शिक्षण व औषधी द्रव्ये विभाग,
शासन निर्णय क्रमांक : ससून-२०२०/प्र.क्र.६३ (३)/प्रशा-१
गोकुळदास तेजपाल रुग्णालय आवार, नविन इमारत, ९ वा मजला,
लोकमान्य टिळक मार्ग, मुंबई - ४००००१.
दिनांक : २८ फेब्रुवारी, २०२०.
वाचा : १) संचालक वैद्यकीय शिक्षण व संशोधन, मुंबई यांचे पत्र क्रमांक : संवैशिवसं/ ससरुपुणे/ ११ मजली एमजीपीएल / ३२०३० / प(आय) /१९, दिनांक
१०.१२.२०१९
२) मुख्य अभियंता यांचे पत्र क्र. जा.क्र. मु.अ. (वि) / का-३ (अर्थ) / १८६ /सन २०२०, दिनांक ३०.०१.२०२०
शासन निर्णय : संचालनालयामार्फत उपरोक्त संदर्भाधीन दिनांक १०.१२.२०१९ च्या पत्रान्वये ससून सर्वोपचार रुग्णालय, पुणे या संस्थेतील नवीन बहुमजली इमारत (तळघर + तळमजला+११ मजली ) या ठिकाणी ११ व्या मजल्यावर सुसज्ज ०८ मोठे ऑपरेशन थेअटर आणि ०२ ट्रान्सप्लांट ऑपरेशन थिअटरचे काम करण्यासाठी रुपये १४,७४,३१,९८२/- ( रुपये चौदा कोटी चौ-याहत्तर लक्ष एकतीस हजार नऊशे ब्याऐंशी फक्त) इतक्या खर्चाच्या अंदाजपत्रकास खालील अटींच्या अधीन राहून प्रशासकीय मान्यता देण्यात येत आहे.
अटी व शर्ती : १. काम सुरु करण्यापूर्वी जागेच्या मालकी हक्काबाबतची पूर्तता करुन घ्यावी.
२. प्रस्तावित काम सार्वजनिक बांधकाम विभागाच्या प्रचलित व विहीत कार्यपध्दतीनुसार करण्यात यावे.
३. विषयाकिंत कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेवून काम करण्यात यावे.
४. प्रस्तुत कामांच्या विविध टप्प्यावर वैद्यकीय शिक्षण व औषधे द्रव्ये विभागाची सहमती व मान्यता घेण्यात यावी.
# Page 2
शासन निर्णय क्रमांकः ससून-२०२०/प्र.क्र.६३ (३ )/प्रशा-१
२. सदर काम हे खाली नमूद केलेल्या लेखाशीषाअंतर्गत मंजूर तरतूदीतून करण्यात येईल.
मागणी क्रमांक - एच-८
४२१० - वैद्यकीय सेवा व सार्वजनिक आरोग्य यावरील भांडवली खर्च
०३, वैद्यकीय शिक्षण, प्रशिक्षण व संशोधन,
१०५-विषमचिकित्सा पंचवार्षिक योजनांतर्गत
(४२१० ००४१) ५३- मोठी बांधकामे
३. सदर शासन निर्णय सार्वजनिक बांधकाम विभागाच्या अभिप्रायानुसार, शासन निर्णय, वित्त विभाग क्रमांक : विअप्र-२०१३/प्र.क्र.३०/२०१३ / विनियम (भाग-२), दिनांक २० सप्टेंबर, २०१९ अन्वये वित्तीय अधिकार नियम पुस्तिका, १९७८ भाग पहिला - उप विभाग पाच मधील महाराष्ट्र सार्वजनिक बांधकाम नियमपुस्तिका अंतर्गत परिच्छेदांखाली प्रदान करण्यात आलेल्या वित्तीय अधिकारांमधील परिच्छेद क्रमांक १३४ (१) अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे.