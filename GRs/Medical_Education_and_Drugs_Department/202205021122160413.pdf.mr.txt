# Page 1
शासकीय वैद्यकीय महाविद्यालय, औरंगाबाद या संस्थेच्या संलग्नित ग्रामीण आरोग्य प्रशिक्षण पथक, पैठण या रुग्णालयातील निवासस्थानाचे नुतनीकरण करण्यासाठीच्या प्रस्तावास प्रशासकीय मान्यता देण्याबाबत.
महाराष्ट्र शासन
वैद्यकीय शिक्षण व औषधी द्रव्ये विभाग
शासन निर्णय क्रमांक : आरएचपी-२०२२/प्र.क्र.४३/प्रशा-१
गो.ते.रुग्णालय आवार,नवीन मंत्रालय, ९ वा मजला,
लोकमान्य टिळक मार्ग, मुंबई - ४०० ००१.
दिनांक : ०२ मे, २०२२.
वाचा : आयुक्त, वैद्यकीय शिक्षण आणि संशोधन, मुंबई यांचे क्रमांक : संवैशिवसं / ग्राआपै / निवासनुतनीकरण/५०६/आय-प/२१, दिनांक २५.०१.२०२२ शासन निर्णय : शासकीय वैद्यकीय महाविद्यालय, औरंगाबाद या संस्थेशी संलग्नित ग्रामीण आरोग्य प्रशिक्षण पथक, पैठण येथील कर्मचारी निवासस्थान जुने झालेले आहे. त्यामुळे सदर कर्मचारी निवासस्थानाचे छतगळती प्लॅस्टर व ड्रेनेज दुरुस्ती रंगरंगोटी करणे तसेच विद्युतीकरण करणे आवश्यक असल्याने सदर इमारतीचे नुतनीकरणाचे काम करण्यासाठी रुपये २,०६,२४,८४१/ (रुपये दोन कोटी, सहा लक्ष, चोवीस हजार, आठशे एक्केचाळीस फक्त) इतक्या रक्कमेस खालील अटी व शर्तींच्या अधीन राहून प्रशासकीय मान्यता देण्यात येत आहे.
------------------------------------------------------------------
| अ.क्र. | कामाचे नांव | अंदाजित रक्कम |
| १. | Renovation of Rural Hospitals Quarters at Paithan | २,०६,२४,८४१ |
------------------------------------------------------------------
अटी व शर्ती १. सदर काम सुरु करण्यापूर्वी जागेच्या मालकी हक्काची पुर्तता करण्यांत यावी.
२. प्रस्तुत काम पुरातत्व विभागाच्या अखत्यारित येत असल्यास संबंधीत विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
३. तांत्रिक मंजूरी देताना राज्य दरसूचीबाहय बाबींच्या दराकरिता शासन परिपत्रक क्रमांक-२०१७/प्र.क्र.११/नियोजन-३, दिनांक ११.०४.२०१७ नुसार कार्यवाही करण्यात यावी.
४. प्रस्तावातील खरेदीशी संबंधित बाबींकरिता ई-निविदा प्रणालीचा अवलंब करुन उद्योग, ऊर्जा व कामगार विभागाकडील दिनांक २४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
५. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३ / प्र.क्र.१७७ /तां.क्र.१, दिनांक १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
# Page 2
शासन निर्णय क्रमांकः आरएचपी-२०२२/प्र.क्र.४३/प्रशा-१
६. स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
७. इमारतीमध्ये दिव्यांगाकरिता उपलब्ध करुन द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
८. विषयांकित कामाकरिता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
९. प्रस्तावित उपरोक्त बांधकाम ज्या इमारतीवर करण्यात येणार आहे ती इमारत नवीन बांधकाम करण्यासाठी सुरक्षित व मजबूत आहे याबाबत सक्षम प्राधिका-याची मान्यता घेण्यात यावी.
२. सदर कामासाठी खाली नमूद केलेल्या लेखाशीर्षातंर्गत मंजूर अनुदानातून निधी अर्थसंकल्पित करण्यात येईल. सदर निधीतून उपरोक्त बाबींसाठी येणारा खर्च भागविण्यात यावा.
मागणी क्रमांक – एच-०८
४२१० - वैद्यकीय सेवा व सार्वजनिक आरोग्य यावरील भांडवली खर्च ०३, वैद्यकीय शिक्षण, प्रशिक्षण व संशोधन,
१०५ - विषमचिकित्सा पंचवार्षिक योजनांतर्गत
(४२१० ००४१) ५३- मोठी बांधकामे
३. सदर शासन निर्णय, वित्त विभाग क्रमांक : विअप्र-२०१३/प्र.क्र.३०/२०१३/ विनियम, भाग २, दिनांक २०.०९.२०१९ मधील वित्तीय अधिकारी नियम पुस्तिका -१९७८ भाग-१, उप विभाग-५ अनुक्रमांक-१, महाराष्ट्र सार्वजनिक बांधकाम नियमपुस्तीकेतील परिच्छेद क्रमांक १३४ (१) नुसार प्रशासकीय विभागाला प्रदान केलेल्या अधिकारानुसार निर्गमित करण्यात येत आहे.
# Page 3