# Page 1
महापारेषण कंपनीशी संबंधित असलेल्या नवीन पारेषण वाहिन्या उभारण्यासाठी विद्युत अधिनियम २००३ च्या कलम ६८ अन्वये शासनाची पूर्व परवानगी देणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक - पावामा-२०२१/प्र.क्र.२१४/ऊर्जा-४,
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- १८ ऑगस्ट, २०२१
संदर्भ : १) संचालक (प्रकल्प), महाराष्ट्र राज्य विद्युत पारेषण कंपनी मर्यादित, मुंबई यांचे दिनांक २०.०७.२०२१ चे पत्र.
२) शासन निर्णय, उद्योग, ऊर्जा व कामगार विभाग, क्र. पावामा-२०१९/प्र.क्र.३०१/ऊर्जा-४ दिनांक ३१/०५/२०१७
प्रस्तावना : राज्यातील पारेषण वाहिन्यांचे सक्षमीकरण करुन राज्याला सुरळीत वीज पुरवठा होण्यासाठी संचालक (प्रकल्प) (प्रभारी), महाराष्ट्र राज्य विद्युत पारेषण कंपनी मर्यादित, मुंबई यांनी संदर्भ क्र. १ वरील पत्रान्वये शासनास सांगली जिल्ह्यातील सलगरे आणि लातूर जिल्हयातील औसा रोड येथे डी.डी.एफ. योजनेअंतर्गत मध्य रेल्वेच्या प्रत्येकी ९.३ मेगा वॅट रेल्वे कर्षण भारासाठी ११० के. व्ही. वीज पूरवठा करणेबाबतचे काम प्रस्तावित केले असून सदर पारेषण वाहिनीच्या योजनेस विद्युत अधिनियम, २००३ अंतर्गतच्या कलम ६८ अन्वये पूर्वपरवानगी प्रदान करण्याचा प्रस्ताव सादर करण्यात आला आहे. सदर प्रस्तावास शासनाची मान्यता देण्याची बाब शासनाच्या विचाराधीन होती.
शासन निर्णय : महापारेषण कंपनीकडून सांगली जिल्ह्यातील सलगरे आणि लातूर जिल्हयातील औसा रोड येथे डी.डी.एफ. योजनेअंतर्गत मध्य रेल्वेच्या प्रत्येकी ९.३ मेगा वॅट रेल्वे कर्षण भारासाठी ११० के.व्ही. वीज पूरवठा करणेबाबत वाहिनी उभारणीचे काम सोबत जोडलेल्या परिशिष्ट-अ प्रमाणे करण्यात येणार आहे.
परिशिष्ट - अ नमूद केलेल्या नवीन पारेषण वाहिन्यांच्या/ उपकेंद्राच्या उभारणीसाठी महापारेषण कंपनीस भारतीय विद्युत अधिनियम २००३ च्या कलम ६८ अंतर्गत खालील अटी आणि शर्तीच्या अधीन राहून मान्यता प्रदान करीत आहे.: १. परिशिष्ट अ मधील वीज वाहिन्याची/उपकेंद्राची उभारणीचा खर्च मध्य रेल्वे करणार असून महापारेषण कंपनी विहित केलेल्या प्रमाणीत पध्दतीने आणि तज्ञांच्या मार्गदर्शनाखाली व पर्यवेक्षणाखाली वीज वाहिन्याची/उपकेंद्राची उभारणी करेल.
२. वीज वाहिन्यांचे संचलन व सुव्यवस्था महापारेषण कंपनी स्वत: करेल.
३. वीज वाहिन्यांचा वापर महापारेषण कंपनी अथवा संबंधित रेल्वे यांनी ज्या प्रयोजनार्थ करावयाचा ठरविलेला आहे केवळ त्याच प्रयोजनासाठी करणे महापारेषण कंपनीवर वा संबंधित रेल्वेवर बंधनकारक असेल.
४. वीज वाहिन्या कार्यान्वीत करण्यापूर्वी / प्रभारीत करण्यापूर्वी याबाबतच्या सक्षम प्राधिकाऱ्यांकडून पूर्व परवानगी घेणे आवश्यक असेल.
५. वीज वाहिन्या उभारताना वा उभारल्यानंतर संब जागा मालकांच्या / शेतकऱ्यांच्या जर काही तक्रारी असल्यास, सक्षम प्राधिकाऱ्या समवेत विचार विनिमय करुन त्या तक्रारींचे यथायोग्यरित्या निराकरण करणे ही जबाबदारी महापारेषण कंपनीची अथवा संबंधित ग्राहकाची असेल.
# Page 2
शासन निर्णय क्रमांकः पावामा-२०२१/प्र.क्र.२१४/ऊर्जा-४
६. सदरहू वीज वाहिनी उभारणे व उभारुन ठेवणे या अनुषंगाने आवश्यक असलेले सर्व परवाने मिळविणे, विहित केलेल्या निकषांची पूर्तता करणे तसेच शासनाचे विविध प्राधिकरण / विभाग/वीज नियामक आयोग इ. चे इतर प्रचलित नियम त्याचप्रमाणे शासनाने वेळोवेळी मंजूर केलेले नियम व अटी कंपनीवर बंधनकारक राहतील.
७. विद्युत अधिनियम २००३ च्या कलम ६८ मधील अटी व शर्ती व त्यात वेळोवेळी होणारे बदल, या विभागाचा शासन निर्णय क्रं. धोरण-२०१६/प्र.क्र.५२०/ऊर्जा-४ दिनांक ३१.०५.२०१७ मधील अटी व शर्ती तसेच राज्य शासन व केंद्र शासनाची अशा पारेषण वाहिन्यांसंबंधीची वेळोवेळी जाहीर झालेली / होणारी मार्गदर्शक तत्वे व धोरणे सदरहू पारेषण वाहिन्यास लागू राहतील.
# Page 3