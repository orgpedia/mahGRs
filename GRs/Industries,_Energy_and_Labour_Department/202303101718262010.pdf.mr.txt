# Page 1
सन २०२२-२३ या आर्थिक वर्षाकरीता मुख्यमंत्री रोजगार निर्मिती कार्यक्रम (सर्वसाधारण प्रवर्ग) या योजनेअंतर्गत निधी वितरण करणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. मुरोनि-२०२२/प्र.क्र. १६३/ उद्योग-७
मंत्रालय, मुंबई-४०० ०३२.
दिनांक : १०/०३/२०२३
संदर्भ:- १) उद्योग, ऊर्जा व कामगार विभाग, शासन निर्णय क्र.योजना-२०१९/प्र.क्र.१२१/उद्योग-७, दिनांक ०१/०८/२०१९.
२) उद्योग, ऊर्जा व कामगार विभाग, शासन परिपत्रक क्रमांक संकीर्ण-२०१९/ प्र.क्र.१७७/ उद्योग-७, दिनांक ३१/०८/२०१९.
३) उद्योग, ऊर्जा व कामगार विभाग, शासन निर्णय क्रमांक योजना-२०१९/प्र.क्र.२३० / उद्योग - ७, दिनांक २३/०१/२०२०.
४) उद्योग, ऊर्जा व कामगार विभाग, शासन निर्णय क्रमांक योजना-२०२२/प्र.क्र.१६३/उद्योग-७, दिनांक ३०/११/२०२२.
५) उद्योग, ऊर्जा व कामगार विभाग, शासन निर्णय क्रमांक योजना-२०२२/प्र.क्र.१६३/उद्योग-७, दिनांक ०३/०२/२०२३.
६) अतिरिक्त उद्योग संचालक, उद्योग संचालनालय, मुंबई यांचे पत्र क्र. उसं/ मुंरोनिका/ सर्व सा. प्रस्ताव/ २०२२-२३/ओ-३५५, दिनांक ०६/०३/२०२३.
प्रस्तावना: राज्यातील शहरी व ग्रामीण क्षेत्रातील सुशिक्षित युवक-युवतींची वाढती संख्या व उद्योग, व्यवसाय क्षेत्रात राज्यात विविध क्षेत्रात स्वयंरोजगार व रोजगाराच्या नवीन संधी उपलब्ध होत आहेत. या स्वयंरोजगार व रोजगाराच्या नवीन संधी विचारात घेऊन उद्योजकतेला चालना देणारी व सर्जनशिलतेला कालानुरूप वाव देणारी -मुख्यमंत्री रोजगार निर्मिती कार्यक्रम (CMEGP) ही सर्वसमावेशक योजना दिनांक ०१/०८/२०१९ च्या शासन निर्णयान्वये कार्यान्वित करण्यात आलेली आहे. त्यानुसार राज्यातील शहरी व ग्रामीण युवक-युवतींना स्वयंरोजगाराच्या विविध संधी उपलब्ध होण्यासाठी व योजनेच्या प्रभावी अंमलबजावणीसाठी राज्यस्तरीय व जिल्हास्तरीय संनियंत्रण समित्या गठीत करण्यात आलेल्या आहेत.
२. मुख्यमंत्री रोजगार निर्मिती कार्यक्रम या योजनेअंतर्गत राज्यातील युवक-युवतींना स्वयंपूर्ण / आत्मनिर्भर बनविण्याकरीता त्यांना स्वयंरोजगार प्रकल्प स्थापित करण्यासाठी राज्य शासनाकडून आर्थिक सहाय्य हे अनुदान स्वरुपात राज्य शासनाच्या अर्थसंकल्पीय तरतुदीतून उपलब्ध करुन देण्यात येईल, असे राज्याच्या औद्योगिक धोरण २०१९ मध्ये नमूद केले आहे. त्यानुसार सदर योजनेअंतर्गत सर्वसाधारण प्रवर्ग व अनुसूचित जमाती प्रवर्गासाठी दिनांक २३/०१/२०२० रोजीच्या शासन निर्णयान्वये नवीन लेखाशिर्ष उघडण्यात आले आहे. तसेच अनुसूचित जाती प्रवर्गासाठी सामाजिक न्याय व विशेष सहाय्य विभागाकडून उद्दीष्टांच्या प्रमाणानुसार तरतूद उपलब्ध करुन देण्यात येते.
३. मुख्यमंत्री रोजगार निर्मिती कार्यक्रम या योजनेची अंमलबजावणी उद्योग विभागाच्या अधिपत्याखालील उद्योग संचालनालयाच्या अंतर्गत कार्यरत जिल्हा उद्योग केंद्र तसेच खादी व ग्रामोद्योग मंडळ यांचेअंतर्गत कार्यरत जिल्हा खादी व ग्रामोद्योग कार्यालय यांच्यामार्फत पूर्णत: ऑनलाईन पद्धतीने करण्यात येत आहे. त्यानुसार सदर योजनेंतर्गत सर्वसाधारण प्रवर्गातील वितरणाकरीता प्रलंबित कर्ज प्रकरणांकरीता आवश्यक मार्जिन मनी रक्कम रुपये २९.७३ कोटी, या योजनेखालील ३१ - सहायक अनुदाने (वेतनेतर) या उद्दीष्टाखाली, वितरणाकरीता उपलब्ध करुन देण्याबाबत, अतिरिक्त उद्योग संचालक, उद्योग संचालनालय यांनी त्यांच्या दिनांक ०६/०३/२०२३ रोजीच्या पत्रान्वये विनंती केली आहे. त्याअनुषंगाने मुख्यमंत्री रोजगार निर्मिती कार्यक्रम या योजनेअंतर्गत सर्वसाधारण प्रवर्गातील मंजूर
# Page 2
शासन निर्णय क्रमांकः मुरोनि-२०२२/प्र.क्र. १६३/ उद्योग-७
प्रलंबित प्रस्तावांकरीता मार्जिन मनी म्हणून आवश्यक राज्य शासनाचे सहभाग अनुदान रुपये २९,७३,००,०००/- सन २०२२-२३ या आर्थिक वर्षामध्ये मंजूर अर्थसंकल्पीय तरतुदीतून वितरीत करण्याची बाब शासनाच्या विचाराधीन होती.
शासन निर्णयः मुख्यमंत्री रोजगार निर्मिती कार्यक्रम या योजनेअंतर्गत सर्वसाधारण प्रवर्गातील मंजूर प्रलंबित प्रस्तावांकरीता मार्जिन मनी म्हणून आवश्यक राज्य शासनाचे सहभाग अनुदान रुपये २९,७३,००,०००/- (रुपये एकोणतीस कोटी त्र्याहत्तर लक्ष फक्त), प्रस्तुत योजनेतील तरतूदीनुसार, वितरीत करण्यास या शासन निर्णयाद्वारे मान्यता देण्यात येत आहे.
२. सदर रक्कम आहरण व संवितरण करावयाचे अधिकार विकास आयुक्त (उद्योग), उद्योग संचालनालय, मुंबई यांच्या कार्यालयातील लेखा अधिकारी यांना देण्यात येत आहेत.
३. वित्त विभागाचा शासन निर्णय क्र. अर्थसं २०२२/ प्र.क्र.४३/ अर्थ-३, दिनांक ०४/०४/२०२२ व त्यासोबतच्या परिशिष्टातील तरतुदीनुसार तसेच त्याअनुषंगाने उद्योग संचालनालयाकडून प्राप्त माहितीनुसार असे प्रमाणित करण्यात येते की, (a) मुख्यमंत्री रोजगार निर्मिती कार्यक्रमाची राज्यामध्ये अंमलबजावणी करणेबाबत शासन निर्णय दिनांक ०१/०८/२०१९ अन्वये शासन निर्णय निर्गमित करण्यात आला असून यामध्ये अर्ज प्रक्रिया व प्रकल्प मंजूरी अंतर्गत करावयाची कार्यवाही, योजनेची अंमलबजावणी यंत्रणा, अनुदान वितरण व विविध मंजूरीस्तव समिती यांची माहिती दिलेली आहे.
b) यापूर्वी सदर योजनेअंतर्गत प्राप्त झालेला निधी प्राधिकृत बँकेत जमा करण्यात येऊन सदर निधी बँकेमार्फत लाभार्थ्यांच्या खात्यात जमा करण्यात येत आहे.
c) यापूर्वी वितरीत केलेल्या ७५ टक्केपेक्षा अधिक निधीचे उपयोगिता प्रमाणपत्र प्राप्त झालेले आहे.
d) वितरीत केलेल्या निधीच्या अनुषंगाने लेखापरीक्षक/ महालेखापाल यांच्याकडून कोणतेही आक्षेप नाहीत.
e) सदर निधी स्वीय प्रपंची लेखा अथवा बँक खात्यात जमा न करता खर्च केला जाणार आहे.
४. सदर योजनेसाठी होणारा खर्च सर्वसाधारण घटकासाठी मागणी क्र. के-७, २८५१- ग्रामोद्योग व लघु उद्योग, १०२ लघु उद्योग, (००) (२५) मुख्यमंत्री रोजगार निर्मिती कार्यक्रम (CMEGP) (२८५१ ६६४५), ३१-सहायक अनुदाने (वेतनेतर) या लेखाशिर्षाखाली खर्ची टाकण्यात यावा व तो सन २०२२-२३ या आर्थिक वर्षात सुधारीत अंदाजाद्वारे मंजूर केलेल्या अर्थसंकल्पीय तरतुदीतून भागविण्यात यावा.
५. हा शासन निर्णय, वित्त विभागाचे शासन परिपत्रक क्र. अर्थसं-२०२२/ प्र.क्र.४३/ अर्थ-३, दिनांक ०४/०४/२०२२ मधील परिच्छेद ३ व त्यासोबतच्या परिशिष्टामधील अटींची पूर्तता होत असल्याने, प्रशासकीय विभागास प्रदान करण्यात आलेल्या अधिकारान्वये निर्गमित करण्यात येत आहे.
# Page 3