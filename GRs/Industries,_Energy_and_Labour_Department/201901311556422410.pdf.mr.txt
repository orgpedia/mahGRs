# Page 1
राज्यातील उच्चदाब उपसा जलसिंचन योजनांना वीज दरात सवलत देण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकिर्ण-२०१६/प्र.क्र. ३८२ / ऊर्जा-५
मादाम कामा रोड, हुतात्मा राजगुरु चौक, मंत्रालय, मुंबई- ४०० ०३२.
दिनांक : ३१ जानेवारी, २०१९.
प्रस्तावना : उद्योग, ऊर्जा व कामगार विभाग शासन निर्णय दिनांक ११.१०.२०१२ नुसार राज्य शासनाकडून कृषीग्राहकांना वीजदरात सवलत देण्यात येते. त्यापोटी होणाऱ्या खर्चाच्या प्रतिपूर्तीसाठी शासनाकडून प्रति युनिट देण्यात येणाऱ्या अनुदानाची मर्यादा कायम ठेवण्यात आली होती. त्यानुसार ऑगस्ट, २०१२ नंतर वीजदरात होणारी वाढ कृषीपंपधारकांनी भरावयाची आहे. त्यामुळे त्यानंतर वीजदरात होणाऱ्या वाढीचा भार ग्राहकांकडून वसूल करण्यात येत आहे.
२. ऑगस्ट, २०१२ पासून उच्चदाब उपसा जलसिंचन योजना ग्राहकांना वीजदर सवलत देण्याकरिता रुपये २.१६ प्रति युनिट शासनामार्फत महावितरण कंपनीस अनुदान देण्यात येते.
महाराष्ट्र विद्युत नियामक आयोगाने महावितरण कंपनीच्या ग्राहकांसाठी जून-२०१५, नोव्हेंबर-२०१६, एप्रिल-२०१७, एप्रिल-२०१८ व सप्टेंबर - २०१८ मध्ये नवीन वीजदर आदेश लागू केले आहेत. सदर वीजदर आदेशानुसार उच्चदाब उपसा जलसिंचन योजना ग्राहकांच्या वीजदरात वाढ झाली. दिनांक २६.०६.२०१५ च्या वीजदर आदेशानुसार उच्चदाब उपसा जलसिंचन ग्राहकाने भरावयाचा वीजदर हा रुपये १.१६ प्रति युनिट इतका होता. याच दराने नोव्हेंबर, २०१६ पासून मार्च, २०२० पर्यंत वीज देयके देण्याबाबत राज्यातील उच्चदाब उपसा जलसिंचन सहकारी संस्थांची मागणी होती. याबाबतचा प्रस्ताव दिनांक २९.०१.२०१९ च्या मंत्रीमंडळ बैठकीत सादर करण्यात आला होता. त्यावर मंत्रिमंडळाने घेतलेल्या निर्णयाच्या अनुषंगाने शासनाने पुढील निर्णय घेतला आहे.
शासन निर्णय
१. राज्यातील उच्चदाब उपसा जलसिंचन योजनांना रुपये १.१६ प्रती युनिट हा सवलतीचा वीजदर दिनांक १ नोव्हेंबर, २०१६ ते मार्च, २०२० पर्यंत कायम ठेवण्यास मान्यता देण्यात येत आहे. यापोटी महावितरण कंपनीवर पडणाऱ्या आर्थिकभाराची प्रतिपूती अंदाजे रुपये १०७.७३ कोटी शासनामार्फत अर्थसहाय्याच्या स्वरुपात महावितरण कंपनीस देण्यास मान्यता देण्यात येत आहे.
२. मार्च, २०२० नंतर सदर सवलतीबाबत ऊर्जा विभागामार्फत आढावा घेण्यात येईल.
३. उपरोक्त निर्णयानुसार महावितरण कंपनीने कार्यवाही करावी व याबाबतचा अहवाल
शासनास सादर करावा.
# Page 2
शासन निर्णय क्रमांकः संकिर्ण-२०१६/प्र.क्र. ३८२/ऊर्जा-५
२. हा शासन निर्णय, वित्त विभागाच्या सहमतीने व त्यांचा अनौ. संदर्भ क्र. २६/१९/व्यय-१६ दिनांक ३१.०१.२०१९ अन्वये निर्गमित करण्यात येत आहे.