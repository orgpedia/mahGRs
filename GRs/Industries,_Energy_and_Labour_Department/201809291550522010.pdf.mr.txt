# Page 1
जिल्हा खनिज प्रतिष्ठान, रत्नागिरी च्या कार्यकारी परिषदेतील (Governing Council) नामनिर्देशित सदस्यांची नियुक्ती करणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. डीएमएफ-०७१७/प्र.क्र.५८/उद्योग-९,
मंत्रालय, मुंबई ४०० ०३२.
दिनांक :- ०१.१०.२०१८.
पहा- १. शासन अधिसुचना क्र. एमडीएफ ६१५/५१/प्र.क्र.३४/ उद्योग-९, दिनांक ०१.०९.२०१६. (महाराष्ट्र शासन राजपत्र, प्रकाशित दिनांक ०७.०९.२०१६.) २. शासन अधिसुचना क्र. एमडीएफ ०६१५/प्र. क्र. ३४/ उद्योग-९, दिनांक ०१.०९.२०१६. (महाराष्ट्र शासन राजपत्र, प्रकाशित दिनांक ०७.०९.२०१६.) प्रस्तावना : खाण मंत्रालय, भारत सरकार यांनी खाण व खनिजे (विकसन व विनियमन) अधिनियम, १९५७ मध्ये सुधारणा करून खाण व खनिजे (विकसन व विनियमन) सुधारणा अधिनियम, २०१५ हा शासन अधिसुचना, दिनांक २७.०३.२०१५ अन्वये अधिसूचित केला आहे.
२. प्रस्तुत खाण व खनिजे (विकसन व विनियमन) सुधारणा अधिनियम, २०१५ मधील कलम ९ (B) मधील तरतुदींनुसार राज्यातील प्रत्येक जिल्ह्यामध्ये खाणबाधित क्षेत्र व व्यक्तींच्या विकासाकरिता जिल्हा खनिज प्रतिष्ठान स्थापन करणे अपेक्षित आहे. सदरील तरतुदींच्या अनुषंगाने दिनांक ०१.०९.२०१६ च्या शासन अधिसुचने अन्वये जिल्हा खनिज प्रतिष्ठानची स्थापना, रचना व कार्यपध्दतीबाबतचे नियम निर्गमित करण्यात आले आहेत.
३. सदर नियमातील तरतुदींच्या अनुषंगाने जिल्हा खनिज प्रतिष्ठान, रत्नागिरी च्या कार्यकारी परिषदेमधील (Governing Council) नामनिर्देशित सदस्यांच्या नियुक्तीकरिता रत्नागिरी जिल्ह्याचे पालक मंत्री तथा अध्यक्ष जिल्हा खनिज प्रतिष्ठान, रत्नागिरी यांच्याकडून शिफारस प्राप्त झाली आहे.
सदर शिफारशींच्या अनुषंगाने जिल्हा खनिज प्रतिष्ठान, रत्नागिरी च्या कार्यकारी परिषदेवरील (Governing Council) नामनिर्देशित सदस्यांच्या नियुक्तीचा प्रस्ताव शासनाच्या विचाराधीन होता.
शासन निर्णय : उपरोक्त वस्तुस्थिती लक्षात घेता शासन अधिसुचना दिनांक ०१.०९.२०१६ च्या तरतुदींच्या अनुषंगाने जिल्हा खनिज प्रतिष्ठान, रत्नागिरी च्या कार्यकारी परिषदेवर (Governing Council) पुढील सदस्यांची नामनिर्देशित सदस्य म्हणून नियुक्ती करण्यास सहमती देण्यात येत आहे.
# Page 2
शासन निर्णय क्रमांकः डीएमएफ-०७१७/प्र.क्र.५८/उद्योग-९,
प्रतिष्ठानचे नाव- जिल्हा खनिज प्रतिष्ठान, रत्नागिरी.
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | सदस्य | पदनाम | नामनिर्देशन / शिफारस |
| ०१ |  | जिल्ह्यातील विधानसभा / विधानपरिषद सदस्यांमधून कमाल ०३ सदस्य | सदस्य | ०१. मा. श्री. सदानंद नारायण चव्हाण. ०२. मा. श्री.उदय रविंद्र सामंत. ०३. मा. श्री.राजन प्रभाकर साळवी. |
| ०२ | जिल्ह्यातील सेवाभावी संस्थांमध्ये कार्यरत व्यक्तींमधून कमाल ०२ सदस्य | सदस्य | ०१. आशिर्वाद प्रशिक्षण संस्था, जानवळे ता. गुहागर यांचे प्रतिनिधी. ०२. जय हनुमान मित्र मंडळ, ओझरवाडी, ता. चिपळूण यांचे प्रतिनिधी. |
| ०३ | जिल्हा खनिज प्रतिष्ठानास अंशदान देणारे संबंधित जिल्ह्यातील खाणपट्टाधारकाचे प्रतिनिधी कमाल ०३ सदस्य | सदस्य | ०१. श्री. प्रमोद वसंतराव सरोदे, इन्फ्रास्ट्रक्चार लॉजिस्टिक, प्रा. लि. मंडणगड जि. रत्नागिरी. ०२. श्री. विजय जनार्दन प्रभू, रा. साळवी स्टॉप, रत्नागिरी. ०३. श्री. अविनाश तुकाराम माने, मिरगुलेवाडी, ता. राजापूर, जि. रत्नागिरी. |
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. उपरोक्त नमूद सदस्यांच्या कार्यकाळाबाबत दिनांक ०१.०९.२०१६ च्या शासन अधिसुचनेतील सर्व तरतुदी लागू राहतील. उपरोक्त नामनिर्देशित सदस्यांची नियुक्ती पुढील ०३ वर्षांकरिता अथवा ते सदर पदावर कार्यरत असतील या पैकी जे अगोदर असेल त्या कालावधीकरिता या शासन निर्णयाच्या दिनांकापासून करण्यात येत आहे.
# Page 3