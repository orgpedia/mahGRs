# Page 1
माथाडी हॉस्पिटल (ट्रस्ट) ची लाभ सर्व माथाडी कामगारांना देणेबाबत तसेच हॉस्पिटलच्या कामकाजाबाबत चौकशी करण्यासाठी गठीत केलेल्या समितीस मुदतवाढ देण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. युडब्ल्युए-२०१८/प्र.क्र.८७०/कामगार-५
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक:३१ जानेवारी, २०२२.
वाचा :- १) शासन निर्णय क्रमांक : युडब्ल्युए-२०१८/प्र.क्र.८७०/कामगार-५, दि.०३.०१.२०१९.
२) शासन निर्णय क्रमांक : युडब्ल्युए-२०१८/प्र.क्र.८७०/कामगार-५, दि.२६.०२.२०१९.
३) शासन निर्णय क्रमांक : युडब्ल्युए-२०१८/प्र.क्र.८७०/कामगार-५, दि.२५.०६.२०१९.
४) शासन निर्णय क्रमांक : युडब्ल्युए-२०१८/प्र.क्र.८७०/कामगार-५, दि.२५.०६.२०२०.
प्रस्तावना : महाराष्ट्र विधानमंडळाच्या सन २०१८ च्या हिवाळी अधिवेशनामध्ये माथाडी हॉस्पिटलच्या कामकाजात अनियमितता बाबत विधानपरिषद लक्षवेधी सूचना उपस्थित करण्यात आली होती. सदर लक्षवेधी सूचना विधानपरिषद सभागृहात चर्चेस घेण्यात आली असता, चर्चेदरम्यान मा.मंत्री (कामगार) यांनी माथाडी हॉस्पिटल (ट्रस्ट) च्या कामकाजाबाबत प्रधान सचिव (कामगार) यांच्या अध्यक्षतेखाली समिती गठीत करुन चौकशी करण्यात येईल असे आश्वासन सन्माननीय विधानपरिषद सदस्य यांनी विचारलेल्या प्रश्नांवर दिलेले आहे. विधानपरिषद सभागृहात देण्यात आलेल्या आश्वासनानुसार पुढील कार्यवाही करण्यासाठी प्रधान सचिव (कामगार) यांच्या अध्यक्षतेखाली संदर्भाधीन दि.०३.०१.२०१९ रोजीच्या शासन निर्णयान्वये समिती गठीत करण्यात आली आहे. सदर समितीने या संदर्भातील अहवाल एक महिन्यात सादर करणे आवश्यक होते. दि.०३.०१.२०१९ रोजीच्या शासन निर्णयान्वये गठीत करण्यात आलेल्या समितीसमोर निश्चित करण्यात आलेली कार्यकक्षा व त्यामधील विषयाचे व्यापक स्वरूप पाहता, समितीला दि.३१.०७.२०१९ पर्यंत कामकाज पूर्ण करण्याकरीता मुदतवाढ देण्यात आली होती. दि.२५.०६.२०२० रोजीच्या शासन निर्णयान्वये सदर समितीस दि.०१.०८.२०१९ ते दि.२६.०२.२०२० व तद्नंतर लगेच दि. २७.०२.२०२० ते दि.३०.०९.२०२० अखेरपर्यंत कामकाज पूर्ण करण्याकरीता मुदतवाढ देण्यात आली होती. तद्नंतर उद्भवलेल्या कोवीड-१९ च्या प्रादुर्भावाच्या परिस्थितीमुळे समितीची बैठक होवू शकली नाही आणि समितीला अहवाल सादर करणे शक्य झालेली नाही. समितीच्या दि.१२.०१.२०२२ रोजी झालेल्या बैठकीत समितीला कामकाज पूर्ततेसाठी मुदतवाढ घेणे आवश्यक असल्याबाबत चर्चा झाली. सदर समितीस चौकशीचे कामकाज पूर्ण करुन अहवाल सादर करण्याकरीता मुदतवाढ देण्याची बाब शासनाच्या विचाराधीन होती.
शासन निर्णय : माथाडी हॉस्पिटल (ट्रस्ट) चे लाभ सर्व माथाडी कामगारांना देणेबाबत तसेच हॉस्पिटलच्या कामकाजाबाबत चौकशी करण्यासाठी दि.०३.०१.२०१९ रोजीच्या शासन निर्णयान्वये प्रधान सचिव (कामगार) यांच्या अध्यक्षतेखाली गठीत केलेल्या समितीच्या दि.१२.०१.२०२२ रोजी झालेल्या बैठकीत घेण्यात आलेला निर्णय विचारात घेवून या प्रकरणी चौकशी करुन अहवाल सादर करण्यासाठी सदर समितीला यापुढे सहा महिन्याची मुदतवाढ देण्यात येत आहे.
# Page 2
शासन निर्णय क्रमांकः युडब्ल्युए-२०१८/प्र.क्र.८७०/कामगार-५
# Page 3