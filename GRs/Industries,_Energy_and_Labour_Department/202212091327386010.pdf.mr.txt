# Page 1
जिल्हा खनिज प्रतिष्ठान, सांगली अंतर्गत नियामक परिषदेवरील सदस्यांच्या नियुक्तीबाबत...
महाराष्ट्र शासन
उद्योग, ऊर्जा व कामगार विभाग
शासन निर्णय क्र. डीएमएफ-१२२२/प्र.क्र.८३ / उद्योग-९,
मंत्रालय, मुंबई ४०० ०३२.
दिनांक: ०९ डिसेंबर, २०२२
पहा १. शासन अधिसुचना क्र.एमडीएफ-०६१५/प्र.क्र.३४/उद्योग-९, दि.०१.०९.२०१६ २. केंद्रिय खाण मंत्रालय, भारत सरकार याचे पत्र क्र.F.No.७/९/२०२१-M.IV, दि. २३.०४.२०२१ ३. शासन अधिसूचना क्र.डीएमएफ-०६२१/प्र.क्र.५७/उद्योग-९, दि.०६.१२.२०२१ ४. प्रधानमंत्री खनिज क्षेत्र कल्याण योजनेच्या अनुषंगाने सुधारीत मार्गदर्शक सूचना, शासन निर्णय क्र. डीएमएफ-०६२१/प्र.क्र.५७/दि.२१.११.२०२२ ५. जिल्हा खनिज प्रतिष्ठानच्या अनुषंगाने गठित राज्यस्तरीय सनियंत्रण समिती, शासन निर्णय क्र.डीएमएफ-०६२१/प्र.क्र.५७/ दि.२१.११.२०२२ ६. आपले पत्र क्र. मह ३/खनिज/आरआर/१६८२/२०२२,दि.०५.१२.२०२२
प्रस्तावना:
खाण मंत्रालय, भारत सरकार यांनी खाण व खनिजे (विकसन व विनियमन) अधिनियम, १९५७ मध्ये सुधारणा करून खाण व खनिजे (विकसन व विनियमन) सुधारणा अधिनियम, २०१५ हा शासन अधिसुचना, दिनांक २७.०३.२०१५ अन्वये अधिसूचित केला आहे.
२. प्रस्तुत खाण व खनिजे (विकसन व विनियमन) सुधारणा अधिनियम, २०१५ च्या कलम ९ (B) मधील तरतुदींनुसार राज्यातील प्रत्येक जिल्ह्यामध्ये खाणबाधित क्षेत्र व व्यक्तींच्या विकासाकरिता जिल्हा खनिज प्रतिष्ठान स्थापन करणे अपेक्षित आहे. सदर तरतुदीस अनुसरून उद्योग, ऊर्जा व कामगार विभाग, शासन अधिसूचना दि.०१ सप्टेंबर २०१६ अन्वये राज्यात जिल्हा खनिज प्रतिष्ठानची स्थापना, रचना व कार्यपध्दती याबाबत नियम विहित करण्यात आले होते.
३. तथापि, केंद्रिय खाण मंत्रालय, भारत सरकार यांनी संदर्भाधीन क्र.२ येथील दि.२३.०४.२०२१ रोजीच्या आदेशान्वये खाण व खनिजे (विकसन व विनियमन) सुधारणा अधिनियम, २०१५ च्या कलम ९ (B) मधील उपकलम ३ येथे नमूद नियामक परिषद आणि व्यवस्थापकिय समितीच्या संरचनेमध्ये सुधारणा करण्याबाबत आदेशित केले होते, त्यानुसार जिल्हा खनिज प्रतिष्ठान अंतर्गत नियामक परिषद आणि व्यवस्थापकिय समितीच्या संरचनेमध्ये संदर्भाधीन क्र.३ येथील दि.०६.१२.२०२१ रोजीच्या शासन अधिसूचनेन्वये सुधारणा करण्यात आली आहे.
# Page 2
शासन निर्णय क्रमांकः डीएमएफ-१२२२/प्र.क्र.८३/उद्योग-९
४. उद्योग, ऊर्जा व कामगार विभाग, शासन अधिसूचना दि.०६.१२.२०२१ मधील तरतुदीस अनुसरून जिल्हा खनिज प्रतिष्ठान, सांगली अंतर्गत नियामक परिषद (Governing Council) आणि व्यवस्थापकिय समिती (Managing Committee) यावरील पदसिध्द/नामनिर्देशित सदस्यांच्या नियुक्तीकरिता जिल्हाधिकारी तथा पदसिध्द अध्यक्ष, नियामक परिषद, सांगली यांनी संदर्भाधीन क्र. ६ येथील दि.०५.१२.२०२२ रोजीच्या पत्रान्वये शासनास प्रस्ताव सादर केला आहे. जिल्हाधिकारी कार्यालय, सांगली यांनी शासनास सादर केलेल्या प्रस्तावाच्या अनुषंगाने जिल्हा खनिज प्रतिष्ठान, सांगली अंतर्गत नियामक परिषद (Governing Council) आणि व्यवस्थापकिय समिती (Managing Committee) यावरील पदसिध्द / नामनिर्देशित सदस्यांच्या नियुक्तीचा प्रस्ताव शासनाच्या विचाराधीन होता.
शासन निर्णय : ५. उद्योग, ऊर्जा व कामगार विभाग, शासन अधिसूचना दि.०१.०९.२०१६ मधील परिच्छेद क्र. ४ येथे नमुद केलेनूसार जिल्हा खनिज प्रतिष्ठान हे नियामक परिषद, व्यवस्थापन समिती व राज्यस्तरीय सनियंत्रण समितीचे बनलेले असेल.
६. उद्योग, ऊर्जा व कामगार विभाग, शासन अधिसूचना दि.०६.१२.२०२१ मधील तरतुदीस अनुसरून जिल्हा खनिज प्रतिष्ठान, सांगली अंतर्गत नियामक परिषद (Governing Council) आणि व्यवस्थापकिय समिती (Managing Committee) यावरील पदसिध्द / नामनिर्देशित सदस्यांच्या
नियुक्तीकरिता जिल्हाधिकारी, सांगली यांनी शासनास सादर केलेल्या प्रस्तावास शासन मान्यता देण्यात येत आहे, त्यानुसार जिल्हा खनिज प्रतिष्ठान सांगली अंतर्गत “नियामक परिषदेची” संरचना खालीलप्रमाणे राहील :
----------------------------------------------------------------------
| अ. क्र. | नाव/ पदनाम | कार्यालय / प्रतिनिधीत्व | पदनाम |
| १ | जिल्हाधिकारी, सांगली | जिल्हाधिकारी कार्यालय, सांगली | पदसिध्द अध्यक्ष |
| २ | श्री.संजय (काका) पाटील | मा.लोकसभा सदस्य, सांगली | सदस्य |
| ३ | श्री.धैर्यशिल माने | मा.लोकसभा सदस्य, हातकंणगले | सदस्य |
| ४ | श्री.सुरेश (भाऊ)खाडे | मा.विधानसभा सदस्य, मिरज | सदस्य |
| ५ | श्री. सुधीरदादा गाडगीळ | मा. विधानसभा सदस्य, सांगली | सदस्य |
| ६ | श्री.अनिल (भाऊ) बाबर | मा.विधानसभा सदस्य, आटपाडी-खानापूर | सदस्य |
| ७ | श्री.जयंतराव पाटील | मा.विधानसभा सदस्य, इस्लामपूर-वाळवा | सदस्य |
----------------------------------------------------------------------
पृष्ठ ४ पैकी २
# Page 3
शासन निर्णय क्रमांकः डीएमएफ-१२२२/प्र.क्र.८३ / उद्योग-९
-----------------------------------------------------------------------------------------------------------------------------------------------------------------------------------------------------------------------------------------
| ८ | श्रीमती सुमन (ताई) पाटील | मा. विधानसभा सदस्य, तासगाव- कवठेमहांकाळ | सदस्य |
| ९ | डॉ. विश्वजीत कदम | मा. विधानसभा सदस्य, कडेगाव-पलूस | सदस्य |
| १०  |   |  | श्री.मानसिंगराव नाईक | मा.विधानसभा सदस्य,शिराळा | सदस्य |
| ११  |  | श्री.विक्रमसिंह सावंत | मा. विधानसभा सदस्य, जत | सदस्य |
| १२  |  | मुख्य कार्यकारी अधिकारी | जिल्हा परिषद, सांगली | सदस्य |
| १३ | महानगरपालिका/नगरपालिका/ नगरपरिषद यांचे हद्दित खाण बाधित क्षेत्र असल्यास सदर स्थानिक स्वराज्य संस्थेचे प्रशासकिय प्रमुख | सांगली जिल्हयातील खाण बाधित क्षेत्र असलेल्या संबंधीत स्थानिक स्वराज्य संस्थेचे प्रशासकिय प्रमुख | पदसिध्द सदस्य |
| १४  |  | जिल्हा व्यवसाय व प्रशिक्षण अधिकारी | सांगली | पदसिध्द सदस्य |
| १५ | जिल्हा आदिवासी विकास अधिकारी | एकात्मिक आदिवासी विभाग कार्यालय, सांगली | पदसिध्द सदस्य |
| १६  |  | जिल्हा आरोग्य अधिकारी | सांगली | पदसिध्द सदस्य |
| १७  |  | कार्यकारी अभियंता | जिल्हा परिषद, सांगली | पदसिध्द सदस्य |
| १८ | जिल्हा महिला व बालविकास अधिकारी | सांगली | पदसिध्द सदस्य |
| १९ | महाव्यवस्थापक जिल्हा उद्योग, केंद्र | जिल्हा उद्योग केंद्र, सांगली | पदसिध्द सदस्य |
| २० | प्रदूषण नियंत्रण मंडळाचा एक प्रतिनिधी | सांगली | पदसिध्द सदस्य |
| २१ | जिल्हा खनिकर्म अधिकारी | जिल्हाधिकारी कार्यालय, सांगली | सदस्य सचिव |
-----------------------------------------------------------------------------------------------------------------------------------------------------------------------------------------------------------------------------------------
७. उपरोक्त नमुद जिल्हा खनिज प्रतिष्ठान अंतर्गत नियामक परिषदेवरील पदसिध्द / नामनिर्देशीत सदस्यांचा कार्यकाळ हा संबंधीत सदस्य हे जोपर्यंत लोकप्रतिनिधी (लोकसभा सदस्य अथवा विधानसभा सदस्य) म्हणून कार्यरत आहेत, तोपर्यंत राहील. संबंधीत लोकप्रतिनिधींचा लोकसभा सदस्य अथवा विधानसभा सदस्य म्हणून असलेला कार्यकाळ संपुष्ठात आल्यानंतर त्यांचे नियामक परिषदेवरील सदस्यत्व देखील आपोआप संपुष्टात येईल. तसेच शासन अधिसूचना
पृष्ठ ४ पैकी ३
# Page 4
शासन निर्णय क्रमांकः डीएमएफ-१२२२/प्र.क्र.८३ / उद्योग-९
दिनांक ०६.१२.२०२१ मधील परि क्र. ३ अन्वये सुधारीत करण्यात आलेल्या महाराष्ट्र जिल्हा खनिज प्रतिष्ठान (प्रन्यास) नियम, (प्रथम सुधारणा) २०२१ च्या नियम (३अ) नुसार विहित केल्याप्रमाणे जिल्हा खनिज प्रतिष्ठान, सांगली अंतर्गत व्यवस्थापकिय समितीची संरचना राहील.
८. जिल्हा खनिज प्रतिष्ठान अंतर्गत नियामक परिषदेवरील जिल्हयातील सेवाभावी संस्थेचे प्रतिनिधी व खाणपट्टाधारकांचे प्रतिनिधी यांचा कार्यकाळ जास्तीत-जास्त तीन वर्ष इतका राहील.
९. प्रधानमंत्री खनिज क्षेत्र कल्याण योजनेच्या व्याप्तीमधील अनेक घटक शासनाच्या विविध विभागांशी व विकास योजनांशी संलग्न आहेत. त्यामुळे या अंतर्गत हाती घ्यावयाची कामे संबंधित विभागांनीही नियोजित केलेली असू शकतात. सार्वजनिक संसाधनांचा व निधीचा वापर करताना द्विरूक्ती व अपवय टाळणे, अग्रक्रम ठरविणे आणि आंतरविभागीय समन्वय राखणे आवश्यक आहे.
यास्तव प्रधानमंत्री खनिज क्षेत्र कल्याण योजनेअंतर्गत नियामक परिषदेद्वारे हाती घ्यावयाची सर्व कामे मंजूरीपुर्वी राज्यस्तरीय संनियत्रण समितीच्या निदर्शनास आणण्याची दक्षता घेण्यात यावी.