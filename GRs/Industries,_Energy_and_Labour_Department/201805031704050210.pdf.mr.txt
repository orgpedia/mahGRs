# Page 1
सन २०१६ या वर्षी पिकांचे नुकसान होऊ नये याकरिता कृषिपंपाना १२ तासांचा थ्री फेज वीज पुरवठा केलेल्या कार्यवाहीस मान्यता देण्याबाबत व महावितरण कंपनीस अनुदान देणेबाबत
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकिर्ण-२०१६/प्र.क्र.३६५/ऊर्जा-५
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : ३ मे, २०१८
संदर्भ :- उद्योग, ऊर्जा व कामगार विभाग शासन निर्णय क्रमांक : संकिर्ण-२०१६/प्र.क्र.३६५/ऊर्जा-५, दि. ५ जानेवारी, २०१८
शासन निर्णय :
सन २०१६-१७ मध्ये पावसाळ्याच्या कालावधीत माहे ऑगस्ट २०१६ मध्ये पावसाने दडी मारल्यामुळे राज्यातील उभी पिके करपून जाऊ नये यासाठी उपयुक्त पाणीसाठ्याचा शेती सिंचनासाठी वेळेत वापर होण्याच्या दृष्टीने राज्यातील विविध भागातील लोकप्रतिनिधी व शेतकऱ्यांची मागणी विचारात घेऊन, राज्यातील पीक परिस्थितीनुसार कृषीपंपाना १२ तास थ्री फेज अतिरिक्त वीजेचा पुरवठा देण्याची कार्यवाही महावितरण कंपनीमार्फत करण्यात आली होती. सदर कार्यवाहीस मान्यता देण्याबाबत व महावितरण कंपनीस अनुदान देण्याबाबत उपरोक्त दि.५.१.२०१८ च्या शासन निर्णयान्वये आदेश निर्गमित करण्यात आले आहेत. सदर आदेशातील क्र. २ अनुसार सदर कालावधीतील वाढीव वीज पुरवठ्यासाठी महावितरण कंपनीस आलेल्या अतिरिक्त रू. ११५४.०३ कोटी या रकमेची प्रतिपूर्ती करण्यासाठी महावितरण कंपनीस कर्जरूपाने निधी उभारण्याची परवानगी देण्यात आलेली होती. तसेच सदर कर्जावरील परतफेडीसाठी व व्याजाच्या रकमेसाठी महावितरण कंपनीस राज्य शासनामार्फत निधी उपलब्ध करून देण्याचा निर्णय घेण्यात आला होता. परंतु सद्य:स्थितीत वित्तीय संस्थांकडून खुल्या बाजारातील कर्ज उभारण्यासाठी व्याजाचे दर अधिक असल्याने व सदर कर्जाचा व त्यावरील व्याजाच्या रकमेचा मोठ्या प्रमाणात शासनावर बोजा पडणार असल्याने, महावितरण कंपनीस आलेला अतिरिक्त खर्च रू.११५४.०३ कोटी या रकमेची प्रतिपूर्ती, महावितरण कंपनीस अनुदान स्वरूपात करण्याचा निर्णय शासनाने घेतला आहे. सदर निर्णयाच्या अनुषंगाने महावितरण कंपनीने शासनास प्रस्ताव सादर करावा.
२. हा शासन निर्णय, वित्त विभागाच्या सहमतीने व त्यांचा अनौ. संदर्भ क्र.११५/१८/व्यय-१६, दि. ०२.०५.२०१८ अन्वये निर्गमित करण्यात येत आहे.
# Page 2
शासन निर्णय क्रमांकः संकिर्ण-२०१६/प्र.क्र.३६५/ऊर्जा-५