# Page 1
राज्यातील शेतमजुरांसाठी व कृषी क्षेत्रात कार्यरत
असलेल्या असंघटित कामगारांसाठी विविध
कल्याणकारी योजना राबविण्यासाठी व निधीचा स्त्रोत
निश्चित करुन शासनास शिफारशी करण्यासाठी
समिती स्थापन करण्याबाबत.
महाराष्ट्र शासन
उद्योग, ऊर्जा, कामगार व खनिकर्म विभाग,
शासन निर्णय क्रमांक-बैठक-११२५/प्र.क्र.५३/कामगार-७अ
हुतात्मा राजगुरू चौक, मादाम कामा मार्ग, मंत्रालय, मुंबई-४०० ०३२
दिनांक :- २३ एप्रिल, २०२५.
प्रस्तावना-
राज्यात विविध उद्योग/व्यवसाय क्षेत्रात फार मोठया प्रमाणात असंघटित कामगार कार्यरत
आहेत. लेबर ब्युरो ऑफ चंदिगढ यांनी जाहिर केलेल्या सवेक्षणानुसार महाराष्ट्र राज्यात तीन कोटी
सत्तर लाख असंघटित कामगार आहेत. या असंघटित कामगारांना मुख्य प्रवाहामध्ये आणण्याचे उदिष्ट्ट
पूर्ण करण्याकरिता असंघटित कामगार सामाजिक सुरक्षा अधिनियम-२००८ व असंघटित कामगार
सामाजिक सुरक्षा संहिता-२०२० केंद्र शासनाने लागू केलेली आहे. केंद्र शासनाने असंघटित
कामगारांचा राष्ट्रीय डेटाबेस तयार करण्याचा निर्णय घेतला असून, असंघटित कामगारांची नोंदणी
करण्याकरिता सन २०२१ रोजी ई-श्रम पोर्टल सुरु करण्यात आले आहे. विविध उद्योग/व्यवसाय
क्षेत्रातील असंघटित कामगारांना ई-श्रम पोर्टलवर सद्यस्थितीत नोंदणी करता येते. राज्यात सातत्याने
वाढत्या नागरीकरणामुळे व ई-कॉमर्स क्षेत्रामुळे असंघटित क्षेत्रातील कामगारांची सातत्याने वाढ होत
आहे.
सदर घटकांकरिता विविध उद्योग/व्यवसाय क्षेत्रातील ३९ क्षेत्रे निश्चित करुन ३४० प्रकारच्या
कामांची निश्चिती करण्यात आली व सदर घटकासांठी सामाजिक सुरक्षा म्हणून कल्याणकारी योजना
राबविण्याच्या दृष्ट्टीने ३९ आभासी मंडळे (Virtual Boards) स्थापन करण्यास दि. ०६.०७.२०२३
रोजीच्या शासन निर्णयान्वये मान्यता देण्यात आली आहे. यात शेतमजुर व कृषी संलग्न क्षेत्रात काम
करणा-या कामगारांचा देखील समावेश आहे. ई-श्रम पोर्टलवर सद्यस्थितीत शेतमजुर व कृषी क्षेत्रात
कार्यरत असलेले ९५ लाख कामगार नोंदीत आहेत.
सदर असंघटित घटकांसाठी विविध कल्याणकारी योजनांची शिफारस करण्याबाबत व नियामक
बाबींच्या अनुषंगाने धोरण तयार करण्यासाठी तसेच निधीचा स्त्रोत निश्चित करण्यासाठी समिती स्थापन
करण्याची बाब शासनाच्या विचाराधीन होती.
शासन निर्णय:
असंघटित क्षेत्रातील शेतमजुर व कृषी क्षेत्राशी संलग्नीत असलेल्या कामगारांसाठी सामाजिक
सुरक्षा म्हणून कल्याणकारी योजना राबवण्याबाबत शासनास शिफारशी करण्याकरिता व कल्याणकारी
# Page 2
शासन निर्णय क्रमांकः बैठक-११२५/प्र.क्र.५३/कामगार-७अ
योजनांसाठी निधीचा स्त्रोत निश्चित करण्यासाठी प्रधान सचिव (कामगार) यांच्या अध्यक्षतेखाली
खालीलप्रमाणे समिती गठीत करण्यात येत आहे.
-------------------------------------------------------------------------
| १ | प्रधान सचिव (कामगार) | अध्यक्ष |
| २ | प्रधान सचिव (सहकार) | सदस्य |
| ३ | प्रधान सचिव (कृषी) | सदस्य |
| ४ | प्रधान सचिव/सचिव (रोहयो) | सदस्य |
| ५ | विकास आयुक्त (असंघटित कामगार) | सदस्य |
| ६ | आयुक्त (कृषी) | सदस्य |
| ७ | आयुक्त (कामगार) | सदस्य |
| ८ | श्री. संतोष कराड, उपसचिव (कृषी) | सदस्य |
| ९ | उपसचिव, कामगार-७ अ | सदस्य सचिव |
| १० | व्यवस्थापकीय संचालक, गोपिनाथ मुंडे उसतोड कामगार महामंडळ, पुणे. | सदस्य |
| ११ | श्री. राजी नायर, संयुक्त राष्ट्र बालनिधी (युनिसेफ). | सदस्य |
| १२ | श्रीमती अल्पा वोरा, संयुक्त राष्ट्र बालनिधी (युनिसेफ). | सदस्य |
| १३ | टाटा सामाजिक विज्ञान संस्था, मुंबई यांचे प्रतिनिधी | सदस्य |
| १४ | गोखले राज्यशास्त्र व अर्थशास्त्र संस्था, पुणे यांचे प्रतिनिधी | सदस्य |
-------------------------------------------------------------------------
सदर समितीची कार्यकक्षा खालीलप्रमाणे राहील :-
१. ई-श्रम पोर्टलवर नोंदीत असलेल्या असंघटित क्षेत्रातील कामगारांना सद्यस्थितीत मिळणा-या
केंद्रशासनाच्या योजनांचा लाभ, त्यांची संख्या, डेटा निश्चित करणे व राज्यशासनामार्फत लागू
करावयाच्या योजनांसंदर्भात शिफारस करणे तसेच सामाईक व वेगवेगळया योजना अभ्यासून (व्दिरुक्ती
टाळण्यासाठी) शिफारस करणे.
२. शेतमजुर व कृषी क्षेत्राशी संलग्नीत असलेल्या कामगारांचे निकष ठरविणे.
३. राज्यात शेतमजुर व कृषी क्षेत्राशी संलग्नीत असलेल्या क्षेत्रात लाखो असंघटित कामगार कार्यरत
आहेत. सद्यस्थितीत सदर कामगार असंघटित क्षेत्रातील असल्याने कुठल्याही प्रचलित कामगार
कायद्यांच्या कक्षेत येत नाहीत. त्यांच्या समस्यांचा अभ्यास करुन त्या संदर्भात शेतमजुर व कृषी
क्षेत्रातील असंघटित कामगारांसाठी सामाजिक सुरक्षा म्हणुन योजनांची शासनास शिफारस करणे
तसेच कल्याणकारी योजनांसाठी निधीचा स्त्रोत निश्चित करणे.
४. केंद्र शासनाच्या योजना/ सुचनांच्या अनुषंगाने या क्षेत्रातील तज्ञ व्यक्तींशी चर्चा करुन तसेच
सदर विषयी इतर राज्यांनी तयार केलेल्या धोरणांचा अभ्यास करुन त्या संदर्भात अहवाल तयार करणे.
पृष्ट्ठ ४ पैकी २
# Page 3
शासन निर्णय क्रमांकः बैठक-११२५/प्र.क्र.५३/कामगार-७अ
५. असंघटित कामगारांसाठी दि. ०६.०७.२०२३ रोजीच्या शासन निर्णयान्वये उद्योग/व्यवसाय निहाय
३९ आभासी मंडळे (Virtual Boards) स्थापन करण्यात आलेली आहेत त्या बाबतीत एकच महामंडळ
असावे किंवा कार्यपध्दती कशा प्रकारची असावी ? या बाबत अभ्यास करणे.
६. निधीचा स्त्रोत निश्चित करुन त्याबाबतची शिफारस करणे.
७. समितीने वरीलप्रमाणे अहवाल तयार करुन तो १ महिन्याच्या कालावधीत शासनास सादर
करावा.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4