# Page 1
महाराष्ट्र औद्योगिक विकास महामंडळाच्या खंडाळा औद्योगिक क्षेत्र टप्पा क्र. २ करीता संपादित क्षेत्रातील निरा देवघर प्रकल्पग्रस्तांना पर्यायी जमीन देण्याबाबत..
BAM
महाराष्ट्र शासन
उद्योग, ऊर्जा व कामगार विभाग
शासन निर्णय क्र. आयडीसी २०१७/प्र.क्र.१४५/उद्योग-१४
मंत्रालय, मादाम कामा रोड, हुतात्मा राजगुरु चौक, मुंबई-३२.
दिनांक १ जुन २०२१.
वाचा : १) उपविभागीय अधिकारी वाई यांचे पत्र क्र. एमआयडीसी/कावि/१४६/१७, दि.३०.६.२०१७.
२) महामंडळाचे पत्र क्र. मऔविम/व्य. (भूसंपादन)/बी ०९४५९. दि. ३०.७.२०१८.
प्रस्तावना: महाराष्ट्र औद्योगिक विकास महामंडळाचे खंडाळा औद्योगिक क्षेत्र टप्पा क्र. २ करीता संपादित
करण्यात येत असलेल्या क्षेत्रामध्ये निरा देवघर प्रकल्पग्रस्त साळव गावाकरीता पर्यायी शेतजमीन म्हणून जिल्हाधिकारी सातारा यांनी आरक्षित व विखुरलेल्या स्वरुपात यापूर्वी वाटप केलेले आहे. या क्षेत्रामध्ये महामंडळाचे भूसंपादन सुरु असल्याने महामंडळाच्या औद्योगिक क्षेत्राच्या सलगतेसाठी आवश्यक असलेल्या तथापि महामंडळास ताबा प्राप्त न झालेले प्रकल्पग्रस्तांचे २२.७३ हे. आर क्षेत्राच्या बदलात
पर्यायी क्षेत्र महाराष्ट्र औद्योगिक विकास अधिनियम १९६१ चे प्रकरण ७ मधील तरतुदीअंतर्गत कलम ४३-१ अ (३) नुसार महामंडळाकडून उपलब्ध करुन देण्यास जिल्हाधिकारी सातारा यांच्याकडे वाटपासाठी वर्ग करण्याचे प्रस्तावित होते. या कलमाच्या तरतूदीनुसार महामंडळाच्या स्वाधीन करण्यात आलेल्या कोणत्याही जमिनीची राज्य शासनास आवश्यकता भासली तर आपसात संमतीने ठरविण्यात येईल, अशा अटींवर व शर्तीवर महामंडळ ती जमिन परत राज्य शासनास स्वाधीन करील, अशी तरतूद असल्याने त्यास मान्यता देऊन प्रकल्पग्रस्तांना उपजिविकेसाठी त्यांच्या संपादित केलेल्या जमीनीच्या बदल्यात पर्यायी शेत जमीनी देण्याची बाब शासनाच्या विचाराधीन होती. त्यास शासनाने मान्यता देऊन
शासनाने पुढील प्रमाणे निर्णय घेतला आहे.
शासन निर्णय महाराष्ट्र औद्योगिक विकास महामंडळाच्या खंडाळा औद्योगिक क्षेत्र टप्पा क्र. २ करीता संपादित
क्षेत्रामधील निरा देवघर प्रकल्पग्रस्त साळव गावाकरीता पर्यायी शेतजमीन म्हणून जिल्हाधिकारी सातारा
यांनी आरक्षित केलेल्या व विखुरलेल्या स्वरुपात यापूर्वी वाटप केलेले आहे. सदरचे क्षेत्र महामंडळास
सलगतेसाठी आवश्यक आहे. तथापि ताबा प्राप्त न झालेले प्रकल्पग्रस्तांचे एकूण २२.७३ हे.आर क्षेत्र म.
औ. वि. महामंडळाच्या ताब्यातील पर्यायी क्षेत्र उपलब्ध करुन देण्यास महाराष्ट्र औद्योगिक विकास
# Page 2
शासन निर्णय क्रमांक: आयडीसी २०१७/प्र.क्र.१४५/उद्योग-१४
अधिनियम १९६१ चे प्रकरण ७ मधील तरतुदीअंतर्गत कलम ४३-१ अ (३) नुसार जिल्हाधिकारी यांच्याकडे
वर्ग करण्यास पुढील अटीच्या अधीन राहून शासन मान्यता देण्यात येत आहे.
१ सदर पर्यायी जमीन विनामोबदला बदली जमीन म्हणून वाटप करावयाच्या आहेत. व सदरहू
जमीनीकरीता वापर शेती वा पर्यायी शेती संलग्न उद्योग या करीता करावयाचा आहे.
२. ज्या प्रकल्पग्रस्तांना नुकसान भरपाई स्विकारली आहे, अशा प्रकल्पग्रस्तांची संमती आहे असे
गृहीत धरुन त्याचा पर्यायी जमीनीकरीता विचार करण्यात येऊ नये.
३. पर्यायी वाटप करावयाची जमीनीचा मालकी हक्क हा शासनाचाच राहणार असलयाने, त्यांच्या
शेती व्यवसायाविषयी शासकीय विविध योजनाचा लाभ घेण्याकरीता महसूली अभिलेखातील
इतर हक्कामध्ये त्या प्रकल्पग्रस्त शेतकऱ्यांची नोद त्या शेतकऱ्यांचा स्वता:/ वाली / वारस यांची
खातरजमा करुनच करावी, व त्या शेतक-यांना शासनाच्या सर्व विभागांनी इतर पात्रता
तपासणीच्या अधीन राहून शेती संबंधीत विविध योजनामध्ये त्यांना पात्र ठरविण्यात यावे.
४. पर्यायी जमीन वाटप करण्यापूर्वी प्रकल्पग्रस्तांच्या जमीनी ज्या महाराष्ट्र औद्योगिक विकास
महामंडळास सलगतेसाठी आवश्यक आहेत, अशा जमीनीची संपादन कार्यवाही विना मोबदला
पुर्ण करुन ताबा म. औ. वि. महामंडळास सोपविण्यात यावा.