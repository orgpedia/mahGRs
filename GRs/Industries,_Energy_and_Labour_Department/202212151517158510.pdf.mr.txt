# Page 1
राज्यातील विविध माथाडी मंडळ / सुरक्षा रक्षक मंडळांमध्ये अनुकंपा तत्त्वावर कर्मचारी नियुक्तीबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. संकिर्ण-२०२१/प्र.क्र.१०९/कामगार-५
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : १५ डिसेंबर, २०२२.
वाचा -: १) शासन निर्णय क्रमांक : युडब्ल्यूए-१५११/प्र.क्र.२७३२/कामगार-५ दि. १८.०४.२०१३ २) शासन निर्णय क्रमांक: संकिर्ण-२०२१/प्र.क्र.१०९/कामगार-५, दि.१८.०५.२०२१ ३) सामान्य प्रशासन विभाग, शासन निर्णय क्रमांक: अकंपा१२१७/प्र.क्र १०२/आठ दि.२१.०९.२०१७ ४) कामगार आयुक्तालयाचे क्र.माथाडी/अनुकंपा/प्रस्ताव/२०२२/कार्या-१४/११५ दि.१३.०७.२०२२ चे पत्र.
प्रस्तावना : राज्यातील विविध माथाडी व सुरक्षा रक्षक मंडळामध्ये अनुकंपा तत्वावरील नियुक्त्या करताना धोरणात्मक सारखेपणा कायम राहण्यासाठी तसेच अनुकंपा तत्वावरील नियुक्त्या करताना होणारा विलंब टाळण्यासाठी संदर्भाधीन दिनांक १८.०५.२०२१ रोजीच्या शासन निर्णयामध्ये बदल करण्याबाबत शासनाच्या विचाराधीन होते.
याबाबत कामगार आयुक्तालयाचे वाचा क्र. ४ मध्ये नमूद केलेले दि.१३.०७.२०२२ चे पत्र प्राप्त झालेले आहे.
शासन निर्णय : : राज्यातील विविध माथाडी व सुरक्षा रक्षक मंडळामध्ये अनुकंपा तत्त्वावर कर्मचारी नियुक्तीबाबत विभागाच्या वाचा क्र. २ येथील दिनांक १८.०५.२०२१ रोजीच्या शासन निर्णयान्वये नियुक्तीचे प्रस्ताव शासनाची पूर्वमान्यता घेऊन अंतिम करण्यात यावे असा निर्णय घेण्यात आला होता. तथापी, अनुकंपा तत्वावरील नियुक्त्या करताना होणारा विलंब टाळण्यासाठी कर्मचारी दिवंगत झाल्यापासून एका वर्षापर्यंतचे अनुकंपा तत्त्वावरील नियुक्तीचे प्रस्ताव पूर्व मान्यतेसाठी शासनास न पाठवता वाचा क्र. १ येथील दिनांक १८.०४.२०१३ रोजीचा शासन निर्णय व सामान्य प्रशासन विभागाच्या प्रचलित धोरणानुसार व विहित कार्यपध्दतीनुसार प्रस्ताव अंतिम करण्यात यावेत.