# Page 1
पवन ऊर्जा प्रकल्पाच्या अवजड यंत्रसामुग्रीमुळे नादुरूस्त झालेल्या सार्वजनिक बांधकाम विभाग/जिल्हा परिषद यांच्या अखत्यारीतील इतर जिल्हा मार्ग (इजिमा) आणि ग्रामीण मार्ग (ग्रामा) यांच्या दुरूस्तीबाबत हरित ऊर्जा निधीतून निधी उपलब्ध करून देण्याची तरतूद रद्द करण्याबाबत.
महाराष्ट्र शासन
उद्योग, उर्जा व कामगार विभाग,
शासन निर्णय क्रमांक : पवन-२०१८/प्र.क्र.५०१/उर्जा-७
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : १३ मार्च, २०१९
वाचा:- १. शासन निर्णय, उद्योग, उर्जा व कामगार विभाग, क्र. पवन २००४/प्र.क्र.१२७४/ऊर्जा-७, दि. २६/०२/२००४ २. महाराष्ट्र विजेच्या विक्रीवरील कर (सुधारणा) अधिनियम, २००४, दि. ०५/०४/२००४ ३. शासन निर्णय, उद्योग, उर्जा व कामगार विभाग, क्र. पवन २००९/प्र.क्र.१३७८/ऊर्जा-७, दि. १७/०२/२००९ ४. शासन निर्णय, उद्योग, उर्जा व कामगार विभाग, क्र. अपाऊ-२०१३/प्र.क्र.१२१/ऊर्जा-७, दि. २१/०८/२०१३
प्रस्तावना : उद्योग उर्जा व कामगार विभाग शासन निर्णय दिनांक २६ फेब्रुवारी, २००४ अन्वये पवनऊर्जा निर्मिती धोरण जाहीर करण्यात आले आहे. या धोरणांतर्गत मूलभूत सुविधांमध्ये प्रामुख्याने प्रकल्प स्थळापर्यंत पोहोच रस्ते तयार करणे, विजेच्या निष्कासनासाठी आवश्यक असलेल्या पारेषण वाहिन्यांची उभारणी व उपकेंद्र स्थापित करणे, याबाबींचा समावेश आहे. शासनमान्य प्रकल्प अहवालाप्रमाणे महाउर्जा पोहोच रस्त्याचे काम सार्वजनिक बांधकाम विभाग किंवा महाराष्ट्र राज्य रस्ते विकास महामंडळामार्फत करून घेईल, यासाठी लागणारा १०० टक्के खर्च हरित ऊर्जा निधीमधून भागवला जाईल, अशी तरतूद सदर शासन निर्णयान्वये करण्यात आलेली आहे. तसेच महाराष्ट्र विजेच्या विक्रीवरील कर (सुधारणा) अधिनियम, २००४, दि. ०५ एप्रिल, २००४ मध्ये हरीत ऊर्जा निधी ऊर्जेची पुननिर्मिती करता येण्याजोग्या व अपारंपारिक ऊर्जास्त्रोतांच्या निर्मिती परियोजनांची अंमलबजावणी करण्याकरीता वापरण्यात येईल, अशी तरतूद आहे.
शासन निर्णय उद्योग उर्जा व कामगार विभाग दिनांक १७ फेब्रुवारी, २००९ अन्वये पवन ऊर्जा प्रकल्प उभारणीकामी अवजड यंत्रसामग्री वाहतुकीमुळे नादुरुस्त होणाऱ्या रस्त्यांच्या दुरुस्तीसाठी / रस्ते पूर्वस्थितीत करण्यासाठी निधीची तरतूद होणेस्तव भविष्यात उभारण्यात येणाऱ्या पवन ऊर्जा प्रकल्प रस्तेदुरुस्ती शुल्क रुपये १ लाख प्रति मेगावॅट आकारणी प्रवर्तकांकडून करण्याबाबत व उक्त निधीतून प्रस्तावित रस्ते दुरुस्तीसाठी निविदा प्रसिद्ध करणे, कंत्राटदाराची निवड करणे, मानकाप्रमाणे प्रस्तावित काम पूर्ण करून घेणे, तसेच दुरुस्तीनंतर पाच वर्षापर्यंत सदर रस्ते देखभाल दुरुस्तीची जबाबदारी बांधकाम विभागाकडे राहील अशी तरतूद करण्यात आली आहे. सदर शासन निर्णयातील तरतूदींमध्ये शासन निर्णय दि. २१ ऑगस्ट, २०१३ अन्वये अधिक स्पष्टता आणलेली आहे. महाराष्ट्र ऊर्जा विकास अभिकरण, पुणे यांच्या नियामक मंडळाच्या ९४ या बैठकीतील निर्णयानुसार तसेच राज्यस्तरीय रस्तेदुरुस्ती समितीच्या बैठकीतील निर्णयानुसार पवन ऊर्जा प्रकल्पांच्या अवजड यंत्रसामुग्रीच्या वाहतुकीमुळे नादुरुस्त झालेल्या सार्वजनिक बांधकाम / जिल्हा परिषद
# Page 2
शासन निर्णय क्रमांकः पवन-२०१८/प्र.क्र.५०१/उर्जा-७
यांच्या अखत्यारीतील इतर जिल्हा मार्ग आणि ग्रामीण मार्ग यांच्या दुरुस्तीबाबतचा शासन निर्णय रद्द करण्याची करण्यात आलेली शिफारस विचारात घेऊन शासन पुढीलप्रमाणे निर्णय घेत आहे.
शासन निर्णय:
उद्योग उर्जा व कामगार विभाग शासन निर्णय दिनांक २६ फेब्रुवारी, २००४ अन्वये जाहीर करण्यात आलेल्या पवनऊर्जा निर्मिती धोरणामध्ये शासनमान्य प्रकल्प अहवालाप्रमाणे महाउर्जा पोहोच रस्त्याचे काम सार्वजनिक बांधकाम विभाग किंवा महाराष्ट्र राज्य रस्ते विकास महामंडळामार्फत करून घेईल, यासाठी लागणारा १०० टक्के खर्च हरित ऊर्जा निधीमधून भागवला जाईल, अशी तरतूद करण्यात आली आहे. सदर तरतूदीमध्ये दिनांक १७/०२/२००९ व दिनांक दि. २१/०८/२०१३ च्या शासन निर्णयान्वये सुधारणा करण्यात आल्या आहेत. त्यानुसार पवन ऊर्जा प्रकल्प परिसरात पवन ऊर्जा प्रकल्प उभारणीच्या वेळी अवजड यंत्रसामुग्रीमुळे वाहतुकीमुळे नादुरुस्त झालेल्या सार्वजनिक बांधकाम विभाग व जिल्हा परिषद यांच्या अखत्यारीतील इतर जिल्हा मार्ग (ODR ) आणि ग्रामीण मार्ग (ग्रामा) (Village Roads) दर्जाच्या रस्त्यांच्या दुरूस्तीकरीता लागणारा निधी महाऊर्जाकडे प्रकल्प विकासकांनी जमा केलेले रस्ते दुरुस्ती शुल्क तसेच शासनाकडून मिळणारा हरीत ऊर्जा निधी यामधून खर्च करण्याची तरतूद केली आहे. महाराष्ट्र ऊर्जा विकास अभिकरण, पुणे यांच्या नियामक मंडळाच्या दिनांक १९/१२/२०१८ रोजीच्या आयोजित ९४ व्या बैठकीत मंजूरी दिलेल्या २० सार्वजनिक बांधकाम / जिल्हा परिषद यांच्या अखत्यारीतील इतर जिल्हा मार्ग आणि ग्रामीण मार्ग यांच्या दुरुस्ती कामांव्यतिरिक्त पुढे मंजूरीसाठी सादर होणाऱ्या सार्वजनिक बांधकाम /जिल्हा परिषद यांच्या अखत्यारीतील इतर जिल्हा मार्ग आणि ग्रामीण मार्ग यांच्या दुरुस्ती कामांच्या प्रस्तावांना हरीत ऊर्जा निधीमधून निधी उपलब्ध करून देण्याची तरतूद रद्द करण्यात येत आहे.
# Page 3