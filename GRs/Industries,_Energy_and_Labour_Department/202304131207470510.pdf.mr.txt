# Page 1
विद्युत निरीक्षणालयातील विद्युत निरीक्षक, गट-अ (राजपत्रित) या संवर्गातील अधिकाऱ्यांचे वयाच्या ५०/५५ व्या वर्षा पलीकडे / अर्हताकारी सेवेच्या ३० वर्षानंतर
शासकीय सेवा पुनर्विलोकन करणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय: मुविनि-२०२३/प्र.क्र. १७/ऊर्जा-१
मादाम कामा रोड, हुतात्मा राजगुरु चौक,
मंत्रालय, मुंबई - ४०००३२.
दिनांक : १३ एप्रिल, २०२३.
संदर्भ: १) सामान्य प्रशासन विभाग, शासन निर्णय क्र.एलपीएल-२०१७/प्र.क्र.२१/का.पंधरा, दि. १०/०६/२०१९.
२) उद्योग, ऊर्जा व कामगार विभाग शासन निर्णय क्र. मुविनि-२०१९/प्र.क्र.१६१/ऊर्जा-५, दि. २४/०२/२०२०.
प्रस्तावना: महाराष्ट्र नागरी सेवा (निवृत्तीवेतन) नियम १९८२ च्या नियम १० (४) व नियम ६५ अनुसार सार्वजनिक हितास्तव अकार्यक्षम व संशयास्पद सचोटीच्या अधिकारी / कर्मचाऱ्यांना वयाच्या ५०/५५ व्या वर्षी अथवा ३० वर्ष अर्हताकारी सेवा यापैकी जे अगोदर घडेल त्यावेळी, त्यांचे सेवा पुनर्विलोकन करून त्यांना शासन सेवेतून मुदतपूर्व सेवानिवृत्त करावे असे शासनाचे धोरण आहे. त्याअनुषंगाने सामान्य प्रशासन विभागाने संदर्भ क्र. १ येथील शासन निर्णयान्वये सेवापुनर्विलोकनासंबंधी कार्यपध्दती व सर्वसाधारण सूचना विहित केल्या आहेत. त्यास अनुसरून विद्युत निरीक्षणालयातील (१) गट-अ (राजपत्रित) (अतिकालीक वरीष्ठ श्रेणी) ग्रेड वेतन रु. १००००/- व त्यावरील (२) गट-अ (राजपत्रित) (वरीष्ठ वेतन श्रेणी) ग्रेड वेतन ७६०० व त्यापेक्षा अधिक परंतु १०००० पेक्षा कमी संवर्गातील अधिकारी (३) गट-अ (राजपत्रित) (कनिष्ठ वेतन श्रेणी) ग्रेड वेतन ७६०० पेक्षा कमी संवर्गातील अधिकारी तसेच (४) गट-ब (राजपत्रित) संवर्गातील अधिकारी यांच्या सेवापुनर्विलोकनाकरिता संदर्भ क्र. २ येथील शासन निर्णयान्वये अ.मु.स./ प्रधान सचिव/सचिव (ऊर्जा) यांच्या अध्यक्षतेखाली विभागीय पुनर्विलोकन समितीची स्थापना करण्यात आली आहे.
विद्युत निरीक्षणालयातील विद्युत निरीक्षक, गट-अ (राजपत्रित) संवर्गातील अधिकाऱ्यांच्या वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी त्यांचे
सेवापुनर्विलोकन करण्यासाठीचा विहित प्रस्ताव मा. प्रधान सचिव (ऊर्जा) यांच्या अध्यक्षतेखालील विभागीय पुनर्विलोकन समितीस चक्रीय पध्दतीने सादर करण्यात आला. विभागीय पुनर्विलोकन समितीने सदर अधिकाऱ्यांच्या सेवेचे मुल्यमापन करून केलेल्या शिफारशी नुसार ज्या अधिकाऱ्यांच्या वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी सेवेत राहण्यासाठी पात्र ठरविले आहे त्यास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः मुविनि-२०२३/प्र.क्र. १७/ऊर्जा-१ शासन निर्णय: विभागीय पुनर्विलोकन समितीने केलेल्या शिफारशीस अनुसरून विद्युत निरीक्षणालयातील विद्युत निरीक्षक, गट-अ (राजपत्रित) या संवर्गातील खालील नमूद केलेल्या अधिकाऱ्यांची सेवा त्यांच्या वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यानंतर चालू ठेवण्यास शासन मान्यता देण्यात येत आहे.
-----------------------------------------------
| अ.क्र. | अधिकाऱ्यांचे नाव | पदनाम |
| १ | श्री. यु. ए. भोयर | विद्युत निरीक्षक |
| २ | श्री. आर. व्ही. महालक्ष्मे | विद्युत निरीक्षक |
| ३ | श्री. ए. जी. कणसे | विद्युत निरीक्षक |
| ४ | श्री. पी. एम. चामट | विद्युत निरीक्षक |
| ५ | श्रीमती आर. एम. नागपूरे | विद्युत निरीक्षक |
| ६ | श्री. ए. एच. मुजावर | विद्युत निरीक्षक |
| ७ | श्री. आर. आर. चव्हाण | विद्युत निरीक्षक |
| ८ | श्री. यु. के. धोटे | विद्युत निरीक्षक |
-----------------------------------------------
२. उपरोक्त विद्युत निरीक्षक, गट-अ (राजपत्रित) या संवर्गातील अधिकाऱ्यांची सेवा त्यांच्या वयाच्या ५०/५५ वर्षानंतर किंवा अर्हताकारी सेवेची ३० वर्षे पूर्ण झालेनंतर पुढे चालू ठेवण्यास मान्यता मिळाल्याबाबतची नोंद त्यांच्या सेवापुस्तकात घेण्यात यावी.