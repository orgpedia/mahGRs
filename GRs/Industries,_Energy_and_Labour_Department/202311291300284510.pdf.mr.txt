# Page 1
खाजगी सुरक्षा रक्षक मंडळांच्या एकत्रित आकृतिबंधास मंजूरी देण्याबाबत...
महाराष्ट्र शासन
उद्योग, ऊर्जा, कामगार व खनिकर्म विभाग
शासन निणर्य क्र. युडब्ल्युए-२०१७/प्र.क्र.१२६/कामगार-५
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक : २८ नोव्हेंबर, २०२३.
वाचा :- १. कामगार आयुक्त यांचे पत्र क्र.काआ/सुरक्षा/आकृतिबंध/२०२३/कार्या-१४/०८, दि.२७.०१.२०२३.
२. कामगार आयुक्त यांचे पत्र क्र.सुरक्षा/आकृतिबंध प्रस्ताव/२०२३/कार्या-१४/६७, दि.०७.०७.२०२३.
३. सह आयुक्त कामगार (माथाडी) यांचे पत्र क्र.सुरक्षा/आकृतिबंध-एकत्रित माहिती/२०२३/कार्या १४/ ७९, दि.०४.०८.२०२३.
प्रस्तावना :
महाराष्ट्र खाजगी सुरक्षा रक्षक (नोकरीचे नियमन व कल्याण) अधिनियम, १९८१ च्या कलम ६(१) अन्वये राज्यामध्ये विविध सुरक्षा रक्षक मंडळे अधिसूचित करण्यात आली असून, सदर अधिनियमाची प्रभावी अंमलबजावणी करणे व खाजगी सुरक्षा रक्षकांना त्यांचे अधिकार / लाभ मिळवून देण्याची महत्त्वपूर्ण भूमिका खाजगी सुरक्षा रक्षक मंडळामार्फत बजावली जाते. त्याकरीता खाजगी सुरक्षा रक्षक मंडळांच्या प्रशासनाचे बळकटीकरण करणे आवश्यक आहे. सबब, खाजगी सुरक्षा रक्षक मंडळांकरीता मंजूर असलेल्या पदांचे पुनरावलोकन करणे, विविध संवर्गात व त्यांच्या वेतनश्रेणीत समानता आणणे, आवश्यकतेप्रमाणे अतिरिक्त पदे/संवर्ग निर्माण करणे व अनावश्यक पदे रद्द करणे, त्याबरोबरच खाजगी सुरक्षा रक्षक मंडळांच्या सक्षमीकरणासाठी सर्व मंडळांच्या एकत्रित आकृतिबंधास मान्यता देण्याची बाब शासनाच्या विचाराधीन होती.
शासन निर्णय खाजगी सुरक्षा रक्षक मंडळांच्या सक्षमीकरणासाठी प्रत्येक मंडळाची आर्थिक क्षमता तपासून व मंडळांची प्रत्यक्षातील गरज याचा आढावा घेऊन राज्यातील १६ खाजगी सुरक्षा रक्षक मंडळांकरीता विविध संवर्गात या शासन निर्णयासोबत जोडलेल्या परिशिष्टांत नमूद करण्यात आल्या नुसार एकूण ३०६ पदांच्या आकृतिबंधास शासन मान्यता देण्यात येत आहे. त्यानुषंगाने परिशिष्ट अ (मंडळनिहाय एकत्रित मंजूर पदांची माहिती) व परिशिष्ट ब-१ ते १७ (मंडळनिहाय व पदनिहाय मंजूर पदांची माहिती) सोबत जोडली आहे.
२. खाजगी सुरक्षा रक्षक मंडळांत यापूर्वी एकूण १६६ पदे मंजूर असून, त्यापैकी ०३ पदे रद्द करण्यात येत आहेत. तसेच एकूण १४३ पदे ही नव्याने समाविष्ट करण्यात येत आहेत. त्यानुसार एकुण ३०६ पदांच्या आकृतीबंधास या शासन निर्णयान्वये मान्यता देण्यात येत आहे.
३. सुरक्षा रक्षक मंडळ, बृहन्मुंबई आणि ठाणे जिल्हा मंडळाने नव्याने प्रस्तावित केलेली संगणक प्रमुख, सहायक संगणक प्रमुख ही पदे नामंजूर करण्यात येत आहेत. यासाठी स्वतंत्र पद निर्माण करण्याऐवजी बाह्यस्रोत यंत्रणेद्वारे आवश्यकतेनुसार तात्पुरत्या स्वरुपात कर्मचारी उपलब्ध करुन घ्यावेत.
# Page 2
शासन निर्णय क्रमांकः युडब्ल्युए-२०१७/प्र.क्र.१२६/कामगार-५
४. सुरक्षा रक्षकांना प्रशिक्षण देण्याकरीता महसुली विभागांच्या मुख्यालयाच्या ठिकाणी असलेल्या सुरक्षा रक्षक मंडळाच्या आस्थापनेवर प्रशिक्षक आणि सहायक प्रशिक्षक यांचे प्रत्येकी ०१ पद नव्याने समाविष्ट करण्यात येत आहे. त्यानुसार महसुल विभागातील मुख्यालयाच्या ठिकाणी असलेल्या प्रशिक्षक व सहायक प्रशिक्षक यांनी महसुल विभागाच्या अंतर्गत येत असलेल्या सुरक्षा रक्षक मंडळातील सुरक्षा रक्षकांना प्रशिक्षण पुरवावे. या व्यतिरिक्त बृहन्मुंबई आणि ठाणे जिल्हा सुरक्षा रक्षक मंडळाच्या आस्थापनेवर मंडळाने मागणी केल्यानुसार सहायक प्रशिक्षकाचे ०१ अतिरिक्त पद मंजूर करण्यास मान्यता देण्यात येत आहे.
५. सदर खाजगी सुरक्षा रक्षक मंडळांचा आकृतिबंध पुढील अटी व शर्तीच्या अधिन राहून मंजूर करण्यात येत आहे :
]. खाजगी सुरक्षा रक्षक मंडळाच्या आकृतिबंधामध्ये वर्गीकरण निहाय मंजूर केलेल्या पदसंख्येपेक्षा अधिक अधिकारी/कर्मचारी खाजगी सुरक्षा रक्षक मंडळात सध्या कार्यरत असतील तर असे अधिकारी / कर्मचारी सेवेत असेपर्यंत किंवा पदोन्नत होईपर्यंत सदर अधिकारी / कर्मचारी कार्यरत
असलेली जादा पदे अस्तित्वात राहतील, तद्नंतर अशी पदे आपोआप व्यपगत होतील.
]]. सर्व मंडळाच्या अध्यक्षांना यापुढे अध्यक्ष तथा मुख्य कार्यकारी अधिकारी असे संबोधन वापरण्यात येईल.
|||. खाजगी सुरक्षा रक्षक मंडळाच्या आर्थिक क्षमतेनुसार विविध संवर्गनिहाय पदे मंजूर करण्यात आली आहेत. त्यामुळे मंडळावर त्यांच्या क्षमतेपेक्षा अधिक आर्थिक भार पडणार नाही. तथापि, या शासन निर्णयानुसार मंजूर पदांपेक्षा जास्त पदे किंवा अतिरिक्त पदे निर्माण करणे आवश्यक आहे, असे वाटल्यास आणि खाजगी सुरक्षा रक्षक मंडळाचा आस्थापना खर्च हा मंडळाच्या आर्थिक क्षमतेच्या मर्यादेत असल्यास त्याबाबतचा प्रस्ताव शासनास सादर करता येईल.
IV. खाजगी सुरक्षा रक्षक मंडळाच्या ज्या सेवा बाह्य स्रोताद्वारे (आऊट-सोर्सिंग) करणे शक्य व आवश्यक आहे, अशा सेवा बाह्य स्त्रोताद्वारे (आऊट-सोर्सिंग) करण्यात याव्यात.
V. खाजगी सुरक्षा रक्षक मंडळांच्या १६ अध्यक्षांच्या पदावर कामगार आयुक्त कार्यालयाच्या आस्थापनेवरील कामगार उपायुक्त किंवा सहायक कामगार आयुक्त दर्जाच्या अधिकाऱ्यांची सदर मंडळांच्या क्षमतेनुसार बदलीने तसेच पदोन्नतीने नियुक्ती करावी. तसेच १६ सचिवांच्या पदावर कामगार आयुक्त कार्यालयाच्या आस्थापनेवरील सरकारी कामगार अधिकाऱ्यांची बदलीने तसेच पदोन्नतीने नियुक्ती करण्यात यावी.
VI. खाजगी सुरक्षा रक्षक मंडळातील विविध समकक्ष पदांच्या वेतनश्रेणी ह्या वेगवेगळ्या होत्या. आता मंजूर आकृतीबंधात सर्व पदांच्या वेतनश्रेणी व दर्जा हा शासनाच्या समकक्ष पदांप्रमाणे तपासून समान करण्यात आला आहे. तसेच ज्या संवर्गातील पदे ही शासन स्तरावर समकक्ष पदावर आढळून आलेल्या नाहीत अशा पदांच्या वेतनश्रेणी ह्या मंडळाकडून प्रस्तावित केलेल्या वेतनश्रेणीप्रमाणे कायम ठेवण्यात आल्या आहेत.
VII. ज्या संवर्गाची वेतनश्रेणी प्रस्तावित आकृतीबंधात शासनाच्या समकक्ष पदाच्या वेतनश्रेणीप्रमाणे केल्यामुळे या संवर्गाची वेतनश्रेणी कमी झाली आहे, त्या संवर्गातील कर्मचाऱ्यांना सदर कर्मचारी सेवेत
पृष्ठ २१ पैकी २
# Page 3
शासन निर्णय क्रमांकः युडब्ल्युए-२०१७/प्र.क्र.१२६/कामगार-५
असेपर्यंत सद्या लागू असलेली वेतनश्रेणी कायम राहील. सदर पदावरील कर्मचारी सेवा समाप्तीनंतर त्या पदावर नवीन व्यक्तीची नेमणुक झाल्यावर त्या व्यक्तींना प्रस्तावित आकृतीबंधातील नवीन वेतनश्रेणी लागू असेल.
६. कामगार आयुक्त, सह आयुक्त (माथाडी) व सर्व खाजगी सुरक्षा रक्षक मंडळांचे अध्यक्ष यांनी उपरोक्त परिच्छेद मधील अटींच्या तसेच मंजूर आकृतिबंधाच्या अनुषंगाने पुढील आवश्यक ती कार्यवाही करावी.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21