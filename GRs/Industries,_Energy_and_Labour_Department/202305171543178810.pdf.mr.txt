# Page 1
प्रधानमंत्री किसान ऊर्जा सुरक्षा एवं उत्थान महाअभियान (कुसुम) योजना अंतर्गत महाऊर्जाला सर्वसाधारण घटकाच्या सौर कृषिपंपांच्या लाभार्थ्यांच्या शासन हिस्स्यापोटी सन २०२३-२४ मध्ये अनुदान वितरित करण्याबाबत…...
महाराष्ट्र शासन
उद्योग, उर्जा व कामगार विभाग
शासन निर्णय क्रमांक: सौरप्र-२०२२/प्र.क्र. २०६/ऊर्जा-७.
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख: १७ मे, २०२३.
वाचा :
१) उद्योग, ऊर्जा व कामगार विभाग शासन निर्णय क्र. सौरप्र-२०१४/प्र.क्र.२१६९/ऊर्जा-७, दि.२७.०३.२०१५ व दिनांक १४.०६.२०१७ २) शासन निर्णय, उद्योग उर्जा व कामगार विभाग क्र.सौरप्र-२०१९//प्र.क्र.२६८/ऊर्जा–७, दि. १२.०५.२०२१ ३) शासन निर्णय, उद्योग उर्जा व कामगार विभाग क्र. बीयुडी-२०२१/प्र.क्र.२२७/ऊर्जा-७, दि. २०.०१.२०२२ ४) शासन परिपत्रक, वित्त विभाग क्रमांक: अर्थसं-२०२२/प्र.क्र.४३/अर्थ-३, दिनांक ०४ एप्रिल, २०२२.
५) शासन निर्णय, उद्योग उर्जा व कामगार विभाग क्र.सौरप्र-२०२२/प्र.क्र.२०६/ऊर्जा-७, दि. २३.०८.२०२२ ६) शासन निर्णय, उद्योग उर्जा व कामगार विभाग क्र.सौरप्र-२०२२/प्र.क्र.२०६/ऊर्जा-७, दि. ३०.०९.२०२२ ७) शासन निर्णय, उद्योग उर्जा व कामगार विभाग क्र.सौरप्र-२०२२/प्र.क्र.२०६/ऊर्जा-७, दि. १६.११.२०२२ ८) शासन निर्णय, उद्योग उर्जा व कामगार विभाग क्र.सौरप्र-२०२२/प्र.क्र.२०६/ऊर्जा-७, दि. ३०.०३.२०२३ ९) महाऊर्जा पत्र क्र.लेखा/बीपी-०३४/सौरऊर्जाकृषिपंप(कुसुम-ब):२२-२३/२०२३-२४/१८८, दि. ०९ मे, २०२३
प्रस्तावना :
राज्यातील कृषीपंप वीज जोडण्यांचे सौर ऊर्जेद्वारे विद्युतीकरण करण्याच्या अभियानांर्तगत केंद्र शासनाच्या नवीन व नवीकरणीय ऊर्जा मंत्रालय, नवी दिल्ली यांचेकडून शेतकऱ्यांसाठी प्रधानमंत्री किसान ऊर्जा सुरक्षा एवंम उत्थान महाभियान (कुसुम) देशभरात राबविण्यात येत आहे. या योजनेंतर्गत केंद्र शासनाने दि.१३ जानेवारी, २०२१ रोजी १ लाख नग सौर कृषीपंप आस्थापित करण्यास दिलेली मान्यता विचारात घेऊन शासन निर्णय दिनांक १२ मे, २०२१ अन्वये राज्यातील कृषीपंप वीज जोडण्यांचे सौर ऊर्जेद्वारे विद्युतीकरण करण्याचे अभियान जाहीर करण्यात आले आहे. त्यातील घटक “ब” अंतर्गत दरवर्षी १ लाख नग याप्रमाणे पुढील ५ वर्षांमध्ये ५ लाख सौर कृषीपंप आस्थापित करण्यात येणार आहेत. त्याची अंमलबजावणी महाऊर्जाद्वारे करण्यात येत आहे. कुसुम योजनेच्या टप्पा-१ अंतर्गत २४९१ पंप आस्थापित करण्यात आले असून कुसुम योजनेच्या राज्यस्तरीय सुकाणू समितीच्या दि. १० फेब्रुवारी, २०२२ रोजीच्या बैठकीमध्ये वित्तवर्ष २०२२-२३ मध्ये कुसुम टप्पा-२ अंतर्गत ५०,००० नग सौर कृषिपंप आस्थापित करण्यास मान्यता देण्यात आली असून तद्नंतर दिनांक २५.०१.२०२३ रोजी उर्वरित ४६५०० नग सौर कृषिपंप आस्थापित करण्यास मान्यता देण्यात आली आहे. सदर पंप ३१.१२.२०२३ पर्यंत आस्थापित करण्यास केंद्र शासनाने दिनांक २६.०४.२०२३ रोजी मान्यता दिली आहे. त्यानुषंगाने महाऊर्जाकडून ५४८९३ पंप (२४९१+४६२१६+६१८६) आस्थापित करण्यात आले होते, त्यामध्ये आता वाढ होऊन ५५००० पंप आस्थापित करण्यात आले आहेत. सदर पंपापैकी सर्वसाधारण गटाच्या लाभार्थ्यांकरीता राज्य शासनाच्या अर्थसंकल्पिय अनुदानातून १० टक्के हिस्सा देण्यात येणार असून आता रु. १९.१८०२ कोटी महाऊर्जाला उपलब्ध करुन देण्याची बाब शासनाच्या विचाराधीन होती.
# Page 2
शासन निर्णय क्रमांक: सौरप्र-२०२२/प्र.क्र. २०६/ऊर्जा-७
शासन निर्णय :
राज्यातील कृषीपंप वीज जोडण्यांचे सौर ऊर्जेद्वारे विद्युतीकरण करण्याच्या अभियानांर्तगत केंद्र शासनाच्या नवीन व नवीकरणीय ऊर्जा मंत्रालय, नवी दिल्ली यांचेकडून शेतकऱ्यांसाठी प्रधानमंत्री किसान ऊर्जा सुरक्षा एवंम उत्थान महाभियान (कुसुम) देशभरात राबविण्यात येणाऱ्या अभियानाच्या घटक ब (Componant B) अंतर्गत पहिल्या टप्प्यात महाऊर्जाला १,००,००० पारेषण विरहीत सौर कृषीपंप मंजूर करण्यात आले आहेत. सदर मंजूर आलेल्या एकूण १,००,००० पारेषण विरहीत सौर कृषीपंपापैकी लाभार्थ्याच्या शेती पाणी पुरवठा स्त्रोतावर आस्थापित होणाऱ्या पारेषण विरहीत सौर कृषीपंपातील १० टक्के शासन हिस्सा रु. १९.१८०२ कोटी (एकोणीस कोटी आठरा लाख दोन हजार फक्त) महाऊर्जाला वितरित करण्यास शासनाची मंजूरी देण्यात येत असून सदर निधी महाऊर्जाला NEFT/RTGS माध्यमातून उपलब्ध करुन देण्यात येत आहे.
२. सदर रक्कम अदा करण्यासाठी श्री. नारायण कराड, उप सचिव (ऊर्जा), उद्योग,ऊर्जा व कामगार विभाग, मंत्रालय, मुंबई यांना नियंत्रक अधिकारी व श्री. ना. रा. ढाणे, अवर सचिव, उद्योग ऊर्जा व कामगार विभाग मंत्रालय, मुंबई यांना आहरण व संवितरण अधिकारी म्हणून घोषित करण्यात येत आहे.
३. सौर उर्जा कृषिपंप बसविण्याचा कार्यकम अंतर्गत विविध योजनेवरील खर्चाचा, उद्दिष्टे व प्रत्यक्ष साध्यता याबाबतच्या माहितीसह मासिक व त्रैमासिक अहवाल लगतच्या महिन्याच्या १० तारखेपर्यंत
महाऊर्जाने शासनास सादर करण्यात यावा. या शासन निर्णयान्वये मंजूर करण्यात आलेल्या निधीची रक्कम केवळ “कुसुम” अंतर्गत सौर उर्जा कृषिपंप बसविण्याचा कार्यकमाच्या अंमलबजावणीसाठी सन २०२३-२४ या आर्थिक वर्षासाठी खर्च करण्यात येईल याची महाऊर्जाकडून खातरजमा करण्यात यावी.
४. सदर निधीच्या लेख्यासंबंधीची कागदपत्रे, महाराष्ट्र ऊर्जा विकास अभिकरण (MEDA), औंध रोड, स्पायसर कॉलेज समोर, पशुसंवर्धन आयुक्तालया शेजारी, औंध, पुणे यांनी आवश्यक तेव्हा महालेखापाल, महाराष्ट्र-१ मुंबई यांच्याकडे तपासणीसाठी सादर करावीत.
५. याबाबतचा खर्च “मागणी क्रमांक-के-६, २८१०, नवीन व नवीकरणीय ऊर्जा, ०२, सौर १०२, प्रकाश होल्ट, (०१) सौर उर्जा कृषिपंप बसविण्याचा कार्यक्रम (०१)(०१) सौर वीजेवरील कृषि पंप बसविण्यासाठी सहायक अनुदान (कार्यक्रम) (राज्य हिस्सा), ३३ अर्थ सहाय्य (२८१००९०२)" या लेखाशीर्षाखाली सन २०२३-२४ या आर्थिक वर्षासाठी मंजूर असलेल्या तरतूदीतून भागविण्यात यावा.
६. सौर ऊर्जा कृषिपंप बसविण्याचा कार्यक्रम अंतर्गत सन २०३२-२४ या आर्थिक वर्षासाठी सदर निधीच्या लेख्यासंबंधीची कागदपत्रे, महाराष्ट्र ऊर्जा विकास अभिकरण (MEDA), औंध रोड, स्पायसर कॉलेज समोर, पशुसंवर्धन आयुक्तालया शेजारी, औंध, पुणे यांना निधी वितरीत करतांना महाराष्ट्र विनियोजन विधेयक, २०२३ शासन परिपत्रक क्रमांक: अर्थसं-२०२३/प्र.क्र. ४०/अर्थ-३, दिनांक १२ एप्रिल, २०२३ च्या परिशिष्टातील तपासणी सूचीमधील अ.क्र. २ व ९ मधील अटींची व या परिपत्रकातील परिच्छेद क्र.७ व १८ मधील प्रत्येक अटीची पूर्तता होत असून सदर शासन निर्णय वित्त विभागाने विभागांना प्रदान केलेल्या अधिकारात निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः सौरप्र-२०२२/प्र.क्र.२०६/ऊर्जा-७