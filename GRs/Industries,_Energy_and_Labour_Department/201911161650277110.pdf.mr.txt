# Page 1
गडचिरोली जिल्हयात कोटगुल (ढोलडोंगरी) ता.कोरची, कमलापूर ता. अहेरी, पेरमिल्ली ता.
भामरागड, रेगुंठा ता. सिरोंचा व व यवतमाळ जिल्हयातील देवधरी ता. राळेगांव येथे नवीन ३३/११ के.व्ही. उपकेंद्र स्थापन करण्यास आदिवासी उपयोजनेतून निधी उपलब्ध करुन देण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकिर्ण-२०१९/प्र.क्र.१२६(१)/ऊर्जा-५
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२.
दिनांक : १६ नोव्हेंबर, २०१९.
संदर्भ : महावितरण कंपनीचे पत्र क्र.मु.अ.(वितरण)/ग्रा.वि.-१/२१७१९ दि.०२.०८.२०१९ प्रस्तावना: गडचिरोली जिल्हयाचे एकूण भौगोलिक क्षेत्रफळ १४,४१२ चौ.कि.मी. आहे. गडचिरोली जिल्हयाचे जवळपास ७८ टक्के भौगोलिक क्षेत्र घनदाट जंगलाने व्याप्त आहे. जिल्हयातील लोकवस्ती विरळ असून खेडी एकमेकांपासून लांब अंतरावर आहेत. त्यामुळे दुर्गम व आदिवासी भागातील गावांना विद्युत पुरवठा करणाऱ्या वाहिन्या जंगलातून गेलेल्या आहेत. हवा, वादळ, वारा व पाऊस अशा नैसर्गिक परिस्थितीत जंगलातील झाडे व फांद्या विद्युत वाहिन्यांवर पडतात, त्यामुळे जंगलातील विद्युत वाहिन्या वारंवार ब्रेकडाऊन होऊन त्या वाहिन्या दुरुस्त करणे व विद्युत पुरवठा सुरळीत करणे यास विलंब लागतो. त्यामुळे जिल्हयातील बहुतांश आदिवासी वस्त्यांचा वीज पुरवठा वारंवार खंडीत होत असल्यामुळे या भागातील जनतेला नियमित व अखंडीत वीज पुरवठा करणे अडचणीचे ठरते. शेवटच्या ग्राहकापर्यंत अखंडीत व नियमित वीज पुरवठा करण्याच्या दृष्टिने वीज वाहिन्यांची लांबी कमी करुन त्यावर पडणारा अतिरिक्त भार कमी करण्यासाठी गडचिरोली जिल्हयातील कोटगुल (ढोलडोंगरी) ता. कोरची, कमलापूर ता. अहेरी, पेरमिल्ली ता. भामरागड व रेगुंठा ता. सिरोंचा येथे ३३/११ के. व्ही. नवीन विद्युत उपकेंद्राची उभारणी करणे आवश्यक आहे.
गडचिरोली जिल्हयात कोटगुल (ढोलडोंगरी) ता. कोरची, कमलापूर ता. अहेरी, पेरमिल्ली ता.
भामरागड व रेगुंठा ता. सिरोंचा येथे ३३/११ के. व्ही. नवीन उपकेंद्र स्थापन करण्यास आदिवासी उपयोजनेतून निधी उपलब्ध करुन देण्याबाबत जिल्हाधिकारी, गडचिरोली यांनी आदिवासी विकास विभागास विनंती केली आहे.
तसेच यवतमाळ जिल्हयातील राळेगांव तालुक्यामधील देवधरी या भागास सद्यस्थितीत ३३/११ के.व्ही. वडकी उपकेंद्रातून विद्युत पुरवठा केला जातो. वडकी हा भाग यवतमाळ जिल्हयाच्या एका टोकाला आहे. वडकी उपकेंद्राला १३२ के. व्ही. पांढरकवडा या उपकेंद्रातून विद्युत पुरवठा केला जातो.
# Page 2
शासन निर्णय क्रमांकः संकिर्ण-२०१९/प्र.क्र.१२६(१)/ऊर्जा-५
तसेच हा आदिवासी बहुल भाग असून, वडकी ते पांढरकवडा हे अंतर सुमारे ६५ कि.मी. इतके आहे त्यामुळे देवधरी भागातील ग्राहकांना कमी दाबाचा वीज पुरवठा होतो. तसेच ही विद्युत वाहिनी जंगलामधून जात असल्याने हवा, वादळ, वारा व पाऊस अशा नैसर्गिक परिस्थितीत जंगलातील झाडे व फांद्या विद्युत वाहिन्यांवर पडतात, त्यामुळे जंगलातील विद्युत वाहिन्या वारंवार ब्रेकडाऊन होऊन त्या वाहिन्या दुरुस्त करणे व विद्युत पुरवठा सुरळीत करणे यास विलंब लागतो. त्यामुळे या भागातील वीज पुरवठा वारंवार खंडीत होत असल्यामुळे तेथील जनतेला नियमित व अखंडीत वीज पुरवठा करणे अडचणीचे ठरते. तसेच या भागामध्ये हिंस्त्र श्वापदांचा वावर जास्त असल्याने तेथे अखंडीत व पुरेशा विद्युत दाबाचा वीज पुरवठा होणे अत्यंत आवश्यक आहे. वडकी येथील शेवटच्या ग्राहकापर्यंत अखंडीत व नियमित वीज पुरवठा करण्याच्या दृष्टिने वीज वाहिन्यांची लांबी कमी करुन त्यावर पडणारा अतिरिक्त भार कमी करण्यासाठी देवधरी ता. राळेगांव जि. यवतमाळ येथे ३३/११ के.व्ही.
नवीन विद्युत उपकेंद्राची उभारणी करणे आवश्यक आहे. प्रस्तावित देवधरी उपकेंद्रास १३२ के.व्ही.
राळेगांव उपकेंद्रातून वीजपुरवठा करण्याचे नियोजित आहे.
२. गडचिरोली व यवतमाळ जिल्हयातील सद्य:स्थितीत असलेल्या उपकेद्रांवरील विद्युत भाराचा अभ्यास केला असता तसेच सदर उपकेद्रांमधून निघणाऱ्या उच्चदाब वाहिन्यांवरील १२ टक्के पेक्षा जास्त असलेले दाब नियमन (व्होल्टेज रेग्युलेशन) लक्षात घेता, गडचिरोली व यवतमाळ जिल्हयातील आदिवासी भागातील वीज ग्राहकांना योग्य दाबाने वीज पुरवठा करण्याच्या दृष्टिने जिल्हयात नवीन उपकेंद्र उभारण्याची आवश्यकता आहे.
३. सदर प्रस्तावित पाच उपकेंद्रांची क्षमता १X५ एमव्हीए इतकी असून सदर नवीन उपकेंद्रांसाठी एकूण रुपये ५२.५३ कोटी इतक्या निधीची आवश्यकता आहे. सदर निधी महावितरणच्या सन २०१९ २० च्या दरसूची (Cost-Data) नुसार परिगणित करण्यात आलेला आहे. गडचिरोली व यवतमाळ जिल्हा हा आदिवासी जिल्हा असल्याने कोटगुल (ढोलडोंगरी) ता. कोरची, कमलापूर ता. अहेरी, पेरमिल्ली ता. भामरागड, रेगुंठा ता. सिरोंचा जि. गडचिरोली व देवधरी ता. राळेगाव, जि. यवतमाळ येथे ३३/११ के.व्ही. नवीन उपकेंद्र स्थापन करण्यासाठी लागणारा रुपये ५२.५३ कोटी इतका निधी आदिवासी विकास विभागामार्फत आदिवासी उपयोजनेमधून उपलब्ध करून देण्याचे प्रस्तावित आहे.
उपरोक्त बाबी लक्षात घेता गडचिरोली जिल्हयांतील कोटगुल (ढोलडोंगरी) ता. कोरची, कमलापूर ता. अहेरी, पेरमिल्ली ता. भामरागड, रेगुंठा ता. सिरोंचा व यवतमाळ जिल्हयातील देवधरी ता.
राळेगाव येथे आदिवासी उपयोजने अंतर्गत नवीन उपकेंद्रे उभारण्याकरिता प्रशासकीय मान्यता देण्याची बाब शासनाच्या विचाराधीन होती.
शासन निर्णय : १. गडचिरोली जिल्हयातील कोटगुल (ढोलडोंगरी) ता. कोरची, कमलापूर ता. अहेरी, पेरमिल्ली ता. भामरागड, रेगुंठा ता. सिरोंचा व यवतमाळ जिल्हयातील देवधरी ता. राळेगाव येथे ३३/११ पृष्ठ ४ पैकी २
# Page 3
शासन निर्णय क्रमांकः संकिर्ण-२०१९/प्र.क्र.१२६(१)/ऊर्जा-५
केव्ही, १×५ एमव्हीए क्षमतेचे नवीन वीज उपकेंद्र उभारण्याकरिता रुपये ५२.५३ कोटी इतका
निधी आदिवासी विकास विभागाकडून आदिवासी उपयोजने अंतर्गत उपलब्ध करण्यास प्रशासकीय मान्यता देण्यात येत आहे. उपकेंद्रनिहाय लागणारा निधी खालीलप्रमाणे आहे.
-----------------------------------------------------------------
| अ.क्र. | तपशिल | उपकेंद्र | निधी (रू. कोटीत) |
| १ | ३३/११ के.व्ही. | कोटगुल (ढोलडोंगरी) ता. कोरची जि. गडचिरोली | ८.१७ |
| २ | ३३/११ के.व्ही. | कमलापूर ता. अहेरी जि. गडचिरोली | ८.७३ |
| ३ | ३३/११ के.व्ही. | पेरमिल्ली ता. भामरागड जि. गडचिरोली | १९.३९ |
| ४ | ३३/११ के. व्ही. | रेगुंठा ता. सिरोंचा जि. गडचिरोली | ८.६३ |
| ५ | ३३/११ के.व्ही. | देवधरी ता. राळेगाव जि. यवतमाळ | ७.६१ |
|  |  | एकूण | ५२.५३ |
-----------------------------------------------------------------
२. या योजनेसाठी होणारा खर्च मंजूर व अर्थसंकल्पित केलेल्या तरतुदीनूसार पुढील लेखाशिर्षातून भागविण्यात यावा.
मागणी क्रमांक टी - ५
२८०१, वीज
८०, सर्वसाधारण, ७९६, जनजाती क्षेत्र योजना
(०२) जनजाती क्षेत्र उपयोजना,
(०१) (०३) महाराष्ट्र राज्य वीज वितरण (२८०१ ५०८९)
कंपनी मर्यादित यांना अनुदान
(राज्यस्तरीय योजना) (कार्यक्रम)
३५, भांडवली मत्तेच्या निर्मितीकरिता अनुदान
३. उपरोक्त निधी उपकेंद्र उभारणीच्या कामाच्या आवश्यकतेनुसार व निधीच्या उपलब्धतेच्या मर्यादेत टप्प्याटप्प्याने महावितरण कंपनीस आदिवासी विकास विभागाकडून देण्यात यावा.
४. हा शासन निर्णय, आदिवासी विकास विभागाच्या सहमतीने त्यांच्या अनौ.संदर्भ क्र. १९४६, दिनांक ०६.०९.२०१९ नुसार तसेच वित्त विभागाच्या अनौ. संदर्भ क्र.५६५/२०१९/व्यय - १४ दिनांक
२१.०९.२०१९ अन्वये प्राप्त सहमतीच्या अनुषंगाने निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः संकिर्ण-२०१९/प्र.क्र.१२६(१)/ऊर्जा-५