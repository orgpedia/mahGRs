# Page 1
राज्यात नवीन पारेषण प्रकल्प उभारणीसाठी
वीजदरावर आधारित स्पर्धात्मक निविदा प्रक्रिया
राबविण्यासाठी गठीत केलेल्या अधिकार प्राप्त
समितीतील ऊर्जा व आर्थिक क्षेत्रातील
नामनिदेशित सदस्यांची नियुक्ती करणेबाबत.
महाराष्ट्र शासन
उद्योग, ऊर्जा, कामगार व खनिकर्म विभाग
शासन निर्णय क्र. संकीर्ण-२०१८/प्र.क्र.२१४/ऊर्जा-४
मंत्रालय, मुंबई ४०० ०३२
दिनांक : २१ ऑगस्ट, २०२४
वाचा :-१) शासन निर्णय उद्योग, ऊर्जा व कामगार विभाग, क्र. संकीर्ण-२०१८/ प्र.क्र.२१४/ऊर्जा-४,
दिनांक ०४.०१.२०१९ व दिनांक ०२.०५.२०२१९
२) अध्यक्ष व व्यवस्थापकीय संचालक, महाराष्ट्र राज्य विद्युत पारेषण कंपनी, मुंबई यांचे पत्र क्र.
म.रा.वि.पा.कं.मर्या/सां.का./५२४०, दिनांक १३.०८.२०२४
प्रस्तावना :-
राज्यातील पारेषण प्रकल्प उभारणीसाठी वीज दरावर आधारित स्पर्धात्मक निविदा प्रक्रिया
राबविण्याकरिता वाचा क्र.१ येथील दिनांक ०४.०१.२०१९ रोजीच्या शासन निर्णयान्वये अधिकारप्राप्त समिती
(Empowered Committee) गठित करण्यात आली आहे.
सदर समितीमध्ये अ.क्र. ६ व ७ साठी, ऊर्जा व आर्थिक क्षेत्रातील तज्ञांची नामनिदेशित सदस्य
म्हणून नियुक्ती करण्यात येते. त्यानुसार वाचा क्र.१ येथील दिनांक ०२.०५.२०२१९ रोजीच्या शासन
आदेशान्वये ऊर्जा क्षेत्रातील तज्ञ म्हणून प्रा.एस.ए.खापडे-आय.आय.टी, मुंबई आणि आर्थिक क्षेत्रातील तज्ञ
म्हणून श्री.जयकुमार श्रीनिवासन, संचालक(वित्त) महावितरण कंपनी यांची तीन वर्षाच्या कालावधीसाठी
नियुक्ती करण्यात आली होती. उक्त सदस्यांचा कार्यकाल मे, २०२२ रोजी संपुष्ट्टात आला आहे. त्यामुळे
अध्यक्ष व व्यवस्थापकीय संचालक, महापारेषण कंपनी यांनी वाचा क्र.२ येथील दिनांक १३.०८.२०२४
रोजीच्या पत्रान्वये ऊर्जा व आर्थिक क्षेत्रातील तज्ञांची दोन नावे प्रस्तावित केली आहेत. यास्तव उक्त
समितीवर ऊर्जा व आर्थिक क्षेत्रातील तज्ञांचा नामनिदेशित सदस्य म्हणून नियुक्तीचा प्रस्ताव शासनाच्या
विचाराधीन होता.
शासन निर्णय :-
राज्यातील पारेषण प्रकल्प उभारणीसाठी वीज दरावर आधारित स्पर्धात्मक निविदा प्रक्रिया
राबविण्याबाबत गठित करण्यात आलेल्या अधिकारप्राप्त समितीवर (Empowered Committee) अ.क्र. ६ व
७ साठी ऊर्जा व आर्थिक क्षेत्रातील खालील तज्ञांची नामनिदेशित सदस्य म्हणून नियुक्ती करण्यास मान्यता
देण्यात येत आहे.
१)श्री. श्रीवर्धन सोमण, विद्युत अभियांत्रिकी विभाग, आयआयटी, पवई, मुंबई -- ऊर्जा क्षेत्रातील तज्ञ
२)श्री. अनुदिप दिघे, संचालक (वित्त), महावितरण, वांद्रे (पुर्व), मुंबई, -- आर्थिक क्षेत्रातील तज्ञ
# Page 2
शासन निर्णय क्रमांकः संकीर्ण-२०१८/प्र.क्र.२१४/ऊर्जा-४
२. उपरोक्त नामनिदेशित सदस्यांची नियुक्ती कमाल तीन वषांकरीता किंवा शासनाचे पुढील आदेश या
पैकी जे आगोदर असेल त्या कालावधीकरीता राहील. उक्त नियुक्त्या या शासन निर्णयाच्या दिनांकापासून
करण्यात येत आहे.
३. नियुक्त सदस्यांना प्रचलित नियमानुसार दैनिक भत्ता व प्रवास भत्ता अनुज्ञेय राहील व तो महाराष्ट्र
राज्य विद्युत पारेषण कंपनीकडून देय राहिल.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध