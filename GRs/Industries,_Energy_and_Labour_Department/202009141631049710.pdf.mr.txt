# Page 1
Modified Electronics Manufacturing Clusters (EMC २.०) या योजनेची राज्यामध्ये अंमलबजावणी करण्याकरीता महाराष्ट्र औद्योगिक विकास महामंडळ यांची अंमलबजावणी यंत्रणा (Implementing Agency) म्हणून नियुक्ती करणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक :- संकीर्ण२०२० / प्र.क्र.२४०/ उद्योग-७
मंत्रालय, मुंबई - ४०० ०३२.
दिनांक :- १४ सप्टेंबर, २०२०
संदर्भ :- १) केंद्रीय इलेक्ट्रॉनिक्स व माहिती तंत्रज्ञान मंत्रालय, राष्ट्रीय इलेक्ट्रॉनिक धोरण अधिसूचना
दि.२५/०२/२०१९
२) केंद्रीय इलेक्ट्रॉनिक्स व माहिती तंत्रज्ञान मंत्रालय, EMC २.० योजना अधिसूचना दि.०१/०४/२०२० व मार्गदर्शक सूचना दि.०१/०६/२०२०
प्रस्तावना : केंद्र शासनाच्या इलेक्ट्रॉनिक्स व माहिती तंत्रज्ञान विभागाने National Policy on Electronics- २०१९ हे
नवीन इलेक्ट्रॉनिक्स धोरण दिनांक २५ फेब्रुवारी, २०१९ च्या अधिसूचनेद्वारे घोषित केले आहे. या धोरणांतर्गत
इलेक्ट्रॉनिक्स व माहिती तंत्रज्ञान विभागाने दि.०१/०४/२०२० च्या अधिसूचनेद्वारे Modified Electronics Manufacturing Clusters (EMC २.०) ही सुधारीत योजना जाहीर केली असून यासंदर्भातच्या मार्गदर्शक सूचना दि.०१/०६/२०२० रोजी जाहीर केल्या आहेत.
२. EMC २.० या योजनेअंतर्गत Electronics Manufacturing Clusters (EMC) व Common Facility Centers
(CFCs) याकरीता आर्थिक मदत करण्यात येणार असून EMC प्रकल्पांसाठी प्रकल्प खर्चाच्या ५० टक्केच्या मर्यादेत (१०० एकर करीता रुपये ७० कोटीपर्यंत) आर्थिक मदत ही केंद्र शासनाकडून होणार असून उर्वरीत ५० टक्के आर्थिक मदत संबंधित राज्य शासन वा राज्य नियोजन प्राधिकरण यांच्यामार्फत प्राप्त होणार आहे. तर CFCs करीता प्रकल्प खर्चाच्या ७५ टक्केच्या मर्यादेत (रुपये ७५ कोटीपर्यंत) आर्थिक मदत ही केंद्र शासनाकडून होणार असून उर्वरीत २५ टक्के आर्थिक मदत संबंधित राज्य शासन वा राज्य नियोजन प्राधिकरण यांच्यामार्फत प्राप्त होणार आहे. राज्यामध्ये या योजनेची सक्षमपणे अंमलबजावणी करण्याकरीता राज्य अंमलबजावणी यंत्रणा (State Implementing Agency) म्हणून नियुक्त करण्याची बाब शासनाच्या विचाराधीन होती.
शासन निर्णय :
Modified Electronics Manufacturing Clusters (EMC २.०) या योजनेची राज्यामध्ये सक्षमपणे अंमलबजावणी करण्याकरीता “महाराष्ट्र औद्योगिक विकास महामंडळ (MIDC)” यांची राज्य अंमलबजावणी यंत्रणा (State Implementing Agency) म्हणून नियुक्ती करण्यात येत आहे. MIDC यांनी केंद्रशासनाच्या उपरोक्त योजनेचा राज्यास लाभ होणेसाठी शीघ्रतेने प्रयत्न करावेत व सर्वतोपरी उपाययोजना कराव्यात.
# Page 2
शासन निर्णय क्रमांक: संकीर्ण२०२०/प्र.क्र.२४०/ उद्योग-७
# Page 3