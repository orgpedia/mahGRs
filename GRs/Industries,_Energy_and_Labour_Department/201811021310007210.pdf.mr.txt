# Page 1
मैत्री कक्षाच्या व्यावसायिक सेवा खर्चापोटी महाराष्ट्र औद्योगिक विकास महामंडळास रू.२,०३,५६,७१४/- कोटी रक्कम अदा करण्याबाबत...
महाराष्ट्र शासन
उद्योग, ऊर्जा व कामगार विभाग
शासन निर्णय क्र. मेइम-२०१८/प्र.क्र. ४७/उद्योग-८,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक :- ०२ नोव्हेंबर, २०१८
वाचा :-१) शासन पत्र क्र.ई-बीज-२०१३/प्र.क्र.११७/उद्योग-८, दि.४.७.२०१३ २) शासन निर्णय क्र.इ बीज-२०१३/प्र.क्र.११७/ उद्योग-८ दिनांक १/३/२०१४ ३) शासन निर्णय क्र. मेइम-२०१५/प्र.क्र.१०५ / उद्योग-८ दिनांक ११/२/२०१६ ४) शासन परिपत्रक क्र. पूरक -२०१६/प्र.क्र.१२८/अर्थसंकल्प-३ दिनांक १२/८/२०१६.
५) शासन निर्णय क्र.पूरक-२०१६/(प्र.क्र.५९)/ प्रशासन-१, दिनांक २०/८/२०१६.
६) उद्योग संचालनालयाचे पत्र क्र. उ.सं./ मैत्री-|| २०१८/बी-१५७५, दि.१५.०२.२०१८ ७) शासन निर्णय क्र. मेइम-२०१८/ प्र.क्र.४७/ उद्योग-८, दिनांक २१/०३/२०१८ ८) उद्योग संचालनालयाचे पत्र क्र. उ.सं./ मैत्री-II/ प्रस्ताव/अ-१८७४, दि.१९.१०.२०१८
प्रस्तावना:
राज्याच्या औद्योगिक धोरणानुसार राज्य शासनाने दि. २७/०२/२०१४ पासून राज्यात गुंतवणूक करण्यास इच्छुक असलेल्या गुंतवणूकदारांना सहाय्य करण्यासाठी एकात्मिक सुलभता कक्ष महाराष्ट्र उद्योग व्यापार आणि गुंतवणूक सुविधा केंद्र (मैत्री कक्ष) मुंबई येथे स्थापन करण्यात आला आहे.सदर कक्षाच्या सन २०१७-१८ मधील व्यावसायिक सेवा विषयक बाबींच्या खर्चाच्या रकमा महाराष्ट्र औद्योगिक विकास महामंडळाने अदा केल्याने सदर रकमेची प्रतीपूर्ती करण्याबाबतचा प्रस्ताव उद्योग संचालनालयाने दि.१५.०२.२०१८ च्या पत्रान्वये सादर केला होता. संदर्भ क्र १ येथील शासन पत्र दि.४.७.२०१३ व क्र.२ येथील दि.११.०२.२०१६ च्या शासन निर्णयानुसार महाराष्ट्र औद्योगिक विकास महामंडळाने अदा केलेल्या व्यावसायिक सेवाविषयक बाबींच्या खर्चाच्या रकमांची प्रतीपूर्ती करण्याच्या अनुषंगाने संदर्भाधीन क्र. ७ येथील शासन निर्णयान्वये रु.३,१९,६७,७७२/- इतक्या रक्कम महाराष्ट्र औद्योगिक विकास महामंडळास अदा करण्यास मान्यता देण्यात आली होती. तथापि, काही तांत्रिक त्रुटींमुळे याबाबतचे देयक अधिदान व लेखा कार्यालयाकडून परत करण्यात आल्याने सन २०१७-१८ या आर्थिक वर्षामध्ये सदर खर्च होऊ शकला नाही. आता उद्योग संचालनालयाने सदरहू खर्चाची अशंत: प्रतिपूर्ती करण्याबाबत संदर्भाधीन क्र.८ येथील पत्रान्वये महाराष्ट्र औद्योगिक विकास महामंडळास रु.२,०३,५६,७१४/- इतकी रक्कम अदा करण्यास मान्यता देण्याबाबतचा प्रस्ताव शासनास सादर केला आहे. त्यानुसार सदर खर्चास मान्यता देण्याची बाब शासनाच्या विचाराधीन होती. त्यास अनुसरुन खालीलप्रमाणे शासन निर्णय घेण्यात येत आहे.
# Page 2
शासन निर्णय क्रमांक: मेइम-२०१८/प्र.क्र. ४७/उद्योग-८
शासन निर्णय: "मैत्री" कक्षासाठी महाराष्ट्र राज्य औद्योगिक विकास महामंडळाने व्यावसायिक सेवा विषयक बाबींसाठी सन २०१७-१८ मध्ये केलेल्या रु.३,१९,६७,७२२/- (अक्षरी रुपये तीन कोटी एकोणीस लक्ष सदुसष्ट हजार सातशे बावीस फक्त) इतक्या खर्चापैकी सन २०१८-१९ या आर्थिक वर्षाच्या उपलब्ध तरतुदीतून अशंत: प्रतिपूर्ती करण्याच्या अनुषंगाने रु.२,०३,५६, ७१४/- (अक्षरी रुपये दोन कोटी तीन लक्ष छप्पन हजार सातशे चौदा फक्त) अदा करण्याबाबत उद्योग संचालनालयाने सादर केलेल्या प्रस्तावास खालीलप्रमाणे मंजूरी देण्यात येत आहे:
--------------------------------------------------------------------------------------------------------------------------------
| अ.क्र. | सेवा तपशिल | खर्च केलेल्या संस्थेचे नाव | एकूण रक्कम (रुपये) |
| १ | २ | ३ | ४ |
| १ | मे.केपीएमजी लि.यांच्या व्यावसायिक सेवांसाठी महाराष्ट्र औद्योगिक विकास महामंडळ यांनी केलेला खर्च | मे.केपीएमजी लि. | १,३३,९९,०६६ |
| २ | M/s. E & Y LLP यांच्या व्यावसायिक सेवांसाठी महाराष्ट्र  |  औद्योगिक विकास महामंडळ यांनी केलेला खर्च | M/s.E&Y LLP  |  | रु.६९,५७,६४८ |
|  | एकूण रुपये |  | ०२,०३,५६,७१४/ |
--------------------------------------------------------------------------------------------------------------------------------
२. मैत्री कक्षाच्या व्यावसायिक सेवा खर्चापोटी महाराष्ट्र औद्योगिक विकास महामंडळाने सन २०१७ १८ या आर्थिक वर्षात केलेल्या रु.०३,१९,६७,७२२/- खर्चापैकी अशंत: प्रतिपूर्ती करण्यासाठी सदर खर्च रक्कम रु.०२,०३,५६, ७१४/- कोटी (अक्षरी रुपये दोन कोटी तीन लक्ष छप्पन हजार सातशे चौदा फक्त) इतकी रक्कम मागणी क्र. के - ७, मुख्य लेखाशीर्ष - २८५२, उद्योग, ८०, सर्वसाधारण, १०२ औद्योगिक उत्पादकता (१५) (००) "मैत्री कक्षाकरिता खर्च (योजनांतर्ग) (२८५२९०२२ ) या लेखाशीर्षाखालील उपशिर्ष व्यावसायिक सेवा-२८ व इतर खर्च-५० या उपशिर्षाखालील सन २०१८ १९ या आर्थिक वर्षात अर्थसंकल्पीय वितरण प्रणालीवर उपलब्ध असलेल्या अनुक्रमे रु.१,४०,००,०००/ व रु.६३,५६,७१४/- तरतुदीमधून भागविण्यात यावा. या अनुषंगाने वित्तीय अधिकार नियम पुस्तिका,१९७८, भाग- पहिला उप विभाग तीन परिच्छेद १६२,१६३ व १६४ नुसार विनियोजन अधिनियमातील त्याच अनुदानाच्या विनियोजनाच्या मर्यादेत एका प्रधान, उपप्रधान, गौण किंवा दुय्यम शिर्षातून तशाच दुसऱ्या शिर्षामध्ये निधीचे पुनर्विनियोजन करण्यास प्रशासकीय विभागास देण्यात आलेल्या अधिकारास अनुसरुन मंजुरी देण्यात येत आहे. सदर खर्च सन २०१८-१९ या आर्थिक वर्षातील मंजूर केलेल्या तरतुदीमधून भागविण्यात यावा.
३. हा शासन निर्णय वित्त विभाग, शासन निर्णय क्र.विअप्र-२०१३/प्र.क्र.३०/२१३, विनियम, भाग,१ दिनांक १७/०४/२०१५ अन्वये सुधारित केलेल्या वित्तीय अधिकार नियम पुस्तिका १९७८, भाग पहिला उप विभाग ३ मधील परिच्छेद १६२,१६३ व १६४ नुसार प्रशासकीय विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: मेइम-२०१८/प्र.क्र. ४७/उद्योग-८
४. शासन निर्णय क्र. मेइम २०१८/प्र.क्र.४७/उद्योग-८, दि. २१/०३/२०१८ निरसित करण्यात येत आहे.