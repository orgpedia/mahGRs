# Page 1
नविकरणीय ऊर्जा स्त्रोताव्दारे विजनिर्मितीचे उद्दीष्टपुर्ती करिता तांत्रिक बाबींचा अभ्यास करण्याकरिता समिती गठित करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकिर्ण-२०१९/प्र.क्र.१३७/ऊर्जा-५
मादाम कामा रोड, हुतात्मा राजगुरु चौक, मंत्रालय, मुंबई- ४०० ०३२.
दिनांक : ०८ नोव्हेंबर, २०१९.
प्रस्तावना :
केंद्र शासनाने नविकरणीय ऊर्जा स्रोताव्दारे वीज निर्मिती करण्याकरिता पुर्ण देशाकरिता सन २०२२ पर्यंत १७५ गिगावॅट इतके उद्दीष्ट ठेवले आहे. त्यापैकी १०० गिगावॅट सौर ऊर्जेव्दारे व ७५ गिगावॅट इतर नविकरणीय ऊर्जा स्त्रोताव्दारे विजनिर्मिती करण्याचे उद्दीष्ट आहे.
महाराष्ट्र विद्युत नियामक आयोगाच्या आरपीओ विनियम, २०१९ च्या मसुदा विनियमामध्ये सन २०२४-२५ या वर्षाकरिता आरपीओ उद्दीष्ट २५ टक्के प्रस्तावित असून त्यापैकी १३.५ टक्के इतकी वीज निर्मिती ही फक्त सौर ऊर्जेव्दारे प्रस्तावित आहे. सदरचे सौर ऊर्जा निर्मितीचे वाढीव
उद्दीष्ट पाहता राज्यातील संभवनीय (potential) उच्च सुर्य किरणोत्सार प्रदेशाचा अभ्यास करुन त्याठिकाणी सौर उर्जा स्त्रोतांव्दारे निर्माण होणाऱ्या वीजेचे निष्कासन राज्याच्या पारेषण
प्रणालीमध्ये करण्याकरिता वेळीच नियोजन करणे आवश्यक आहे. या व्यतिरिक्त केंद्र
शासनामार्फत ग्रीन एनर्जी कॉरीडॉर विकसित करणेबाबतची कार्यवाही राज्यामध्ये सुरु आहे.
उपरोक्त उद्दीष्ट साध्य करण्याच्या दृष्टीने राज्यामध्ये संभवनीय उच्च सौर किरणोत्सार
क्षेत्र निवडणे व संभवनीय पवन ऊर्जा क्षेत्र निवडणे तसेच अशा क्षेत्रामध्ये पारेषण प्रणाली विकसित
करणे इत्यादी बाबींबाबत निर्णय घेण्याकरिता समिती गठित करण्याची बाब शासनाच्या विचाराधिन होती.
शासन निर्णय : प्रस्तावित समितीचे अध्यक्ष व सदस्य पुढीलप्रमाणे
(१) संचालक (वाणिज्य), महावितरण कंपनी अध्यक्ष (२) संचालक (प्रकल्प), महानिर्मिती कंपनी सदस्य (३) संचालक (प्रकल्प), महापारेषण कंपनी सदस्य (४) अतिरिक्त महासंचालक, मेडा सदस्य (५) मुख्य अभियंता (एसटीयु), महापारेषण कंपनी: सदस्य सचिव
# Page 2
शासन निर्णय क्रमांकः संकिर्ण-२०१९/प्र.क्र.१३७/ऊर्जा-५
सदर समितीची कार्यकक्षा पुढीलप्रमाणे असेल १. प्रस्तावित नविकरणीय ऊर्जा स्त्रोतांव्दारे निर्माण होणाऱ्या वीजेचे निष्कासन करण्यासाठी
सद्यस्थितीतील कार्यान्वित असलेल्या उपकेंद्रांच्या क्षमतांची तपासणी करुन क्षमता
शिल्लक असलेल्या उपकेंद्रांची यादी तयार करणे.
२. संभवनीय (Potential) उच्च सौर किरणोत्सार क्षेत्र व संभवनीय पवन क्षेत्र निवडणे तसेच
प्रस्तावित नविकरणीय ऊर्जास्त्रोताव्दारे निर्माण होणाऱ्या वीजेचे निष्कासन करण्याकरिता
सद्यस्थितीतील पारेषण वाहिन्यांची उपलब्धता तपासणे व अतिरिक्त पारेषण पायाभूत
सुविधा उभारणे आवश्यक असल्यास त्याची तपासणी करणे.
३. प्रस्तावित नविकरणीय ऊर्जा प्रकल्पामधून निर्माण होणाऱ्या विजेचे निष्कासन व पारेषण
प्रणालीची उपलब्धता (Grid Connectivity) याबाबत अभ्यास करुन सुसाध्य प्रकल्प आराखडा सादर करणे.
४. राज्य शासनाच्या सध्या अस्तित्वात असणाऱ्या धोरणात या अनुषंगाने बदल आवश्यक
असल्यास त्याबाबत शिफारशी सुचविणे.
५. सदर समितीने उपरोक्त बाबींचा अभ्यास करुन परिपुर्ण अहवाल शासनास एका
महिन्यात सादर करावा.