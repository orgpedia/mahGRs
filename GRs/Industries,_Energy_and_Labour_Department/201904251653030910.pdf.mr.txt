# Page 1
सन २०१९-२० करिता माहे एप्रिल, २०१९ ते जुलै, २०१९ या चार महिन्यांचे लेखा अनुदान BEAMS प्रणालीवर वितरीत करण्यास मंजूरी देण्याबाबत.
महाराष्ट्र शासन
ऊद्योग, ऊर्जा व कामगार विभाग,
शासन निर्णय क्र. संकीर्ण-२०१९/प्र.क.१६/ऊर्जा-३
मादाम कामा मार्ग, हुतात्मा० राजगुरु चौक
मंत्रालय, मुंबई - ४०००३२.
दिनांक :- २५ एप्रिल, २०१९
संदर्भ :- वित्त विभाग शासन परिपत्रक क्र.अर्थसं-२०१९/प्र.क्र.४४/अर्थ-३,दि.१ एप्रिल, २०१९
प्रस्तावना :
सन २०१९-२० चा अंतरिम अर्थसंकल्प दिनांक २७ फेब्रुवारी, २०१९ रोजी विधानमंडळास सादर करण्यात आला. हा अंतरिम अर्थसंकल्प असल्याने अतिरिक्त अर्थसंकल्प सादर करून विनियोजन विधेयक मंजूर होईपर्यन्तच्या कालावधीसाठी (एप्रिल, २०१९ ते जुलै, २०१९) या चार महिन्यांचा खर्च भागविण्यासाठी विधानमंडळाने “ महाराष्ट्र विनियोजन (लेखानुदान) विधेयक, २०१९" मंजूर केले आहे. ऊर्जा विभागाच्या प्रशासकीय नियंत्रणाखालील आस्थापनांना, कंपन्या तसेच संस्थेला लेखानुदान BEAMS प्रणालीवर वितरीत करण्याची बाब शासनाच्या विचाराधीन होती.
शासन निर्णय :
या विभागाच्या प्रशासकीय नियंत्रणाखालील मुख्य विद्युत निरिक्षक कार्यालय, महाराष्ट्र राज्य विद्युत वितरण कंपनी, महाराष्ट्र राज्य विद्युत निर्मिती कंपनी, महाराष्ट्र वीज नियामक आयोग, महाराष्ट्र ऊर्जा विकास अभिकरण यांना मंजूर झालेले चार महिन्यांचे लेखा अनुदान सन २०१९-२० करिता मंजूर झालेल्या मूळ अर्थसंकल्पिय तरतूदीच्या ३३% मर्यादेत BEAMS प्रणालीवर वितरीत करण्यास शासन मंजूरी देण्यात येत आहे.
२. सदर लेखा अनुदान हे चार महिन्यांकरिता मंजूर करण्यात आले असून या विभागाच्या अधिनस्त मुख्य विद्युत निरिक्षक कार्यालयास सुचित करण्यात येते की मंजूर केलेल्या लेखानुदानाच्या मर्यादेत खर्च करण्याच्या सूचना आपल्या अधिनस्त कार्यालयांना द्याव्यात.
३. सदर शासन निर्णय वित्त विभागाचे संदर्भिय शासन परिपत्रक १ एप्रिल, २०१९ अन्वये निर्गमित करण्यात येत आहे.
# Page 2
शासन निर्णय क्रमांकः संकीर्ण-२०१९/प्र.क.१६/ऊर्जा-३