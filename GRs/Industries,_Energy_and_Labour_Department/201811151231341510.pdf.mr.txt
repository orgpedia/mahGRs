# Page 1
बाष्पके संचालनालयाच्या आस्थापनेवरील अधिकाऱ्यांची वयाच्या ५०/५५ वर्षापलिकडे किंवा अर्हताकारी सेवेची ३० वर्षे पूर्ण झाल्यावर सेवेत राहण्यासाठी पात्रता अजमावण्याबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः बाष्पके- १०१८/प्र.क्र.१५५/काम-१
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक: १५ नोव्हेंबर, २०१८
वाचा: १. सा. प्र. वि., परिपत्रक क्र. विपुस-१०९७/प्र.क्र.१३६/९७/१५, दि.१९/०६/१९९८.
२. सा. प्र. वि., शुध्दीपत्रक क्र. विपुस-१०९७/प्र.क्र.१३६/९७/१५, दि.२५/०६/१९९८.
३. सा. प्र. वि., परिपत्रक क्र. विपुस- १०९९/प्र.क्र.५८/९९/१५, दि.१६/०९/१९९९.
४. उ.ऊ. व कामगार विभाग, शासन निर्णय क्र. औसुवआ १११४/प्र.क्र.७१/काम-१ दि.३१.०३.२०१५.
शासन निर्णय :
महाराष्ट्र नागरी सेवा (निवृत्तीवेतन) नियम १९८२ च्या नियम १० (४) व नियम ६५ अनुसार बाष्पके संचालनालय, महाराष्ट्र राज्य, मुंबई च्या आस्थापनेवरील पुनर्विलोकनास पात्र ठरलेल्या गट अ संवर्गाततील अधिकाऱ्यांचे वयाच्या ५०/५५ वर्षापलिकडे किंवा अर्हताकारी सेवेची ३० वर्षे पूर्ण झाल्यावर सेवेत राहण्याची पात्रता अजमावण्याच्या दृष्टीने व त्यांचे पुनर्विलोकन करुन शिफारस करण्यासाठी प्रधान सचिव (कामगार) यांच्या अध्यक्षतेखाली संदर्भ क्र. ४ च्या शासन निर्णयान्वये समिती गठीत करण्यात आली आहे. या समितीची दि.०२.११.२०१८ रोजी बैठक झाली. सदर बैठकीत बाष्पके संचालनालयातील खालील गट अ अधिकाऱ्यांना वयाच्या ५०/५५ वर्षापलिकडे किंवा अर्हताकारी सेवेची ३० वर्षे पूर्ण झाल्यावर सेवेत राहण्यासाठी पात्र ठरविण्यात आले आहे.
१. श्री.ध.प्र. अंतापूरकर, उप संचालक, २. श्री. सं. लो. कुंभलवार, सह संचालक, ३. श्री.उ. शं. मदने, उप संचालक
# Page 2