# Page 1
महाराष्ट्र काथ्या उद्योग धोरण २०१८ अंतर्गत अनुदाने मंजुरी व वितरणाची मार्गदर्शक तत्त्वे.
महाराष्ट्र शासन
उद्योग, ऊर्जा व कामगार विभाग,
शासन निर्णय क्रमांक:- लविम-२०१८/प्र.क्र.१५(भाग-१)/उद्योग-६
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक :- १२ जून, २०१९
वाचा: १) शासन निर्णय क्रमांक साप्रोयो-२०१३/प्र. क्र. ५४/उद्योग-८, दि. ०१/०४/२०१३ २) शासन निर्णय क्रमांक साप्रोयो-२०१३/प्र. क्र. १५७/उद्योग-८, दि. १२/०८/२०१३ ३) शासन निर्णय क्रमांक साप्रोयो-२०१३/प्र.क्र.१ ५२/उद्योग-८, दि. १९/१०/२०१३ ४) शासन निर्णय क्रमांक मलवि २०१८/प्र.क्र. १५/उद्योग-६, दि. १५/०२/२०१८
प्रस्तावना:
राज्यातील उद्योगांचा दुर्गम व अविकसित क्षेत्रामध्ये प्रसार व चालना देण्यासाठी राज्य शासनातर्फे या भागात स्थापन होणाऱ्या नवीन / विस्तारीत उद्योगांना प्रोत्साहन देण्याकरीता सामुहिक प्रोत्साहन योजना २०१३ राबविण्यात येत आहे.
राज्यामध्ये काथ्या उद्योगाच्या माध्यमातून रोजगाराच्या नवीन संधी उपलब्ध करुन देणे, जेणेकरुन ग्रामीण उद्योजकता वाढविणे, काथ्या व कोको पीथ यांच्यापासून काथ्याची मुल्यवर्धित उत्पादनांच्या माध्यमातून महिला उद्योजकता विकास व त्यायोगे महिलांचे सबलीकरण करणे, भारत आणि भारताबाहेर पर्यावरण शाश्वत व पर्यावरणपूरक अशा काथ्याच्या उत्पादनांच्या वापरास प्रोत्साहित करणे, स्थानिक व आंतरराष्ट्रीय बाजारपेठेत काथ्या व काथ्याची उत्पादनांसाठी बाजारपेठ विकसित करणे, राज्यातील नारळाच्या सोडणाचा जास्तीत जास्त वापर करुन नारळाच्या लागवडीस प्रोत्साहन देणे या दृष्टीकोनातून राज्यातील काथ्या उद्योग विकासाकरीता काथ्या उद्योग धोरण २०१८ दिनांक १५ फेब्रुवारी, २०१८ रोजीच्या शासन निर्णयान्वये जाहीर केले आहे. सदर धोरणाच्या अंमलबजावणीसाठी अनुदाने मंजूरी व वितरणाची मार्गदर्शक तत्वे विहित करण्याची बाब शासनाच्या विचाराधिन होती त्यानुषंगाने शासनाने खालीलप्रमाणे निर्णय घेतला आहे.
शासन निर्णय:
प्रस्तावित काथ्या उद्योग धोरण २०१८ अंतर्गत सामुहिक प्रोत्साहन योजना आणि त्याव्यतिरिक्त विशेष भांडवली अनुदान इत्यादी सवलती देण्यात येणार असून या योजनेची ठळक वैशिष्ट्ये खालीलप्रमाणे राहतील.
१) योजनेची व्याप्ती:
सुक्ष्म, लघु आणि मध्यम उपक्रम विकास अधिनियम २००६ अंतर्गत काथ्यावर आधारीत उत्पादनासाठी खालीलप्रमाणे गुंतवणूक (यंत्रसामुग्रीमधील) असणारे, उद्योग आधार ज्ञापन धारण करणारे किंवा प्रचलित सामुहिक प्रोत्साहन योजनेमध्ये विहित केलेल्या परिभाषेनुसार सुक्ष्म, लघु व मध्यम उपक्रम प्रस्तुत धोरणांतर्गत विशेष प्रोत्साहनांसाठी पात्र असतील.
# Page 2
शासन निर्णय क्रमांकः लविम-२०१८/प्र.क्र.१५(भाग-१)/उद्योग-६
-------------------------------------------------------------
|  | अ. क्र. |  |  | उपक्रम |  |  | यंत्रसामुग्रीतील गुंतवणूक मर्यादा |  |
| १. | सुक्ष्म उपक्रम | रु. २५ लाखांपर्यंत |
| २. | लघु उपक्रम | रु. २५ लाखांपेक्षा जास्त व रु. ५ कोटींपर्यंत |
| ३. | मध्यम उपक्रम | रु. ५ कोटींपेक्षा जास्त व रु.१० कोटींपर्यंत |
-------------------------------------------------------------
२) पात्रता :
प्रचलित सामुहिक प्रोत्साहन योजनेनुसार पात्र असणारे व काथ्यावर आधारीत उत्पादने तयार करणारे सुक्ष्म, लघु व मध्यम उपक्रम व परिणामकारक टप्प्यापैकी किमान एक परिणामकारक टप्पा दिनांक १५.२.२०१८ नंतर पूर्ण केलेला असलेले आणि दिनांक १५.२.२०१८ रोजी किंवा त्यानंतर उत्पादनात गेलेले उपक्रम या योजनेनुसार अनुदानास पात्र राहतील.
३) विशेष योजनेचा कार्य कालावधी (Operative Period) : प्रस्तुत काथ्या उद्योगासाठी विशेष प्रोत्साहन योजनेचा कालावधी दिनांक १५.२.२०१८ पासून पुढील ०५ वर्षाच्या कालावधीसाठी अथवा शासनाच्या पुढील आदेशापर्यंत वैध राहील.
४) विशेष प्रोत्साहन योजनेचे स्वरुप : i. विशेष प्रोत्साहन योजना :
योजनेंतर्गत पात्र घटकांना प्रचलित सामुहिक प्रोत्साहन योजनेचे सर्व निकष व अटी लागू राहतील. ही योजना दिनांक १५.२.२०१८ नंतर अर्ज केलेल्या अथवा उत्पादनात गेलेल्या नवीन व विस्तारीत पात्र सुक्ष्म, लघु व मध्यम उपक्रमांना लागू आहे.
ii. विशेष प्रोत्साहन योजनेसाठी तालुक्यांचे वर्गीकरण :
विशेष प्रोत्साहन योजनेसाठी प्रचलित सामुहिक प्रोत्साहन योजनेच्या अंतर्गत शासन निर्णय क्रमांक साप्रोयो-२०१३/प्र.क्र. ५४/उद्योग-८, दिनांक १.४.२०१३ मध्ये विहित केल्याप्रमाणे तालुक्याचे विविध प्रवर्गात केलेले वर्गीकरण लागू राहील. (परिशिष्ट अ)
iii. सुक्ष्म, लघु व मध्यम उपक्रमांचे वर्गीकरण : विशेष प्रोत्साहन योजनेसाठी शासन निर्णय क्र. साप्रोयो-२०१३/प्र.क्र.५४/उद्योग-८, दिनांक ०१ एप्रिल, २०१३ मधील परिच्छेद क्र. २.२(i) प्रमाणे सुक्ष्म, लघु व मध्यम उपक्रमांचे वर्गीकरण राहील. ( परिशिष्ट-ब)
iv. नविन घटक, विस्तारीकरण प्रकल्प, पात्रता प्रमाणपत्र, पात्रता कालावधी, कार्यकाल कालावधी, परिणामकारक टप्पे, स्थिर मालमत्ता, ढोबळ स्थिर भांडवली गुंतवणूक, थेट रोजगार, पात्र उत्पादने, कच्चा माल, आजारी घटक, वर्ष यांची व्याख्या सामुहिक प्रोत्साहन योजना २०१३ मध्ये विहित केल्याप्रमाणे राहील.
५) कार्य नियमावली :
कार्य नियमावलीची व्याख्या सन १९७९ च्या शासन निर्णयाप्रमाणे अथवा त्यात वेळोवेळी झालेल्या सुधारणा / बदलानुसार राहील.
पृष्ठ ४ पैकी २
# Page 3
शासन निर्णय क्रमांकः लविम-२०१८/प्र.क्र.१५(भाग-१)/उद्योग-६
६) काथ्या धोरणाच्या अंमलबजावणीसाठी कार्यान्वित यंत्रणा :
काथ्या धोरणामधील सामुहिक प्रोत्साहन योजनेअंतर्गत देण्यात येणारी विविध अनुदाने व प्रोत्साहनांबाबतच्या अंमलबजावणीसाठी सामूहिक प्रोत्साहन योजना २०१३ मध्ये सुक्ष्म, लघु व मध्यम उपक्रमांसाठी विहित केल्याप्रमाणे राहील. महाराष्ट्र लघुउद्योग विकास महामंडळ, मुंबई हे या योजनेचे अंमलबजावणी यंत्रणा म्हणून काम करतील.
७) सामुहिक प्रोत्साहन अंतर्गत अतिरिक्त सवलती:
काथ्या उद्योगासाठी अनुक्रमांक ४ मध्ये नमूद केलेल्या वर्गीकरणानुसार, "अ" व "ब" विभागातील उद्योगांसाठी "क" विभागातील सवलती लागु राहतील. "क" व "ड" विभागातील उद्योगांसाठी "ड+" विभागातील सवलती लागु राहतील. "ड+" व "विना उद्योग जिल्हा " विभागातील उद्योगांसाठी "नक्षल प्रभावीत" विभागातील सवलती लागु राहतील. याबाबतचा तपशील परिशिष्ट "क" मध्ये दिला आहे.
८) विशेष भांडवली अनुदान :
नवीन व विस्तारीत पात्र सुक्ष्म, लघु व मध्यम उपक्रमांना तालुका वर्गीकरणानुसार अनुज्ञेय स्थिर भांडवली गुंतवणूकीच्या ३० ते ३५ टक्के दराने रु. ५० लाख मर्यादेपर्यंत भांडवली अनुदान देण्यात येईल. प्रस्तुत भांडवली अनुदान घटकाचे उत्पादन सुरु झाल्यापासून ५ समान वार्षिक हप्त्यांमध्ये वितरीत करण्यात येईल.
------------------------------------------------------------------------------------------------------------------------------------------------
| अ. क्र. | साप्रोयो २०१३ नुसार तालुक्यांचे वर्गीकरण | भांडवली अनुदान (स्थिर भांडवली गुंतवणूकीचे % ) | विशेष भांडवली अनुदानाची कमाल मर्यादा (रु.लाखात) |
| १. | अव ब | ३० | २० |
| २. | क | ३५ | ३० |
| ३. | ड | ३५ | ४० |
| ४. | ड+ | ३५ | ५० |
| ५. | उद्योग नसलेले जिल्हे व नक्षल प्रभावित विभाग | ३५ | ५० |
------------------------------------------------------------------------------------------------------------------------------------------------
केंद्र शासन, राज्य शासन तसेच त्यांचे उपक्रम यांचेमार्फत इतर योजनेंतर्गत भांडवली अनुदान मिळत असलेल्या घटकांना संबंधित योजनेचा लाभ अनुज्ञेय होईल. परंतु, एकत्रित भांडवली अनुदानाची रक्कम जास्तीत जास्त ५० टक्क्यांच्यावर अनुज्ञेय राहणार नाही. सदर अनुदान सामुहिक प्रोत्साहन योजनेच्या अर्थसंकल्पीय तरतूदीमधून भागविण्यात येईल.
९) प्रोत्साहनांसाठी अर्ज सादर करणे, प्रोत्साहनांचा दावा करणे, आदींबाबत सामुहिक प्रोत्साहन योजना २०१३ च्या शासन निर्णय दिनांक १.४.२०१३ मधील परिच्छेद क्र. ७.१ ७.२ ७.३ व ७.४ च्या तरतूदी लागू राहतील.
१०) राज्यस्तरीय समन्वय समिती:
काथ्या उद्योग धोरणातील विविध बाबींसंदर्भात सामुहिक प्रोत्साहन योजना २०१३, शासन निर्णय दिनांक १.४.२०१३ मधील परिच्छेद क्र. ९ अन्वये गठीत राज्यस्तरीय समन्वय समिती मार्फत विविध सवलतीच्या पात्रता निकष व वाटपाची कार्यपध्दती व त्यात सुधारणा करणेबाबत निर्णय घेण्यात
पृष्ठ ४ पैकी ३
# Page 4
शासन निर्णय क्रमांकः लविम-२०१८/प्र.क्र.१५(भाग-१)/उद्योग-६
येईल. सदर समितीने घेतलेल्या निर्णयाची अंमलबजावणी शासनाच्या योग्य स्तरावर घेतलेल्या मान्यतेनंतरच लागू केले जातील.
११) संनियंत्रण व पुनर्रिक्षण :
शासन निर्णय क्रमांक साप्रोयो-२०१३/प्र. क्र. ५४ / उद्योग-८, दिनांक १.४.२०१३ च्या परिच्छेद ८.१, ८.२, ८.३ व ८.४ च्या तरतूदीनुसार पात्र घटकांचे उत्पादन प्रक्रियांचे संनियंत्रण महाराष्ट्र लघुउद्योग विकास महामंडळ, मुंबई यांच्याकडून करण्यात येईल.
# Page 5