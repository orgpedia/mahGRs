# Page 1
महाराष्ट्र इमारत व इतर बांधकाम कामगार कल्याणकारी मंडळांतर्गत विभाग प्रमुख, प्रादेशिक कार्यालय प्रमुख व कार्यालय प्रमुख म्हणून घोषित करण्याबाबत..
महाराष्ट्र शासन
उद्योग, ऊर्जा व कामगार विभाग
शासन निर्णय क्र. इबांका २०१८/प्र.क्र.९८/कामगार-७
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक : ८ जानेवारी, २०२१.
संदर्भ : : १) महाराष्ट्र इमारत व इतर बांधकाम कामगार कल्याणकारी मंडळ यांचे पत्र क्र. आ / मइवइबाकमं/वित्तीय अधिकार/२०१८/३३५३,
दिनांक २५/५/२०१८
प्रस्तावना : केंद्र शासनाने इमारत व इतर बांधकाम कामगार (रोजगार नियमन व सेवाशर्ती) अधिनियम, १९९६ पारीत केला असून त्यास अनुलक्षून शासनाने महाराष्ट्र इमारत व इतर बांधकाम कामगार (रोजगार नियमन व सेवाशर्ती) नियम, २००७ पारीत केला आहे.
२. इमारत व इतर बांधकाम कामगार (रोजगार नियमन व सेवाशर्ती) अधिनियम, १९९६ च्या कलम १८ अन्वये शासनाने दिनांक ४ ऑगस्ट, २००७ च्या अधिसूचनेन्वये महाराष्ट्र इमारत व इतर बांधकाम कामगार कल्याणकारी मंडळ स्थापन केले आहे. केंद्र शासनाच्या इमारत व इतर बांधकाम कामगार (उपकर ) अधिनियम, १९९६ कलम ३ ला अनुलक्षून केंद्र शासनाने दिनांक २६ सप्टेंबर, १९९६ च्या अधिसूचनेन्वये बांधकामाच्या जमिनीचे मूल्य वगळून) १% उपकर कर निर्धारण अधिकारी यांनी मंडळाकडे जमा करण्याची तरतूद केली आहे. सदर तरतूदीच्या अनुषंगाने मंडळाकडे जमा झालेला उपकर इमारत व इतर बांधकाम कामगार (उपकर) अधिनियम, १९९६ च्या कलम २२ प्रमाणे मंडळांतर्गत नोंदित बांधकाम कामगारांना मंजूर विविध कल्याणकारी योजनांवर खर्च करण्यात येतो.
सदर अनुदान खर्च करण्याकरिता इमारत व इतर बांधकाम कामगार (रोजगार नियमन व सेवाशर्ती) अधिनियम, १९९६ मध्ये विभाग प्रमुख, प्रादेशिक कार्यालय प्रमुख व कार्यालय प्रमुख यांच्या वित्तीय अधिकाराची तरतूद नसल्याने त्यांना विभाग प्रमुख, प्रादेशिक कार्यालय प्रमुख व कार्यालय प्रमुख म्हणून घोषित करण्याची बाब शासनाच्या विचाराधीन होती.
शासन निर्णय : महाराष्ट्र इमारत व इतर बांधकाम कामगार कल्याणकारी मंडळामध्ये खालील तक्त्यात दर्शविलेल्या अधिकाऱ्यांना सक्षम अधिकारी म्हणून घोषित करण्यात येत आहे.
# Page 2
शासन निर्णय क्रमांकः इबांका २०१८/प्र.क्र.९८/कामगार-७
-----------------------------------------------------------------------------------------------------------------------------------------------------------------------
| अ.क्र. | वित्तीय शक्तीचे वर्णन | अधिकाराचा वापर करण्यास सक्षम असलेले प्राधिकारी |
| १. | २. | ३. |
| १ | एखाद्या अधिकाऱ्याला विभाग प्रमुख म्हणून घोषित करणे | सचिव तथा मुख्य कार्यकारी अधिकारी, महाराष्ट्र इमारत व इतर बांधकाम कामगार कल्याणकारी मंडळ |
| २ | एखाद्या अधिकाऱ्याला प्रादेशिक कार्यालय प्रमुख म्हणून घोषित करणे | उप मुख्य कार्यकारी अधिकारी, महाराष्ट्र इमारत व इतर बांधकाम कामगार कल्याणकारी मंडळ |
| ३ | एखाद्या अधिकाऱ्याला कार्यालय प्रमुख म्हणून घोषित करणे | जिल्हा कार्यकारी अधिकारी / उप जिल्हा कार्यकारी अधिकारी, महाराष्ट्र इमारत व इतर बांधकाम कामगार कल्याणकारी मंडळ |
-----------------------------------------------------------------------------------------------------------------------------------------------------------------------