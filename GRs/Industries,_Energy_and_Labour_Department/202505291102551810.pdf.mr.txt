# Page 1
शासकीय कामकाजात ई-ऑफीस (E-Office)
चा वापर बंधनकारक करणेसंदर्भात सूचना
निर्गमित करणेबाबत
महाराष्ट्र शासन
उद्योग, ऊर्जा, कामगार व खनिकर्म विभाग,
शासन परिपत्रक क्रमांक : IELD-१५/१५१/२०२४-ADMIN-२
एम-५,पोटमाळा,विस्तारित इमारत,
मंत्रालय, हुतात्मा राजगुरु चौक,
मादाम कामा रोड, मुंबई -३२
दिनांक:- २९.५.२०२५
वाचा- (१)शासन परिपत्रक, सा.प्र.वि.(मातं.),क्र.मातंस २०२२/प्र.क्र.६२/से-१/३९, दि.२३.२.२०२३
(२) विभागाचे कार्यालयीन आदेश क्र.संकीर्ण-२०२३/प्र.क्र.२५/ प्रशासन-२, दि.१३.१२.२०२३
(३) शासन पत्र,सा.प्र.वि.क्र.संकीर्ण-२०२३/प्र.क्र.०२/१८ (र.व.का.), दि.१९.३.२०२४ (४) शासन पत्र समक्रमांक दि.१८.४.२०२४ व दि.७.८.२०२४ व दि.१८.२.२०२५
(५) मुख्य सचिव यांचे पत्र दि.८.१०.२०२४
प्रस्तावना :- शासकीय कामकाजात संगणकाचा अधिकाधिक वापर करून शासकीय कामकाज गतिमान व्हावे,
कामकाजात सुसुत्रता यावी, दस्ताऐवज व माहिती सुरक्षित रहावी, निर्णय प्रक्रिया गतिमान व सुलभ व्हावे
यासाठी शासकीय कामकाजात दि.१.४.२०२३ पासून ई ऑफीस प्रणालीचा प्रभावी वापर करण्याच्या दृष्ट्टीने संदर्भाधीन क्र. (१) येथील शासन परिपत्रकान्वये सूचना निर्गमित केलेल्या आहेत. त्यानुषंगाने उद्योग, ऊर्जा,
कामगार व खनिकर्म विभागात ई-ऑफीस चा वापर करण्यासाठी वेळोवेळी सूचना देण्यात आलेल्या आहेत.
मात्र या विभागात सदर प्रणालीचा वापर होत नसलेचे निदर्शनास आलेने संदर्भाधीन क्र. (२) येथील कार्यालयीन आदेशान्वये दि.१.१.२०२४ पासून या विभागात ई-ऑफीस प्रणालीचा वापर करणे अनिवार्य केलेले
आहे.त्यानंतरही ई-ऑफीस चा वापर होत नसलेने संदर्भाधीन क्र.(४) येथील पत्रांन्वये सूचना निर्गमित केलेल्या
आहेत. अद्यापही या विभागांतर्गत शासकीय कामकाजात ई-ऑफीस चा प्रभावी वापर होत नसल्याचे
निदर्शनास आले आहे.
तसेच “महाराष्ट्र कार्यालयीन कार्यपद्धती-२०२३ च्या मार्गदर्शक सूचनांनुसार सर्व टपाल
इलेक्रॉनिक स्वरूपातच तयार व जतन केले जावे.फिजीकल फाईल केवळ अत्यावश्यक परिस्थितीतच तयार
केली जावी. प्रशासकीय प्रक्रियेमध्ये पारदर्शकता व कार्यक्षमता आणण्यासाठी सामान्य प्रशासन विभागाच्या शासन निर्णय दि.१२ जुलै,२०२४ अनुसार धोरणात्मक निर्णय घेण्यात आलेला आहे. याशिवाय,नवीन नोंदी
तयार करताना महाराष्ट्र कार्यालयीन कार्यपद्धतीचा वापर करावा.सर्व विभागांनी याचे पालन करणे
बंधनकारक आहे”, अशा प्रकारच्या सूचना मुख्य सचिवांनी संदर्भाधीन क्र.(५) येथील पत्रान्वये दिलेल्या
आहेत.तसेच १५० दिवसांच्या कार्यक्रमामध्ये देखील ई-ऑफीसच्या प्रभावी वापराबाबत मुद्दा समाविष्ट्ट केला असून सदर उद्दिष्ट्ट पूर्ण करण्यासाठी गुणांकन (२५ गुण) ठेवण्यात आलेले आहे.
वरील वस्तुस्थिती विचारात घेता तसेच १५० दिवसांच्या कार्यक्रमातील सदर प्रणालीचा १०० टक्के
वापराबाबतची कालबद्धता विचारात घेता विभागांतर्गत ई-ऑफीस चा वापर बंधनकारक करण्याची बाब विचाराधीन होती.
शासन परिपत्रक- (१)उद्योग,ऊर्जा,कामगार व खनिकर्म विभागात तसेच सदर विभागाच्या अधिनस्त सर्व क्षेत्रीय
कार्यालयांमध्ये दि.१.६.२०२५ पासून ई-ऑफीस (E-Office) चा वापर करणे बंधनकारक
करण्यात येत आहे.
# Page 2
शासन परिपत्रक क्रमांकः IELD-१५/१५१/२०२४-ADMIN-२
(२)विभागांतर्गतच्या नस्त्या या ई-फाईल स्वरूपातच असणे आवश्यक असल्याने भौतिक
स्वरूपातील नस्त्या (Physical Files) पाठविणे बंद करावे.
(३)आंतर-विभागीय नस्त्या ई-फाईल स्वरूपात स्वीकारणे बंधनकारक केल्याने कोणत्याही भौतिक
स्वरूपातील नस्त्या पाठवल्या किंवा स्वीकारल्या जाऊ नयेत.
(४)भौतिक स्वरूपातील नस्त्या स्कॅन करून ई-ऑफिसद्वारे पाठवू नये. ई-फाईल केवळ ग्रीन नोट
वापरून आणि विभागाच्या सहसचिव/ सचिव / अपर मुख्य सचिव यांच्यासह सर्व संबंधित
अधिकाऱ्यांच्या डिजिटल स्वाक्षरी (Digital Signature/E Signature) वापरूनच तयार करून
सादर कराव्यात.
(५)नोंदणी शाखेकडे आलेले भौतिक स्वरूपातील टपाल संबंधित कार्यासनाकडे पाठविण्याचे
पूर्णपणे बंद करावे. सदरचे टपाल केवळ ई-ऑफीसद्वारेच पाठविण्यात यावे.
(६)नोंदणी शाखेकडे आलेले भौतिक स्वरूपातील टपाल संबंधित कार्यासनाकडे पाठविण्याचे
पूर्णपणे बंद करावे. सदरचे टपाल केवळ ई-ऑफीसद्वारेच पाठविण्यात यावे.
(७)विभागाच्या अपर मुख्य सचिव/प्रधान सचिव/सचिव यांच्या कार्यालयात तसेच संबंधित सर्व सह
सचिव/उप सचिव यांचेकडे येणारे टपाल कोणत्याही परिस्थितीत भौतिक स्वरूपात स्वीकारू
नये. संबंधितांनी अशा प्रकारचे भौतिक टपाल स्वीकारण्यास विनंती केल्यास त्यांना सदरचे
टपाल मध्यवर्ती टपाल केंद्रात जमा करण्याबाबत सूचना देण्यात याव्यात.
(८)ई-ऑफीस प्रणालीची निकड विचारात घेऊन राज्य शासनाकडून "महाराष्ट्र कार्यालयीन
कार्यपद्धती नियमपुस्तिका, १९६३" मध्ये सुधारणा करण्यात येऊन "महाराष्ट्र कार्यालयीन
कार्यपद्धती नियमपुस्तिका, २०२३" तयार करण्यात आलेली आहे. सदर नियमपुस्तिकेचे
अवलोकन केले असता शासकीय कामकाज ई-ऑफीस च्या माध्यमातूनच करणे आवश्यक
असल्याचे नमूद केले आहे. त्यामुळे सदर नियमपुस्तिकेचे अवलोकन करून शासकीय कामकाज
ई-ऑफीस च्या माध्यमातूनच करावे.
(९)उद्योग,ऊर्जा,कामगार व खनिकर्म विभागातील सर्वप्रभागांच्या अधिनस्त सर्वक्षेत्रीय कार्यालयांना
देखील ई-ऑफीस प्रणालीचा वापर करणे बंधनकारक करण्यात येत आहे. कोणत्याही
परिस्थितीत भौतिक स्वरूपात टपाल पाठविले जाणार नाही,याची दक्षता सर्व क्षेत्रीय
कार्यालयांनी घ्यावी.
(१०)सदर सूचनांचे काटेकोरपणे पालन करण्यात येईल, याची दक्षता घेण्यात यावी.
(११)सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3
# Page 4