# Page 1
शहरी भागात भूमिगत विद्युत वाहिनीचे कामाकरिता सार्वजनिक बांधकाम विभागाच्या अखत्यारीतील रस्ता पुनर्स्थापनेबाबत करावयाची कार्यवाही.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : र.पु.द.-२०१८/प्र.क्र१२४ / ऊर्जा-५
शिबीर कार्यालय, नागपूर
दिनांक : ११ जुलै, २०१८.
प्रस्तावना:
राज्यातील “शहरी भागात भूमिगत वाहिनी टाकण्याकरिता स्थानिक स्वराज्य संस्थाव्दारे आकारण्यात येणारे रस्ता पुनर्स्थापनाचे दर (R.J. Charges) कमी करणे” याबाबत नागपूर महानगरपालिकेसोबत महावितरण कंपनीने केलेल्या सामंजस्य कराराप्रमाणे (MoU) अंमलबजावणी करण्याबाबत राज्यातील इतर सर्व महानगरपालिका/ नगरपालिका / नगर परिषदांना सूचना द्याव्यात असे निदेश मा.मुख्यमंत्री महोदयांनी दिनांक २४.०८.२०१७ रोजी झालेल्या ऊर्जा विभागाच्या आढावा बैठकीत दिले होते.
राज्यातील काही भागातील रस्ते सार्वजनिक बांधकाम विभागाच्या अखत्यारितील असून त्यांच्या अखत्यारितील कार्यालयांनी सदर सूचनेची अंमलबजावणी करणे आवश्यक होते. काही भागात भूमिगत वाहिन्यांच्या किंमतीपेक्षा सार्वजनिक बांधकाम विभागाच्या अखत्यारितील रस्ता पुनर्स्थापनेचा खर्च अधिक होत असल्याचे निदर्शनास आले आहे. त्यामुळे महावितरण कंपनीकडून राबविण्यात येणाऱ्या केंद्र पुरस्कृत एकात्मिक ऊर्जा विकास योजने अंतर्गत (IPDS) करण्यात येणारी भूमिगत वाहिनीची कामे ठप्प झाली आहेत. सदर योजना केंद्र शासन पुरस्कृत व कालमर्यादित (Time bound) असल्याने सार्वजनिक बांधकाम विभागाकडून त्यांच्या अधिपत्याखालील सर्व विभागांना मा. मुख्यमंत्री महोदयांनी दिलेल्या उपरोक्त निदेशाप्रमाणे कार्यवाही करण्याच्या सूचना देण्याची बाब शासनाच्या विचाराधीन होती. त्यास अनुसरुन शासनाने खालीलप्रमाणे निर्णय घेतला आहे.
शासन निर्णय : १. राज्यातील शहरी भागात भूमिगत विद्युत वाहिनीची कामे करण्यासाठी आकारण्यात येणाऱ्या रस्ता पुनर्स्थापनेच्या दराबाबत, महावितरण कंपनीने नागपूर महापालिकेसोबत केलेल्या सामंजस्य कराराप्रमाणे खालील अटी अंतर्भूत करुन सार्वजनिक बांधकाम विभागाचे संबंधित मुख्य अभियंता व महावितरण कंपनीचे संबंधित मुख्य अभियंता / अधिक्षक अभियंता यांच्यामध्ये सामंजस्य करार करण्यास शासन मान्यता देत आहे.
(अ) महावितरण कंपनीने भूमिगत विद्युत वाहिनी टाकण्याबाबत कामाच्या व्यवस्थेस सार्वजनिक बांधकाम विभागाच्या संबंधित मुख्य अभियंता यांचेकडून मंजूरी घ्यावी.
(ब) सदरचे संपूर्ण काम महावितरण कंपनीमार्फत करण्यात येईल परंतु त्यावर सार्वजनिक बांधकाम विभागाकडून देखरेख करण्यात येईल.
# Page 2
शासन निर्णय क्रमांकः र.पु.द.-२०१८/प्र.क्र१२४/ऊर्जा-५
(क) रस्ता पुनर्स्थापनेचे काम पूर्ण झाल्यावर त्याबाबत सार्वजनिक बांधकाम विभागाकडून प्रमाणित करुन घेण्यात यावे.
२. सदर सामंजस्य करारानुसार महावितरण कंपनीकडून भूमिगत विद्युत वाहिनी टाकल्यानंतर रस्ते पूर्ववत न झाल्यास, महावितरण कंपनीकडून सार्वजनिक बांधकाम विभागास प्राप्त होणाऱ्या विद्युत देयकाच्या रक्कमेमधून सदर खर्चाचे समायोजन करण्यात यावे.
३. भूमिगत विद्युत वाहिनी टाकण्याचे देखरेख दर खालीलप्रमाणे राहतील.
MSEDCL will pay the Supervision Charges 20% on labour charges as mentioned below or Rs.100/- per running meter (Rmt) whichever will be higher.
(a) For Bituminous Road Rs. 75/- per Rmt (b) For Concrete Road Rs. 100/- per Rmt (c) For Paver Blocks Rs. 100/- per Rmt.
४. उपरोक्त निर्णयानुसार महावितरण कंपनी व सार्वजनिक बांधकाम विभागाच्या अखत्यारीतील कार्यालये यांच्याकडून आवश्यक ती पुढील कार्यवाही तात्काळ करण्यात यावी.
५. हा शासन निर्णय, सार्वजनिक बांधकाम विभागाच्या सहमतीने व त्यांचा संदर्भ क्र. १८९४ दिनांक १५.०६.२०१८ अन्वये निर्गमित करण्यात येत आहे.