# Page 1
परभणी येथे १०० विद्यार्थी प्रवेश क्षमतेचे नवीन शासकीय वैद्यकिय महाविद्यालय व त्यास संलग्नित ४३० रुग्णखाटांचे रुग्णालय स्थापन करण्याकरिता मराठवाडा विकास महामंडळ, औरंगाबाद यांची दुय्यम कंपनी परभणी कृषी गो-संवर्धन मर्यादित यांची जमीन रेडीरेकनर मूल्यास हस्तांतरीत करणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक :- मविम-१४१४/प्र.क्र.२(भाग-२)/ उद्योग-१०
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- २७ एप्रिल, २०२३.
वाचा :- १. वैद्यकिय शिक्षण व औषधीद्रव्ये विभाग शासन निर्णय क्रमांक :- एमईडी-२०२०/ प्र.क्र.१९ (भाग-अ)/२०/शिक्षण-१, दिनांक २८ मार्च, २०२३.
२. वैद्यकिय शिक्षण व औषधीद्रव्ये विभाग शासन निर्णय क्रमांक :- एमईडी-२०२०/
प्र.क्र.१९ (भाग-अ)/ २०/शिक्षण-१, दिनांक १७ एप्रिल,२०२३.
प्रस्तावना :- उद्योग, ऊर्जा व कामगार विभागाच्या प्रशासकीय नियंत्रणाखालील मराठवाडा विकास महामंडळ,
औरंगाबाद यांची दुय्यम कंपनी परभणी कृषी गो-संवर्धन मर्यादित यांची २० हेक्टर आर जमीन परभणी येथे शासकीय वैद्यकिय महाविद्यालय व रुग्णालय उभारण्यास उपलब्ध करुन देणेबाबतचा प्रस्ताव वैद्यकिय शिक्षण व औषधीद्रव्ये
विभागाकडून जिल्हाधिकारी, परभणी यांचेमार्फत मराठवाडा विकास महामंडळ, औरंगाबाद यांना सादर करण्यात आला. मराठवाडा विकास महामंडळ, औरंगाबाद यांनी सदर प्रस्ताव उद्योग विभागास मान्यतेकरीता सादर केला.
परभणी येथे शासकीय वैद्यकिय महाविद्यालय व रुग्णालय उभारणे या बाबीकरीता जमीन हस्तांतरण, रुग्णालय व वसतीगृह बांधकाम, पदनिर्मिती, इ. बाबींचा समावेश असल्याने, वैद्यकिय शिक्षण व औषधीद्रव्ये विभागाने दिनांक २ मार्च, २०२२ रोजीच्या मा.मंत्रिमंडळाच्या बैठकीत प्रस्तावास मान्यता घेतली आहे.
सदर जमीनीचे रेडीरेकनर मूल्य वैद्यकिय शिक्षण व औषधीद्रव्ये विभागाने शासन निर्णय दिनांक २८ मार्च, २०२३ अन्वये "राज्य शासनाने प्रोत्साहन योजनांसाठी दिलेल्या कर्जाची मराठवाडा विकास महामंडळाकडून परतफेड" (६८८५५१४२०१) या लेखाशिर्षाखाली पुस्तकी समायोजनाने रु.२,३४,९१,०००/- जमा करण्याची कार्यवाही केली आहे.
वैद्यकिय शिक्षण व औषधीद्रव्ये विभागाने शासन निर्णय दिनांक १७ एप्रिल, २०२३ अन्वये "उद्योग विभागाने
संबंधित जागेचा प्रत्यक्ष ताबा महसूल विभागामार्फत वैद्यकिय शिक्षण विभागास देण्यासाठी आवश्यक कार्यवाही करावी" असे निदेश दिले आहेत. मराठवाडा विकास महामंडळ, औरंगाबाद यांची दुय्यम कंपनी परभणी कृषी गो-संवर्धन मर्यादित यांची २० हेक्टर आर जमीन वैद्यकिय शिक्षण व औषधीद्रव्ये विभागास हस्तांतरीत करण्याची बाब या नस्तीवर विचाराधीन आहे.
# Page 2
शासन निर्णय क्रमांकः मविम-१४१४/प्र.क्र.२(भाग-२) / उद्योग-१०
शासन निर्णय :- उद्योग, ऊर्जा व कामगार विभागाच्या प्रशासकीय नियंत्रणाखालील मराठवाडा विकास महामंडळ, औरंगाबाद यांची दुय्यम कंपनी परभणी कृषी गो-संवर्धन मर्यादित यांची खालील विवरणपत्रात दर्शविलेली २० हेक्टर आर जमीन वैद्यकिय शिक्षण व औषधीद्रव्ये विभागास रु.२,३४,९१,०००/- ( रुपये दोन कोटी चौतीस लक्ष एक्क्याण्णव हजार फक्त ) या रेडीरेकनर मूल्यास हस्तांतरीत करण्यास खालील अटी व शर्तींच्या अधीन राहून या शासन निर्णयान्वये मान्यता देण्यात येत आहे.
--------------------------------------------------------------------------------------------------
| अ. | गावाचे नांव | गट नं./ | एकूण क्षेत्र | नाला व्याप्त | रोड व्याप्त क्षेत्र | वापरा योग्य | वैद्यकिय शिक्षण |
| क्र. |  | सर्व्हे नं. | (हे. आर.) | क्षेत्र (हे.आर.) | ( हे.आर.) | क्षेत्र | विभागास |
|  |  |  |  |  | (हे. आर.) |
| हस्तांतरीत |
|  |
| करावयाचे क्षेत्र |
| (हे. आर) |
| १. | ब्राम्हणगांव | ३०९ | १०.२१ | ००.४७ | १.३२ | ८.४२ | ८.४२ |
|  |  | १५५ | ८.४७ | ००.७२ |  | ७.७५ | ७.७५ |
| २. | ब्रम्हपुरी तर्फे | ०२ | ११.३२ | १.३६ |  | ९.९६ | ३.८३ |
| लोहगांव |
|  |  |  |  |  |  |  |
|  |  |  | ३०.०० | २.५५ | १.३२ | २६.१३ | २०.०० |
--------------------------------------------------------------------------------------------------
अटी व शर्ती : १) उद्योग, ऊर्जा व कामगार विभागाच्या प्रशासकीय नियंत्रणाखालील मराठवाडा विकास महामंडळ, औरंगाबाद यांची दुय्यम कंपनी परभणी कृषी गो-संवर्धन मर्यादित यांच्या २० हेक्टर आर सलग जमीनीचा ताबा संचालक, वैद्यकीय शिक्षण व संशोधन, मुंबई यांना व्यवस्थापकीय संचालक, मराठवाडा विकास महामंडळ, औरंगाबाद यांनी द्यावा.
२) उपरोक्त विवरणपत्रातील परभणी कृषी गो-संवर्धन मर्यादित यांच्या उर्वरित जमीनीचा ताबा " परभणी कृषी गो संवर्धन मर्यादित" यांचेकडे ठेवण्यात यावा.
३) शासनाच्या उद्योग विभागाच्या पूर्व परवानगीशिवाय सदर जमीन किंवा तिचा कोणताही भाग किंवा तिच्यातील कोणतेही हितसंबंध विक्री / देणगी देऊन / अदला बदल करुन / गहाण ठेऊन / पट्टयाने देऊन / खाजगी सार्वजनिक सहभाग तत्वावर किंवा बाहय यंत्रणाद्वारे किंवा अन्य कोणत्याही प्रकारे हस्तांतरीत करता येणार नाही. सदर जमिनीवर अथवा त्याच्या कोणत्याही भागावर अन्य व्यक्ती / संस्था / कंपनी इत्यादींचे कोणत्याही प्रकारचे हक्क निर्माण होतील अशा प्रकारे हस्तांतरीत करता येणार नाही. तसेच शासनाच्या उद्योग विभागाच्या पूर्वमान्यतेशिवाय सदर जमिनीचे पोटविभाजन करता येणार नाही.
४) संचालक, वैद्यकिय शिक्षण व संशोधन, मुंबई हे विषयांकित जमिनीचा वापर केवळ मंजूर प्रयोजनासाठी करतील.
अन्य कोणत्याही प्रयोजनासाठी सदर जमिनीचा अथवा त्याच्या कोणत्याही भागाचा तात्पुरता अथवा कायमस्वरुपी वापर करावयाचा झाल्यास त्यासाठी शासनाच्या उद्योग विभागाची पूर्वमान्यता आवश्यक राहील.
पृष्ठ ३ पैकी २
# Page 3
शासन निर्णय क्रमांकः मविम-१४१४/प्र.क्र.२(भाग-२) / उद्योग-१०
५) विषयांकित जमिनीवर संबंधित नियोजन प्राधिकरणाच्या विहित परवानगीने व मंजूर विकास नियंत्रण नियमावलीनुसार विकास होणे बंधनकारक राहील. तसेच या व्यतिरिक्त अन्य संबंधित विभाग / शासकीय यंत्रणा यांची मान्यता / पूर्वपरवानगी / ना-हरकत घेणे देखील बंधनकारक राहील.
६) सदर जमीनीचे ज्या प्रयोजनासाठी वाटप केले त्या प्रयोजनासाठी वापर करणे अनिवार्य राहील.
७) सदर जागेवरील नियोजित प्रयोजनामुळे लगतच्या खातेदारांना कोणत्याही प्रकारचा त्रास होणार नाही, त्यांच्या वैध वहीवाटीस बाधा येणार नाही, याची दक्षता घेण्यात यावी.
८) प्रस्तावित जमीन मंजूरी संदर्भातील इतर नियमित अटी व शर्ती या ठिकाणी लागू राहतील.
९) वैद्यकिय शिक्षण व औषधीद्रव्ये विभागाच्या शासन निर्णय दिनांक १७ एप्रिल, २०२३ मधील अटी व शर्ती लागू राहतील.
१०)जिल्हाधिकारी, परभणी यांनी या जमिनीच्या बाबत फेरफार, ७/१२, ८ (अ) तसेच अन्य ठिकाणी सुधारित नोंदी महसूली अभिलेखात घ्याव्यात.
११) पुस्तकी समायोजनाने उपलब्ध केलेल्या निधीचा ताळमेळ संचालक, वैद्यकिय शिक्षण व संशोधन, मुंबई व व्यवस्थापकीय संचालक,मराठवाडा विकास महामंडळ, औरंगाबाद यांनी घ्यावा.