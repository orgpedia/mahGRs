# Page 1
ऊर्जा विभागाच्या अधिपत्याखालील विद्युत निरीक्षणालय शाखेतील पदवीकाधारक कनिष्ठ अभियंता गट-ब (अराजपत्रित) / शाखा अभियंता गट-ब (राजपत्रित) पदाची दि. ०१/०१/२०१८ रोजीची तदर्थ तात्पुरती (Provisional) ज्येष्ठतासूची.
महाराष्ट्र शासन
उद्योग, ऊर्जा व कामगार विभाग
शासन परिपत्रक क्र. ज्येष्ठता- २०१८/प्र.क्र.२११/ऊर्जा-५
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२.
दिनांक : ०७ डिसेंबर, २०१८.
वाचा: १) शासन अधिसूचना, सामान्य प्रशासन विभाग क्र. एसआरव्ही- १०७६/१२, दि. २१/०६/१९८२.
२) शासन निर्णय, सामान्य प्रशासन विभाग क्र. एसआरव्ही- २०११/प्र.क्र.२८४/१२, दि. २१/१०/२०११.
३) सन निर्णय, उद्योग, ऊर्जा व कामगार विभाग क्र. संकिर्ण-२०१४/प्र.क्र.५८८/ऊर्जा-२, दि. २६/०२/२०१५.
४) मुख्य अभियंता (वि.), सार्वजनिक बांधकाम विभाग यांच्या पत्र क्र. मु.अ. (वि.)/का-१/३४१८/२०१३, दि. ३०/०७/२०१३ अन्वये प्रसिध्द ज्येष्ठता सूची.
५) शासन निर्णय, उद्योग, ऊर्जा व कामगार विभाग क्र. मुविनि- २०१६/प्र.क्र.५८/ऊर्जा-५, दि. ३०/०३/२०१६ व दि. ३०/०४/२०१६.
६) शासन निर्णय, सार्वजनिक बांधकाम विभाग क्र. ईएसटी-२०१६/प्र.क्र. ३०/प्रशासन-१, दि. ३०/०३/२०१६.
७) मुख्य विद्युत निरीक्षक यांचे पत्र क्र. मुविनि/मु.लि./गोप./१५०/२०१६-१७, दि. १०/१०/२०१७.
प्रस्तावना:
विद्युत अधिनियम, २००३ व त्याअनुषंगाने बनविण्यात आलेले नियम व विनियम सक्षमपणे राबविण्याकरिता सार्वजनिक बांधकाम विभागाच्या प्रशासकीय अधिपत्याखाली कार्यरत असलेल्या विद्युत निरीक्षणालय शाखेचे आस्थापनाविषयक कामकाज संदर्भ क्र. ३ येथील शासन निर्णयान्वये ऊर्जा विभागाच्या अधिपत्याखाली आणण्यात आले आहे. सदर शासन निर्णयानुसार विद्युत निरीक्षणालय शाखा ऊर्जा विभागाकडे हस्तांतरीत झाल्यामुळे दोन्ही विभागातील कार्यरत अधिकारी / कर्मचारी यांनी सादर केलेल्या विकल्पानुसार त्यांचे समावेशन करण्याबाबत उद्योग, ऊर्जा व कामगार विभागाच्या संदर्भ क्र. ५ व सार्वजनिक बांधकाम विभागाच्या संदर्भ क्र. ६ येथील शासन निर्णयान्वये मान्यता देण्यात आली आहे.
पदवीकाधारक कनिष्ठ अभियंता गट-ब (अराजपत्रित)/ शाखा अभियंता गट-ब (राजपत्रित) या संवर्गातील अभियंत्यांची दिनांक ०१.०१.२०१३ रोजीची एकत्रित जेष्ठता सूची मुख्य अभियंता (विद्युत), सार्वजनिक बांधकाम विभाग यांचेकडून दिनांक ३०/०७/२०१३ रोजी प्रसिध्द करण्यात आली होती. आता उपरोक्त परिच्छेदामध्ये नमूद केल्याप्रमाणे विद्युत निरीक्षणालय शाखा ऊर्जा विभागाकडे हस्तांतरीत झाल्यामुळे सार्वजनिक बांधकाम विभागाच्या विद्युत शाखेतील व ऊर्जा विभागाच्या विद्युत निरीक्षणालय शाखेतील अधिकारी/ कर्मचारी यांच्या सेवा इच्छुकतेच्या आधारे त्या त्या विभागामध्ये वर्ग करण्यात आल्या आहेत. त्यामुळे संवर्ग संख्येत झालेला बदल विचारात घेऊन
# Page 2
शासन परिपत्रक क्रमांकः ज्येष्ठता- २०१८/प्र.क्र.२११/ ऊर्जा-५
विद्युत निरीक्षणालय शाखेअंतर्गत कार्यरत पदवीकाधारक कनिष्ठ अभियंता गट-ब (अराजपत्रित)/ शाखा अभियंता गट-ब (राजपत्रित) या संवर्गाची स्वतंत्ररित्या तदर्थ तात्पुरती (Provisional) जेष्ठता सूची प्रसिध्द करण्याची बाब शासनाच्या विचाराधीन होती.
परिपत्रक :
ऊर्जा विभागाच्या अधिपत्याखालील विद्युत निरीक्षणालय शाखेंतर्गत कार्यरत असलेल्या पदवीकाधारक कनिष्ठ अभियंता गट-ब (अराजपत्रित ) / शाखा अभियंता गट-ब (राजपत्रित) या संवर्गातील अभियंत्यांची दि. ०१.०१.२०१८ रोजीची तदर्थ तात्पुरती ज्येष्ठता सूची सोबत जोडलेल्या "परिशिष्ट- अ" नुसार प्रसिध्द करण्यात येत आहे.
२. मुख्य विद्युत निरीक्षक यांनी त्यांच्या अधिपत्याखालील सर्व विभाग/कार्यालय प्रमुखांना सदर तदर्थ जेष्ठता सूची च्या प्रती संकेत स्थळावरुन प्राप्त करुन घेण्याबाबत व आपल्या अखत्यारीतील कनिष्ठ अभियंता / शाखा अभियंता या संवर्गातील सर्व अभियंत्यांना तदर्थ जेष्ठता सूचीची प्रत संकेतस्थळावरुन उपलब्ध करुन घेण्याबाबत कळवावे.
३. मुख्य विद्युत निरीक्षक यांनी त्यांच्या अधिपत्याखालील सर्व विभाग / कार्यालय प्रमुखांना सदरची तदर्थ जेष्ठता सूची सर्व संबंधित अभियंत्याच्या निदर्शनास आणण्याबाबत कळवावे. तसेच या जेष्ठता सूचीमध्ये काही चुका, त्रुटी, उणीवा असल्यास संबंधितांना दि. २७/१२/२०१८ पूर्वी जन्म दाखल्याची प्रत, जात प्रमाणपत्राची प्रत, सेवा पुस्तकातील नोंदीच्या प्रती इत्यादी च्या साक्षांकीत प्रतीच्या पुराव्यासह संबंधित कार्यालय प्रमुख व मुख्य विद्युत निरीक्षक यांच्या मार्फत शासनास लेखी कळवावे. दिनांक २४/१२/२०१८ पर्यंत शासनास प्राप्त झालेली निवेदने विचारात घेऊन प्रस्तुत ज्येष्ठता सूची अंतिम करण्याबाबतची कार्यवाही करण्यात येईल याची कृपया नोंद घ्यावी.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17