# Page 1
विद्युत निरीक्षणालयातील निलंबित अधिकाऱ्यांना शासन सेवेत पुनःस्थापित करण्याबाबत.
महाराष्ट्र शासन
उद्योग, ऊर्जा, कामगार व खनिकर्म विभाग
शासन आदेश क्र. मुविनि-२०२२/प्र.क्र.८२/ऊर्जा-१
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक: ०८ सप्टेंबर, २०२३.
संदर्भ: १) उद्योग, ऊर्जा व कामगार विभाग, शासन निर्णय क्र. आयएलई-२०१५/प्र. क्र. ८६ / प्रशासन-३, दि. ३०/०६/२०१५ २) उद्योग, ऊर्जा व कामगार विभाग, शासन आदेश क्र. मुविनि-२०२२/प्र.क्र.८२/ऊर्जा-१, दि. २०/०५/२०२२.
३) उद्योग, ऊर्जा व कामगार विभाग, शासन आदेश क्र. मुविनि-२०२२/प्र.क्र.२२६/ऊर्जा-१, दि. १२/०१/२०२३.
४) निलंबन आढावा समितीचे दि. ०९/०८/२०२३ रोजीचे इतिवृत्त.
प्रस्तावना: विद्युत निरीक्षणालयातील खालील विवरणपत्रात दर्शविलेल्या अधिकाऱ्याविरुध्द लाचलुचपत प्रतिबंधक विभागाने केलेल्या कारवाईच्या अनुषंगाने त्यांना संदर्भ क्र. २ व ३ येथील आदेशान्वये निलंबित करण्यात आले आहे.
-----------------------------------------------------------------------------------------------------------------------------------------------
| अ. क्र. | अधिकाऱ्याचे नाव व पदनाम | निलंबित केले ते कार्यालय व महसूली विभाग | मूळ महसूली विभाग | निलंबन आदेशाचा दिनांक | निलंबनाचा दिनांक | शेरा |
| १ | श्री. फैजुलअली मे. मुल्ला, सहाय्यक  |  विद्युत निरीक्षक | विद्युत निरीक्षक, निरीक्षण विभाग, सोलापुर | पुणे | २०.०५.२०२२  |  | १९.०४.२०२२  |  | मानीव निलंबन |
| पुणे |
| २ | श्री. नितीन भा. पानतावणे, शाखा  |  अभियंता | विद्युत निरीक्षक, निरीक्षण विभाग, यवतमाळ | अमरावती | १२.०१.२०२३ | १६.१२.२०२२ | मानीव निलंबन |
| अमरावती |
-----------------------------------------------------------------------------------------------------------------------------------------------
# Page 2
शासन आदेश क्रमांकः मुविनि-२०२२/प्र.क्र.८२/ऊर्जा-१
ऊर्जा विभागाच्या अखत्यारीतील गट-अ व गट-ब मधील अधिकाऱ्यांच्या निलंबनाचा आढावा घेण्यासाठी संदर्भ क्र. १ येथील शासन निर्णयान्वये निलंबन आढावा समिती गठीत करण्यात आली आहे.
वरील विवरणपत्रात दर्शविण्यात आलेल्या अधिकाऱ्यांच्या निलंबनाचा आढावा घेण्यासाठी निलंबन आढावा समितीची बैठक दि. ०९.०८.२०२३ रोजी संपन्न झाली. सदर बैठकीत समितीने घेतलेल्या निर्णयानुसार उपरोक्त अधिकाऱ्यांचे निलंबन संपुष्टात आणून त्यांना शासन सेवेत अकार्यकारी पदावर पुन:स्थापित करण्याची शिफारस केली आहे. निलंबन आढावा समितीच्या शिफारशीस अनुसरुन उपरोक्त विवरणपत्रातील अधिकाऱ्यांचे निलंबन संपुष्टात आणून त्यांची शासन सेवेत पुन:स्थापना करण्याची बाब शासनाच्या विचाराधीन होती. याबाबत खालीलप्रमाणे आदेश देण्यात येत आहेत: शासन आदेश : निलंबन आढावा समितीने शिफारस केल्यानुसार व महाराष्ट्र नागरी सेवा (शिस्त व अपील) नियम, १९७९ च्या नियम ४ ४ पोटनियम-५ (क) अन्वये प्रदान करण्यात आलेल्या शक्तींचा वापर करून, फैजुलअली मे. मुल्ला, सहाय्यक विद्युत निरीक्षक, व श्री. नितीन भा. पानतावणे, शाखा अभियंता यांचे निलंबन संपूष्टात आणून त्यांच्याविरुध्द सुरु असलेल्या विभागीय चौकशी व न्यायालयीन प्रकरणांमधील अंतिम निर्णयाच्या अधीन राहून त्यांना शासन सेवेत पुन:स्थापित करण्यात येत आहे.
२. सामान्य प्रशासन विभागाच्या दि. २०/०४/२०१३ रोजीच्या परिपत्रकातील तरतुदीनुसार उक्त अधिकाऱ्यांची खालील विवरणपत्रात दर्शविण्यात आल्यानुसार पुनःस्थापनेने पदस्थापना करण्यात येत आहे.
-------------------------------------------------------------------------------------------------------------------------------------------------------------------------------------------------------------------------
| अ. क्र. | अधिकाऱ्याचे नाव व पदनाम | निलंबित केले ते कार्यालय | पुन:स्थापनेनंतर पदस्थापनेचे कार्यालय |
| १ | श्री. फैजुलअली मे. मुल्ला, सहाय्यक विद्युत निरीक्षक | विद्युत निरीक्षक, निरीक्षण विभाग, सोलापुर. | अधिक्षक अभियंता, मुंबई प्रादेशिक विद्युत निरीक्षण मंडळ, मुंबई या कार्यालयातील सहाय्यक विद्युत निरीक्षक या रिक्त पदावर. |
| २ | श्री. नितीन भा. पानतावणे, शाखा  |  अभियंता | विद्युत निरीक्षक, निरीक्षण विभाग, यवतमाळ. | विद्युत निरीक्षक, निरीक्षण विभाग, जालना या कार्यालयातील भोकरदन व जाफ्राबाद उपविभाग या रिक्त पदावर. |
-------------------------------------------------------------------------------------------------------------------------------------------------------------------------------------------------------------------------
३. मुख्य विद्युत निरीक्षक, मुंबई यांना याद्वारे सूचित करण्यात येते की, उपरोक्त अधिकाऱ्यांकडे पदस्थापनेनंतर अकार्यकारी स्वरूपाची कामे सोपविण्यात यावीत.
पृष्ठ ३ पैकी २
# Page 3
शासन आदेश क्रमांकः मुविनि-२०२२/प्र.क्र.८२/ऊर्जा-१
४. या आदेशान्वये शासन सेवेत पुन:स्थापित करण्यात येत असलेल्या अधिकाऱ्यांनी पदस्थापनेच्या ठिकाणी ७ दिवसाच्या आत रुजू व्हावे अन्यथा सदर पदावर वेळेवर रूजू न झाल्यास सदरचा कालावधी अकार्यदिन म्हणून गणण्यात येईल. तसेच रूजू अहवाल मुख्य विद्युत निरीक्षक, मुंबई यांच्यामार्फत शासनास सादर करावा. सदर अधिकारी पदस्थापनेच्या कार्यालयात ज्या दिवशी रुजू होतील, त्या दिनांकापासून त्यांचे निलंबन संपूष्टात आल्याचे समजण्यात येईल.
५. तसेच सदर अधिकाऱ्यांचा निलंबन कालावधी नियमित करण्याबाबतचे आदेश, त्यांच्या विरुध्दच्या न्यायालयीन प्रकरणाचा व विभागीय चौकशीचा अंतिम निर्णय झाल्यानंतर यथावकाश काढण्यात येतील.