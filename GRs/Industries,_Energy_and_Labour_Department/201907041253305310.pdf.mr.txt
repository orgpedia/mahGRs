# Page 1
अटल बांधकाम कामगार आवास योजना (ग्रामीण) अंतर्गत अर्ज करण्याच्या दिनांकाबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्र. :- इबांक २०१८/प्र.क्र. २०८/काम ७
मादाम कामा रोड, हुतात्मा राजगुरू चौक,
मंत्रालय, मुंबई- ४०० ०३२,
दिनांक : ४ जुलै, २०१९.
वाचा:- १) गृह निर्माण विभागा शासन निर्णय क्र. इबांक २०१८ / प्र.क्र. २०८ / काम ७, दिनांक १४ जानेवारी, २०१९.
२) उद्योग,उर्जा व कामगार विभाग शासन निर्णय क्रमांक: इबांक २०१८ / प्र.क्र. २०८ / काम ७, दिनांक ०७ फेब्रुवारी, २०१९.
प्रस्तावना :
महाराष्ट्र इमारत व इतर बांधकाम कामगार कल्याणकारी मंडळाच्या ग्रामीण भागातील नोंदीत (सक्रिय) बांधकाम कामगारांना ग्रामीण भागात स्वत:च्या जागेवर नवीन घर बांधण्यासाठी किंवा अस्तित्वात असलेल्या कच्च्या घराचे पक्क्या घरात रूपांतर करण्यासाठी अटल बांधकाम कामगार आवास योजना (ग्रामीण) राबविण्यास आणि त्यासाठी रू. १,५०,०००/- इतके अर्थसहाय्य देण्याबाबत संदर्भाधीन १४ जानेवारी, २०१९ रोजीच्या शासन निर्णयान्वये मंजुरी देण्यात आलेली आहे. तसेच, घर बांधणीसाठी जमीन खरेदी व घरबांधणीच्या अनुषंगिक बाबीसाठी केलेल्या खर्चाच्या प्रतिपुर्तीसाठी रु.५०,०००/- इतके अर्थसहाय्य मंजूर करण्यास संदर्भाधीन दिनांक ०७ फेब्रुवारी, २०१९ रोजीच्या शासन निर्णयान्वये मंजुरी देण्यात आलेली आहे.
सदर योजनेचा लाभ घेण्यासाठी बांधकाम कामगार हा मंडळाकडे सलग एक वर्षापेक्षा अधिक कालावधीसाठी नोंदणीकृत असण्याची अट संदर्भाधीन दिनांक १४ जानेवारी, २०१९ रोजीच्या शासन निर्णयान्वये घालण्यात आली आहे. उक्त योजनेचा लाभ घेण्यासाठी सदर अटीत बदल करुन बांधकाम कामगारांच्या नोंदणीचा दिनांक निश्चित करण्याची बाब शासनाच्या विचाराधीन होती.
शासन निर्णय :
अटल बांधकाम कामगार आवास योजना (ग्रामीण) या योजनेच्या लाभ घेण्याकरिता दिनांक ३१ मे, २०१९ रोजी व त्यापुर्वी महाराष्ट्र इमारत व इतर बांधकाम कामगार कल्याणकारी मंडळाकडे नोंदीत (सक्रिय) बांधकाम कामगारांना या योजनेत अर्ज करता येईल.
# Page 2
शासन निर्णय क्रमांकः इबांक २०१८/प्र.क्र. २०८ / काम ७