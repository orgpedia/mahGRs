# Page 1
कृषी पंपाच्या विद्युतीकरणाचा प्रादेशिक असमतोल दूर करण्याकरीता महाराष्ट्र राज्य विद्युत वितरण कंपनी मर्यादित यांना द्यावयाचे अर्थसहाय्य सन २०१७-२०१८
महाराष्ट्र शासन
उद्योग, ऊर्जा व कामगार विभाग
शासन निर्णय क्र. निधीवि-२०१७/प्र.क्र.५४/ऊर्जा-३
मादाम कामा मार्ग, हुतात्मा राजगुरु चौक
मंत्रालय, मुंबई-४०० ०३२.
दिनांक : ३१मार्च, २०१८
संदर्भ : १. शासन निर्णयउद्योग ऊर्जा व कामगार विभाग क्र. विपुअ-२०१७/प्र.क्र.६५/ऊर्जा-३, दिनांक ३१ मार्च २०१७ २. शासन परिपत्रक वित विभाग क्र.अर्थसं-२०१७/प्र.क्र.७५/अर्थ-३ दि. १८/०४/२०१७, दिनांक ३०/०६/२०१७व दि.१७/०३/२०१८ ३.महाराष्ट्र राज्य विद्युत वितरण कंपनी मर्यादित मुंबई यांचे पत्र क्र.
मु.अ(वितरण)/ग्रावि-१/११०९, दिनांक १४/०३/२०१८ चे पत्र.
प्रस्तावना : राज्याच्या विविध भागातील कृषीपंप उर्जीकरणाचा असमतोल दूर करण्यासाठी मा. राज्यपाल यांनी नेमलेल्या निर्देशांक व अनुशेष समितीने १८ जिल्हे अनुशेष जिल्हे म्हणून घोषित केले आहेत त्या जिल्ह्यातील कृषीपंप विद्युतीकरणाची कामे जलदगतीने होण्यासाठी व अनुशेष लवकरात लवकर दूर होण्यासाठी शासनाकडून प्रादेशिक असमतोल दूर करणे या योजनेखाली सन २०१७-१८ या आर्थिक वर्षात रु.५०८.०४ कोटी इतकी तरतूद करण्यात आली आहे (कृषीपंपाचा प्रादेशिक असमतोल दूर करण्यासाठी रु.८७.३० कोटी व विदर्भ व मराठवाडा कृषीपंप अनुशेष दूर करण्यासाठी रु.२६६ कोटी व डिंसेबर २०१७ पुरवणी मागणी रु.१५४.७४ कोटी) इतकी तरतूद करण्यात आली आहे. महावितरण कंपनीने संदर्भाधीन दि. १४/०३/२०१८ च्या पत्रान्वये केलेल्या विनंतीनुसार रु.८७.३० कोटी मधून रु.३९,३०,००,०००/- (रुपये एकोणचाळीस कोटी तीस लाख फक्त) इतकी रक्कम महाराष्ट्र राज्य विद्युत वितरण कंपनी मर्यादित यांना रोखीने वितरीत करण्याची बाब शासनाच्या विचाराधीन होती.
शासन निर्णय महाराष्ट्र राज्य विद्युत वितरण कंपनी मर्यादित यांना रु.३९,३०,००,०००/- (रुपये एकोणचाळीस कोटी तीस लाख फक्त) इतकी रक्कम वितरीत करण्यास खालील अटींच्या अधिन राहुन शासन मंजुरी देण्यात येत आहे.
१) गडचिरोली जिल्ह्यातील ४७१ कृषीपंपाचा अनुशेष पूर्ण करण्यासाठी रु.१०.५० कोटी खर्चास मान्यता देण्यात येत आहे.
२) गडचिरोली जिल्ह्यातील ४७१ कृषीपंपाचा अनुशेष पूर्ण करण्यासाठी शंकरपूर, तळोदी व येणापूर येथे प्रत्येकी ५ एमव्ही क्षमतेचे उपकेंद्र कार्यान्वित करण्यात आले असल्यामुळे त्याकरीता रु.२८.८० कोटी इतका अतिरिक्त खर्च आला असून सदर खर्च मुळ योजनेचा भाग नसला तरी अतिदुर्गम भागातील कृषीपंपाचा अनुशेष दूर झालेला असल्यामुळे सदर खर्च अत्यावश्यक व वाजवी असल्याची खात्री महावितरण कंपनीने शासनास करण्याच्या अटींस राहून मान्यता देण्यात येत आहे.
२. या निर्णयान्वये मंजूर करण्यात आलेल्या अनुदानाची रक्कम ज्या कारणासाठी मंजूर करण्यात आलेली आहे त्याच कारणासाठी उपयोगात आणली जाईल याची खातरजमा करावी.
# Page 2
शासन निर्णय क्रमांक: निधीवि-२०१७/प्र.क्र.५४/ऊर्जा-३
३. वरील बाबींचा खर्च “मागणीक्रमांक के-६, २८०१ वीज, ०५ पारेषण व वितरण, ८०० इतर खर्च, ( ००) राज्य योजनांतर्गत योजना, (००) (०६) कृषी पंप संचाच्या विद्युतीकरणाचा प्रादेशिक असमतोल दूर करण्यासाठी / ग्रामीण विद्युतीकरणासाठी महाराष्ट्र राज्य विद्युत कंपनी मर्यादित यासं सहाय्यक अनुदान (२८०१२६८९) ३१ सहाय्यक अनुदान (वेतनेत्तर)” या लेखाशिर्षा खाली खर्ची टाकावा व तो सन २०१७-१८ या वित्तीय वर्षासाठी मंजूर असलेल्या तरतूदी मधुन भागविण्यात यावा.
४. सदर रक्कम अधिदान व लेखा अधिकारी यांच्या मार्फत कोषागारातून काढून महाराष्ट्र राज्य विद्युत वितरण कंपनी मर्यादित, मुंबई यांना अदा करण्यासाठी आहरण व संवितरण अधिकारी म्हणून श्री.वि.म.राजुरकर, अवर सचिव व नियंत्रण अधिकारी म्हणून श्री.अ.मा.आत्राम, सह सचिव, उद्योग, ऊर्जा व कामगार विभाग, मंत्रालय, मुंबई ४०००३२ यांना प्राधिकृत करण्यात येत आहे. त्यांनी महाराष्ट्र राज्य विद्युत वितरण कंपनी मर्यादित, मुंबई यांना मंजूर झालेली रक्कम रु.३९,३०,००,०००/- (रुपये एकोणचाळीस कोटी तीस लाख फक्त) अधिदान व लेखा अधिकारी, मुंबई येथून “महाराष्ट्र राज्य विद्युत वितरण कंपनी मर्यादित” यांच्या नांवे स्वतंत्ररित्या धनादेश काढून वितरीत करण्याची कार्यवाही करावी.
५. महाराष्ट्र विनियोजन अधिनियम २०१७/परिपत्रक क्रमांक अर्थसं-२०१७/प्र.क्र.७५/अर्थ-३, दि.१८.०४.२०१७ च्या परिशिष्टातील अनुक्रमांक ७ व ८ मधील तपासणी सूची मधील अटींची तसेच परिच्छेद क्रमांक ७ व २० मधील प्रत्येक अटीची पूर्तता झाल्याचे प्रमाणित करण्यात येत आहे.
६. या लेखाशीर्षाखाली निधी वितरीत करण्यासाठी सादर करण्यात आलेल्या देयकाच्या अनुषंगाने प्रमाणित करण्यात येते की, या लेखाशीर्षाखाली कोणतेही संक्षिप्त देयक प्रलंबित नाही. तसेच उपयोगिता प्रमाणपत्र प्रलंबित नाही. सदर शासन निर्णय, नियोजन विभागाच्या अनौपचारिक संदर्भ क्र.८५/१४६१, दि. २८/०३/२०१८ व वित्त विभागाचा अनौपचारिक संदर्भ क्र.९६/१८/व्यय-१६, दि. ३१/०३/२०१८ अन्वये निर्गमित करण्यात येत आहे.
# Page 3