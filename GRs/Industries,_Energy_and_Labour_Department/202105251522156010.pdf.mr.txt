# Page 1
विद्युत निरीक्षणालयातील अधीक्षक अभियंता, गट-अ (राजपत्रित) या संवर्गातील अधिकाऱ्यांचे वयाच्या ५०/५५ व्या वर्षानंतर अथवा ३० वर्ष अर्हताकारी सेवा यापैकी जे अगोदर घडेल त्यावेळी, सेवा पुनर्विलोकन करणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : मुविनि-२०२१/प्र. क्र. ५३/ऊर्जा-५
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२.
दिनांक: २५ मे, २०२१.
संदर्भ: १) सामान्य प्रशासन विभाग, शासन निर्णय क्र.एलपीएल-२०१७/प्र.क्र.२१/का.पंधरा, दि. १०/०६/२०१९.
२) उद्योग, ऊर्जा व कामगार विभाग शासन निर्णय क्र. मुविनि-२०१९/प्र.क्र.१६१/ऊर्जा-५, दि. २४/०२/२०२०.
३) मुख्य विद्युत निरीक्षक, मुंबई यांचे पत्र क्र. मुविनि/का-२(१)/३५५/२०२१, दि. १६/०३/२०२१.
प्रस्तावना: महाराष्ट्र नागरी सेवा (निवृत्तीवेतन) नियम १९८२ च्या नियम १० (४) व नियम ६५ अनुसार सार्वजनिक हितास्तव अकार्यक्षम व संशयास्पद सचोटीच्या अधिकारी / कर्मचाऱ्यांना वयाच्या ५०/५५ व्या वर्षी अथवा ३० वर्ष अर्हताकारी सेवा यापैकी जे अगोदर घडेल त्यावेळी, त्यांचे सेवा पुनर्विलोकन करून त्यांना शासन सेवेतून मुदतपूर्व सेवानिवृत्त करावे असे शासनाचे धोरण आहे. त्याअनुषंगाने सामान्य प्रशासन विभागाने संदर्भ क्र. १ येथील दि. १०/०६/२०१९ रोजीच्या शासन निर्णयान्वये सेवापुनर्विलोकनासंबंधी कार्यपध्दती व सर्वसाधारण सूचना विहित केल्या आहेत. त्यास अनुसरून विद्युत निरीक्षणालयातील (१) गट-अ (राजपत्रित) (अतिकालीक वरीष्ठ श्रेणी) ग्रेड वेतन रु.१००००/- व त्यावरील (२) गट-अ (राजपत्रित) (वरीष्ठ वेतन श्रेणी) ग्रेड वेतन ७६०० व त्यापेक्षा अधिक परंतु १०००० पेक्षा कमी संवर्गातील अधिकारी (३) गट-अ (राजपत्रित) (कनिष्ठ वेतन श्रेणी) ग्रेड वेतन ७६०० पेक्षा कमी संवर्गातील अधिकारी तसेच (४) गट-ब (राजपत्रित) संवर्गातील अधिकारी यांच्या सेवापुनर्विलोकनाकरिता संदर्भ क्र. २ येथील दि. २४/०२/२०२० रोजीच्या शासन निर्णयान्वये अ.मु.स. / प्रधान सचिव/सचिव (ऊर्जा) यांच्या अध्यक्षतेखाली विभागीय पुनर्विलोकन समितीची स्थापना करण्यात आली आहे.
विद्युत निरीक्षणालयातील अधीक्षक अभियंता, गट-अ (राजपत्रित) संवर्गातील अधिकाऱ्यांच्या वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी त्यांचे सेवापुनर्विलोकन करण्यासाठीचा विहित प्रस्ताव प्रधान सचिव (ऊर्जा) यांच्या अध्यक्षतेखालील विभागीय पुनर्विलोकन समितीस चक्रीय पध्दतीने सादर करण्यात आला. विभागीय पुनर्विलोकन समितीने सदर अधिकाऱ्याच्या सेवेचे मुल्यमापन करून केलेल्या शिफारशी नुसार ज्या अधिकाऱ्याच्या वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी सेवेत राहण्यासाठी पात्र ठरविले आहे त्यास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः मुविनि-२०२१/प्र. क्र. ५३/ऊर्जा-५
शासन निर्णय: विभागीय पुनर्विलोकन समितीने केलेल्या शिफारशीस अनुसरुन विद्युत निरीक्षणालयातील अधीक्षक अभियंता, गट-अ (राजपत्रित) या संवर्गातील सोबत जोडलेल्या प्रपत्रामध्ये नमूद केलेल्या अधिकाऱ्याची सेवा त्यांच्या वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यानंतर चालू ठेवण्यास मान्यता देण्यात येत आहे.
२. सोबत जोडलेल्या प्रपत्रामध्ये नमूद अधिकाऱ्याची सेवा त्यांच्या वयाच्या ५०/५५ वर्षानंतर किंवा अर्हताकारी सेवेची ३० वर्षे पूर्ण झालेनंतर पुढे चालू ठेवण्यास मान्यता मिळाल्याबाबतची नोंद त्यांच्या सेवापुस्तकात घेण्यात यावी.
# Page 3