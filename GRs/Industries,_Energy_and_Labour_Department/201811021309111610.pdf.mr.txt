# Page 1
मैत्री कक्षांतर्गत उपलब्ध सेवा सुविधांचा प्रचार व प्रसार होण्यासाठी प्रसिध्दी आराखड्याच्या खर्चास मान्यता देणेबाबत...
महाराष्ट्र शासन
उद्योग, ऊर्जा व कामगार विभाग
शासन निर्णय क्र. मेइम-२०१८/प्र.क्र.५०/उद्योग-८,
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ३१ ऑक्टोंबर, २०१८
वाचा:- १) शासन निर्णय क्र.इ बीज-२०१३/प्र.क्र.११७/ उद्योग-८ दिनांक ३/१/२०१४ २) शासन निर्णय क्र. मेइम-२०१५/प्र.क्र.१०५ / उद्योग-८ दिनांक ११/२/२०१६ ३) शासन परिपत्रक, वित्त विभाग, क्र. पूरक -२०१६/प्र.क्र.१२८/अर्थसंकल्प-३, दिनांक १२/८/२०१६.
४) प्रकल्प अंमलबजावणी समिती बैठक दिनांक २३/१२/२०१६ इतिवृत्त, ५) महासंचालक, माहिती व जनसंपर्क महासंचालनालय यांचे दि. १४/०२/२०१८ चे मान्यता पत्र
६) शासन निर्णय समक्रमांक दिनांक १५. मार्च, २०१८ ७) उद्योग संचालनालयाचे पत्र क्र. उ.सं./ मैत्री- प्रसिध्दी/देयक प्रस्ताव/२०१८/ ओ-१७२६, दि. ०१/१०/२०१८
प्रस्तावना :
राज्याच्या औद्योगिक धोरणास अनुसरुन गुंतवणुकदारांना सहाय्य करण्यासाठी शासनाने दि.२७.२.२०१४ पासून मुंबई येथे एकात्मिक सुलभता कक्ष (Integrated Facilitation Center) महाराष्ट्र उद्योग,व्यापार आणि गुंतवणुक सुविधा केंद्र (मैत्री) स्थापित केला आहे. सदर मैत्री कक्षामार्फत एक खिडकी संकल्पनेतंर्गत गुंतवणुकदारांना सर्व सेवा, माहिती व मार्गदर्शन एकाच ठिकाणी उपलब्ध करुन देण्यात येते. जेणेकरुन राज्याचा सुलभ व समतोल औद्योगिक विकास होऊन अधिकाधिक गुंतवणुक राज्यात आकर्षित होईल. सदर मैत्री कक्षाची प्रसिध्दी होण्यासाठी दूरचित्रवाणी, आकाशवाणी, सामाजिक माध्यमे, ऑडिओ, इंटरनेट इ. वर जाहिरात देण्याची बाब शासनाच्या विचाराधिन आहे. त्यानुसार सदर जाहिरातींसाठीचा कृती व आराखड्याबाबत माहिती व जनसंपर्क संचालनालय यांच्या मान्यतेने खर्चाचा प्रस्ताव उद्योग संचालनालयाने दि. २७/०२/२०१८ च्या पत्रान्वये सादर केला होता. या अनुषंगाने संदर्भाधिन क्र.६ येथील शासन निर्णय निर्गमित करण्यात आला होता. तथापि, सन २०१७-१८ हे आर्थिक वर्ष संपुष्टात येईपर्यंत संबंधित संस्थाकडून देयके सादर न झाल्याने सदरचा खर्च मागील आर्थिक वर्षात होऊ शकला नसल्याने सदर शासन निर्णय रद्द करण्यात येत आहे. उद्योग संचालनालयाने संदर्भाधीन क्र. ७ पत्रान्वये केलेल्या विनंतीनुसार मैत्री कक्षाच्या प्रसिध्दी व प्रसारासाठीच्या जाहिरात आराखड्यातील रू. १६,९४,५७५/- इतक्या खर्चास मान्यता देण्याबाबत नव्याने शासन निर्णय निर्गमित करण्याची बाब शासनाच्या विचाराधीन होती.
# Page 2
शासन निर्णय क्रमांकः मेइम-२०१८/प्र.क्र.५०/उद्योग-८
शासन निर्णय :
मैत्री कक्षाच्या प्रसिध्दी व प्रसार होण्यासाठी विविध वृत्तपत्रांमध्ये जाहिराती प्रकाशित करण्यास येवून तसेच महिला उद्योजकांसाठी चर्चा सत्रे आयोजित केले असल्याने सदर बाबींवर एकूण रू.१६,९६,५७५/- इतका खर्च झाला असून त्याचा तपशिल खालीलप्रमाणे आहे :
--------------------------------------------------------
| अ.क्र. | विषय | देयकांची रक्कम |
| १) | वृत्तपत्र जाहिराती | १४२७४९२/ |
| २) | होर्डिंग्ज | १३४१९५/ |
| ३) | राज्यस्तरीय महिला उद्योजक चर्चासत्र जाहिरात | १३२८८८/ |
|  | एकूण खर्च | १६,९४,५७५/ |
--------------------------------------------------------
उपरोक्त खर्चास शासन कार्योत्तर मान्यता देत आहे.
२. सदर मागणीपोटी होणारा खर्च मागणी क्र. के - ७, मुख्य लेखाशीर्ष-२८५२, उद्योग, ८०, सर्वसाधारण, १०२ औद्योगिक उत्पादकता, (००) (१५) "मैत्री कक्षाकरिता खर्च (योजनांतर्गत) २८५२ A ०२२) या लेखाशिर्षाखालील उपलेखाशिर्ष २६ - जाहिरात व प्रसिध्दी यासाठी सन २०१८-२०१९
या आर्थिक वर्षातील मंजूर केलेल्या तरतुदीतून भागविण्यात यावा.
३. सदरची तरतूद आहरित करण्यासाठी लेखाधिकारी, उद्योग संचालनालय, मुबई यांना आहरण व संवितरण अधिकारी व विकास आयुक्त (उद्योग) यांना नियंत्रक अधिकारी म्हणून घोषित करण्यात येत आहे. आहरण व संवितरण अधिकारी यांनी सदर निधीच्या विनियोगाबाबत तसेच महालेखापाल यांच्या लेख्याशी खर्च ताळमेळ घालण्याची कार्यवाही करावी. सदर निधी प्रत्यक्षात
वितरित झाल्यानंतर खर्चाचे उपयोगिता प्रमाणपत्र महालेखापाल यांना पाठवून त्याची प्रत शासनास सादर करण्याची जबाबदारी नियंत्रक अधिकाऱ्याची राहील.
४. शासन निर्णय क्र. मेइम २०१८/प्र.क्र.५०/उद्योग-८, दि. १५/०३/२०१८ निरसित करण्यात येत आहे.
५. हा शासन निर्णय शासन आदेश वित्त विभाग शासन निर्णय क्र. विअप्र-२०१३/ प्र.क्र.३०/ २०१३/विनियम, भाग-२ दिनांक १७/४/२०१५ अन्वये सुधारित केलेल्या वित्तीय अधिकार नियम पुस्तिका १९७८, भाग पहिला, उप विभाग २ २ मधील अनुक्रमांक -८, नियम क्र. १७ अनुसार प्रशासकिय विभागास प्रदान करण्यात आलेल्या अधिकारास अनुसरून निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः मेइम-२०१८/प्र.क्र.५०/उद्योग-८