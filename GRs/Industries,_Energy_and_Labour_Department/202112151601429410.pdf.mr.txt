# Page 1
विद्युत अधिनियम, २००३ च्या कलम ६८ अन्वये मे. टाटा पॉवर या कंपनीच्या २२० के.व्ही. कळवा- सालसेत-५ पारेषण वाहिनी उभारण्यासाठी शासनाची पूर्व परवानगीदेणे बाबत.
महाराष्ट्र शासन
उद्योग ऊर्जा व कामगार विभाग,
शासन निर्णय क्रमांक - संकीर्ण-२०२० / प्र.क्र. २७४/ ऊर्जा- ४,
मादाम कामा रोड, हुतात्मा राजगुरु चौक,
मंत्रालय, मुंबई - ४०००३२.
दिनांक :- १५ डिसेंबर, २०२१
संदर्भ :- १) मे. टाटा पॉवर कंपनीचे दिनांक १८.०१.२०१८ रोजीचे पत्र क्र. टीपी/के एस/२०२०/१२६
२) शासन निर्णय, उद्योग ऊर्जा वकामगार विभाग क्र. धोरण
२०१६/प्र.क्र.५२०/ऊर्जा-४, दिनांक ३१.५.२०१७
३) महापारेषण कंपनीचे पत्र क्र. राविपाकंम/ सांका/सं(सं)/रापउ/ शा.प./४/०९४२ दिनांक १०.०२.२०२१.
प्रस्तावना: मुंबई शहरातील वाढती लोकसंख्या तसेच शहराचे वाढते व्यापारीकरण यामुळे मुंबई शहराची वीज मागणी दर वर्षी ५% इतक्या दराने वाढत आहे. जागेचा अभाव, प्रदुषण व कच्च्या मालाची वाहतुक इत्यादी कारणामुळे मुंबईतील औष्णिक वीज निर्मितीच्या क्षमतेत वाढ करणे शक्य नाही, तसेच मुंबई शहराची भविष्यातील वीजेची गरज भागविण्यासाठी पारेषण वाहिन्यांचे बळकटी करणे अनिवार्य आहे. त्यानुषंगाने २२० के.व्ही. अति उच्च दाब उपकेंद्र आणि मुंबई पारेषण प्रणाली सक्षम करण्यासाठी अति उच्च दाबाच्या पारेषण वाहिनीची उभारणी करणे नियोजित आहे. सबब मे.टाटा पॉवर कंपनी प्रा. लि. या कंपनीकडून उभारण्यासाठी प्रस्तावित असलेल्या २२० के.व्ही.
कळवा- सालसेट-५ (तिसरी वाहिनी) वाहिनीस विद्युत अधिनियम, २००३ अंतर्गतच्या कलम ६८ व कलम १६४ अन्वये पूर्वपरवानगी प्रदान करण्याच्या विनंतीचा प्रस्ताव सादर करण्यात आला होता.
सदर प्रस्तावास शासनाची मान्यता देण्याची बाब शासनाच्या विचाराधीन होती.
शासन निर्णय : मे.टाटा पॉवर कंपनी प्रा. लि. या कंपनीस महापारेषण कंपनीने २२० के.व्ही. चे कळवा सालसेट -५ (तिसरी वाहिनी) उभारुन मुंबई ट्रान्समिशन सिस्टिम विकसित करण्याचे काम देय करण्यात आले. सबब सदर वाहिनीच्या उभारणीसाठी मे. टाटा पॉवर कंपनीप्रा. लि. या कंपनीस भारतीय विद्युत अधिनियम, २००३ अंतर्गतच्या कलम ६८ अंतर्गत खालील अटी आणि शर्तींच्या अधीन राहून मान्यता प्रदान करीत आहे. : १) सदरहू वीज वाहिनीची उभारणी मे. टाटा पॉवर कंपनीप्रा. लि. स्वखर्चाने विहीत केलेल्या प्रमाणित पध्दतीने आणि तज्ञांच्या मार्गदर्शनाखाली व पर्यवेक्षणाखली करेल.
# Page 2
शासन निर्णय क्रमांक: संकीर्ण-२०२०/ प्र.क्र. २७४/ ऊर्जा- ४,
२) प्रस्तुतच्या २२० के. व्ही. कळवा- सालसेट - ५ (तिसरी वाहिनी) मार्ग पुढे नमूद केलेल्या विवरणपत्रातील ठाणे जिल्हयांतील व मुंबई उपनगरातील गावाच्या/शहराच्या शिवारावरुन, बाजूने, सभोवती किंवा उपस्थिती दोन गावाच्या मधून जाईल.
---------------------------------
| अ.क्र. | गावाचे नाव | तालुका | जिल्हा |
| १. | ऐरोली | ठाणे | ठाणे |
| २. | मुलुंड | कुर्ला | मुंबई उपनगर |
| ३. | नाहुर | कुर्ला | मुंबई उपनगर |
| ४. | भांडुप | कुर्ला | मुंबई उपनगर |
| ५. | मुलुंड | कुर्ला | मुंबई उपनगर |
---------------------------------
३) सदरहू वीज वाहिनीचे संचलन व सुव्यवस्था कंपनी स्वत: करेल.
४) सदरच्या वीज वाहिनीचा वापर कंपनीने ज्या प्रयोजनार्थ करावयाच्या ठरविला आहे केवळ त्याच प्रयोजनासाठी करणे कंपनीवर बंधनकारक असेल.
५) सदरहू वीज वाहिनी कार्यान्वित करण्यापूर्वी / प्रभारीत करण्यापूर्वी याबाबतच्या सक्षम प्राधिकाऱ्याकडून यथास्थिती मुख्य विद्युत निरिक्षक / मुख्य अभियंता (विद्युत) पूर्व परवानगी घेणे आवश्यक असेल.
६) सदरहू वीज वाहिनी उभारल्यानंतर संबंधित शेतक-यांच्या संबंधित जागा मालकाच्या जर काही तक्रारी असल्यास सक्षम प्राधिका-यासमवेत विचारविनिमय करुन त्या तक्रारींचे यथा योग्यरित्या निराकरण करणे, ही जबाबदारी सर्वस्वी कंपनीची असेल.
७) सदरहू वीज वाहिनी उभारणे व उभारुन ठेवणे या अनुषंगाने आवश्यक असलेले सर्व परवाने मिळवणे, विहीत केलेल्या निकषांची पूर्तता करणे तसेच शासनाचे विविध प्राधिकरणे / विभाग / वीज नियामक आयोग इ. चे इतर प्रचलित नियम त्याचप्रमाणे
शासनाने वेळीवेळी मंजूर केलेले नियम वअटी कंपनीवर बंधनकारक राहतील.
८) पारेषण वाहिनीच्या उभारणीसाठी मनो-याने व्याप्त जागेच्या व वाहिनीच्या कॉरिडॉर अंतर्गत जमिनीचा मोबदला, ज्या वेळी मनो-याच्या उभारणीसाठी प्रत्यक्ष ताब्यात घेण्यात येईल त्यावेळी प्रचलित असलेल्या आदेश/ नियमानुसार मोबदला अनुज्ञेय राहिल.
९) सदरहू परवान्याचा कालावधी परवानापत्र दिल्यापासून २५ वर्षाचा असेल, उक्त कालावधी संपुष्टात आल्यानंतर शासन सदर वाहिनीबाबत उचित आढावा घेऊन निर्णय घेईल.
पृष्ठ ३ पैकी २
# Page 3
शासन निर्णय क्रमांक: संकीर्ण-२०२०/ प्र.क्र. २७४/ ऊर्जा- ४,