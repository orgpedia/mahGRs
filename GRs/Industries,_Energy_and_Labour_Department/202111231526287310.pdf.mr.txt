# Page 1
“मुख्यमंत्री रोजगार निर्मिती कार्यक्रम” योजने अंतर्गत शासनाचे सहभाग अनुदान (मार्जिन मनी) वितरीत करणेबाबत.
( आदिवासी घटक कार्यक्रमांतर्गत)
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक :- योजना-२०२०/प्र.क्र. १६०/उद्योग-७
मंत्रालय, मुंबई-४०० ०३२.
दिनांक :- २२ नोव्हेंबर, २०२१
संदर्भ:- १) उद्योग, ऊर्जा व कामगार विभाग, शासन निर्णय क्र. मऔधो-२०१९/प्र.क्र. ०६/ उद्योग-२, दिनांक ०७/०३/०१९.
२) उद्योग, ऊर्जा व कामगार विभाग, शासन निर्णय क्र. योजना-२०१९/प्र.क्र. १२१/उद्योग-७, दिनांक ०१/०८/२०१९.
३) उद्योग, ऊर्जा व कामगार विभाग, शासन निर्णय क्रमांक योजना-२०१९/प्र.क्र. २३० / उद्योग- ७ दिनांक २३/०१/२०२०.
४) अतिरिक्त उद्योग संचालक, उद्योग संचालनालय यांचे पत्र क्र. उसं/ जिउके/ मुरोनिका/ सारस्वत बँक / स. प्रस्ताव / २०२०/ए-७२३, दिनांक १७/०८/२०२१.
५) आदिवासी विकास विभाग, शासन निर्णय क्र. बीयुडी - २०२१ / प्र.क्र. ०९/कार्यासन-६ दिनांक ११/१०/२०२१.
प्रस्तावना: ‘प्रधानमंत्री रोजगार निर्मिती कार्यक्रम' (PMEGP) या सद्यस्थितीत कार्यरत असलेल्या
केंद्र शासनाच्या धर्तीवर, ‘मुख्यमंत्री रोजगार निर्मिती कार्यक्रम' (CMEGP) ही योजना संदर्भाधीन क्र. २ येथील दिनांक ०१/०८/२०१९ च्या शासन निर्णयान्वये कार्यान्वित करण्यात आलेली आहे.
सदर योजनेअंतर्गत राज्यातील युवक-युवतींना आत्मनिर्भर बनविण्यासाठी स्वयंरोजगार प्रकल्प स्थापित करण्यासाठी राज्य शासनाकडून आर्थिक सहाय्य हे अनुदान स्वरुपात राज्य शासनाच्या अर्थसंकल्पित तरतुदीतून उपलब्ध करुन देण्यात येईल असे राज्याचे औद्योगिक धोरण २०१९ मध्ये नमूद केले आहे. त्यानुसार सदर योजनेसाठी सर्वसाधारण घटक व आदिवासी घटकांसाठी दिनांक
२३/०१/२०२० च्या शासन निर्णयान्वये नवीन लेखाशिर्ष उघडण्यात आले आहे. तसेच अनुसूचित जाती उपयोजना यासाठी सामाजिक न्याय व विशेष सहाय्य विभाग यांच्याकडून उद्दिष्टांच्या प्रमाणानुसार उपलब्ध करुन देण्यात येते.
२. सदर योजनेची अंमलबजावणी पूर्णत: ऑनलाईन पद्धतीने उद्योग विभागाच्या अधिपत्याखालील उद्योग संचालनालयाद्वारे जिल्हा उद्योग केंद्रे व खादी ग्रामोद्योग मंडळ
यांच्यामार्फत जिल्हा स्तरावर करण्यात येत आहे. त्यानुसार सदर योजनेंतगत अनुसूचित जमाती प्रवर्गाकरीता ७३ अनुदान दावे मुख्यमंत्री रोजगार निर्मिती कार्यक्रम पोर्टलवर प्राप्त झाले असून त्याकरीता आवश्यक मार्जिन मनी रक्कम रुपये १.३७ कोटी बीडीएस प्रणालीवर उपलब्ध करुन
# Page 2
शासन निर्णय क्रमांकः योजना-२०२०/प्र.क्र. १६०/उद्योग-७
देण्यासाठी अतिरिक्त उद्योग संचालक, उद्योग संचालनालय यांनी त्यांच्या दिनांक १७/०८/२०२१ च्या पत्रान्वये विनंती केली आहे. आदिवासी विकास विभागाच्या दिनांक ११/१०/२०२१ च्या शासन
निर्णयान्वये आदिवासी घटक कार्यक्रमांतर्गत मंजूर अर्थसंकल्पीय तरतुदीतून विभागास प्राप्त रुपये १.३७ कोटी इतका निधी वितरीत करण्याची बाब शासनाच्या विचाराधीन होती.
शासन निर्णय : आदिवासी विकास विभाग यांच्या दिनांक ११/१०/२०२१ च्या शासन निर्णयान्वये “मुख्यमंत्री
रोजगार निर्मिती कार्यक्रम” योजनेअंतर्गत अनुसूचित जमाती प्रवर्गाकरीता वितरणासाठी प्रलंबित
असलेल्या ७३ दाव्यांकरीता आवश्यक रुपये १.३७ कोटी इतका निधी प्रशासकीय विभाग प्रमुख म्हणून अपर मुख्य सचिव, उद्योग, ऊर्जा व कामगार विभाग यांना अर्थसंकल्पिय निधी वितरण प्रणालीवर वितरीत करण्यास शासन मान्यता देण्यात आली आहे. त्यानुसार सदर तरतूद आहरण व
संवितरण करावयाचे अधिकार विकास आयुक्त (उद्योग), उद्योग संचालनालय, मुंबई यांच्या कार्यालयातील लेखा अधिकारी यांना देण्यात येत आहेत.
२. सदर प्रयोजनार्थ आदिवासी घटक कार्यक्रमांतर्गत होणारा खर्च मागणी क्र. टी-५, २८५१ ग्रामोद्योग व लघु उद्योग, ००, ७९६ - जनजाती क्षेत्र उपाय योजना, ०२ - जनजाती क्षेत्राबाहेरील
उपाययोजना, (०२) (०२) मुख्यमंत्री रोजगार निर्मिती कार्यक्रम (राज्यस्तरीय योजना) (२८५१ ६६५४),
३१- सहाय्यक अनुदाने (वेतनेत्तर) या लेखाशिर्षाखाली खर्ची टाकण्यात यावा व तो सन २०२१-२२
या आर्थिक वर्षात मंजूर केलेल्या अर्थसंकल्पिय तरतुदीतून भागविण्यात यावा.
३. सदर शासन निर्णय वित्त विभागाचे शासन परिपत्रक क्र. अर्थस-२०२१/प्र.क्र.४८/ अर्थ-३ दिनांक ०६/०४/२०२१, दिनांक २४/०६/२०२१, दिनांक २९/०७/२०२१ व त्यासोबतच्या
परिशिष्टातील तरतुदीनुसार, वित्त विभागाच्या अनौ. संदर्भ क्र. ४७२२ / दि. २९/०९/२०२१ अन्वये
प्राप्त सहमतीनुसार तसेच आदिवासी विकास विभाग क्र. बीयुडी - २०२१/ प्र.क्र.०९/ कार्यासन-६, दिनांक ११/१०/२०२१ च्या शासन निर्णयान्वये दिलेल्या सहमतीने निर्गमित करण्यात येत आहे.
# Page 3