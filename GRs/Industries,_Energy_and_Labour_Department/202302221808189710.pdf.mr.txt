# Page 1
उद्योग उपसंचालक (तांत्रिक), गट-अ ( वेतनस्तर एस - २०, रु.५६१००-१७७५००) या पदावर तात्पुरती पदोन्नती देणेबाबत.
महाराष्ट्र शासन
उद्योग, उर्जा व कामगार विभाग
शासन आदेश क्रमांकः पदोन्न-२०२२/प्र.क्र.१९९/उद्योग-३
मादाम कामा मार्ग, हुतात्मा राजगुरू चौक
मंत्रालय, मुंबई - ४०० ०३२
तारीख: २२ फेब्रुवारी, २०२३
वाचा - १) सामान्य प्रशासन विभाग, शासन निर्णय क्र. बीसीसी २०१८/प्र.क्र.३६६/१६-ब, दि.०७.०५.२०२१ २) सामान्य प्रशासन विभाग, शासन निर्णय क्रमांक: दिव्यांग-२०१५/प्र.क्र.१७१/१६-अ, दि.०५.०७.२०२१ ३) सामान्य प्रशासन विभाग अधिसूचना क्र. एसआरव्ही २०२०/प्र.क्र.४९/कार्या.१२, दि.१४.०७.२०२१ ४) उद्योग संचालनालयाचे पत्र: उसं/आस्था/पदो/उ.उ.स(तां)/२०२२/ओ-१३१६, दि.०५.१२.२०२२ प्रस्तावना : उद्योग संचालनालयाच्या आस्थापनेवरील उद्योग अधिकारी (तांत्रिक), गट-ब संवर्गातील अधिकाऱ्यांना सन २०२२-२३ या निवडसूची वर्षाकरीता उपरोक्त क्र. १ येथील शासन निर्णयातील तरतुदीनुसार, उद्योग संचालनालयाच्या आस्थापनेवरील उद्योग उपसंचालक (तांत्रिक), गट-अ या पदावर पदोन्नतीकरीता एकूण ०४ (नियमीत पदोन्नती-०३ आणि तदर्थ पदोन्नती-०१) पदांच्या नियमित तथा तदर्थ निवडसूचीस सामान्य प्रशासन विभागाने मान्यता दिलेली आहे. उद्योग उपसंचालक (तांत्रिक), गट अ संवर्गात पदोन्नती कोट्यातील ०४ रिक्त जागांपैकी उपरोक्त क्र. २ येथील शासन निर्णयातील तरतूद विचारात घेऊन उद्योग उपसंचालक (तांत्रिक), गट-अ संवर्गात एकूण ०४ रिक्त पदांपैकी सेवाज्येष्ठतेनुसार नियमित निवडसूचीतील ०३ अधिकाऱ्यांना तात्पुरत्या स्वरुपात पदोन्नती देण्याची बाब शासनाच्या विचाराधीन होती.
शासन आदेश
उद्योग संचालनालयाच्या आस्थापनेवरील उद्योग अधिकारी (तांत्रिक), गट-ब संवर्गातील अधिका-यांच्या सेवाजेष्ठतेनुसार खालील ०३ अधिका-यांची उद्योग उपसंचालक (तांत्रिक), गट-अ ( वेतनस्तर एस - २०, रु.५६१००-१७७५००) या पदावर तात्पुरती पदोन्नती देण्यात येत आहे. तसेच संबंधित अधिका-यांच्या नावासमोर दर्शविण्यात आलेल्या पदावर त्यांची पदोन्नतीने पदस्थापना करण्यात येत आहे.
# Page 2
शासन आदेश क्रमांकः पदोन्न-2022/प्र.क्र.199 / उद्योग-3
------------------------------------------------------------------------------------------------
| अ.क्र. | अधिका-याचे नाव | ज्येष्ठता | पदस्थापनेचा | पदोन्नतीने पदस्थापना करावयाचे |
|  |  | क्र. | महसूली विभाग | ठिकाण |
| १ | श्रीमती रंजना व. पोळ | १० | अमरावती | उद्योग उपसंचालक (तांत्रिक), विभागीय कार्यालय, अमरावती |
| २ | श्री. गौतम बबन लाडे | ११ | कोकण-२ | उद्योग उपसंचालक (तांत्रिक), उद्योग संचालनालय, मुख्यालय, मुंबई |
| ३ | श्री. ल. पां. ठाकूर | १२ | कोकण -२ | उद्योग उपसंचालक (तांत्रिक), उद्योग संचालनालय, मुख्यालय, मुंबई |
------------------------------------------------------------------------------------------------
२. वरील अधिकाऱ्यांना पुढील अटी व शर्तीच्या अधीन राहुन तात्पुरती पदोन्नती देण्यात येत आहे.
१) मा.सर्वोच्च न्यायालयात दाखल केलेल्या विशेष अनुज्ञा याचिका क्र.२८३०६/२०१७ च्या अधीन राहून पदोन्नतीच्या कोट्यातील सर्व रिक्त पदे दि.२५.०५.२००४ स्थित सेवाज्येष्ठतेनुसार, निव्वळ तात्पुरत्या स्वरुपात भरण्याबाबत उपरोक्त क्र. १ येथील दि.०७.०५.२०२१ रोजीच्या शासन निर्णयाप्रकरणी मा. उच्च न्यायालय, मुंबई येथे आव्हान देण्यात आलेले असून त्यावरील अंतिम निर्णयाच्या अधीन राहुन सदर सहमती देण्यात येत आहे.
२) सदर उद्योग उपसंचालक (तांत्रिक) पदावरील पदोन्नती उक्त अधिका-यांना त्यांच्याविरुध्द कोणत्याही प्रकारची विभागीय चौकशी प्रलंबित अथवा प्रस्तावित नाही या धारणेच्या अधीन राहून देण्यात येत आहे.
३) सदर पदोन्नती निव्वळ तात्पुरत्या स्वरुपाची असून या तात्पुरत्या पदोन्नतीच्या परिणामी निवडसूचीतील व पदोन्नतीसूचीतील अधिकाऱ्यांना नियमीतपणाचा व सेवाज्येष्ठतेचा कोणताही हक्क मिळणार नाही.
४) पदोन्नती कोट्यातील पदावर देण्यात येत असलेली सदर पदोन्नती तात्पुरत्या स्वरुपाची असून ती महाराष्ट्र लोकसेवा आयोगाच्या मान्यतेच्या अधीन राहून देण्यात येत आहे.
५) सदर निवडसूचीतील सेवाज्येष्ठतेनुसार पात्र असलेल्या तथापि पदोन्नती नाकारलेल्या अधिकाऱ्यांच्या पदोन्नतीसंदर्भात या विभागाच्या दि.१२.०९.२०१६ रोजीच्या शासन निर्णयानुसार कार्यवाही करण्यात येईल.
३. पदोन्नतीनंतर पदस्थापनेच्या ठिकाणी रुजू होण्यासाठी उपरोक्त अधिकाऱ्यांना याद्वारे एकतर्फी कार्यमुक्त करण्यात येत असून त्यांनी पदोन्नतीनंतरच्या पदस्थापनेच्या ठिकाणी रुजू व्हावे. याबाबतचा रुजू अहवाल संबंधित पदोन्नत अधिकाऱ्यांनी उद्योग संचालनालयामार्फत शासनास सादर करावा. तसेच त्यांनी अनाधिकृतपणे रजेवर जाऊ नये. तसेच पदस्थापना रद्द अथवा त्यात बदल करणेसाठी कोणत्याही स्वरुपाचे आवेदन सादर करु नये. तसे केल्यास सदर अधिकारी शिस्तभंगविषयक कारवाई करण्यास पात्र ठरतील, याची संबंधितांनी नोंद घ्यावी.
पृष्ठ ३ पैकी २
# Page 3
शासन आदेश क्रमांकः पदोन्न-2022/प्र.क्र.199 / उद्योग-3
४. महाराष्ट्र नागरी सेवा (ज्येष्ठतेचे विनियमन) नियमावली, २०१५ मधील २ (ड) येथील तरतुदीनुसार आणि उपरोक्त संदर्भ क्र. ३ येथील नमूद अधिसूचनेतील नियम क्र. १३ मधील तरतुदीनुसार पदोन्नतीने नियुक्त होणाऱ्या सदर अधिकाऱ्यांनी पदोन्नतीचे आदेश निघाल्याच्या तारखेपासून ३० दिवसांच्या विहीत मुदतीत रूजू होणे आवश्यक राहील सदर मुदतीत रुजू न झाल्यास संबंधित अधिकाऱ्यांचा अनुपस्थितीचा कालावधी अकार्यदीन (dies non) म्हणून गणला जाईल.