# Page 1
जिल्हा सुरक्षा रक्षक मंडळातील कामकाजाकरिता संगणक प्रणाली विकसित करण्याबाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्रमांक: एसजीए-२०१८/प्र.क्र.९०२/कामगार-५,
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२
दिनांक : १३ फेब्रुवारी, २०१९
वाचा: १. शासन निर्णय क्रमांक: एसजीए-२०१७/प्र.क्र.९९/कामगार-५, दिनांक : १० ऑक्टोबर,२०१८
२. कामगार आयुक्त, महाराष्ट्र राज्य, मुंबई यांचे पत्र क्र. सुरक्षा / संगणक प्रणाली / २०१८/का-१४/१२०, दिनांक २९ नोव्हेंबर, २०१८
३. सहायक कामगार आयुक्त तथा अध्यक्ष, सुरक्षा रक्षक मंडळ बृहन्मुंबई आणि ठाणे जिल्हा यांचे पत्र क्र. सुरमं / धकागा / २०१८-३४८, दिनांक: २७ नोव्हेंबर, २०१८ प्रस्तावना : महाराष्ट्र खाजगी सुरक्षा रक्षक (नोकरीचे नियमन व कल्याण) अधिनियम, १९८१ आणि त्या अंतर्गत योजना (सुधारणा) २००२ मधील तरतुदीनुसार राज्यातील सुरक्षा रक्षकांच्या नोकरीचे नियमन व त्यांच्या कल्याणासाठी सदर कायद्याची अंमलबजावणी करण्यासाठी राज्यात सुरक्षा रक्षक मंडळे स्थापन करण्यात आली आहेत. सुरक्षा रक्षकांच्या कार्यालयीन कामकाजाकरिता सुरक्षा रक्षक मंडळ बृहन्मुंबई आणि ठाणे जिल्हा मंडळामध्ये कार्यरत असलेली संगणक प्रणाली जुनी असल्यामुळे दैनंदिन काम करताना उद्भवणा-या अडचणी विचारात घेता मंडळाने अद्ययावत संगणक प्रणाली विकसित करण्याचा निर्णय घेतला आहे. या अनुषंगाने मंडळाने संगणक प्रणाली अद्ययावत करण्याकरिता निविदा प्रक्रिया राबवून पात्र निविदाकारक याची निविदा स्विकारण्याचा निर्णय घेऊन सहायक कामगार आयुक्त तथा अध्यक्ष, सुरक्षा रक्षक मंडळ, बृहन्मुंबई आणि ठाणे जिल्हा यांनी संदर्भाधिन दिनांक २७/११/२०१८ रोजीच्या पत्रान्वये कामगार आयुक्त यांना सादर केलेल्या प्रस्तावानुसार संदर्भाधिन दि २९/११/२०१८ रोजीच्या पत्रान्वये कामगार आयुक्त यांनी सदर प्रक्रियेस मान्यता देण्याचा प्रस्ताव शासनास सादर केला आहे. मंडळाने घेतलेल्या निर्णयानुसार प्रस्तावास मान्यता देण्याची बाब शासनाच्या विचाराधीन होती.
शासन निर्णय : राज्यातील सर्व जिल्हा सुरक्षा रक्षक मंडळे ही स्वायत्त: मंडळे असून मंडळांना शासनाकडून कोणतेही अनुदान दिले जात नाही. महाराष्ट्र खाजगी सुरक्षा रक्षक (नोकरीचे नियमन व कल्याण) अधिनियम, १९८१ मधील तरतूदीनुसार महाराष्ट्र खाजगी सुरक्षा रक्षक (नोकरीचे नियमन व कल्याण ) योजना, २००२ नुसार योजनेची अंमलबजावणी करण्याची मंडळाची वैधनिक जबाबदारी आहे.
सुरक्षा रक्षक मंडळ बृहन्मुंबई आणि ठाणे जिल्हा यांनी मंडळाच्या कामकाजाकरिता अद्ययावत संगणक प्रणाली राबविण्याकरिता पार पाडलेल्या निविदा प्रक्रियेनुसार, स्विकारलेल्या पात्र निविदाकार मे. सेराईज टेक सोल्युशन्स प्रा. लि. पुणे यांच्या मार्फत संगणक प्रणाली अद्ययावत
# Page 2
शासन निर्णय क्रमांक: एसजीए-२०१८/प्र.क्र.९०२/कामगार- ५,
करण्यास व संगणक प्रणाली सुरक्षा रक्षक मंडळ बृहन्मुंबई आणि ठाणे जिल्हयासह इतर सर्व जिल्हा सुरक्षा रक्षक मंडळांना देखील लागू करण्यास खालील अटी व शर्तीनुसार मान्यता देण्यात येत आहे :
१. सदर संगणक प्रणालीबाबत मंडळ व संस्थेदरम्यान प्राथमिक स्तरावर ३ वर्षाचा सेवा पुरविण्याचा करार अंतर्भूत असावा.
२. संगणक प्रणाली अद्ययावत करण्याकरिता प्रति युजर प्रतिवर्षी रु.८८.०० (प्रतिमाह रु.७.३३) व डेटा एंट्रीशुल्क रु.१०.०० प्रति डेटा एंट्री इतकेच राहिल.
३. संगणक प्रणालीवरील Scope of Work मध्ये आवश्यकतेनुसार विनामुल्य सुधारणा करण्याबाबत मंडळास अधिकार राहतील.
४. संगणकावरील मंडळाच्या सर्व प्रकारच्या माहिती (डेटा) मालकी मंडळाकडे राहील. माहिती (डेटा) करप्ट होणार नाही अथवा तिची चोरी होणार नाही याची संपूर्ण जबाबदारी संबंधित संस्थेची राहील.
५. संस्थेने मंडळाचे कामकाजाचे Monthly Backup ठेवणे आवश्यक राहील.
६. संस्थेने मंडळाच्या कार्यालयात डेटा सेंटर ठेवल्यास त्यास मंडळाचे नियमानुसार वापरातील जागेचे भाडे देणे बंधनकारक राहील.
७. संगणक प्रणालीमधील सर्व यंत्रसामुग्रीची (Hardware + software) ची मालकी मंडळाकडे राहील व ती मंडळाच्या परवानगीशिवाय इतरत्र / बाहेर नेता येणार नाही.
८. संस्थेने कामकाजाची गोपनीयता राखण्याचे प्रमाणपत्र देणे बंधनकारक राहील.
९. Intellectual Property Rights मंडळाकडे रहातील. तसा करार मंडळासोबत सुरवातीलाच करणे बंधकारक राहील.
१०. सुरक्षा रक्षक मंडळ बृहन्मुंबई आणि ठाणे जिल्हा व इतर मंडळानी उक्त संस्थेशी वरील सर्व अटींसह सेवा करार करुन अंतिम केलेल्या मसुद्यात कार्यादेश द्यावेत.
११. सदर संस्थेस कार्यादेश ( Work Order) देणे किंवा याबाबत त्यांच्या सेवा घेण्याबाबत त्यांच्याशी सेवेबाबत अटी व शर्तीसह कंत्राट / सामंजस्य करार (MOU) करणे आवश्यक राहील. सेवा देण्यावरुन किंवा सेवेचा मोबदला देण्यावरुन काही विवाद उपस्थित झाल्यास करारातील अटी व शर्तीनुसार कार्यवाही करणे शक्य होईल. या कार्यवाहीकरिता सह कामगार आयुक्त (माथाडी) व सहायक कामगार आयुक्त तथा अध्यक्ष, बृहन्मुंबई आणि ठाणे जिल्हा सुरक्षा रक्षक मंडळ सर्व प्रक्रियेचे जबाबदारीने समन्वय करतील.
१२.वरील अटी व शर्ती व्यतिरिक्त आवश्यक त्या अटी मंडळाने करारपत्रकात अंतर्भूत कराव्यात.
जिल्हा सुरक्षा रक्षक मंडळामार्फत महाराष्ट्र खाजगी सुरक्षा रक्षक ( नोकरीचे नियमन व व कल्याण) अधिनियम, १९८१ व महाराष्ट्र खाजगी सुरक्षा रक्षक (नोकरीचे नियमन व कल्याण) योजना २००२ मधील तरतूदीनुसार करण्यात येणारी कार्यवाही उदा. मंडळाची रचना, कलम-५ खालील प्राप्त झालेले अर्ज व त्यावरील कार्यवाही, सल्लागार समिती व समितीच्या बैठकांचा तपशील, विविध तरतुदीनुसार सुरक्षा रक्षक, मुख्य मालक, एजन्सी, कलम-२३ अन्वये सूट दिल्यानंतर नोंदणी करण्याकरिता विविध नमुना फॉर्म व नोंदणीची कार्यप्रणाली कलम-२३ अन्वये सूट दिलेली प्रकरणे, अधिनियम व योजनेतील तरतुदीचा भंग केल्यानंतर केलेल्या कारवाईचा तपशील, कलम-२३ व नोंदीत मुख्य मालकांकडून वसूल करावयाची लेव्ही ऑनलाईन करणे, तिचा तपशील उपलब्ध करणे, दंड वसुलीचा तपशील इ. सर्व
पृष्ठ ३ पैकी २
# Page 3
शासन निर्णय क्रमांक: एसजीए-२०१८/प्र.क्र.९०२/कामगार-५,
प्रकारच्या कामकाजाकरिता समावेश करण्यात यावा. त्यासाठी कोणताही वेगळयाने व्यवसायिक शुल्क, डेटा एन्ट्री शुल्क अदा केले जाणार नाही.
हा शासन निर्णय महाराष्ट्र खाजगी सुरक्षा रक्षक (नोकरीचे नियमन व कल्याण) अधिनियम, १९८१ च्या कलम ८(४)अन्वये शासनास असलेल्या प्राधिकारांचा वापर करुन निर्गमित करण्यात येत आहे.