# Page 1
‘भारत आंतरराष्ट्रीय व्यापार मेळावा २०१९” साठी निधी उपलब्ध करुन देण्याबाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्रमांक : लविम-२०१९/प्र.क्र.१८८/उ-७
मंत्रालय, मुंबई - ४०० ०३२.
दिनांक :- ३१ ऑगस्ट, २०१९
संदर्भ :- १) शासन निर्णय, उद्योग, ऊर्जा व कामगार विभाग क्र. ईएक्सबी-१०८४/(९९२८) उद्योग-१०, दि. १२/०९/१९८४.
२) शासन निर्णय, क्र. ईएक्सबी-१०९६/(१४७) / उद्योग- ६,
दि. २७/०८/१९९६.
३) महाराष्ट्र लघु, उद्योग विकास महामंडळाचे पत्र क्र. मलउविम/हस्तकला/ २०१९-२०/६३०, दि.२०/०८/२०१९.
प्रस्तावना :
शासन निर्णय दि. १२/०९/१९८४ मध्ये व्यापार मेळाव्याच्या कार्यक्रमास, अंदाजपत्रकास मंजूरी देण्यासाठी अतिरिक्त मुख्य सचिव यांच्या अध्यक्षतेखाली उच्चाधिकार समितीची स्थापना केलेली आहे. त्यानुसार सदर समिती कार्यक्रमाचे नियोजन व आयोजन करत असते. समिती खर्चाच्या अंदाजपत्रकास मान्यता देते. या कार्यक्रमासाठी येणारा खर्च, वित्तीय वर्षामध्ये उपलब्ध असलेल्या निधीमधून करण्याबाबत तरतूद नमूद आहे. या कार्यक्रमासाठी आहरण व संवितरण अधिकारी विकास आयुक्त (उद्योग) संचालनालय असल्याचे नमूद केलेले आहे.
संदर्भाधीन २ येथील शासन निर्णय दि. २७/०८/१९९६ नुसार उच्चाधिकार समितीची पुनर्रचना करण्यात येऊन, यापूर्वी अतिरिक्त मुख्य सचिव यांच्या अध्यक्षतेखाली असलेली समिती, सचिव, व्यापार व वाणिज्य यांच्या अध्यक्षतेखाली स्थापन करण्यात आलेली आहे. या शासन निर्णयानुसार भारत आंतरराष्ट्रीय व्यापार मेळावा दरवर्षी आयोजित करण्यात येत आहे. सदर सन २०१९ मधील मेळाव्यासाठी येणाऱ्या अंदाजित खर्चासरु. १,१७, ९०,०००/- (रु. एक कोटी सतरा लाख नव्वद हजार फक्त) एवढा निधी वितरीत करण्याची बाब शासनाच्या विचाराधीन आहे.
शासन निर्णय :
इंडिया ट्रेड प्रमोशन ऑर्गनायझेशन, नवी दिल्ली यांच्यामार्फत दि. १४ ते २७ नोव्हेंबर, २०१९ या कालावधीत प्रगती मैदान, नवी दिल्ली येथे भारत आंतरराष्ट्रीय व्यापार मेळ्याचे आयोजन करण्यात आलेले आहे. भारत आंतरराष्ट्रीय व्यापार मेळा २०१९ मधील महाराष्ट्र दालनाच्या आयोजनासंबंधी ६३ वी उच्चाधिकार समितीच्या दि. ०६/०८/२०१९ रोजीच्या मा. अपर मुख्य सचिव (उद्योग) यांच्या अध्यक्षतेखाली झालेल्या बैठकीत"भारत आंतरराष्ट्रीय व्यापार मेळावा २०१९" साठी मलउविम ने सादर केलेल्या रु.१,१७,९०,०००/- इतक्या अंदाजपत्रकीय खर्चास मान्यता देण्यात आली आहे. सदर मेळ्याच्या खर्चाच्या प्रतिपूर्तीसाठी सन २०१९-२० या वित्तीय वर्षासाठी रु. ३.०० कोटी (रु. तीन कोटी फक्त) इतकी अर्थसंकल्पिय तरतूद उपलब्ध करुन देण्यात आली आहे. त्यापैकी बीडीएसवर ६०% रक्कम म्हणजेच रु. १.८०/- (रु. एक कोटी एंशी लाख फक्त) इतकी रक्कम उपलब्ध आहे महाराष्ट्र लघु उद्योग विकास महामंडळ मर्यादितने सादर
# Page 2
शासन निर्णय क्रमांकः लविम-२०१९/प्र.क्र.१८८/उ-७
केलेल्या प्रस्तावांनुसार व उच्चाधिकार समितीने अंदाजपत्रकीय खर्चास दिलेल्या मान्यतेनुसार रु.
१,१७,९०,०००/- (रु. एक कोटी सतरा लाख नव्वद हजार फक्त) रक्कम सदर प्रदर्शनाच्या आयोजनासाठी महाराष्ट्र लघु उद्योग विकास महामंडळ मर्यादितला याद्वारे वितरीत करण्यात येत आहे.
२. सदर खर्च मागणी क्र. के - ७, “२८५१ ग्रामोद्योग व लघु उद्योग (००) १०२ लघु उद्योग राज्य योजना अंतर्गत योजना, १०२, लघु उद्योग, राज्य योजना, (००) (०३) औद्योगिक प्रदर्शनामध्ये व व्यापार जत्रांमध्ये भाग घेणे (२८५१०३९८), ३१ साहाय्यक अनुदान (वेतनेत्तर)” या लेखाशिर्षाखाली सन २०१९-२० या वित्तीय वर्षासाठी मंजूर करण्यात आलेल्या अर्थसंकल्पिय तरतुदीनुसार भागविण्यात यावा व तो त्याच लेखाशिर्षाखाली खर्ची टाकण्यात यावा.
३. उपरोक्त अनुदानाची रक्कम रु. १,१७,९०,०००/- (रु. एक कोटी सतरा लाख नव्वद हजार फक्त) महाराष्ट्र लघु उद्योग विकास महामंडळ मर्यादित, मुंबई यांच्याकडे सुपूर्द करण्याचे तसेच याबाबत मार्गदर्शन व पर्यवेक्षण करण्याचे अधिकार विकास आयुक्त (उद्योग), उद्योग संचालनालय, मुंबई यांना देण्यात येत आहेत. सदर रकमेच्या आहरण व संवितरणाचे अधिकार उद्योग संचालनालय, मुंबई यांच्या कार्यालयातील लेखा अधिकारी यांना देण्यात येत आहेत.
४. वित्त विभागाचे शासन परिपत्रक क्रमांक अर्थसं-२०१९/प्र.क्र.९२/अर्थ-३, दि. ०८/०७/२०१९ व त्यासोबतचे परिशिष्ट यानुसार असे प्रमाणित करण्यात येते की, भारत आंतरराष्ट्रीय व्यापार मेळावा आयोजित करण्याबाबतचा शासन निर्णय दि. १२/०९/१९८४ रोजी निर्गमित करण्यात आलेला असून त्यानुसार व्यापार मेळाव्याच्या कार्यक्रमास अंदाजपत्रकास मंजूरी देण्यासाठी उच्चाधिकार समितीची स्थापना केलेली आहे. त्यानुसार सदर समिती कार्यक्रमाचे नियोजन व आयोजन करत असते. समिती खर्चाच्या अंदाजपत्रकास मान्यता देते. या कार्यक्रमासाठी येणारा खर्च, वित्तीय वर्षामध्ये उपलब्ध असलेल्या निधीमधून करण्याबाबत तरतूद नमूद आहे. या कार्यक्रमासाठी आहरण व संवितरण अधिकारी विकास आयुक्त (उद्योग) संचालनालय असल्याचे नमूद केलेले आहे व सदर शासन निर्णय नियोजन व वित्त विभागाच्या मान्यतेने निर्गमित केलेला आहे. तसेच सदरचा खर्च हा अनावर्ती खर्चामध्ये अंतर्भूत होत आहे. त्यामुळे याबाबत वेगळ्याने प्रशासकीय मंजूरी घेण्याची आवश्यकता नाही.
दि. ०८/०७/२०१९ च्या परिपत्रकातील अटीनुसार सदर कार्यक्रमासाठी यापूर्वी वितरीत केलेल्या निधीचे विनियोग प्रमाणपत्र प्राप्त झाले आहे.
तसेच यापूर्वी वितरीत केलेल्या निधीच्या अनुषंगाने लेखापरीक्षक / महालेखापाल यांच्याकडून आक्षेप नाही असे महाराष्ट्र लघु उद्योग विकास महामंडळाने नमूद केलेले आहे.
तसेच सदर योजना वैयक्तिक लाभार्थ्याची नाही, बांधकाम विषयक प्रस्ताव नाही, त्यामुळे या व इतर अटी लागू होत नाहीत.
५. सबब, हा शासन निर्णय, वित्त विभागाच्या परिपत्रक क्रमांक: अर्थसं-२०१९/प्र.क्र.९२/ अर्थ-३, दि. ०८/०७/२०१९ मधील तरतुदीनुसार प्रशासकीय विभागास प्रदान केलेल्या अधिकारानुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः लविम-२०१९/प्र.क्र.१८८/उ-७