# Page 1
ऊर्जा विभागाच्या अधिपत्याखालील विद्युत निरीक्षणालयातील अधिसंख्य पदावरील नियुक्त्यांना मुदतवाढ देणेबाबत...
महाराष्ट्र शासन
उद्योग, ऊर्जा व कामगार विभाग
शासन निर्णय क्र. मुविनि-२०२२/प्र.क्र.१९३/ऊर्जा-१
मादाम कामा मार्ग, हुतात्मा राजगुरु चौक,
मंत्रालय, मुंबई- ४०००३२.
दिनांक : ३० ऑक्टोबर, २०२३.
संदर्भः (१) सामान्य प्रशासन विभाग, शासन निर्णय क्र. बीसीसी-२०१८/प्र.क्र.३०८/१६-ब, दि. २१ डिसेंबर, २०१९.
(२) सामान्य प्रशासन विभाग, शासन निर्णय क्र.बीसीसी-२०२०/प्र.क्र.१८७ ओ/१६-ब, दि. ३० जून, २०२०.
(३) सामन्य प्रशासन विभाग, शासन निर्णय क्र. बीसीसी २०१८/प्र.क्र.३०८/१६-ब, दि. २७ नोव्हेंबर, २०२०.
(४) उद्योग, ऊर्जा व कामगार विभाग, शासन निर्णय क्र. मुविनि-२०१९/प्र.क्र. १६५/ऊर्जा-५, दि. ०४ ऑक्टोबर, २०२१.
(५) सामान्य प्रशासन विभाग, शासन निर्णय क्र.बीसीसी-२०१९/प्र.क्र.५८१ ए/१६-ब, दि. २८ ऑक्टोबर, २०२१.
(६) सामान्य प्रशासन विभाग, शासन निर्णय क्र. बीसीसी-२०१८/प्र.क्र. ३०८/१६-ब, दि. १४ ऑक्टोबर, २०२२.
(७) उद्योग, ऊर्जा व कामगार विभाग, शासन निर्णय क्र. मुविनि-२०२२/प्र.क्र. १९३/ऊर्जा-१, दि. १५ नोव्हेंबर, २०२२.
(८) सामान्य प्रशासन विभाग, शासन निर्णय क्र. बीसीसी-२०१९/प्र.क्र.५८१ ए/१६-ब, दि. १४ डिसेंबर, २०२२.
(९) मुख्य विद्युत निरीक्षक यांचे पत्र क्र. मुविनि/कार्या-२/१०५९/२०२३, दि. ०६.०९.२०२३
प्रस्तावना:
मा. सर्वोच्च न्यायालयाच्या दि. ०६ जुलै, २०१७ रोजीच्या निर्णयाची तसेच मा. उच्च न्यायालय, खंडपीठ नागपूर यांच्या दि. २८.०९.२०१८ च्या आदेशाची राज्यात अंमलबजाणी करण्यासंदर्भात निर्गमित करण्यात आलेल्या सामान्य प्रशासन विभागाच्या दि. २१.१२.२०१९ च्या
शासन निर्णयान्वये अनुसूचित जमातीच्या आरक्षित पदावर नियुक्त झालेल्या व अनुसूचित जमातीचे जात प्रमाणपत्र अवैध ठरलेल्या अधिकारी / कर्मचाऱ्यांच्या सेवा अधिसंख्य पदावर वर्ग
करुन त्यांना ११ महिन्यांकरीता किंवा ते सेवेत राहिले असते तर ते ज्या दिनांकाला सेवानिवृत्त
झाले असते त्या दिनांकापर्यंत यापैकी जे आधी घडेल तोपर्यंत अधिसंख्य पदावर नेमणूक देण्याचे निर्देश देण्यात आले आहेत. सदर अधिसंख्य पदांना सामान्य प्रशासन विभागाच्या
# Page 2
शासन निर्णय क्रमांकः मुविनि-२०२२/प्र. क्र. १९३/ऊर्जा-१
दि.२७.११.२०२०, दि. २८.१०.२०२१ व दि. १४.१०.२०२२ च्या शासन निर्णयान्वये मुदतवाढ देण्यात आलेली आहे.
३. त्याअनुषंगाने ऊर्जा विभागाच्या अधिपत्याखालील विद्युत निरीक्षणालयातील अनुसूचित जमाती प्रवर्गातून नियुक्त झालेल्या तथापि, जात वैधता प्रमाणपत्र सादर करु न शकलेल्या ६ अधिकारी / कर्मचारी यांची उद्योग, ऊर्जा व कामगार विभागाच्या दि. ०४.१०.२०२१ च्या शासन निर्णयान्वये अधिसंख्य पदे निर्माण करण्यात आली आहे. सदर ६ अधिसंख्य पदांना उद्योग, ऊर्जा व कामगार विभागाच्या दि. १५.११.२०२२ च्या शासन निर्णयान्वये ११ महिन्याच्या
कालावधीसाठी मुदतवाढ देण्यात आली होती. सदर मुदत दि. ०३.०८.२०२३ रोजी संपलेली आहे.
४. दरम्यानच्या कालावधीत अधिसंख्य पदावर वर्ग केलेल्या अधिकारी / कर्मचाऱ्यांना अनुज्ञेय करावयाच्या सेवा विषयक / सेवानिवृत्ती विषयक लाभांबाबत सविस्तर अभ्यास करुन शासनास शिफारशी करण्यासाठी सामान्य प्रशासन विभागाच्या दि. १५.०६.२०२० च्या शासन
निर्णयान्वये तत्कालिन मंत्री, अन्न, नागरी पुरवठा व ग्राहक संरक्षक यांचे अध्यक्षतेखाली अभ्यास गटाची स्थापना करण्यात आली. सदर अभ्यास गटाच्या शिफारशी मा. मंत्रिमंडळाच्या दि. २९.११.२०२२ च्या बैठकीत निर्णयार्थ सादर करण्यात आल्या. मा. मंत्रिमंडळाच्या
निर्णयानुसार अधिसंख्य पदावर वर्ग केलेल्या अधिकारी / कर्मचाऱ्यांना सेवा विषयक तसेच सेवा निवृत्तीचे लाभ देण्यात यावेत व यामध्ये पदोन्नती व अनुकंपा याचा लाभ मिळणार नाही असा शासन निर्णय सामान्य प्रशासन विभागाने दि. १४.१२.२०२२ रोजी निर्गमित केलेला आहे. तसेच,
अधिसंख्य पदावर कार्यरत शासकीय अधिकारी / कर्मचारी यांना मानवतावादी दृष्टीकोणातून व त्यानी केलेल्या सेवेचा विचार करुन १ दिवसाचा तांत्रिक खंड देऊन पुन्हा ११ महिन्याच्या कालावधीकरीता त्यांच्या सेवानिवृत्तीच्या दिनांकापर्यंत सुरु ठेवाव्यात. असा निर्णय सामान्य प्रशासन विभागाच्या दि. १४.१२.२०२२ च्या शासन निर्णयान्वये घेण्यात आला आहे. सबब अधिसंख्य पदावर वर्ग केलेल्या अधिकारी / कर्मचाऱ्यांचा ११ महिन्यांचा मुदतवाढीचा कालावधी दि.०३.०८.२०२३ रोजी संपुष्टात येत असल्याने अधिसंख्य पदावरील नियुक्त्यांना १ दिवसाचा तांत्रिक खंड देऊन मुदतवाढ देण्याची बाब शासनाच्या विचाराधीन होती.
शासन निर्णय: ऊर्जा विभागाच्या अधिपत्याखालील विद्युत निरीक्षणालयातील संदर्भ क्र. ४ येथील शासन निर्णयान्वये अधिसंख्य पदावर वर्ग करण्यात आलेल्या ०६ अधिकारी / कर्मचारी यांच्या अधिसंख्य पदावरील नियुक्त्यांना १ दिवसाचा तांत्रिक खंड देऊन पुढील ११ महिने (दि.०५.०८.२०२३ ते दि.
०४.०७.२०२४) किंवा ते सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत यापैकी जे आधी घडेल तोपर्यंत मुदतवाढ देण्यात येत आहे.
२. सदर शासन निर्णय, सामान्य प्रशासन विभागाचा दि. १४.१२.२०२२ रोजीच्या शासन निर्णयातील तरतुदीनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः मुविनि-२०२२/प्र.क्र.१९३/ऊर्जा-१