# Page 1
राज्यातील दहा शहरांमध्ये “स्टार मार्केट” या अधिकृत नावाने मल्टी ब्रँड रिटेल ट्रेडींग (MBRT) नवीन किरकोळ विक्री दुकाने सुरु करण्यास परवानगी देणेबाबत
महाराष्ट्र शासन
शासन निर्णय क्रमांक : एफडीआय-२०१४/प्र.क्र.६५/उद्योग-२
उद्योग, ऊर्जा, कामगार व खनिकर्म विभाग,
मंत्रालय, मुंबई - ४०० ०३२.
दिनांक : ०७ नोव्हेंबर, २०२३
संदर्भ : १) केंद्रशासनाच्या व्यापार व उद्योग मंत्रालयातील इंडस्ट्रियल पॉलिसी अँड प्रमोशन विभागाचे (FC-I Section) आदेश क्र. १(२०१४)/SIA-MRT/(१/२०१३) दि. ०४/०३/२०१४.
२) उद्योग, ऊर्जा व कामगार विभाग शासन ज्ञापन क्रमांक : एफडीआय-२०१४/प्र. क्र.६५/उ-२ दिनांक ०७/०७/२०१४
३) शासन ज्ञापन क्रमांक : एफडीआय-२०१४/प्र.क्र.६५/उद्योग-२, दिनांक १९/०१/२०१९ ४) वाणिज्य व उद्योग मंत्रालय, उद्योग संवर्धन आणि अंतर्गत व्यापार विभाग, भारत सरकार (FDI Division) नस्ती क्र. ५(२)/२०२०-FDIPolicy, दि.१५/१०/२०२०
५) मे.ट्रेंट हायपर मार्केट यांचे दिनांक १२/९/२०२३ चे निवेदन.
प्रस्तावना : मे.ट्रेंट हायपरमार्केट यांनी दिनांक १२/९/२०२३ रोजी निवेदन देवून, केंद्र शासनाच्या थेट परकीय गुंतवणूक धोरण २०१२ मधील तरतूदीनुसार त्यांना राज्यामध्ये मल्टी ब्रँड रिटेल ट्रेडींग (MBRT) नवीन किरकोळ विक्री दुकाने सुरु करण्यास परवानगी देण्याची विनंती शासनास केली आहे.
२. केंद्र शासनाच्या थेट परकीय गुंतवणूक धोरण २०१२ अन्वये ज्या शहराची लोकसंख्या सन २०११ च्या जनगणनेनुसार १० लाखापेक्षा जास्त आहे व ज्याचा विस्तार १० कि.मी च्या परिघामध्ये झाला आहे, अशाच शहरामध्ये मल्टी ब्रँड रिटेल ट्रेडिंग स्थापन करण्यास परवानगी दिली आहे. तथापि, वाणिज्य व उद्योग
मंत्रालयाने थेट परकीय गुंतवणूकीबाबत एकत्रित धोरण २०२० मधील ५.२.१५.४ (vi) येथील तरतूदीनुसार ज्या शहराची लोकसंख्या १० लाखापेक्षा जास्त आहे अथवा राज्य शासन निर्णय घेईल त्याप्रमाणे अशा शहरात मल्टी ब्रँड रिटेल ट्रेंडिग (MBRT) स्थापन करता येईल अशी तरतूद करण्यात आली आहे. त्यामुळे महाराष्ट्रातील १० लाखापेक्षा लोकसंख्या कमी असलेल्या शहरात तसेच सदर शहराचा विस्तार महानगरपालिका/शहराच्या १० कि.मी परिसरात झालेला असावा अशा शहरात MBRT स्थापित करण्याची
परवानगी देण्याचा निर्णय घेण्याची मुभा राज्य शासनास देण्यात आली आहे. त्यानुसार राज्यातील १० लाखापेक्षा कमी लोकसंख्या असलेल्या शहरामध्ये मे.ट्रेंट हायपरमार्केट प्रा.लि., मुंबई यांना “स्टार मार्केट” या अधिकृत नावाने मल्टी ब्रँड रिटेल ट्रेडींग (MBRT) नवीन किरकोळ विक्री दुकाने सुरु करण्यास परवानगी देण्याची बाब शासनाच्या विचाराधीन होती.
शासन निर्णय : मे. ट्रेंट हायपरमार्केट लि. यांनी त्यांच्या संदर्भाधीन क्र. ५ येथे नमूद दिनांक १२/९/२०२३ च्या निवेदनाद्वारे १० लाखापेक्षा कमी लोकसंख्या असलेल्या शहरांमध्ये किरकोळ दुकाने स्थापन करण्यास परवानगी मागीतली आहे. सदर दुकाने उघडण्यास परवानगी दिल्यास राज्यात मोठया प्रमाणात प्रत्यक्ष व अप्रत्यक्ष रोजगार तसेच परकीय गुंतवणूक होणार आहे. केंद्र शासनाच्या वाणिज्य व उद्योग मंत्रालयाच्या थेट परकीय गुंतवणूक (Foreign Direct Investment-FDI) धोरण २०१२ व त्यामध्ये वेळोवेळी केलेल्या सुधारणा, केंद्र शासनाने मल्टी ब्रँड रिटेल ट्रेंडिग (MBRT) संदर्भात रिटेल सेल्स आऊटलेट उभारणीसाठी निश्चित केलेले
# Page 2
शासन निर्णय क्रमांक: एफडीआय-२०१४/प्र.क्र.६५/उद्योग-२
निकष व त्याबाबत राज्य शासनास निर्णय घेण्यास दिलेली मुभा व उद्योग संचालनालय यांनी केलेली शिफारस या गोष्टी तसेच या माध्यमातून राज्यात होणारी परकीय गुंतवणूक व निर्माण होणाऱ्या रोजगाराच्या संधी या राज्याच्या आर्थिक विकासास पोषक ठरणार आहे. ही बाब विचारात घेवून, मे.ट्रेंट हायपरमार्केट लि. यांना खालील नमूद केलेल्या २०११ च्या जनगणनेनुसार १० लाख पेक्षा कमी लोकसंख्या असलेल्या दहा शहरांमध्ये “स्टार मार्केट” या अधिकृत नावाने मल्टी ब्रँड रिटेट ट्रेंडिग (MBRT) मध्ये व्यापार करण्यासाठी किरकोळ दुकाने स्थापन करण्यास राज्य शासनाचे इतर सर्व संबंधित विभाग / संस्था यांच्या प्रचलित कायदे व नियम यांच्या मान्यतेच्या अधीन राहून या शासन निर्णयाद्वारे मान्यता देण्यात येत आहे.
------------------
| अ.क्र | शहराचे नाव |
|  | सोलापूर |
| २ | सातारा |
| ३ | सांगली |
| ४ OC | लातूर |
| ५ | नांदेड |
| ६ | अमरावती |
| ७ | जळगांव |
| ८ | अकोला |
| ९ | अहमदनगर |
| १० | इचलकरंजी |
------------------