# Page 1
अहमदनगर जिल्यातील मवेशी व
पाडाळणे, गडचिरोली जिल्यातील
रेगुंठा, अहेरी, पेरमिल्ली व कमलापूर
आणि यवतमाळ जिल्यातील देवधरी
या ७ ठिकाणी नवीन ३३/११ के.व्ही.
उपकेंद्र उभारण्याकरिता येणाऱ्या
खर्चास सुधारित प्रशासकीय मान्यता
देण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकिर्ण-२०२० /प्र.क्र.१८२ /ऊर्जा-५
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२ .
दिनांक : ०५ जून, २०२४.
संदर्भ: १. शासन निर्णय क्रमांक: संकिर्ण-२०१९ /प्र.क्र.१२६(१) /ऊर्जा-५, दि. १६ नोव्हेंबर, २०१९.
२.शासन निर्णय क्रमांक: संकिर्ण-२०१९ /प्र.क्र.१२६(२) /ऊर्जा-५, दि. १९ सप्टेंबर, २०१९.
३.शासन निर्णय क्रमांक: संकिर्ण-२०२३ /प्र.क्र.१२४ /ऊर्जा-५, दि. २१ फेब्रुवारी, २०२३.
४.महावितरण कंपनीचे पत्र क्र.मु.अ.(उविप्र)/आदिवासी उपयोजना/२८१२०, दि.१३.०९.२०२३
५.व्यय व अग्रक्रम समितीची याचिका क्र.सुप्रमा-२०२४/प्र.क्र.३९/अर्थ-२, दि.१५.०३.२०२४
प्रस्तावना:
शासन निर्णय दि. १६ नोव्हेंबर २०१९, दि. १९ सप्टेंबर २०१९ व दि. २१ फेब्रुवारी २०२३ अन्वये
आदिवासी उपयोजनेअंतर्गत गडचिरोली, अहमदनगर, यवतमाळ व नंदुरबार जिल्यात प्रस्तावित एकूण ९
वीज उपकेंद्रांकरिता एकूण रु.७७.५२ कोटी इतक्या प्रकल्प रक्कमेस प्रशासकीय मान्यता देण्यात आली
असून शासन निर्णय दि.२८.०९.२०२१ व दि.२९.०३.२०२३ अन्वये अनुक्रमे रु.६.०० कोटी व रु.३५.०० कोटी
इतका निधी महावितरण कंपनीस वितरीत करण्यात आला आहे. या ९ उपकेंद्रांपैकी कोटगुल, पेरमिली,
रेगुंठा, अहेरी, देवधरी, मवेशी व तोरणमाळ ही वीज उपकेंद्रे उभारण्याकरिता लागणारी जागा महावितरण
कंपनीच्या ताब्यात असून कोटगुल उपकेंद्राकरिता ३३ के.व्ही. व ११ के.व्ही. वीज वाहिनीचे काम
प्रगतीपथावर आहे. तसेच उर्वरित पेरमिली, रेगुंठा, अहेरी, देवधरी, मवेशी व तोरणमाळ येथील उपकेंद्र
उभारणीच्या कामाकरीता निविदा काढण्यात आल्या आहेत.
२. आदिवासी उपयोजनेअंतर्गत उपकेंद्र उभारणीकरीता लागणाऱ्या निधीची प्रशासकीय मान्यता ही
सन २०१९ मध्ये देण्यात आली होती. आदिवासी उपयोजनेअंतर्गत उपकेंद्र उभारणीचा प्रकल्प अहवाल हा
वर्ष २०१८-१९ च्या महावितरणच्या दरसूचीनुसार तयार करण्यात आला होता. सन २०१८-१९ ते २०२२-२३
दरम्यानच्या पाच (५) वषांच्या कालावधीमध्ये विद्युत कामांना लागणाऱ्या कच्च्या मालाच्या दरांमध्ये वाढ
झाल्यामुळे साहित्य सामुग्रीच्या दरामध्ये झालेली वाढ, वाहतुकीचे दर तसेच मोल मजुरीमध्ये झालेली वाढ
लक्षात घेवून महावितरण कंपनीने सन २०२२-२३ ची दरसूची (Cost Data) निश्चित केली आहे. सन २०२२-
२३ च्या दरसूचीमध्ये सन २०१८-१९ च्या दरसुचीच्या तुलनेत २५% ते ३५% वाढ झाली आहे. सन २०२२-
# Page 2
शासन निर्णय क्रमांकः संकिर्ण-२०२० /प्र.क्र.१८२ /ऊर्जा-५
२३ च्या सुधारीत दरसुचीनुसार मंजुर उपकेंद्राचा प्रकल्प अहवाल पुन:श्च सवेक्षण (Survey) करुन तयार
करताना उपकेंद्र उभारणीकरीता लागणारी ३३ केव्ही वाहिनी व ११ केव्ही वाहिनीच्या अंतरामध्ये वाढ झाली
आहे. मौजे कमलापूर, तालुका अहेरी येथे नवीन ३३/११ केव्ही उपकेंद्र उभारणीकरीता उच्चदाब वाहिनीचा
स्त्रोत (Source) हा ६६/११ केव्ही अति उच्चदाब जिमलगट्टा येथून प्रस्तावित करण्यात आला होता. परंतू
जिमलगट्टा येथे ३३ केव्ही स्तर (Level) उपलब्ध नसल्यामुळे सदर उपकेंद्राकरीता १३२/३३ केव्ही अलापल्ली
येथून ३३ केव्ही वाहिनी प्रस्तावित केल्यामुळे एकूण ३३ केव्ही वाहिनीची लांबी १८ कि.मी. व ११ केव्ही
वाहिनीची लांबी ६ कि.मी.ने वाढत आहे.
या सर्व बाबींमुळे ७ उपकेंद्रांच्या उभारणीच्या मूळ किंमतीत वाढ झाली असून सदर वाढीव खर्चास
सुधारीत प्रशासकीय मान्यता देण्याची बाब शासनाच्या विचाराधीन होती.
शासन निर्णय:-
१.गडचिरोली जिल्हयातील अहेरी, रेगुंठा, पेरमिल्ली, कमलापूर व यवतमाळ जिल्यातील देवधरी
तसेच अहमदनगर जिल्यातील मवेशी व पाडाळणे येथे ३३/११ केव्ही नवीन वीज उपकेंद्र
उभारण्याकरिता रुपये ९१.४८ कोटी इतक्या सुधारित खर्चास खालीलप्रमाणे प्रशासकीय
मान्यता देण्यात येत आहे.
(रू.कोटी)
-----------------------------------------------------------------------------------------------------------------------
| अ.क्र. | जिल्हा | तालुका | उपकेंद्राचे नाव | प्रशासकीय मान्यता शासन निर्णय दिनांक | प्रशासकीय मान्यता | सुधारीत प्रशासकीय मान्यता |
| १ | अहमदनगर | अकोले | मवेशी | १९.०९.२०१९ | ३.८७ | ८.२९ |
| २ | अहमदनगर | अकोले | पाडळणे | १९.०९.२०१९ | २.९२ | ६.५५ |
| ३ | गडचिरोली | सिरोंचा | रेगुंठा | १६.११.२०१९ | ८.६३ | १२.०८ |
| ४ | यवतमाळ | राळेगाव | देवधरी | १६.११.२०१९ | ७.६१ | १२.४४ |
| ५ | गडचिरोली | अहेरी | अहेरी | १९.०९.२०१९ | ४.८ | ७.७५ |
| ६ | गडचिरोली | भामरागड | पेरमिल्ली | १६.११.२०१९ | १९.३९ | २६.७४ |
| ७ | गडचिरोली | अहेरी | कमलापूर | १६.११.२०१९ | ८.७३ | १७.६३ |
| एकूण | ५५.९५ | ९१.४८ |
-----------------------------------------------------------------------------------------------------------------------
२. सदर खर्च मंजूर व अर्थसंकल्पित केलेल्या तरतुदीनूसार पुढील लेखाशिर्षातून भागविण्यात
यावा.
मागणी क्रमांक टी - ५
२८०१, वीज
८०, सर्वसाधारण, ७९६, जनजाती क्षेत्र योजना
(०२) जनजाती क्षेत्र उपयोजना,
(०१) (०३) महाराष्ट्र राज्य वीज वितरण (२८०१५०८९)
कंपनी मर्यादित यांना अनुदान
(राज्यस्तरीय योजना) (कार्यक्रम)
३५, भांडवली मत्तेच्या निर्मितीकरिता अनुदान
पृष्ट्ठ ४ पैकी २
# Page 3
शासन निर्णय क्रमांकः संकिर्ण-२०२० /प्र.क्र.१८२ /ऊर्जा-५
३. सदर योजना राबविताना ऊर्जा विभागांतर्गत संबंधित क्षेत्रिय कार्यालयाने आदिवासी विकास
विभागाचे संबंधित प्रकल्प अधिकारी, एकात्मिक आदिवासी विकास प्रकल्प यांचेशी समन्वय साधावा. तसेच
प्रकल्प अंमलबजावणी योग्य रितीने होईल तसेच अपेक्षित ध्येय प्राप्त होईल याची संपूर्ण जबाबदारी
महावितरण कंपनीने पार पाडावी. उपरोक्त निधी उपकेंद्र उभारणीच्या कामाच्या आवश्यकतेनुसार व
निधीच्या उपलब्धतेच्या मर्यादेत टप्प्या टप्प्याने महावितरण कंपनीस आदिवासी विकास विभागाकडून
देण्यात यावा.
४. सदरची कामे सुधारित प्रशासकीय मान्यतेच्या मर्यादेतच पूर्ण करण्याची दक्षता महावितरण कंपनीने
घ्यावी.
५. हा शासन निर्णय, आदिवासी विकास विभागाच्या सहमतीने व त्यांचा अनौ.संदर्भ क्र.४९८, दिनांक
१६.१०.२०२३ व व्यय व अग्रक्रम समितीच्या दि.१२.०३.२०२४ रोजीच्या बैठकीतील मान्यतेनुसार निर्गमित
करण्यात येत आहे.
६. हा शासन निर्णय, महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4