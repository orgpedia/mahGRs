# Page 1
कोराडी औष्णिक विद्युत प्रकल्प संच क्र.६ च्या सुधारीकरणास व आधुनिकीकरणासाठी महानिर्मिती कंपनी मर्यादित यांना प्राप्त झालेल्या कर्जाच्या रक्कमेच्या समायोजनाबाबत वित्तीय वर्ष २०१८-१९ महाराष्ट्र शासन
उद्योग ऊर्जा व कामगार विभाग,
शासन निर्णय क्र. निधिवि-२०१८/प्र.क्र.- ९५/ऊर्जा-३
मंत्रालय मुंबई ४०० ०३२
दिनांक : - १४ नोव्हेंबर, २०१८
संदर्भ :- शासन निर्णय क्र. निधिवि-२०१७/प्र.क्र.११२/(१)/ऊर्जा-३, दि. ३१/०३/२०१८
प्रस्तावना : कोराडी औष्णिक विद्युत प्रकल्प संच क्र. ६ जागतिक बँकेच्या सहकार्याने उभारण्यात येत आहे.
सदर प्रकल्पासाठी जागतिक बँकेकडून कर्ज व अनुदान प्राप्त होत असते. त्याअनुषंगाने सन २०१७-१८ मध्ये सदर प्रकल्पासाठी प्राप्त झालेली कर्जाची रक्कम रु. ९६.१६ लाख शासनाच्या एकत्रित निधी मध्ये जमा झाली होती. व त्याअनुषंगाने निरंक रक्कमेचे समायोजनाचे देयक अधिदान व लेखाधिकारी कार्यालयास माहे मार्च, २०१८ अखेर समायोजनासाठी सादर करण्यात आले होते. परंतु माहे मार्च, २०१८ अखेर अधिदान व लेखाधिकारी कार्यालयातून सदर देयक आक्षेपासह परत आले होते.
शासन निर्णय : जागतिक बँकेकडून कोराडी प्रकल्पासाठी सन २०१७-१८ मध्ये प्राप्त झालेली कर्जाची रक्कम रु.
९६.१६ लाख मागणी क्र. के-११, ६८०१ वीज प्रकल्पासाठी कर्ज योजना सांकेतांक (६८०१०६४७) ५५ कर्जे व आगाऊ रक्कमा या मुख्य लेखाशिर्षाखाली समायोजित करण्यासाठी संदर्भिय शासन निर्णयान्वये मान्यता देण्यात आली होती. महानिर्मिती कंपनीच्या कोराडी प्रकल्पासाठी सन २०१७-१८ मध्ये प्राप्त झालेल्या कर्जाच्या रक्कमेचे रु. ९६.१६ लाखाचे सादर केलेले देयक अधिदान व लेखा कार्यालयातून आक्षेपासह परत आल्यामुळे व सदर रक्कम सन २०१७-१८ मध्ये समायोजित न झाल्यामूळे संदर्भिय शासन निर्णय रद्द करण्यात येत आहे.
# Page 2