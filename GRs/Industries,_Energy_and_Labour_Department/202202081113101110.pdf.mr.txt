# Page 1
“भारत आंतरराष्ट्रीय व्यापार मेळा - २०२१” साठी निधी उपलब्ध करून देण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. लविम-२०२१/प्र.क्र.३४१/ उद्योग-७
मंत्रालय, मुंबई - ४०० ०३२.
दिनांक : ०८ फेब्रुवारी, २०२२
संदर्भ :- १) शासन निर्णय, उद्योग, ऊर्जा व कामगार विभाग क्रमांक ईएक्सबी-१०८४/९९२८) / उद्योग-१०, दिनांक १२/०९/१९८४.
२) शासन निर्णय, उद्योग, ऊर्जा व कामगार विभाग क्रमांक ईएक्सबी-१०९६/(१४७)/ उद्योग-६, दिनांक २७/०८/१९९६.
३) महाव्यवस्थापक (हस्तकला व प्रदर्शने),महाराष्ट्र लघुउद्योग विकास महामंडळ मर्या.
यांचे क्र. मलउविम/ भाआंव्यामे २०२१/२०२१-२२/४०२, दिनांक १६/०९/२०२१.
प्रस्तावना : भारत आंतरराष्ट्रीय व्यापार मेळ्यातील राज्य शासनाच्या सहभाग व त्याअनुषंगाने होणा-या खर्चाच्या अंदाजपत्रकास मंजूरी देण्यासाठी शासन निर्णय दिनांक १२/०९/१९८४ अन्वये अपर मुख्य सचिव यांच्या अध्यक्षतेखाली उच्चाधिकार समितीची स्थापना करण्यात आलेली आहे. त्यानुसार सदर समिती कार्यक्रमाचे नियोजन व आयोजन करत असते. या कार्यक्रमासाठी येणारा खर्च वित्तीय वर्षामध्ये उपलब्ध असलेल्या निधीमधून करण्याबाबत तरतूद नमूद आहे. या कार्यक्रमासाठी आहरण व संवितरण अधिकारी विकास आयुक्त (उद्योग), उद्योग संचालनालय, मुंबई असल्याचे नमूद केलेले आहे. तद्नंतर दिनांक २७/०८/१९९६ रोजीच्या शासन निर्णयानुसार उक्त उच्चाधिकार समितीची पुनर्रचना करण्यात आली असून, यापूर्वी अतिरिक्त मुख्य सचिव यांच्या अध्यक्षतेखाली असलेली समिती सचिव (व्यापार व वाणिज्य) यांच्या अध्यक्षतेखाली स्थापन करण्यात आलेली आहे.
२. भारत व्यापार वृध्दी संस्था, नवी दिल्ली यांच्यामार्फत दिनांक १४ ते २७ नोव्हेंबर, २०२१ या कालावधीत प्रगती मैदान, नवी दिल्ली येथे भारत आंतरराष्ट्रीय व्यापार मेळ्याचे आयोजन करण्यात आलेले होते. त्यानुसार महाव्यवस्थापक (हस्तकला व प्रदर्शने), महाराष्ट्र लघुउद्योग विकास महामंडळ मर्या.
यांच्यामार्फत प्राप्त प्रस्तावाच्या अनुषंगाने सदर मेळ्यातील महाराष्ट्र दालनाच्या आयोजनासंबंधी दिनांक २०/१०/२०२१ रोजी उच्चाधिकार समितीची ६७ वी बैठक संपन्न झाली. उक्त प्रयोजनार्थ सदर बैठकीमध्ये रुपये १.६ कोटी एवढया अंदाजित खर्चास मान्यता देण्यात आली आहे. त्यानुसार, भारत आंतरराष्ट्रीय व्यापार मेळा-२०२१ मधील महाराष्ट्र दालनाच्या आयोजनासंदर्भात सन २०२१-२२ या आर्थिक वर्षात औद्योगिक प्रदर्शनामध्ये व व्यापार जत्रांमध्ये भाग घेणे (२८५१ ०३९८) या योजनेअंतर्गत बिडीएस प्रणालीवर उपलब्ध रुपये १.२८४ कोटी एवढा निधी वितरीत करण्याची बाब शासनाच्या विचाराधीन होती.
शासन निर्णय :
भारत आंतरराष्ट्रीय व्यापार मेळा-२०२१ मधील महाराष्ट्र दालनाच्या आयोजनाकरीता महाव्यवस्थापक (हस्तकला व प्रदर्शने), महाराष्ट्र लघुउद्योग विकास महामंडळ यांच्याकडून सादर केलेल्या रुपये १.६ कोटी एवढ्या अंदाजित खर्चास उच्चाधिकार समितीच्या ६७ व्या बैठकीत मान्यता देण्यात आली आहे. सन २०२१-२२ या आर्थिक वर्षात औद्योगिक प्रदर्शनामध्ये व व्यापार जत्रांमध्ये भाग घेणे या योजनेकरीता अर्थसंकल्पित रुपये २.१४ कोटीच्या ६०% इतक्या मर्यादेत म्हणजेच रुपये १.२८४ कोटी इतका निधी बिडीएस प्रणालीवर वितरणासाठी उपलब्ध आहे. महाराष्ट्र लघुउद्योग विकास महामंडळ मर्यादित, मुंबई यांच्याकडून प्रस्तावित केल्यानुसार तसेच उच्चाधिकार समितीने दिलेल्या मान्यतेनुसार रुपये १,२८,४०,०००/- (रुपये एक कोटी अठ्ठाविस लक्ष चाळीस हजार फक्त) इतका निधी सदर प्रयोजनार्थ महाराष्ट्र लघुउद्योग विकास महामंडळ मर्यादीत, मुंबई यांना याद्वारे वितरीत करण्यात येत आहे.
# Page 2
शासन निर्णय क्रमांकः लविम-२०२१/प्र.क्र.३४१/ उद्योग-७
२. उपरोक्त अनुदानाची रक्कम रुपये १,२८,४०,०००/- (रुपये एक कोटी अठ्ठावीस लाख चाळीस हजार फक्त) महाराष्ट्र लघु उद्योग विकास महामंडळ मर्यादित, मुंबई यांच्याकडे सुपूर्द करण्याचे तसेच याबाबत मार्गदर्शन व पर्यवेक्षण करण्याचे अधिकार विकास आयुक्त (उद्योग), उद्योग संचालनालय, मुंबई यांना देण्यात येत आहेत. सदर रकमेच्या आहरण व संवितरणाचे अधिकार विकास आयुक्त (उद्योग), उद्योग संचालनालय, मुंबई यांच्या कार्यालयातील लेखा अधिकारी यांना देण्यात येत आहेत.
३. वित्त विभागाचा शासन निर्णय क्रमांक अर्थसं-२०२१/ प्र.क्र.४८/अर्थ-३, दिनांक १४/१०/२०२१ व त्यासोबतचे परिशिष्टातील तरतुदीनुसार तसेच त्याअनुषंगाने महाराष्ट्र लघुउद्योग विकास महामंडळ यांच्याकडून प्राप्त दिनांक २०/१२/२०२१ च्या पत्रानुसार असे प्रमाणित करण्यात येते की, भारत आंतरराष्ट्रीय व्यापार मेळा आयोजित करण्याबाबतचा शासन निर्णय दिनांक १२/०९/१९८४ रोजी निर्गमित करण्यात आलेला असून त्यानुसार व्यापार मेळ्याच्या कार्यक्रमास/अंदाज पत्रकास मंजुरी देण्यासाठी उच्चाधिकार समितीची स्थापना केलेली आहे. सदर कार्यक्रमासाठी यापूर्वी वितरीत केलेल्या निधीचे विनियोग प्रमाणपत्र प्राप्त झाले आहे. तसेच यापूर्वी वितरीत केलेल्या निधीच्या अनुषंगाने लेखापरीक्षक/ महालेखापाल यांचे आक्षेप नाहीत.
४. सदर खर्च मागणी क्र.के-७, “२८५१ ग्रामोद्योग व लघु उद्योग (००) १०२ लघु उद्योग - पंचवार्षिक योजनांतर्गत योजना – राज्य योजना (००)(०३) औद्योगिक प्रदर्शनामध्ये व व्यापार जत्रांमध्ये भाग घेणे (२८५१ ०३९८) ३१ सहाय्यक अनुदान (वेतनेत्तर)” या लेखाशिर्षाखाली खर्ची टाकण्यात यावा व तो सन २०२१-२२ या आर्थिक वर्षात मंजूर केलेल्या अर्थसंकल्पीय तरतुदीतून भागविण्यात यावा.
५. सदर शासन निर्णय वित्त विभागाचे शासन परिपत्रक क्र. अर्थसं २०२१/ प्र.क्र.४८/ अर्थ-३, दिनांक ०६/०४/२०२१, दिनांक २४/०६/२०२१, दिनांक २९/०७/२०२१, दिनांक १४/१०/२०२१ व त्यासोबतच्या परिशिष्टातील तरतुदीनुसार तसेच नियोजन विभागाच्या अनौ. संदर्भ क्र.१३७/१४६१, दिनांक ०९/११/२०२१ व वित्त विभागाच्या अनौ. संदर्भ क्र. २४९/२०२१/व्यय-१६, दिनांक २२/११/२०२१ अन्वये प्राप्त सहमतीनुसार निर्गमित करण्यात येत आहे.
# Page 3