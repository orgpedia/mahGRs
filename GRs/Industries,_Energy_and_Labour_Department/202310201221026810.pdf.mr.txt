# Page 1
उच्चदाब वितरण प्रणाली योजनेस मुदतवाढ मिळणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : उविप्र-२०१८/प्र.क्र. ३०/ऊर्जा-५
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२.
दिनांक : २० ऑक्टोबर, २०२३.
वाचा:- १. उविप्र-२०१८/प्र.क्र. ३०/ऊर्जा-५, दि.०५.०५.२०१८
२. उविप्र-२०१८/ प्र.क्र. ३०/ऊर्जा-५, दि.१५.०९.२०२१
प्रस्तावना :
राज्य शासनाने दिनांक ३१/०३/२०१८पर्यंत पैसे भरुन वीज जोडणीकरिता प्रलंबित असणाऱ्या कृषीपंप अर्जदारांना वीज पुरवठा करण्याकरीता संदर्भिय शासन निर्णय क्र.(१) अन्वये रुपये ५०४८.१३ कोटीच्या उच्चदाब वितरण प्रणाली योजनेला मान्यता दिली होती. या योजनेअंतर्गत पैसे भरलेल्या २.२४ लाख कृषीपंप अर्जदारांना वीज पुरवठा करण्याकरीता तसेच विद्यमान व संभाव्य कृषीपंपांचा वीज भार वितरित करण्याकरीता २२६ वीज उपकेंद्रे स्थापित करण्याचा समावेश होता. सदर योजना सन २०१८-१९ व २०१९-२० या वर्षात पूर्ण करण्यास मान्यता देण्यात आली होती. उच्चदाब वितरण प्रणाली योजनेअंतर्गत विदर्भ व मराठवाडा विभागासाठी लागणारी रु.२२४८.१३ कोटी इतकी रक्कम राज्य शासनाद्वारे महावितरण कंपनीस अनुदान स्वरुपात उपलब्ध करुन देणार होती आणि उर्वरीत रक्कम रु.२८०० कोटी कर्ज स्वरुपात महावितरणद्वारे उभे करण्यास मान्यता देण्यात आली होती. त्यापैकी पंजाब नॅशनल बँकेकडून रु.१५०० कोटी इतके कर्ज घेण्यास मंजूरी प्राप्त झाली आहे. त्यापोटी आतापर्यंत रु.७६९ कोटी महावितरण कंपनीस मिळाले आहेत. उर्वरित कर्ज रक्कम रु.१३०० कोटी पंजाब अॅन्ड सिंध बँकेकडून महावितरण कंपनी घेणार आहे. त्यापैकी आतापर्यंत रु.५४३ कोटी महावितरण कंपनीस मिळाले आहेत.
२. मूळ मान्यतेनुसार उच्चदाब वितरण प्रणाली योजना सन २०१८-१९ व सन २०१९-२० मध्ये पूर्ण करावयाची होती. परंतु मोठया संख्येने १०/१६/२५ के.व्ही.ए.चे रोहित्र उपलब्ध करणे आवश्यक असल्याने त्याकरीता नवीन सेटअपसह उत्पादक तयार नव्हते. त्यामुळे सुरुवातीला रोहित्रांचा पुरवठा करण्यास विलंब लागला. मुसळधार पाऊस व शेतात उभी पिके असल्या कारणाने रोहित्र उभारणीत अडथळा निर्माण होत होता. कोविड-१९ चा प्रादुर्भावामुळे योजनेची प्रगती प्रभावित झाली. तसेच उर्वरित महाराष्ट्रातील उपकेंद्राच्या निविदा या वित्तीय संस्थांसोबत (बँक) कर्ज प्रक्रिया (Loan Process) पुर्ण झाल्यानंतर काढण्यात येणार होत्या. उपकेंद्राच्या कामाकरीता लागणारा वेळ हा साधारण १५ ते १८ महिने असा होता. या कारणांमुळे व प्रत्यक्ष उच्चदाब वितरण प्रणाली योजना
सुरु होईपर्यंत, विविध योजनांअंतर्गत कृषिपंप वीज जोडण्या देण्यात आल्यामुळे संदर्भिय शासन
# Page 2
शासन निर्णय क्रमांकः उविप्र-२०१८/प्र.क्र. ३०/ऊर्जा-५
निर्णय क्र.(२) अन्वये योजनेचा मूळ खर्च रु.५०४८.१३ कोटीवरुन रु.४७३४.६१ कोटी इतका सुधारीत करण्यात आला. तसेच योजनेचा कालावधी मार्च, २०२३ पर्यंत वाढविण्यात आला.
३. सद्यस्थितीत १,३८,७८७ वीज जोडण्यांपैकी २३ कृषीपंप वीज जोडण्या व ९३ उपकेंद्रांपैकी ४ उपकेंद्रांची कामे अद्याप प्रलंबित आहेत. सदर वीज जोडण्यांकरीता Row असल्याकारणाने व
सद्यस्थितीतील पावसाळ्यामुळे उपकेंद्रांची कामे पूर्ण करण्याकरीता योजनेचा कालावधी मार्च २०२४ पर्यंत वाढविण्याबाबत प्रस्तावित करण्यात येत आहे. त्याअनुषंगाने सदर योजनेस मुदतवाढ देण्याची बाब शासनाच्या विचाराधीन होती.
शासन निर्णय:
१) उच्चदाब वितरण प्रणाली या योजनेची दि.३१.०३.२०२३ रोजी पर्यंतची मुदत दि.३१.०३.२०२४ पर्यंत वाढवण्यास मान्यता देण्यात येत आहे.
२) योजनेअंतर्गत उर्वरीत अनुदान रक्कम विदर्भ व मराठवाडा विभागातील सर्वसाधारण वर्गवारीतील दि.३१.०३.२०१८ नंतरच्या कृषीपंप वीज जोडणी धोरण- २०२० अंतर्गत प्रलंबित वीज जोडण्यांसाठी व त्याकरीता उभारण्यात येणाऱ्या उपकेंद्रांसाठी वापरण्यास मान्यता देण्यात येत आहे.
३) वरील निर्णयानुसार महावितरण कंपनीने तात्काळ अंमलबजावणी सुरु करुन उर्वरीत कामे दि.३१.०३.२०२४ पर्यंत पूर्ण करावीत. तसेच केलेल्या कामांचा सद्यस्थितीदर्शक प्रगती अहवाल दर महिन्याला शासनास सादर करावा.
सदर शासन निर्णय मा.मंत्रिमंडळाने दिलेल्या मान्यतेनुसार निर्गमित करण्यात येत आहे.
# Page 3