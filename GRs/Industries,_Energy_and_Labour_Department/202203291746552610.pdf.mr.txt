# Page 1
सन २०२१-२२ या आर्थिक वर्षाकरीता मुख्यमंत्री रोजगार निर्मिती कार्यक्रम (सर्वसाधारण) या योजनेअंतर्गत शिष्यवृत्ती / विद्यावेतन या प्रयोजनार्थ निधी वितरण करणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. मुरोनि-२०२२/प्र.क्र.६२/ उद्योग-७
मंत्रालय, मुंबई - ४०० ०३२.
दिनांक २९/०३/२०२२
संदर्भ :- १) उद्योग, ऊर्जा व कामगार विभाग, शासन निर्णय क्र. मऔधो-२०१९ / प्र.क्र.०६ / उद्योग-२, दिनांक ०७/०३/२०१९.
२) उद्योग, ऊर्जा व कामगार विभाग, शासन निर्णय क्र. योजना-२०१९/प्र.क्र. १२१/ उद्योग-७, दिनांक ०१/०८/२०१९.
३) उद्योग, ऊर्जा व कामगार विभाग, शासन निर्णय क्र. योजना-२०१९ / प्र.क्र. २३०/ उद्योग - ७, दिनांक २३/०१/२०२०.
४) उद्योग, ऊर्जा व कामगार विभाग, शासन निर्णय क्र. मुरोनि-२०२१/ प्र.क्र. ३७६/ उद्योग ७. दिनांक २२/०३/२०२२ ५) अतिरिक्त उद्योग संचालक, उद्योग संचालनालय यांचे पत्र क्र. उसं/ जिउके/ मुंरोनिका/ उपलेखाशिर्ष निहाय / २०२१/ओ-४३८, दिनांक १६/०३/२०२२.
प्रस्तावना: राज्यातील शहरी व ग्रामीण क्षेत्रातील सुशिक्षित युवक-युवतींची वाढती संख्या व उद्योग, व्यवसाय क्षेत्रात राज्यात विविध क्षेत्रात स्वयंरोजगार व रोजगाराच्या नवीन संधी उपलब्ध होत आहेत. या स्वयंरोजगार व रोजगाराच्या नवीन संधी विचारात घेऊन उद्योजकतेला चालना देणारी व सर्जनशिलतेला कालानुरूप वाव देणारी ‘मुख्यमंत्री रोजगार निर्मिती कार्यक्रम'(CMEGP) ही सर्वसमावेशक योजना दिनांक ०१/०८/२०१९ च्या शासन निर्णयान्वये कार्यान्वित करण्यात आलेली आहे. त्यानुसार राज्यातील शहरी व ग्रामीण युवक-युवतींना स्वयंरोजगाराच्या विविध संधी उपलब्ध होण्यासाठी व योजनेच्या प्रभावी अंमलबजावणीसाठी राज्यस्तरीय व व जिल्हास्तरीय संनियंत्रण समित्या गठीत करण्यात आलेल्या आहेत.
२. मुख्यमंत्री रोजगार निर्मिती कार्यक्रम या योजनेअंतर्गत राज्यातील युवक-युवतींना स्वयंपूर्ण/ आत्मनिर्भर बनविण्याकरीता त्यांना स्वयंरोजगार प्रकल्प स्थापित करण्यासाठी राज्य शासनाकडून आर्थिक सहाय्य हे अनुदान स्वरुपात राज्य शासनाच्या अर्थसंकल्पीय तरतुदीतून उपलब्ध करुन देण्यात येईल, असे राज्याचे औद्योगिक धोरण- २०१९ मध्ये नमूद केले आहे. त्यानुसार सदर योजनेअंतर्गत सर्वसाधारण घटक व आदिवासी घटकांसाठी नवीन लेखाशिर्ष शासन निर्णय दिनांक २३/०१/२०२० अन्वये उघडण्यात आले आहे. तसेच अनुसूचित जाती उपयोजना यासाठी सामाजिक न्याय व विशेष सहाय्य विभाग यांच्याकडून उद्दीष्टांच्या प्रमाणानुसार तरतूद उपलब्ध करुन देण्यात येते.
३. मुख्यमंत्री रोजगार निर्मिती कार्यक्रम या योजनेची अंमलबजावणी उद्योग विभागाच्या अधिपत्याखालील उद्योग संचालनालयाच्या अंतर्गत कार्यरत जिल्हा उद्योग केंद्र तसेच खादी व ग्रामोद्योग मंडळ यांचेअंतर्गत कार्यरत जिल्हा खादी व ग्रामोद्योग कार्यालय यांच्यामार्फत पूर्णतः ऑनलाईन पद्धतीने करण्यात येत आहे. सदर योजनेतील तरतूदीनुसार महाराष्ट्र उद्योजकता विकास केंद्र (MCED) व मिटकॉन कन्स्ल्टंसी अँड इंजिनिरींग सर्व्हिसेस लिमिटेड या प्रशिक्षण संस्थांमार्फत सन
# Page 2
शासन निर्णय क्रमांकः मुरोनि-२०२२/प्र.क्र.६२/ उद्योग-७
२०२१-२२ या आर्थिक वर्षामध्ये १६४५ लाभार्थ्यांकरीता राबविण्यात आलेल्या एकूण ५७ ऑनलाईन प्रशिक्षण कार्यक्रमाकरीता आवश्यक अनुक्रमे रुपये ६६,६७,२००/- व रुपये २६,८५,६००/- अशी एकूण रुपये ९३,५२,८००/- एवढी रक्कम वितरणाकरीता बिडीएस प्रणालीवर उपलब्ध करुन देण्यासाठी अतिरिक्त उद्योग संचालक, उद्योग संचालनालय यांनी त्यांच्या दिनांक १६/०३/२०२२ च्या पत्रान्वये विनंती केली आहे. त्याअनुषंगाने उक्त प्रशिक्षण संस्थांमार्फत राबविण्यात आलेल्या ऑनलाईन प्रशिक्षण कार्यक्रमाकरीता आवश्यक रुपये ९३,५२,८००/- एवढी रक्कम सन २०२१-२२ या आर्थिक वर्षाकरीता मंजूर अर्थसंकल्पीय तरतुदीतून वितरीत करण्याची बाब शासनाच्या विचाराधीन होती.
शासन निर्णयः मुख्यमंत्री रोजगार निर्मिती कार्यक्रम या योजनेतील तरतूदीनुसार महाराष्ट्र उद्योजकता विकास केंद्र (MCED) व मिटकॉन कन्सल्टंसी अँड इंजिनिरींग सर्व्हिसेस लिमिटेड या प्रशिक्षण संस्थांमार्फत सन २०२१-२२ या आर्थिक वर्षामध्ये लाभार्थ्यांकरीता राबविण्यात आलेल्या ऑनलाईन प्रशिक्षण कार्यक्रमाकरीता आवश्यक अनुक्रमे रुपये ६६,६७,२००/- व रुपये २६,८५,६००/- अशी एकूण रुपये ९३,५२,८००/- (रुपये त्र्याण्णव लक्ष बावन हजार आठशे फक्त) एवढी रक्कम वितरीत करण्यास या शासन निर्णयाद्वारे मान्यता देण्यात येत आहे.
२. सदर रक्कम आहरण व संवितरण करावयाचे अधिकार विकास आयुक्त (उद्योग), उद्योग संचालनालय, मुंबई यांच्या कार्यालयातील लेखाधिकारी यांना देण्यात येत आहेत.
३. सदर योजनेसाठी होणारा खर्च सर्वसाधारण घटकासाठी मागणी क्र. के-७, २८५१- ग्रामोद्योग व लघु उद्योग, १०२ लघु उद्योग, (००) (२५) मुख्यमंत्री रोजगार निर्मिती कार्यक्रम (CMEGP) (२८५१६६४५), ३४- शिष्यवृत्त्या / विद्यावेतने या लेखाशिर्षाखाली खर्ची टाकण्यात यावा व तो सन २०२१ २२ या आर्थिक वर्षात मंजूर केलेल्या अर्थसंकल्पीय तरतुदीतून भागविण्यात यावा.
४. विकास आयुक्त (उद्योग), उद्योग संचालनालय, मुंबई यांनी वरीलप्रमाणे वितरीत करण्यात आलेल्या निधीसंदर्भातचे उपयोगिता प्रमाणपत्र विहित कालावधीत शासनास सादर करावे.
५. सदर शासन निर्णय वित्त विभागाचे शासन परिपत्रक क्र. अर्थसं २०२१/ प्र.क्र.४८/ अर्थ-३, दिनांक ०६/०४/२०२१, दिनांक २४/०६/२०२१, दिनांक १४/१०/२०२१, दिनांक ०३/०२/२०२२, दिनांक १७/०३/२०२२ व त्यासोबतच्या परिशिष्टातील तरतुदीनुसार तसेच वित्त विभागाच्या अनौ. संदर्भ क्र.१११/ २०२२/ व्यय - १६, दिनांक २८/०३/२०२२ अन्वये प्राप्त सहमतीनुसार निर्गमित करण्यात येत आहे.
# Page 3