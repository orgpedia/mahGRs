# Page 1
“अतिउच्चदाब व उच्चदाब उपसा जलसिंचन
योजनांच्या सौरउर्जीकरण करण्याच्या योजनेअंतर्गत
आस्थापित होणाऱ्या सौर ऊर्जा प्रकल्पांच्या जमिनीच्या
विकसन व उप-विकसन करार / भाडेपट्टा व
पोटभाडेपट्टा कराराचे मुद्रांक शुल्क व नोंदणी शुल्क
माफी करण्याबाबत व सदर प्रकल्पांसाठी शासकीय
जमिनी नाममात्र वार्षिक रु.१/- या दराने भाडेपट्ट्ाने
व पोटभाडेपट्ट्ाने देणेबाबत ”.
महाराष्ट्र शासन
उद्योग,ऊर्जा, कामगार व खनिकर्म विभाग
शासन निर्णय क्रमांक : सौरप्र-२०२४/प्र.क्र.११(भाग-१)/ऊर्जा-७
मादाम कामा रोड, हुतात्मा राजगुरु चौक, मंत्रालय, मुंबई- ४०० ०३२.
दिनांक : २४ डिसेंबर, २०२५.
वाचा : - १.उद्योग, ऊर्जा, कामगार व खनिकर्म विभागाचा शासन निर्णय क्रमांक :सौरप्र-२०२४/प्र.क्र.११/ऊर्जा-७, दि. १५ मार्च, २०२४ २. महावितरण कंपनीचे पत्र क्र.CE/RE/LIS/Exemption/No.१४४३४, दि. ०९.०५.२०२५.
प्रस्तावना :-
केंद्र शासनाच्या धोरणानुसार राष्ट्रीय निश्चित मानकानुसार राज्याने ५०% इतकी ऊर्जा अपारंपारिक
इंधन स्त्रोतातुन वापरण्याचे उद्दिष्ट्ट ठेवले आहे. त्यानुसार महाराष्ट्र राज्याने वाढती वीज मागणी प्रामुख्याने
नवीकरणीय ऊर्जा स्त्रोतातुन पूर्ण करण्याचा व ऊर्जा मिश्रणातील अपांरपरिक ऊर्जा (RE-Renewable
Energy) चा वाटा १७% वरुन सन २०३० पयंत ५०% पयंत नेण्याचा महत्वपूर्ण निर्णय घेतला आहे. त्यास
अनुसरुन राज्यातील कृषी क्षेत्राला स्थिर व दिवसा वीजपुरवठा उपलब्ध करुन देण्याच्या उद्देशाने राज्य
शासनाने विविध सौर प्रकल्प राबविण्याकरिता प्रोत्साहन देण्याचे धोरण स्विकारले आहे.
२. ऊर्जा विभाग, शासन निर्णय क्र.सौरप्र-२०२४/प्र.क्र.११/ऊर्जा-७, दि.१५ मार्च, २०२४ नुसार
महाराष्ट्रातील सर्व उच्चदाब व अतिउच्च दाब उपसा जलसिंचन योजनांचे सौर ऊर्जीकरण करण्याच्या
योजनेस मान्यता देण्यात आली आहे. त्याकरिता आवश्यक १०५२ मे.वॅ. क्षमतेचे सौर ऊर्जा प्रकल्प
आस्थापित करण्यात येत आहेत. त्याकरिता महावितरण कंपनी ही अंमलबजावणी यंत्रणा असून राज्य
शासनाकडून महावितरण कंपनीस रू. ३३६६ कोटी अनुदान उपलब्ध करुन देण्यात येणार आहे.
३. उपसा जलसिंचन योजनांचे सौर ऊर्जीकरण केल्यामुळे स्वच्छ व हरित ऊर्जा (Clean Energy,
Green Energy) हे राष्ट्रीय ध्येय साध्य होईल. तसेच, यावरील प्रदान करण्यात येणाऱ्या अनुदानाचा
राज्यावर पडणारा बोजा कमी होण्यास मदत होईल. जलसंपदा विभागाकडे (WRD) सुमारे १७५६१ एकर
मोकळी जागा उपलब्ध आहे. त्याचा वापर उपसा जलसिंचन योजनेंतर्गत सौर ऊर्जा प्रकल्प उभारण्यासाठी
करण्यात येत आहे. या सौर ऊजेमुळे कमी किंमतीत वीज उपलब्ध झाल्यामुळे त्याचा राज्याच्या शाश्वत
विकासास फायदा होणार आहे.
# Page 2
शासन निर्णय क्रमांकः सौरप्र-२०२४/प्र.क्र.११(भाग-१)/ऊर्जा-७
४. उपसा जलसिंचन योजनांतगंत आस्थापित होणाऱ्या सौर प्रकल्पांच्या अंमलबजावणीस गती देणे,
प्रकल्प खर्च कमी करणे व गुंतवणुक वाढविणे या उद्देशाने उपसा जलसिंचन योजनेखाली आस्थापित
होणाऱ्या सौर ऊर्जा प्रकल्पांसाठी लागणारी शासकिय जमिन नाममात्र वार्षिक रू. १/- या दराने
भाडेपट्टयाने व पोटभाडेपट्टयाने देणे व सदर भाडेपट्टा व पोटभाडेपट्टा / विकसन व उपविकसन करारांच्या
नोंदणीसाठी मुद्रांक शुल्क व नोंदणी शुल्कातुन संपूर्ण सुट देण्याची बाब शासनाच्या विचाराधीन होती.
शासन निर्णय :-
१.अतिउच्चदाब व उच्चदाब उपसा जलसिंचन योजनेंतगंत सौर ऊर्जा प्रकल्पांना सौर ऊर्जा
निर्मिती प्रकल्प उभारण्यासाठी जलसंपदा विभागाने त्यांच्याकडील शासकीय जमिनी अतिक्रमण
मुक्त करून भाडेपट्ट्ाने व पोटभाडेपट्ट्ाने ३० वषांच्या कालावधीकरीता नाममात्र वार्षिक
रु.१/- या दराने अंमलबजावणी यंत्रणेस भाडेपट्ट्ाने देण्यास व याच दराने विकासकास
पोटभाडेपट्ट्ाने देण्यास मान्यता देण्यात येत आहे.
२. अतिउच्चदाब व उच्चदाब उपसा जलसिंचन योजनांच्या सौरउर्जीकरण करण्याच्या
योजनेंतर्गत आस्थापित होणाऱ्या सौर ऊर्जा प्रकल्पांच्या जमिनीच्या विकसन व उप-विकसन
करार व भाडेपट्टा/पोटभाडेपट्टा करारांचे मुद्रांक शुल्क व नोंदणी शुल्क माफ करण्यास मान्यता
देण्यात येत आहे.
३.यानुषंगाने आवश्यक ते आदेश जलसंपदा विभाग आणि महसूल व वन विभागाने तातडीने
निर्गमित करावेत.
सदरचा शासन निर्णय मंत्रिमंडळ बैठकीतील निर्णयाच्या अनुषंगाने निर्गमित करण्यात येत
आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3