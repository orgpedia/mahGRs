# Page 1
सांगली येथे कामगार भवन बांधण्यास
मान्यता देणेबाबत.
महाराष्ट्र शासन
उद्योग, उर्जा, कामगार व खनिकर्म विभाग
शासन निर्णय क्रमांक:- संकीर्ण-०८२४/प्र.क्र.१४३/काम-८
मादाम कामा मार्ग, हुतात्मा राजगुरु चौक, मंत्रालय, मुंबई-४०० ०३२.
दिनांक: २६ऑगस्ट, २०२४.
संदर्भ:-
१)उद्योग, ऊर्जा व कामगार विभाग, शासन निर्णय क्र. संकीर्ण-२०२२/प्र.क्र.१९५/काम-८,
दि.०७.१२.२०२३.
२)प्रादेशिक अधिकारी, महाराष्ट्र औद्योगिक विकास महामंडळ, सांगली यांचे पत्र क्र.
MIDC/RO(SANGLI)/Miraj/LMS-९२८/२०२४१२०००९३१, दि.३१.०७.२०२४.
३)कामगार आयुक्त यांचे पत्र क्र.काआ/आस्था/सांगली का.भवन/कार्या-३/६८४, दि.०६.०८.२०२४.
प्रस्तावना:-
राज्यातील संघटित व असंघटित क्षेत्रामध्ये काम करणाऱ्या कामगारांच्या सोईसाठी व कामगार
विभागांतर्गतची सर्व कार्यालये एका छताखाली आणण्याच्या उद्देशाने प्रत्येक जिल्हा मुख्यालयाच्या
ठिकाणी कामगार भवन उभारण्याचा शासनाचा मानस आहे. त्यास अनुसरुन संदर्भ क्र. १ येथील
दि.०७.१२.२०२३ रोजीच्या शासन निर्णयान्वये राज्यातील प्रत्येक जिल्हा मुख्यालयाच्या ठिकाणी
कामगार भवन उभारण्यास व त्याच्या बांधकामास तत्वत: मान्यता देण्यात आली आहे. प्रत्येक
जिल्यामध्ये कामगार विभागाची कार्यरत असलेली कार्यालये व त्या कार्यालयांतील आकृतीबंधानुसार
शासकीय मानकाप्रमाणे आवश्यक असलेली जागा यांचा विचार करुन कामगार भवनाचे ४ प्रकारांमध्ये
वर्गीकरण करण्यात आले असून, त्याप्रमाणे सार्वजनिक बांधकाम विभागाकडून तयार करुन घेण्यात
आलेल्या अ, ब, क व ड या चार प्रकारच्या योजना/संकल्प आराखडे (Type Plan) यांना
दि.२८.१२.२०२३ रोजीच्या पत्रान्वये मान्यता देण्यात आली आहे. सदर शासन निर्णयान्वये राज्यातील
कामगार भवनांच्या उभारणीसाठी कामगार आयुक्त, मुंबई यांना नियंत्रण अधिकारी म्हणून घोषित
करण्यात आले असून, कामगार भवन उभारण्याकामी अनुसरावयाची कार्यपद्धती देखील विशद
करण्यात आली आहे. कामगार भवनाच्या सदर वर्गीकरणामध्ये सांगली जिल्याचा समावेश “क”
प्रकारामध्ये करण्यात आला आहे. त्याअनुषंगाने सांगली जिल्याकरिता कामगार भवन उभारण्याचे
प्रस्तावित आहे.
२. सदर कामगार भवन उभारणीसाठी विनामूल्य शासकीय जागा जिल्हाधिकारी, सांगली
यांच्यामार्फत उपलब्ध न झाल्याने सहायक कामगार आयुक्त, सांगली यांनी प्रादेशिक अधिकारी,
म.औ.वि.महामंडळ यांचेकडे दि.११.०२.२०२४ रोजीच्या पत्रान्वये सांगली येथे कामगार भवन
उभारण्याकरिता जागेची मागणी केली. त्यास अनुसरुन, प्रादेशिक अधिकारी, म.औ.वि.महामंडळ,
सांगली यांनी संदर्भ क्र. २ येथील दि.३१.०७.२०२४ रोजीच्या पत्रान्वये सांगली, मिरज औद्योगिक
क्षेत्रातील (मिरज ब्लॉक) येथील २९२५ चौ.मी. भूखंड देण्याचे देकार पत्र (Offer Letter) अटी व शतींच्या
# Page 2
शासन निर्णय क्रमांकः संकीर्ण-०८२४/प्र.क्र.१४३/काम-८
अधीन राहून दिले आहे. सदर बाब विचारात घेता, सांगली येथे कामगार भवन (प्रशासकीय इमारत)
उभारण्यास मान्यता देण्याची बाब शासनाच्या विचाराधीन होती. त्यानुसार शासन खालीलप्रमाणे निर्णय
घेत आहे.
शासन निर्णय:-
सांगली जिल्याकरिता कामगार भवन उभारण्यासाठी सांगली, मिरज औद्योगिक क्षेत्रातील
(मिरज ब्लॉक) येथील २९२५ चौ.मी. भूखंड कामगार विभागास उपलब्ध करुन देण्यासंदर्भातील प्रादेशिक
अधिकारी, म.औ.वि.महामंडळ, सांगली यांच्या दि.३१.०७.२०२४ रोजीच्या देकार पत्रात (Offer Letter)
नमूद अटी व शतींना सहमती दर्शविण्यात येत असून सांगली, मिरज औद्योगिक क्षेत्रातील (मिरज ब्लॉक)
येथील २९२५ चौ.मी. भूखंडावर सांगली जिल्याकरिता कामगार भवन उभारण्यास या शासन निर्णयाद्वारे
तत्वत: मान्यता देण्यात येत आहे.
२. सदर अटी व शतींची पूर्तता करण्याची तसेच, सदर भूखंडाचे महामंडळाकडून अंतिम मोजमापन
झाल्यानंतर, अंतिम भूखंड क्षेत्रानुसार “वाटप पत्र” (Allotment Letter) प्राप्त करुन घेण्याची कार्यवाही
कामगार आयुक्त, मुंबई यांनी करावी.
३. संदर्भ क्र. १ येथील दि.०७.१२.२०२३ रोजीच्या शासन निर्णयान्वये कामगार भवनाचे ४
प्रकारांमध्ये वर्गीकरण करण्यात आले असून, सांगली जिल्याचा समावेश “क” प्रकारामध्ये करण्यात
आला आहे. त्यास अनुसरुन उपरोक्त भूखंडावर सांगली येथे उभारावयाच्या कामगार भवनाचे रेखांकित
आराखडे व संकल्पचित्र (वास्तु आराखडा) तसेच, अंदाजपत्रक इ. संबंधित यंत्रणेकडून तयार करुन
घेण्याची कार्यवाही कामगार आयुक्त, मुंबई यांनी करावी.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3