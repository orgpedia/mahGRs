# Page 1
नादुरुस्त विद्युत रोहित्रे तात्काळ बदलण्यासाठी
“निरंतर वीज योजना” अंतर्गत महावितरण
कंपनीस सन २०२४-२५ मध्ये द्यावयाचे
अर्थसहाय्य रू.३३० कोटी निधी समायोजनाने
वितरित करणेबाबत.
(के-६, मुख्य लेखाशिर्ष-२८०१२६२४)
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकिर्ण-२०२३/प्र.क्र.३१६/ऊर्जा-५
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक: १५ ऑक्टोबर, २०२४
संदर्भ:- १. शासन निर्णय समक्रमांक : दि.०५.०३.२०२४ व दि.२६.०३.२०२४
२. शासन निर्णय क्रमांक : क्र.पुनर्वि-२०२४/प्र.क्र.३२/ऊर्जा-३, दि.३०.०३.२०२४
३. शासन निर्णय क्रमांक : संकिर्ण-२०२३/प्र.क्र.३१६/ऊर्जा-५, दि.३०.०३.२०२४
४. वित्त विभाग, शासन परिपत्रक क्र.अर्थसं-२०२४/प्र.क्र.८०/अर्थ-३, दि.२५.०७.२०२४
५. वित्त विभाग, शासन परिपत्रक क्र.अर्थसं-२०२४/प्र.क्र.७९/अर्थ-३, दि.२९.०७.२०२४
६. शासन निर्णय क्रमांक : क्र.पुरमा-२०२४/प्र.क्र.७८/ऊर्जा-३, दि.०३.०९.२०२४
प्रस्तावना :-
ग्राहकांना अखंडीत व योग्य भाराने वीज पुरवठा होण्यासाठी रोहित्रे सुस्थितीत असणे
महत्वाचे आहे. रोहित्रे वारंवार बिघाड होण्याचे प्रमाण वाढले तर शेती व बिगरशेती ग्राहकांचा
वीजपुरवठा खंडीत होतो आणि शेतकऱ्यांना पाणी असूनही योग्य वेळेत पिकांना सिंचन मिळत
नाही. परिणामी उत्पन्नात घट होते. म्हणून विद्युत पुरवठा सुरळीत व्हावा आणि रोहित्रे जळण्याचे
प्रमाण कमी व्हावे या हेतुने मा.उपमुख्यमंत्री तथा मंत्री (वित्त) यांनी अर्थसंकल्पिय अधिवेशन २०२३-
२४ मध्ये नादुरुस्त विद्युत रोहित्र तात्काळ बदलण्यासाठी योजना जाहिर केली आहे. या अनुषंगाने
महावितरण कंपनीने सादर केलेल्या वर्षनिहाय नियोजनानुसार “निरंतर वीज योजना” सुरु
करणेबाबत शासन निर्णय दि.०५.०३.२०२४ अन्वये मान्यता देण्यात आली आहे.
२. सदर योजनेअंतर्गत शासन निर्णय दि.२६.०३.२०२४ व दि.३०.०३.२०२४ अन्वये सन २०२३-
२४ मध्ये रु.२००.०० कोटी इतका निधी रोखीने व रु.१००.०० कोटी इतका निधी पुर्नविनियोजनाने
महावितरण कंपनीस वितरीत करण्यात आला आहे.शा.नि.दि.०५.०३.२०२४ अन्वये सन २०२४-२५
या वित्तीय वर्षाकरिता निरंतर वीज योजनेअंतर्गत ग्राहकांना अखंडीत आणि दजेदार वीजपुरवठा
देण्याकरिता १५ वर्षापेक्षा जास्त जुने व तांत्रिकदृष्ट्ट्या अकार्यक्षम असलेले विद्युत रोहित्रे
बदलण्याकरिता रु.४८०.०० कोटी व विद्युत रोहित्रांचे ऑईल बदलण्याकरिता रु.१२०.०० कोटी
असे एकूण रु.६००.०० कोटी खर्चास मंजूरी देण्यात आली आहे. सन २०२४-२५ करिता निरंतर वीज
योजनेअंतर्गत रु.५५०.०० कोटी इतका निधी अर्थसंकल्पित करण्यात आला असून त्यापैकी ६०
# Page 2
टक्के म्हणजेच रु.३३०.०० कोटी इतका निधी समायोजनाने वितरित करण्याची बाब शासनाच्या
विचाराधीन होती.
शासन निर्णय:-
१)निरंतर वीज योजनेअंतर्गत ग्राहकांना अखंडीत आणि दजेदार वीजपुरवठा देण्याकरिता १५
वर्षापेक्षा जास्त जुने व तांत्रिकदृष्ट्ट्या अकार्यक्षम असलेले विद्युत रोहित्रे बदलण्याकरिता
रु.३३०,००,००,०००/- (रुपये तीनशे तीस कोटी फक्त) इतका निधी महावितरण कंपनीस
समायोजनाने वितरित करण्यास या शासन निर्णयाद्वारे मंजूरी देण्यात येत आहे.
२) उक्त प्रयोजनासाठी होणारा खर्च “मागणी क्र.के-६ खाली, ८००, (००)(०२) महाराष्ट्र राज्य वीज
वितरण कंपनी मर्यादित यांस सहायक अनुदान (कार्यक्रम) ३१, सहायक अनुदाने (वेतनेतर)
लेखाशिर्ष क्र.२८०१२६२४” या लेखाशिर्षाखाली खर्ची टाकावा व तो सन २०२४-२५ या वित्तीय
वर्षासाठी मंजूर असलेल्या तरतूदीमधून भागविण्यात यावा.
३)समायोजनाने वितरीत करावयाची रक्कम रु.३३०.०० कोटी (रुपये तीनशे तीस कोटी फक्त)
महावितरण कंपनीस रोख न देता पुढे दर्शविल्याप्रमाणे महावितरण कंपनी मर्या., यांच्याकडून
शासनास येणे असलेल्या रक्कमेपोटी वसूल करण्यात यावी व खाली नमूद केलेल्या
लेखाशिर्षाखाली समायोजनाव्दारे जमा करण्यात यावी.
(रु. कोटीत)
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | तपशील | रक्कम रुपये | जमा लेखाशिर्ष |
| १ | वित्तीय वर्ष २०२४-२५ या वर्षातील विद्युत शुल्कापोटी या आदेशान्वये समायोजित करावयाची रक्कम (एप्रिल,२०२४ ते सप्टेंबर,२०२४) (२३१५,००,००,०००-३३०,००,००,००० =१९८५,००,००,००० बाकी) | ३३०,००,००,००० | ००४३ वीजेवरील कर व शुल्क १०१ वीजेचा वापर व विक्री यावरील कर (०१) (०२) मुंबई वीज विक्री कर अधिनियम १९६३ खालील जमा रक्कमा (००४३००९२) |
| २ | एकूण | ३३०,००,००,०००/- |  |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
४)महालेखापाल (लेखा व अनुज्ञेयता / लेखापरिक्षा), महाराष्ट्र-१/२ मुंबई/नागपूर यांनी
त्यांच्या अखत्यारित व अधिकारात वरील विवरणपत्रानुसार सदर रक्कम
रु.३३०,००,००,०००/- (रुपये तीनशे तीस कोटी फक्त) चे पुस्तकी समायोजन करुन तसे
शासनास कळवावे.
५)सदर रक्कमेचे पुस्तकी समायोजन महालेखापाल, मुंबई यांच्या अखत्यारित व अधिकारात
करण्यात येत असल्याने निरंक रकमेचे देयक तयार करण्यात यावे.
६)वित्त विभाग, शासन परिपत्रक क्रमांक क्र.अर्थसं-२०२४/प्र.क्र.८०/अर्थ-३,
दि.२५/०७/२०२४.च्या परिपत्रकातील सोबतच्या परिशिष्ट्टातील अनुक्रमांक ९ मधील
# Page 3
अटीची पूर्तता होत आहे. तसेच अनुक्रमांक १ ते ८ मधील अटीं लागू होत नसल्याचे
प्रमाणित करण्यात येत आहे.
७)या लेखाशिर्षाखाली निधी वितरित करण्यासाठी सादर करण्यात आलेल्या देयकाच्या
अनुषंगाने प्रमाणित करण्यात येते की, या लेखाशिर्षाखाली कोणतेही संक्षिप्त देयक
प्रलंबित नाही तसेच उपयोगिता प्रमाणपत्र प्रलंबित नाही.
८) सदर शासन निर्णय नियोजन विभाग अनौपचारिक संदर्भ क्र.२५८/का.१४६१,
दि.०६.०९.२०२४ व वित्त विभागाच्या अनौपचारिक सं.क्र.२५२/२०२४/व्यय-१६,
दि.२६.०९.२०२४ अन्वये प्राप्त मान्यतेनुसार निर्गमित करण्यात येत आहे.
९)सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर
# Page 4