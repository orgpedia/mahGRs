# Page 1
कै.नारायण मेघाजी लोखंडे महाराष्ट्र श्रम विज्ञान संस्था, मुंबई या कार्यालयातील अधिव्याख्याता,(औद्योगिक अर्थशास्त्र),वर्ग-२ या पदावर नामनिर्देशनाने नियुक्ती.
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः एमएलआय-०२१६/प्र.क्र.०२/काम-६
हुतात्मा राजगुरु चौक, मादाम काम मार्ग,
मंत्रालय, मुंबई-४०० ०३२.
तारीख: २१ ऑगस्ट, २०१८
पहा:- १) प्रबंधक, कै. नारायण मेघाजी लोखंडे महाराष्ट्र श्रम विज्ञान संस्था यांचे पत्र क्र.मश्रविसं/६४९, दि.१६/०२/२०१६.
२) महाराष्ट्र लोकसेवा आयोगाचे पत्र क्र. २०४३(१)(४)/२१७८/१५-अ,
दि.०६/०४/२०१८.
शासन निर्णय: महाराष्ट्र लोकसेवा आयोगाने कै. नारायण मेघाजी लोखंडे महाराष्ट्र श्रम विज्ञान संस्थेतील अधिव्याख्याता (औद्योगिक अर्थशास्त्र), वर्ग-२ या पदावर नामनिर्देशनाने नियुक्ती करण्यासाठी घेतलेल्या परिक्षेच्या निकालानुसार दि. ०६/०४/२०१८ रोजीच्या पत्रान्वये शिफारस केल्याप्रमाणे श्री. नौबदे अतुल संगनाथ यांची अधिव्याख्याता (औद्योगिक अर्थशास्त्र), वर्ग-२, कै.नारायण मेघाजी लोखंडे महाराष्ट्र श्रम विज्ञान संस्था, मुंबई या पदावर रु. १५६०० ३९१०० ग्रेड पे रु.६०००/- (अधिक पात्रता व नियमांनुसार वेळोवेळी अनुज्ञेय ठरणारे भत्ते/विशेष वेतन) या वेतनश्रेणीत परिविक्षाधीन नियुक्ती करण्यात येत आहे. मात्र, वित्त विभागाच्या पद स्थलांतरणाच्या मंजुरीनंतर त्यांची पदस्थापना प्रादेशिक कामगार संस्था, नागपूर येथे करण्यात येईल. श्री.नौबदे वर नमूद वेतनमानात ज्या दिनांकापासून पदभार स्विकारतील त्या दिनांकापासून दोन वर्षाच्या परिविक्षा कालावधीवर राहतील. श्री. नौबदे अतुल संगनाथ यांनी त्यांच्या पदाचा कार्यभार धारण केल्याबाबतचा अहवाल, संचालक, कै. नारायण मेघाजी लोखंडे महाराष्ट्र श्रम विज्ञान संस्था, मुंबई यांनी आवश्यक ती तपासणी करुन शासनास सादर करावा.
२. या शासन निर्णयाच्या दिनांकापासून तीस दिवसाच्या आत त्यांनी पदभार स्विकारावा अन्यथा त्यांची नियुक्ती रद्द करण्यात येईल.
३. श्री नौबदे अतुल संगनाथ यांनी त्यांच्या नियुक्तीच्या पदावर या शासन निर्णयाच्या दिनांकापासून तीस दिवसाच्या आत विशिष्ट संयुक्त कारणासाठी हा कालावधी वाढवून देण्याची विनंती केली असेल व ती शासनाने गुणवत्तेवर मान्य केली असेल तर त्या वाढीव कालावधीच्या आत हजर झाले पाहिजे. अन्यथा त्यांची नियुक्ती रद्द करण्यात येईल.
# Page 2
शासन निर्णय क्रमांकः एमएलआय-०२१६/प्र.क्र.०२/काम-६
४. श्री. नौबदे अतुल संगनाथ हे विहित कालावधीत रुजू न झाल्यास संचालक, कै. नारायण मेघाजी लोखंडे महाराष्ट्र श्रम विज्ञान संस्था यांनी त्याबाबतचा अहवाल त्यांच्या अभिप्रायासह उचित कार्यवाहीसाठी शासनाकडे पाठवावा.
५. त्यांनी पदग्रहण प्रतिवेदन संचालक, कै. नारायण मेघाजी लोखंडे महाराष्ट्र श्रम विज्ञान संस्था यांच्या मार्फत सादर करावेत.
६. त्यांना परिविक्षा कालावधीमध्ये पहिल्या वर्षानंतरची वेतनवाढ देण्यात यावी आणि त्यापुढील वेतनवाढ परिविक्षा कालावधी समाधानकारकरित्या पूर्ण केल्यावरच देण्यात यावी.
७. त्यांनी यापूर्वी मराठी व हिंदी भाषेच्या परीक्षा उत्तीर्ण केल्या नसतील किंवा त्यांना त्या परीक्षांतून सूट मिळाली नसेल तर विहित नियमानुसार त्यांना मराठी व हिंदी भाषा परीक्षाही उत्तीर्ण होणे आवश्यक राहील. अन्यथा प्रचलित शासन नियमानुसार ते कारवाईस पात्र राहतील.
८. शासन निर्णय, वित्त विभाग, अंनिया- १००५/१२६/सेवा-४, दि. ३१ ऑक्टोंबर, २००५ मधील तरतुदीनुसार संबंधीत उमेदवारांना नविन परिभाषात अंशदान निवृत्तीवेतन योजना लागू राहील.
९. त्यांनी कामाचा अपेक्षित दर्जा प्राप्त न केल्यास किंवा त्यांचे काम किंवा वर्तणूक अयोग्य आढळल्यास अथवा त्यांनी सादर केलेली कोणतीही माहिती व कागदपत्रे विहित नसल्याचे आढळल्यास सेवेतून कमी करण्यास ते पात्र ठरतील. तसेच त्यांच्याविरुध्द शिस्तभंगविषयक कार्यवाही प्रलंबित असल्याचे आढळल्यास त्यांची नियुक्ती रद्द करण्यात येईल.
१०. त्यांना सेवेतून कमी करावयाचे झाल्यास शासन एक महिन्याची पूर्व सूचना देईल. मात्र, त्यांच्या सेवेच्या कालावधीमध्ये दुर्वर्तन व सेवेच्या शर्तीचा भंग झाला तर अशी पूर्व सूचना न देता त्यांना कामावरुन कमी करण्यात येईल. पूर्व सूचनेचा एक महिन्याचा कालावधी शासन वेळोवेळी जे बदल करील त्या बदलांना अधिन राहून ठरविण्यात आलेला आहे.
११. जर त्यांना राजीनामा द्यावयाचा असेल तर त्यांनी शासनाला कमीत कमी एक महिन्याची पूर्व सूचना देणे आवश्यक आहे.
१२. त्यांनी महाराष्ट्र नागरी सेवा नियमांचे कटाक्षाने पालन करणे आवश्यक आहे. उपरोक्त नमूद केलेल्या अटी व शर्तींसह महाराष्ट्र शासन सेवेत असलेल्या अधिकारी वर्गाला लागू असणारे इतर प्रचलित कायदे, नियम, शासन निर्णय इत्यादी देखील त्यांना लागू राहतील.
१३. त्यांचा गोपनीय अभिलेख योग्य प्राधिकाऱ्याकडे प्रचलित नियमानुसार सादर करण्यात यावा.
१४. त्यांचा परिविक्षा कालावधी संपल्यानंतर संचालक, कै. नारायण मेघाजी लोखंडे महाराष्ट्र श्रम विज्ञान संस्था यांनी शासन परिपत्रक, सामान्य प्रशासन विभाग, क्रमांक :
पृष्ठ ३ पैकी २
# Page 3
शासन निर्णय क्रमांकः एमएलआय-०२१६/प्र.क्र.०२/काम-६
एसआरव्ही-१०६२/डि, दिनांक २६/०४/१९६२ मध्ये विहित केलेल्या नमून्यात त्यांच्याबाबत खास अहवाल (२ प्रती) शासनाकडे पाठवावा.