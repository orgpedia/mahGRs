# Page 1
Business Reform Action Plan (BRAP) - २०२२ अन्वये Department for Promotion Industry & Internal Trade (DPIIT) यांनी सूचित केलेल्या सुधारणांवर कार्यवाही करण्याबाबत...
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः एफएसी-२०२२/प्र.क्र.१९९/कामगार-४
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक: २३ सप्टेंबर, २०२२.
वाचा:- १) शासन पत्र क्र.संकिर्ण-२०१८/प्र.क्र.१०४/कामगार-९, दि.११.१२.२०१८ २) अधिसूचना क्र.संकिर्ण-२०२०/प्र.क्र.६७/कामगार-९, दि.२३.१२.२०२० ३) संचालक,औद्योगिक सुरक्षा व आरोग्य संचालनालय, मुंबई यांचे क्र.संऔसुवआ/सूट/ ९९२६/११, दि. ७.९.२०२२ रोजीचे पत्र.
प्रस्तावना : Business Reform Action Plan (BRAP) - २०२२ मधील शिफारशींस अनुसरून विकास आयुक्त (उद्योग)यांनी सुधारणा क्र.११४- कारखाने अधिनियम, १९४८ अंतर्गत कारखान्याचा परवाना नुतनीकरण करण्यासंदर्भात कार्यवाही करण्याबाबत सूचना केल्या आहेत. त्यानुषंगाने संचालक,औद्योगिक सुरक्षा व आरोग्य संचालनालय, मुंबई यांचेकडून कारखान्याच्या परवाना नुतनीकरण सेवांमध्ये स्वयंनिर्मित परवाना नुतनीकरण होण्यासाठी संगणक प्रणालीत योग्य त्या सुधारणा करण्यास मान्यता देण्याबाबतचा प्रस्ताव संदर्भ क्र.०३ च्या पत्रान्वये शासनास प्राप्त झाला आहे. महाराष्ट्र कारखाने नियम,१९६३ च्या नियम ९ मधील तरतूदींमध्ये कोणत्याही कारखान्याचा परवाना ४ महिन्यांत नुतनीकरण करण्याची तरतूद आहे. सदर कालावधीमध्ये कार्यवाही न झाल्यास परवान्याचे नुतनीकरण झाले आहे (Deemed Renewal) अशी तरतूद करण्यात आली आहे, तसेच उपरोक्त संदर्भ क्र. (१) व (२) येथील शासन निर्णय व अधिसूचनेन्वये महाराष्ट्र लोकसेवा हक्क अधिनियम, २०१५ मधील तरतुदींस अनुसरून औद्योगिक सुरक्षा व आरोग्य संचालनालयामार्फत पुरविण्यात येणाऱ्या सेवांचा कालावधी विहित करण्यात आलेला आहे. तथापि, विहित केलेला कालावधी संपुष्टात आल्यानंतर स्वयंनिर्मित परवाना नुतनीकरण होण्यासाठी संगणकीय प्रणालीमध्ये अनुषंगिक बदल होणे आवश्यक आहे. त्यास अनुसरून अशा प्रकारचे बदल करण्यास मान्यता देण्याची बाब शासनाच्या विचाराधीन होती.
शासन निर्णय : Business Reform Action Plan (BRAP)-२०२२ अन्वये DPIIT यांनी सुधारणा क्र.११४ अन्वये कारखान्याचा परवाना नुतनीकरणा संदर्भात सुधारणा सुचविल्या आहेत. त्यास अनुसरून DPIIT यांनी सुचविलेल्या सुधारणा व संदर्भ क्र. (१) येथील शासन निर्णयातील विहित तरतुदीं विचारात घेण्यात आल्या असून, त्यानुषंगाने कारखाने अधिनियम, १९४८ व महाराष्ट्र कारखाने नियम,१९६३ मधील तरतुदीं अंतर्गत कारखान्याचा परवान्याचे नुतनीकरण करण्यासाठी संदर्भ क्र.
# Page 2
शासन निर्णय क्रमांक: एफएसी-२०२२/प्र.क्र.१९९/कामगार-४
(१) येथील दि.११.१२.२०१८ रोजीच्या शासन निर्णयान्वये विहित केलेला कालावधी संपुष्टात आल्यानंतर परवान्याचे स्वंयनिर्मित नुतनीकरण (Auto Renewal) होणेसाठी संगणकीय प्रणालीमध्ये आवश्यक ते बदल करण्यास शासन मान्यता देण्यात येत आहे. सदर शासन निर्णयाच्या अनुषंगाने संचालक, औद्योगिक सुरक्षा व आरोग्य संचालनालय, मुंबई यांनी त्यांचे स्तरावरून संबंधित संगणकीय प्रणालीवर आवश्यक ते अनुषंगिक बदल करण्याची कार्यवाही तातडीने करावी.