# Page 1
राज्यातील सर्व माथाडी मंडळे व सुरक्षा रक्षक मंडळांचे लेखापरीक्षण करण्यासाठी राज्यस्तरीय पॅनल गठीत करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. युडब्ल्युए-२०१७/प्र.क्र.१४४/कामगार-५
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : २१ ऑक्टोबर, २०२०
वाचा :- १) शासन निर्णय क्र.युडब्ल्युए-१३१२/प्र.क्र.३२०९/कामगार-५, दि.१७ जुलै, २०१२.
२) शासन निर्णय क्र.युडब्ल्युए-१३१२/प्र.क्र.३२०९/कामगार-५, दि.०६ एप्रिल, २०१३.
३) कामगार आयुक्त यांचे पत्र क्र.सुरक्षा/मुंबई/२०१६/कार्यासन-१४, दि.०५ जानेवारी, २०१७.
४) शासन निर्णय क्र.युडब्ल्युए-१३१२/प्र.क्र.३२०९/कामगार-५, दि.१८ जानेवारी, २०१७.
५) शासन निर्णय क्र.युडब्ल्युए-२०१७/प्र.क्र.१४४/कामगार-५, दि.१६ जानेवारी, २०१८.
६) शासन निर्णय क्र.युडब्ल्युए-२०१७/प्र.क्र.१४४/कामगार-५, दि.११ ऑक्टोबर, २०१८.
७) शासन निर्णय क्र.युडब्ल्युए-२०१७/प्र.क्र.१४४/कामगार-५, दि.०९ सप्टेंबर, २०१९.
८) कामगार आयुक्त यांचे पत्र क्र.माथाडी/लेखापॅ./२०२०/कार्यासन-१४, दि. २७ जुलै, २०२०.
९) कामगार आयुक्त यांचे पत्र क्र.माथाडी/लेखापॅ./२०२०/कार्यासन-१४, दि.२२ सप्टेंबर, २०२०
प्रस्तावना : महाराष्ट्र माथाडी हमाल व इतर श्रमजीवी कामगार (नोकरीचे नियमन व कल्याण) अधिनियम, १९६९ च्या कलम ८ व महाराष्ट्र खाजगी सुरक्षा रक्षक (नोकरीचे नियमन व कल्याण) अधिनियम,१९८१ च्या कलम ९ नुसार महाराष्ट्रातील कामगार विभागांतर्गत सर्व माथाडी मंडळे व सुरक्षा रक्षक मंडळे यांच्या लेखापरीक्षणासाठी संदर्भ क्र.२ मधील दि.०६.०४.२०१३ रोजीच्या शासन निर्णयानुसार राज्यस्तरीय पॅनल गठीत करण्यात आले होते. दरम्यान संदर्भाधीन दि.१६.०१.२०१८ रोजीच्या शासन निर्णयान्वये भारताचे नियंत्रक व महालेखापरीक्षक यांनी नियुक्त केलेल्या पॅनलवरील सनदी लेखापाल यांचेकडून मुल्यकथन (कोटेशन) मागवून माथाडी व सुरक्षा रक्षक मंडळांचे वैधानिक लेखापरीक्षण (Statutory Audit) करुन घेण्यासाठी कामगार आयुक्तांनी निवड प्रक्रिया पूर्ण करावी असा निर्णय घेण्यात आला होता. त्यानुसार कामगार आयुक्त यांनी संदर्भाधीन दि.२७.०७.२०२० रोजीच्या पत्रान्वये सादर केलेल्या प्रस्तावानुसार दि.०६.०४.२०१३ रोजीच्या शासन निर्णयान्वये गठित करण्यात आलेले पॅनेल बरखास्त करून लेखापरीक्षकांचे नवीन राज्यस्तरीय पॅनल गठीत करण्यासंदर्भात शासनाने आता खालीलप्रमाणे निर्णय घेतला आहे.
शासन निर्णय :
कामगार आयुक्त यांनी दि.१६.०१.२०१८ रोजीच्या शासन निर्णयानुसार कार्यवाही करुन संदर्भाधीन दि.२७.०७.२०२० व दि.२२.०९.२०२० रोजीच्या पत्रान्वये एकूण १०९ लेखापरीक्षक अर्जदारांची यादी अंतिम करुन शासनास सादर केली आहे. सनदी लेखापरीक्षकांचे पॅनल गठीत करताना स्पर्धा होऊन कमी दरात लेखापरीक्षण करणे मंडळांना शक्य व्हावे व मंडळांचे प्रलंबित वार्षिक अहवालांचे लेखापरीक्षण त्वरेने पूर्ण होण्यासाठी राज्यस्तरावर १०९ लेखापरीक्षकांचे पॅनल गठीत करण्यात येत आहे. सोबत
# Page 2
शासन निर्णय क्रमांकः युडब्ल्युए-२०१७/प्र.क्र.१४४/कामगार-५
जोडलेल्या परिशिष्ट-अ मध्ये नमूद केलेल्या १०९ लेखापरीक्षकांच्या राज्यस्तरीय पॅनलला खालील नमूद विहित अटी व शर्तीस अनुसरून मान्यता देण्यात येत आहे
अटी व शर्ती :
१. संबंधित मंडळाची आर्थिक उलाढाल, त्या त्या मंडळाची आर्थिक क्षमता तसेच लेखापरीक्षणाचा आवाका विचारात घेऊन विभागातील पॅनलवर निवड झालेल्या लेखापरीक्षकाकडून प्रत्येक वर्षाकरीता स्वतंत्र किमान ३ कोटेशन मागवावी. त्यापैकी किमान दराची कोटेशन मंडळ मान्य करेल व संबंधित लेखापरीक्षकास लेखापरीक्षणाचे काम मंडळामार्फत देण्यात यावे. लेखापरीक्षण शुल्क लेखापरीक्षण अहवाल मंडळास प्राप्त झाल्यानंतर मंडळाच्या निधीमधून देण्यात यावे.
२. लेखापरीक्षणास सुरुवात झाल्यानंतर ते तीन महिन्यांमध्ये पूर्ण करुन लेखापरीक्षण अहवाल तीन प्रतीत मंडळास आक्षेप असल्यास त्याची पूर्तता करण्यासाठी सादर करावा लागेल.
३. लेखापरीक्षकास लेखापरीक्षण कार्यालयीन कामकाजाच्या दिवशी कार्यालयीन वेळेत मंडळाच्या कार्यालयात करावे लागेल.
४. लेखापरीक्षकांस लेखापरीक्षण करताना आढळलेल्या बाबी, मंडळाची ध्येय धोरणे, कामकाज याबाबत गोपनीयता बाळगावी लागेल.
५. लेखापरीक्षकाची पॅनलसाठीची निवड ३ वर्षासाठी राहील.
६. शासन आवश्यक वाटेल तेव्हा कोणत्याही पूर्वसूचनेशिवाय पॅनलमध्ये व त्यासंबंधित इतर बाबीत बदल करु शकेल. त्याबाबतीतील अंतिम अधिकार शासनाकडे राखून ठेवण्यात येत आहे.
७. पॅनलमध्ये सनदी लेखापरीक्षक/फर्मची निवड झाली म्हणजे लेखापरीक्षणाचे काम मिळेलच याची खात्री देण्यात येणार नाही.
८. लेखापरीक्षकाची अनहर्ता सिध्द झाल्यास त्यांच्यावर कारवाई करण्यासाठी The Institute of Chartered Accountant of India यांना कळविण्यात येईल.
९. महाराष्ट्र माथाडी हमाल व इतर श्रमजीवी कामगार (नोकरीचे नियमन व कल्याण) अधिनियम, १९६९ मधील कलम ७ व ८ नुसार तसेच महाराष्ट्र खाजगी सुरक्षा रक्षक (नोकरीचे नियमन व कल्याण) अधिनियम, १९८१ मधील कलम ८ व ९ नुसार तरतुदींचे पालन करणे बंधनकारक आहे.
वरील सर्व अटी व शर्तींचे पालन करून लेखापरीक्षक नेमण्याची व लेखापरीक्षण करण्याबाबतची कार्यवाही पार पाडण्याची संपूर्ण जबाबदारी सर्व माथाडी मंडळे व सुरक्षा रक्षक मंडळांवर राहील. या संदर्भातील कार्यवाहीबाबत सह आयुक्त (माथाडी) हे सनियंत्रण करतील.
दि.१७.०७.२०१२ रोजीचा शासन निर्णय अधिक्रमित करून महाराष्ट्र खाजगी सुरक्षा रक्षक (नोकरीचे नियमन व कल्याण) अधिनियम,१९८१ मधील कलम ८ (४) व कलम ९ (२) तसेच महाराष्ट्र माथाडी, हमाल व इतर श्रमजीवी कामगार (नोकरीचे नियमन कल्याण) अधिनियम, १९६९ मधील कलम ७ (४) व कलम ८(२) मधील प्राप्त प्राधिकारानुसार आदेश निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः युडब्ल्युए-२०१७/प्र.क्र.१४४/कामगार-५
# Page 4
# Page 5
# Page 6
# Page 7
# Page 8
# Page 9
# Page 10