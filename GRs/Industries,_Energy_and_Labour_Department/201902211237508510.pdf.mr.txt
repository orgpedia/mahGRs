# Page 1
वृक्षारोपण, संगोपन आणि वन व वन्यजीवांचे संरक्षण व संवर्धनासाठी निर्माण केलेल्या महाराष्ट्र हरीत सेनेमध्ये नोंदणी करण्याबाबत...
महाराष्ट्र शासन
उद्योग, उर्जा व कामगार विभाग
शासन परिपत्रक क्र. संकिर्ण २०१८/प्र.क्र. ९८ / कामगार ९
मंत्रालय विस्तार, मुंबई ३२
दिनांक : २१ फेब्रुवारी, २०१९
वाचा : १) शासन निर्णय महसूल व वन विभाग क्र. साववि २०१६/प्र.क्र. १३१/फ-११, दि.३१.०३.२०१६ २) शासन निर्णय महसूल व वन विभाग क्र. साववि २०१६/प्र.क्र. ८०/फ-११, दि.१०.१०.२०१६ ३) शासन निर्णय महसूल व वन विभाग क्र. साववि २०१६/प्र.क्र. १६६/फ-११, दि.०४.०१.२०१७
परिपत्रक :
जागतिक तापमानातील वाढ आणि ऋतु बदल या पार्श्वभूमीवर आणि राज्यातील वनक्षेत्र २० टक्केवरुन
३३ टक्के पर्यंत नेण्याचा भाग म्हणून, वृक्षारोपणाची गती तुटू न देता त्यामध्ये सातत्य ठेवणे, असा निर्णय
शासनाने घेतला आहे. त्यानुसार संदर्भाधिन अनुक्रमांक २ वरील शासन निर्णयान्वये सन २०१७ पासून पुढील
तीन वर्षात ५० कोटी वृक्षरोपणाचे उद्दिष्ट ठरविण्यात आले आहे. या कार्यक्रमांतर्गत शासनाच्या सर्व विभागांचा
समावेश करण्यात आला आहे.
नियोजित ५० कोटी वृक्षारोपणाचा व संगोपणाचा कार्यक्रम जन चळवळीत रुपांतरीत करुन
यशस्वीरित्या राबविण्यासाठी मोठ्या प्रमाणात लोकसहभाग होणे गरजेचे आहे. यासाठी महसूल व वन विभागाने
"महाराष्ट्र हरीत सेना" स्थापन केली असून त्या अनुषंगाने महाराष्ट्र हरीत सेनेमध्ये सदस्य नोंदणी करण्यासाठी
greenarmy.mahaforest.gov.in या संकेतस्थळाची निर्मिती केली आहे. त्याचप्रमाणे “गुगल प्ले स्टोअर”
वरुन “माय प्लँट” हे मोबाईल अॅप्लीकेशन डाऊनलोड करुन स्मार्ट फोनद्वारे सदस्य नोंदणी करता येईल.
या सर्व अॅप्लीकेशन्सद्वारे आणि संकेतस्थळाद्वारे “महाराष्ट्र हरीत सेनेमध्ये” नोंदणी करण्याचे उद्योग
ऊर्जा व कामगार विभागाला २.५२ लाखाचे उद्दिष्ट देण्यात आले आहे. सदर उद्दिष्ट साध्य करण्याच्या दृष्टीने
उद्योग ऊर्जा व कामगार विभाग (खुद्द) तसेच विभागाच्या अधिपत्याखालील सर्व प्रशासकीय कार्यालयांचे,
मंडळांचे, महामंडळांचे अधिकारी व कर्मचारी, त्यांचे कुटुंबीय, नातेवाईक, मित्रमंडळी, विभागाशी जोडले गेलेले
लाभार्थी इत्यादी सर्व घटकांना हरितसेनेमध्ये सदस्य म्हणून नोंदणी करण्याबाबत सदर परिपत्रकाद्वारे सूचना
देण्यात येत आहेत.
# Page 2
शासन परिपत्रक क्रमांकः संकिर्ण २०१८/प्र.क्र. ९८/कामगार ९