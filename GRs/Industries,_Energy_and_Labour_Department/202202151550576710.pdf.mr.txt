# Page 1
उद्योग विभागाच्या अधिनस्त असलेल्या संचालक, शासन मुद्रण, लेखनसामग्री व प्रकाशने संचालनालय, मुंबई यांच्या अधिपत्याखालील अनुरेखक / कनिष्ठ आरेखक / वरिष्ठ आरेखक / प्रमुख आरेखक या संवर्गास दिनांक ०१/०१/१९९६ ते दिनांक ३१/०३/२००६ या कालावधीतील वेतनाची थकबाकी अदा करणेबाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्रमांक - न्यायाप्र-२०२१/प्र.क्र.९८/उद्योग-४
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १५ फेब्रुवारी, २०२२
संदर्भ :- १) वित्त विभाग, शासन निर्णय क्र. वेपुर-१२०१/प्र.क्र.०४/सेवा-९, दिनांक २७/०२/२००६.
२) वित्त विभाग, शासन शुद्धिपत्रक क्र.वेपुर-१२०१/प्र.क्र.०४/भाग-२(१)/ सेवा-१०, दिनांक २४/०१/२००७.
३) वित्त विभाग, शासन शुद्धिपत्रक क्र.वेपुर-१२१०/प्र.क्र.२३६/सेवा-९, दिनांक ०३/०१/२०११.
४) मा.महाराष्ट्र प्रशासकीय न्यायाधिकरण, मुंबई खंडपीठ औरंगाबाद येथील मुळ अर्ज क्र.७९७/२०१९ मध्ये दिनांक १५/१२/२०२० रोजी दिलेला न्याय निर्णय.
५) संचालक, शासन मुद्रण, लेखन सामग्री व प्रकाशन संचालनालय, मुंबई यांचा दिनांक २४/११/२०२१ रोजीचा प्रस्ताव.
प्रस्तावना: पाचव्या केंद्रिय वेतन आयोगाच्या शिफारशींच्या अनुषंगाने वेतनत्रूटी उच्चतर समिती तसेच वेतन असमानता समितीच्या शिफारशी शासनाने संदर्भ क्र.१ येथील शासन निर्णयानुसार अमलांत आणल्या. या शासन निर्णयामध्ये कृषी आयुक्तालयातील आरेखक या पदाचा समावेश संदर्भ क्र.२ येथील शासन शुध्दिपत्रकान्वये करण्यात आलेला होता. कृषी व पदुम विभागातील आरेखक संवर्गास वर संदर्भ क्र.१ येथे नमुद केलेले दिनांक २७/०२/२००६ व २४/०१/२००७ च्या आदेशानुसार ५००० १५०-८००० ऐवजी ५५००-१७५-९००० ही पुन: सुधारीत वेतनश्रेणी काल्पनिक रित्या मंजूर करण्यात आली होती. तसे करताना दिनांक ०१/०१/१९९६ ते ३१/०३/२००६ या कालावधीतील थकबाकी संबंधितांना अनुज्ञेय करण्यात आली नव्हती. ही थकबाकी मिळावी म्हणून ट्रेसर्स असोसिएशनने मा.महाराष्ट्र प्रशासकीय न्यायाधिकरण येथे मुळे अर्ज क्र.४६५/२००८ दाखल केला होता. या अर्जावर न्यायाधिकरणाने ही थकबाकी संबंधितांना ६ महिन्यांच्या आत अदा करावी असा निर्णय दिनांक २२/०७/२०१३ रोजी दिला आहे. सदर आदेशा विरूद्ध मा.उच्च न्यायालय, मुंबई येथे रिट याचिका क्र.६६७९/२०१४ दाखल केली होती. मा. उच्च न्यायालय, मुंबई यांनी सदर रिट याचिका दिनांक
# Page 2
शासन निर्णय क्रमांकः न्यायाप्र-२०२१/प्र.क्र.९८/उद्योग-४
०२/०८/२०१८ रोजी खारिज केली आहे. मा. उच्च न्यायालय, मुंबई यांच्या दिनांक ०२/०८/२०१८ रोजी दिलेल्या निर्णया विरुद्ध मा. सर्वोच्च न्यायालयात दाखल केलेले विषेश अनुमती याचिका डायरी क्र.३३८९९/२०१९ मध्ये मा.सर्वोच्च न्यायालयाने दिनांक २५/१०/२०१९ रोजीच्या निर्णयान्वये
सदर याचिका खारिज केली आहे. तसेच मा. सर्वोच्च न्यायालयाच्या दिनांक २५/१०/२०१९ च्या आदेशा विरुद्ध मा.सर्वोच्च न्यायालयात दाखल केलेली पुनर्विलोकन याचिका क्र.६९६१/२०२० मा.सर्वोच्च न्यायालयाने फेटाळली आहे.
२. कृषी व पदुम विभागांतर्गत ट्रेसर्स असोसिएशन संघटनेतील सदस्य हे अनुरेखक / आरेखक या संवर्गात कार्यरत आहेत. तसेच सदर दाव्यातील दाखल केलेल्या ५३९ सदस्यांच्या यादीमध्ये
संचालक, शासकीय मुद्रण, लेखनसामग्री व प्रकाशन संचालनालय, मुंबई यांच्या आस्थापनेवरील अनुरेखक, आरेखक संवर्गातील कोणत्याही कर्मचाऱ्यांची नावे समाविष्ट नाहीत. तथापि, मा. प्रशासकीय न्यायाधिकरण, औरंगाबाद येथे दाखल केलेल्या दाव्यात उद्योग विभागास प्रतिवादी विभाग करण्यात आलेले आहे. मा. न्यायाधिकरणाने दिनांक १५.१२.२०२० रोजी वित्त विभागाच्या दिनांक २७.०२.२००६ रोजीच्या शासन निर्णयाच्या अनुषंगाने संबंधित संवर्गास वेतन थकबाकी ३ महिन्यांच्या आत अदा करणेबाबत निर्देशित केलेले आहे.
३. त्याचप्रमाणे उद्योग विभागाच्या अधिपत्याखालील संचालक, शासन मुद्रण व लेखनसामग्री संचालनालय, मुंबई यांच्या आस्थापनेवर कनिष्ठ आरेखक, वरिष्ठ आरेखक व अनुरेखक या संवर्गात
कार्यरत आहेत. त्यानुषंगाने महाराष्ट्र प्रशासकीय न्यायाधिकरण, मुंबई खंडपीठ औरंगाबाद येथे मूळ अर्ज ७९७/२०१९ दाखल केलेला आहे. त्यानुषंगाने महाराष्ट्र राज्य रेखाचित्र कर्मचारी संघटना, पुणे जिल्हा शाखा यांनी या विभागाच्या अधिपत्याखालील आरेखक व अनुरेखक या संवर्गातील कर्मचाऱ्यांना विषयांकीत लाभ मिळण्याबाबत विनंती केली आहे.
शासन निर्णयः १. महाराष्ट्र राज्य रेखाचित्र संघटने मधील अनुरेखक / आरेखक या संवर्गात कार्यरत कर्मचाऱ्यांनी मा.महाराष्ट्र प्रशासकीय न्यायाधिकरण, मुंबई खंडपीठ औरंगाबाद येथे मूळ अर्ज ७९७/२०१९ दाखल केला होता. मूळ अर्ज क्र.४६५/२००८ संदर्भात मा.सर्वोच्च न्यायालयाचे अंतिम आदेश झाल्यानंतर सदर मूळ अर्ज क्र.७९७/२०१९ मध्ये मा.न्यायाधिकरणाने दिनांक १५.१२.२०२० रोजी पुढीलप्रमाणे आदेश दिले आहेत.
i.Original Application is allowed.
ii.Respondents are directed to pay arrears of pay as per the G.R. dated २७.०२.२००६ (after hearing the Counsel for the applicant and P.O.) date is corrected on १६.१२.२०२० and second G.R. dated १०.०१.२०१९ to the members of the Applicant Karmachari Sanghatna within 3 months from the date of this order.
iii.There shall be no order as to costs.
२. मुळ अर्ज क्र. ७९७/२०१९ प्रकरणी मा. न्यायाधिकरणाने दिनांक १५/१२/२०२० रोजी दिलेल्या आदेशांचे अंमलबजावणी करणे आवश्यक आहे. यास्तव, वित्त विभाग शासन निर्णय
पृष्ठ ३ पैकी २
# Page 3
शासन निर्णय क्रमांकः न्यायाप्र-२०२१/प्र.क्र.९८/उद्योग-४
क्र.वेपुर-१२०१/प्र.क्र.४/सेवा-९, दिनांक २७/०२/२००६ व वित्त विभाग शासन शुद्धिपत्रक क्र. वेपुर १२०१/प्र.क्र.०४/भाग-२/सेवा-९, दिनांक २४/०१/२००७ तसेच महाराष्ट्र शासन, वित्त विभाग, पुरकपत्रक क्र. वेपुर - १२१०/प्र.क्र.२३६/सेवा-९, दिनांक ०३/०१/२०११ अन्वये उद्योग विभागाअंतर्गत कार्यरत असलेल्या आरेखक (वरिष्ठ), आरेखक (कनिष्ठ / अनुरेखक), प्रमुख आरेखक या संवर्गातील पदांना कालबद्ध पदोन्नती योजना - सेवांतर्गत आश्वासित प्रगती योजनेअंतर्गत पदोन्नती च्या पदाची
वेतनश्रेणी यांना मंजूर करण्यात आलेल्या पुन: सुधारीत वेतनश्रेणीनुसार देय होणारे दिनांक ०१/०१/१९९६ ते दिनांक ३१/०३/२००६ या कालावधीतील थकबाकी अदा करण्यास या शासन निर्णयान्वये मंजूरी देण्यात येत आहे. सदर थकबाकीची रक्कम कर्मचाऱ्यांच्या भविष्य निर्वाह निधी खात्यमध्ये जमा करण्यात यावी. दिनांक ०१/०१/१९९६ ते हे आदेश निर्गमित होण्याच्या तारखेपर्यंतच्या कालावधीत जे संबंधित कर्मचारी सेवानिवृत्त झाले आहेत किंवा इतर कारणांमुळे सेवेत नाहीत, अशांच्या बाबतीत थकबाकीची रक्कम रोखीने प्रदान करण्यात यावी.
३. सदरचा खर्च कर्मचाऱ्यांचे वेतन व भत्ते ज्या लेखाशिर्षाखाली अदा करण्यात येतात त्या लेखाशिर्षाखाली खर्ची करण्यात यावा.
४. प्रस्तूत शासन निर्णय वित्त विभागाच्या अनौपचारीक संदर्भ क्र.३३१ / २०२१ / सेवा-९, दिनांक ०८.१२.२०२१ अन्वये तसेच विधी व न्याय विभागाच्या अनौपचारीक संदर्भ क्र.२४-२०२२/E, दिनांक २१.०१.२०२२ अन्वये दिलेल्या सहमतीनुसार निर्गमित करण्यात येत आहे.