# Page 1
संचालक, शासन मुद्रण, लेखनसामग्री व प्रकाशन संचालनालय, मुंबई यांच्या अधिनस्त असलेल्या शासकीय मुद्रणालय व ग्रंथागार, नागपुर या आस्थापनेवर अधिसंख्य पद निर्माण करणेबाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्रमांक-न्यायाप्र-२०२३/प्र.क्र.१०८/उद्योग-४
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक :- ११ ऑक्टोबर, २०२३.
संदर्भ :- १) संचालक, शासकीय मुद्रण, लेखनसामग्री व प्रकाशन संचालनालय, मुंबई यांचे पत्र क्र.आस्था/न्या.प्र.२०२३/प्र.क्र.९६२/कार्या४अ-४, दि.०३.०५.२०२३ व दि.०९.१०.२०२३ रोजीचे पत्र.
२) मा.औद्योगिक न्यायालय, खंडपीठ नागपूर यांचे दिनांक २८.०६.२०१९ रोजीचे आदेश.
३) वित्त विभाग, शासन निर्णय क्रमांक-असंक १००१/प्र.क्र.२९(भाग-३)/२००२/
वित्तीय सुधारणा, दिनांक ०९.०१.२००३.
प्रस्तावना : संचालक, शासकीय मुद्रण व लेखनसामग्री संचालनालय, मुंबई यांच्या अधिनस्त असलेल्या शासकीय मुद्रणालय व ग्रंथागार, नागपूर या आस्थापनेवर श्री. दिनेश अरमरकर यांची STOP GAP ARRANGEMENT अंतर्गत दिनांक १५.०१.१९९४ ते दिनांक २०.०६.१९९४ या कालावधीत कनिष्ठ लिपिक पदावर अस्थायी स्वरूपात, सेवाज्येष्ठता व इतर कोणताही हक्क सांगता येणार नाही, या अटीवर नेमणूक करण्यात आली होती. दिनांक २१.०६.१९९४ पासून श्री.दिनेश यादवराव अरमरकर यांना शासकीय मुद्रणालय व ग्रंथागार, नागपूर या आस्थापनेवर कनिष्ठ लिपिक या पदासाठी कामावर घेण्याची आवश्यकता भासली नाही. तदनंतर नियुक्ती न दिल्यामुळे श्री. अरमरकर यांनी औद्योगिक न्यायालय नागपूर येथे दिनांक ०७.११.१९९६ रोजी दावा दाखल केला. या दाव्याच्या दिनांक ०४.०३.२००२ रोजीच्या निकालात जेव्हा कनिष्ठ लिपिकाची पदे भरण्यात येतील तेव्हा श्री. अरमरकर यांना प्राधान्य देण्याबाबत मा.औद्योगिक न्यायालयाने आदेशित केले होते.
२. त्यानंतरही नियुक्ती न मिळाल्यामुळे श्री.दिनेश यादवराव अरमरकर यांनी तृतीय कामगार न्यायालय, नागपूर येथे क्रिमिनल कन्टेम्ट याचिका क्र.६५/२००४ दाखल केली. या दाव्याचा निकाल दिनांक १३.०९.२००५ रोजी लागला.
या निकालानुसार मा. औद्योगिक न्यायालय, नागपूर यांनी २ महिन्यांची वेळ दिली होती. तथापि, शासकीय मुद्रणालय व ग्रंथागार, नागपूर या आस्थापनेवर कनिष्ठ लिपिक या संवर्गाचे पद उपलब्ध नसल्यामुळे श्री. अरमरकर यांना कनिष्ठ लिपिक या पदावर नियुक्ती देण्यात आली नाही. तद्नंतर पदाच्या उपलब्धतेनुसार, श्री.अरमरकर यांना व्यवस्थापक, शासकीय मुद्रणालय व ग्रंथागार, नागपूर यांच्या दिनांक १७.०३.२००८ रोजीच्या आदेशान्वये कनिष्ठ लिपिक पदावर नियुक्ती देण्यात आली होती. त्यानुसार श्री. अरमरकर हे सदर पदावर दिनांक २४.०३.२००८ रोजी रूजू झाले होते.
३. श्री. अरमरकर यांनी याबाबत मा. औद्योगिक न्यायालय, नागपूर येथे युएलपी क्र.८/२०१४ दावा दाखल केला होता. सदर दाव्याचा निर्णय दिनांक २८.०६.२०१९ रोजी लागला असून, सदर निर्णयानुसार मा. औद्योगिक न्यायालय, नागपूर यांनी श्री.दिनेश यादवराव अरमरकर यांना दिनांक १३.०९.२००५ पासून महाराष्ट्र नागरी सेवा (निवृत्तीवेतन) नियम-१९८२ व महाराष्ट्र नागरी सेवा अंशराशीकरण निवृत्तीवेतन नियम, १९८४ नूसार लाभ देण्याचे आदेश देण्यात आले आहेत.
# Page 2
शासन निर्णय क्रमांकः न्यायाप्र-२०२३/प्र.क्र.१०८/उद्योग-४
४. मा. औद्योगिक न्यायालयाच्या निर्णयानुसार श्री. अरमरकर यांची सेवा दिनांक १३.०९.२००५ पासून निवृत्तीवेतनार्ह ग्राह्य धरण्यात आली असल्याने, व्यवस्थापक, शासकीय मुद्रणालय व ग्रंथागार, नागपूर यांच्या आस्थापनेवर दिनांक १३.०९.२००५ ते दिनांक २३.०३.२००८ या कालावधीसाठी १ अधिसंख्य पद निर्माण करणे आवश्यक आहे. त्यानुषंगाने शासकीय मुद्रणालय व ग्रंथागार, नागपूर या आस्थापनेवर अधिसंख्य पद निर्माण करण्याबाबतचा प्रस्ताव वित्त विभागास सादर करण्यात आला होता. त्यानुषंगाने शासकीय मुद्रणालय व ग्रंथागार, नागपूर या आस्थापनेवर दिनांक १३.०९.२००५ ते दिनांक २३.०३.२००८ या कालावधीकरीता अधिसंख्य पद निर्माण करण्याची बाब शासनाच्या विचाराधीन होती.
शासन निर्णय : मा.औद्योगिक न्यायालयाच्या दिनांक २८.०६.२०१९ रोजीच्या आदेशानुसार श्री. अरमरकर यांची सेवा दिनांक १३.०९.२००५ पासून निवृत्तीवेतनार्ह ग्राह्य धरण्यात आली असल्याने, व्यवस्थापक, शासकीय मुद्रणालय व ग्रंथागार, नागपूर यांच्या आस्थापनेवर दिनांक १३.०९.२००५ ते दिनांक २३.०३.२००८ या कालावधीकरीता १ अधिसंख्य पद निर्माण करण्यास शासन मान्यता देण्यात येत आहे.
२. सदर कर्मचाऱ्यांची सेवाज्येष्ठता स्वतंत्रपणे शासकीय मुद्रणालय व ग्रंथागार, नागपूर यांच्यापुरतीच मर्यादित राहील. मा.औद्योगिक न्यायालय, नागपूर यांच्या दिनांक २८.०६.२०१९ रोजीच्या निर्णयानुसार श्री.दिनेश यादवराव अरमरकर यांना दिनांक १३.०९.२००५ पासून महाराष्ट्र नागरी सेवा (निवृत्तीवेतन) नियम-१९८२ व महाराष्ट्र नागरी सेवा अंशराशीकरण निवृत्तीवेतन नियम १९८४ नूसार लाभ देण्याचे आदेश देण्यात आले आहेत. त्यानुसार शासकीय मुद्रणालय व ग्रंथागार, नागपूर या आस्थापनेवर सदर अधिसंख्य पद हे दिनांक १३.०९.२००५ ते दिनांक २३.०३.२००८ या कालावधीकरीता निवृत्तीवेतनविषयक लाभ देण्यासाठी निर्माण करण्यात आले आहे.
३. सदर कर्मचाऱ्याच्या सेवाविषयक बाबींच्या अनुषंगाने आवश्यक असलेल्या बाबींची पडताळणी संचालक, शासन मुद्रण, लेखनसामग्री व प्रकाशन संचालनालय, मुंबई यांच्या स्तरावरुन करण्यात यावी. तसेच त्यांच्या सेवा विषयक बाबींसंदर्भात सामान्य प्रशासन विभाग व वित्त विभागाच्या सहमतीने पुढील आवश्यक ती कार्यवाही करण्यात येईल.
४. सदर शासन निर्णय वित्त विभागाच्या अनौपचारीक संदर्भ क्र.१९९/२०२३/व्यय-१६, दिनांक ११.१०.२०२३ नुसार निर्गमित करण्यात येत आहे.