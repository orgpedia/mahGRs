# Page 1
बांधकाम कामगारांची ग्रामीण व शहरी भागात सहजतेने, तत्परतेने व गतीने नोंदणी व्हावी यासाठी “नोंदणी अधिकारी” घोषित करणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : इबांका २०२१/प्र.क्र. १४८/कामगार-७
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : २३ सप्टेंबर, २०२१
वाचा - १) उद्योग, ऊर्जा व कामगार विभाग, शासन निर्णय क्र.इबांका २०१७/प्र.क्र.३६९/ काम-७, दि.०२.०१.२०१८
२) सचिव तथा मुख्य कार्यकारी अधिकारी, महाराष्ट्र इमारत व इतर बांधकाम
कामगार कल्याणकारी मंडळ, मुंबई यांचे पत्र क्र. मइवइबाकमं/१८३८/२०२१,
दिनांक ०२.०९.२०२१
प्रस्तावना इमारत व इतर बांधकाम कामगार (रोजगार विनियमन व सेवाशर्ती) अधिनियम, १९९६ मधील कलम १२ (२) मध्ये बांधकाम कामगारांच्या नोंदणीसाठी नोंदणी अधिकारी म्हणुन प्राधिकृत करण्याचे अधिकार महाराष्ट्र इमारत व इतर बांधकाम कामगार कल्याणकारी मंडळास आहेत. त्यास अनुलक्षून संदर्भ क्र. १ येथील दिनांक ०२.०१.२०१८ रोजीच्या शासन निर्णयान्वये ग्रामविकास विभागातील गट विकास अधिकारी, पंचायत समिती (सर्व), नगर विकास विभागातील वॉर्ड आफिसर, महानगर पालिका (सर्व), मुख्याधिकारी, नगरपरिषद (सर्व), सार्वजनिक बांधकाम विभागातील उप अभियंता (सर्व), जलसंधारण विभागातील उप अभियंता (सर्व), पाणीपुरवठा विभागातील उप अभियंता (सर्व) व कामगार विभागातील कामगार आयुक्त, महाराष्ट्र राज्य, अप्पर कामगार आयुक्त, कामगार उप आयुक्त, सहायक कामगार आयुक्त (सर्व), कामगार विकास अधिकारी (सर्व), कामगार कल्याण अधिकारी (सर्व), सरकारी कामगार अधिकारी, कामगार अन्वेषक व सुविधाकार (दुकाने निरिक्षक) यांना नोंदणी अधिकारी म्हणून घोषित करण्यात आलेले आहे. तथापि, मंडळाने दिनांक १३.०७.२०२० रोजीच्या ५५ व्या बैठकीत बांधकाम कामगाराची नोंदणी ऑनलाईन पध्दतीने सुरु करण्याबाबतचा ठराव पारित केल्याने राज्यातील सर्व स्तरावरील बांधकाम कामगारांना नोंदणी करणे सुलभ झाल्याने संदर्भ क्र. १ येथील दिनांक ०२.०१.२०१८ रोजीच्या शासन निर्णयान्वये घोषित करण्यात आलेल्या नोंदणी अधिकाऱ्यांमध्ये बदल करण्याची बाब शासनाच्या विचाराधीन होती.
शासन निर्णय महाराष्ट्र इमारत व इतर बांधकाम कामगार कल्याणकारी मंडळाच्या ५५ व्या बैठकीत बांधकाम कामगाराची नोंदणी ऑनलाईन पध्दतीने सुरु करण्याबाबतचा ठराव पारित केल्याने राज्यातील ग्रामीण व शहरी भागातील बांधकाम कामगारांस नोंदणी करणे सहज, तत्परतेने शक्य होत असल्याने संदर्भ क्र. १ येथील दिनांक ०२.०१.२०१८ रोजीचा शासन निर्णय अधिक्रमित करण्यात येत आहे. इमारत व इतर बांधकाम कामगार (रोजगार विनियमन व सेवाशर्ती) अधिनियम, १९९६ मधील कलम १२ (२) प्रमाणे इमारत व इतर बांधकाम कामगारांची नोंदणी करण्यासाठी कामगार विभागातील खालील अधिकाऱ्यांना नोंदणी अधिकारी म्हणून घोषित करण्यात येत आहे.
त्यानुसार खालील अधिकाऱ्यांनी अधिनियमाच्या तरतुदीनुसार बांधकाम कामगाराच्या नोंदणीची जबाबदारी पार पाडावी :
# Page 2
शासन निर्णय क्रमांकः इबांका २०२१/प्र.क्र. १४८/कामगार-७
-------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | विभागाचे नाव | नोंदणी अधिकाऱ्याचे नाव |
| १ | कामगार विभाग | १. अपर कामगार आयुक्त २. कामगार उप आयुक्त ३. सहायक कामगार आयुक्त ४. सरकारी कामगार अधिकारी ५. उप मुख्य कार्यकारी अधिकारी, जिल्हा कार्यकारी अधिकारी व उप जिल्हा कार्यकारी अधिकारी, महाराष्ट्र इमारत व इतर बांधकाम कामगार कल्याणकारी मंडळ ६. सुविधाकार (दुकाने निरिक्षक) |
-------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 3