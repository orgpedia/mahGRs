# Page 1
विद्युत अधिनियम, २००३ च्या कलम ६८ अन्वये मे. खारघर-विक्रोळी ट्रान्समिशन प्रा. लि. या कंपनीस नवीन पारेषण वाहिनी उभारण्यासाठी शासनाची पूर्व परवानगी देणे बाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्रमांक - संकीर्ण-२०२०/प्र.क्र.१७५/ऊर्जा-४,
मादाम कामा रोड, हुतात्मा राजगुरु चौक,
मंत्रालय,मुंबई- ४०००३२.
दिनांक :- २३ फेब्रुवारी, २०२१
संदर्भ : १) मे. खारघर-विक्रोळी ट्रान्समिशन प्रा. लि. यांचे दिनांक १८/०९/२०२० चे पत्र क्र. .केवीटीपीएल/टीएल/ १८०९२०-१ २) शासन निर्णय, उद्योग, ऊर्जा व कामगार विभाग, क्र. धोरण-२०१६/प्र.क्र.५२०/ऊर्जा-४ दिनांक ३१/०५/२०१७ ३)महापारेषण कंपनीचे पत्र क्र. मराविपाकंम/सांका/सं(सं)/रापउ/शा.प./४/५१०३ दिनांक ०१/१२/२०२०
प्रस्तावना : मुंबई शहरातील वाढती लोकसंख्या तसेच शहराचे वाढते व्यापारीकरण यामुळे मुंबई शहराची वीज मागणी दर
वर्षी ५% इतक्या दराने वाढत आहे. जागेचा अभाव, प्रदुषण व कच्च्या मालाची वाहतुक इत्यादी कारणामुळे मुंबईतील
औष्णिक वीज निर्मितीच्या क्षमतेत वाढ करणे शक्य नाही. तसेच मुंबई शहराची भविष्यातील वीजेची गरज
भागविण्यासाठी पारेषण वाहिन्यांचे बळकटी करणे अनिवार्य आहे. त्यानुषंगाने ४०० के. व्ही. अतिउच्चता सबस्टेशन
आणि मुंबई पारेषण प्रणाली सक्षम करण्यासाठी अतिउच्चदाबाच्या पारेषण वाहिनीची उभारणी करणे नियोजित आहे.
सबब मे. खारघर-विक्रोळी ट्रान्समिशन प्रा. लि. या कंपनीकडून उभारण्यासाठी प्रस्तावित असलेल्या ४०० के. व्ही.
अतिउच्चता सबस्टेशन आणि मुंबई पारेषण प्रणाली सक्षम करण्यासाठी अतिउच्चदाबाच्या पारेषण वाहिनीस विद्युत
अधिनियम, २००३ अंतर्गतच्या कलम ६८ व कलम १६४ अन्वये पूर्वपरवानगी प्रदान करण्याच्या विनंतीचा प्रस्ताव सादर करण्यात आला होता.सदर प्रस्तावास शासनाची मान्यता देण्याची बाब शासनाच्या विचाराधीन होती.
शासन निर्णय :
मे. खारघर-विक्रोळी ट्रान्समिशन प्रा. लि. या कंपनीस महापारेषण कंपनीने टॅरीफ अधारित स्पर्धात्मक बोली निविदा
प्रक्रीया राबवून ४०० किलो वॅट विक्रोळी रिसिव्हींग स्टेशन आणि त्या अनुषंगाने येणाऱ्या पारेषण वाहिनी सक्षमीकरण करुन मुंबई ट्रान्समिशन सिस्टिम विकसित करण्याचे काम देय करण्यात आले. सबब सदर वाहिन्यांच्या उभारणीसाठी मे. खारघर-विक्रोळी ट्रान्समिशन प्रा. लि. या कंपनीस भारतीय विद्युत अधिनियम २००३ च्या कलम ६८ अंतर्गत खालील अटी आणि शर्तीच्या अधीन राहून मान्यता प्रदान करीत आहे.:
१) सदरहू वीज वाहिनीची उभारणी कंपनी मे. खारघर- -विक्रोळी ट्रान्समिशन प्रा. लि. स्वखर्चाने विहित केलेल्या
प्रमाणित पध्दतीने आणि तज्ञांच्या मार्गदर्शनाखाली व पर्यवेक्षणाखाली करेल.
२) सदर वाहिनीचे कामाचे स्वरुप खालीलप्रमाणे आहे.:
-------------------------------------------------------------------------------------------------------------------------------------------------------------------------------------
| S. No. | Scope of the Transmission Scheme |
|  | 400 kV Vikhroli receiving station and associated incoming transmission lines for strengthening of Mumbai Transmission System |
| 1 | 400 kV Kharghar-Vikhroli D/C & M/C line with bays at Kharghar & Vikhroli (with conductor capacity of 2,000 MW per circuit) along with 400 kV Bus extension at 400 kV kharghar end |
-------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः संकीर्ण-२०२०/प्र.क्र.१७५/ऊर्जा-४,
-----------------------------------------------------------------------------------------------------------------
| 2 | LILO on 400 kV Talegaon-Kalwa line at 400 kV Vikhroli GIS S/S with bays I |
| 3 | LILO of existing 220 kV Trombay- Salsette I & II and 220 kV Trombay Salsette III & IV 400/220 kV Vikhroli S/S |
| 4 | Installation of 1 X 125 MVAR 400 kV Bus Reactor |
| 5 | 400/220 kV GIS Substation with 3 X 500 MVS, 400/200 kV ICTs |
|  | i)Construction of 400 kV GIS & 220 kV GIS Buildings at Vikhroli S/s |
|  | ii)220 kV spare Bays 02 No s (suitable for 220/110kV ICTs) |
|  | iii)Bus System: Double Bus (1 Main + Main) for 400 kV Bus & 220 kV Bus |
| 6 | Diversion of existing 110 kV Dharavi-Salsette via Vikhroli lines considering future 220 kV upgradation |
-----------------------------------------------------------------------------------------------------------------
३) प्रस्तुतच्या ४०० के.व्ही. द्वि-पथ पारेषण वाहिनाचा विक्रोळी-खारघर मार्ग पुढे नमूद केलेल्या विवरणपत्रातील
ठाणे जिल्ह्यांतील व मुंबई उपनगरातील गावाच्या/शहराच्या शिवारावरुन, बाजूने, सभोवती किंवा उपस्थिती
दोन गावाच्या मधून जाईल.
---------------------------------
| अ.क्र. | गावाचे नाव | तालुका | जिल्हा |
| १. | खारघर | पनवेल | रायगड |
| २. | शाहसबाज | ठाणे | ठाणे |
| ३. | दारावे | ठाणे | ठाणे |
| ४. | नेरुळ | ठाणे | ठाणे |
| ५. | शिरवणे | ठाणे | ठाणे |
| ६. | सारसोळे | ठाणे | ठाणे |
| ७. | सोनखार | ठाणे | ठाणे |
| ८. | तुर्भे | ठाणे | ठाणे |
| ९. | वाशी | ठाणे | ठाणे |
| १०. | तुर्भे | कुर्ला | मुंबई उपनगर |
| ११. | मंडाला | कुर्ला | मुंबई उपनगर |
| १२. | विक्रोळी | कुर्ला | मुंबई उपनगर |
---------------------------------
४) प्रस्तुतच्या ४०० के.व्ही. लिलो पारेषण वाहिनाचा तळेगाव-कळवा मार्ग पुढे नमूद केलेल्या विवरणपत्रातील
ठाणे जिल्ह्यांतील व मुंबई उपनगरातील गावाच्या/शहराच्या शिवारावरुन, बाजूने, सभोवती किंवा उपस्थिती
दोन गावाच्या मधून जाईल.
---------------------------------
| अ.क्र. | गावाचे नाव | तालुका | जिल्हा |
| १. | दिवा | ठाणे | ठाण |
| २. | ऐरोली | ठाणे | ठाणे |
| ३. | मुलुंड | कुर्ला | मुंबई उपनगर |
| ४. | नाहूर | कुर्ला | मुंबई उपनगर |
| ५. | भांडूप | कुर्ला | मुंबई उपनगर |
| ६. | कांजूर | कुर्ला | मुंबई उपनगर |
| ७. | हरयाली | कुर्ला | मुंबई उपनगर |
| ८. | विक्रोळी | कुर्ला | मुंबई उपनगर |
---------------------------------
५) सदरहू वीज वाहिनीचे संचलन व सुव्यवस्था कंपनी स्वत: करेल.
पृष्ठ ३ पैकी २
# Page 3
शासन निर्णय क्रमांकः संकीर्ण-२०२०/प्र.क्र.१७५/ऊर्जा-४,
६) सदरच्या वीज वाहिनीचा वापर कंपनीने ज्या प्रयोजनार्थ करावयाच्या ठरविला आहे केवळ त्याच
प्रयोजनासाठी करणे कंपनीवर बंधनकारक असेल.
७) सदरहू वीज वाहिनी कार्यान्वित करण्यापूर्वी / प्रभारीत करण्यापूर्वी याबाबतच्या सक्षम प्राधिकाऱ्याकडून
यथास्थिती मुख्य विद्युत निरिक्षक / मुख्य अभियंता (विद्युत) पूर्व परवानगी घेणे आवश्यक असेल.
८) सदरहू वीज वाहिनी उभारल्यानंतर संबंधित शेतकऱ्यांच्या / संबंधित जागा मालकाच्या जर काही तक्रारी असल्यास सक्षम प्राधिकाऱ्यासमवेत विचारविनिमय करुन त्या तक्रारींचे यथायोग्यरित्या निराकरण करणे, ही
जबाबदारी सर्वस्वी कंपनीची असेल.
९) सदरहू वीज वाहिनी उभारणे व उभारुन ठेवणे या अनुषंगाने आवश्यक असलेले सर्व परवाने मिळवणे, विहित केलेल्या निकषांची पूर्तता करणे तसेच शासनाचे विविध प्राधिकरणे / विभाग / वीज नियामक आयोग इ. चे
इतर प्रचलित नियम त्याचप्रमाणे शासनाने वेळोवेळी मंजूर केलेले नियम व अटी कंपनीवर बंधनकारक राहतील.
१०) पारेषण वाहिनीच्या उभारणीसाठी मनोऱ्याने व्याप्त जागेच्या व वाहिनीच्या कॉरिडॉर अंतर्गत जमिनीचा मोबदला, ज्या वेळी मनोऱ्याच्या उभारणीसाठी जमीन प्रत्यक्ष ताब्यात घेण्यात येईल त्यावेळी प्रचलित
असलेल्या आदेश/नियमानुसार मोबदला अनुज्ञेय राहिल.
११) सदरहू परवान्याचा कालावधी परवानापत्र दिल्यापासून २५ वर्षाचा असेल, उक्त कालावधी संपुष्टात आल्यानंतर शासन सदर वाहिनीबाबत उचित आढावा घेऊन निर्णय घेईल.
१२) शासनाने पत्र क्र. पावाभा-२०११/प्र.क्र.५०२/ऊर्जा-४ दि. २१/०२/२०१२ च्या पत्रान्वये मे. टाटा पॉवर कंपनी लि. यांना विद्युत अधिनियम २००३ च्या कलम ६८ अन्वये दिलेली परवानगी रद्द करण्यात येत आहे.
हा शासन निर्णय महाराष्ट्र शासनाच्या www.maharshtra.gov.in या संकेतस्थळावर उपलब्ध करण्यात आला असून त्याचा संकेतांक २०२१०२२३१४५१५३६५१० असा आहे. हा शासन र्णय डिजीटल स्वाक्षरीन साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
Uddhav Dattatraya
2.5.4.20=3e52cab4406cc0eafdac51ee 71716de23ff575342e86fcb658bbfd2de90eba24, Walunj
(उ.द. वाळुंज)
सह सचिव, महाराष्ट्र शासन
प्रति,
१) व्यवस्थापकीय संचालक, महाराष्ट्र राज्य विद्युत पारेषण कंपनी मर्या., प्रकाशगंगा, वांद्रे-कुर्ला संकुल, वांद्रे (पूर्व), मुंबई-४०० ०५१ २) संचालक (प्रकल्प), महाराष्ट्र राज्य विद्युत पारेषण कंपनी मर्या., प्रकाशगंगा, वांद्रे-कुर्ला संकुल, वांद्रे (पूर्व),
मुंबई-४०० ०५१ ३) मे. खारघर-विक्रोळी ट्रान्समिशन प्रा. लि. अदानी कॉर्पोरेट हाऊस,शांतीग्राम, एसजी हायवे,
अहमदाबाद ३८२ ४२१, गुजरात, भारत.
४) सचिव, महाराष्ट्र वीज नियामक आयोग, १३ वा मजला जागतिक व्यापार केंद्र, कफ परेड, कुलाबा, मुंबई-४००० ००५.
५) मुख्य विद्युत वितरण अभियंता - २ रा मजला, विद्युत विभाग, मुख्य कार्यालय, पार्सल कार्यालय इमारत, छत्रपती शिवाजी महाराज टर्मिनस, मुंबई - ४०० ००१ ६) निवडनस्ती (ऊर्जा-४).
पृष्ठ ३ पैकी ३