# Page 1
तळोजा औद्योगिक वसाहतीतील रासायनीक कारखान्यामधील आगीच्या दुर्घटनेमध्ये अग्निशमन व बचाव कार्य करीत असताना वीरमरण आलेल्या मऔवि महामंडळाच्या अग्निशमन विभागातील जवानांना "शहीद दर्जा” व शहीदांना अनुज्ञेय असणाऱ्या सवलती प्रदान करणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : आयडीसी २०२१/प्र.क्र.१७७/उद्योग-१४,
मंत्रालय, मुंबई ४०० ०३२.
दिनांक : २७ जूलै, २०२१.
संदर्भ[: :- १) महाराष्ट्र औद्योगिक विकास महामंडळाचा दिनांक ४/२/२०२१ रोजीचा ठराव क्र.६१३९.
२) मुख्य कार्यकारी अधिकारी, मऔविम यांचे दिनांक ९/३/२०२१ रोजीचे पत्र.
३) गृह विभाग शासन निर्णय क्र. पीडब्लूएफ- ०२०९/प्र.क्र. १०७/पोल -७, दि. ६/२/२००९.
४) गृह विभाग शासन निर्णय क्र. पीडब्लूएफ- ०२०९/प्र.क्र. ६९६/पोल -७, दि. १/६/२०११.
५) नगर विकास विभाग शसन निर्णय क्र : बीएमसी-२५१६/प्र.क्र. २४८/नवि-२१, दि.२२/७/२०१६.
६) नगर विकास विभाग शसन निर्णय क्र : कडोंम-१०१९/प्र.क्र. १७/नवि-२८, दि.५/८/२०१९.
प्रस्तावना : दिनांक ५/१२/२०२० रोजी तळोजा औद्योगिक वसाहतीतील मे. मोदीकेम फार्मा, प्लॉट क्र. जे-३९ या रासायनीक कारखान्यामध्ये लागलेल्या आगीत अग्निशमन व बचावकार्य करीत असताना महाराष्ट्र औद्योगिक विकास महामंडळाच्या अतिरिक्त अंबरनाथ अग्निशमन केंद्रातील कै. बाळू दामू देशमुख, अग्निशमन विमोचक, यांना वीरमरण आले. महाराष्ट्र औद्योगिक विकास महामंडळाच्या अग्निशमन विभागातील कै. बाळू दामू देशमुख, अग्निशमन विमोचक, यांना त्यांच्या मृत्यू पश्चात “शहीद" असा दर्जा देण्याचा ठराव मऔवि महामंडळाच्या संचालक मंडळाने वरील संदर्भ क्र. १ अन्वये मंजूर केला आहे. त्यास अनुसरून कै. बाळू दामू देशमुख, अग्निशमन विमोचक यांना “शहीद” दर्जा व त्यांना त्याअनुषंगाने मिळणाऱ्या अनुज्ञेय सवलती देण्याची बाब शासनाच्या विचाराधिन होती.
शासन निर्णय : महाराष्ट्र औद्योगिक विकास महामंडळाच्या तळोजा औद्योगिक वसाहतीतील मे मोदीकेम फार्मा, प्लॉट क्र. जे -३९ या रासायनीक कारखान्यामध्ये दिनांक ५/१२/२०२० रोजी लागलेल्या आगीत अग्निशमन व बचावकार्य करीत असताना मऔवि महामंडळाच्या अतिरिक्त अंबरनाथ अग्निशमन केंद्रातील कै. बाळू दामू देशमुख, अग्निशमन विमोचक यांना वीरमरण आले. कै. बाळू दामू देशमुख, अग्निशमन विमोचक यांना त्यांच्या मृत्यूपश्चात “शहीद " दर्जा देण्यास शासनाची मान्यता देण्यात येत आहे.
२. वीरमरण आलेल्या महाराष्ट्र औद्योगिक विकास महामंडळाच्या अग्निशमन विभागातील कै. बाळू दामू देशमुख, अग्निशमन विमोचक यांना गृह विभागाच्या संदर्भाधिन क्र. ३ व ४ शासन निर्णयांच्या धर्तीवर तसेच नगर विकास विभागाने त्यांचे अधिपत्याखालील क्षेत्रीय कार्यालयातील अग्निशमन व बचावकार्य करताना वीरमरण आलेल्या अधिकारी/ कर्मचारी यांना शहीद दर्जा
# Page 2
शासन निर्णय क्रमांक: आयडीसी २०२१/प्र.क्र.१७७/उद्योग-१४
देण्याबाबत निर्गमित केलेल्या संदर्भ क्र. ४ व ५ येथील शासन निर्णयाच्या धर्तीवर पुढीलप्रमाणे अनुज्ञेय सवलती मऔवि महामंडळाच्या निधीतून देण्यास मंजूरी देण्यात येत आहे.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | सवलत | तपशील |
| १ | सदनिका | १. अग्निशमन दलातील अधिकारी/कर्मचाऱ्यांच्या कुटुंबियांना निवासी जिल्हयात किंवा निवासी जिल्हाच्या ज्या महसूल विभागात समावेश होतो त्या महसूल विभागातील त्यांच्या पसंतीच्या ठिकाणी एक सदनीका विनामुल्य, ज्या ठिकाणी म्हाडाची योजना असेल तेथे त्या योजनेंतर्गत एक सदनीका देण्यात यावी. २. सदनिका उपलब्ध नसेल तर अनुज्ञेय असलेल्या क्षेत्रफळानुसार रू. ३०००/- प्रती चौ. फूट या दराने रोख रक्कम. ३. अनुज्ञेय क्षेत्रफळ. वर्ग –अ –१,००० चौ. फूट. वर्ग –ब -८०० चौ. फूट. वर्ग- क - ७५० चौ. फूट. वर्ग –ड –६०० चौ. फूट. |
| २ | अनुकंपा तत्वावर सेवेत नियुक्ती | शैक्षणिक अर्हता व पात्रतेनुसार कुटुंबियांपैकी एकास मऔवि महामंडळात अनुकंपा तत्वावर नियुक्ती. |
|  |  | सानुग्रह अनुदान | रु. २५ लाख सानुग्रह अनुदान देण्यात यावे. सदर निधीपैकी रु. ५ लाख रोख रक्कम वारसदारांना देण्यात येईल. व रू. २० लाख कायदेशीर वारसदारांच्या संयुक्त नावाने १० वर्षाकरीता मुदत ठेव म्हणून देण्यात येईल. सदर निधी १० वर्षापर्यंत वारसदारांना काढता येणार नाही. व्याज रक्कम दर महिन्याला देता येईल. |
| ४ | मोफत शिक्षण | दोन अपत्यांचा देशांतर्गत शाळा/महाविद्यालयीन शिक्षणाचा खर्च. |
| ५ | वेतन | असा अधिकारी/ कर्मचारी जणू काही मृत झाली नव्हती असे मानून सदर व्यक्तीला सेवेत असताना जे वेतन मिळाले असते ते वेतन त्यांच्या कुटुंबियांना देय होईल. सदर व्यक्ती मृत्युच्या वेळी जे पद धारण करीत होती त्या पदावरून वरीष्ठ पदावर पदोन्नतीसाठी ज्या ज्या वेळी पात्र असेल त्या त्या वेळी सदर व्यक्ती पदोन्नत झाली आहे असे गृहीत धरून त्या व्यक्तीची वेतन निश्चीती करण्यात यावी आणि त्यानुसार सेवा निवृत्तीच्या दिनांकापर्यंत वेतन देय राहील. या कालावधीत नियमानुसार वार्षिक वेतनवाढीसुध्दा अनुज्ञेय राहतील. |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांक: आयडीसी २०२१/प्र.क्र.१७७/उद्योग-१४