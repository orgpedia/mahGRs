# Page 1
हाफकिन जीव औषध निर्माण महामंडळाचे प्रस्तावित नविन उत्पादने शासकीय विभागांनी करावयाच्या कार्यालयीन खरेदी धोरणामध्ये समावेश करण्याबाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्रमांक: बैठक २०२०/प्र.क्र.६८/उद्योग-४
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक :- २८ डिसेंबर, २०२०
पहा:- १. शासन निर्णय, उद्योग ऊर्जा व कामगार विभाग, क्रमांक भांखस-२०१४ प्र.क्र.८२/भाग-III/ उद्योग-४, दिनांक ०१ डिसेंबर, २०१६.
प्रस्तावना: उद्योग, ऊर्जा व कामगार विभागाच्या दि.०१/१२/२०१६ रोजीच्या शासन निर्णयान्वये शासकीय विभागांनी करावयाच्या कार्यालयीन खरेदीसाठीच्या कार्यपध्दतीस मान्यता देण्यात आलेली आहे. तसेच या विभागाच्या दि.२४/०८/२०१७ रोजीच्या व दि.०८/१२/२०१७ रोजीच्या शासन निर्णयान्वये गव्हर्नमेंट ई मार्केटप्लेस या केंद्र शासनाने विकसित केलेल्या वेबपोर्टलच्या माध्यमातून खरेदी प्रक्रिया राबविण्याबाबतची पध्दती स्विकृत करण्यात आलेली आहे. सदर पोर्टलवर खरेदची कार्यपध्दती अवलंबितांना खरेदीदार विभागाने उद्योग विभागाच्या दि.०१/१२/२०१६ रोजीच्या खरेदी धोरणातील तरतुदीचा अवलंब करणेबाबत सूचना आहेत. खरेदी धोरणातील परिच्छेद नियम क्र. २.८ नुसार नियमपुस्तिकेतील तरतुदींचे पुनर्विलोकन करणेसाठी मा. मुख्य सचिव यांच्या अध्यक्षतेखाली पुनर्विलोकन उच्चाधिकार समिती नेमण्यात आली आहे.
यानुषंगाने हाफकिन जीव औषध निर्माण महामंडळाचे प्रस्तावित नविन उत्पादने खरेदीची सुधारित नियमपुस्तिका शासन निर्णय दि.०१/१२/२०१६ मधील परिशिष्ट-१६ मध्ये समावेश करण्याची बाब शासनाच्या विचाराधीन होती.
शासन निर्णयः या विभागाच्या दिनांक ०१.१२.२०१६ रोजीच्या सुधारित खरेदी धोरणाच्या परिच्छेद ५.१३ च्या अनुषंगाने हाफकिन जीवऔषध निर्माण महामंडळ मर्यादित या संस्थेच्या स्वउत्पादित औषधांची खरेदीसाठी आरक्षण देण्यात आलेले आहे. अतिरिक्त ९ उत्पादनांचा समावेश परिशिष्ट १६ मध्ये करण्याबाबत वैद्यकीय शिक्षण व औषधी द्रव्ये विभागाने प्रस्तावित केले आहे. प्रस्तावित नवीन ९ उत्पादने हाफकिन जीवऔषध निर्माण महामंडळ मर्यादित यांच्या मार्फत स्वउत्पादित करण्यात येणार असून सदर दर्जेदार औषधांचा पुरवठा शासनाच्या विविध रुग्णालये, प्राथमिक आरोग्य केंद्र यांना होणार आहे.
# Page 2
शासन निर्णय क्रमांक: बैठक २०२०/प्र.क्र.६८/उद्योग-४
२. उपरोक्त वस्तुस्थिती लक्षात घेता मा. मुख्य सचिव यांच्या अध्यक्षतेखालील पुर्नविलोकन समितीच्या
दिनांक ०२ नोव्हेंबर, २०२० रोजी दिलेल्या सहमती च्या अनुषंगाने हाफकिन जीवऔषध निर्माण महामंडळ
मर्यादित यांच्या खालील नमूद ९ स्वउत्पादित औषधी उत्पादनांना परिशिष्ट १६ मध्ये समाविष्ट करण्यास
शासन या आदेशान्वये मंजूरी देत आहे.
प्रस्तावित नवीन ९ उत्पादने
१. Diclofenac sodium tablets (५०mg) ६. Ofloxacine tablets (२०० mg) २. Atorvastatin tablets (२० mg) ७. Azithromycin tablets (२५० mg)
३. Acyclovir tablets (२० mg) ८. Omeprazole capsules (२०mg) ४. Metformin tablets (५०० mg) ९. Pantoprazole tablets (४० mg) ५. Olanzapine tablets (५mg)
३. उपरोक्त ९ उत्पादने विविध शायकीय विभागामार्फत खरेदी करताना खालील अटी व शर्तीचे पालन करण्यात यावे.
(अ) उत्पादनांची दर व गुणवत्ता स्पर्धात्मक असावी,
(ब) सदर उत्पादनांचे दर हे नॅशनल फार्मासुटीकल प्रायसिंग अॅथोरिटी (NPPA) यांच्याशी सुसंगत असावे.
(क) सदर उत्पादने ही उत्पादन क्षमतेच्या २०-२५ टक्के खुल्या बाजारात विक्री होण्यासाठी हाफकिन जीवऔषध निर्माण महामंडळ मर्यादित यांनी प्रयत्न करावे.
(ड) प्रस्तुत निर्णयाचे ३ वर्षांनी पुर्नविलोकन करण्यात येईल.
# Page 3