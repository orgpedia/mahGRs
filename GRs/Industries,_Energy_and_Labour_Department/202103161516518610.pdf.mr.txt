# Page 1
औद्योगिक सुरक्षा व आरोग्य संचालनालयातील “विधि अधिकारी” या पदावर नामनिर्देशनाने नियुक्ती करणेबाबत.
महाराष्ट्र शासन,
उद्योग, उर्जा व कामगार विभाग,
शासन आदेश क्र.औसुवआ-०३१७/प्र.क्र.१७/कामगार-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- १६ मार्च, २०२१
वाचा: महाराष्ट्र लोकसेवा आयोगाचे पत्र क्र. १९३(१)(५)/११९१५/पंधरा-अ, दि.१५.१२.२०२०.
शासन आदेश :
महाराष्ट्र लोकसेवा आयोगाने, औद्योगिक सुरक्षा व आरोग्य संचालनालयातील “विधि अधिकारी” या पदावर नामनिर्देशनाने नियुक्ती करण्यासाठी संदर्भाधीन दि.१५.१२.२०२० रोजीच्या पत्रान्वये श्री.उमेश बाबूसिंग पवार या उमेदवाराची शिफारस केली आहे.
२. श्री. उमेश बाबूसिंग पवार, रा. खेड, पो.स्टे. दारव्हा यांचा चारित्र्य व पूर्वेतिहास पडताळणीचा समाधानकारक अहवाल संबंधित पोलीस स्टेशनकडून प्राप्त झाला आहे. सामान्य प्रशासन विभाग, शासन निर्णय क्र.प्रशिक्षण-२०००/प्र.क्र.६१/२००१/३९, दिनांक १९.०३.२००३ अन्वये विहीत केल्यानुसार श्री.उमेश बाबूसिंग पवार यांनी MS-CIT परीक्षा उत्तीर्ण केल्याचे प्रमाणपत्र सादर केलेले आहे. शासन निर्णय, सामान्य प्रशासन विभाग क्र.मभाप-१०८७/८७/२०, दि.३०.१२.१९८७ मधील नियम क्र.४१(१)(तीन)(चार) अनुसार श्री. उमेश बाबूसिंग पवार यांनी एस.एस.सी.(दहावी) परीक्षा प्रथम भाषा १०० गुणांच्या मराठी विषयासह उत्तीर्ण केल्याने एतदर्थ मंडळाची मराठी भाषा परीक्षा उत्तीर्ण होण्यापासून त्यांना सूट देण्यात येत आहे. शासन निर्णय, सामान्य प्रशासन विभाग क्र. हिंभाप-१०८३/१४४८/२०, दि.१.१२.१९८४ अनुसार, श्री. उमेश बाबूसिंग पवार यांनी एस. एस. सी. (दहावी) परीक्षा द्वितीय भाषा १०० गुणांच्या हिंदी विषयासह उत्तीर्ण केलेली असल्याने त्यांना एतदर्थ मंडळाची हिंदी भाषा परीक्षा उत्तीर्ण होण्यापासून सूट देण्यात येत आहे. अधिष्ठाता, श्री वसंतराव नाईक शासकीय वैद्यकीय रुग्णालय, यवतमाळ यांच्याकडून श्री. उमेश बाबूसिंग पवार यांचे संदर्भातील वैद्यकीय पात्रता प्रमाणपत्र दि.१०.०२.२०२१ रोजीच्या पत्रान्वये शासनास प्राप्त झाले आहे.
३. श्री. उमेश बाबूसिंग पवार यांची, औद्योगिक सुरक्षा व आरोग्य संचालनालयातील “विधि अधिकारी” या पदावर, वेतन मॅट्रिक्स, एस-२० (५६१००-१७७५००) मध्ये खालील अटींच्या अधीन तात्पुरत्या स्वरूपात नियुक्ती करण्यात येत आहे -
१) श्री.उमेश बाबूसिंग पवार यांनी या शासन आदेशाच्या दिनांकापासून ३० दिवसांच्या आत सदर पदाचा पदभार स्विकारणे आवश्यक राहील.
२) श्री.उमेश बाबूसिंग पवार हे, विहित कालावधीत सदर पदावर रुजू झाले नाहीत तर त्याबाबतचा अहवाल, संचालक, औद्योगिक सुरक्षा व आरोग्य संचालनालय, मुंबई, यांनी त्यांच्या अभिप्रायासह उचित कार्यवाहीसाठी शासनाकडे पाठवावा.
३) श्री.उमेश बाबूसिंग पवार यांनी सदर पदाचा कार्यभार स्विकारल्यानंतर त्याबाबतचा कार्यभार स्विकृती अहवाल, संचालक, औद्योगिक सुरक्षा व आरोग्य संचालनालय, मुंबई यांनी शासनास तात्काळ सादर करावा.
४) श्री.उमेश बाबूसिंग पवार हे, विहित कालावधीत सदर पदावर रुजू झाले नाहीत तर हे नियुक्ती आदेश रद्दबातल ठरतील.
# Page 2
शासन आदेश क्रमांकः औसुवआ-०३१७/प्र.क्र.१७/कामगार-१
५) श्री.उमेश बाबूसिंग पवार यांचा परिविक्षा कालावधी दोन (२) वर्षांचा राहील. सदर परिविक्षा कालावधीमध्ये पहिल्या वर्षानंतरची वेतनवाढ देण्यात यावी आणि त्यापुढील वेतनवाढ परिविक्षा कालावधी समाधानकारकरित्या पूर्ण केल्यानंतरच देण्यात यावी. श्री. उमेश बाबूसिंग पवार यांच्या परिविक्षा कालावधीबाबत, संचालक, औद्योगिक सुरक्षा व आरोग्य संचालनालय, मुंबई यांनी, सामान्य प्रशासन विभाग, शासन परिपत्रक दि.२९.०२.२०१६ मध्ये विहित केलेल्या नमुन्यात त्यांच्याबाबतचा अहवाल दोन प्रतींमध्ये शासनास सादर करावा.
६) वित्त विभाग, शासन निर्णय क्र. अंनियो-२०१२/प्र.क्र.९६/सेवा-४, दि.२७.०८.२०१४ मधील तरतुदीनुसार श्री.उमेश बाबूसिंग पवार यांना राष्ट्रीय निवृत्तीवेतन योजना (NPS) लागू राहील.
७) श्री.उमेश बाबूसिंग पवार यांनी त्यांच्या कामाचा अपेक्षित दर्जा प्राप्त न केल्यास आणि / किंवा परिविक्षा कालावधीमध्ये त्यांचे काम किंवा वर्तणूक अयोग्य आढळल्यास अथवा त्यांनी सादर केलेली कोणतीही माहिती वा कागदपत्रे योग्य नसल्याचे आढळल्यास, ते सेवेतून कमी करण्यास पात्र ठरतील.
तसेच त्यांच्या विरुध्द काही शिस्तभंगविषयक कार्यवाही प्रलंबित असल्याचे आढळल्यास त्यांची नियुक्ती रद्द करण्यात येईल.
८) श्री.उमेश बाबूसिंग पवार यांना सेवेतून कमी करावयाचे झाल्यास, शासन त्यांना एक महिन्याची पूर्वसूचना देईल. मात्र, त्यांच्या सेवेच्या कालावधीमध्ये गैरवर्तन अथवा सेवेच्या शर्तीचा भंग झाला तर, अशी पूर्वसूचना न देता त्यांना सेवेतून कमी करण्यात येईल. शासन वेळोवेळी जे बदल करील त्या बदलांनुसार पूर्वसूचनेचा कालावधी ठरविण्यात येईल.
श्री.उमेश बाबूसिंग पवार यांना राजीनामा द्यावयाचा असेल तर, त्यांनी शासनास एक महिन्याची पूर्वसूचना देणे आवश्यक आहे. अन्यथा श्री. उमेश बाबूसिंग पवार यांनी शासनाकडे एक महिन्याचे वेतन जमा करणे आवश्यक राहील. शासन वेळोवेळी जे बदल करील त्या बदलांनुसार जमा करावयाच्या वेतनाबाबत निर्णय घेण्यात येईल.
१०) श्री.उमेश बाबूसिंग पवार यांनी, महाराष्ट्र नागरी सेवा नियमांचे कटाक्षाने पालन करणे आवश्यक आहे. तसेच, उपरोक्त नमूद केलेल्या अटी व शर्तीसह महाराष्ट्र शासन सेवेत असलेल्या अधिकारी वर्गाला लागू असणारे इतर प्रचलित कायदे, नियम, शासन निर्णय इत्यादी देखील श्री उमेश बाबूसिंग पवार यांना लागू राहतील.
११) सामान्य प्रशासन विभाग, शासन निर्णय क्र.टीआरएन-०९/प्र.क्र.३९/१२-अ, दि.२३.०९.२०११ मधील नमूद महाराष्ट्र राज्याच्या प्रशिक्षण धोरणानुसार, संचालक, औद्योगिक सुरक्षा व आरोग्य संचालनालय, मुंबई यांनी श्री.उमेश बाबूसिंग पवार यांचे प्रशिक्षण आयोजित करावे.
# Page 3