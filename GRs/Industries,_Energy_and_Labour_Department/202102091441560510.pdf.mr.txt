# Page 1
बारामती नगरपालिकेच्या विस्तारित क्षेत्रांतर्गत समाविष्ट संलग्न गावे आणि बिगर महानगरपालिका क्षेत्रांमधील विद्युत वाहिन्यांचे भूमिगत विद्युत वाहिन्यांमध्ये रूपांतर करण्यासाठी रु ७७.३४ कोटी इतक्या खर्चाच्या सविस्तर प्रकल्प अहवालास प्रशासकीय मान्यता व रुपये ५०.०० कोटी निधी उपलब्ध करुन देण्याबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांक : संकीर्ण २०२०/प्र. क्र.४५/ऊर्जा-५
मादाम कामा मार्ग, हुतात्मा राजगुरू चौक,
मंत्रालय, मुंबई ४०००३२.
दिनांक ३० मार्च २०२०
संदर्भ: १. अध्यक्ष व व्यवस्थापकीय संचालक, महाराष्ट्र राज्य वीज वितरण कंपनी मर्यादित यांचे पत्र क्रमांक मु.अ.(वितरण)मे-१, / बारामती/ ५४५५२, दिनांक १४/०२/२०२०.
२. शासन परिपत्रक, वित्त विभाग, क्र.अर्थसं-२०१९/प्र.क्र.९२/अर्थ-३, दि. १३/०३/२०२०.
प्रस्तावना:
बारामती नगरपालिकेच्या विस्तारित क्षेत्रांतर्गत संलग्न परिसरातील गावे आणि बिगर नगरपालिका क्षेत्र
समाविष्ट झालेले असून त्यामधील उपरी विद्युत वाहिन्यांचे भूमिगत विद्युत वाहिन्यांमध्ये रूपांतर करण्यासाठी एकूण रु. ७७. ३४ कोटी इतक्या रकमेचा सविस्तर प्रकल्प अहवाल महावितरण कंपनीमार्फत तयार करण्यात आला आहे. सदर सविस्तर प्रकल्प अहवालानुसार कामे करण्यासाठी एकूण रु.७७ ३४ कोटी इतका निधी उपलब्ध करुन देण्याबाबत प्रस्ताव अध्यक्ष व व्यवस्थापकीय संचालक, महाराष्ट्र राज्य वीज वितरण कंपनी मर्यादित मुंबई यांनी संदर्भाधीन पत्रान्वये शासनास सादर केला आहे. सदर प्रस्तावाच्या अनुषंगाने सन २०२०-२१ च्या अर्थसंकल्पिय अधिवेशनामध्ये या बाबीसाठी सन २०१९-२० या आर्थिक वर्षात पुरवणी मागणीद्वारे रुपये ५०.०० कोटी निधीची तरतूद करण्यात आली असून सदर कामास प्रशासकीय मान्यता देण्याची बाब व निधी वितरणाची शासनाच्या विचाराधीन होती.
शासन निर्णय: बारामती नगरपालिकेच्या विस्तारित क्षेत्राअंतर्गत समाविष्ट संलग्न गावे आणि बिगर नगरपालिका
क्षेत्रांमधील विद्युत वाहिन्यांचे भूमिगत विद्युत वाहिन्यांमध्ये रूपांतर करण्यासाठी महावितरण कंपनीमार्फत तयार करण्यात आलेल्या एकूण रू. ७७.३४ कोटीच्या खर्चाच्या सविस्तर प्रकल्प अहवालास याद्वारे शासन स्तरावर प्रशासकीय मान्यता देण्यात येत आहे.
२. उक्त प्रयोजनासाठी सन २०१९-२० या आर्थिक वर्षात रुपये ५०.०० कोटी (रुपये पन्नास कोटी फक्त) निधी महाराष्ट्र राज्य विद्युत वितरण कंपनीला उपलब्ध करुन देण्यात येत आहे.
३. सदर प्रकल्प अहवालास तांत्रिक मान्यता मुख्य अभियंता स्तरावर व प्रशासकीय मान्यता अध्यक्ष व व्यवस्थापकीय संचालक महाराष्ट्र राज्य विद्युत वितरण कंपनी मर्यादित यांनी उपरोक्त संदर्भाधीन पत्रान्वये दिलेली आहे. तसेच या बाबीवर करण्यात येणारा खर्च यापूर्वी करण्यात आलेला नाही.
# Page 2
शासन निर्णय क्रमांक: संकीर्ण २०२०/प्र.क्र.४५/ऊर्जा-५
४. सदर कामासाठी होणारा खर्च मागणी क्रमांक के-०६ मुख्य लेखाशीर्ष २८ ०१, विज, ०५ पारेषण व वितरण, ८०० इतर खर्च (००) (०२) महाराष्ट्र राज्य वीज वितरण कंपनी मर्यादित यास सहाय्यक अनुदान २८०१२६२४, ३१ सहायक अनुदान (कार्यक्रम) (वेतनेतर) या लेखाशीर्ष खाली खर्ची घालून तो सन २०१९- २० या वित्तीय वर्षात करण्यात आलेल्या अर्थसंकल्पीय तरतूदीतून भागविण्यात यावा.
५. सदर प्रस्तावास नियोजन विभाग व वित्त विभाग यांच्या प्राप्त सहमती नुसार सदर शासन निर्णय निर्गमित करण्यात येत आहे. सन २०१९-२० या आर्थिक वर्षासाठी महाराष्ट्र राज्य विद्युत वितरण कंपनीला निधी वितरीत करतांना महाराष्ट्र विनियोजन विधेयक, २०१९ शासन परिपत्रक वित्त विभाग, क्रमांक: अर्थसं-२०१९/प्र.क्र.९२/ अर्थ-३, दि. ०८ जुलै, २०१९ च्या परिशिष्टातील तपासणी सूचीमधील अ.क्र. ३ व ९ येथील अटींची व या परिपत्रकातील परिच्छेद क्र.४ मधील प्रत्येक अटीची पूर्तता होत असून तसेच वित्त विभाग, क्र. अर्थसं-२०१९/ प्र.क्र.९२/अर्थ -३, दि. १३/०३/२०२० नुसार सुधारित अंदाजाच्या मर्यादेत व नमूद अटी व शर्तीच्या अधिन राहून सदर शासन निर्णय निर्गमित करण्यात येत आहे.