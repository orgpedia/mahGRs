# Page 1
महाराष्ट्र औद्योगिक विकास महामंडळाने विविध स्तरावर वाटप केलेल्या भूखंडाच्या निर्णयांना दिलेली स्थगिती उठविण्याबाबत.
महाराष्ट्र शासन
उद्योग, ऊर्जा व कामगार विभाग,
शासन आदेश क्र. आयडीसी-२०२२/प्र.क्र. ४०५/उद्योग-१४
मंत्रालय, मुंबई ४०० ०३२.
दिनांक :- १९ ऑक्टोबर, २०२२.
वाचा :- १) शासनाचा समक्रमांकाचा दि. ०८/०८/२०२२ रोजीचा शासन निर्णय.
२) म.औ.वि. महामंडळाचे पत्र क्र. मऔविम/म.व्य. (भूमी)/सी ७८१८१, दि. १८/०८/२०२२.
३) म.औ. वि. महामंडळाचे पत्र क्र. मऔविम/ मुकाअ / सी ९४२२९ / २०२२, दि. ०२/०९/२०२२
प्रस्तावना :
महाराष्ट्र औद्योगिक विकास महामंडळाने दिनांक ०१ जून २०२२ नंतर विविध स्तरावर वाटप केलेल्या भूखंड वाटपाच्या निर्णयांना संदर्भ क्र. १ च्या शासन निर्णयान्वये स्थगिती देण्यात
आली असून सदर कालावधीमध्ये वाटप केलेल्या भूखंडाचे सर्व प्रस्ताव नस्तीसह व विवरणपत्रामधील माहितीसह सादर करण्याबाबत म. औ. वि. महामंडळास कळविण्यात आले
होते. त्यानुसार म.औ.वि. महामंडळाने उपरोक्त माहिती संदर्भ क्र. २ नुसार शासनास सादर केली
होती. राज्यात गुंतवणुकीचे प्रमाण वाढविण्यासाठी, राज्यातील स्पर्धात्मक वातावरणात औद्योगिक विकासाची गती कायम राखण्यासाठी तसेच उद्योग धंद्यांना चालना देण्यासाठी
दिनांक ०८/०८/२०२२ रोजीच्या शासन निर्णयान्वये भूखंड वाटपाच्या निर्णयांना देण्यात आलेली स्थगिती उठविण्याबाबतचा प्रस्ताव म. औ. वि. महामंडळाने संदर्भ क्र. ३ अन्वये शासनास सादर
केला होता. या पार्श्वभूमीवर भूखंड वाटपांच्या निर्णयांना देण्यात आलेली स्थगिती उठविण्याची बाब शासनाच्या विचाराधीन होती.
शासन आदेश :
दिनांक १ जून २०२२ नंतर महाराष्ट्र औद्योगिक विकास महामंडळाने विविध स्तरावर वाटप
केलेल्या भूखंड वाटपाच्या निर्णयांना दिनांक ०८/०८/२०२२ रोजीच्या शासन निर्णयान्वये स्थगिती
देण्यात आली होती. अंबरनाथ व टी.टी.सी. औद्योगिक क्षेत्रामधील भूखंड वाटप वगळता उर्वरीत
औद्योगिक क्षेत्राच्या भूखंड वाटपास दिलेली स्थगिती उठविण्यास या शासन निर्णयाव्दारे मान्यता देण्यात येत आहे.
२. दि. ०८/०८/२०२२ रोजीच्या शासन निर्णयान्वये शासनाने भूखंड वाटपाला स्थगिती
दिल्यानंतर म.औ.वि. महामंडळाने भूखंड वाटप करुन काही जमिनींचा ताबा देखील दिला आहे,
# Page 2
शासन निर्णय क्रमांकः आयडीसी-२०२२/प्र.क्र.४०५/उद्योग-१४
असे शासनाच्या निदर्शनास आले आहे. याबाबतचा सविस्तर तपशील कागदपत्रांसह शासनास
त्वरीत सादर करावा.