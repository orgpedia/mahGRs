# Page 1
इमारत व इतर बांधकाम कामाच्या आराखडयास (Plan) मंजुरीची तसेच इमारत व इतर बांधकामाच्या कार्यादेशाची प्रत महाराष्ट्र इमारत व इतर बांधकाम कामगार कल्याणकारी मंडळास उपलब्ध करून देण्याबाबत.
महाराष्ट्र शासन
उद्योग, ऊर्जा व कामगार विभाग
शासन परिपत्रक क्रमांक : याचिका २०२०/प्र.क्र.६७/ कामगार ७
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२
दिनांक: २३ नोव्हेंबर, २०२०.
संदर्भ: सचिव तथा मुख्य कार्यकारी अधिकारी, महाराष्ट्र इमारत व इतर बांधकाम कामगार कल्याणकारी मंडळ, मुंबई यांचे पत्र क्र. मइवइबांकाकमं/३१७७/ २०२० दि. १५ ऑक्टोबर, २०२०.
परिपत्रक
इमारत व इतर बांधकाम कामगार (रोजगार विनियमन व सेवा शर्ती) अधिनियम १९९६ च्या कलम १८ अन्वये महाराष्ट्र इमारत व इतर बांधकाम कामगार कल्याणकारी मंडळाची स्थापना करण्यात आली आहे. सदर अधिनियमाच्या कलम ७ अन्वये इमारत व इतर बांधकाम करणाऱ्या आस्थापनांनी ६० दिवसांच्या आत Maha-online संगणक प्रणालीवर नोंदणी करणे अनिवार्य आहे. तसेच कलम १२ अन्वये इमारत व इतर बांधकामावर काम करणाऱ्या बांधकाम कामगारांची मंडळाकडे नोंदणी करण्याची तरतूद आहे. स्थानिक स्वराज्य संस्था, महाराष्ट्र गृहनिर्माण क्षेत्र विकास प्राधिकरण, मुंबई महानगर प्रदेश विकास प्राधिकरण व झोपडपट्टी पुनर्वसन प्राधिकरण या यंत्रणेद्वारे बांधकाम आराखडयास मंजुरी प्रदान करताना इमारत व इतर बांधकाम कामगार कल्याण उपकर अधिनियम, १९९६ च्या कलम ३ अन्वये एकरकमी अथवा सदर प्राधिकरणे व संस्थाने दिलेल्या कार्यदेशानुसार बांधकामाच्या १ % उपकर वसूल करुन मंडळाकडे जमा करण्यात येतो. मंडळाकडे जमा होणाऱ्या उपकर निधीमधून नोंदणीकृत बांधकाम कामगारांकरीता विविध कल्याणकारी योजनांवर खर्च करण्यात येत आहे.
२. इमारत व इतर बांधकाम कामांना स्थानिक स्वराज्य संस्था, महाराष्ट्र गृहनिर्माण क्षेत्र विकास प्राधिकरण, मुंबई महानगर प्रदेश विकास प्राधिकरण, महाराष्ट्र स्थावर संपदा नियामक प्राधिकरण, झोपडपट्टी पुनर्वसन प्राधिकरणाद्वारे इमारत व इतर बांधकामाचे आराखडयांना (Plan) मंजुरीची प्रत तसेच इमारत व इतर बांधकामाच्या कार्यदेशाची प्रत मंडळास उपलब्ध करून दिली जात नाही. आराखडा मंजुरीची प्रत तसेच कार्यदेशाची प्रत नोंदणी अधिकाऱ्यास उपलब्ध करून दिल्यास अधिनियमाचे कलम ७ अन्वये इमारत व इतर बांधकामाची आस्थापना नोंदणी करणे तसेच अधिनियमाचे कलम १२ अन्वये सदर कामावरील बांधकाम कामगारांची मंडळाकडे नोंदणी करणे सोईचे होईल.
३. त्यासाठी राज्यातील इमारत व इतर बांधकाम कामाला मंजुरी देणाऱ्या सर्व प्राधिकरणे, महानगरपालिका, नगरपालिका, अन्य स्थानिक स्वराज्य संस्था, महाराष्ट्र गृहनिर्माण क्षेत्र विकास प्राधिकरण, मुंबई महानगर प्रदेश विकास प्राधिकरण, महाराष्ट्र स्थावर संपदा नियामक प्राधिकरण, झोपडपट्टी पुनर्वसन प्राधिकरण इत्यादींनी बांधकामास मंजुरी दिलेल्या कागदपत्रांची तसेच कार्यदेशाची
# Page 2
शासन परिपत्रक क्रमांकः याचिका २०२० /प्र.क्र.६७/कामगार ७
(Work Order) प्रत सचिव तथा मुख्य कार्यकारी अधिकारी, महाराष्ट्र इमारत व इतर बांधकाम कामगार कल्याणकारी मंडळ, मुंबई व संबधित जिल्हा कार्यकारी अधिकारी, महाराष्ट्र इमारत व इतर बांधकाम कामगार कल्याणकारी मंडळ यांना उपलब्ध करून द्यावी.