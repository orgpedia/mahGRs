# Page 1
डॉ.अंबादास महादेव देवमाने, वैद्यकीय अधीक्षक, गट-अ सार्वजनिक आरोग्य विभाग, यांच्या प्रतिनियुक्तीबाबत.
महाराष्ट्र शासन
उद्योग, ऊजा व कामगार विभाग
शासन आदेश क्र. औसुवआ-१२२०/प्र.क्र.१४३/कामगार-१
मंत्रालय, मुंबई ४०० ०३२.
दिनांक :- ०५ एप्रिल, २०२१
संदर्भ:- सामान्य प्रशासन विभाग, शा.नि.क्र. एसआरव्ही २०११/प्र.क्र.१३७/१२, दि.१७/१२/२०१६.
आदेश :
सार्वजनिक आरोग्य विभागाने अनौपचारीक संदर्भ क्र.३, दि.१२/०२/२०२१ अन्वये पदोन्नतीनंतरचा महसूल विभाग कायम ठेवून डॉ.अंबादास महादेव देवमाने, वैद्यकीय अधीक्षक, गट-अ, सार्वजनिक आरोग्य विभाग यांच्या उप संचालक (वैद्यकीय), गट-अ, औद्योगिक सुरक्षा व आरोग्य संचालनालय, मुंबई या पदावरील प्रतिनियुक्तीस मंजूरी दिली आहे. डॉ. देवमाने हे प्रतिनियुक्तीचा कालावधी वगळून त्यांना वाटप करण्यात आलेल्या नागपूर महसूली विभागात किमान तीन वर्षे इतका सेवा कालावधी पूर्ण करण्याच्या अटीच्या अधीन राहून सार्वजनिक आरोग्य विभागाने सदर ना-हरकत दिली आहे.
या अनुषंगाने खालील अटी व शर्तीच्या अधीन राहून डॉ. अंबादास महादेव देवमाने, वैद्यकीय अधीक्षक, गट-अ यांच्या उप संचालक (वैद्यकीय), गट-अ, औद्योगिक सुरक्षा व आरोग्य संचालनालय, मुंबई या पदावरील प्रतिनियुक्तीस एक वर्षाच्या कालावधीकरीता अथवा सदर पदावर नियमित नियुक्ती होईपर्यंत यापैकी जे आधी घडेल, तोपर्यंत मान्यता देण्यात येत आहे -
अ. डॉ.अंबादास महादेव देवमाने, वैद्यकीय अधीक्षक, यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन / सक्षम प्राधिकाऱ्यास म्हणजे सार्वजनिक आरोग्य विभागास राहील.
ब. जर त्यांची सेवा स्वीयेतर नियोक्त्याला आवश्यक वाटली नाही तर त्यांना मूळ विभागाकडे परत पाठविण्याची मुभा स्वीयेत्तर नियोक्त्याला म्हणजेच उद्योग, ऊर्जा व कामगार विभागास राहील. मात्र, याप्रमाणे परत पाठविण्यापूर्वी स्वीयेत्तर नियोक्त्याने, सक्षम प्राधिकाऱ्याला म्हणजेच सार्वजनिक आरोग्य विभागास तीन महिन्यांची नोटीस दिली पाहीजे; आणि
क. डॉ.देवमाने यांनी “मूळ विभागाकडे परत जाण्याचा आपला उद्देश आहे” अशी कमीत कमी तीन महिन्यांची नोटीस उद्योग, ऊर्जा व कामगार विभागास दिल्यानंतर त्यांना मूळ विभागाकडे परत पाठविण्याची मुभा उद्योग, ऊर्जा व कामगार विभागास राहील.
ड. डॉ. देवमाने यांना महाराष्ट्र नागरी सेवा (पदग्रहण अवधी, स्वीयेतर सेवा...इ.) नियम १९८१ मधील नियम ३९ व ४० (२) व (३) मधील तरतुदी लागू राहतील. तसेच सामान्या प्रशासन विभागाच्या संदर्भाधीन दिनांक १७/१२/२०१६ च्या शासन निर्णयातील तरतुदी देखील लागू राहतील.
इ. डॉ. देवमाने यांच्या सेवाविषयक बाबी या त्यांच्या मूळ विभागामार्फत म्हणजेच सार्वजनिक आरोग्य विभागामार्फत हाताळल्या जातील.
# Page 2
शासन आदेश क्रमांकः औसुवआ-१२२०/प्र.क्र.१४३/कामगार-१
२. डॉ.अंबादास महादेव देवमाने, वैद्यकीय अधीक्षक यांच्या इतर सर्व प्रशासकीय बाबी सार्वजनिक आरोग्य विभाग व उद्योग, ऊर्जा व कामगार विभागामार्फत हाताळण्यात येतील.