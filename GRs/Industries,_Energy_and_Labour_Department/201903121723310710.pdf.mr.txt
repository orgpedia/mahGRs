# Page 1
सामाजिक न्याय विभागाच्या अनुसूचित जाती घटक कार्यक्रमाअंतर्गत कृषीविषयक व यंत्रमागविषयक प्रशुल्क कमी करण्यासाठी वीज वितरण व पारेषण परवाना धारकांना अर्थसहाय्य मंजूर करण्याबाबत.
मागणी क्र. एन-३ (मुख्यलेखाशिर्ष २८०१५५३४).
महाराष्ट्र शासन
उद्योग ऊर्जा व कामगार विभाग
शासन निर्णय क्रमांक : निधिवि-२०१९/प्र.क्र.३/ऊर्जा-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक -: १२/०३/२०१९
वाचा -: १. शासन परिपत्रक वित्त विभाग क्र. अर्थसं-२०१८/प्र.क्र.६९/अर्थ-३, दि. ०२.०४.२०१८ २. शासन परिपत्रक वित्त विभाग क्र. पुरक-२०१८/प्र.क्र.१३५/अर्थ-३, दि. ०५.१२.२०१८ ३. शासन परिपत्रक वित्त विभाग क्र. अर्थसं-२०१८/प्र.क्र.६९/अर्थ-३, दि. २५.०१.२०१९ ४. शासन निर्णय उद्योग, ऊर्जा व कामगार विभाग क्र. संकीर्ण-२०१८/प्र.क्र.८३/ऊर्जा-५, दि. ३१.१०.२०१८
प्रस्तावना वार्षिक योजना सन २०१८-१९ मध्ये सामाजिक न्याय व विशेष सहाय्य विभागाच्या अनुसूचित जाती घटक कार्यक्रमांतर्गत महावितरण कंपनीस राज्यातील अनुसुचित जातीच्या व नवबौध्द कृषीपंप व यंत्रमाग धारकाना वीज दरात सवलत देण्यासाठी महावितरण कंपनीस अर्थसहाय्य देण्याचा निर्णय घेण्यात आला
आहे. त्यानुसार सन २०१८ च्या हिवाळी अधिवेशनात सामाजिक न्याय व विशेष सहाय्य विभागांतर्गत रु. २५० कोटीची पुरवणी मागणी हिवाळी अधिवेशनात मंजूर करण्यात आली आहे. वित्त विभागाच्या संदर्भिय परिपत्रक १ अन्वये ७०% च्या मर्यादेत रू. १७५ कोटी महावितरण कंपनीस वितरीत करण्याची बाब शासनाच्या विचाराधीन आहे.
शासन निर्णय महाराष्ट्र राज्य विद्युत वितरण कंपनी मर्यादित यांना सामाजिक न्याय व विशेष सहाय्य विभागाच्या अनुसूचीत जाती घटक कार्यक्रमाअंतर्गत अनुसूचीत जाती तथा नवबौध्द या वैयक्तिक लाभार्थ्यांना कृषी विषयक व यंत्रमाग विषयक वीज दरात सवलत देण्यासाठी रु.१७५,००,००,०००/- (रुपये एकशे पंच्याहत्तर कोटी फक्त) रोखीने वितरीत करण्यास मंजुरी देण्यात येत आहे.
२. या निर्णयान्वये मंजूर करण्यात आलेल्या निधीची रक्कम फक्त अनुसूचीत जाती तथा नवबौध्द लाभार्थ्यांवरच वीज दरात सवलतीपोटी खर्च होईल याची दक्षता महावितरण कंपनीने घ्यावी. तसेच ज्या
उद्देशासाठी सदर निधी मंजूर करण्यात आला आहे त्याच उद्देशासाठी तो उपयोगात आणला जाईल याची जबाबदारी महावितरण कंपनीची राहील. तसेच मार्च, २०१९ अखेर पर्यंत सदर निधी पूर्णता खर्च होईल याची खबरदारी महावितरण कंपनीने घ्यावी.
३. महावितरण कंपनीस वितरीत करण्यात येणारा रु. १७५ कोटी निधी फक्त अनुसूचीत जाती तथा नवबौध्द लाभार्थ्यांवरच खर्च होईल याची विभागाने त्याचप्रमाणे महावितरण कंपनीने दक्षता घ्यावी तसेच मार्च २०१९ पर्यंत निधी खर्च झाला नाही तर तो व्यापगत होईल व तसे झाल्यास अनुसूचीत जाती समुदयासाठी तितका निधी कमी उपलब्ध होईल. याशिवाय Notional Allocation करु नये.
# Page 2
शासन निर्णय क्रमांकः निधिवि-२०१९/प्र.क्र.३/ऊर्जा-३
४. SCSP चा निधी सर्वेक्षण करुन जे अनुसूचीत जातीचे लाभार्थी आहेत त्यावरच खर्च व्हावा त्यासाठी विभाग / महावितरण यांनी योग्य तो Data Base ठेवावा.
५. वरील बाबींचा खर्च मागणी क्र. एन-३, २८०१, वीज, उप मुख्यलेखाशिर्ष ०५ पारेषण व वितरण गौणशिर्ष ७८९ अनुसूचीत जाती घटक योजना, गट शिर्ष (००) उप गट शिर्ष (००) (०१) कृषी विषयक व यंत्रमाग विषयक प्रशुल्क कमी करण्यासाठी वीज वितरण / पारेषण परवाना धारकांना अर्थसहाय्य योजना सांकेतांक (२८०१५५३४) ३३ अर्थसहाय्य या लेखाशिर्षाखाली सन २०१८-१९ करिता मंजूर अनुदानातून खर्ची टाकण्यात यावा.
६. सदरची रक्कम अधिदान व लेखा अधिकारी यांच्या मार्फत कोषागारातून काढून महाराष्ट्र राज्य विद्युत वितरण कंपनी मर्यादित, मुंबई यांना अदा करण्यासाठी आहरण व संवितरण अधिकारी म्हणून अवर सचिव (ऊर्जा–३) व नियंत्रण अधिकारी म्हणून सह सचिव (ऊर्जा-३), उद्योग, ऊर्जा व कामगार विभाग, मंत्रालय, मुंबई यांना प्राधिकृत करण्यात येत आहे. सदर मंजूर झालेली रक्कम रु.१७५,००,००,०००/ (रुपये एकशे पंच्याहत्तर कोटी फक्त) अधिदान व लेखा अधिकारी, मुंबई येथून महाराष्ट्र राज्य विद्युत वितरण कंपनी मर्यादित यांच्या नावे स्वतंत्ररित्या धनादेश काढून वितरित करण्याची कार्यवाही करावी.
७. वित विभागाच्या दि.०२.०४.२०१८ च्या परिपत्रकान्वये, अर्थसंकल्प अंदाज वितरण व संनियंत्रण प्रणालीवर उपलब्ध असलेला निधी कोषागारातून आहरित करण्यापूर्वी परिच्छेद क्र. २ ते ९ मधील अटी लागू होत नसल्याचे प्रमाणित करण्यात येत आहे. तसेच परिपत्रकाच्या सोबतच्या परिशिष्टातील अ.क्र.१ ची पूर्तता होत आहे. अ.क्र. २ ते ७ या अटी लागू होत नाही. त्याचप्रमाणे परिशिष्टातील अ.क्र.८ मधील ३३ अर्थसहाय च्या अनुषंगाने तपासणी सूचीतील अ.क्र.१ व अ.क्र. ८ या अटीची पूर्तता होत असल्याचे प्रमाणित करण्यात येत आहे.तपासणी सूचीतील उर्वरित अटी लागू होत नसल्याचे प्रमाणित करण्यात येत आहे. सदर योजना नवीन असल्याने या लेखाशिर्षांतर्गत एक वर्षापुर्वीचे संक्षिप्त देयक प्रलंबित नाही. तसेच उपयोगिता प्रमाणपत्र प्रलंबित नाही.
८. सदर शासन निर्णय सामाजिक न्याय व विशेष सहाय्य विभागाचा अनौपचारिक संदर्भ क्र.
३३/विघयो, दि. १६.०२.२०१९ अन्वये निर्गमित करण्यात येत आहे. वित विभागाच्या संदर्भिय परिपत्रक क्र.
१ अन्वये ७०% च्या मर्यादेत सामाजिक न्याय विभागाने मान्यता दिल्यानुसार प्रशासकीय विभागाच्या अधिकारात सदर निधी वितरीत करण्यात येत आहे.
# Page 3