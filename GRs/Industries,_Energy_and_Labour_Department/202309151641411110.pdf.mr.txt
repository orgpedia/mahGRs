# Page 1
महाराष्ट्र औद्योगिक विकास महामंडळाच्या अग्निशमन विभागातील फायरमन पदाची भरती करताना ५ टक्के जागा होमगार्डस मध्ये कमीत कमी ३ वर्षे सेवा झालेल्या व इतर आवश्यक अर्हता धारण करणाऱ्या उमेदवारांसाठी राखीव ठेवणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक: आयडीसी-२०२३/प्र.क्र.७९५/उद्योग-१४
मंत्रालय, मुंबई ४००००३२
दि. १५ सप्टेंबर, २०२३.
संदर्भ:- म.औ.वि.महामंडळाचे पत्र क्र. मऔविम/साप्रवि/स.से.भ/पी-६९२४७/२०२३, दि. २४ ऑगस्ट, २०२३.
प्रस्तावना: राज्यात पुर अपघात तसेच आणीबाणीच्या प्रसंगी शासकीय यंत्रणेला होमगार्डस् चे सहाय मिळेल. तसेच होमगार्डसना विमोचन, अग्निशमन, प्रथोमपचार तसेच अपघातात शुश्रूषा करण्याचे प्रशिक्षण दिलेले असते. होमगार्डसना शासकीय सेवेतील गट “क” व गट "ड" मधील कॉन्स्टेबल,
फायरमन, वनरक्षक यासारख्या पदांवर होमगार्डची ३ वर्षे सेवा केली त्यांना सेवेत प्राधान्य द्यावे,
असे केंद्र शासनाचे निदेश आहेत. या पार्श्वभूमीवर कमीत कमी ३ वर्षे सेवा झालेल्या होमगार्डसना व
फायरमन पदासाठी आवश्यक शैक्षणिक, तांत्रिक व शारिरीक पात्रता पूर्ण करणाऱ्या व विहित
वयोमर्यादेतील तसेच विहित पात्रता परिक्षा उत्तीर्ण होणाऱ्या होमगार्डसमधून महाराष्ट्र औद्योगिक विकास महामंडळाच्या अग्निशमन विभागातील “फायरमन" (अग्निशमन विमोचक) या पदाच्या
भरतीमध्ये ५ टक्के आरक्षण ठेवावयाची बाब शासनाच्या विचाराधीन होती.
शासन निर्णय:
महाराष्ट्र औद्योगिक विकास महामंडळाच्या अग्निशमन विभागातील “फायरमन”
(अग्निशमन विमोचक) पदावर नियुक्ती करताना ५ टक्के पदे होमगार्डस मध्ये कमीत कमी ३ वर्षे
इतकी सेवा झालेल्या व फायरमन पदासाठी महाराष्ट्र औद्योगिक विकास महामंडळ अग्निशमन
विभागातील अधिकारी / कर्मचारी (वर्गीकरण, सेवाभरती व पदोन्नती) विनियम-२०१३ व सुधारित
विनियम-२०१८ नुसार आवश्यक शैक्षणिक, तांत्रिक व शारिरीक पात्रता पूर्ण करणाऱ्या व विहित
वयोमर्यादेतील तसेच विहित पात्रता परिक्षा उत्तीर्ण होणाऱ्या होमगार्डसमधून भरण्यात यावी.
# Page 2
शासन निर्णय क्रमांकः आयडीसी-२०२३/प्र.क्र.७९५/उद्योग-१४
प्रस्तुत शासन निर्णय गृह विभाग अनौपचारिक संदर्भ क्र. एचजीएस/२०२३/ प्र.क्र.७३/२०२३/
विशा-८, दि.०६.०९.२०२३ अन्वये देण्यात आलेल्या सहमतीस अनुसरुन निर्गमित करण्यात येत आहे.