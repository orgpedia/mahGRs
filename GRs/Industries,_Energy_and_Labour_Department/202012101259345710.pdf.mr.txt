# Page 1
सामुहिक प्रोत्साहन योजना २०१९ विशाल व अतिविशाल प्रकल्पासाठी मा. मुख्य सचिव यांच्या अध्यक्षतेखाली उच्चाधिकार समितीची नव्याने स्थापना करणेबाबत....
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : साप्रोयो २०२०/प्र.क्र. १७१/उद्योग-८
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२
दिनांक- ०८ डिसेंबर, २०२०
वाचा :
१) शासन निर्णय, उ.ऊ. व का. वि. क्रमांक-आयडीएल-१००४/प्र.क्र.३१८/उ-८, दिनांक २४/१२/२००४ २) शासन निर्णय, उ.ऊ. व का. वि. क्रमांक-आयडीएल-१००५/प्र.क्र.११९/उ-८, दिनांक ०२/०६/२००५ ३) शासन निर्णय, उ.ऊ. व का. वि. क्रमांक-पीएसआय-१७०७/प्र.क्र.५०/उ-८, दिनांक ३०/०३/२००७ ४) शासन निर्णय, उ.ऊ. व का. वि. क्रमांक-पीएसआय-२०१३/प्र.क्र.५४/उ-८, दिनांक ०१/०४/२०१३ ५) शासन निर्णय, उ.ऊ. व का. वि. क्रमांक-साप्रोयो -२०१३/प्र.क्र.१२१/उ-८, दिनांक ०३/०३/२०१४ ६) शासन निर्णय, उ.ऊ. व का. वि. क्रमांक-पीएसआय-२०१९/प्र.क्र.४६/उ-८, दिनांक १६/०९/२०१९
प्रस्तावना :
सामुहिक प्रोत्साहन योजनेअंतर्गत राज्यात नव्याने अथवा विस्तारीकरणाद्वारे गुंतवणूक करणाऱ्या विशाल प्रकल्पांना अधिकाअधिक विशेष प्रोत्साहने/सवलती किती व कोणत्या स्वरुपाच्या द्याव्यात याबाबत
प्रकरण निहाय निर्णय घेण्यासाठी शासन निर्णय, उद्योग, उर्जा व कामागर विभाग क्र. आयडीएल-१००५/
प्र.क्र.११९/उ-८, दिनांक ०२/०६/२००५ व शासन निर्णय, उद्योग, उर्जा व कामागर विभाग क्र. साप्रोयो - २०१३/प्र.क्र.१२१/उ-८, दिनांक ०३/०३/२०१४ अन्वये मा. मुख्य सचिव यांच्या अध्यक्षतेखाली उच्चाधिकार समिती गठीत करण्यात आली आहे. सदर समितीस वेळोवेळी शासनाने अधिकार प्रदान केले आहेत. सदर समितीच्या कार्यकक्षा अंशत: सुधारित करण्याची बाब शासनाच्या विचाराधीन होती. त्यास अनुसरुन शासनाने पुढीलप्रमाणे निर्णय घेतला आहे.
शासन निर्णय:
शासनाने महाराष्ट्राचे नविन औद्योगिक धोरण - २०१९ दि. ०७.०३.२०१९ च्या शासन निर्णयान्वये
जाहिर केले आहे. तसेच सामुहिक प्रोत्साहन योजना २०१९ संदर्भात दि. १६.०९.२०१९ अन्वये शासन निर्णय निर्गमित करण्यात आला आहे. त्यानुसार दि. ०३.०३.२०१४ च्या शासन निर्णयानुसार गठीत करण्यात आलेली उच्चाधिकार समिती यामध्ये अंशत: सुधारित करुन विशाल व अतिविशाल प्रकल्पांसाठी खालीलप्रमाणे उच्चाधिकार समिती गठीत करण्यात येत आहे.
१) मा. मुख्य सचिव अध्यक्ष २) अ.मु.स.प्र.स./ / सचिव ( नियोजन ) सदस्य ३) अ.मु.स./ प्र.स./ सचिव (वित्त) सदस्य ४) अ.मु.स./प्र.स./सचिव (उद्योग) सदस्य व निमंत्रक
# Page 2
शासन निर्णय क्रमांकः साप्रोयो २०२०/प्र.क्र. १७१/ उद्योग-८
५) विकास आयुक्त (उद्योग) निमंत्रित ६) वस्तु व सेवा कर आयुक्त निमंत्रित ७) अ.मु.स./प्र.स./ सचिव ( उर्जा ) विशेष निमंत्रित ८) अ.मु.स.प्र.स./ / सचिव (नगर विकास - १ ) विशेष निमंत्रित ९) अ.मु.स./ प्र.स./ सचिव ( कामगार ) विशेष निमंत्रित १०) मुख्य कार्यकारी अधिकारी, विशेष निमंत्रित महाराष्ट्र औद्योगिक विकास महामंडळ
२. सदर उच्चाधिकार समितीस खालील प्रमाणे अधिकार राहतील. :
सामुहिक प्रोत्साहन योजनेअंतर्गत राज्यात नव्याने अथवा विस्तारीकरणाद्वारे गुंतवणूक करणाऱ्या विशाल व अतिविशाल प्रकल्पांना विशेष प्रोत्साहने/सवलती किती व कोणत्या स्वरुपाच्या द्याव्यात याबाबत मा. मुख्यमंत्री यांचे अध्यक्षतेखाली स्थापन करण्यात आलेल्या मा. मंत्रीमंडळ उपसमितीस मान्यतेसाठी प्रकरण निहाय शिफारस सदर उच्चाधिकार समिती करेल.