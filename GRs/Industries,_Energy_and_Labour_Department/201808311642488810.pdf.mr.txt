# Page 1
महाराष्ट्र शासन
उद्योग, ऊर्जा व कामगार विभाग
क्रमांक : संकीर्ण-२०१६/सं.क्र.२३५८/ऊर्जा-५
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : ३१ ऑगस्ट, २०१८.
विषय : विद्युत अधिनियम २००३ चे कलम ६८ नुसार ३३ के.व्ही. वाहिनी उभारण्यास परवानगी देण्याबाबत.
संदर्भ - १. मे. शिरपूर पॉवर प्रा. लि., धुळे यांचे दि. ०८.०२.२०१४ चे पत्र.
२. महावितरण कंपनीचे पत्र क्र. CE (Dist)/D-III/Shirpur Power NoC/ ३०४५ दि.०९.०२.२०१८.
आदेश
मला उपरोक्त विषयाशी संबंधित संदर्भिय पत्राच्या अनुषंगाने असे कळविण्याचे आदेश आहेत की, मे. शिरपूर पॉवर प्रा. लि., प्लॉट क्र.१, एमआयडीसी नरडाना, वाघोदे गाव, ता.सिंदखेडा, जि.धुळे येथे २X१५० मे.वॅ. क्षमतेचे औष्णिक वीज निर्मिती प्रकल्प उभारीत आहेत. सदर वीज निर्मिती प्रकल्पापासुन १६.५ कि.मी. अंतरावर असणाऱ्या सुखवाड येथे तापी नदीवरील पंप हाऊस पर्यंत ३३ के.व्ही. सिंगल सर्कीट उपरी वाहिनी उभारण्यास विद्युत अधिनियम, २००३ चे कलम ६८ नुसार पुढे नमूद केलेल्या अटींच्या अधीन राहून शासन मान्यता देण्यात येत आहे.
१. सदरहू विद्युत वाहिनी केंद्रीय विद्युत प्राधिकरण (विद्युत पुरवठा व सुरक्षा संबंधी उपाय) विनियम, २०१० मधील तरतुदीनुसार उभारणे बंधनकारक राहील.
२. सदरहू विद्युत वाहिनीची उभारणी कंपनीने स्वखर्चाने, महावितरण कंपनीच्या वाहिनी उभारण्याबाबत विहित केलेल्या प्रमाणित पध्दतीने आणि तज्ञांच्या मार्गदर्शनाखाली व पर्यवेक्षणाखाली करावी.
३. सदरहू विद्युत वाहिनीचे संचलन व सुव्यवस्था कंपनीने स्वखर्चाने करावी.
४. सदरच्या विद्युत वाहिनीचा वापर ज्या प्रयोजनार्थ करावयाचा आहे (Power For Water Pump House) केवळ त्याच प्रयोजनासाठी करणे बंधनकारक असेल.
५. सदरहू विद्युत वाहिनी कार्यान्वित करण्यापूर्वी / प्रभारीत करण्यापूर्वी सक्षम प्राधिकाऱ्याकडून (विद्युत निरीक्षक) पूर्व परवानगी घेण्यात यावी.
६. सदरहू विद्युत वाहिनी उभारतांना व उभारल्यानंतर संबंधित शेतकऱ्यांच्या / संबंधित जागा मालकाच्या काही तक्रारी असल्यास त्या तक्रारीचे योग्यरित्या निराकरण करणे, ही जबाबदारी सर्वस्वी कंपनीची असेल.
७. सदरहू वाहिनी उभारताना अगर उभारल्यानंतर महावितरण कंपनीच्या मालमत्तेस हानी पोहोचल्यास त्याची नुकसान भरपाई सदर कंपनीने महावितरण कंपनीस तात्काळ करावी.
८. सदर परवान्याचा कालावधी पत्र दिल्यापासून २५ वर्षाचा असेल, तद्नंतर सदर परवानगी आपोआप संपुष्टात येईल.
९. महाराष्ट्र विद्युत शुल्क अधिनियम, २०१६ व महाराष्ट्र वीजेच्या विक्रीवरील कर अधिनियम, १९६३ मधील तरतुदीनुसार अनुज्ञेय शुल्क व कर शासनाकडे भरणा करणे बंधनकारक राहील.
# Page 2
शासन आदेश क्रमांक: संकीर्ण-२०१६/सं.क्र.२३५८/ऊर्जा-५