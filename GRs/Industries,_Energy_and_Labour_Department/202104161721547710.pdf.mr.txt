# Page 1
महाराष्ट्र विनियोजन अधिनियम, सन २०२१-२२ निधी वितरण........ (तात्पुरती व्यवस्था).
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : अर्थसं-२०२१ / २०२१-२२/(प्र.क्र.२० ) प्रशासन-१
मंत्रालय, मुंबई ४०० ०३२.
दिनांक १५ एप्रिल, २०२१.
संदर्भ :- वित्त विभागाचे परिपत्रक क्रमांक अर्थसं-२०२०/प्र.क्र.४८ / अर्थ-३, दि. ०६/४/२०२१
प्रस्तावना: राज्याच्या अर्थसंकल्पात समाविष्ट करण्यात आलेल्या अनिवार्य व कार्यक्रमावरील खर्चासाठी एप्रिल महिन्यातील तातडीच्या बांधिल खर्चाकरीता तात्पुरती व्यवस्था म्हणून वित्त विभागाने प्रशासकीय विभागांना ०१ –वेतन, ०२- मजुरी, ०४ - निवृत्ती वेतन, ०६-दुरध्वनी, वीज व पाणी शुल्क, १०-कंत्राटी सेवा, १३-कार्यालयीन खर्च, १४-भाडेपट्टी व कर व ३६ - सहायक अनुदान ( वेतन ) या एकूण ८ उद्धीष्टांकरीता मर्यादित स्वरुपात निधी वितरीत केला आहे.
२. वित्त विभागाच्या संदर्भाधीन शासन परिपत्रकान्वये वित्त विभागाने मंजुर केल्यानुसार अर्थसंकल्पीय अंदाज २०२१-२२ (White Book) पुस्तकाच्या आधारे प्रशासकीय विभागांना प्राधिकृत केलेल्या उद्धीष्टशीर्षांतर्गतचा निधी वितरण करण्याचे विचाराधीन होते. त्यानुषंगाने खालीलप्रमाणे शासन निर्णय निर्गमित करण्यात येत आहे.
शासन निर्णय : वित्त विभागाच्या संदर्भाधीन शासन परिपत्राकानुसार या शासन निर्णयान्वये पुढील प्रमाणे एप्रिल महिन्यातील तातडीच्या बांधिल खर्चासाठी तात्पुरती व्यवस्था म्हणून खालील उद्दीष्टांकरीता मर्यादित निधी अर्थसंकल्पीय अंदाज वाटप आणि सनियंत्रण प्रणालीवर (BEAMS) वितरीत करण्यात येत आहे.
---------------------------------------------------------------
| उद्दीष्ट | मर्यादा | उद्दीष्ट | मर्यादा |
| ०१-वेतन | १०% | १० - कंत्राटी पध्दतीने घेतलेल्या सेवेवरील खर्च | ५% |
| ०२- मजुरी | 4% | १३-कार्यालयीन खर्च | 4% |
| ०४- निवृत्ती वेतन विषयक खर्च | १०% | १४-भाडेपट्टी व कर | 4% |
| ०६ - दुरध्वनी, वीज व पाणी देयक | ५% | ३६- सहायक अनुदान (वेतन) | १०% |
---------------------------------------------------------------
२. उद्योग, ऊर्जा व कामगार विभागाच्या अधिनस्त सर्व नियंत्रक आणि आहरण व संवितरण अधिकारी वित्त विभागाच्या संदर्भाधिन परिपत्रकामध्ये नमूद केलेल्या अटींच्या अधिन राहून अर्थसंकल्प वितरण प्रणालीवर उपलब्ध करून दिलेला निधी कोषागारातून आहरित करण्यापूर्वी तसेच खर्च करताना राज्य शासनाची कार्यनियमावली, वित्तीय नियमावली, अर्थसंकल्पीय नियम पुस्तिकेतील तरतूदी व सर्व अटी/ शर्तींचे पालन करतील याची दक्षता घेण्याची जबाबदारी विभागप्रमुखांची राहील.
# Page 2
शासन निर्णय क्रमांक: अर्थसं - २०२१/२०२१-२२/(प्र.क्र.२० ) प्रशासन - १
३. हा शासन निर्णय प्रशासकीय विभागांना प्रदान करण्यात आलेल्या शक्तीनुसार निर्गमित करण्यात येत आहे.
# Page 3