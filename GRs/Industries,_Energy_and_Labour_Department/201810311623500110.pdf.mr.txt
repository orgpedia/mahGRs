# Page 1
शासकीय कार्यालयांच्या नुतनीकरणाची कामे महाराष्ट्र राज्य लघु उद्योग विकास महामंडळामार्फत करण्याबाबत.
महाराष्ट्र शासन
उद्योग, ऊर्जा व कामगार विभाग,
शासन परिपत्रक क्रमांक: भांखस २०१८/प्र.क्र.११९/उद्योग-४
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक :- ३० ऑक्टोबर, २०१८
शासन परिपत्रक :
खरेदीची सुधारित नियमपुस्तिका शासन निर्णय, दिनांक ०१ डिसेंबर, २०१६ मधील
परिच्छेद ५.१४ मध्ये सुक्ष्म व लघु उद्योगांकरीता २४१ वस्तू राखीव ठेवण्यात आलेल्या आहेत व
त्यानुषंगाने सदर राखीव वस्तूंची खरेदी, निविदा प्रक्रिया केवळ सुक्ष्म व लघु उद्योजक अथवा
लघुउद्योग विकास महामंडळ यांच्यासाठी आरक्षित ठेवण्यात आलेली आहे. सदर राखीव
वस्तूंमध्ये कार्यालयीन फर्निचर व लाकडी फर्निचर इत्यादी बाबींचा समावेश आहे. तसेच
महाराष्ट्र राज्य लघु उद्योग विकास महामंडळ राज्यातील लघुउद्योग घटकांच्या वतीने विविध
शासकीय विभागांच्या खरेदी निविदेमध्ये भाग घेऊन त्यांना विपणन सहाय्य करते.
महामंडळाकडे चांगल्याप्रतीचे मॉड्युलर फर्निचर उत्पादन करणारे लघुउद्योग घटक विपणन
सहाय्य योजनेंतर्गत नोंदणीकृत आहेत. महामंडळाकडे बऱ्याच शासकीय विभागांमार्फत
मॉड्युलर फर्निचर वापरुन त्यांच्या कार्यालयासाठी कर्मचाऱ्यांची आसन व्यवस्था, अभिलेख
उत्तम रितीने साठविण्याची व्यवस्था तसेच कार्यालयाची रंगरंगोटी, विद्युत व्यवस्था करुन
देण्याबाबत मागणी करण्यात येते. महामंडळाकडे मॉड्युलर फर्निचरसाठी नोंदणीकृत
असलेल्या उद्योग घटकांकडे अशा प्रकारची कामे करण्यासाठी कुशल कारागीर तसेच
वास्तुविशारदांचे पॅनलसुध्दा उपलब्ध आहेत. नुतनीकरणाची कामे ही फक्त लघुउद्योग
घटकांमार्फतच करण्यात येतात. या कामांमध्ये मोठ्या प्रमाणात फर्निचरचा समावेश असल्याने
तसेच सदरचे फर्निचर हे लघुउद्योग घटकांनी स्वतः उत्पादित केले असल्यामुळे त्यांना
महामंडळामार्फत व्यवसाय मिळण्यास मदत होते. महामंडळामार्फत यापूर्वी आदिवासी विकास
विभाग, सार्वजनिक आरोग्य विभाग, शासकीय रुग्णालये, इत्यादी शासकीय कार्यालयांची
नुतनीकरणाची कामे करण्यात आलेली आहेत.
# Page 2
शासन परिपत्रक क्रमांकः भांखस २०१८/प्र.क्र.११९/उद्योग-४
२. स्थापत्य कामांच्या अनुषंगाने करण्यात येणाऱ्या अनुषंगिक कामाच्या बाबतीत
महामंडळास यापूर्वी शासन स्तरावरुन शासकीय कार्यालयाच्या नुतनीकरणाची कामे विहीत
अटी व शर्तीच्या अधीन राहून, शासकीय कार्यालयांकडून त्यांच्या स्तरावरुन विहीत सक्षम
प्राधिकाऱ्यांची मान्यता घेऊन देण्यात आलेली आहे. यात प्रामुख्याने खर्चाच्या
आराखड्यास/अंदाजपत्रकास सार्वजनिक बांधकाम विभागाची मान्यता घेणे, कामकाजाच्या
गुणवत्तेचा दर्जा राखणे इत्यादींचा समावेश करण्यात आलेला आहे.
३. उपरोक्त सर्व वस्तुस्थिती पाहता शासनाच्या अधिपत्याखालील सर्व
विभागांना/कार्यालयांना विनंती करण्यात येते की, राज्यातील सुक्ष्म व लघुउद्योग घटकांना
प्रोत्साहन मिळावे तसेच त्यांच्या सक्षमीकरणासाठी सदर घटकांना विपणन सहाय्य मिळावे
यादृष्टीकोनातून शासकीय विभागांच्या / कार्यालयांच्या नुतनीकरणाची कामे महाराष्ट्र राज्य
लघुउद्योग विकास मंडळाच्या माध्यमातून विहीत प्रक्रियेच्या अधीन राहून त्यांच्या स्तरावरुन
देऊ शकतील. तथापि, सदर बाब हि पुर्णत: ऐच्छिक स्वरुपाची असून सदर घटकांना विपणन
सहाय्य मिळावे यादृष्टीकोनातून विपणन प्रक्रियेचा एक भाग म्हणून सदर परिपत्रक निर्गमित
करण्यात येत आहे.
# Page 3
# Page 4
# Page 5
# Page 6