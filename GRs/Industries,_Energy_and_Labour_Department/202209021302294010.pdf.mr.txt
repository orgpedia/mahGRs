# Page 1
प्रतिनियुक्तीने नियुक्ती- श्रीमती रेश्मा राजेश माळी, अपर जिल्हाधिकारी, नागपूर यांची प्रादेशिक संचालक, महाऊर्जा, पुणे या पदावर.
महाराष्ट्र शासन
उद्योग, ऊर्जा व कामगार विभाग,
शासन आदेश क्र. प्रतिनि-२०२२/प्र.क्र.१९६/ऊर्जा-७
मंत्रालय, मुंबई.
दिनांक:-०१.०९.२०२२.
संदर्भ:-१) महसूल व वन विभाग, शासन आदेश क्र.बदली-२०२२/प्र.क्र.१९४/ई-१, दिनांक ०२.०८.२०२२.
२) श्रीमती रेश्मा माळी, अपर जिल्हाधिकारी, नागपूर यांचे दिनांक ०८.०८.२०२२ रोजीचा अर्ज.
शासन आदेश:
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील कलम ४ (५) च्या तरतूदीनुसार तसेच महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे) नियम १९८१ मधील परिशिष्ट २ मध्ये विहित केलेल्या प्रतिनियुक्तीच्या अटी व शर्तींना अधीन राहून श्रीमती रेश्मा राजेश माळी, अपर जिल्हाधिकारी, नागपूर यांची उपरोक्त संदर्भाधिन क्र.१ येथील महसूल व वन विभागाच्या आदेशान्वये प्रादेशिक संचालक, महाराष्ट्र ऊर्जा विकास अभिकरण, पुणे या पदावर प्रथमत: ०३ वर्षाच्या कालावधीसाठी प्रतिनियुक्तीने नियुक्ती करण्यास मान्यता देण्यात आली आहे. तसेच या आदेशान्वये त्यांना एकतर्फी कार्यमुक्त करण्यात आले आहे.
२. श्रीमती रेश्मा राजेश माळी, अपर जिल्हाधिकारी, नागपूर यांनी त्यांच्या संदर्भ क्र.२ येथील पत्रान्वये दिनांक ०८.०८.२०२२ (म.पू.) पासून रुजू करुन घेण्याची विनंती केली आहे.
३. प्रादेशिक संचालक, महाराष्ट्र ऊर्जा विकास अभिकरण, पुणे या पदावर नियुक्तीसाठी श्रीमती रेश्मा राजेश माळी यांना दिनांक ०८.०८.२०२२ (म.पू.) पासून या विभागात रुजू करुन घेण्यात येत असून त्यांच्या सेवा महाराष्ट्र ऊर्जा विकास अभिकरण, पुणे यांच्याकडे सुपूर्द करण्यात येत आहे. श्रीमती. रेश्मा राजेश माळी, अपर जिल्हाधिकारी यांनी पुढील सूचनांसाठी महासंचालक, महाराष्ट्र ऊर्जा विकास अभिकरण, पुणे यांच्याकडे त्वरीत हजर व्हावे.