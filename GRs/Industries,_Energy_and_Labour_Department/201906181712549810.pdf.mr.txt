# Page 1
महाराष्ट्र राज्य खादी ग्रामोद्योग मंडळातील कार्यरत अधिकारी/कर्मचारी यांना ६व्या वेतन आयोगाच्या शिफारशीनुसार देय असलेली फरकाची रक्कम अदा करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक :- केव्हीबी-२०१८/प्र.क्र.८७/उद्योग-६.
मंत्रालय, मुंबई-४०० ०३२.
दिनांक :- १८ जून, २०१९
वाचा :१) उद्योग, ऊर्जा व कामगार विभाग, शासन निर्णय क्र. केव्हीबी-२००९/प्र.क्र.१९३/उद्योग-६, दिनांक ०६ मार्च, २०१०.
२) उद्योग, ऊर्जा व कामगार विभाग, शासन निर्णय क्र. केव्हीबी-२००९/प्र.क्र.२०३/उद्योग-६, दिनांक २८ मार्च, २०१६.
३) महाराष्ट्र राज्य खादी व ग्रामोद्योग मंडळाचे क्र.कार्यासन-३/आस्थापना/४८, दिनांक ०८ एप्रिल,२०१९ चे पत्र.
प्रस्तावना: उद्योग, ऊर्जा व कामगार विभागाच्या अनु. क्र. १ येथील शासन निर्णयानुसार महाराष्ट्र राज्य खादी व ग्रामोद्योग मंडळातील कर्मचाऱ्यांना ६व्या वेतन आयोगाच्या शिफारशी लागु करण्यात आल्या आहेत. मंडळाच्या सेवानिवृत्त कर्मचाऱ्यांनी मा. उच्च न्यायालय, मुंबई येथे रिट याचिका क्र.३९६१/२००३ दाखल केली होती. सदर याचिकेवर मा. उच्च न्यायालय, मुंबई यांनी दिनांक १२ एप्रिल, २००६ च्या न्यायनिर्णयाव्दारे मंडळातील सेवानिवृत्त कर्मचाऱ्यांना दिनांक ०१.०१.२००६ ते दिनांक ३१.०३.२००९ या सेवा कालावधीतील ६ व्या वेतन आयोगाच्या शिफारशी लागु करण्यात यावा असा निर्णय दिला. त्यानुषंगाने मंडळातील ४८१ सेवानिवृत्त अधिकारी/कर्मचारी यांना ६ व्या वेतन आयोगाच्या शिफारशीनुसार देय असलेली रक्कम अनु. क्र. २ येथील शासन निर्णयाव्दारे अदा करण्यात आलेली असून तद्नंतर निवृत्त होणाऱ्या अधिकारी/कर्मचारी यांना वेळोवेळी ६ व्या वेतन आयोगाची थकबाकी अदा करण्यात आलेली आहे. महाराष्ट्र राज्य खादी व ग्रामोद्योग मंडळातील ४१० कर्मचाऱ्यांना ६ व्या वेतन आयोगाची दिनांक ०१.०१.२००६ ते दिनांक ३१.०३.२००९ या कालावधीची वेतन थकबाकी मंजूर करण्याची बाब या नस्तीवर शासनाच्या विचाराधिन होती.
शासन निर्णय:
महाराष्ट्र राज्य खादी व ग्रामोद्योग मंडळातील कार्यरत ४१० कर्मचाऱ्यांना ६ व्या वेतन आयोगाची दिनांक ०१.०१.२००६ ते दिनांक ३१.०३.२००९ या कालावधीची वेतन थकबाकीपोटी देय असलेल्या रू. ६,७५,७९,४०७/-( अक्षरी रुपये सहा कोटी पंच्याहत्तर लाख एकोणऐंशी हजार चारशे सात फक्त) अदा करण्यास या शासन निर्णयाव्दारे मंजूरी देण्यात येत आहे.
२. सदर रकमेच्या आहरण व संवितरणाचे अधिकार विकास आयुक्त (उद्योग), उद्योग संचालनालय, मुंबई यांच्या कार्यालयातील लेखा अधिकारी यांना देण्यात आलेले आहेत. सदर अनुदान खर्च झाल्याबाबतचे विनियोग प्रमाणपत्र मंडळाने शासनास व आहरण व संवितरण अधिकाऱ्यांना विहित कालावधीत सादर करावे. तसेच लेख्यांच्या खर्चमेळाबाबत
महालेखापाल, महाराष्ट्र-१, मुंबई यांच्याकडून विचारणा करण्यात येईल, तेव्हा लेख्यासंबंधीची आवश्यक ती कागदपत्रे मंडळाने महालेखापाल कार्यालयास सादर करावीत.
# Page 2
शासन निर्णय क्रमांकः केव्हीबी-२०१८/प्र.क्र.८७/उद्योग-६
३. यावरील खर्च मागणी क्रमांक के-७, २८५१, ग्रामोद्योग व लघुउद्योग, १०५ खादी व ग्रामोद्योग (००) (०१) खादी व ग्रामोद्योग मंडळाला सहाय्यक अनुदान (दत्तमत) (२८५१०५८५) ३६, सहाय्यक अनुदान (वेतन) या उद्दिष्टांखालील सन २०१९ - २० या वित्तीय वर्षासाठी मंजूर अर्थसंकल्पीय तरतूदीतून भागविण्यात यावा व तो त्याच लेखाशिर्षाखाली खर्ची टाकण्यात यावा.
४. सदर शासन निर्णय वित्त विभागाने दिनांक १४.०३.२०१९ रोजी दिलेल्या मान्यतेने निर्गमित करण्यात येत आहे.
# Page 3