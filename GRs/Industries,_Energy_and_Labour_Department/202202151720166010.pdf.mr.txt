# Page 1
बारामती नगरपरिषद, बारामती अंतर्गत शहरातील वाढीव हद्दीतील लघुदाब व उच्चदाब वाहिनी भूमिगत करण्यासाठी व रस्ते खोदाई नुकसान भरपाई रक्कमेसाठी रु.४.७१ कोटी इतक्या अतिरिक्त खर्चास सुधारित प्रशासकीय मान्यता व निधी उपलब्ध करुन देण्याबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांक : संकीर्ण २०२०/प्र.क्र.४५/ऊर्जा-५
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक: १५ फेब्रुवारी, २०२२.
संदर्भ: १. वित्त विभाग, शासन परिपत्रक क्र. पुरक/२०२१/प्र.क्र.८५/अर्थ-३, दि. ०१/११/२०२१.
२. उद्योग, ऊर्जा व कामगार विभाग, शासन निर्णय क्र. पुनर्वि-२०२१/प्र.क्र. ३३/ऊर्जा-३, दि. २७/०३/२०२१.
३. उद्योग, ऊर्जा व कामगार विभाग क्र. संकिर्ण-२०२०/प्र.क्र. ४५/ऊर्जा-५, दि. ३०/०३/२०२०.
४. उद्योग, ऊर्जा व कामगार विभाग क्र. संकिर्ण-२०२०/प्र.क्र.४५/ऊर्जा-५, दि. २७/०३/२०२१.
५. मुख्य अभियंता, बारामती परिमंडळ जा. क्र. मुअ/बापमं/तांत्रिक/३४७१, दि. १८.११.२०२१.
प्रस्तावना: बारामती नगरपालिकेच्या विस्तारीत क्षेत्रांतर्गत संलग्न परिसरातील गावे आणि बिगर नगरपालिका
क्षेत्रातील विद्युत वाहिन्यांचे भुमिगत विद्युत वाहिन्यांमध्ये रुपांतर करण्यासाठी एकूण रु. ७७.३४ कोटी इतक्या
प्रकल्प खर्चास प्रशासकीय मान्यता व रु.५० कोटी इतका निधी महावितरण कंपनीस वितरीत करण्यास
संदर्भ क्र. ३ अन्वये मान्यता देण्यात आली आहे. तथापि सदर काम रू. ५० कोटीच्या मर्यादेतच पुर्ण करण्यात
आले आहे. परंतू सदर कामासाठी बारामती नगरपरिषद, बारामती यांनी आकारलेले रस्ते खोदाई नुकसान
भरपाई (RI Charges) महावितरणला माफ न झाल्याने महावितरणला देय झाली आहे. तरी सदरील रस्ते
खोदाई नुकसान भरपाई (RI Charges) च्या वाढीव रक्कमेच्या रू. ४.७१ कोटी इतक्या अतिरिक्त खर्चामुळे
प्रकल्प किंमतीत वाढ झाल्याने सुधारित प्रशासकीय मान्यता देण्याची बाब शासनाच्या विचाराधीन होती.
२. डिसेंबर, २०२१ च्या हिवाळी अधिवेशनामध्ये खर्चाचे पुरक विवरणपत्र दिनांक २२ डिसेंबर, २०२१
रोजी विधान मंडळास सादर करण्यात आले. दिनांक ३१ मार्च, २०२२ रोजी संपणाऱ्या वित्तिय वर्षाच्या
विनियोजनामध्ये समाविष्ट करण्यासाठी, पुरवणी विनियोजन विधेयकास मा. राज्यपालांनी संमती दिली आहे
आणि ते, महाराष्ट्र (तृतीय पुरवणी) विनियोजन अधिनियम, २०२१ (सन २०२१ चा महाराष्ट्र अधिनियम
क्रमांक-१७) म्हणून महाराष्ट्र शासन राजपत्र असाधारण भाग-४, दिनांक ३० डिसेंबर, २०२१ यामध्ये प्रसिद्ध
# Page 2
शासन निर्णय क्रमांकः संकीर्ण २०२०/प्र.क्र.४५/ऊर्जा-५
करण्यात आले आहे. त्यानुषंगाने सदर शासन परिपत्रकातील सुचनांनुसार अर्थसंकल्पिय तरतूदीमधील
सदर योजनेची तरतूद रू. ४.७१ कोटी महाराष्ट्र राज्य वीज वितरण कंपनीस वितरीत करण्याची बाब
शासनाच्या विचाराधीन होती.
शासन निर्णय: बारामती नगरपरिषद, बारामती यांनी आकारलेले रस्ते खोदाई नुकसान भरपाई (RI Charges) बारामती नगरपरिषद, बारामतीद्वारे महावितरणला माफ न झाल्याने रू. ४.७१ कोटीने वाढ झाल्याने प्रकल्प किंमतीत वाढ झाली आहे व त्यास सुधारित प्रशासकीय मान्यता देण्यात येत आहे.
२. उक्त प्रयोजनासाठी सन २०२१-२२ या आर्थिक वर्षात रुपये ४.७१ कोटी निधी महाराष्ट्र राज्य विद्युत वितरण कंपनीला अति पुरक मागणीद्वारे उपलब्ध करुन देण्यात येत आहेत.
३. सदर प्रकल्प अहवालास तांत्रिक मान्यता मुख्य अभियंता, बारामती परिमंडळ, महावितरण स्तरावर यांनी उपरोक्त संदर्भीय पत्र क्र. ५ अन्वये दिलेली आहे. तसेच या बाबीवर करण्यात येणारा खर्च यापूर्वी करण्यात आलेला नाही.
४. सदर कामासाठी होणारा खर्च मागणी क्रमांक के-०६ मुख्य लेखाशीर्ष २८ ०१, विज, ०५ पारेषण व वितरण, ८०० इतर खर्च (००) (०२) महाराष्ट्र राज्य वीज वितरण कंपनी मर्यादित यास सहाय्यक अनुदान २८०१२६२४, ३१ सहायक अनुदान (कार्यक्रम) (वेतनेतर) या लेखाशीर्षाखाली खर्ची घालून तो सन २०२१-२२ या वित्तीय वर्षात करण्यात आलेल्या अर्थसंकल्पीय तरतूदीतून भागविण्यात यावा.
५. सदर रक्कम अधिदान व व लेखाधिकारी, मुंबई यांचे मार्फत कोषागारातून काढून महाराष्ट्र राज्य
विद्युत वितरण कंपनी मर्या. यांना अदा करण्यासाठी आहरण व संवितरण अधिकारी म्हणून श्री. ना. रा. ढाणे,
अवर सचिव (ऊर्जा-३) आणि नियंत्रक अधिकारी म्हणून श्री. ना श्री. कराड, उप सचिव (ऊर्जा-३), उद्योग,
ऊर्जा व कामगार विभाग, मंत्रालय, मुंबई यांना प्राधिकृत करण्यात येत आहे. त्यांनी महाराष्ट्र राज्य विद्युत
वितरण कंपनी मर्या. यांना मंजूर झालेली रक्कम रु.४.७१ कोटी अधिदान व लेखाधिकारी, मुंबई येथून
आहरीत करून महाराष्ट्र राज्य विद्युत वितरण कंपनी मर्या., मुंबई यांचे नावे स्वतंत्ररित्या धनादेश काढून
RTGS द्वारे वितरीत करण्याची कार्यवाही करावी.
६. सदर प्रकल्पाची अंमलबजावणी करताना प्रचलित शासन निर्णय, नियम, CVC तत्वे, वित्तीय मर्यादा, विहीत निविदा कार्यपध्दती अनुसरणे याची सर्वस्वी जबाबदारी महावितरण कंपनीची राहील.
पृष्ठ ३ पैकी २
# Page 3
शासन निर्णय क्रमांकः संकीर्ण २०२०/प्र.क्र.४५/ऊर्जा-५
७. सदर प्रशासकीय मान्यता म्हणजे अहवालातील तांत्रिक बाबी, निविदाविषयक क्षेत्रिय निर्णय किंवा अनियमितता यास मान्यता गृहित धरली जाणार नाही. अशा प्रकरणाची तपासणी त्यावेळच्या प्रचलित शासन नियमानुसार करण्याची जबाबदारी महावितरण कंपनीची राहील.
८. सदर बाबीसाठी निधी वितरीत करताना वित्त विभाग, शासन निर्णय क्र. पुरक-२०२१/प्र.क्र. ८५/ अर्थ-३, दि. ०१/११/२०२१ च्या परिशिष्टातील तपासणीसूचीमधील प्रत्येक अटीची पूर्तता होत आहे.
९. वित्तीय अधिकार नियम पुस्तिका, १९७८ भाग पहिला, उपविभाग तीन, अनुक्रमांक-४ (परिच्छेद क्र.
२७ (२) (अ)) मधील तरतूदीनुसार प्रदान केलेल्या शक्तीचा वापर करून प्रशासकीय विभागामार्फत शासन निर्णय निर्गमित करण्यात येत आहे.