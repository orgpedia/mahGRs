# Page 1
माथाडी मंडळाच्या प्रशासकीय कामकाजामध्ये सुधारणा सुचविण्यासाठी उप समिती स्थापन करणे.
महाराष्ट्र शासन
उद्योग, ऊर्जा व कामगार विभाग,
शासन निर्णय क्र.यूडब्ल्यूए २०१८/प्र.क्र.७८९/काम.५
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १२ डिसेंबर, २०१८.
वाचा: १) शासन निर्णय क्र.यूडब्ल्यूए २०१८/प्र.क्र.७८९/काम.५,दि.२९/१०/२०१८ २) सहायक कामगार आयुक्त (माथाडी) तथा सदस्य सचिव मुंबई यांचे
दिनांक ०६/११/२०१८ रोजीचे पत्र.
प्रस्तावना : माथाडी मंडळाच्या कामकाजाच्या सुसूत्रीकरणासाठी कोणकोणत्या उपाययोजना करणे आवश्यक आहे. त्याचप्रमाणे मंडळाचे सध्याचे कामकाज, त्यांची रचना, त्यांना येणाऱ्या अडचणी, माथाडी कामगारांचे प्रश्न, त्यावर करावयाच्या उपाययोजना शासनाला सुचविण्यासाठी दिनांक २९ ऑक्टोबर,२०१८ रोजी उप समिती गठीत करण्यात आली असून समितीने गठीत झाल्यापासून कामकाजाच्या आठ दिवसात अहवाल सादर करणे आवश्यक आहे. सहायक कामगार आयुक्त (माथाडी) यांच्या दिनांक ०६/११/२०१८ रोजीच्या पत्रान्वये उपसमितीच्या काम करावयाच्या कार्यकक्षेच्या स्वरुपाची व्यापकता, प्रत्येक माथाडी मंडळांना भेटी देऊन वस्तुस्थिती जाणून घेऊन कागदपत्रांची पडताळणी व सखोल चर्चा करुन उपाय योजनांची शिफारस करावयाची असल्याने तसेच महाराष्ट्र विधी मंडळाचे आगामी हिवाळी अधिवेशनाचे कामकाज या बाबी लक्षात घेऊन उपसमितीस मुदतवाढ देण्याबाबत विनंती केली आहे. त्यानुसार उपसमितीस अहवाल सादर करण्यास मुदतवाढ देण्याची बाब शासनाच्या विचाराधीन होती.
शासन निर्णय : सहायक कामगार आयुक्त (माथाडी) यांच्या विनंतीच्या अनुषंगाने उपसमितीस शासनास अहवाल सादर करण्यास दिनांक १५/१२/२०१८ पर्यंत मुदतवाढ देण्यात येत आहे.
# Page 2