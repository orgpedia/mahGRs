# Page 1
श्री. श्रीकांत लक्ष्मणराव डेकाटे, सहाय्यक विद्युत निरीक्षक, गट-अ (राजपत्रित) यांच्या स्वेच्छा सेवानिवृत्ती मंजूर करून त्यांना शासन सेवेतून कार्यमुक्त करण्याबाबत.
महाराष्ट्र शासन
उद्योग, ऊर्जा व कामगार विभाग
शासन आदेश क्र. सेवानि २०२१/प्र.क्र.१८२/ऊर्जा-५
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२.
दिनांक :- ०७ जानेवारी, २०२२.
संदर्भ : (१) श्री. श्रीकांत लक्ष्मणराव डेकाटे, सहाय्यक विद्युत निरीक्षक, विद्युत निरीक्षक, निरीक्षण विभाग क्र. २, ठाणे यांचा दि. ११/१०/२०२१ रोजीचा स्वेच्छा सेवानिवृत्तीबाबत चा अर्ज.
(२) मुख्य विद्युत निरीक्षक, मुंबई यांचे पत्र क्र. मुविनि/मु.लि./का-२/१४९९/२०२१, दि. २५/१०/२०२१.
प्रस्तावना: श्री. श्रीकांत लक्ष्मणराव डेकाटे, सहाय्यक विद्युत निरीक्षक, गट-अ (राजपत्रित) यांनी वैयक्तिक कारणास्तव स्वेच्छा सेवानिवृत्ती घेण्याची इच्छा व्यक्त करून संदर्भीय क्र. १ येथील दि. ११/१०/२०२१ रोजीच्या अर्जान्वये शासनास ०३ महिने पूर्वसूचना (Notice) दिली आहे.
२. मुख्य विद्युत निरीक्षक, मुंबई यांनी संदर्भीय क्र. २ येथील दि. २५/१०/२०२१ रोजीच्या पत्रान्वये श्री. श्रीकांत लक्ष्मणराव डेकाटे, सहाय्यक विद्युत निरीक्षक, गट-अ (राजपत्रित) यांची स्वेच्छा सेवानिवृत्तीची पूर्वसूचना स्वीकरण्यात येऊन त्यांना दि. ०८/०१/२०२२ (म.नं.) पासून शासन सेवेतून कार्यमुक्त करण्याबाबतचा प्रस्ताव शासन मान्यतेस्तव सादर केला आहे. याबाबत पुढीलप्रमाणे शासन आदेश देण्यात येत आहेत.
शासन आदेश: महाराष्ट्र नागरी सेवा (निवृत्तीवेतन) नियम, १९८२ मधील नियम ६५ (१) (ए) मधील तरतुदीनुसार अधिक्षक अभियंता, मुंबई प्रादेशिक विद्युत निरीक्षण मंडळ, मुंबई यांच्या अधिपत्याखालील विद्युत निरीक्षक, निरीक्षण विभाग क्र. २, ठाणे या कार्यालयातील श्री. श्रीकांत लक्ष्मणराव डेकाटे, सहाय्यक विद्युत निरीक्षक, गट-अ (राजपत्रित) यांची दि. ११/१०/२०२१ रोजीची स्वेच्छा सेवानिवृत्तीची पूर्वसूचना स्वीकारून त्यांना दि. ०८/०१/२०२२ (म.नं) पासून शासन सेवेतून कार्यमुक्त करण्यास शासन मान्यता देण्यात येत आहे.
२. श्री. श्रीकांत लक्ष्मणराव डेकाटे, सहाय्यक विद्युत निरीक्षक यांच्याविरुध्द सद्यस्थितीत कोणतीही विभागीय चौकशी/ न्यायालयीन / लाचलुचपत / शिस्तभंगविषय प्रकरण सूरू अथवा प्रलंबित / प्रस्तावित नाही.
तसेच त्यांच्याकडून कोणत्याही प्रकारचे शासकीय येणे शिल्लक असल्यास ते त्यांच्या निवृत्तीवेतनाच्या देय रक्कमांमधून विहित पध्दतीने वसून करण्याच्या अटींच्या अधीन राहून त्यांना स्वेच्छा सेवानिवृत्त होण्यास शासन मंजूरी देण्यात येत आहे.
३. मुख्य विद्युत निरीक्षक, मुंबई यांनी श्री. डेकाटे यांचे निवृत्तीवेतन व इतर अनुषंगीक बाबींबाबत आवश्यक ते कार्यकारी आदेश निर्गमित करण्याची कार्यवाही करावी.
# Page 2
शासन आदेश क्रमांक: सेवानि २०२१/प्र.क्र.१८२/ऊर्जा-५