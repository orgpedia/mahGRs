# Page 1
मे. जोंधळे पाटील अॅण्ड कंपनी, नाशिक यां निविदाधारकाचे नांव काळया यादीत समाविष्ट करण्याबाबत.
महाराष्ट्र शासन
उद्योग, ऊर्जा व कामगार विभाग
शासन ज्ञापन क्रमांक: कायास २०१९/प्र.क्र.५२/उद्योग-४
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक :- २२ जुलै, २०२०
पहा:- १) शासन निर्णय, उद्योग ऊर्जा व कामगार विभाग, क्रमांक एसपीओ १०९७/ प्र.क्र.३३९२६/सीआर २८००/उद्योग-६, दिनांक १३.०८.१९९७ २) शासन निर्णय, उद्योग ऊर्जा व कामगार विभाग, क्रमांक भांखस-२०१४/प्र.क्र.८२ भाग-III/ उद्योग-४, दिनांक ०१ डिसेंबर, २०१६.
शासन ज्ञापन:
उपरोक्त संदर्भीय क्र. १ च्या शासन निर्णयाच्या अनुषंगाने, मे. जोंधळे पाटील आणि
कंपनी, नाशिक यांनी दरकरारानुसार सायकल साहित्याचा पुरवठा न केल्यामुळे सदर
पुरवठादारास काळया यादीत टाकण्याकरिता मान्यता मिळण्याबाबतच्या प्रस्तुत प्रकरणी
चौकशी अधिकारी नेमून चौकशी करण्याबाबत विकास आयुक्त, उद्योग यांना कळविण्यात
आलेले होते. त्या अनुषंगाने विकास आयुक्त उद्योग यांचा अहवाल या विभागास प्राप्त
झालेला असून चौकशी अहवालात सदर पुरवठादारास एक वर्षाकरिता तीन कार्यालये
अनुक्रमे जिल्हा परिषद, वर्धा, गोंदिया व यवतमाळ करिता काळया यादीत टाकण्याबात
शिफारस करण्यात आलेली आहे.
२. सदर प्रकरणी सन २०१३-१४ या वर्षीचा सायकल बाबतचा दरकरार सदर कंपनी
सोबत दिनांक १३.०१.२०१४ रोजी करण्यात आलेला होता. सदर पुरवठादाराने सन
२०१३-१४ या वर्षामध्ये सायकल या बाबीचा / मालाचा पुरवठा विहित कालावधीत केल्या
नसल्याबाबत संचालनालयास तक्रारी प्राप्त झालेल्या होत्या. त्यानुषंगाने सदर
निविदाधारकाचे नाव काळया यादीत टाकण्याबाबत चौकशी करण्यासाठी चौकशी
अधिकारी नेमणूकीबाबतचा संचालनालयाचा प्रस्ताव सादर करण्यात आला होता. या
कार्यासनाच्या दिनांक २१.०६.२०१९ रोजीच्या पत्रान्वये प्रस्तुत प्रकरणी चौकशी
करण्यासाठी चौकशी अधिकाऱ्याची नेमणूक करण्याबाबत कळविण्यात आलेले होते.
त्यानुषंगाने सदर अहवाल प्राप्त झालेला आहे.
# Page 2
शासन ज्ञापन क्रमांकः कायास २०१९/प्र.क्र.५२/उद्योग-४
३. सदर अहवालात सदर पुरवठादाराविरुध्द एकूण १७ कार्यालयाच्या तक्रारी प्राप्त
झालेल्या होत्या. त्यापैकी १४ तक्रारींमध्ये खरेदीदार कार्यालयाकडून दरकरारामधील
अटी व शर्तींमध्ये बदल करण्याबाबत पुरवठा कालावधी कमी करणे इ. बाबींचा समावेश
होता. तथापि, जिल्हा परिषद, वर्धा जिल्हा परिषद, गोंदिया व यवतमाळ या तीन खरेदी
कार्यालयांच्या तक्रारीमध्ये पुरवठादाराने वस्तुचा पुरवठा करण्यापूर्वी संबंधित कार्यालयास
आगाऊ देयके सादर केल्याचे निदर्शनास आलेले आहे. यामध्ये पुरवठादार दोषी
असल्याचे स्पष्ट होत आहे. सदर वस्तुस्थिती पहाता, पुरवठादाराने मालाचा पुरवठा न
करता मालाची देयके आगाऊ सादर केल्याचे अहवालात नमूद केलेले आहे.
४. उद्योग विभागाच्या दिनांक ०१.१२.२०१६ रोजीच्या शासन निर्णयानुसार राज्यात
सुधारित खरेदी धोरण लागू करण्यात आलेले आहे. त्यामधील तरतुदींनुसार पुर्वीची
दरकरार पध्दती रद्द करण्यात आलेली आहे. उपरोक्त पुरवठादाराच्या तक्रारी या सन
२०१३-१४ मधील सायकल या बाबीच्या दरकराराशी निगडीत आहेत. एकूण १७
कार्यालयांच्या तक्रारींपैकी ३ कार्यालयांच्या तक्रारींमध्ये पुरवठादाराने वस्तुचा पुरवठा
करण्यापूर्वी संबंधित कार्यालयास आगाऊ देयके सादर केल्याचे निदर्शनास आलेले आहे.
यामध्ये पुरवठादार दोषी असल्याचे स्पष्ट होते. सबब, सदर पुरवठादारास संबंधित ३
कार्यालयांसाठी म्हणजेच जिल्हा परिषद, वर्धा, गोंदिया व यवतमाळ करिता काळया
यादीत टाकण्याबाबत मान्यता देण्यात येत आहे. त्याअनुषंगाने याबाबतचे सविस्तर आदेश
विकास आयुक्त उद्योग यांच्या स्तरावरुन निर्गमित करण्यात यावेत.
५. सदरचे परिपत्रक सर्व शासकीय व निमशासकीय खरेदी संस्थांच्या सर्व प्रकारच्या
निविदांना लागू राहील. सदर परिपत्रक खरेदी अथवा विविध एकत्रित कामे (Works
Contracts) या स्वरुपाच्या तसेच “मर्यादित मुदतीच्या" (लिमिटेड टेंडर्स) तातडीच्या
स्वरुपाच्या सर्व निविदांना लागू होतील. उपरोक्त परिपत्रक सर्व विभाग प्रमुखांनी त्यांच्या
अधिपत्याखालील सर्व कार्यालय प्रमुखांच्या निदर्शनास आणावे.
पृष्ठ ६ पैकी २
# Page 3
शासन ज्ञापन क्रमांकः कायास २०१९/प्र.क्र.५२/उद्योग-४
# Page 4
# Page 5
# Page 6