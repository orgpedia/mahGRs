# Page 1
उद्योग विभागांतर्गत धोरण कालावधी संपुष्टात आलेल्या धोरणांना त्याविषयीचे नवीन धोरण अस्तित्वात येईपर्यंत मुदतवाढ देण्याबाबत...
महाराष्ट्र शासन
उद्योग, ऊर्जा व कामगार विभाग
शासन निर्णय क्र. मऔधो-२०२३ / प्र.क्र. २४/उद्योग-२
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : ०१ जून, २०२३
वाचा : १) शासन निर्णय क्र. संकीर्ण-२०१६/प्र.क्र.२०१/ उद्योग-२, दिनांक १४/०२/२०१८.
२) शासन निर्णय क्र. असंधो-२०१५/प्र.क्र.९८/उद्योग-२, दिनांक १४/०२/२०१८.
३) शासन निर्णय क्र. मइधो-२०१४/प्र.क्र.११८/उद्योग-२, दिनांक ११/०४/२०१६.
४) शासन निर्णय क्र. मइधो-२०२०/प्र.क्र.५५/उद्योग-२, दिनांक २०/०१/२०२१ ५) शासन परिपत्रक क्र. मइधो-२०२३/प्र.क्र.१७/ उद्योग-२, दिनांक ०८/०२/२०२३ ६) शासन परिपत्रक क्र. असंधो-२०२२/प्र.क्र.१८२/ उद्योग-२, दिनांक ०८/०२/२०२३
प्रस्तावना : उद्योग विभागांतर्गत उद्योगाशी संबंधित तीन धोरणांचा पाच वर्षाचा कालावधी संपुष्टात आला आहे.
त्यामुळे या विषयाचे नवीन धोरण तयार करण्याची कार्यवाही शासन स्तरावर सुरु आहे. या विषयांबाबत त्या-त्या क्षेत्रातील स्टेक होल्डर्स, विविध संघटना यांचेकडून निवेदने शासनास प्राप्त झाली आहेत. तसेच क्षेत्रीय कार्यालयाकडून सदर धोरणांची फलनिष्पती तसेच नवीन धोरणात कोणत्या सुधारणा करणे आवश्यक आहे, याबाबत त्यांचे अभिप्राय प्राप्त झाले आहेत किंवा होत आहेत. या सर्व बाबींचा विचार करुन नवीन धोरणाची रुपरेषा ठरविण्याबाबत प्रधान सचिव (उद्योग) यांचे स्तरावर दिनांक २१/०९/२०२२, १४/१२/२०२२ तसेच दिनांक १०/०२/२०२३ रोजी बैठका संपन्न झाल्यात. तसेच दिनांक ०८/०२/२०२३ रोजीच्या परिपत्रकान्वये राज्याचे नवीन इलेक्ट्रॉनिक्स धोरण व नवीन अवकाश व संरक्षण क्षेत्र उत्पादन धोरण तयार करण्यासंदर्भात राज्य शासनास शिफारशी करण्याकरिता विकास आयुक्त (उद्योग) यांच्या अध्यक्षतेखाली अभ्यासगटाची स्थापना करण्यात आली आहे. या अभ्यासगटास ३ महिन्यात नवीन धोरणाचा मसुदा शासनास सादर करण्याचे निर्देश दिले आहेत. त्यास काही कालावधी लागणार असल्याने, दरम्यानच्या कालावधीमध्ये खालील तिन्ही धोरणांना मुदतवाढ देण्याची बाब शासनाच्या विचाराधीन होती.
शासन निर्णय : उद्योग विभाग अंतर्गत उद्योगाशी संबंधित धोरणांचा पाच वर्षाचा कालावधी संपुष्टात आला आहे. या विषयांची नवीन धोरणे तयार करण्याची कार्यवाही सुरु असून, दरम्यानच्या कालावधीत सदर धोरणांना पुढीलप्रमाणे नमूद केल्यानुसार मुदतवाढ देण्याचा निर्णय शासनाने घेतला आहे: (अ) महाराष्ट्र इलेक्ट्रॉनिक्स धोरण २०१६ आणि त्याअंतर्गत फॅब प्रकल्पाकरीता प्रोत्साहने : प्रस्तुत धोरण दि. ११/०४/२०१६ च्या शासन निर्णयान्वये जाहीर करण्यात आले होते. सदर धोरणास दिनांक २०/०१/२०२१ च्या शासन निर्णयान्वये दिनांक ३१/०३/२०२३ पर्यंत मुदतवाढ देण्यात आली. सदर धोरणाचा कालावधी दिनांक ३१/०३/२०२३ रोजी संपुष्टात आला असल्यामुळे सदर धोरणास दि. ०१/०४/२०२३ पासून सहा महिन्यापर्यंत अथवा या विषयाचे नवीन धोरण अस्तित्वात येईपर्यंत यापैकी जे अगोदर घडेल तोपर्यंत मुदतवाढ देण्यात येत आहे.
(ब) महाराष्ट्राचे अवकाश व संरक्षण क्षेत्र उत्पादन धोरण२०१८- : प्रस्तुत धोरण दिनांक १४/०२/२०१८ च्या शासन निर्णयान्वये जाहीर करण्यात आले होते. सदर धोरणाचा ५ वर्षाचा विहीत कालावधी दिनांक १३/०२/२०२३ रोजी संपुष्टात आला आहे. सबब, सदर धोरणास दिनांक १४/०२/२०२३ पासून सहा महिन्यापर्यंत अथवा या विषयाचे नवीन धोरण अस्तित्वात येईपर्यंत यापैकी जे अगोदर घडेल तोपर्यंत मुदतवाढ देण्यात येत आहे.
# Page 2
शासन निर्णय क्रमांकः मऔधो-२०२३ / प्र.क्र. २४/उद्योग-२
(क) रेडीमेड गारमेंट निर्मिती. जेम्स अँड ज्वेलरी, सुक्ष्म, इलेक्ट्रॉनिक्स व अभियांत्रिकी घटक याकरीता फ्लॅटेड गाळायुक्त औद्योगिक संकुले (Parks) धोरण-२०१८ : प्रस्तुत धोरण दिनांक १४/०२/२०१८ च्या शासन निर्णयान्वये जाहीर करण्यात आले होते. सदर धोरणाचा ५ वर्षाचा विहीत कालावधी दिनांक १३/०२/२०२३ रोजी संपुष्टात आला आहे. सबब, सदर धोरणास दि.१४/०२/२०२३ पासून सहा महिन्यापर्यंत अथवा या विषयाचे नवीन धोरण अस्तित्वात येईपर्यंत यापैकी जे अगोदर घडेल तोपर्यंत मुदतवाढ देण्यात येत आहे.
२. सदर शासन निर्णय मा.मंत्रीमंडळाच्या दिनांक १६/०५/२०२३ रोजी संपन्न झालेल्या बैठकीत मा.मंत्रीमंडळाने दिलेल्या मान्यतेनुसार निर्गमित करण्यात येत आहे.
# Page 3