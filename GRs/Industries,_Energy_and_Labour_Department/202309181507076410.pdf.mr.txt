# Page 1
श्री. श.मा. साठे, सहसचिव (सेवानिवृत्त) यांची संचालक, ना.मे. लोखंडे महाराष्ट्र श्रम विज्ञान संस्था, मुंबई या पदावर कंत्राटी तत्वावर नेमणूक करणेबाबत
महाराष्ट्र शासन
उद्योग, उर्जा, कामगार व खनिकर्म विभाग
शासन निर्णय क्रमांकः एमएलआय ०७२३/ प्र. क्र.१५५/ कामगार - ६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
तारीख: १८सप्टेंबर २०२३
वाचा - १) सामान्य प्रशासन विभाग शासन निर्णय क्रमांकः संकीर्ण-२७१५/प्र.क्र.१००/१३.
दि.०८.०१.२०१६ २) सामान्य प्रशासन विभाग शासन निर्णय क्रमांकः संकीर्ण-२७१५/प्र.क्र.१००/१३, दि.०२.०३.२०१६ ३) सामान्य प्रशासन विभाग शासन निर्णय क्रमांकः संकीर्ण-२७१५/प्र.क्र.१००/१३, दि. १७.१२.२०१६
प्रस्तावना - ना. मे. लोखंडे महाराष्ट्र श्रम विज्ञान संस्था, मुंबई आणि नागपूर या दोन्ही ठिकाणी -मास्टर ऑफ लेबर स्टडीज (एम.एल.एस.) हा पदव्युत्तर पदवी अभ्यासक्रम अनुक्रमे मुंबई विद्यापीठ आणि राष्ट्रसंत तुकडोजी महाराज नागपूर विद्यापीठ यांच्या मान्यतेने राबविला जातो. महाराष्ट्र राज्यामध्ये औद्योगिक क्षेत्रात शांतता नांदण्याकरिता मालक व कामगार यांच्यामधील संबंध सौहार्दपूर्ण राहण्यासाठी, कामगार कल्याण व उत्पादकता वाढविण्याकरिता आवश्यक प्रशिक्षित व्यावसायिक नेतृत्व (Business Leadership) तयार करणे आणि कामगार विषयक अध्ययनातील उत्कृष्टतेचे केंद्र (Centre of Excellence) बनवणे याकरिता एम. एल. एस. हा दोन वर्षाचा पूर्णवेळ पदव्युत्तर पदवी अभ्यासक्रम राबविला जातो.
२. या संस्थेला एकूण ७५ वर्षांचा गौरवशाली इतिहास असून या संस्थेतून आतापर्यंत हजारो विद्यार्थ्यांनी शिक्षण घेऊन विविध क्षेत्रांमध्ये उच्च पदे भूषविलेली आहेत तर अनेक विद्यार्थी भारताबाहेर देखील वेगवेगळया देशांमध्ये मानव संसाधन विकास (Human Resource Development) या क्षेत्रात कार्यरत आहेत. हा अभ्यासक्रम पूर्ण केलेल्या विद्यार्थ्यांना खाजगी उद्योगधंद्यामध्ये तसेच शासकीय, निमशासकीय आस्थापनांमध्ये आकर्षक पगाराच्या रोजगाराच्या
# Page 2
शासन निर्णय क्रमांक: एमएलआय ०७२३/प्र.क्र.१५५/ कामगार - ६
संधी उपलब्ध होतात. विशेषत: मानव संसाधन विकास, औद्योगिक संबंध, कामगार कायद्याचे अनुपालन (Labour Law Compliance) या क्षेत्रात मागणी वाढत आहे.
३. सध्याच्या स्पर्धात्मक युगामध्ये गुणवत्तापूर्ण शिक्षण विद्यार्थ्यांना मिळण्याकरिता तसेच विद्यार्थ्यांमध्ये व्यावसायिक नेतृत्व निर्माण होण्यासाठी कौशल्यावर आधारित अभ्यासक्रम राबविणे आवश्यक आहे. त्यासाठी त्या दर्जाच्या सर्व शैक्षणिक सोयी सुविधा, तज्ञ मार्गदर्शक, पायाभूत सोयी सुविधा, अद्ययावत तंत्रज्ञान या बाबी विकसित करुन उद्योग जगताला आवश्यक असणारे प्रशिक्षित व्यावसायिक मनुष्यबळ तयार करणे आवश्यक आहे. यासाठी संस्थेचे प्रशासकीय कामकाज करण्यासाठी अनुभवी व्यक्तीची संस्थेच्या संचालक पदावर नियुक्ती करण्याची बाब शासनाच्या विचाराधीन होती.
8. शासनाच्या उद्योग, उर्जा व कामगार विभागात कार्यरत असणारे सहसचिव, श्री. श.मा.
साठे हे दि. १८.२.२०२१ पासून ना.मे. लोखंडे महाराष्ट्र श्रम विज्ञान संस्था, मुंबई या संस्थेच्या संचालक पदाचा अतिरिक्त कार्यभार सांभाळत आहेत. या कालावधीत संस्थेच्या कामकाजात उत्तम सुधारणा झाल्या आहेत. संस्थेतील विद्यार्थ्यांना नोकरी मिळण्याचे प्रमाणही वाढले असून संस्थेला बाजारातून /विविध कंपन्यांकडून सकारात्मक प्रतिसाद मिळत आहे. विद्यार्थ्यांकरीता नवनवीन उपक्रम राबविण्यासही सुरुवात झाली आहे.
५. सद्यस्थितीत केंद्र शासनाच्या नवीन शैक्षणिक धोरणाची अंमलबजावणी करण्याची बाब प्राथमिक स्तरावर आहे. याकरीता विद्यापिठाच्या संपर्कात राहून आभ्यासक्रमात मोठया प्रमाणात बदल करण्याची आवश्यकता आहे. श्री. श.मा. साठे यांनी मागील दोन वर्षात संस्थेचे कामकाज उत्तमरित्या हाताळले आहे. श्री. श. मा. साठे हे दि. ३१.८.२०२३ रोजी सेवानिवृत्त झाले आहेत. तथापि, त्यांच्या अनुभवाचा व कार्यकक्षमतेचा विचार करता ना. मे. लोखंडे महाराष्ट्र श्रम विज्ञान संस्था, मुंबई येथील कामकाज सुरळीत चालू राहण्यासाठी तसेच संस्थेचे व विद्यार्थ्यांचे हित विचारात घेवून श्री. शशांक साठे यांना संचालक, ना. मे. लोखंडे महाराष्ट्र श्रम विज्ञान संस्था, मुंबई या पदावर कंत्राटी तत्वावर नियुक्त करण्याची बाब शासनाच्या विचाराधीन होती.
शासन निर्णय श्री. शशांक मा. साठे, सहसचिव, (सेवानिवृत्त) यांना संचालक, ना. मे. लोखंडे महाराष्ट्र श्रम विज्ञान संस्था, मुंबई या पदावर दि. ०१/०९/२०२३ पासून १ वर्षासाठी कंत्राटी तत्वावर विशेष बाब म्हणून नियुक्ती देण्यात येत आहे.
सदर कंत्राटी नियुक्तीच्या संदर्भातील अटी व शर्ती पुढीलप्रमाणे राहतील.
१. श्री. श.मा.साठे, सहसचिव, (सेवानिवृत्त) यांना सेवानिवृत्तीपूर्वी मिळत असलेल्या एकूण वेतनातून (मूळ वेतन व महागाई भत्ता धरून त्यांना आता मिळत असलेले निवृत्ती वेतन (महागाई भत्ता आणि अंशराशीकृत निवृत्तीवेतनासह) वजा केल्यानंतर होणारी रक्कम मासिक पारिश्रमिक म्हणून निश्चित करण्यात यावी.
पृष्ठ ४ पैकी २
# Page 3
शासन निर्णय क्रमांक: एमएलआय ०७२३/प्र.क्र.१५५/ कामगार - ६
२. वेळोवेळी शासन निश्चित करेल अशा अटी व शर्ती श्री. श.मा. साठे, सहसचिव, (सेवानिवृत्त) यांना बंधनकारक राहतील.
३. सदर नियुक्तीच्या कालावधीत श्री. श.मा.साठे, सहसचिव, (सेवानिवृत्त) हे संचालक, ना. मे.
लोखंडे महाराष्ट्र श्रम विज्ञान संस्था, मुंबई या पदाचे कर्तव्य पालन करीत असताना या कालावधीत त्यांना राज्य शासकीय सेवेतील अधिकाऱ्यांना लागू असलेले वर्तणुक तसेच, शिस्त व अपील या संबंधीचे सर्व नियम लागू राहतील.
४. सदर कामासाठी करारपद्धतीने नियुक्ती देण्यात आलेल्या पदास कोणत्याही प्रकारचे प्रशासकीय व वित्तीय अधिकार राहणार नाहीत.
सदर निर्णय अन्य प्रकरणांत पूर्वोदाहरण म्हणून ग्राह्य धरता येणार नाही.
# Page 4