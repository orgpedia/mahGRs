# Page 1
सरकारी कामगार अधिकारी, गट-ब संवर्गातील अधिका-यांची दि.०१.०१.२०२१ रोजीची अंतिम सेवाज्येष्ठता यादी.
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः सेवाज्ये-२०२२/प्र.क्र.९४/कामगार-८
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
तारीख: १४ जुलै, २०२२
वाचा : १. शासन निर्णय क्रमांक: सेवाज्ये-२०२२/प्र.क्र.९४/कामगार-८, दि.२६.०४.२०२२ २. कामगार आयुक्त कार्यालयाचे पत्र क्र.आस्था/१२२२/से.ज्ये./अकाआ/कार्या.२/५०५, दि.०७.०६.२०२२
शासन निर्णय: उपरोक्त अ.क्र.१ येथील शासन निर्णयान्वये कामगार आयुक्त यांच्या आस्थापनेवरील सरकारी कामगार अधिकारी, गट-ब या पदावरील अधिकाऱ्यांची दिनांक ०१.०१.२०२१ रोजीची तात्पुरती सेवा ज्येष्ठता यादी प्रसिध्द करण्यात आली होती. सदर सेवाज्येष्ठता यादीवर उपरोक्त अ. क्र. २ येथील पत्राच्या अनुषंगाने, श्री. सु.प्र. राजपूत, सरकारी कामगार अधिकारी यांच्याकडून प्राप्त झालेला आक्षेप अमान्य करण्यात येत असून श्रीमती स्व. रा. गुरव आणि श्री. रा. रा. काळे, सरकारी कामगार अधिकारी यांच्याकडून प्राप्त झालेले आक्षेप याद्वारे मान्य करण्यात येत आहेत. त्यानुसार सोबत जोडलेल्या “प्रपत्र अ” मध्ये दर्शविल्यानुसार सरकारी कामगार अधिकारी, गट-ब संवर्गाची दिनांक ०१.०१.२०२१ रोजीची अंतिम सेवा ज्येष्ठता यादी प्रसिध्द करण्यात येत आहे. ही सेवा ज्येष्ठता यादी प्रसिध्द करताना प्रतिवर्षी १ जानेवारी हा आधारभूत दिनांक मानण्यात आलेला आहे.
२. महाराष्ट्र नागरी सेवा (ज्येष्ठतेचे विनियम) नियमावली, २०२१ मधील तरतुदीनुसार सरकारी कामगार अधिकारी संवर्गातील दिनांक ०१.०१.२०२१ या वर्षातील अंतिम सेवाज्येष्ठता यादीमधील दिनांक ०१.०१.२०२० ते दिनांक ३१.१२.२०२० या कालावधीतील सेवानिवृत्ती, निधन, पदोन्नती, राजीनामा इ. कारणामुळे कार्यरत नसलेल्या सरकारी कामगार अधिकारी संवर्गातील अधिका-यांची नावे वगळून दिनांक ०१.०१.२०२१ रोजीची अंतिम सेवाज्येष्ठता म्हणून प्रसिध्द करण्यात येत आहे.
३. सदरहू अंतिम सेवा ज्येष्ठतासूची मा. उच्च न्यायालयाने याचिका क्रमांक २७९७/२०१५ वर दिनांक ०४.०८.२०१७ रोजी दिलेल्या निर्णयाविरोधात मा. सर्वोच्च न्यायालयात दाखल विशेष अनुमती याचिका क्रमांक २८३०६/२०१७ च्या अधिन राहुन प्रसिध्द करण्यात येत आहे.
# Page 2
शासन निर्णय क्रमांकः सेवाज्ये-२०२२/प्र.क्र.९४/कामगार-८
# Page 3
# Page 4
# Page 5
# Page 6
# Page 7