# Page 1
महावितरण कंपनीच्या इन्फ्रा ॥ योजने अंतर्गत पायाभूत सुविधा विकास या योजनेसाठी महावितरण कंपनीस शासनाकडून २०% भाग भांडवल वितरीत करणेबाबत सन २०१८-१९
महाराष्ट्र शासन
ऊद्योग, ऊर्जा व कामगार विभाग,
शासन निर्णय क्र.निधिवि-२०१८/प्र.क.७७(१)/ऊर्जा-३
मादाम कामा मार्ग, हुतात्मा राजगुरु चौक
मंत्रालय, मुंबई - ४०००३२.
दिनांक : २६ मार्च, २०१९
संदर्भ :- १. शासन निर्णय, उद्योग, ऊर्जा व कामगार विभाग क्र.इन्फ्रा॥/२०१२/प्र.क्र.८७२/ऊर्जा-५ दिनांक ०२ मार्च, २०१३ २. शासन निर्णय, उद्योग, ऊर्जा व कामगार विभाग क्र. संकीर्ण/२०१३/प्र.क्र.२०८/ऊर्जा-५ दि. १९ डिसेंबर २०१३ ३. शासन निर्णय, उद्योग, ऊर्जा व कामगार विभाग क्र. संकीर्ण-२०१७/प्र.क्र.२३२/ऊर्जा-५, दिनांक ०५ जानेवारी, २०१८ ४. शासन निर्णय उद्योग, ऊर्जा व कामगार विभाग क्र. निधिवि-२०१८/प्र.क.७७/ऊर्जा-३, दि. २४/८/२०१८.
५. वित्त विभाग शासन परिपत्रक क्र. अर्थसं - २०१८/प्र.क्र.६९/अर्थ-३, दि.२ एप्रिल, २०१८ ६. वित्त विभाग शासन परिपत्रक क्र.अर्थसं- २०१८/प्र.क्र.६९/अर्थ-३,दि.२५ जानेवारी, २०१९ ७. अध्यक्ष व व्यवस्थापकीय संचालक, महावितरण,यांचे पत्र क्र. मु.म.व्या.(सांघिक वित्त)/१५३१, दिनांक १६ मार्च, २०१९.
प्रस्तावना :
पायाभूत सुविधा विकासासाठी इन्फ्रा ॥ या प्रकल्पाकरिता शासनाने संदर्भाधीन क्र.३ अन्वये मार्च, २०१९ पर्यंत मुदत वाढ दिलेली आहे. राज्य शासनाकडून सदर प्रकल्प खर्चाच्या २० टक्के भाग भांडवल महाराष्ट्र राज्य वीज वितरण कंपनी मर्यादित (महावितरण) यांना उपलब्ध करुन देण्यात येते. त्याकरिता वित्तीय वर्ष २०१८-१९ मध्ये रु. ३६५.५५ कोटी (रुपये तीनशे पासष्ठ कोटी पंचावन्न लाख फक्त) इतकी अर्थसंकल्पिय तरतूद करण्यात आलेली आहे. त्यापैकी ७०% च्या मर्यादेत रु.२५५.८८५० कोटी (रुपये दोनशे पंचावन्न कोटी अठ्यांएशी लाख पन्नास हजार फक्त) इतकी रक्कम संदर्भिय शासन निर्णय क्र. ४ अन्वये वितरीत करण्यात आली आहे. आता सुधारित अंदाजाच्या मर्यादेत शिल्लक तरतूद रू. १०९.६६५ कोटी (रूपये एकशे नऊ कोटी सहासष्ट लाख पन्नास हजार फक्त) वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः निधिवि-२०१८/प्र.क.७७(१)/ऊर्जा-३
शासन निर्णय :
पायाभूत सुविधा विकासासाठी इन्फ्रा ॥ राज्य शासनाची भांडवली गुंतवणूक म्हणून २० टक्के या प्रमाणात रू. १०९.६६५ कोटी (रूपये एकशे नऊ कोटी सहासष्ट लाख पन्नास हजार फक्त) इतकी रक्कम महावितरण कंपनीस रोखीने वितरीत करण्यास या निर्णयाद्वारे शासन मंजूरी देण्यात येत आहे.
२. सदर रक्कम ज्या कारणासाठी मंजूर करण्यात येत आहे त्याच कारणासाठी उपयोगात आणण्याची जबाबदारी महावितरण कंपनीची राहील.
३. सदर खर्च सन २०१८-१९ या आर्थिक वर्षातील “मागणी क्रमांक के-११, ४८०१ वीज प्रकल्पावरील इतर भांडवली खर्च, ०५ पारेषण व वितरण, ८०० इतर खर्च, पंचवार्षिक योजना, राज्य योजना, (००) (०२) स्वतंत्र गावठाण फिडर योजना व पायाभूत सुविधा विकास (४८०१३६०६) ५४, गुंतवणूका” या लेखाशिर्षा खाली खर्ची टाकावा व तो सन २०१८-१९ या वित्तीय वर्षासाठी मंजूर असलेल्या सुधारित अंदाजाच्या तरतूदीमधून भागविण्यात यावा.
४. सदर रक्कम अधिदान व लेखा अधिकारी यांच्या मार्फत कोषागारातून काढून महाराष्ट्र राज्य विद्युत वितरण कंपनी मर्यादित, मुंबई यांना अदा करण्यासाठी आहरण व संवितरण अधिकारी म्हणून अवर सचिव (ऊर्जा - ३) व नियंत्रण अधिकारी म्हणून सह सचिव, (ऊर्जा-३) उद्योग, ऊर्जा व कामगार विभाग, मंत्रालय, मुंबई -३२ यांना प्राधिकृत करण्यात येत आहे. त्यांनी महाराष्ट्र राज्य विद्युत वितरण कंपनी मर्यादित, मुंबई यांना मंजूर झालेली रक्कम रू. १०९.६६५ कोटी (रूपये एकशे नऊ कोटी सहासष्ट लाख पन्नास हजार फक्त) अधिदान व लेखा अधिकारी, मुंबई येथून महाराष्ट्र राज्य विद्युत वितरण कंपनी मर्यादित यांच्या नावे स्वतंत्ररित्या धनादेश काढून वितरीत करण्याची कार्यवाही करावी.
५. शासनाने महाराष्ट्र राज्य विद्युत वितरण कंपनी मर्यादित या कंपनी मध्ये केलेली सदर भांडवली गुंतवणूक ही महाराष्ट्र राज्य विद्युत मंडळ सूत्रधारी कंपनी मर्यादित मार्फत केलेली भांडवली गुंतवणूक समजण्यात यावी .महाराष्ट्र राज्य विद्युत वितरण कंपनी मर्यादित हया कंपनीने सदर रकमेच्या दर्शनी मूल्या इतके समभाग महाराष्ट्र राज्य विद्युत मंडळ सूत्रधारी कंपनी मर्यादित हया कंपनीच्या नांवे वितरीत करावेत.
६. महाराष्ट्र विनियोजन अधिनियम २०१८/परिपत्रक क्रमांक अर्थसं-२०१८/प्र.क्र.६९/अर्थ-३, दिनांक २ एप्रिल, २०१८ च्या परिपत्रकातील परिच्छेद क्रमांक ७ मधील प्रत्येक अटीची पूर्तता झाल्याचे प्रमाणित करण्यात येत आहे. परिशिष्टामधील अनुक्रमांक ७ व ८ मधील तपासणी सूची मधील अटींची पूर्तता झाल्याचे प्रमाणित करण्यात येत आहे. तसेच सदर खर्च वित्त विभागाने सन २०१८-१९ साठी मंजूर केलेल्या सुधारीत अंदाजाच्या मर्यादेत असून प्रशासकीय विभागास दिलेल्या अधिकारात प्रधान सचिव (ऊर्जा) यांच्या मान्यतेने सदर शासन निर्णय निर्गमित करण्यात येत आहे.
७. या लेखाशीर्षाखाली निधी वितरीत करण्यासाठी सादर करण्यात आलेल्या देयकाच्या अनुषंगाने प्रमाणित करण्यात येते की, या लेखाशीर्षाखाली कोणतेही संक्षिप्त देयक प्रलंबित नाही तसेच उपयोगिता प्रमाण पत्र प्रलंबित नाही.
पृष्ठ ३ पैकी २
# Page 3
शासन निर्णय क्रमांकः निधिवि-२०१८/प्र.क.७७(१)/ऊर्जा-३