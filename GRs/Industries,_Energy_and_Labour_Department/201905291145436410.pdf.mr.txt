# Page 1
विदर्भ व मराठवाडा विभागातील औद्योगिक घटकांना विद्युत शुल्क माफी सवलतीचा कालावधी वाढविण्याबाबत..
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक साप्रोयो-२०१८/प्र.क्र.२५२ / उद्योग-८
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक:२८/०५/२०१९
वाचा १) शासन निर्णय क्रमांक : शासन निर्णय उ.ऊ. व का. विभाग, क्र. साप्रोयो- २०१४/ (प्र.क्र. ०३) उद्योग-८/दि. ०६.०६.२०१४ शासन निर्णय संदर्भाधीन शासन निर्णय उद्योग, ऊर्जा व कामगार विभाग दिनांक ०६.०६.२०१४ अन्वये मराठवाडा व विदर्भ विभागातील सर्व उद्योगांना विद्युत शुल्क माफीची सवलत दिनांक ०१.०४.२०१४ ते ३१.०३.२०१९ पर्यंत देय करण्यात आली होती.
राज्याचा सर्वांगीन विकास होण्यासाठी मराठवाडा व विदर्भ विभागाचा औद्योगिक विकास होणे आवश्यक असून तेथील उद्योगांना स्पर्धात्मक युगात टिकून राहण्याकरिता सक्षम करणे आवश्यक आहे.
सदर बाब विचारात घेऊन शासनाने असा निर्णय घेतला आहे की, विदर्भ व मराठवाडयातील सर्व उद्योग घटकांना दिनांक ०१.०४.२०१९ ते ३१.०३.२०२४ पर्यंत पाच वर्षाकरिता विद्युत शुल्क माफीची सवलत वाढविण्यात येत आहे. सदर निर्णयाच्या अनुषंगाने आवश्यक अधिसूचना ऊर्जा विभागाकडून निर्गमित करण्यात येईल.
सदर शासन निर्णय वित्त विभागाच्या अभिप्रायाप्रमाणे त्यांचे अनौपचारिक संदर्भ क्र. मंबैप्र २०१९/ प्र.क्र.६ च्या अनुषंगाने निर्गमित करण्यात येत आहे.