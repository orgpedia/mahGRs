# Page 1
एकत्रित परिविक्षाधीन प्रशिक्षण कार्यक्रम- ८ राज्यसेवा (मुख्य) परिक्षा २०२० च्या अंतिम निकालाच्या आधारावर महाराष्ट्र लोकसेवा आयोगाकडून निवड झालेल्या उद्योग, ऊर्जा व कामगार विभागाच्या अधिपत्याखालील उद्योग संचालनालयातंर्गत उद्योग उपसंचालक ( तांत्रिक), गट-अ संवर्गातील उमेदवाराच्या परिवीक्षाधीन प्रशिक्षण कालावधी करिता १ अधिसंख्य पद निर्माण करणेबाबत...
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः टिआरएन-२०२२/प्र.क्र.९४/उद्योग-३
हुतात्मा राजगुरू चौक, मादाम कामा रोड
मंत्रालय, मुंबई - ४०० ०३२
दिनांक: १२ सप्टेंबर, २०२२
संदर्भ:
१) शासन निर्णय, सामान्य प्रशासन विभाग क्रमांक टिआरएन २०१३/प्र.क्र.८४/१३/१२-अ, दि.२०.०१.२०१४ २) शासन निर्णय, उ. ऊ. व का. विभाग क्रमांक इएसटी २०१५/३९८/प्र.क्र.११०/उद्योग-३, दि.७.१०.२०१५ ३) शासन निर्णय, वित्त विभाग क्रमांक पदनि २०१६/प्र.क्र.७/१६/ वित्तीय सुधारणा-१, दि.२०.०२.२०१६ ४) सामान्य प्रशासन विभाग शासन निर्णय क्र. टिआरएन ०७२२/प्र.क्र.२८/सीपीटीपी-अ, दि.०१.०८.२०२२ ५) सामान्य प्रशासन विभाग शासन निर्णय क्र. टिआरएन ०७२२/प्र.क्र.४३/सीपीटीपी, दि.०८.०८.२०२२ प्रस्तावना : महाराष्ट्र लोकसेवा आयोगामार्फत राज्यसेवा परिक्षेद्वारे सन २०१४ पासून प्रतिवर्षी सरळसेवेने नियुक्त होणाऱ्या गट-अ संवर्गातील पदांसाठी यशदा, पुणे या संस्थेमार्फत व गट-ब संवर्गातील पदांसाठी वनामती, नागपूर या संस्थेमार्फत दोन वर्षाच्या कालावधीसाठी एकत्रित परिविक्षाधीन प्रशिक्षण कार्यक्रम संदर्भाधीन क्र. १ च्या शासन निर्णयानुसार राबविण्यात येत आहे. या विभागाच्या अधिनस्त असलेल्या उद्योग संचालनालयातील उद्योग उपसंचालक ( तां) गट-अ व उद्योग अधिकारी (तां) गट-ब या संवर्गातील पदे या विभागाच्या संदर्भ क्र. २ येथील शासन निर्णयान्वये एकत्रित परिविक्षाधीन प्रशिक्षण कार्यक्रामध्ये समाविष्ट करण्यात आली आहेत. महाराष्ट्र लोकसेवा आयोगाकडून राज्यसेवा (मुख्य) परीक्षा-२०२० च्या अंतिम निकालाच्या आधारे शिफारसप्राप्त उमेदवारांना सामान्य प्रशासन विभागाच्या संदर्भ क्र. ४ येथील आदेशान्वये संबंधीत
संवर्गात नियुक्ती देण्यात आली असून सदर आदेशान्वये प्रशिक्षणासाठी रुजू होणाऱ्या अधिकाऱ्यांच्या संख्ये इतकी अधिसंख्य पदे निर्माण करण्याबाबत सामान्य प्रशासन विभागाने संदर्भ
# Page 2
शासन निर्णय क्रमांकः टिआरएन-२०२२/प्र.क्र.९४/उद्योग-३
क्र. ५ येथील शासन निर्णयान्वये सूचित केले आहे. वित्त विभागाच्या संदर्भ क्र. ३ येथील शासन निर्णयान्वये महाराष्ट्र लोकसेवा आयोग / केंद्रीय लोकसेवा आयोग पुरस्कृत उमेदवारांचा विहीत परिविक्षा कालावधी/प्रशिक्षण कालावधी या तांत्रिक कारणासाठी विशिष्ट कालावधीकरिता निर्माण करावयाच्या अधिसंख्य पदांच्या निर्मितीचे अधिकार संबंधित प्रशासकीय विभागांना प्रदान केले आहेत. त्यानुसार एकत्रित परिविक्षाधीन प्रशिक्षण कार्यक्रम -८ (सीपीटीपी-८) अंतर्गत परीविक्षाधीन अधिकारी म्हणून दि. २३.०८.२०२२ पासून उद्योग उपसंचालक (तां) गट-अ संवर्गात नियुक्ती देण्यात आलेल्या श्री. प्रमोद बाळासाहेब चौगुले यांच्या परीविक्षाधीन कालावधीकरीता एक अधिसंख्य पद निर्माण करण्याची बाब शासनाच्या विचाराधीन होती.
शासन निर्णय:
उद्योग संचालनालयाच्या आस्थापनेवरील उद्योग उप संचालक (तांत्रिक), गट-अ संवर्गामध्ये महाराष्ट्र लोकसेवा आयोगाकडून राज्यसेवा (मुख्य) परीक्षा - २०२० च्या अंतिम निकालाच्या आधारे सामान्य प्रशासन विभागाच्या संदर्भ क्र. ४ येथील आदेशान्वये नियुक्ती देण्यात आलेले श्री. प्रमोद बाळासो चौगुले हे सदर प्रशिक्षणासाठी प्रत्यक्ष रुजू झाले असून त्यांच्याकरीता गट-अ संवर्गाच्या सुधारित वेतन मॅट्रिक्समधील वेतनस्तर एस-२० (५६१०० - १७७५००) मध्ये दि.२३.८.२०२२ ते दि.२२.८.२०२४ अशा दोन वर्षाच्या कालावधीसाठी उद्योग संचालनालयाच्या आस्थापनेवर एक अधिसंख्य पद निर्माण करण्याकरिता याद्वारे शासन मान्यता देण्यात येत आहे.
२. उद्योग संचालनालयाच्या आस्थापनेवरील गट-अ संवर्गातील श्री. प्रमोद बाळासो चौगुले यांच्या प्रत्यक्ष रूजू दिनांकापासून दोन वर्षाच्या कालावधीतील वेतनावर येणारा खर्च या विभागाच्या वेतनविषयक लेखाशीर्षाखाली खर्ची टाकण्यात यावा व तो त्या त्या वर्षाच्या मंजूर अनुदानातून भागविण्यात यावा.
३. सामान्य प्रशासन विभाग, शासन निर्णय दिनांक ०८.०८.२०२२ अन्वये एकत्रित परिविक्षाधीन प्रशिक्षण कार्यक्रम-८ (सीपीटीपी-८) साठी मार्गदर्शक सूचना निर्गमित केल्या असून परिविक्षाधीन प्रशिक्षणार्थीच्या वेतनाबाबत निर्देश दिले आहेत. त्यानुसार एकत्रित परिविक्षाधीन प्रशिक्षण कार्यक्रम ८ (सीपीटीपी-८) अंतर्गत प्रशिक्षण घेणा-या उद्योग संचालनालयाच्या आस्थापनेवरील गट-अ संवर्गातील श्री. चौगुले यांच्या परिविक्षाधीन कालावधीतील वेतनासंदर्भात विकास आयुक्त (उद्योग) उद्योग संचालनालय, मुंबई यांच्या कार्यालयातील लेखाधिकारी हे आहरण व संवितरण अधिकारी राहतील.
४. सीपीटीपी-८ अंतर्गत प्रशिक्षण घेणाऱ्या श्री. प्रमोद बाळासो चौगुले, परिविक्षाधीन अधिकारी यांची सेवार्थ प्रणालीमध्ये नोंदणी करुन त्यांना वेतन व इतर अनुषंगिक भत्ते अदा करणे, त्यांचा डीसीपीएस क्रमांक मिळविणे, त्यांचे सेवापुस्तक तयार करणे इ. कार्यवाही उद्योग संचालनालयाने सुरवातीच्या चार आठवड्यांच्या कालावधीत पुर्ण करावी. तसेच सदर उमेदवाराच्या प्रशिक्षणाच्या
पृष्ठ ३ पैकी २
# Page 3
शासन निर्णय क्रमांकः टिआरएन-२०२२/प्र.क्र.९४/उद्योग-३
पहिल्या महिन्यापासून संबंधित पदाचे नियमित वेतन अदा करण्याबाबत उद्योग संचालनालयाने आवश्यक ती कार्यवाही करावी.
५. सामान्य प्रशासन विभागाच्या संदर्भ क्र. ५ च्या शासन निर्णयातील प्रशिक्षणार्थी / परिविक्षाधीन उमेदवारांच्या संदर्भातील अन्य तरतुदीनुसार कार्यवाही करण्याची जबाबदारी विकास आयुक्त (उद्योग) उद्योग संचालनालय, मुंबई यांच्यावर सोपविण्यात येत आहे.
६. हा शासन निर्णय, वित्त विभागाच्या संदर्भ क्रमांक ३ येथील शासन निर्णयान्वये अधिसंख्य पदे निर्माण करण्यासाठी प्रशासकीय विभागांना प्रदान केलेल्या अधिकाराचा वापर करुन काढण्यात येत आहे.