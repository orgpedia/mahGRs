# Page 1
प्रमुख खनिजाबाबत खनिज सवलती मंजुर करण्याच्या अनुषंगाने ई-लिलाव
प्रक्रिया पार पाडण्यासाठी शासनस्तरावर
गठीत समितीची कार्यकक्षा सुधारित करण्याबाबत...
महाराष्ट्र शासन,
उद्योग,ऊर्जा,कामगार व खनिकर्म विभाग,
शासन निर्णय क्र.एमएनजी-०२२४/प्र.क्र.२०/उद्योग-९अ
मादाम कामा रोड, हुतात्मा राजगुरु चौक, मंत्रालय, मुंबई
दिनांक : २८ फेब्रुवारी, २०२४
वाचा :- १) शा.नि.उद्योग,ऊर्जा व कामगार विभाग, क्र.एमएनजी-०८१५/प्र.क्र.८२/उद्योग-९ दिनांक ०६/१०/२०१५
२) शासन अधिसूचना, सामान्य प्रशासन विभाग, क्र.शाकानि-२०२३/प्र.क्र.१५/१८ (र.व का.)
दिनांक २३/०८/२०२३ ३) खाण मंत्रालय, भारत सरकार यांची अधिसूचना क्र.जी.एस.आर. ४९ (ई) दिनांक २१/०१/२०२४
प्रस्तावना :-
राज्यातील प्रमुख खनिजाबाबत खनिज सवलती मंजूर करण्याच्या अनुषंगाने, राज्यातील प्रमुख
खनिज क्षेत्रासंदर्भात ई-लिलाव प्रक्रिया पार पाडण्याच्या अनुषंगाने, उपरोक्त दिनांक ०६/१०/२०१५ च्या
शासन निर्णयान्वये दोन वेगवेगळ्या समित्या गठीत करुन, त्यांच्या कार्यकक्षाही निश्चित करण्यात आलेल्या आहे. आता, केंद्र शासनाच्या उपरोक्त दिनांक २१/०१/२०२४ च्या अधिसूचनेन्वये करण्यात आलेल्या
सुधारणानुसार, खनिज (लिलाव) नियमामध्ये नव्याने, “पूवेक्षण अनुज्ञप्ती” (Exploration license) चा समावेश
करण्यात आलेला आहे. याअनुषंगाने, दिनांक ०६/१०/२०१५ च्या शासन निर्णयामध्ये, सुधारणा करणे अपेक्षीत आहे. त्यानुसार, या शासन निर्णयामध्ये सुधारणा करण्याची बाब शासनाच्या विचाराधीन होती.:-
शासन निर्णय :-
१)प्रमुख खनिजांचे खाणक्षेत्रे खनिपट्टा (Mining Lease) व संयुक्त खनिपट्टा (Composite License)
लिलावात ठेवण्यासाठी, राज्यस्तरीय खनिज समन्वय व शक्तीप्रदान समितीची मान्यता घेण्यात यावी.
२)केंद्र शासनाच्या दिनांक २१/०१/२०२४ च्या अधिसूचनेन्वये करण्यात आलेल्या सुधारणानुसार,
खनिज (लिलाव) नियमामध्ये नव्याने, “पूवेक्षण अनुज्ञप्ती” (Exploration license) चा समावेश करण्यात आलेला असल्याने, पूवेक्षण अनुज्ञप्ती संदर्भात, लिलाव प्रक्रिया सुलभ व पारदर्शकरित्या
पार पाडण्यासाठी सल्ला व मार्गदर्शन करण्यासाठी संदर्भाकिंत दिनांक ५ ऑक्टोंबर २०१५ च्या शासन
निर्णयान्वये स्थापन केलेल्या राज्यस्तरीय खनिज समन्वय व शक्तीप्रदान समितीस निर्णय घेण्यास
मान्यता देण्यात येत आहे.
३)प्रमुख खनिजांचे खाणक्षेत्रे खनिपट्टा (Mining Lease), संयुक्त खनिपट्टा (Composite License)
आणि “पूवेक्षण अनुज्ञप्ती” (Exploration license) या प्रकारातील लिलावात ठेवावयाच्या
खाणक्षेत्राबाबतचा प्रस्ताव महासंचालक, भूविज्ञान व खनिकर्म संचालनालय, यांनी समितीच्या मान्यतेस ठेवण्यासाठी शासनास सादर करावा. सदर प्रस्ताव सादर करताना, अशा खाणक्षेत्राबाबत
(१) अंक्षांश-रेखांश (२) जमीनीचे एकूण क्षेत्र (३) एकूण क्षेत्राची वर्गवारी (खाजगी जमीन/वन जमीन/
शासकीय जमीन इ.) (४) सदरचे क्षेत्र Eco Sensitive Area/Wildlife Sanctuary/ECZ/Tiger Corridor यापैकी कोणत्या भागात येते, इ. बाबतची सविस्तर माहिती. किमान १ महिना अगोदर
शासनास सादर करण्यात यावी. सदर परिपूर्ण माहितीसह खाणक्षेत्र समितीच्या अवलोकनार्थ सादर
करण्यात येईल.
# Page 2
शासन निर्णय क्रमांकः एमएनजी-०२२४/प्र.क्र.२०/उद्योग-९अ
४)प्रमुख खनिजांचे खाणक्षेत्रे खनिपट्टा (Mining Lease), संयुक्त खनिपट्टा (Composite License) व
पूवेक्षण अनुज्ञप्ती (Exploration license) लिलावात ठेवणे, सुरु असलेल्या ई-लिलाव प्रक्रियेमधून
अपरिहार्य कारणास्तव कांही खाणक्षेत्र वगळणे अथवा सदरची ई-लिलाव प्रक्रिया रद्द करणे, तसेच
संगणकीय प्रणालीवर लिलाव करण्यासाठी लिलाव व्यासपीठ, पुरवठादार यंत्रणा (Auction
Platform Provider ) व खनिज व्यवहार पृथकरणदार (Transaction Analyzer) यांची निवड आणि
त्यांची फी निश्चीत करणे, याबाबतचे अधिकार राज्यस्तरीय खनिज समन्वय व शक्तीप्रदान समितीस
राहतील.
५)संदभांकित दिनांक ०६ ऑक्टोंबर, २०१५ च्या शासन निर्णयामधील इतर तरतूदी व समितीच्या
कार्यकक्षा या कायम राहतील.
६)याशिवाय, या शासन निर्णयामध्ये जिथे-जिथे प्रधान सचिव (उद्योग) असेल त्या-त्या ठिकाणी “अपर
मुख्य सचिव/ प्रधान सचिव/सचिव (खनिकर्म)” तसेच उप सचिव (उद्योग) याऐवजी “उप/सह सचिव
(खनिकर्म)” असा बदल आणि जिथे-जिथे, संचालक, भूविज्ञान व खनिकर्म असे आहे, तिथे-तिथे,
महासंचालक, भूविज्ञान व खनिकर्म संचालनालय, नागपूर असा बदल करण्यास मान्यता देण्यात येत
आहे.
७)सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध