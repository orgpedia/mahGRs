# Page 1
“महाराष्ट्र राज्य औद्योगिक समूह विकास कार्यक्रम (MSI-CDP) ” अंतर्गत जिनर्स अॅन्ड मिलर्स क्लस्टर, पाचोड ता. पैठण जि.
औरंगाबाद या उद्योग समूह प्रकल्पाच्या सामायिक सुविधा केंद्र उभारणीसाठी अंतिम टप्प्यातील पात्र अनुदान वितरीत करण्याबाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्र. क्लस्टर-२०२०/प्र.क्र.१४०/उद्योग-७,
मंत्रालय, मुंबई - ४०० ०३२.
दिनांक ०८/०३/२०२२
वाचा :- १) उद्योग, ऊर्जा व कामगार विभाग, शासन निर्णय क्र. एसएमई-२०१३/प्र.क्र.२०७/ उद्योग-७, दिनांक २५/०२/२०१४.
२) उद्योग, ऊर्जा व कामगार विभाग, शासन निर्णय क्र. एमएसई-२०१९/प्र.क्र.९३/ उद्योग-७, दिनांक २४/०७/२०१९.
३) उद्योग, ऊर्जा व कामगार विभाग, शासन निर्णय क्र.एसएमई-२०१९/प्र.क्र.१९०/उद्योग-७, दिनांक १३/०९/२०१९.
४) उद्योग, ऊर्जा व कामगार विभाग, शासन निर्णय क्र.क्लस्टर-२०२०/प्र.क्र.१४०/उद्योग-७, दिनांक १०/०८/२०२०.
५)उद्योग, ऊर्जा व कामगार विभाग, शासन निर्णय क्र. क्लस्टर-२०२१/प्र.क्र.१४०/ उद्योग-७, दिनांक २५/०३/२०२१.
६) उद्योग संचालनालयाचे पत्र क्र. उसं/ औसशा/ एमएसआयसीडीपी/CFC/अनुदान वितरण/ २०२२/ओ-८०, दिनांक २१/०१/२०२२.
प्रस्तावना : राज्यातील औद्योगिकदृष्ट्या अविकसित क्षेत्रातील छोट्या समूहांचा समूह विकास होऊन त्याद्वारे सूक्ष्म व लघु घटकांच्या सर्वांगीण विकासास चालना मिळणेसाठी “महाराष्ट्र राज्य औद्योगिक समूह विकास कार्यक्रम (MSICDP) " ही योजना दिनांक २५/०२/२०१४ रोजीच्या शासन निर्णयान्वये जाहीर करण्यात आलेली आहे. सदर योजनेंतर्गत सूक्ष्म व लघु उपक्रमाच्या सर्वांगिण विकास व वाढीकरीता क्षमतावृध्दी कार्यक्रम अंमलबजावणीसाठी तसेच सामायिक सुविधा उभारणीसाठी राज्य शासनाचे अनुदान देण्यात येते. या योजनेंतर्गत औद्योगिक समूहाच्या उत्पादन प्रक्रियेमधील त्रुटी, कमतरता यांचे योग्य निदान करून अद्ययावत तंत्रज्ञान, बाजारपेठ विस्तारीकरण, विविध यशस्वी औद्योगिक समूहांना भेटी, अद्ययावत प्रशिक्षण कार्यक्रम व अभ्यास दौरे इत्यादीचा समावेश असलेला निदानोपयोगी अभ्यास अहवाल (DSR) तयार करण्यात येतो.
सदर निदानोपयोगी अभ्यास अहवाल जिल्हास्तरीय समितीच्या शिफारशीनंतर प्राप्त झाल्यानंतर राज्यस्तरीय औद्योगिक समूह संनियंत्रण समितीमार्फत निदानोपयोगी अभ्यास अहवाल प्रस्तावांस मंजूरी देणे व त्याअंतर्गत क्षमतावृध्दी कार्यक्रमास अनुदान निश्चिती करणे इत्यादी बाबी केल्या जातात. तसेच सूक्ष्म व लघु उद्योग घटकांची उत्पादकता व स्पर्धात्मकता वाढविणेसाठी उच्च दर्जाच्या सामायिक सुविधा व इतर आवश्यक परवाने, ना-हरकत दाखले, तांत्रिक व आर्थिक मुल्यांकन अहवाल यांचा समावेश असलेला सविस्तर प्रकल्प अहवाल (DPR) तयार करण्यात येतो. राज्यस्तरीय सुकाणू समितीद्वारे सामायिक सुविधा केंद्राच्या प्रस्तावास अंतिम मंजूरी मिळाल्यानंतर खरेदी प्रक्रिया सुरु करण्यात येते. सदर योजनेच्या दिनांक २४/०७/२०१९
# Page 2
शासन निर्णय क्रमांक: क्लस्टर-२०२०/प्र.क्र.१४०/ उद्योग-७,
रोजीच्या सुधारीत मार्गदर्शक तत्त्वांनुसार राज्यस्तरीय सुकाणू समितीद्वारे सामायिक सुविधा केंद्राच्या प्रस्तावास अंतिम मंजूरी मिळाल्यानंतर विभागीय समितीमार्फत खरेदी प्रक्रिया पूर्ण झालेल्या प्रकल्पांना खरेदी तपशिलासह अहवाल प्राप्त झाल्यानंतर प्रथम टप्प्यातील २०% अनुदान वितरीत केले जाते. महाव्यवस्थापक, जिल्हा उद्योग केंद्र यांचेकडून प्रकल्प मंजूरीप्रमाणे यंत्रसामुग्री, उपकरणे कार्यस्थळावर सुस्थापित झाल्याबाबतचा भौतिक पडताळणी अहवाल प्राप्त झाल्यानंतर व प्रथम टप्प्यातील वितरीत अनुदानाचे उपयोगिता प्रमाणपत्र प्राप्त झाल्यानंतर दुसऱ्या टप्प्यातील ६०% अनुदान वितरीत केले जाते. उर्वरीत २०% अनुदान हे सामायिक सुविधा केंद्र यशस्वीपणे पूर्ण झाल्याबाबतचे प्रमाणपत्र उद्योग सह संचालक यांचेकडून प्राप्त झाल्यानंतर करण्यात येते. त्यानुसार जिनर्स अॅन्ड मिलर्स क्लस्टर, पाचोड ता. पैठण जि. औरंगाबाद या समूह प्रकल्पास सामायिक सुविधा केंद्र उभारणीसाठी मान्यता दिलेली असून प्रकल्प मंजूरीप्रमाणे यंत्रसामुग्री, उपकरणे कार्यस्थळावर सुस्थापित झाल्याबाबतचा भौतिक पडताळणी अहवाल, प्रथम टप्प्यातील वितरीत अनुदानाचे उपयोगिता प्रमाणपत्र व दुस-या टप्प्यातील वितरीत अनुदानाचे उपयोगिता प्रमाणपत्र उद्योग सह संचालक, औरंगाबाद यांनी उद्योग संचालनालयामार्फत सादर करण्यात आले असून त्यानुषंगाने सदर प्रकल्पाच्या सामायिक सुविधा केंद्र उभारणीसाठी राज्य शासनाच्या हिश्श्यातील अंतिम टप्प्यातील पात्र अनुदान रूपये १,६०,२०,०१५/- वितरीत करण्याचा प्रस्ताव शासनाच्या विचाराधीन होता.
शासन निर्णय : राज्य शासनाच्या “महाराष्ट्र राज्य औद्योगिक समूह विकास कार्यक्रम (MSI-CDP)” या योजनेंतर्गत मंजूरीप्राप्त जिनर्स अॅन्ड मिलर्स क्लस्टर, पाचोड ता. पैठण जि. औरंगाबाद प्रकल्पाच्या सामायिक सुविधा केंद्र उभारणीसाठी राज्य शासनाचे अंतिम टप्प्यातील पात्र अनुदान रूपये १,६०,२०,०१५/- वितरीत करण्याबाबतचा प्रस्ताव उद्योग संचालनालयाने उपरोक्त संदर्भ क्र.०६ येथील पत्रान्वये सादर केलेला आहे. त्यानुषंगाने प्रस्तुत योजनेतील तरतूदीनुसार शासनाचे अंतिम टप्प्यातील पात्र रूपये १,६०,२०,०१५/- (अक्षरी रूपये एक कोटी साठ लक्ष वीस हजार पंधरा फक्त) इतके अनुदान वितरीत करण्यास या शासन निर्णयान्वये मान्यता देण्यात येत आहे.
२. विकास आयुक्त (उद्योग), उद्योग संचालनालय, मुंबई यांनी रुपये १,६०,२०,०१५/ (अक्षरी रूपये एक कोटी साठ लक्ष वीस हजार पंधरा फक्त) ही रक्कम शासकीय कोषागारातून काढून जिनर्स अॅन्ड मिलर्स क्लस्टर, पाचोड ता. पैठण जि. औरंगाबाद या समूह प्रकल्पास देण्याची व्यवस्था करावी. उपरोक्त नमूद रूपये १,६०,२०,०१५/- ही रक्कम आहरण व संवितरण करावयाचे अधिकार विकास आयुक्त (उद्योग), उद्योग संचालनालय, मुंबई यांच्या कार्यालयातील लेखा अधिकारी यांना देण्यात येत आहेत.
३. वित्त विभागाचे शासन निर्णय क्र. अर्थसं २०२१/प्र.क्र.४८/अर्थ-३, दिनांक २४/०६/२०२१ व त्यासोबतचे परिशिष्ठामध्ये नमूद तरतूदीनुसार असे प्रमाणित करण्यात येते की, “महाराष्ट्र राज्य औद्योगिक समूह विकास कार्यक्रम” या योजनेचा शासन निर्णय दिनांक २५/०२/२०१४ रोजी निगर्मित केला असून यामध्ये योजनेचा कालावधी, अंमलबजावणी यंत्रणा, अनुदान वितरण, विविध मंजूरीस्तव समिती यांची माहिती दिलेली आहे. तसेच सदर प्रकल्पाच्या अनुषंगाने यापूर्वी वितरीत केलेल्या अनुदानाचे उपयोगिता प्रमाणपत्र उद्योग संचालनालयाकडे उपलब्ध करुन दिलेले आहे व यापूर्वी सदर प्रस्तावांतर्गत लेखापरिक्षकांकडून कोणतेही मुद्दे
पृष्ठ ३ पैकी २
# Page 3
शासन निर्णय क्रमांकः क्लस्टर-२०२०/प्र.क्र.१४०/ उद्योग-७,
उपस्थित करण्यात आलेले नाहीत असे उद्योग संचालनालयाने कळविले आहे. त्यामुळे या अटींची पूर्तता होत आहे. तर सदर योजना वैयक्तिक लाभार्थ्यांची नाही, बांधकाम विषयक प्रस्ताव नाही, त्यामुळे या व इतर अटी लागू होत नाहीत.
४. विकास आयुक्त (उद्योग), उद्योग संचालनालय, मुंबई यांनी सदर समूह प्रकल्पाच्या प्रगतीवर व दिलेल्या शासकीय भागभांडवलाच्या सुयोग्य वापरावर व विनियोगावर देखरेख ठेवण्याची आवश्यक ती कार्यवाही करावी.
५. सदर योजनेसाठी होणारा खर्च “मागणी क्रमांक के-७, २८५१ ग्रामोद्योग व लघु उद्योग, ०० १०२ लघुउद्योग - राज्य योजनांतर्गत योजना (००) (२४) महाराष्ट्र राज्य औद्योगिक समूह विकास कार्यक्रम (MSICDP) (२८५१६३७८) ३३ अर्थसहाय्य” या लेखाशिर्षाखाली खर्ची टाकण्यात यावा व तो सन २०२१-२२ या आर्थिक वर्षात मंजूर केलेल्या अर्थसंकल्पीय तरतुदीतून भागविण्यात यावा.
६. हा शासन निर्णय, वित्त विभागाचे शासन निर्णय क्र. अर्थसं २०२१/प्र.क्र.४८/अर्थ-३, दिनांक २४/०६/२०२१, दिनांक २९/०७/२०२१, दिनांक १४/१०/२०२१ व त्यासोबतचे परिशिष्ठामध्ये नमूद तरतूदीनुसार, नियोजन विभागाच्या अनौपचारीक संदर्भ क्र.२५/२०२२/१४६१, दिनांक १८/०२/२०२२ तसेच वित्त विभागाच्या अनौपचारीक संदर्भ क्र.
६४/२०२२/व्यय-१६, दिनांक २५/०२/२०२२ अन्वये मिळालेल्या सहमतीच्या अनुषंगाने निर्गमित करण्यात येत आहे.