# Page 1
महाराष्ट्र राज्य सामाजिक सुरक्षा मंडळाचे दैनंदिन कामकाजाकरीता अंमलबजावणी समिती गठीत करणेबाबत
महाराष्ट्र शासन
उद्योग, उर्जा व कामगार विभाग,
शासन निर्णय क्रमांक असंका/२०१८/प्र.क्र.१२०/काम-७अ
हुतात्मा राजगुरु चौक, मादाम कामा मार्ग,
मंत्रालय मुंबई- ४०००३२
दि.१७ डिसेंबर २०१८
प्रस्तावना: भारतातील असंघटित कामगारांना विविध कल्याणकारी योजनांद्वारे सामाजिक सुरक्षा प्रदान करण्याच्या उद्देशाने भारत सरकारने दि. ३१/१२/२००८ रोजी असंघटित कामगार सामाजिक सुरक्षा अधिनियम २००८ लागु केला असुन या अधिनियमच्या कलम ६ (४), ६(६), ६(७), १०(१) आणि कलम १४ अन्वये प्रदान करण्यात आलेल्या अधिकारांचा वापर करुन महाराष्ट्र शासनाने अधिसुचना क्रमांक असंका- २०११/प्र.क्र.२१४/ काम-७अ दि. ३०/०५/२०१३ अन्वये “महाराष्ट्र असंघटित कामगार सामाजिक सुरक्षा नियम २०१३” लागु केले आहेत.
असंघटित कामगार सामाजिक सुरक्षा अधिनियम २००८ च्या कलम ६ (१) अन्वये महाराष्ट्र राज्य सामाजिक सुरक्षा मंडळाची दि. ०३ एप्रिल २०१८ रोजी स्थापना करण्यात आलेली आहे. सदर अधिनियमाच्या कलम ३ (४) अन्वये महामंडळा अंतर्गत नोंदीत होणा या असंघटित कामगारांना राज्य शासनामार्फत राबविण्यात येणा-या कल्याणकारी योजनांचे लाभ देण्यासाठी महाराष्ट्र राज्य सामाजिक सुरक्षा मंडळाचे दैनदिन कामकाजाकरीता “अंमलबजावणी समिती” गठीत करण्याबाबतचा निर्णय मंडळाच्या दि.
४/८/२०१८ रोजीच्या पहिल्या बैठकीमध्ये घेण्यात आला आहे. त्यासंदर्भात पुढील कार्यवाही करण्याची बाब शासनाच्या विचाराधीन होती.
शासन निर्णय: असंघटित कामगार सामाजिक सुरक्षा अधिनियम, २००८ च्या कलम ६ (१) अन्वये गठीत करण्यात आलेल्या महाराष्ट्र राज्य सामाजिक सुरक्षा मंडळाअंतर्गत नोंदीत होणा-या असंघटित कामगारांसाठी विविध कल्याणकारी योजनांचा लाभ देण्यासाठी महाराष्ट्र राज्य सामाजिक सुरक्षा मंडळाचे दैनदिन कामकाज पार पाडण्यासाठी अंमलबजावणी समिती पुढीलप्रमाणे गठीत करण्यात येत आहे.
१) विकास आयुक्त (असंघटित कामगार) - अध्यक्ष
२) सहाय्यक कामगार आयुक्त, विकास आयुक्त कार्यालय – सदस्य सचिव
३) सरकारी कामगार अधिकारी, विकास आयुक्त कार्यालय – सदस्य
# Page 2
शासन निर्णय क्रमांकः असंका/२०१८/प्र.क्र.१२०/काम-७अ
या समितीमार्फत सामाजिक सुरक्षा मंडळाच्या दैनदिन कामकाजावर नियंत्रण व देखरेख ठेवले जाईल तसेच त्यासाठी लागणारा व मंडळाकडे उपलब्ध असलेला निधी खर्च करता येईल. निधी खर्चासाठी शासनाच्या पुर्व मान्यतेची आवश्यकता राहील.
# Page 3