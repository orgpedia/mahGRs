# Page 1
सह संचालक, गट-अ, औद्योगिक सुरक्षा व आरोग्य संचालनालय या संवर्गातील अधिकाऱ्यांची, दि.०१.०१.२०२३ रोजीची तात्पुरती ज्येष्ठतासूची प्रसिद्ध करणेबाबत.
महाराष्ट्र शासन
उद्योग, ऊर्जा व कामगार विभाग
शासन परिपत्रक क्र.- औसुवआ-०१२३/प्र.क्र.१३/कामगार-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक:- १२ मे, २०२३.
वाचा:- १) समक्रमांकाचे परिपत्रक दि.१४.२.२०२३.
२ ) औद्योगिक सुरक्षा व आरोग्य संचालनालयाचे पत्र क्र. औसुवआ/आस्थापना /२०८३/२ दि.१२.४.२०२३.
३) उद्योग, ऊर्जा व कामगार विभाग शासन परिपत्रक क्र.औसुवआ-०५१८/प्र.क्र.६३/ कामगार-१, दि.२३.२.२०२२.
परिपत्रक
संदर्भाधीन क्र.१ येथील दि.१४.२.२०२३ च्या परिपत्रकान्वये, सह संचालक, गट-अ, औद्योगिक सुरक्षा व आरोग्य संचालनालय या संवर्गातील अधिकाऱ्यांच्या, दि.०१.०१.२०२३ रोजीच्या तात्पुरत्या ज्येष्ठतासूचीचे प्रारूप प्रसिद्ध करण्यात आले होते. सदर प्रारूपावर संबंधित अधिकाऱ्यांची निवेदने/आक्षेप असल्यास १५ दिवसांत शासनाच्या निदर्शनास आणण्याबाबत संचालनालयास कळविण्यात आले होते.
संचालनालयाने त्यांच्या संदर्भाधीन क्र. २ येथील दि. १२.४.२०२३ च्या पत्रान्वये यानुषंगाने संबंधितांकडून कोणतेही आक्षेप/ त्रुटी प्राप्त न झाल्याचे कळविले आहे.
२. सह संचालक, गट-अ, औद्योगिक सुरक्षा व आरोग्य संचालनालय या संवर्गातील अधिकाऱ्यांची, दि.०१.०१.२०२३ रोजीची तात्पुरती ज्येष्ठतासूची, सामान्य प्रशासन विभाग, अधिसूचना क्र. एसआरव्ही २०१६/प्र.क्र.२८१/१२, दि.२१.०६.२०२१ व त्यासंबंधीचे परिपत्रक दि.१३.०७.२०२१ मधील तरतूदीनुसार आणि खाली नमूद प्रलंबित न्यायालयीन प्रकरणांच्या अधीन राहून प्रसिद्ध करण्यात येत आहे
१) मा.मुंबई उच्च न्यायालयाने याचिका क्र.२७९७/२०१५ वर दि.०४.०८.२०१७ रोजी पदोन्नतीमधील आरक्षणाबाबत दिलेल्या आदेशाविरोधात राज्य शासनाने मा. सर्वोच्च न्यायालयात दाखल केलेली व प्रलंबित विशेष अनुज्ञा याचिका (SLP) क्र.२८३०६/२०१७ २) मा.महाराष्ट्र प्रशासकीय न्यायाधिकरणामध्ये दाखल, मूळ अर्ज क्र.४००/२०१७.
३. संदर्भाधीन क्र. ३ येथील दि.२३.२.२०२२ च्या परिपत्रकान्वये प्रसिद्ध करण्यात आलेल्या, सह संचालक, गट-अ, औद्योगिक सुरक्षा व आरोग्य संचालनालय या संवर्गातील अधिकाऱ्यांच्या दि.०१.०१.२०२२ रोजीच्या तात्पुरत्या ज्येष्ठतासूचीतीतील, सर्वश्री. देवराज, काटमवार, तोटेवाड, अवसरे, वि.ब.घोगरे व अ.अ.घोगरे यांचे सह संचालक संवर्गात रूजू झाल्याचे दिनांक व ज्येष्ठतेचे दिनांक या ज्येष्ठतासूचीनुसार समजण्यात यावे.
# Page 2
शासन परिपत्रक क्रमांकः औसुवआ-०१२३/प्र.क्र.१३/कामगार-१
# Page 3