# Page 1
श्री. संत शिरोमणी गोरोबाकाका मातीकला बोर्डाची स्थापना करणेबाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्रमांक :- केव्हीबी-२०१९/प्र.क्र.४१/उद्योग-६.
मंत्रालय, मुंबई-४०० ०३२
दिनांक :- ५ ऑगस्ट, २०१९
वाचा :- शासन निर्णय क्रमांक :- केव्हीबी-२०१८/प्र.क्र.७४/उद्योग-६, दिनांक ८ मार्च, २०१९.
प्रस्तावना:
महाराष्ट्र राज्य खादी व ग्रामोद्योग मंडळाची स्थापना सन १९६० च्या विधान मंडळ कायद्यानुसार झालेली आहे. ग्रामीण कारागीर व बेरोजगारांना रोजगाराच्या संधी उपलब्ध करुन देण्यासाठी केंद्र शासनाच्या खादी व ग्रामोद्योग आयोगाच्या तसेच राज्य शासनाच्या विविध योजना राबवित आहे.
राज्यातील कुंभार समाजातील उन्नतीसाठी व प्रगतीसाठी मंत्री वित्त यांनी सन २०१८-१९ च्या अर्थसंकल्पात श्री. संत शिरोमणी गोरोबाकाका मातीकला बोर्ड, वर्धा येथे स्थापन करणेबाबत व त्यासाठी
रु. १० कोटी इतकी तरतूद केली असल्याच्या घोषणेस अनुलक्षून राज्य शासनाने श्री. संत शिरोमणी गोरोबाकाका मातीकला बोर्ड वर्धा येथे दिनांक ८ मार्च, २०१९ च्या शासन निर्णयान्वये स्थापन करण्याचा निर्णय घेतला आहे. सदर शासन निर्णयान्वये मातीकला बोर्ड कार्यान्वित करणेसाठी
शासकीय/अशासकीय सदस्य असलेली तात्पुरती संरचना विहित करण्यात आलेली आहे. सदर संरचनेतील अशासकीय सदस्यांची नेमणूक करण्याची बाब शासनाच्या विचाराधिन होती.
शासन निर्णय:
श्री. संत शिरोमणी गोरोबाकाका मातीकला बोर्डावरील संरचनेत खालील नमूद अशासकीय
सदस्यांची नेमणूक करण्यास या शासन निर्णयाद्ववारे मान्यता देण्यात येत आहे.
--------------------------------------------------------
| अ.क्र. | मातीकला बोर्डाची संरचना | पदनाम |
| १. | श्री. संजय गाते, वर्धा | कार्याध्यक्ष |
| २. | श्री. उत्तमराव गोरडवार, नांदेड | अशासकीय सदस्य |
| ३. | श्रीमती रसिका राकेश खेडेकर, रत्नागिरी | अशासकीय सदस्य |
| ४. | श्रीमती शुभांगी बबन खैरकर, मुंबई. | अशासकीय सदस्य |
| ५. | श्री. विलास हरी गुडेकर, सिंधुदुर्ग | अशासकीय सदस्य |
| ६. | श्री. चंदन मनीराम प्रजापती, नागपूर | अशासकीय सदस्य |
| ७. | श्री. नरेश जुगेले, नागपूर | अशासकीय सदस्य |
--------------------------------------------------------
श्री. संत शिरोमणी गोरोबाकाका मातीकला बोर्डाच्या संरचनेतील शासकीय सदस्यांची
नेमणूक/नियुक्ती शासन निर्णय, दिनांक ८ मार्च, २०१९ मध्ये नमूद केल्याप्रमाणेच राहील. तसेच सदर बोर्डाचा कार्यकाल ५ वर्ष अथवा शासन यासंदभ निर्णय घेईल, यापैकी जे अगोदर घडेल त्या कालावधीकरिता राहील. सदर समितीतील कोणत्याही अशासकीय सदस्याला काढून टाकणे व त्याच्या ठिकाणी अन्य अशासकीय सदस्याची नेमणूक करणे याबाबतचा अंतिम निर्णय शासनाचा राहील.
# Page 2
शासन निर्णय क्रमांकः केव्हीबी-२०१९/प्र.क्र.४१/उद्योग-६.
२. श्री. संत शिरोमणी गोरोबाकाका मातीकला बोर्डासंदर्भात शासन निर्णय, दिनांक ८ मार्च, २०१९ मध्ये नमूद करण्यात आलेल्या अन्य तरतूदी कायम राहतील.