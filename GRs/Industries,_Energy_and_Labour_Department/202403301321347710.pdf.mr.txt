# Page 1
सन २०२३-२४ करीता "मुख्यमंत्री सौर कृषीपंप
योजना टप्पा- २ व ३" अंतर्गत अनुसूचित
जमाती लाभार्थ्यांसाठी रु.१४.०० कोटी इतके
अनुदान रोखीने वितरीत करणेबाबत
(लेखाशीर्ष क्र.२८१००९७४).
महाराष्ट्र शासन
उद्योग, ऊर्जा, कामगार व खनिकर्म विभाग
शासन निर्णय क्रमांकः बीयुडी-२०२३/प्र.क्र.३७५/ऊर्जा-७.
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक: ३० मार्च, २०२४.
वाचा :-
१.शासन निर्णय, उद्योग, ऊर्जा व कामगार विभाग, क्र.सौरप्र-२०१८/प्र.क्र.४०१/ऊर्जा-७,
दिनांक १५.११.२०१८.
२.शासन निर्णय, उद्योग, ऊर्जा व कामगार विभाग, क्र.सौरप्र-२०१९/प्र.क्र.१५९/ऊर्जा-७,
दिनांक ११.०९.२०१९.
३.शासन परिपत्रक, वित्त विभाग, क्र.अर्थसं-२०२३/प्र.क्र.४०/अर्थ-३, दिनांक १२.०४.२०२३, दिनांक
०५.०२.२०२४, व दिनांक ०४.०३.२०२४.
४.महावितरण कंपनीचे पत्र क्र.अ.व्य.सं/महावितरण/१८६०७, दिनांक २०.०६.२०२३.
५.शासन निर्णय, आदिवासी विकास विभाग, क्र.बीयुडी-२०२३/प्र.क्र.९/कार्या-६,
दिनांक २८.०३.२०२४.
प्रस्तावना:
शेतकऱ्याला दिवसा सिंचन करणे शक्य व्हावे व राज्य शासनाची पारंपरिक पध्दतीने
कृषीपंप जोडणीसाठी लागणाऱ्या खर्चात व राज्य शासनाद्वारे सबसीडीपोटी देण्यात येणाऱ्या
अनुदानात बचतीचे उदिष्ट्ट साध्य व्हावे, याकरीता सुरू करण्यात आलेल्या "मुख्यमंत्री सौर कृषीपंप
योजनेतंर्गत" "मुख्यमंत्री सौर कृषीपंप योजना टप्पा- २ व ३" ही योजना संदर्भाधिन क्र.२ येथील
शासन निर्णयान्वये राबविण्यास मान्यता देण्यात आली आहे. सदर योजनेतंर्गत निश्चित केलेल्या सौर
कृषी पंपापैकी अनुसूचित जमाती प्रवर्गातील (TSP) लाभार्थ्यांसाठी निश्चित ७००४ सौर कृषीपंप १००
टक्के आस्थापित करण्यात आलेले आहेत. सदर योजनेतील अनुसूचित जमातींच्या लाभार्थ्यांसाठी
आदिवासी उप योजनेतंर्गत ५ टक्के लाभार्थी हिस्सा वगळता उर्वरित एकूण ९५ टक्के हिस्सा संबंधित
विभागाकडून उपलब्ध करून देण्यात येतो. आतापयंत, सदर लाभार्थ्यांकरीता शासन हिस्स्यापोटी
एकूण रु.७६.८६ कोटी इतका निधी महावितरण कंपनीस वितरीत करण्यात आलेला आहे. सन
२०२३-२४ करीता मागणी क्र.टी-५, लेखाशीर्ष क्र.२८१००९७४ खाली रु.२०.०० कोटी अर्थसंकल्पिय
तरतूद होती. तथापि, सुधारीत अंदाजानुसार रु.१४.०० कोटी इतकी तरतूद मंजूर करण्यात आली
# Page 2
शासन निर्णय क्रमांकः बीयुडी-२०२३/प्र.क्र.३७५/ऊर्जा-७.
आहे. अध्यक्ष व व्यवस्थापकीय संचालक, महावितरण कंपनी यांनी त्यांच्या संदर्भाधिन क्र.४ येथील
पत्रान्वये मुख्यमंत्री सौर कृषिपंप योजना टप्पा-२ व ३ अंतर्गतच्या आदिवासी लाभार्थ्यांसाठी निधी
उपलब्ध करून देण्याबाबत केलेल्या विनंतीच्या अनुषंगाने, आदिवासी विकास विभागाने, वित्त
विभागाच्या मान्यतेनुसार, मागणी क्र.टी-५, लेखाशीर्ष क्र.२८१००९७४ खाली मंजूर सुधारीत
अंदाजाच्या मर्यादेत रु.१४.०० कोटी इतका निधी प्रशासकीय विभाग प्रमुख म्हणून अपर मुख्य सचिव
(ऊर्जा), उद्योग, ऊर्जा, कामगार व खनिकर्म विभाग यांना बीम्स प्रणालीवर संदर्भाधिन क्र.५ येथील
शासन निर्णयान्वये उपलब्ध करून दिला आहे. सदर निधी बीम्स प्रणालीद्वारे नियंत्रक
अधिकाऱ्यांमार्फत अध्यक्ष व व्यवस्थापकीय संचालक, महावितरण कंपनी यांना वितरीत करण्याची
बाब शासनाच्या विचाराधीन होती.
शासन निर्णय :-
सन २०२३-२४ करीता "मुख्यमंत्री सौर कृषिपंप योजना टप्पा- २ व ३" अंतर्गत अनुसूचित जमाती
लाभार्थ्यांसाठी आदिवासी विकास विभागाने या विभागास रुपये १४.०० कोटी इतका निधी संदर्भाधिन
शासन निर्णय क्र.५ अन्वये उपलब्ध करून दिला असून, सदर रु.१४.०० कोटी (रुपये चौदा कोटी फक्त)
इतका निधी अर्थसंकल्पिय निधी वितरण प्रणालीद्वारे नियंत्रक अधिकाऱ्यांमार्फत अध्यक्ष व व्यवस्थापकीय
संचालक, महाराष्ट्र राज्य वीज वितरण कंपनी मर्यादित, प्रकाशगड, वांद्रे (पूर्व), मुंबई यांना वितरीत
करण्यास याद्वारे शासनाची मंजूरी देण्यात येत आहे.
२. सदर रक्कम अदा करण्यासाठी श्री.नारायण श्री.कराड, उप सचिव (ऊर्जा), उद्योग, ऊर्जा,
कामगार व खनिकर्म विभाग, मंत्रालय, मुंबई यांना नियंत्रक अधिकारी व डॉ.गौरी पाटील, कार्यासन
अधिकारी, उद्योग, ऊर्जा, कामगार व खनिकर्म विभाग, मंत्रालय, मुंबई यांना आहरण व संवितरण
अधिकारी म्हणून घोषित करण्यात येत आहे.
३. सदर निधी अध्यक्ष व व्यवस्थापकीय संचालक, महाराष्ट्र राज्य वीज वितरण कंपनी
मर्या.,प्रकाशगड, वांद्रे (पूर्व), मुंबई (Chairman and Managing Director, Maharashtra State
Electricity Distribution Company Limited, Mumbai) यांच्या नावे अदा करण्यात यावा.
४. सौर ऊर्जा कृषीपंप बसविण्याचा कार्यक्रम योजनेवरील खर्चाचा, उद्दिष्ट्टे व प्रत्यक्ष साध्यता
याबाबतच्या माहितीसह मासिक व त्रैमासिक अहवाल लगतच्या महिन्याच्या १० तारखेपयंत महावितरण
कंपनीने या विभागास तसेच आदिवासी विकास विभागास सादर करावा. या शासन निर्णयान्वये मंजूर
करण्यात आलेला निधी केवळ “मुख्यमंत्री सौर कृषिपंप योजना टप्पा-२ व ३” अंतर्गतच्या आदिवासी
लाभार्थी घटकांसाठी आस्थापित करण्यात आलेल्या सौर कृषीपंपाकरीता सन २०२३-२४ या आर्थिक
वर्षासाठी खर्च करण्यात येईल, याची खातरजमा करण्यात यावी. विहित कालावधीत सदर निधी
कोणत्याही परिस्थितीत खर्च न होता महावितरण कंपनीकडे पडून राहिल्यास त्याची संबंधितांवर पृष्ट्ठ ४ पैकी २
# Page 3
शासन निर्णय क्रमांकः बीयुडी-२०२३/प्र.क्र.३७५/ऊर्जा-७.
जबाबदारी निश्चित करावी. मान्य व अनुज्ञेय काळात खर्च करण्याची जबाबदारी अध्यक्ष व व्यवस्थापकीय
संचालक, महावितरण कंपनी यांची राहील. याबाबतचा त्रैमासिक अहवाल न चुकता सादर करण्याची
जबाबदारी लेखाविषयक बाबी हाताळणाऱ्या सहायक/उप संचालक (लेखा) म्हणून कार्यभार पाहणाऱ्या
अधिकाऱ्यांवर टाकण्यात यावी.
५. सदर निधीच्या लेख्यासंबंधीची कागदपत्रे, महावितरण कंपनीने आवश्यक तेव्हा महालेखापाल,
मुंबई, महाराष्ट्र-१ यांच्याकडे तपासणीसाठी सादर करावीत.
६. याबाबतचा खर्च “मागणी क्रमांक टी-५, २८१० नवीन व नवीकरणीय ऊर्जा, ००, ७९६, जनजाती
क्षेत्र उपयोजना, (०१) जनजाती क्षेत्र उपयोजना, (०१)(०१) मुख्यमंत्री सौर कृषिपंप योजना (१००%
राज्यस्तर योजना) (कार्यक्रम), ३१ सहायक अनुदाने (वेतनेतर) (२८१००९७४)” या लेखाशीर्षाखाली सन
२०२३-२४ या आर्थिक वर्षासाठी मंजूर असलेल्या तरतूदीमधून भागविण्यात यावा. या लेखाशीर्षाखाली
निधी वितरीत करण्यासाठी सादर करण्यात येणाऱ्या देयकाच्या अनुषंगाने प्रमाणित करण्यात येते की,
सदर देयक सशर्त असून या लेखाशीर्षाखाली कोणतेही संक्षिप्त देयक प्रलंबित नाही. तसेच, उपयोगिता
प्रमाणपत्र प्रलंबित नाही.
७. सौर ऊर्जा कृषिपंप बसविण्याचा कार्यक्रम अंतर्गत सन २०२३-२४ या आर्थिक वर्षासाठी
महावितरण कंपनीस निधी वितरीत करताना शासन परिपत्रक, वित्त विभाग, क्र. अर्थसं-
२०२३/प्र.क्र.४०/अर्थ-३, दिनांक १२.०४.२०२३ मधील आवश्यक त्या सूचना व अटींचे पालन करून
तसेच, शासन परिपत्रक, वित्त विभाग, क्र.अर्थसं-२०२३/प्र.क्र.४०/अर्थ-३, दिनांक ०५.०२.२०२४ व
दिनांक ०४.०३.२०२४ मधील तरतूदींनुसार आणि वित्त विभागाच्या अनौपचारीक संदर्भ क्र.ई-ऑफीस
क्र.७४०२९०, दिनांक ०५.०३.२०२४ नुसार आदिवासी विकास विभागाने निर्गमित केलेल्या शासन निर्णय,
आदिवासी विकास विभाग, क्र.बीयुडी-२०२३/प्र.क्र.९/कार्या-६, दिनांक २८.०३.२०२४ अन्वये दिलेल्या
मान्यतेनुसार सदर शासन निर्णय निर्गमित करण्यात येत आहे.
८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4