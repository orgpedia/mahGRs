# Page 1
अटल सौर कृषी पंप योजना-२ अंतर्गत सन २०१८-१९ मधील राज्य हिस्स्याचे अनुदान महासंचालक, महाराष्ट्र ऊर्जा विकास अभिकरण (महाऊर्जा), पुणे यांना वितरीत करण्याबाबत...
महाराष्ट्र शासन
उदयोग,ऊर्जा व कामगार विभाग,
शासन निर्णय क्र.बीयुडी-२०१९/प्र.क्र.२८/ऊर्जा-७
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक : २८ फेब्रुवारी, २०१९.
वाचा : १. उद्योग, ऊर्जा व कामगार विभाग शासन निर्णय क्र.सौरप्र-२०१८/प्र. क्र. २३/ऊर्जा-७, दि ०३/११/२०१८.
२. महाऊर्जा कार्यालयाचे पत्र क्र.लेखा/बीपी-०३४/सौर कृषिपंप/१८-१९/१४४दि.१०/०१/२०१९.
३. महाराष्ट्र ऊर्जा विकास अभिकरण, पुणे यांचे क्रमांक: आरईएन/सौर कृषि पंप/१८-१९ /सौर/६४९, दिनांक १६/०२/२०१९ चे पत्र.
४. शासन परिपत्रक वित्त विभाग क्रमांक: अर्थसं-२०१८/प्र.क्र.६९/अर्थ-३, दि. ०२/०४/२०१८.
५. शासन परिपत्रक वित्त विभाग क्रमांक: अर्थसं-२०१८/प्र.क्र.६९/अर्थ-३, दि. २५/०१/२०१९.
प्रस्तावना: केंद्र शासनाने राष्ट्रीय स्तरावर १ लाख नग सौर कृषीपंपाच्या योजनेसाठी रू. ४००.०० कोटी एवढी तरतूद घोषित केली होती. केंद्र शासनाने त्यांच्या दिनांक १८/१०/२०१७ रोजीच्या पत्रान्वये २००० नग व दिनांक १०/११/२०१७ रोजीच्या पत्रान्वये ५००० नग असे नव्याने एकूण ७००० नग सौर कृषी पंप आस्थापित करण्यास नवीन अटी व शर्तीवर मान्यता दिली आहे. केंद्र शासनाने नव्याने सौर कृषीपंप आस्थापित करण्यास दिलेल्या मान्यतेतील अटी व शर्तींमध्ये बदल, अंमलबजावणी यंत्रणेतील बदल, लाभार्थींच्या निकषातील बदल विचारात घेऊन, संदर्भाधीन क्र. १ येथील शासन निर्णयान्वये राज्यामध्ये अटल सौर कृषी पंप योजना-२ च्या अंमलबजावणीस मान्यता देण्यात आलेली आहे. सदर योजनेची अंमलबजावणी महासंचालक, महाराष्ट्र ऊर्जा विकास अभिकरण (महाऊर्जा), पुणे यांचेमार्फत होणार असून उक्त योजनेनुसार सौर कृषी पंपांच्या वाटपामध्ये राज्य शासनाच्या अनुदानाचा हिस्सा ५% असून ही रक्कम एकूण रुपये ११.९९६३ कोटी एवढी परिगणित करण्यात आली होती, तथापि, सौर कृषी पंप संचाच्या किंमती कमी झाल्याने सदर ७००० नग पारेषण विरहित सौर कृषिपंपाच्या आस्थापनासाठीच्या रुपये २३९.९२५० कोटीच्या मुळ किंमतीऐवजी कार्यादेशातील रुपये १५७.१३९५ कोटी किंमतीनुसार राज्य शासनाचा व लाभार्थ्याचा प्रत्येकी ५ टक्के हिस्सा म्हणजे रुपये ७.८५७३२५ कोटी, केंद्रिय वित्तिय सहाय्य
रुपये ३२.९९८३५ कोटी, तेराव्या वित्त आयोगामधून रुपये ६५.५० कोटी व अतिरिक्त वीज विक्री करातून (TOSE) जमा झालेल्या निधीमधून रुपये ४२.९२६५ कोटी याप्रमाणे खर्च होणार असून यापैकी महाराष्ट्र ऊर्जा विकास अभिकरण, पुणे यांनी शासनाकडे केलेल्या मागणीनुसार राज्य शासनाचा ५ टक्के हिस्सा रुपये ७,८५,७३,२५०/- वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः बीयुडी-२०१९/प्र. क्र.२८/ऊर्जा-७
शासन निर्णय : अटल सौर कृषी पंप योजना-२ च्या अंमलबजावणीसाठी राज्य शासनाचा अनुदानाचा हिस्सा ५% नुसार देय ठरणारी रुपये ७,८५,७३,२५०/- (रुपये सात कोटी पंच्याऐंशी लक्ष त्र्याहत्तर हजार दोनशे पन्नास फक्त (एवढी रक्कम महासंचालक, महाराष्ट्र ऊर्जा विकास अभिकरण, पुणे यांना वितरित करण्यास या आदेशान्वये शासन मंजूरी देण्यात येत आहे.
२. सदर रक्कम अदा करण्यासाठी श्री. उ. द. वाळुंज, सह सचिव (ऊर्जा), उद्योग,ऊर्जा व कामगार विभाग, मंत्रालय, मुंबई यांना नियंत्रक अधिकारी व श्री. ना. रा. ढाणे, अवर सचिव, उद्योग ऊर्जा व कामगार विभाग मंत्रालय, मुंबई यांना आहरण व संवितरण अधिकारी म्हणून घोषित करण्यात येत आहे.
३. सदर निधी महासंचालक, महाराष्ट्र ऊर्जा विकास अभिकरण, पुणे (Director General, Maharashtra Energy Development Agency, Pune) यांच्या नावे अदा करण्यात यावा.
त्याचप्रमाणे सदर योजनेतील केंद्रिय वित्तिय सहाय्य रुपये ३२.९९८३५ कोटी केंद्र शासनाकडून दिनांक ३१ मार्च, २०१९ पुर्वी प्राप्त करुन घेण्याची जबाबदारी महासंचालक, महाराष्ट्र ऊर्जा विकास अभिकरण, पुणे यांची राहील
४. अटल सौर कृषी पंप योजना-२ अंतर्गत योजनेवरील खर्चाचा, उद्दिष्टे व प्रत्यक्ष साध्यता याबाबतच्या माहितीसह मासिक व त्रैमासिक अहवाल लगतच्या महिन्याच्या १० तारखेपर्यंत सादर करण्यात यावा. या शासन निर्णयान्वये मंजूर करण्यात आलेल्या निधीची रक्कम केवळ अटल सौर कृषी पंप योजना-२ मधील राज्य शासनाचा हिस्सा म्हणून सन २०१८-१९ या आर्थिक वर्षासाठी खर्च करण्यात येईल याची महाउर्जाकडून खातरजमा करण्यात यावी.
६. सदर निधीच्या लेख्यासंबंधीची कागदपत्रे, महाराष्ट्र ऊर्जा विकास अभिकरणाने आवश्यक तेव्हा महालेखापाल, महाराष्ट्र-१ मुंबई यांच्याकडे तपासणीसाठी सादर करावीत.
७. याबाबतचा खर्च “मागणी क्रमांक-के-६, २८१०, नवीन व नवीकरणीय ऊर्जा ०२, सौर १०२, प्रकाशव्होल्ट (०१) सौर उर्जा कृषीपंप बसविण्याचा कार्यक्रम (०१) (०१) सौर विजेवरील कृषीपंप बसविण्यासाठी सहायक अनुदान, (राज्य हिस्सा ५ टक्के) (कार्यक्रम) ३३, अर्थसहाय्य (२८१००९०२ ) " या लेखाशीर्षाखाली सन २०१८-१९ या आर्थिक वर्षासाठी मंजूर असलेल्या तरतूदीतून भागविण्यात यावा.
८. अटल सौर कृषी पंप योजना-२ या योजनेस सन २०१८-१९ या आर्थिक वर्षासाठी महाराष्ट्र ऊर्जा विकास अभिकरण यांना निधी वितरीत करतांना महाराष्ट्र विनियोजन विधेयक, २०१८ शासन परिपत्रक क्रमांक: अर्थसं-२०१८ / प्र.क्र.६९ / अर्थ -३, दि. ०२ एप्रिल, २०१८ च्या परिशिष्टातील तपासणी सूचीमधील अ.क्र. ३ व ९ येथील अटींची व या परिपत्रकातील परिच्छेद क्र.७ मधील प्रत्येक अटीची पूर्तता होत असून, शासन परिपत्रक वित्त विभाग क्रमांक: अर्थसं-२०१८/प्र.क्र.६९ /अर्थ-३, दि. २५ जानेवारी, २०१९ मधील सूचनांनुसार अर्थसंकल्पित तरतूदीच्या कमाल ८० टक्केच्या मर्यादेत विभागाला प्राप्त अधिकारात सदर शासन निर्णय निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः बीयुडी-२०१९/प्र.क्र.२८/ऊर्जा-७