# Page 1
राज्यातील कृषी व यंत्रमाग ग्राहक यांना वीज दरात सवलत दिल्यामुळे महाराष्ट्र राज्य विद्युत वितरण कंपनी मर्यादित यांना द्यावयाचे अर्थसहाय्य (रोखीने) सन २०१९-२०.
महाराष्ट्र शासन
ऊद्योग, ऊर्जा व कामगार विभाग,
शासन निर्णय क्र.निधीवी-२०१९/प्र.क.२७ (१)/ऊर्जा-३
मादाम कामा मार्ग, हुतात्मा राजगुरु चौक
मंत्रालय, मुंबई - ४०००३२.
दिनांक :- १३ जून, २०१९
संदर्भ :-१) वित्त विभाग,शासन परिपत्रक क्र.अर्थसं-२०१९/प्र.क्र.४४/अर्थ-३, दि. १ एप्रिल, २०१९ २) महावितरण कंपनीचे पत्र क्र. पी-कॉम/लेखा/शासन/मागणी/सवलत, No.९९४४ दि. ११ एप्रिल, २०१९.
प्रस्तावना :
राज्यातील विविध वर्गातील ग्राहकांना शासनाच्या धोरणानुसार महाराष्ट्र राज्य विद्युत वितरण कंपनी मर्यादितकडून वीज दरात सवलत देण्यात येते व त्याची प्रतिपूर्ती शासनाकडून महावितरण कंपनीस केली जाते. महाराष्ट्र राज्य विद्युत वितरण कंपनीस अर्थसहाय याकरिता वित्तीय वर्ष २०१९-२० मध्ये मागणी क्रमांक
के-६ मुख्य लेखाशिर्ष २८०१२६१५ या लेखाशीर्षाखाली रू.५२१० कोटीची अर्थसंकल्पिय तरतूद करण्यात आली आहे.
२. उपरोक्त मंजूर तरतूदीच्या अनुषंगाने संदर्भिय शासन परिपत्रक १ अन्वये लेखानुदानाच्या मर्यादेत महावितरण कंपनीस रू. ५००.०० कोटी अर्थसहाय्य रोखीने वितरीत करण्याची बाब शासनाच्या विचाराधीन होती.
शासन निर्णय :
कृषी ग्राहक व यंत्रमाग ग्राहक यांना सन २०१८-१९ या आर्थिक वर्षात वीज दरात दिलेल्या सवलतीसाठी महाराष्ट्र राज्य विद्युत वितरण कंपनी मर्यादित यांना देय असलेली अर्थसहायाची रक्कम रू.
५००.०० कोटी (रुपये पाचशे कोटी फक्त) रोखीने वितरीत करण्यास या शासन निर्णयाद्वारे मंजूरी देण्यात येत आहे.
२. सदर निधी ज्या कारणासाठी मंजूर करण्यात आला त्याच कारणासाठी खर्च करण्याची दक्षता महावितरण कंपनीने घ्यावी.
३. उक्त प्रयोजनासाठी होणारा खर्च “मागणीक्रमांक के-६, २८०१ वीज, ०५ पारेषण व वितरण, ८०० इतर खर्च, (००) (०१) कृषी विषयक व यंत्रमाग विषयक प्रशुल्क कमी करण्यासाठी वीज वितरण / पारेषण अनुज्ञप्तीधारकांना अर्थसहाय्य (२८०१२६१५), ३३ अर्थसहाय्य (कार्यक्रम)” या लेखाशिर्षाखाली खर्ची टाकावा व तो सन २०१९-२० या वित्तीय वर्षासाठी मंजूर असलेल्या तरतूदीमधून भागविण्यात यावा.
४. सदर रक्कम अधिदान व लेखा अधिकारी मुंबई यांचेमार्फत कोषागारातून काढून महाराष्ट्र राज्य विद्युत वितरण कंपनी मर्यादित, मुंबई यांना अदा करण्यासाठी आहरण व संवितरण अधिकारी म्हणून अवर सचिव (उर्जा-३) आणि नियंत्रण अधिकारी म्हणून सह सचिव (उर्जा - ३), उद्योग, उर्जा व कामगार विभाग, मंत्रालय, मुंबई यांना प्राधिकृत करण्यात येत आहे. त्यांनी महाराष्ट्र राज्य विद्युत वितरण कंपनी मर्यादित, मुंबई यांना मंजूर झालेली रक्कम रू.५००.०० कोटी (रुपये पाचशे कोटी फक्त) अधिदान व लेखा अधिकारी, मुंबई येथून आहरित करुन महाराष्ट्र राज्य विद्युत वितरण कंपनी मर्यादित, मुंबई यांचे नावे स्वतंत्ररीत्या धनादेश काढून वितरीत करण्याची कार्यवाही करावी.
# Page 2
शासन निर्णय क्रमांकः निधीवी-२०१९/प्र.क.२७ (१)/ऊर्जा-३
५. वित्त विभाग, शासन परिपत्रक क्र. अर्थसं - २०१९/प्र.क्र.४४/अर्थ-३, दि. १ एप्रिल, २०१९ च्या परिपत्रकाताली तरतूदीनुसार लेखा अनुदानाच्या मर्यादेत प्रशासकीय विभागाच्या अधिकारात वितरीत करण्यात येत आहे.
६. या लेखाशीर्षाखाली निधी वितरीत करण्यासाठी सादर करण्यात आलेल्या देयकाच्या अनुषंगाने प्रमाणित करण्यात येते की, या लेखाशीर्षाखाली कोणतेही संक्षिप्त देयक प्रलंबित नाही तसेच उपयोगिता प्रमाणपत्र प्रलंबित नाही. सदर शासन निर्णय, नियोजन विभागाचा अनौपचारिक संदर्भ क्र. ३३६/१४६१ दि.१६/०५/२०१९ तसेच वित्त विभागाचा अनौपचारिक संदर्भ क्र. १०९/१९/व्यय-१६, दि. १७/०५/२०१९ अन्वये निर्गमित करण्यात येत आहे.