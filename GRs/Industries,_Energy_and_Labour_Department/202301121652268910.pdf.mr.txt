# Page 1
केंद्र शासनाच्या राज्यास भांडवली खर्चासाठी विशेष सहाय योजनेंतर्गत पीएम गती शक्ती (भाग-२) अंतर्गत महाराष्ट्र औद्योगिक विकास महामंडळाला रु.१४५.०० कोटी निधी वितरित करणेबाबत सन २०२२-२०२३.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : आयडीसी २०२२/प्र.क्र.७०७/उ-१४
हुतात्मा राजगुरू चौक, मादाम कामा रोड, मंत्रालय, मुंबई.
दि. १२ जानेवारी, २०२३
संदर्भ :: - १) केंद्र शासन पत्र क्र.F.No.४४ (१)/PF-S/२०२२-२३ (Capex), दि. ६/४/२०२२.
२) केंद्र शासन File No.२०/६/CAPEX/SSAS/CI/२०२२/Logistics Part (२), दि.२७/११/२०२२.
३) शासन निर्णय,उद्योग, ऊर्जा व कामगार विभाग क्र.आयडीसी २०२२/प्र.क्र.३०९ / उ-१४, दि. २८/११/२०२२
प्रस्तावना :
केंद्र शासनाने राज्यांना भांडवली खर्चासाठी विशेष सहाय्य योजनेंतर्गत ५० वर्ष मुदतीचे बिनव्याजी कर्ज उपलब्ध करून देण्याचा निर्णय घेतला आहे. सदर योजनेतंर्गत पीएम गती शक्ती उपक्रमाकरीता उद्योग विभागाला रु. १४५.०० कोटी इतका निधी मंजूर करण्यात आला आहे. सदर तरतूद सन २०२२ च्या हिवाळी अधिवेशनामध्ये पुरवणी मागणीद्वारे लेखाशिर्ष ६८७५००११ खाली अर्थसंकल्पित केली आहे. तसेच सदर निधी वितरित करण्यास वित्त विभागाने अनुमती दिली आहे व सदर रु. १४५.०० कोटी इतकी रक्कम वित्त विभागाने बीम्स प्रणालीवर उपलब्ध केली आहे. सदर रक्कम दि. ३१/३/२०२३ पूर्वी खर्च करणे आवश्यक आहे.
त्याअनुषंगाने केंद्र शासनामार्फत पीएम गती शक्ती (भाग-२) करीता प्राप्त एकूण रु.१४५.०० कोटी इतका निधी वितरित करण्याची बाब शासनाच्या विचाराधीन होती.
शासन परिपत्रक :
केंद्र शासनाने राज्यांना भांडवली खर्चासाठी विशेष सहाय्य योजनेंतर्गत पीएम गती शक्ती (भाग-२) खाली सन २०२२-२०२३ मध्ये अर्थसंकल्पीय तरतूद रु. १४५.०० कोटी (रुपये एकशे पंचेचाळीस कोटी फक्त) महाराष्ट्र औद्योगिक विकास महामंडळास खाली नमूद प्रकल्पांकरीता वितरित करण्यास या शासन निर्णयाद्वारे मंजूरी देण्यात येत आहे.
# Page 2
शासन निर्णय क्रमांकः आयडीसी २०२२/प्र.क्र. ७०७/उ-१४
--------------------------------------------------------------------------------------------------------------------------------------------------------
| अ.क्र. | प्रकल्पाचे नाव | प्रकल्पाची मंजूर रक्कम | संबंधित प्रशासकीय विभाग |
| १) | Development of Truck Treminus at TTC | रु.३०.०० कोटी | महाराष्ट्र औद्योगिक विकास महामंडळ |
| २) | Strengthening and widening of approach road to Navapur Industrial Area from NH-3 | रु.४०.०० कोटी | महाराष्ट्र औद्योगिक विकास महामंडळ |
| ३) | Construction of_main_connecting approach road between Talegaon Industrial Area Phase -I to Phase-IV | रु.२०.०० कोटी | महाराष्ट्र औद्योगिक विकास महामंडळ |
| ४) | Khardi Shahapur Apparel Park and  |  logistic Hub | रु.४५.०० कोटी | महाराष्ट्र औद्योगिक विकास महामंडळ |
| ५) | Setting up of dedicated project office and data Centre in Mumbai for PM Gati Shakti. | रु.१०.०० कोटी | महाराष्ट्र औद्योगिक विकास महामंडळ |
|  | एकूण | रु.१४५.०० कोटी |  |
--------------------------------------------------------------------------------------------------------------------------------------------------------
२. उक्त प्रयोजनाकरीता होणारा खर्च “ मागणी क्रमांक के -११, ६८७५- इतर उद्योगांसाठी कर्जे, ६०- इतर उद्योग, १९०- सार्वजनिक क्षेत्रातील व इतर उपक्रमांना कर्जे, (०१) केंद्र शासनाकडून राज्यांना भांडवली गुंतवणुकीसाठी विशेष सहाय्य योजनेतंर्गत बिनव्याजी कर्ज (केंद्र हिस्सा १००%), (०१) (०१) प्रधानमंत्री गतीशक्ती पायाभूत प्रकल्पासाठी बिनव्याजी कर्ज (योजना भाग-२) (६८७५००११)” या लेखाशिर्षाखाली खर्ची टाकावा व तो सन २०२२-२०२३ या वित्तीय वर्षासाठी मंजूर असलेल्या तरतुदीमधून भागविण्यात यावा.
३. केंद्र शासनाने ज्या प्रकल्पांसाठी निधी मंजूर केला आहे, त्याच प्रकल्पासाठी व त्यातील प्रयोजनासाठी निधी खर्च होईल याची महाराष्ट्र औद्योगिक विकास महामंडळाने खबरदारी घ्यावी व वितरित रक्कमेच्या विनियोगाचे उपयोगिता प्रमाणपत्र सत्वर सादर करावे. तसेच उपरोक्त प्रकल्पांवर अन्य कोणत्याही योजनेतून निधी खर्च केला नसल्याची खातरजमा महाराष्ट्र औद्योगिक विकास महामंडळाने करावी.
४. उपरोक्त लेखाशिर्षाखाली निधी आहरित करण्याकरीता उद्योग विभागाचे आहरण व संवितरण अधिकारी म्हणून श्री. किशोर मोतिराम सोईतकर, कक्ष अधिकारी, मंत्रालय, मुंबई यांना व नियंत्रण अधिकारी म्हणून श्री. संजय देगांवकर, सह सचिव, मंत्रालय, मुंबई यांना घोषित करण्यात येत आहे.
५. सदर निधी आहरण व संवितरण अधिकारी यांनी अधिदान व लेखा अधिकारी, मुंबई यांचे कडे देयके सादर करून प्राप्त निधी महाराष्ट्र औद्योगिक विकास महामंडळ, अंधेरी, मुंबई-९३ यांना देण्यासाठी यांना अधिकार प्रदान करण्यात आले आहेत.
६. केंद्र शासनाच्या राज्यांना भांडवली गुंतवणुकीसाठी विशेष सहाय्य योजनेतंर्गत भाग - २ खाली प्राप्त होणाऱ्या कर्जांच्या रक्कमांसाठी महाराष्ट्र औद्योगिक विकास महामंडळाने महालेखापाल यांनी विहित केलेल्या नमुन्यात लेखे ठेवावेत.
पृष्ठ ३ पैकी २
# Page 3
शासन निर्णय क्रमांकः आयडीसी २०२२/प्र.क्र. ७०७/उ-१४
७. राज्य शासनाकडून दिल्या जाणाऱ्या सदर बिनव्याजी कर्जासाठी राज्य शासनाने वेळोवेळी निर्गमित केलेल्या कर्जा विषयीच्या इतर संबंधित अटी व शर्ती लागू राहतील. सदर बिनव्याजी कर्ज रक्कम वितरणासाठी वित्त विभाग शासन परिपत्रक क्र. अर्थसं-२०२२/ प्र.क्र. ४३ / अर्थ - ३, दि. ०४/०४/२०२२ मधील संबंधित सर्व अटींचे तसेच परिपत्रकासोबतच्या परिशिष्ठामधील तपासणी सूचीप्रमाणे सर्व बाबींची पूर्तता होत आहे.
१०. या लेखाशीर्षाखाली निधी वितरित करण्यासाठी सादर करण्यात आलेल्या देयकाच्या अनुषंगाने प्रमाणित करण्यात येते की, या लेखाशिर्षाखाली कोणतेही संक्षिप्त देयक प्रलंबित नाही तसेच उपयोगिता प्रमाणपत्र प्रलंबित नाही. सदर शासन निर्णय नियोजन विभागाच्या शिकाना-२०२२/अनौपचारिक संदर्भ क्र.६८, दि. २७/१२/२०२२ व वित्त विभागाच्या शिकाना / अनौ. संदर्भ क्र. ३०६, दि. २८/१२/२०२२ अन्वये प्राप्त सहमतीनुसार निर्गमित करण्यात येत आहे.