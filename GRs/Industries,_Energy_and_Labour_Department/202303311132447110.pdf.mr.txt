# Page 1
सन २०२२-२३ मध्ये “पुनर्विनियोजनाने तरतूद उपलब्ध करुन देण्याबत” मागणी क्र. के-११, लेखाशिर्ष “४८०१ वीज प्रकल्पांवरील भांडवली खर्च व ६८०१ वीज प्रकल्पांसाठी कर्जे”
महाराष्ट्र शासन
उद्योग, उर्जा व कामगार विभाग
शासन निर्णय क्र. पुनर्वि-२०२३/प्र.क्र. १८/ उर्जा-३
मंत्रालय, मुंबई ४०० ०३२
दिनांक:- ३१ मार्च, २०२३.
संदर्भ :- उद्योग, ऊर्जा व कामगार विभाग, शासन निर्णय क्र.पुनर्वि २०२३/प्र.क्र.२४/ऊर्जा-३, दि.३०.०३.२०२३.
प्रस्तावना : ऊर्जा विभागाच्या अधिपत्याखालील महानिर्मिती कंपनीकडून के.एफ.डब्ल्यू. जर्मन बँकेच्या सहकार्याने सौर प्रकल्प राबविण्यात येत असून सदर कर्जाची रक्कम रु.२३,८५,९०,०००/- केंद्र शासनामार्फत परस्पर भेल कंपनीस अदा करण्यात आली आहे. महालेखापाल कार्यालयाने दि.१६.०२.२०२३ रोजीच्या पत्रान्वये पीव्ही ऊर्जा प्रकल्पांसाठी आरबीआय सीएएस नागपूरकडून प्राप्त झालेल्या रु. २३८५.९० लाखांच्या खर्चासाठी मुख्य लेखाशिर्ष "८६५८-११० CAORB सस्पेन्स" अंतर्गत थकबाकी दर्शविण्यात आल्याचे कळविले आहे. सदर खर्चाच्या थकबाकीची रक्कम केंद्र सहाय्यित कर्ज/ अनुदान, इ. स्वरुपात थेट या विभागाच्या अंतर्गत अंमलबजावणी करणाऱ्या संस्थांना दिली जात असून ही रक्कम संबंधित लेखाशिर्षांच्या अंतर्गत खर्चासाठी पुस्तकी समायोजनेद्वारे दर्शविणे आवश्यक असल्याचे महालेखापाल कार्यालयाने कळविले आहे. यानुषंगाने आता त्याच मागणी क्रमांकाखालील अन्य लेखाशिर्षाखालील बचतीच्या रकमेतून पुनर्विनियोजनाने उपलब्ध करुन देण्याची बाब शासनाच्या विचाराधीन होती.
शासन निर्णय : या विभागाच्या मागणी क्र. के-११, खालील लेखाशिर्ष ४८०१ वीज प्रकल्पांवरील भांडवली खर्च, (०२) औष्णिक वीज निर्मिती, १९० सार्वजनिक क्षेत्रातील व इतर उपक्रमांतील गुंतवणुका,००, (००)(०८) महाराष्ट्र राज्य विद्युत निर्मिती कंपनीस भाग भांडवल (कार्यक्रम), ५४ गुंतवणुका (४८०१ ४०८६) (दत्तमत) या लेखाशिर्षाखालील बचतीच्या रक्कमेमधून रु.२३,८५,९०,०००/- (रुपये तेवीस कोटी पंच्याऐंशी लाख नव्वद हजार मात्र) रक्कम पुनर्विनियोजनाने मागणी क्र. के ११, ६८०१ वीज प्रकल्पांसाठी कर्जे, ००, १९० सार्वजनिक क्षेत्रातील व इतर उपक्रमांना कर्जे, ००, (००)(०४) सौर ऊर्जा प्रकल्पासाठी के.एफ.डब्ल्यू. जर्मन बँकेकडून महाराष्ट्र राज्य वीज निर्मिती कंपनीला कर्जे (कार्यक्रम), ५५ कर्जे व आगाऊ रकमा (६८०१ ०६६५) (दत्तमत) या लेखाशिर्षाखाली पुनर्विनियोजनाने सोबत जोडलेल्या तक्त्यात दर्शविल्याप्रमाणे उपलब्ध करुन देण्यात येत आहे.
# Page 2
# Page 3