# Page 1
उद्योग उपसंचालक (तांत्रिक) (गट-अ) या संवर्गातील पदांवर तदर्थ पदोन्नती देण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. पदोन्न-१४१८/४४८/प्र.क्र.१०१/उद्योग-३,
मंत्रालय, मुंबई-४०० ०३२.
दिनांक : ३१ डिसेंबर, २०१८.
वाचा : उद्योग संचालनालयाचे पत्र क्र. उसं/आस्था-१/उउसं-उअ(तां)/
पदोन्नती/७२१/२०१६/ओ-१८७३, दि.१७.१०.२०१८
शासन निर्णय :
उद्योग संचालनालयांतर्गत उद्योग अधिकारी (तांत्रिक) (गट-ब) (वे.श्रे. रु. ९३०० - ३४८०० + ग्रेड पे रु. ४४००) मधून उद्योग उप संचालक (तांत्रिक) (गट-अ) (वे.श्रे. रु. १५६०० - ३९१०० + ग्रेड पे रु. ५४००) या पदांवर तात्पुरत्या स्वरुपात खालील अधिकाऱ्यांना तदर्थ पदोन्नती देण्यात येत असून त्यांची पदस्थापना त्यांच्या नावासमोर दर्शविलेल्या पदांवर करण्यास खाली नमूद केलेल्या अटींच्या अधीन राहून शासन मान्यता देण्यात येत आहे.
तदर्थ पदोन्नतीनंतरची पदस्थापना
----------------------------------------------------------------------------------------------------------------------------
| अ. क्र. | अधिकाऱ्यांचे नाव पदनाम | पदस्थापनेचे ठिकाण | शेरा |
| १ | श्रीमती सु.व. बावनकुळे जिऊके, गोंदिया | महाव्यवस्थापक, जिउकें, वर्धा | श्री.सं.प्र.पाटील यांच्या बदलीने रिक्त होणाऱ्या पदावर |
| २ | श्री.हे.के. बदर जिऊके, भंडारा | महाव्यवस्थापक,जिउकें, गोंदिया | रिक्त पदावर |
| ३ | श्री.सं.धा.बांगर जिऊके, पुणे | महाव्यवस्थापक, जिउकें, अमरावती | रिक्त पदावर |
| ४ | श्री.दि.कि.शिवदास जिऊके, अहमदनगर | उद्योग उपसंचालक, विभागीय कार्यालय, औरंगाबाद | रिक्त पदावर |
| ५ | श्री.कि.व.जाधव जिऊके, जालना | महाव्यवस्थापक, जिउकें, नांदेड | रिक्त पदावर |
| ६ | श्री.प्र.द.हणबर जिऊके, उस्मानाबाद | महाव्यवस्थापक, जिउकें, लातूर | रिक्त पदावर |
----------------------------------------------------------------------------------------------------------------------------
२. पदोन्नतीच्या कोटयातील खुल्या प्रवर्गातील रिक्त पदे निव्वळ तात्पुरत्या स्वरुपात सेवाज्येष्ठतेनुसार मा. सर्वोच्च न्यायालयात दाखल केलेल्या विशेष अनुज्ञा याचिका क्र.२८३०६/२०१७ च्या अधिन राहून भरण्याबाबत सा.प्र.वि./१६-ब यांनी दिनांक २९/१२/२०१७ च्या पत्रान्वये दिलेल्या सूचनांनुसार सदरची तदर्थ पदोन्नती देण्यात येत आहे.
३. तदर्थ पदोन्नती निव्वळ तात्पुरत्या स्वरुपाची म्हणजेच ११ महिन्यांच्या कालाधीकरिता राहील. सदर ११ महिन्याचा कालावधी पूर्ण झाल्यानंतर उद्योग संचालनालयाने तात्पुरत्या पदोन्नतीस मुदतवाढ घेण्याची कार्यवाही करावी. तसेच सदर तदर्थ पदोन्नतीच्या परिणामी उक्त अधिकाऱ्यांना नियमित व सेवाज्येष्ठतेचे कोणतेही फायदे अनुज्ञेय होणार नाहीत.
# Page 2
शासन निर्णय क्रमांकः पदोन्न-१४१८/४४८/प्र.क्र.१०१/उद्योग-३
४. सदर तदर्थ पदोन्नत्या महाराष्ट्र लोकसेवा आयोगाच्या मान्यतेच्या अधिन राहून करण्यात येत आहेत.
५. उपरोक्त पदोन्नत अधिकाऱ्यांनी दिनांक २५/१/१९९९ अधिसूचनेद्वारे विहित केलेले महाराष्ट्र नागरी सेवा (संगणक हाताळणी/वापराबाबतचे ज्ञान आवश्यक ठरविण्याबाबत) नियम १९९९ व दिनांक २८/५/२०१८ च्या अधिसूचनेद्वारे विहित केलेल्या (सुधारणा) नियम, २०१८ नुसार संगणक परीक्षा उत्तीर्ण केली आहे याची उद्योग संचालनालयाने खातरजमा करावी.
६. संबंधित अधिका-यांनी त्यांच्या सध्याच्या पदाचा कार्यभार विकास आयुक्त (उद्योग), उद्योग संचालनालय, मुंबई यांच्या आदेशानुसार अन्य अधिकाऱ्यांकडे सोपवून पदोन्नतीच्या पदावर तात्काळ रुजू व्हावे.
७. संबंधित अधिकारी ज्या दिनांकास पदोन्नतीच्या पदावर रुजू होतील त्या दिनांकापासून त्यांना पदोन्नती विषयक लाभ अनुज्ञेय होतील.
८. विकास आयुक्त (उद्योग), उद्योग संचालनालय, मुंबई यांनी संबंधित अधिकारी पदोन्नतीच्या पदावर रुजू होण्याच्या दृष्टीने आवश्यक ती कार्यवाही करावी व त्याबाबतचा कार्यपालन अहवाल शासनास सादर करावा.