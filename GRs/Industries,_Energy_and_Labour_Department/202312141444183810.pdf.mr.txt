# Page 1
रत्नागिरी जिल्हयातील २५० प्रशिक्षणार्थीना कॉयरबोर्ड, अलेपी, केरळ येथे काथ्यापासून विविध वस्तू बनविण्याचे प्रशिक्षण देण्यासाठी निधी उपलब्ध करून देण्यास प्रशासकीय मान्यता देण्याबाबत.
महाराष्ट्र शासन
उद्योग, ऊर्जा, कामगार व खनिकर्म विभाग,
शासन निर्णय क्र. मलिव-२०२३/प्र.क्र.१५७ / उद्योग-६, (२)
मंत्रालय, मुंबई-३२
दिनांक : १४ डिसेंबर, २०२३.
संदर्भ : १) शासन निर्णय क्र.मलवि-२०१८/प्र.क्र.१५/उद्योग-६, दि.१५/०२/२०१८.
२) वित्त विभाग, शासन परिपत्रक क्र.अर्थसं-२०२३/प्र.क्र.४०/अर्थ-३, दि.१२/०४/२०२३.
३) उद्योग, ऊर्जा व कामगार विभाग, शासन परिपत्रक क्र.अर्थसं-२०२३/प्र.क्र.२६/प्रशा-१,दि.१७/४/२०२३.
४) महाराष्ट्र लघूद्योग विकास महामंडळ मर्यादित पत्र क्र.मलउविम/काथ्या/२०२३-२४/सीआर १६९/५२५, दि.०४/१२/२०२३.
प्रस्तावना : राज्यातील कोकण विभागामध्ये उपलब्ध एकूण नारळाच्या सोडणांपैकी फक्त एक ते दोन टक्के सोडणांचा वापर हा प्रक्रिया करुन काथ्याची विविध उत्पादने तयार करण्यासाठी होतो. उर्वरित सोडणांचा वापर इंधन म्हणून करण्यात येतो. काथ्या उद्योगासाठी नारळाची सोडणे ही मुख्य कच्चामाल असल्यामुळे राज्यामध्ये काथ्या उद्योगाच्या विकासासाठी जास्तीत जास्त सोडणांचा कच्चामाल म्हणून वापर होणे गरजेचे आहे.
उद्योग, ऊर्जा व कामगार विभागाच्या दि.१५ फेब्रुवारी, २०१८ रोजीच्या शासन निर्णयान्वये काथ्या उद्योग धोरण-२०१८ ला शासन मान्यता देण्यात आली आहे. सदर धोरणानुसार तांत्रिक कौशल्य व उद्योजकता विकास कार्यक्रमांतर्गत प्रशिक्षण देण्याची बाब अंतर्भूत आहे. महाराष्ट्र लघुद्योग विकास महामंडळाला काथ्या उद्योग, प्रशिक्षण कार्यक्रम, बाजारपेठ विकास व विपणन या लेखाशिर्षाखाली रु. ३५० लक्ष इतका निधी अर्थसंकल्पित करण्यात आला आहे. त्यानुसार महाराष्ट्र लघुद्योग विकास महामंडळाला मंजूर अर्थसंकल्पित निधीच्या मर्यादेत रत्नागिरी जिल्ह्यातील २५० प्रशिक्षणार्थीच्या प्रशिक्षण रु.४३ लक्ष एवढा निधी खर्च करण्यास प्रशासकीय मान्यता देण्याबाबतचा प्रस्ताव शासनाच्या विचाराधीन होता.
शासन निर्णय:
रत्नागिरी जिल्हयातील २५० तरुण उद्योजक यांना कॉयरबोर्ड, अलेपी, केरळ येथे काथ्यापासून विविध वस्तू बनविण्याचे १० दिवसांचे प्रशिक्षण देण्यासाठी रु.४३ लक्ष (अक्षरी त्रेचाळीस लक्ष मात्र) एवढा निधी खर्च करण्यास या शासन निर्णयान्वये प्रशासकीय मान्यता देण्यात येत आहे.
रत्नागिरी जिल्हयातील २५० प्रशिक्षणार्थीना कॉयरबोर्ड, अलेपी, केरळ येथे एकूण ३५ प्रशिक्षण कार्यक्रमांचा समावेश असलेले १० दिवसांचे प्रशिक्षण देण्यात येणार आहे. त्याकरीता कॉयरबोर्ड यांनी प्रती प्रक्षिणार्थी प्रशिक्षण फी रु.१०००/- (वस्तू व सेवा शुल्क अतिरिक्त) निश्चित केली आहे. सदर प्रशिक्षण देण्याची सोय कॉयरबोर्ड कॉम्प्लेक्स कलवूर (Kalavoor) येथे आहे. सदर २५० प्रशिक्षणार्थीच्या प्रशिक्षण कार्यक्रमाकरीता अंदाजित खर्चाचा तपशिल परिशिष्ट- १ प्रमाणे असेल.
# Page 2
शासन निर्णय क्रमांकः मलिव-२०२३/प्र.क्र.१५७/उद्योग-६,(२)
या योजनेकरीता विकास आयुक्त (उद्योग), उद्योग संचालनालय, मुंबई यांच्या कार्यालयातील लेखा अधिकारी हे आहरण व संवितरण अधिकारी आहेत. या योजनेसाठी करण्यात येणारा खर्च हा “मागणी क्रमांक के–७, २८५१ ग्रामोद्योग व लघुउद्योग, १०६ काथ्या उद्योग विकास, (०१) (०१) काथ्या उद्योग धोरण-२०१८ अंतर्गत प्रशिक्षण कार्यक्रम, बाजारपेठ विकास व विपणन या करीता सहाय्यक अनुदान (कार्यक्रम) (२८५१ ६६३६) ३१-सहाय्यक अनुदाने(वेतनेतर)” या लेखाशिर्षाखाली टाकण्यात यावा.
# Page 3