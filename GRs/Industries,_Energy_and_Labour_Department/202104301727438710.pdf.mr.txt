# Page 1
कोविड-१९ च्या प्रादुर्भावाच्या काळात महाराष्ट्र घरेलू कामगार कल्याण मंडळाकडे नोंदीत व नुतनीकरण केलेल्या पात्र घरेलू कामगारांना आर्थिक सहाय्य करणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. घरेलू-१२२१/प्र.क्र.४५/काम-७अ
मंत्रालय, मुंबई-४०० ०३२.
दि. ३० एप्रिल, २०२१.
संदर्भ - १) महाराष्ट्र घरेलू कामगार कल्याण मंडळ अधिनियम, २००८ (२००९ चा महाराष्ट्र अधिनियम-१).
२) विकास आयुक्त (असंघटित कामगार) यांच्या कार्यालयाचे पत्र क्र.विआ (अ.का.)/ घरेलू/DBT/२०२१/कार्या-२/२१ दिनांक २३.४.२०२१.
३) विकास आयुक्त (असंघटित कामगार) यांच्या कार्यालयाचे पत्र क्र. विआ (अ.का.) /घरेलू/सं.ज.यो./२०२१ / कार्या-२/२२, दिनांक २९.४.२०२१.
प्रस्तावना : राज्यामध्ये कोविड-१९ या विषाणूचा वाढता प्रादुर्भाव लक्षात घेऊन राज्य शासन विविध उपाययोजना करीत आहे. मा. मुख्यमंत्री महोदय यांनी दि. १३ एप्रिल, २०२१ रोजी राज्यातील जनतेला संबोधित करताना घरेलू कामगारांना आर्थिक सहाय्य करण्याची घोषणा केली आहे. या अनुषंगाने महाराष्ट्र शासन अधिसूचना, दि. १२/८/२०११ अन्वये गठित केलेल्या महाराष्ट्र घरेलू कामगार कल्याण मंडळाकडे घरेलू कामगार कल्याण मंडळ नियम, २०१० मध्ये विहित केलेल्या तरतुदीनुसार नोंदणी व नुतनीकरण केलेल्या पात्र घरेलू कामगारांना एकवेळचे आर्थिक सहाय्य देण्याची बाब शासनाच्या विचाराधीन होती.
शासन निर्णय :
विकास आयुक्त (असंघटित कामगार), मुंबई कार्यालयाने संदर्भ क्र. २ च्या प्रस्तावान्वये मागणी केल्यानुसार महाराष्ट्र घरेलू कामगार कल्याण मंडळाकडे नोंदणी व नुतनीकरण झालेल्या घरेलू कामगारांसाठी पहिल्या टप्प्यात सक्रिय व जीवित नोंदणी असलेल्या एकूण १,०५,५०० घरेलू कामगारांना प्रत्येकी रु.१,५००/- प्रमाणे (१,०५,५००x१,५००) एकूण रु.१५,८२,५०,०००/- (रुपये पंधरा कोटी ब्याऐंशी लाख पन्नास हजार फक्त) इतका निधी वितरीत करण्यास शासनाची मान्यता देण्यात येत आहे.
१. त्यानुसार १,०५,५०० घरेलू कामगारांच्या थेट बँक खात्यात DBT द्वारे प्रत्येकी रु.१,५००/ इतका निधी एकरकमी वाटप करण्याची कार्यवाही विकास आयुक्त (असंघटित कामगार) यांनी करावी.
२. वरील अर्थसहाय्याचे वाटप जलदगतीने होण्याच्या दृष्टीकोनातून विकास आयुक्त (असंघटित कामगार), मुंबई कार्यालयाने आर्थिक निधी वाटप प्रक्रियेसाठी क्षेत्रिय कार्यालयांना मार्गदर्शन करावे.
# Page 2
शासन निर्णय क्रमांकः घरेलू-१२२१/प्र.क्र.४५/काम-७अ
३. यावर होणारा खर्च मागणी क्र. के-४, २२३०-कामगार व सेवायोजन, ०१ कामगार,१११, कामगारांकरीता सामाजिक सुरक्षितता, (००) (११) घरेलू कामगार कल्याण मंडळाला सहायक अनुदान (कार्यक्रम) ३१, सहायक अनुदाने (वेतनेत्तर) (२२३०५३४५) या लेखाशीर्षाखाली सन २०२१-२२ या आर्थिक वर्षासाठी उपलब्ध असलेल्या मंजूर तरतुदीमधून भागविण्यात यावा.
४. विकास आयुक्त (असंघटित कामगार), मुंबई कार्यालयाने अनुदान / निधी वितरणाचा
अनुपालन अहवाल (Action taken Report) सादर करावा.
५. सदर शासन निर्णय वित्त विभागाचा अनौपचारीक संदर्भ क्र.१२२/व्यय-१६, दि. २२/०४/२०२१ यांनी दिलेल्या सहमतीस अनुसरुन निर्गमित करण्यात येत आहे.