# Page 1
सन २०२३-२४ या वित्तीय वर्षासाठी महाराष्ट्र लघुउद्योग विकास महामंडळ मर्यादित मुंबई, यांना वेतनेतर खर्चासाठी सहाय्यक अनुदान वितरीत करण्याबाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्रमांक : अर्थसं-२०२३/प्र.क्र.३०/उद्योग-६.
मंत्रालय, मुंबई - ४०० ०३२.
दिनांक : ०८ सप्टेंबर, २०२३.
वाचा : १) वित्त विभाग, शासन परिपत्रक क्र. अर्थसं-२०२३/प्र.क्र.४०/अर्थ-३, दि.१२/०४/२०२३.
२) उद्योग, ऊर्जा व कामगार विभाग, शासन परिपत्रक क्र. अर्थसं-२०२३/प्र.क्र.२६/प्रशा-१, दि.१७/४/२०२३.
३) महाव्यवस्थापक, महाराष्ट्र लघुउद्योग विकास महामंडळ मर्यादित, मुंबई यांचे पत्र क्र.मलउविम/ शा.प./ सीआर-१६४/२०२३-२४/१२६, दि.२३/०५/२०२३.
प्रस्तावना : महाराष्ट्र लघुउद्योग विकास महामंडळास सन २०२२-२३ या आर्थिक वर्षासाठी काथ्या उद्योग धोरण-२०१८ अंतर्गत प्रशिक्षण कार्यक्रम, बाजारपेठ विकास व विपणन या प्रयोजनाकरीता अर्थसंकल्पीत तरतूदीपैकी रु.१,४७,००,०००/- इतका निधी वितरीत करण्यास मान्यता देण्यात आली होती. निधी वितरणासाठी उद्योग संचालनालयामार्फत आदेश देखील काढण्यात आले होते. सदर शासन निर्णयानुसार सादर केलेले देयकापोटी रक्कम बी.डी.एस. प्रणालीतील तांत्रिक दोषामुळे या प्रणालीत नोंदविली गेली नाही. त्यामुळे सदर निधी महामंडळास वितरीत होऊ शकला नाही. सदरचा निधी प्रत्यार्पित झाला असल्याने काथ्या उद्योग धोरण-२०१८ अंतर्गत प्रशिक्षण कार्यक्रम, बाजारपेठ विकास व विपणन याकरीता सन २०२२-२३ मध्ये झालेला खर्च भागविण्याकरीता सन २०२३-२४ मध्ये “३१ सहाय्यक अनुदान (वेतनेतर)” या उद्दिष्टांसाठी अर्थसंकल्पीत केलेल्या तरतूदीमधून रुपये ७०,५४,५००/- (रुपये सत्तर लक्ष, चोपन्न हजार, पाचशे मात्र) इतके अनुदान वितरीत करण्यास प्रशासकीय मान्यता देण्याची बाब शासनाच्या विचाराधीन होती.
शासन निर्णय : महाराष्ट्र लघुउद्योग विकास महामंडळाच्या मर्यादित संदर्भाधिन दि.२३/०५/२०२३ च्या पत्रान्वये प्रस्तावित केल्याप्रमाणे, काथ्या उद्योग धोरण-२०१८ अंतर्गत प्रशिक्षण कार्यक्रम, बाजारपेठ विकास व विपणन याकरीता सन २०२२-२३ मध्ये झालेला खर्च भागविण्याकरीता सन २०२३-२४ मध्ये “३१ सहाय्यक अनुदान (वेतनेतर)” या उद्दिष्टांसाठी अर्थसंकल्पीत केलेल्या तरतूदीमधून रुपये ७०,५४,५००/- (रुपये सत्तर लक्ष, चोपन्न हजार, पाचशे मात्र) इतके अनुदान वितरीत करण्यास, या शासन निर्णयान्वये मान्यता देण्यात येत आहे. सदर खर्च करताना वित्त व नियोजन विभागांच्या अनुदान वितरणाच्या अटींचे पालन करावे.
२यावरील खर्च “मागणी क्रमांक के-७, २८५१ ग्रामोद्योग व लघुउद्योग, १०६ काथ्या उद्योग (०१) काथ्या उद्योग विकास (०१) (०१) काथ्या उद्योग धोरण २०१८ अंतर्गत प्रशिक्षण कार्यक्रम, बाजारपेठ विकास व विपणन याकरीता सहाय्यक अनुदान (कार्यक्रम) (२८५१ ६६३६) ३१- सहायक अनुदाने (वेतनेतर)” या
# Page 2
शासन निर्णय क्रमांक: अर्थसं-२०२३/प्र.क्र.३०/उद्योग-६
उद्दिष्टाखालील सन २०२३-२४ या अर्थसंकल्पीय वर्षासाठी मंजूर अनुदानातून भागविण्यात यावा व तो त्याच लेखाशिर्षाखाली खर्ची टाकण्यात यावा.
३. सदर रक्कमेच्या आहरण व संवितरणाचे अधिकार विकास आयुक्त (उद्योग), उद्योग संचालनालय, मुंबई यांच्या कार्यालयातील लेखा अधिकारी यांना देण्यात आलेले आहेत. सदर अनुदान खर्च झाल्याबाबतचे विनियोग प्रमाणपत्र मंडळाने शासनास व आहरण व संवितरण अधिकाऱ्यांना विहित कालावधीत सादर करावे. तसेच लेख्यांच्या खर्चमेळाबाबत महालेखापाल, महाराष्ट्र - १, मुंबई यांच्याकडून विचारणा करण्यात येईल, तेव्हा लेख्यासंबंधीची आवश्यक ती कागदपत्रे मंडळाने महालेखापाल कार्यालयास सादर करावीत.
४. सदर शासन निर्णय, नियोजन विभागाच्या सहमतीने त्यांचा अनौपचारिक संदर्भ क्र. १२३/२०२३ / कार्यासन-१४६१, दि.२०/०६/२०२३ अन्वये आणि वित्त विभागाच्या सहमतीने त्यांचा अनौपचारिक संदर्भ क्र.४३१४/२०२३/व्यय-१६, दि.१२/०७/२०२३ अन्वये देण्यात आलेल्या मान्यतेनुसार निर्गमित करण्यात येत आहे.