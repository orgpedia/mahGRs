# Page 1
कामगार न्यायालय, रत्नागिरी या कार्यालयातील
स्वीय प्रपंजी लेख्यासंबंधी व्यवहारासाठी स्टेट बँक
ऑफ इंडिया, रत्नागिरी येथे नवीन चालू खाते
(Current Account) उघडण्यास मान्यता देणेबाबत.
महाराष्ट्र शाासन
उद्योग, ऊर्जा, कामगार व खनिकर्म विभाग
शासन निर्णय क्र. औन्यामुं १२२४/प्रक्र १४४/काम-६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- १३ जानेवारी, २०२६.
वाचा :-
प्रबंधक, औद्योगिक न्यायालय, मुंबई यांचे पत्र क्र.औन्यामुं/लेखा/२३५२, दि.१.११.२०२५.
प्रस्तावना :-
कामगार न्यायालय, रत्नागिरी यांचे स्वीय प्रपंजी लेखा खाते स्टेट बँक ऑफ इंडिया, रत्नागिरी
येथे असून, सदर न्यायालयामार्फत पक्षकार यांनी न्यायालयात जमा केलेली धनादेशाची रक्कम स्वीय
प्रपंजी लेखा खात्यामध्ये चलनाव्दारे भरणा करण्यांत येते. तथापि, स्वीय प्रपंजी लेखा खात्यामध्ये भरणा
करावयाचा धनादेश बँकेत सादर करताना परस्पर चलनाव्दारे न करता तो धनादेश न्यायालयाच्या
चालू खात्यामध्ये स्लीपने जमा करुन न्यायालयाच्या चालू खात्याचा धनादेश चलनाव्दारे स्वीय प्रपंजी
खात्यामध्ये भरणा करण्यासाठी बँकेमध्ये सादर करणे आवश्यक आहे, अन्यथा स्वीय प्रपंजी लेखा
खात्यामध्ये धनादेश जमा करुन घेता येणार नसल्याचे स्टेट बँक ऑफ इंडिया, रत्नागिरी यांनी कामगार
न्यायालय, रत्नागिरी यांना कळविले आहे. त्यामुळे, कामगार न्यायालय, रत्नागिरी यांना स्वीय प्रपंजी
खात्यात प्रलंबित असणारे व्यवहार व पुढील व्यवहार करण्यासाठी न्यायाधीश, कामगार न्यायालय,
रत्नागिरी यांच्या नावाने स्टेट बँक ऑफ इंडिया, रत्नागिरी येथे नवीन चालू खाते (Current Account)
उघडण्यास मंजूरी देण्याची बाब शासनाच्या विचाराधीन होती.
शासन निर्णय :-
स्टेट बँक ऑफ इंडिया, रत्नागिरी यांनी कामगार न्यायालय, रत्नागिरी यांना दिलेल्या
निदेशानुसार कामगार न्यायालय, रत्नागिरी यांना स्वीय प्रपंजी खात्यात प्रलंबित असणारे व्यवहार व
पुढील व्यवहार करण्यासाठी न्यायाधीश, कामगार न्यायालय, रत्नागिरी यांच्या नावाने स्टेट बँक ऑफ
इंडिया, रत्नागिरी येथे नवीन चालू खाते (Current Account) उघडण्यास खालील अटी व शर्तीच्या
अधीन राहून मान्यता देण्यात येत आहे.
१) वरील खात्याचा वापर कामगार न्यायालय रत्नागिरी येथील अडचणीत आलेले स्वीय प्रपंजी
लेख्याबाबतचे व्यवहार सुरुळीत चालू रहाण्याकरिता करण्यात यावा.
२) सदर बँक खात्यातील अखर्चित रकमा शासनाकडे समायोजित करणे आवश्यक राहील.
३) सदर बँक खात्यातील व्यवहाराचे मासिक/तिमाही ताळमेळ करणे तसेच लेखा परिक्षण अनिवार्य
राहील.
# Page 2
शासन निर्णय क्रमांकः औन्यामुं १२२४/प्रक्र १४४/काम-६
४) सदर बँक खात्यात दिर्घकाळ निधी विनावापर पडून रहाणार नाही या दृष्ट्टीने दक्षता घेण्यात यावी.
५) सदर बँक खात्यातील व्यवहारांचा मासिक ताळमेळ कार्यालयीन रोख वही (Cash Book) सोबत
घेण्याची कार्यवाही संबंधित कार्यालय प्रमुख यांनी घ्यावी. रोख वही (Cash Book) अद्ययावत ठेवणे
अनिवार्य राहील.
६) सदर बँक खाते बंद करण्यात आल्यास त्यामधील शिल्लक रकमेचा ताळमेळ घेऊन शिल्लक अखर्चित
रक्कम योग्य त्या शासन लेखाशिर्षाखाली तात्काळ जमा करावी.
७) सदर प्रस्तावाच्या अनुषंगाने संबंधित कार्यालयाचे लक्ष महाराष्ट्र कोषागार नियम १९६८ मधील नियम
क्र. (३), (८), (१३) व (१५) तसेच मुंबई वित्तीय नियम १९५९ मधील नियम ७ कडे वेधण्यात येत आहे.
८) वित्त विभाग, दि.०३ ऑक्टोबर, २०२३ च्या शासन निर्णयातील मार्गदर्शक सूचनांचे काटेकोरपणे
अनुपालन व्हावे.
९) वित्तीय औचित्याच्या सूत्राचे काटेकोर पालन करण्यात यावे.
२. सदर शासन निर्णय वित्त विभागाच्या अनौपचारिक संदर्भ क्र.२८९/२०२५/व्यय १६,
दि.२६.११.२०२५ व अनौपचारिक संदर्भ क्र.४०५/२०२५/कोषा प्रशा-५, दि.२३.१२.२०२५ अन्वये वित्त
विभागाने दिलेल्या सहमतीनुसार निर्गमित करण्यांत येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर