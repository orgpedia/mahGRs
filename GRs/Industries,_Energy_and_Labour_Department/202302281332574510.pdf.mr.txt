# Page 1
केंद्र शासनाच्या राज्यास भांडवली खर्चासाठी विशेष सहाय योजनेअंतर्गत पीएम गतीशक्ती (भाग-२) अंतर्गत महाराष्ट्र औद्योगिक विकास महामंडळाला सन २०२२-२३ या आर्थिक वर्षात रु.१४५.०० कोटी निधी वितरीत करणेबाबत.
महाराष्ट्र शासन
उद्योग, ऊर्जा व कामगार विभाग
शासन शुध्दीपत्रक क्रमांक : आयडीसी-२०२३/प्र.क्र.१३/ उद्योग-२
मंत्रालय, मुंबई - ४०० ०३२.
दिनांक : २८ फेब्रुवारी, २०२३
वाचा : १) शासन निर्णय क्र - आयडीसी-२०२२/प्र.क्र.७०७/ उद्योग-१४, दिनांक १२/०१/२०२३
शासन शुध्दीपत्रक : केंद्र शासनाने राज्यांना भांडवली खर्चासाठी विशेष सहाय्य योजनेंतर्गत पीएम गती शक्ती (भाग-२)अंतर्गत उद्योग विभागाच्या (एमआयडीसी) एकूण पाच प्रकल्पांकरीता रु. १४५ कोटी बिनव्याजी कर्ज मंजूर केले असून, सदर निधी महाराष्ट्र औद्योगिक विकास महामंडळाला वितरीत करण्याबाबतचा शासन निर्णय दिनांक १२/०१/२०२३ रोजी निर्गमित करण्यात आला आहे. सदर शासन निर्णयातील परिच्छेद ५ खालील प्रमाणे आहे :
“सदर निधी आहरण व संवितरण अधिकारी यांनी अधिदान व लेखा अधिकारी, मुंबई यांचेकडे देयके सादर करुन प्राप्त निधी महाराष्ट्र औद्योगिक विकास महामंडळ, अंधेरी मुंबई - ९३ यांना देण्यासाठी यांना अधिकार प्रदान करण्यात आले आहेत” त्याऐवजी परिच्छेद क्र. ५ खालीलप्रमाणे सुधारीत करण्यात येत आहे:
“सदर निधी आहरण व वितरण अधिकारी यांनी अधिदान व लेखा अधिकारी, मुंबई यांचेकडे देयके सादर करुन बिडीएस प्रणालीवर उपलब्ध निधी स्टेट स्किम मॅनेजर यांचे स्तरावर “केंद्र शासनाने राज्यांना भांडवली खर्चासाठी विशेष सहाय्य योजनेंतर्गत पीएम गती शक्ती (भाग-२)” अंतर्गत बँक ऑफ महाराष्ट्र, मंत्रालय शाखा, मुंबई - ३२ यांचे नावे उघडलेल्या स्वतंत्र बँक खात्यामध्ये (Single Nodal Bank account) जमा करण्यासाठी आहरण व वितरण अधिकारी यांना अधिकार प्रदान करण्यात येत आहेत.”
# Page 2