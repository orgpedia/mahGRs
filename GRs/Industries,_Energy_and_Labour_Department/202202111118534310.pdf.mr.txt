# Page 1
जिल्हास्तरीय विद्युत वितरण नियंत्रण समिती व तालुकास्तरीय विद्युत वितरण नियंत्रण समिती गठीत करणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक: जिस्तस-२०१५/प्र.क्र.५२/ऊर्जा-५
मादाम कामा रोड, हुतात्मा राजगुरु चौक, मंत्रालय, मुंबई ४०० ०३२.
दिनांक : ११ फेब्रुवारी, २०२२.
वाचा:- शा.नि.क्र.जिस्तस-२०१५/प्र.क्र.५२/ऊर्जा-५, दि.२६.०३.२०१५
प्रस्तावना: वीज ही अत्यंत महत्वाची सेवा आहे. ग्राहक व वीज वितरण कंपनी यामध्ये संवाद व समन्वय नसल्यास अडचणीच्या प्रसंगी ग्राहकांमध्ये असंतोष निर्माण होऊ नये व महावितरण कंपनीचा कारभार पारदर्शक व
प्रभावीपणे चालविण्यासाठी व ग्राहकांना उत्तम व दर्जेदार सेवा पुरविण्यासाठी जिल्हास्तरावर व तालुकास्तरांवर विद्युत वितरण नियंत्रण समित्या संदर्भीय शासन निर्णयान्वये नेमण्यात आल्या आहेत. या समित्यांची संरचना परिशिष्ट- अ व ब मध्ये देण्यात आली असून, समितीच्या कार्यकक्षेबाबतचा तपशिल परिशिष्ट- क व ड मध्ये देण्यात आला आहे.
२. विद्युत अधिनियम, २००३ कलम १६६ (५) नुसार - अ) प्रत्येक जिल्हयातील विद्युतीकरणाच्या विस्ताराचे समन्वयन व पुनर्विलोकन करण्यासाठी; ब) वीज पुरवठयाच्या गुणवत्तेचे व ग्राहक संतोषाचे पुनर्विलोकन करण्यासाठी; क) विजेची कार्यक्षमता वाढविण्यासाठी व तिचे संवर्धन करण्यासाठी राज्य शासनास जिल्हास्तरीय समिती स्थापन करण्याचे प्राधिकार आहेत.
त्या अनुषंगाने जिल्हास्तरीय व तालुकास्तरीय विद्युत वितरण नियंत्रण समिती पुर्न: गठीत करण्याची बाब शासनाच्या विचाराधीन होती. याबाबत शासनाने खालीलप्रमाणे निर्णय घेतलेला आहे:
शासन निर्णय :
जिल्हास्तरीय व तालुकास्तरीय समित्या पुर्न:गठीत करण्यास याद्वारे शासनाची मंजूरी देण्यात येत आहे.
२. जिल्हास्तरीय व तालुकास्तरीय विद्युत वितरण समित्यांमध्ये ज्या सदस्यांचा अंतर्भाव करावयाचा आहे त्याबाबत माहिती सोबतच्या परिशिष्ट "अ" व "ब" मध्ये देण्यात आली आहे.
३. या समितीची कार्यकक्षा काय राहील याबाबत माहिती परिशिष्ट “क” व “ड" मध्ये देण्यात आली आहे.
या कार्यकक्षेत समितीने आपले कार्य पार पाडून विद्युत वितरण विषयक शासनाच्या धोरणाची / निर्णयाची अंमलबजावणी करण्यास मदत करणे अपेक्षित आहे.
४. समितीच्या बैठका दर तीन महिन्यांनी घेण्यात याव्यात व बैठकीमध्ये घेतलेल्या निर्णयांची मुख्य अभियंता, महावितरण मार्फत अभिप्रायासह शासनास माहिती अवगत करावी.
# Page 2
शासन निर्णय क्रमांकः जिस्तस-२०१५/प्र.क्र.५२/ऊर्जा-५
५. सदर जिल्हास्तरीय समितीचे गठन संबंधित जिल्हाधिकारी यांनी करावे. तालुकास्तरीय समितीचे गठन उपविभागीय अधिकारी (SDO) यांनी करावे. समितीचे गठन करण्याबाबत आदेश निर्गमित करण्यापूर्वी जिल्हास्तरावरील अशासकीय सदस्यांच्या नियुक्तीस मा. पालकमंत्री यांची सहमती संबंधित जिल्हाधिकारी यांनी संबंधित मुख्य अभियंता, महावितरण यांच्या सहकार्याने घ्यावी तसेच उपविभागीय अधिकारी यांनी तालुका स्तरावरील नियुक्त कार्यकारी अभियंता, महावितरण यांच्या सहकार्याने घ्यावी. ही कार्यवाही सदर आदेशाच्या दिनांकापासून एक महिन्यात पूर्ण करावी.
६. अशासकीय व शासकीय सदस्यांना प्रचलित नियमांनुसार प्रवास खर्च व देय भत्ते अनुज्ञेय ठरणार नाहीत.
७. जिल्हास्तरीय समितीच्या अशासकीय सदस्यांना जिल्हाधिकारी यांनी व तालुका स्तरीय समितीच्या अशासकीय सदस्यांना उपविभागीय अधिकारी यांनी समितीचे ओळखपत्र द्यावे. अशासकीय सदस्यांच्या समितीवर केलेल्या नियुक्त्या शासनाच्या पुढील आदेशापर्यंत असल्याचे स्पष्टपणे संबंधित आदेशात नमुद करण्यात यावे. सदर पदावर नियुक्त करण्याचे अधिकार अथवा पदमुक्त करण्याचे अधिकार समितीचे अध्यक्ष राखून ठेवीत असल्याचा उल्लेखही आदेशात करण्यात यावा. तालुका स्तरावरील अध्यक्षांना पदमुक्त करण्याचे अधिकार जिल्हयाचे पालकमंत्री यांचे राहतील.
८. सर्व संबंधित मुख्य अभियंता, महावितरण / उपविभागीय अभियंता, महावितरण यांनी संबंधित जिल्हाधिकारी तसेच उपविभागीय अधिकारी यांना समितीच्या गठन प्रक्रियेत सहकार्य करावे.
९. अध्यक्ष तथा व्यवस्थापकीय संचालक, महावितरण, मुंबई यांनी संबंधित जिल्हा व तालुका स्तरावरील समित्यांच्या गठनासाठी संबंधित मुख्य अभियंता / कार्यकारी अभियंता यांना उचित सूचना द्याव्यात व तसेच संबंधित जिल्हाधिकारी यांचे मार्फत समिती गठीत करण्याची कार्यवाही विहित कालमर्यादेत पार पाडली जावी याबाबत आवश्यक कार्यवाही करावी. तसेच अध्यक्ष तथा व्यवस्थापकीय संचालक, महावितरण यांनी संबंधित उपविभागीय अभियंता यांना तालुका स्तरावरील समितीच्या गठनाबाबत उचित सूचना देण्यात येऊन संबंधित उपविभागीय अभियंता अधिकाऱ्याद्वारे समिती गठीत करण्याची कार्यवाही कालमर्यादेत पार पाडली जाईल या अनुषंगाने कार्यवाही करावी.
१०. या शासन निर्णयानुसार यापूर्वी गठीत करण्यात आलेल्या जिल्हास्तरीय / तालुकास्तरीय विद्युत वितरण नियंत्रण समित्या आवश्यकतेप्रमाणे पुर्न:गठीत करण्यात याव्यात.
# Page 3
# Page 4
# Page 5
# Page 6
# Page 7
# Page 8
# Page 9