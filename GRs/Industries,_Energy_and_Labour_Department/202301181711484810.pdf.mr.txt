# Page 1
बाहय यंत्रणेद्वारे मनुष्यबळ उपलब्ध करुन घेण्यासाठी दि.१८.०६.२०१४ च्या शासन निर्णयाद्वारे गठीत सेवा पुरवठादारांच्या पॅनलला देण्यात आलेली मुदतवाढ संपुष्टात आणण्याबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांक: - काआआ - २०१३/प्र.क्र. २३३ / काम ८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
दिनांक: १८.०१.२०२३
संदर्भ:-१. शासन निर्णय, उद्योग, उर्जा व कामगार विभाग क्र.काआआ-२०१३/प्र.क्र.२३३/ काम-८, दि.१८.०६.२०१४ २. या विभागाचे पत्र क्र.काआआ-२०१३/प्र.क्र.२३३ / काम-८, दि.११.०९.२०१७ ३. शासन निर्णय, वित्त विभाग क्र. पदनि-२०२२/प्र.क्र.१५/आ.पु.क., दि.२७.०४.२०२२ प्रस्तावना : बाह्य यंत्रणेमार्फत भरण्यात येणाऱ्या कंत्राटी / तात्पुरत्या स्वरुपातील मनुष्यबळाच्या संदर्भातील नियमन व निर्मूलन याबाबत कामगार विभागामार्फत कार्यवाही केली जाते.
कामगार विभाग व त्यांच्या अखत्यारितील सर्व कार्यालयांकरिता बाह्य यंत्रणेमार्फत मनुष्यबळ उपलब्ध करुन घेण्याकरिता या विभागाच्या दि.१८.०६.२०१४ रोजीच्या शासन निर्णयानुसार दोन संस्थेची तीन वर्षांकरिता निवड करण्यात आली होती. तसेच, सदर संस्थेकडून मनुष्यबळ घेण्याकरिता शासनाच्या इतर विभागांना देखील मुभा देण्यात आली होती. त्यास अनुसरुन शासनाचे विविध विभाग व कार्यालय या विभागाच्या दि.१८.०६.२०१४ रोजीच्या शासन निर्णयानुसार नियुक्त केलेल्या एजन्सी कडून आजतागायत मनुष्यबळ उपलब्ध करुन घेत आहेत. सदर दोन एजन्सीची मुदत दि.१७.०६.२०१७ रोजी संपुष्टात आल्याने दि.११.०९.२०१७ रोजीच्या पत्रान्वये नवीन निविदा प्रक्रिया पूर्ण होईपर्यंत त्यांना मुदतवाढ देण्यात आली आहे. वित्त विभागाच्या संदर्भाधीन क्रं ३ येथील शासन निर्णयान्वये प्रस्तूत प्रकरणी सुधारीत मार्गदशक सूचना निर्गमित केल्या आहेत. सदर पार्श्वभूमीवर सेवापुरवठादार पॅनलच्या मुदतवाढी संदर्भात शासनाने पुढीलप्रमाणे निर्णय घेतला आहे.
शासन निर्णय: बाह्य यंत्रणेमार्फत मनुष्यबळ उपलब्ध करुन घेण्याकरिता या विभागाच्या दि.१८.०६.२०१४ रोजीच्या शासन निर्णयानुसार नियुक्त केलेल्या दोन सेवापुरवठादाराच्या पॅनलला दि.११.०९.२०१७ रोजीच्या पत्रान्वये देण्यात आलेली मुदतवाढ या शासन निर्णयान्वये संपुष्टात आणण्यात येत आहे. त्यामुळे बाह्य यंत्रणेद्वारे मनुष्यबळ उपलब्ध करुन घेण्यासाठी या सेवा पुरवठादार पॅनलचा वापर करता येणार नाही. सदर बाब सर्व प्रशासकीय विभागांनी आपल्या अधिनस्त असलेल्या सर्व कार्यालयाच्या निदर्शनास आणून देण्यात यावी.
# Page 2
शासन निर्णय क्रमांकः काआआ -२०१३/प्र.क्र. २३३ / काम ८