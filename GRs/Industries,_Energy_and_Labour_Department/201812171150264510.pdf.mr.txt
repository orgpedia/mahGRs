# Page 1
खेड इकॉनॉमिक इन्फ्रास्ट्रक्चर प्रा. लि. (KEIPL) यांच्या औद्योगिक क्षेत्राच्या संदर्भात गठीत केलेल्या उच्चस्तरीय समितीमध्ये मुख्य कार्यकारी अधिकारी, महाराष्ट्र औद्योगिक विकास महामंडळ मुंबई यांचा सदस्य सचिव म्हणून समावेश करण्याबाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्र. मऔधो -२०१६/प्र.क्र.२०९/उद्योग-२
मादाम कामा रोड, हुतात्मा राजगुरु चौक,
मंत्रालय, मुंबई - ४००३२
दिनांक : १७ डिसेंबर, २०१८
वाचा : १) शा. नि. क्र. मऔधो-२०१६/प्र.क्र.२०९/उद्योग-२, दि. १५ फेब्रुवारी, २०१८ २) शासन शुध्दीपत्रक क्र. मऔधो-२०१६/प्र.क्र.२०९/उद्योग-२, दि. ०५ मार्च, २०१८ ३) शा. नि. (नगर विकास विभाग) क्र. सिआयडी-१८१८/प्र.क्र.४/नवि-१०, दि. १६ मार्च, २०१८
शासन निर्णय :
संदर्भाकीत क्र. ३ दि. १६ मार्च २०१८ च्या शासन निर्णयान्वये नवी मुंबई विशेष आर्थिक क्षेत्र प्रकल्प संदर्भात मा. मुख्य सचिव यांच्या अध्यक्षतेखाली उच्च स्तरीय समिती गठीत केली आहे. तसेच दि. १४ फेब्रुवारी २०१८ रोजी झालेल्या मंत्रिमंडळाच्या बैठकीत सदर समिती खेड इकॉनॉमीक इन्फ्रास्ट्रक्चर प्रा. लि. (KEIPL) च्या औद्योगिक क्षेत्राचा निर्णय घेऊन महाराष्ट्र औद्योगिक विकास महामंडळाच्या संचालक मंडळाकडे अंतिम कार्यवाहीसाठी अग्रेषित करेल असा निर्णय घेण्यात आला आहे व त्याअनुषंगाने संदर्भाकीत क्र. २ दि. ०५ मार्च २०१८ रोजी शुध्दिपत्रक निर्गमित करण्यात आले आहे.
मा. मुख्य सचिव यांच्या अध्यक्षतेखाली खेड विशेष आर्थिक क्षेत्राचे एकात्मिक औद्योगिक क्षेत्रात रुपांतर करण्यासंदर्भात निर्णय घेण्यासाठी गठीत केलेल्या उच्च स्तरीय समितीमध्ये मुख्य कार्यकारी अधिकारी, महाराष्ट्र औद्योगिक विकास महामंडळ, मुंबई यांचा “सदस्य सचिव” म्हणून समावेश करण्यात येत आहे.
# Page 2