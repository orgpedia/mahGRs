# Page 1
महाराष्ट्र औद्योगिक विकास महामंडळाच्या अग्निशमन विभागातील ७ अग्निशमन केंद्रासाठी विविध संवर्गातील १३० पदांच्या निर्मितीस मान्यता देणेबाबत....
महाराष्ट्र शासन
उद्योग, ऊर्जा व कामगार विभाग,
शासन निर्णय क्रमांक : आयडीसी २००७/प्र.क्र.४८०/उद्योग-१४.
मंत्रालय, मुंबई ४०० ०३२.
दिनांक : १३ ऑक्टोबर २०२१.
संदर्भ:- १) शासन निर्णय क्रमांक : आयडीसी २००७/प्र.क्र.४८०/उद्योग-१४, दि. ५/११/२००८.
२) वित्त विभाग, उप समितीच्या दि. १४/२/२०२० रोजीच्या बैठकीचे इतिवृत्त.
३) मुख्य सचिव यांचे अध्यक्षतेखालील उच्चस्तरीय सचिव समितीच्या
दि. १७/७/२०२० बैठकीचे कार्यवृत्त.
प्रस्तावना : महाराष्ट्र औद्योगिक विकास महामंडळाच्या २४ औद्योगिक वसाहतीमध्ये अग्निशमन केंद्र, अग्निशमन मुख्यालय, ४ प्रादेशिक कार्यालये यासाठी आवश्यक विविध संवर्गातील ५९९ पदे निर्माण करण्याचा प्रस्ताव शासनास सादर करण्यात आला होता. त्यापैकी वित्त विभागाच्या मान्यतेने पहिल्या टप्प्यातील विविध संवर्गातील ४६९ पदांच्या निर्मीतीस संदर्भाधिन क्र. १ च्या शासन निर्णयान्वये मान्यता देण्यात आलेली आहे.
उर्वरित ७ अग्निशमन केंद्रासाठी सह मुख्य अग्निशमन अधिकारी या पदासह १३० पदांच्या निर्मीतीस मान्यता देण्याबाबतचा प्रस्ताव महाराष्ट्र औद्योगिक विकास महामंडळाने शासनास सादर केला आहे. वित्त विभागाने सुचीत केल्यानुसार वित्त विभाग शासन निर्णय ९ जून २०१७ अन्वये गठित करण्यात आलेल्या अपर मुख्य सचिव (सेवा) व सचिव (व्यय) यांच्या उप समितीच्या दिनांक १४ फेब्रुवारी २०२० रोजी झालेल्या बैठकीत सदर पदनिर्मीतीचा प्रस्ताव उच्चस्तरीय सचिव समितीसमोर सादर करण्याची शिफारस केली होती. त्यास अनुसरून मुख्य सचिव यांचे अध्यक्षतेखालील उच्चस्तरीय सचिव समितीसमोर दि. १७/०७/२०२० च्या बैठकीमध्ये सदर पदनिर्मीतीचा प्रस्ताव सादर केला असता, उच्चस्तरीय सचिव समितीची महाराष्ट्र औद्योगिक विकास महामंडळाच्या अग्निशमन विभागातील ७ अग्निशमन केंद्रासाठी विविध संवर्गातील १३० पदांचे निर्मीतीस मान्यता प्राप्त झाली आहे. उच्चस्तरीय सचिव समितीने व वित्त विभागाने दिलेल्या मान्यतेस अनुसरून, सदर पदनिर्मीती संदर्भातील शासन निर्णय निर्गमित करण्याची बाब शासनाच्या विचाराधिन होती.
शासन निर्णय :
उद्योग विभागाच्या प्रशासकीय अधिपत्याखालील महाराष्ट्र औद्योगिक विकास महामंडळाच्या अग्निशमन विभागांतर्गत ७ अग्निशमन केंद्राकरीता आवश्यक दुसऱ्या टप्प्यातील विविध संवर्गातील खालील नमूद १३० पदांच्या निर्मितीस शासन मान्यता देण्यात येत आहे.
# Page 2
शासन निर्णय क्रमांकः आयडीसी २००७/प्र.क्र.४८०/उद्योग-१४.
२. सदर मंजूर पदांचा तपशील पुढीलप्रमाणे आहे.
---------------------------------------------------------------------
| अ. क्र. | पदनाम | वेतनश्रेणी (६ व्या वेतन आयोगानुसार) | पद संख्या |
| १ | सह मुख्य अग्निशमन अधिकारी | पी.बी. ३- १५६००-३९१००(ग्रेड पे- ७६००) |  |
| २ | अग्निशमन अधिकारी | पी.बी. २- ९३००-३४८००(ग्रेड पे- ४४००) | ७ |
| ३ | लघुलेखक (उच्च श्रेणी) | पी.बी. २- ९३००-३४८००(ग्रेड पे- ४४००) | १ |
| ४ | सहाय्यक अग्निशमन अधिकारी | पी.बी. २- ९३००-३४८०० (ग्रेड पे- ४३००) | १८ |
| ५ | प्रमुख अग्निशमन विमोचक | पी.बी. २- ५२००-२०२००(ग्रेड पे- २४००) | १५ |
| ६ | चालक यंत्र चालक | पी.बी. १- ५२००-२०२००(ग्रेड पे- २०००) | १६ |
| ७ | अग्निशमन विमोचक | पी.बी. १- ५२००-२०२००(ग्रेड पे- १९००) | ६५ |
|  | चालक (अग्निशमन) | पी.बी. १- ५२००-२०२००(ग्रेड पे- १९००) |  |
|  | मदतनीस (अग्निशमन) | एस १- ४४४०–७४४०(ग्रेड पे- १३००) | ५ |
| १० | शिपाई | एस १– ४४४०–७४४०(ग्रेड पे- १३००) |  |
| एकूण | १३० |
---------------------------------------------------------------------
३. या पदांचे वेतन व इतर अनुषंगिक खर्च महाराष्ट्र औद्योगिक विकास महामंडळाच्या निधीतून भागविण्यात यावा.
४. सदर शासन निर्णय वित्त विभाग अनौचारिक संदर्भ क्र. ६०/सा.उ. दि. ०३/०६/२०२१ अन्वये प्राप्त मान्यतेनुसार निर्गमित करण्यात येत आहे.
# Page 3