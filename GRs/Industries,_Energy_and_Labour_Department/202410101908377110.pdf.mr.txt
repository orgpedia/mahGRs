# Page 1
सार्वजनिक पाणीपुरवठा व पथदिवे ग्राहकांच्या
थकीत वीज देयकांची थकबाकी अदा
करण्याकरिता मंजूर झालेल्या One Time
Settlement(OTS) योजनेअंतर्गत व्याज व
दंडाची रक्कम शासनाकडून अदा करण्यास
मंजूरी प्रदान करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकिर्ण-२०२२/प्र.क्र.३३३(भाग-१)/ऊर्जा-५
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२.
दिनांक : १० ऑक्टोबर, २०२४.
प्रस्तावना :-
सन २०२०-२१ मध्ये कोविड-१९ विषाणूच्या वाढत्या संसर्गामुळे देशात तसेच राज्यात सर्वत्र
टाळेबंदी आणि अनेक निबंध लादण्यात आलेले होते. त्यामुळे, महावितरण कंपनीच्या महसुलावर मोठ्या
प्रमाणावर विपरीत परिणाम झाला. सबब, महावितरणला त्यांच्या दैनंदिन कामकाजासाठी खेळत्या
भांडवलापोटी कर्ज घेण्यावाचून पर्याय राहिला नाही.
महावितरणकडे रोखीचा तुटवडा निर्माण होण्यामागे थकबाकी हे एक कारण होते. दि.३० जून
२०२२ पयंत महावितरणला राज्य शासनाकडून मिळणाऱ्या अनुदानापोटी थकबाकी आणि शासकीय
विभागाची वीज देयकापोटी थकबाकी (मे, २०२२ अखेर) अनुक्रमे रु. ४,१६४ कोटी आणि रु. ९,१६३ कोटी
इतकी होती.
सार्वजनिक पाणीपुरवठा, पथदिवे ग्राहकांच्या थकीत वीज देयकांबाबत One Time Settlement
योजनेस दि.२२.१२.२०२२ रोजी नागपूर येथे झालेल्या मंत्रिमंडळ बैठकीत मान्यता देण्यात आली. त्यास
अनुसरुन दि.०९.०१.२०२३ रोजी निर्गमित शासन निर्णयानुसार नगरविकास व ग्रामविकास विभागामार्फत
सार्वजनिक पाणीपुरवठा व पथदिव्यांच्या योजनांच्या थकबाकीतील मूळ थकबाकी रु.४६२३ कोटी मार्च
२०२३ पयंत महावितरण कंपनीस अदा करावयाची होती. त्यापैकी ग्रामविकास विभागाकडील सार्वजनिक
पाणीपुरवठा योजनांचे मूळ थकबाकी रु.११३६ कोटी सन २०२४-२५ या वर्षाच्या पूरवणी मागणीद्वारे
अर्थसंकल्पित करण्यात आले आहेत व यातील रु.५६८ कोटी निधी वितरीत करण्यात आला आहे.
या योजनेअंतर्गत ग्रामविकास विभागास रू. ३६८२ कोटी व नगर विकास विभागास रू. १९८ कोटी
असे एकूण रू. ३८८० कोटी विलंब आकार व व्याज अंतर्गत माफ करण्यात आले.
१|Page
# Page 2
ग्रामविकास विभागांतर्गत सर्व जिल्हापरिषदा, ग्रामपंचायती व इतर तसेच नगर विकास विभागाच्या
अखत्यारीतील “क” वर्ग नगरपरिषद व नगरपालिका यांच्याकडील सार्वजनिक पाणीपुरवठा व पथदिव्यांची
चालू वीज देयके नियमितपणे अदा करण्याविषयी निर्णय घेण्यात आला.
दि. २३.०१.२०२३ व दि.२४.०१.२०२३ रोजी नवी दिल्ली येथे झालेल्या RPM बैठकीमध्ये RDSS
योजनेच्या पुनर्विलोकना दरम्यान केंद्रीय ऊर्जा मंत्रालयाद्वारे महाराष्ट्र शासनाने राबविलेल्या OTS योजनेचे
स्वागत केले आहे. तथापि, असे मत व्यक्त करण्यात आले की, व्याजाची रक्कम शासनाकडून अदा करावी
कारण की, सदर रकमेकरिता महावितरणला परिवहन मुल्य (Carrying cost) लागले आहे. सदर मत मा.
केंद्रीय उर्जा मंत्रालय, सचिव भारत सरकार यांच्या मुख्य सचिव, महाराष्ट्र शासन यांना अग्रेषित
दि.३०.०५.२०२३ च्या पत्रा मध्ये सुध्दा नमूद करण्यात आले आहे.
त्यामुळे सार्वजनिक पाणीपुरवठा, पथदिवे ग्राहकांच्या थकीत वीज देयकांची थकबाकी अदा
करण्याकरिता मंजूर झालेल्या One Time Settlement (OTS) योजनेअंतर्गत व्याज व दंड रू. ३८८०.६४
कोटी महावितरण कंपनीस उपलब्ध करण्याची बाब शासनाच्या विचाराधीन आहे.
शासन निर्णय-:
१)One Time Settlement (OTS) योजनेअंतर्गत ग्रामविकास व पाणीपुरवठा व स्वच्छता
विभागाकडील सार्वजनिक पाणीपुरवठा व पथदिव्यांच्या वीजदेयकांच्या एकूण थकबाकी रक्कमेमधील
व्याज व विलंब आकार रु.३६८२ कोटी महावितरणला ग्रामविकास व पाणीपुरवठा व स्वच्छता विभागामार्फत
उपलब्ध करुन वितरीत करण्यास मान्यता देण्यात येत आहे.
तसेच नगरविकास विभागाकडील सार्वजनिक पाणीपुरवठा व पथदिव्यांच्या वीजदेयकांच्या एकूण
थकबाकी रक्कमेमधील व्याज व विलंब आकार रु.१९८ कोटी महावितरणला नगरविकास विभागामार्फत
उपलब्ध करुन वितरीत करण्यास मान्यता देण्यात येत आहे.
२)ग्रामपंचायतींनी सार्वजनिक पाणीपुरवठा व पथदिव्यांची चालू वीज देयके त्यांना प्राप्त होणाऱ्या १५
व्या वित्त आयोगाच्या निधीमधून नियमित अदा करावीत. याबाबत ग्रामविकास विभाग व पाणीपुरवठा
स्वच्छता विभागांने संबंधितांना सुचना द्याव्यात.
तसेच “क” वर्ग नगरपरिषद व नगरपंचायतींनी त्यांच्याकडील सार्वजनिक पाणीपुरवठा व
पथदिव्यांची चालू वीज देयके त्यांना प्राप्त होणाऱ्या १५ व्या वित्त आयोगाच्या निधीमधून नियमित अदा
करावीत. याबाबत नगर विकास विभागाने संबंधितांना सुचना द्याव्यात.
३)उपरोक्त नमुद केल्यानुसार संबंधित विभागांनी आवश्यक ती कार्यवाही करावी.
२|Page
# Page 3
३. हा शासन निर्णय मंत्रिमंडळ बैठकीतील निर्णयाच्या अनुषंगाने निर्गमित करण्यात येत आहे. सदर
शासन निर्णय महाराष्ट्र शासनाच्या www.maharashtra.gov.in या संकेत स्थळावर उपलब्ध करण्यात
# Page 4