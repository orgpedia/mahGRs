# Page 1
राज्यातील कृषी व यंत्रमाग ग्राहक यांना वीज दरात सवलत दिल्यामुळे महाराष्ट्र राज्य विद्युत वितरण कंपनी मर्यादित यांना द्यावयाचे अर्थसहाय्य (रोखीने) सन २०१८-२०१९.
महाराष्ट्र शासन
ऊद्योग, ऊर्जा व कामगार विभाग,
शासन निर्णय क्र.पूरमा-२०१९/प्र.क.९/ऊर्जा-३
मादाम कामा मार्ग, हुतात्मा राजगुरु चौक
मंत्रालय, मुंबई - ४०००३२.
दिनांक : -२८ मार्च, २०१९
संदर्भ :- १) शासन निर्णय, ऊद्योग, ऊर्जा व कामगार विभाग, क्र.निधिवी-२०१७/प्र.क्र.७२/ऊर्जा-३, दिनांक २४ मे, २०१८.
२) शासन निर्णय ऊद्योग, ऊर्जा व कामगार विभाग, क्र. निधिवी-२०१८/प्र.क्र.४५/ऊर्जा-३, दिनांक १४.११.२०१८ व दिनांक ११.१२.२०१८ ३) शासन निर्णय ऊद्योग, ऊर्जा व कामगार विभाग, क्र. टॅरिफ - २०१८/प्र.क्र.७४/ऊर्जा-३, दिनांक २४.०८.२०१८ चे दोन आदेश ४) शासन निर्णय, ऊद्योग, ऊर्जा व कामगार विभाग, क्र.निधिवी-२०१८/प्र.क्र.४५/ऊर्जा-३, दिनांक २० फेब्रुवारी, २०१९ चे दोन आदेश.
५) शासन परिपत्रक वित विभाग अर्थसं-२०१८/प्रक्र.६९/अर्थ-३ दि.०२.०४.२०१८ ६) शासन परिपत्रक वित्त विभाग क्रमांक: अर्थसं-२०१८/प्र.क्र.६९/अर्थ-३, दि. २५ जानेवारी, २०१९.
प्रस्तावना :
राज्यातील विविध वर्गातील ग्राहकांना शासनाच्या धोरणानुसार वीज दरात सवलत देण्यात येते.
याकरिता महाराष्ट्र राज्य विद्युत वितरण कंपनी यांना वित्तीय वर्ष २०१८-१९ मध्ये मागणी क्रमांक के-६ मुख्य
लेखाशिर्ष २८०१२६१५ या लेखाशीर्षाखाली मूळ अर्थसंकल्पिय तरतूद रू. ४९४१.११ कोटी इतकी होती.
त्याचप्रमाणे हिवाळी अधिवेशनामध्ये रु. २००० कोटीची पुरवणी मागणी मंजूर करण्यात आली होती. तसेच
फेब्रुवारी, २०१९ च्या अर्थसंकल्पिय अधिवेशनात रू. १००० कोटीची पुरवणी मागणी मंजूर करण्यात आली होती. अशाप्रकारे सदर लेखाशिर्षाअंतर्गत रू. ७९४१.११ कोटीची तरतूद मंजूर होती. परंतू सन २०१८-१९ च्या सुधारित अंदाजात रू. ७७६६ कोटी इतकी तरतूद मंजूर झाली आहे.
२. उपरोक्त मंजूर तरतूदीच्या अनुषंगाने महावितरण कंपनीस रू. ११५४.०३ कोटी, रू.५२८.६७ कोटी, रू. ५६५.४१ कोटी, अशी एकूण रक्कम रू. २२४८.११ कोटी रोखीने वितरीत करण्यात आली आहे व
रू. १५९५.७६ कोटी, रू.१६८२.३२६३ कोटी अशी एकूण रक्कम रू.३२७८.०८६३ कोटी समायोजनाने महावितरण कंपनीस वितरीत करण्यात आली आहे. सुधारित अंदाजाच्या मर्यादेत रू. ७६१,०४,३७,४७७/ (रूपये सातशे एकसष्ठ कोटी चार लाख सदत्तीस हजार चारशे सत्याहत्तर फक्त) रोखीने वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः पूरमा-२०१९/प्र.क.९/ऊर्जा-३
शासन निर्णय : कृषी ग्राहक व यंत्रमाग ग्राहक यांना सन २०१८-१९ या आर्थिक वर्षात वीज दरात दिलेल्या सवलतीसाठी महाराष्ट्र राज्य विद्युत वितरण कंपनी मर्यादित यांना देय असलेली अर्थसहायाची रक्कम रू.
७६१,०४,३७,४७७/- (रूपये सातशे एकसष्ठ कोटी चार लाख सदत्तीस हजार चारशे सत्याहत्तर फक्त) रोखीने वितरीत करण्यास या शासन निर्णयाद्वारे मंजूरी देण्यात येत आहे.
२. सदर निधी ज्या कारणासाठी मंजूर करण्यात आला आहे त्याच कारणासाठी खर्च करण्याची दक्षता महावितरण कंपनीने घ्यावी.
३. उक्त प्रयोजनासाठी होणारा खर्च “मागणीक्रमांक के-६, २८०१ वीज, ०५ पारेषण व वितरण, ८०० इतर खर्च, (००) (०१) कृषी विषयक व यंत्रमाग विषयक प्रशुल्क कमी करण्यासाठी वीज वितरण / पारेषण अनुज्ञप्तीधारकांना अर्थसहाय्य (२८०१२६१५), ३३ अर्थसहाय्य (कार्यक्रम ) ” या लेखाशिर्षाखाली खर्ची टाकावा व तो सन २०१८-१९ या वित्तीय वर्षासाठी मंजूर असलेल्या सुधारित अंदाजाच्या तरतूदीमधून भागविण्यात यावा.
४. सदर रक्कम अधिदान व लेखा अधिकारी मुंबई यांचेमार्फत कोषागारातून काढून महाराष्ट्र राज्य विद्युत वितरण कंपनी मर्यादित, मुंबई यांना अदा करण्यासाठी आहरण व संवितरण अधिकारी म्हणून अवर सचिव (उर्जा-३) आणि नियंत्रण अधिकारी म्हणून सह सचिव (उर्जा-३), उद्योग, उर्जा व कामगार विभाग, मंत्रालय, मुंबई यांना प्राधिकृत करण्यात येत आहे. त्यांनी महाराष्ट्र राज्य विद्युत वितरण कंपनी मर्यादित, मुंबई यांना मंजूर झालेली रक्कम रू.७६१,०४,३७,४७७/- (रूपये सातशे एकसष्ठ कोटी चार लाख सदत्तीस हजार चारशे सत्याहत्तर फक्त) अधिदान व लेखा अधिकारी, मुंबई येथून आहरित करुन महाराष्ट्र राज्य विद्युत वितरण कंपनी मर्यादित, मुंबई यांचे नावे स्वतंत्ररीत्या धनादेश काढून वितरीत करण्याची कार्यवाही करावी.
५. महाराष्ट्र विनियोजन विधेयक-२०१८, परिपत्रक क्र.अर्थसं-२०१८/प्र.क्र.६९/अर्थ-३ दि.०२/०४/२०१८ च्या परिपत्रकातील परिच्छेद ७ खालील अनुक्रमांक (१) ते (९) मधील तपासणी सूचीमधील अट क्र. (२), (८) व (९) या अटींची पुर्तता होत असून इतर अटी लागू नसल्याचे प्रमाणित करण्यात येत आहे.
तसेच सदर परिपत्रकासोबतच्या परिशिष्टात नमूद केलेल्या अनुक्रमांक २ ते ७ पैकी अनुक्रमांक ५ ची पुर्तता केली असून उर्वरित बाबी लागू नाहीत, अनुक्रमांक ८ समोरील तपासणी सूचीतील १ ते १० पैकी ३, ४, ९ व १० मधील अटींची पूर्तता झाल्याचे प्रमाणित करण्यात येत आहे, उर्वरित अटी लागू नाहीत. तसेच सदर निधी सुधारित अंदाजाच्या मर्यादेत असून प्रशासकीय विभागाच्या अधिकारात प्रधान सचिव (ऊर्जा) यांच्या मान्यतेने वितरीत करण्यात येत आहे.
६. या लेखाशीर्षाखाली निधी वितरीत करण्यासाठी सादर करण्यात आलेल्या देयकाच्या अनुषंगाने प्रमाणित करण्यात येते की, या लेखाशीर्षाखाली कोणतेही संक्षिप्त देयक प्रलंबित नाही तसेच उपयोगिता प्रमाण पत्र प्रलंबित नाही. सदर शासन निर्णय, नियोजन विभागाचा अनौपचारिक संदर्भ क्र.३२४/१४६१, दिनांक १८.०३.२०१९ तसेच वित्त विभागाचा अनौपचारिक संदर्भ क्र.८२/१९/व्यय-१६, दिनांक २२.०३.२०१९ अन्वये प्राप्त सहमतीनुसार निर्गमित करण्यात येत आहे
पृष्ठ ३ पैकी २
# Page 3
शासन निर्णय क्रमांकः पूरमा-२०१९/प्र.क.९/ऊर्जा-३