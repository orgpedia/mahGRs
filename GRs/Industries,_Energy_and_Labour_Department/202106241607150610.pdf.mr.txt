# Page 1
विदर्भ, मराठवाडा, उत्तर महाराष्ट्र, डी व डी + क्षेत्रातील औद्योगिक ग्राहकांच्या वीज दर सवलतीबाबत.
महाराष्ट्र शासन
उद्योग, ऊर्जा व कामगार विभाग
क्रमांक : संकीर्ण-२०२१/प्र.क्र.८२/ऊर्जा-५
हुतात्मा राजगुरु चौक, मादाम कामा मार्ग,
तिसरा मजला, मंत्रालय, मुंबई ४०० ०३२.
दिनांक : २४ जून, २०२१
वाचा : (१) शासन निर्णय, उद्योग, ऊर्जा व कामगार विभाग क्रमांक संकीर्ण-२०१५/प्र.क्र.२३८/ ऊर्जा-५, दि. २९ जून, २०१६.
(२) शासन निर्णय, उद्योग, ऊर्जा व कामगार विभाग क्रमांक संकीर्ण-२०१५/प्र.क्र.२३८/ ऊर्जा-५, दि. २४ मार्च, २०१७.
(३) शासन निर्णय, उद्योग, ऊर्जा व कामगार विभाग क्रमांक संकीर्ण-२०१५/प्र.क्र.२३८/ ऊर्जा-५, दि.२३ नोव्हेंबर, २०१७.
(४) शासन निर्णय, उद्योग, ऊर्जा व कामगार विभाग क्रमांक संकीर्ण-२०१५/प्र.क्र.२३८/ ऊर्जा-५, दि.०६ फेब्रुवारी, २०१९.
(५) शासन निर्णय, उद्योग, ऊर्जा व कामगार विभाग क्रमांक संकीर्ण-२०१८/प्र.क्र.१८४/ ऊर्जा-५, दि. ०८ मार्च, २०१९.
प्रस्तावना :
विदर्भ, मराठवाडा, उत्तर महाराष्ट्र, डी व डी+ क्षेत्रातील औद्योगिक विकासास चालना
देण्याकरिता या क्षेत्रातील औद्योगिक ग्राहकांना वीज दरात सवलत संदर्भीय शासन निर्णयानुसार
देण्यात येते. सदर देण्यात आलेल्या सवलतींची वार्षिक मर्यादा रु.१२००/- कोटी इतकी ठेवण्यात
आली आहे. सदर योजना ही सन २०२३-२०२४ पर्यंत राबविण्याचेही निश्चित करण्यात आले आहे. या
योजनेचा आढावा घेतला असता, देण्यात येणारी सवलत विशिष्ट औद्यागिक ग्राहकांद्वारे उपभोगली
जात असल्याचे निदर्शनास आले. सदर शासन निर्णयाची अंमलबजावणी होत असताना मा.महाराष्ट्र
विद्युत नियामक आयोगाद्वारे वेळोवेळी जाहीर झालेल्या वीज दर आदेशांनुसार विविध आकार बंद तसेच
सुधारणा केल्या असून, त्याअनुषंगाने कालानुरुप या योजनेत बदल होणे आवश्यक आहे.
याअनुषंगाने सदर क्षेत्रातील सर्व औद्योगिक ग्राहकांना या सवलतीचा लाभ मिळण्याच्या दृष्टीने वीज
दर सवलतीमध्ये सुसूत्रिकरण करण्याचा विचार शासनाच्या विचाराधिन होता. त्याअनुषंगाने शासनाने
खालील प्रमाणे निर्णय घेतला आहे.
शासन निर्णय
विदर्भ, मराठवाडा, उत्तर महाराष्ट्र, डी व डी+ क्षेत्रातील औद्योगिक ग्राहकांना पुरविण्यात
येणाऱ्या वीज दर सवलतींचा लाभ सुक्ष्म, लघु व मध्यम औद्योगिक घटकांना होण्याच्या दृष्टीने उपलब्ध
रकमेचे वाटप योग्य रितीने होण्याकरिता सध्या देण्यात येणाऱ्या सवलतींचा अभ्यास करुन त्याचे
# Page 2
शासन निर्णय क्रमांकः संकीर्ण-२०२१/प्र.क्र.८२/ऊर्जा-५
सुसूत्रिकरण करण्याच्या दृष्टीने शासनाने पुढील प्रमाणे अभ्यास गट स्थापन करण्याचा निर्णय घेतला
आहे.
-----------------------------------------------------------------------------------------------
| अ.क्र. | नांव व पदनाम |  |
| १ | अध्यक्ष तथा व्यवस्थापकीय संचालक, महावितरण. | अध्यक्ष |
| २ | श्री.प्रशांत बडगेरी, उप सचिव, ऊर्जा-५, उद्योग, ऊर्जा व कामगार विभाग, मंत्रालय, मुंबई. | सदस्य |
| ३ | श्री.सतीश चव्हाण, संचालक (वाणिज्य), महावितरण. | सदस्य |
| ४ | श्री. योगेश गडकरी, कार्यकारी संचालक (देयक व महसुल), महावितरण | सदस्य |
| ५ | विकास आयुक्त, उद्योग संचालनालय यांचे प्रतिनिधी. | सदस्य |
| ६ | श्री. मिलिंद चोपडे, वि. का.अ., ऊर्जा-५ | सदस्य सचिव |
| ७ | श्री.उत्तम झाल्टे | तज्ज्ञ सदस्य |
-----------------------------------------------------------------------------------------------
उपरोक्त समितीची कार्यकक्षा पुढील प्रमाणे राहील :
(१) विदर्भ, मराठवाडा, उत्तर महाराष्ट्र, डी व डी+ क्षेत्रातील औद्योगिक ग्राहकांच्या प्रचलित वीज
दर सवलतीमध्ये सुसूत्रता आणण्यासाठी सध्या अस्तित्वात असणाऱ्या योजनेमध्ये विविध
औद्योगिक घटकांना देण्यात येणाऱ्या सवलतींचा आढावा घेण्यात यावा.
(२) या क्षेत्रातील सुक्ष्म, लघु व मध्यम औद्योगिक घटकांना या सवलतीच्या दराचा समान प्रमाणात
लाभ मिळण्याच्या दृष्टीने सध्या अस्तित्वात असणाऱ्या सवलतींचा आढावा घेऊन योग्य
शिफारशीही करण्यात याव्या.
(३) औद्योगिक घटकांतील लाभार्थ्यांना मिळणाऱ्या क्षेत्रनिहाय लाभार्थ्यांचे विश्लेषण करुन इतर
क्षेत्रातील लाभार्थ्यांनाही या सवलतीचा लाभ मिळण्याच्या दृष्टीने अस्तित्वात असलेल्या
वर्गवारीचे व स्लॅबचे सुसूत्रिकरण करण्यात यावे.
(४) मा. महाराष्ट्र विद्युत नियामक आयोगाद्वारे निश्चित केलेल्या विविध दर घटकांमध्ये
दि.३०.०३.२०२० रोजीच्या वीज दर आदेशान्वये झालेल्या बदलांचे कालानुरुप सदर वीज दर
सवलतींमध्ये सुसूत्रिकरण करावे.
(५) राज्यातील औद्योगिक घटकांना देण्यात येणाऱ्या इतर सवलतींचा विचार करुन एकसुत्रता
येण्याच्या दृष्टीने अभ्यास करुन योग्य शिफारशी करणे.
(६) समितीस आढळणाऱ्या त्रूटींच्या अनुषंगाने शासनास अशा औद्योगिक घटकांच्या विकासाकरिता
उपयुक्त सूचना करणे.
पृष्ठ ३ पैकी २
# Page 3
शासन निर्णय क्रमांकः संकीर्ण-२०२१/प्र.क्र.८२/ऊर्जा-५
सदर समितीने आपला अहवाल पुढील १५ दिवसांत सादर करावा. सदर समितीच्या बैठकीस
आवश्यकतेनुसार तज्ज्ञ व्यक्तींना निमंत्रित म्हणून बोलावता येईल.