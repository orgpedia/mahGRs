# Page 1
सहायक कामगार आयुक्त,गट-अ या पदावरील नियुक्ती रद्द करण्याबाबत.
श्रीमती स्मिता पांडुरंग साबळे
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः नियुक्ती-२०१८/प्र.क्र.८० (भाग-३)/ कामगार ८
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
तारीख: १५ सप्टेंबर, २०२०.
वाचा : १) महाराष्ट्र लोकसेवा आयोगाचे पत्र क्रमांक: ६५७/१०७९/पंधरा-अ, दि.३१.०५.२०१८ २) उद्योग, ऊर्जा व कामगार विभाग, शासन आदेश क्रमांकः नियुक्ती-२०१८/प्र.क्र.८०/ कामगार-८, दि.१७.१२.२०१८
प्रस्तावना: कामगार आयुक्त यांच्या आस्थापनेवरील सहायक कामगार आयुक्त, गट-अ संवर्गातील सरळसेवेची ११ पदांसाठी पात्र उमेदवारांचे शिफारसपत्र महाराष्ट्र लोकसेवा आयोगाकडून उपरोक्त संदर्भ क्र.१ येथील नमूद दि.३१.०५.२०१८ च्या पत्रान्वये शासनास प्राप्त झाले.
२. त्यानुषंगाने शासनाच्या उपरोक्त संदर्भ क्र.२ येथील दि.१७.१२.२०१८ रोजीच्या शासन आदेशान्वये श्रीमती स्मिता पांडुरंग साबळे यांना सहायक कामगार आयुक्त, ठाणे येथे पदस्थापना देण्यात आली. सदर आदेशामधील मुद्दा क्र.११ नुसार श्रीमती स्मिता पांडुरंग साबळे यांनी सादर केलेली कोणतीही माहिती वा कागदपत्रे योग्य नसल्याचे आढळल्यास त्यांना सेवेतुन कमी करण्यास त्या पात्र ठरतील, अशी तरतुद नमुद करण्यात आली आहे.
३. महाराष्ट्र लोकसेवा आयोगाच्या दि.३१.०५.२०१८ रोजीच्या शिफारसपत्रामधील मुद्दा क्र.६ अन्वये शासनाच्या दि.१२.०६.२०१८ रोजीच्या पत्रानुसार श्रीमती स्मिता साबळे यांना महिला व बाल विकास विभागाच्या दि.२५.०५.२००१ रोजीच्या शासन निर्णयातील तरतुदीनुसार उन्नत व प्रगत गटात मोडत नसल्याचे सक्षम प्राधिक-याचे प्रमाणपत्र सादर करण्याचे कळविले होते. त्यानंतर शासनाच्या दि.१२.०७.२०१८ रोजीच्या पत्रानुसार श्रीमती स्मिता साबळे यांची नॉन क्रिमीलेअर प्रमाणपत्र तपासणीकरिता महिला व बाल विकास आयुक्तालय,पुणे यांच्याकडे पाठविण्यात आले.
५. महिला व बाल विकास आयुक्तालयाने त्यांच्या दि.१०.०८.२०१८ रोजीच्या पत्रानुसार श्रीमती स्मिता साबळे यांच्या नॉन क्रिमीलेअर प्रमाणपत्रासंदर्भात काही त्रुटी उपस्थित केल्या. सदर त्रुटींची पुर्तता करण्यास शासनाच्या दि. १२.०९.२०१८ रोजीच्या पत्रानुसार श्रीमती स्मिता साबळे यांना कळविण्यात आले. त्यान्वये दि.१६.१०.२०१८ रोजीच्या पत्रानुसार श्रीमती साबळे यांना त्रुटींच्या
# Page 2
शासन निर्णय क्रमांकः नियुक्ती-२०१८/प्र.क्र.८० (भाग-३)/कामगार-८
अनुषंगाने आवश्यक ती कागदपत्रे शासनास सादर केली. ती कागदपत्रे दि.१९.१२.२०१८ रोजीच्या पत्रानुसार महिला व बाल विकास आयुक्तालय, पुणे यांना त्रुटींच्या अनुषंगाने पाठविण्यात आली.
त्यानंतर महिला व बाल विकास आयुक्तालय, पुणे यांनी त्यांच्या दि.२९.०१.२०१९, दि.०१.०३.२०१९, दि.२७.०१.२०२०, दि. १२.०२.२०२० आणि दि. २८.०२.२०२० रोजीच्या पत्रान्वये काही त्रुटी उपस्थित केल्या. त्या त्रुटींची व कागदपत्रांची पुर्तता श्रीमती साबळे यांच्याकडून करुन घेऊन शासनाच्या दि.१९.१२.२०१८, दि.२४.०१.२०२०, दि.३०.०१.२०२० आणि दि.२८.०२.२०२० रोजीच्या पत्रांद्वारे नॉन क्रिमीलेयर प्रमाणपत्राची वैधता तपासणीस सक्षम प्राधिकारी असलेले महिला व बाल विकास आयुक्तालय, पुणे यांच्या निदर्शनास आणून दिल्या. महिला व बाल विकास आयुक्तालय, पुणे यांनी श्रीमती स्मिता साबळे ह्या विवाहित असल्याचे पुरावे (विवाह नोंदणी प्रमाणपत्र अथवा राजपत्र) सादर करण्याचे वारंवार शासनास कळविले. त्यानुषंगाने, श्रीमती स्मिता साबळे यांच्याकडे विवाह नोंदणी प्रमाणपत्र किंवा राजपत्र यांची वारंवार मागणी करुनही त्या सदर कागदपत्रे शासनास सादर करीत नाहीत.
६. श्रीमती स्मिता साबळे यांनी शासनास सादर केलेल्या दि.०४.०६.२०१८ रोजीच्या साक्षांकन नमुन्यात त्या विवाहित असल्याचे नमुद केले आहे. त्याचबरोबर श्रीमती स्मिता साबळे यांनी मा.महाराष्ट्र प्रशासकीय न्यायाधिकरण, मुंबई येथे सादर केलेल्या दि.१८.०७.२०१९ रोजीच्या शपथपत्रामधील परिच्छेद क्र.१० मध्ये त्या विवाहित असल्याचे नमुद केले आहे. तसेच त्यामधील परिच्छेद क्र.१४ व १५ मध्ये त्यांनी त्यांचे स्वत:चे सरकारी कामगार अधिकारी या पदाचे उत्पन्न नॉन क्रिमिलेयर प्रमाणपत्र काढताना दाखविले नसल्याचे नमुद केले आहे. तसेच, श्रीमती स्मिता साबळे यांना नॉन क्रिमिलेयर प्रमाणपत्र देण्यास सक्षम असलेले प्राधिकारी, तहसिलदार, अहमदनगर यांनी श्रीमती साबळे यांच्या स्वत:च्या उत्पन्नाचा आणि त्या विवाहित असल्यास पतीच्या उत्पन्नाचा आधार घेऊन नॉन क्रिमिलेयर प्रमाणपत्र प्राप्त करणे आवश्यक असल्याचे नमुद केले आहे.
७. सदर बाबी विचारात घेऊन, श्रीमती अश्विनी साकोरे विरुध्द महाराष्ट्र शासन व इतर यांचा मुळ अर्ज क्र.११९/२०१९ प्रकरणी मा. महाराष्ट्र प्रशासकीय न्यायाधिकरण, मुंबई यांनी नियुक्ती प्राधिकारी म्हणुन शासनास श्रीमती स्मिता साबळे यांच्या सहायक कामगार आयुक्त या पदावरील नियुक्ती संदर्भात दोन आठवड्यात कार्यवाही करण्याचे त्यांच्या दि. २६.०२.२०२० रोजीच्या आदेशान्वये निर्देश दिलेले आहेत.
८. श्रीमती स्मिता साबळे यांच्या नॉन क्रिमिलेयर प्रमाणपत्राच्या अनुषंगाने त्यांना शासनाच्या दि.२३.०१.२०२० रोजीच्या पत्रान्वये नोटीस बजावण्यात आली होती. त्यावर श्रीमती साबळे यांनी त्यांच्या दि.२७.०१.२०२० रोजीच्या पत्रान्वये खुलासा सादर केलेला आहे. सदर खुलासा हा त्यांची नियुक्ती अबाधित ठेवण्याच्या अनुषंगाने असमर्थनीय आहे. तसेच त्यांच्या दि.१७.१२.२०१८ रोजीच्या नियुक्ती आदेशामधील परि. १२ नुसार सेवा कालावधीमध्ये दुर्वर्तन व सेवेच्या शर्तीचा भंग केल्यास पुर्वसुचना न देता नियुक्ती रद्द करण्याचे नमुद केले आहे.
पृष्ठ ४ पैकी २
# Page 3
शासन निर्णय क्रमांकः नियुक्ती-२०१८/प्र.क्र.८० (भाग-३)/कामगार-८
९. श्रीमती स्मिता साबळे ह्या सहायक कामगार आयुक्त, गट-अ या पदावर नियुक्त होण्यापुर्वी सरकारी कामगार अधिकारी, गट-ब या पदावर दि.१९.०९.२०११ रोजीच्या आदेशान्वये नियुक्ती होऊन त्या सदर पदावर कार्यरत होत्या. तसेच त्या सदर पदावर दि.२०.०५.२०१७ रोजीच्या आदेशानुसार दि.२८.०९.२०१४ पासून स्थायी झाल्या. महाराष्ट्र नागरी सेवा (सेवेच्या सर्वसाधारण शर्ती) नियम, १९८१ मधील नियम २२ नुसार स्थायी पद धारण करणा-या शासकीय कर्मचा-याचा धारणाधिकार नियम २३ नुसार निलंबित केला नसेल तर किंवा नियम २६ नुसार बदली केला नसेल तर, तो धारणाधिकार अस्थायी पद धारण करित असताना किंवा अन्य पदावर स्थानापन्न असताना अबाधित राहतो.
त्यानुषंगाने वित्त विभागाचे अभिप्राय घेतले असता, त्यांनी श्रीमती स्मिता साबळे यांचा सरकारी कामगार अधिकारी, गट-ब या मुळ पदावरील धारणाधिकार महाराष्ट्र नागरी सेवा (सेवेच्या सर्वसाधारण शर्ती) नियम, १९८१ मधील नियम २० ते २६ मधील तरतुदीनुसार अबाधित राहील, असे अभिप्राय दिलेले आहेत. त्यानुसार श्रीमती स्मिता साबळे यांचा सरकारी कामगार अधिकारी, गट-ब या पदावरील धारणाधिकार अबाधित राहतो.
१०. सबब, सदर वस्तुस्थिती विचारात घेऊन तसेच मा. महाराष्ट्र प्रशासकीय न्यायाधिकरण,मुंबई यांचे आदेश विचारात घेऊन, श्रीमती स्मिता साबळे यांची सहायक कामगार आयुक्त, गट-अ या पदावरील उपरोक्त संदर्भ क्र.२ येथील दि.१७.१२.२०१८ रोजीच्या आदेशान्वये देण्यात आलेली नियुक्ती रद्द करण्याची बाब शासनाच्या विचाराधीन होती.
शासन निर्णय: श्रीमती स्मिता पांडुरंग साबळे यांना उपरोक्त संदर्भ क्र. २ येथील नमुद दि.१७.१२.२०१८ रोजीच्या शासन आदेशान्वये देण्यात आलेली सहायक कामगार आयुक्त, गट-अ या पदावरील नियुक्ती या शासन निर्णयाद्वारे रद्द करण्यात येत आहे.
२. तसेच, महाराष्ट्र नागरी सेवा (सेवेच्या सर्वसाधारण शर्ती) नियम, १९८१ मधील नियम २० ते २६ मधील तरतुदीनुसार श्रीमती स्मिता पांडुरंग साबळे यांचा सरकारी कामगार अधिकारी, गट-ब या पदावरील धारणाधिकार अबाधित ठेवण्यात येत आहे. त्यांच्या सरकारी कामगार अधिकारी, गट-ब या पदावरील पदस्थापनेसंदर्भातील आदेश स्वतंत्ररित्या निर्गमित करण्यात येतील. महाराष्ट्र नागरी सेवा (ज्येष्ठतेचे विनियमन) नियमावली, १९८२ मधील नियम ४ (१) खालील परंतुकानुसार त्यांचा सहायक कामगार आयुक्त, गट-अ या पदावरील सेवेचा कालावधी सरकारी कामगार अधिकारी, गट-ब या पदावरील सेवाकालाची गणना करण्याच्या प्रयोजनार्थ हिशोबात घेतला जाईल.
३. सदर शासन निर्णय वित्त विभागाच्या अनौपचारीक संदर्भ क्र. सेवा - ६ / ९२, दि. २५.०६.२०२० रोजीच्या अभिप्रायानुसार निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः नियुक्ती-२०१८/प्र.क्र.८० (भाग-३)/कामगार-८