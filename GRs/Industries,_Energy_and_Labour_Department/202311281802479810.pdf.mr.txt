# Page 1
सन २०२३-२४ या वित्तीय वर्षात महाराष्ट्र राज्य खादी व ग्रामोद्योग मंडळ मुंबई, यांना मध केंद्र योजना (मधमाशा पालन) या कार्यक्रमाच्या खर्चासाठी सहाय्यक अनुदान वितरीत करण्याबाबत.
महाराष्ट्र शासन
उद्योग, ऊर्जा, कामगार व खनिकर्म विभाग,
शासन निर्णय क्रमांक : संकीर्ण-२०२३/प्र.क्र.११३/उद्योग-६.
मंत्रालय, मुंबई-४०० ०३२.
दिनांक :- २८ नोव्हेंबर, २०२३.
वाचा : १) वित्त विभाग, शासन परिपत्रक क्र.अर्थसं-२०२३/प्र. क्र.४०/अर्थ-३, दि.१२/०४/२०२३.
२) उद्योग, ऊर्जा व कामगार विभाग, शासन परिपत्रक क्र. अर्थसं-२०२३/प्र.क्र.२६/प्रशा-१, दि.१७/०४/२०२३.
३) उप मुख्य कार्यकारी अधिकारी (उद्योग), महाराष्ट्र राज्य खादी व ग्रामोद्योग मंडळ यांचे पत्र क्र.कार्यासन ४/मध विभाग/निधी/२०२३-२४/२१७६, दि.०२/११/२०२३.
शासन निर्णय : राज्यातील सर्व घटकातील लाभार्थ्यांना मधमाशा पालन व्यवसायातून उत्पन्न वाढ़ीसाठी मदत करुन त्यांचे जीवनमान उंचावणे आणि मध उद्योगाचा विकास करण्यासाठी पायाभूत सुविधांचा विकास करणे, त्यांचा दर्जा वाढविणे त्याचप्रमाणे व्यावसायिक तत्वावर मध उद्योगाचा व्यवसाय करणारे मधपाळ निर्माण करण्याच्या उद्देशाने, या विभागाच्या शासन निर्णय क्र. केव्हीबी-२०१७/प्र.क्र.१६/उद्योग-६, दि.१८/०६/२०१९ अन्वये मध केंद्र योजना (मधमाशा पालन) ही संपूर्ण राज्यात राबविण्यास मान्यता देण्यात आली आहे. या योजनेसाठी यंत्रणा निर्माण करणे मधपाळ व संस्थांची निवड करणे त्यांना प्रशिक्षण देणे, शिबीरे आयोजित करणे, लाभार्थींना अर्थसहाय्य, अनुदान तसेच साहित्य पुरवठा करणे आणि मध व मेणाची खरेदी करणे इ. कार्यक्रम या योजनेंतर्गत समाविष्ट आहेत.
यासाठी कंत्राटी तत्वावर मनुष्यबळ उपलब्ध करण्यासही या योजनेंतर्गत मान्यता देण्यात आलेली आहे.
२. महाराष्ट्र राज्य खादी व ग्रामोद्योग मंडळाच्या संदर्भाधिन दि.०२/११/२०२३ च्या पत्रान्वये प्रस्तावित केल्याप्रमाणे, महाराष्ट्र राज्य खादी व ग्रामोद्योग मंडळास सन २०२३-२४ या आर्थिक वर्षात मध केंद्र योजना (मधमाशा पालन) या कार्यक्रमाचा खर्च भागविण्यासाठी “३३ अर्थसहाय्य” या उद्दिष्टांसाठी रु.१५६.७९ लाख (रुपये एक कोटी, छप्पन्न लाख, एकोणऐंशी हजार मात्र) एवढ्या खर्चाच्या प्रस्तावास, खालील अटींच्या अधीन राहून शासनाची मान्यता देण्यात येत आहे. सदर खर्च करताना वित्त विभागाच्या अनुदान वितरणाच्या अटींचे पालन करावे.
(अ) या कामासाठी मनुष्यबळाची नियुक्ती यासंदर्भातील शासनाने वेळेवेळी निर्गमित केलेले शासन निर्णय व सूचनांचे पालन करुन करण्यात यावी.
(ब) याअंतर्गत आवश्यक ती खरेदी व सेवा घेताना या विभागाच्या दि.०१/१२/२०१६ च्या शासन निर्णयान्वये निर्गमित शासकीय विभागाने करावयाच्या कार्यालयीन खरेदीच्या कार्यपद्धतीची नियमपुस्तिकेमधील तरतूदींचे पालन करण्यात यावे.
(क) इमारत दुरुस्ती व तत्सम कामांना रितसर सक्षम प्राधिका-यांकडून तांत्रिक व प्रशासकीय मान्यता घेण्यात यावी.
(ड) प्रस्तावित खर्च प्रस्तावातील बाबींवरच होईल याची दक्षता घ्यावी.
(इ) सदर खर्चाचे उपयोगिता प्रमाणपत्र विहित वेळेत शासनास सादर करावे.
(फ) जनजागृती शिबीर, मेळावे, प्रशिक्षण कार्यक्रम, सेवानिवृत्त / हंगामी कर्मचा-यांची नियुक्ती इत्यादी बाबींच्या मान्यतेच्या व आदेशांच्या प्रती उपयोगिता प्रमाणपत्रासोबत सादर कराव्यात.
# Page 2
शासन निर्णय क्रमांकः संकीर्ण-२०२३/प्र.क्र.११३/उद्योग-६.
३. यावरील खर्च मागणी क्र. के-७, २८५१, ग्रामोद्योग व लघुउद्योग, १०५ खादी व ग्रामोद्योग(००)(००)(०९) मधकेंद्र (कार्यक्रम) ३३, अर्थसहाय्य (२८५१ ५३२६) या लेखाशीर्षाखाली खर्ची टाकण्यात यावा व त्याखाली सन २०२३-२४ या आर्थिक वर्षात मंजूर करण्यात आलेल्या तरतूदीतून भागविण्यात यावा. सदर शासन निर्णय, शासन परिपत्रक, वित्त विभाग क्रमांक अर्थसं - २०२३/प्रक्र.४०/अर्थ-३, दि.१२/०४/२०२३ अन्वये प्राप्त निदेशांच्या अनुषंगाने तसेच नियोजन विभागाच्या अनौपचारिक संदर्भ क्र.२१९/१४१६, दि.०७/११/२०२३ व वित्त विभागाच्या अनौपचारिक संदर्भ क्र.६६९८/व्यय-१६, दि.२१/११/२०२३ अन्वये देण्यात आलेल्या मान्यतेनुसार निर्गमित करण्यात येत आहे.