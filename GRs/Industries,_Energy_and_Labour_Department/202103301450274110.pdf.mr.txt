# Page 1
महाराष्ट्र ऊर्जा विकास अभिकरण यांना अपारंपरिक ऊर्जा स्त्रोत कार्यक्रम (N.R.S.E) अंतर्गत सन २०२०-२१ या आर्थिक वर्षासाठी अनुदान वितरित करण्याबाबत...
महाराष्ट्र शासन
उद्योग, उर्जा व कामगार विभाग
शासन निर्णय क्रमांक: बीयुडी-२०२१/प्र.क्र.२२/ ऊर्जा-७.
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख: ३० मार्च, २०२१
वाचा : १) वित्त विभाग, शासन परिपत्रक क्र.अर्थसं-२०२०/प्र.क्र.६४/अर्थ-३, दि. १६ एप्रिल, २०२० २) वित्त विभाग, शासन निर्णय क्रमांक अर्थस-२०२०/प्र.क्र.६५/अर्थ-३, दिनांक ०४ मे, २०२० ३) महाराष्ट्र ऊर्जा विकास अभिकरण, पुणे यांचे क्रमांक: लेखा/बीपी-००६/एन.आर.एस.ई.प्लान २०१९-२०/१९-२०/१३८, दिनांक २७/०१/२०२१ चे पत्र ४) शासन परिपत्रक, वित्त विभाग क्र. अर्थस- २०२०/प्र.क्र.६४/अर्थ-३, दि. १५ मार्च, २०२१.
प्रस्तावना :
महाराष्ट्र ऊर्जा विकास अभिकरण (महाऊर्जा), पुणे यांना सन २०२०-२१ या आर्थिक वर्षाकरिता अपारंपरिक ऊर्जा स्रोत कार्यक्रम (N.R.S.E) अंतर्गत राबवावयाच्या योजनांसाठी “ मागणी क्रमांक. के-६, मुख्य लेखाशीर्ष-२८१०-अपारंपारिक ऊर्जा साधने” याखाली रु.५०.०० कोटी इतका निधी अर्थसंकल्पित करण्यात आला आहे. त्यानुषंगाने रु. २३.१३ कोटी सुधारित अंदाज मंजूर करण्यात आले आहेत. महाऊर्जा कार्यालयाच्या संदर्भाधिन क्र.३ येथील प्रस्तावाच्या अनुषंगाने वित्त विभागाच्या उपरोक्त संदर्भ क्र.१ व क्र.
२ येथील शासन निर्णयास अनुसरुन अपारंपरिक ऊर्जा स्रोत कार्यक्रम (N.R.S.E) अंतर्गत एकूण रू.५०.०० कोटी इतक्या अर्थसंकल्पिय निधीतून मंजूर नियोजनानुसार सुधारित अंदाज रु. २३.१३ कोटी इतका निधी महाऊर्जास वितरित करण्याची बाब शासनाच्या विचाराधीन होती.
शासन निर्णयः
महासंचालक, महाराष्ट्र ऊर्जा विकास अभिकरण, पुणे यांच्या प्रस्तावानुसार, अपारंपरिक ऊर्जा स्रोत कार्यक्रम (N.R.S.E) अंतर्गत योजनांच्या/प्रस्तावांच्या अंमलबजावणीसाठी महासंचालक, महाराष्ट्र ऊर्जा विकास अभिकरण, पुणे यांना रुपये २३,१३,००,०००/-(रुपये तेवीस कोटी तेरा लाख फक्त) इतके अनुदान वितरित करण्यास शासन मंजूरी देण्यात येत आहे. महासंचालक, महाराष्ट्र ऊर्जा विकास अभिकरण, पुणे यांनी सदर निधीमधून नागपूर व चंद्रपूर जिल्हयातील ८९ गावांमध्ये प्रकाश योजनेसाठी सन २०१९-२० मध्ये एल.ई.डी. पथदिव्यांच्या राबविलेल्या पथदर्शी प्रकल्पावरील खर्चातील प्रलंबीत रक्कम रु.८.१३ कोटी, धर्मादाय आयुक्तांकडे नोंदणीकृत संस्थांचे दवाखाने/रुग्णालये, सहकारी संस्था, सहकारी गृहनिर्माण संस्था, निबंधक सहकार यांच्याकडील नोंदणीकृत इमारती, अपार्टमेन्ट ओनरशीपमधील नोंदणीकृत इमारती, नोंदणीकृत टाऊनशीप मधील इमारती, शैक्षणिक संस्था याठिकाणी सौर उष्णजल संयंत्र आस्थापित करण्यासाठी प्रोत्साहन देण्याच्या योजनेंतर्गत ९५८६३ चौ. मीटर करिता रु.१५०० प्रति चौरस मीटर प्रमाणे अर्थसहाय्य रु. १४.३७९५ कोटी, ऊर्जा संवर्धन जनजागृती कार्यक्रमावरील झालेल्या खर्चाची देयके अदा करण्यासाठी रु. ०.१९३९ कोटी, सौर प्रारण मापन केंद्रच्या
# Page 2
शासन निर्णय क्रमांकः बीयुडी-२०२१/प्र.क्र.२२/ऊर्जा-७.
देखभाल व दुरुस्तीच्या झालेल्या खर्चासाठी रु. ०.२११९ कोटी व ग्रामिण भागातील पुर्ण झालेल्या बायोमास ब्रिकेटिंग प्रकल्पांच्या देय अर्थसहाय्यासाठी रु. ०.२१४७ कोटी याप्रमाणे महाऊर्जाला एकूण रु.
२३.१३ कोटी इतका निधी उपलब्ध करुन देण्यात येत आहे.
२. सदर रक्कम अदा करण्यासाठी श्री. उ. द. वाळूंज, सह सचिव (ऊर्जा), उद्योग,ऊर्जा व कामगार विभाग, मंत्रालय, मुंबई यांना नियंत्रक अधिकारी व श्री. ना. रा. ढाणे, अवर सचिव, उद्योग ऊर्जा व कामगार विभाग मंत्रालय, मुंबई यांना आहरण व संवितरण अधिकारी म्हणून घोषित करण्यात येत आहे.
३. सदर निधी महासंचालक, महाराष्ट्र ऊर्जा विकास अभिकरण, पुणे (Director General, Maharashtra Energy Development Agency, Pune) यांच्या नावे अदा करण्यात यावा.
४. या शासन निर्णयान्वये मंजूर करण्यात आलेल्या निधीची रक्कम केवळ अपारंपरिक ऊर्जा स्रोत कार्यक्रम (N.R.S.E) अंतर्गत मंजूर योजनांच्या अंमलबजावणीसाठी सन २०२०-२१ या आर्थिक वर्षासाठी खर्च करण्यात येईल याची खातरजमा करण्यात यावी. सदर निधी खर्च करण्यापूर्वी संबंधीत प्रकल्पांना सक्षम प्राधिकाऱ्यांकडून प्रत्यक्ष खर्चाच्या अनुषंगाने प्रशासकीय व तांत्रिक मान्यता घेण्यात यावी. विहित कालावधीत निधी कोणत्याही परिस्थितीत खर्च न होता महाऊर्जाकडे पडून राहिल्यास त्याची संबंधितांवर जबाबदार निश्चित करावी. मान्य व अनुज्ञेय काळात खर्च करण्याची जबाबदारी महासंचालक, महाऊर्जा यांची राहील. याबाबतचा त्रैमासिक अहवाल न चुकता सादर करण्याची जबाबदारी लेखाविषयक बाबी हाताळणाऱ्या सहाय्यक संचालक (लेखा) म्हणून कार्यभार पाहणाऱ्या अधिकाऱ्यावर टाकण्यात यावी.
५. सदर निधीच्या लेख्यासंबंधीची कागदपत्रे, महाराष्ट्र ऊर्जा विकास अभिकरणाने आवश्यक तेव्हा महालेखापाल, महाराष्ट्र-१ मुंबई यांच्याकडे तपासणीसाठी सादर करावीत.
६. याबाबतचा खर्च “मागणी क्रमांक के-६, २८१० अपारंपरिक ऊर्जा साधने, ६० इतर, ८०० इतर खर्च, (००)(००)(०१) महाराष्ट्र ऊर्जा विकास अभिकरण (कार्यक्रम), ३१, सहायक अनुदाने (वेतनेतर) (२८१०००३४) या लेखाशीर्षाखाली सन २०२०-२१ या आर्थिक वर्षासाठी मंजूर असलेल्या तरतूदीतून भागविण्यात यावा.
७. अपारंपरिक ऊर्जा स्त्रोत कार्यक्रम (N.R.S.E) अंतर्गत सन २०२०-२१ या आर्थिक वर्षासाठी महाराष्ट्र ऊर्जा विकास अभिकरण यांना निधी वितरित करताना महाराष्ट्र विनियोजन अधिनियम, २०२० शासन परिपत्रक वित्त विभाग, क्रमांक: अर्थसं-२०२० /प्र.क्र.६४/ अर्थ-३, दि. १६ एप्रिल, २०२० च्या सोबतच्या परिशिष्टातील तपासणी सूचीमधील लागू असलेल्या अटींची पूर्तता होत असून, वित्त विभाग, शासन निर्णय क्रमांक अर्थस २०२०/प्र. क्र. ६५/अर्थ-३, दिनांक ०४ मे, २०२० मधील अटींची पूर्तता होत असल्याचे प्रमाणित करण्यात येत आहे. सदर शासन निर्णय वित्त विभागाने त्यांच्या अनौपचारीक संदर्भ क्र. ८५/व्यय-१६, दिनांक २६ मार्च, २०२१ अन्वये मान्यता दिल्यानुसार प्रशासकीय विभागाच्या अधिकारात निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः बीयुडी-२०२१/प्र.क्र.२२/ऊर्जा-७.