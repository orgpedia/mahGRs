# Page 1
स्थलांतरीत कामगारांची माहिती एकत्रित करण्याकरिता महाराष्ट्र कामगार कल्याण मंडळ, मुंबई यांनी विकसीत केलेल्या सध्याच्या संगणक प्रणालीमध्ये बदल करण्याबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः स्थलांका २०२०/०७/प्र.क्र.८६/ कामगार - १०
मंत्रालय, मुंबई - ४०० ०३२.
तारीख: १३ ऑगस्ट, २०२०.
प्रस्तावना : कोविड–१९ च्या देशभरात झालेल्या प्रादुर्भावामुळे निर्माण झालेल्या परिस्थितीत महाराष्ट्र
राज्यातील अनेक मजूरांनी त्यांच्या मूळ राज्यात, उदा. मध्यप्रदेश, उत्तरप्रदेश, बिहार, इ. ठिकाणी स्थलांतर
केले आहे. तसेच काही स्थलांतरीत कामगार त्यांच्या मूळ राज्यातून महाराष्ट्रात परत येत आहेत. अशा सर्व
स्थलांतरीत कामगारांची संपूर्ण / सविस्तर माहिती संगणकीकृत पध्दतीने ठेवण्याच्या सूचना मा. सचिव, श्रम
व रोजगार मंत्रालय, केंद्र शासन यांनी त्यांच्या दिनाक १९/६/२०२० च्या अर्ध शासकीय पत्रान्वये दिल्या
आहेत. केंद्र शासनाच्या सूचनांनुसार स्थलांतरीत कामगारांची माहिती त्वरित उपलब्ध करुन देण्याची
कार्यवाही करणे आवश्यक आहे. सद्य:स्थितीत महाराष्ट्र कामगार कल्याण मंडळामार्फत संगणक प्रणाली
तयार करण्यात आली असून ती सर्वसमावेशक व कामगारांची संपूर्ण माहिती प्राप्त करणारी आहे. त्याच
प्रणालीमध्ये सर्वच असंघटित व स्थलांतरीत कामगारांची माहिती एकत्रित करणे शक्य होणार आहे. केंद्र
शासनाच्या सूचनांच्या पार्श्वभूमीवर महाराष्ट्र कामगार कल्याण मंडळाच्या सध्याच्या संगणक प्रणालीमध्ये
बदल करण्याच्या सूचना आज्ञावली विकासकाला देण्याची बाब शासनाच्या विचाराधीन होती.
शासन निर्णय : कोविड–१९ च्या देशभरात झालेल्या प्रादुर्भावामुळे निर्माण झालेल्या परिस्थितीत महाराष्ट्र
राज्यातील अनेक मजूरांनी त्यांच्या मूळ राज्यात, उदा. मध्यप्रदेश, उत्तरप्रदेश, बिहार, इ. ठिकाणी तसेच
त्यांच्या मूळ राज्यातून परत महाराष्ट्रात स्थलांतर केले आहे. अशा सर्व स्थलांतरीत कामगारांची संपूर्ण/
सविस्तर माहिती संगणकीकृत पध्दतीने ठेवणे आवश्यक आहे. केंद्र शासनाच्या श्रम रोजगार मंत्रालयाच्या
दिनांक ३०/०६/२०२० च्या पत्रान्वये आंतरराज्य स्थलांतरीत कामगारांसंदर्भात विविध प्रकाराच्या २२१
रोजगारांतील असंघटीत कामगारांची यादी नमूद करण्यात आलेली आहे. जनगणना विभागाची २५०
रोजगारांची यादी, कामगार विभागाची १२२ रोजगारांची यादी व केंद्र शासनाची २२१ रोजगारांची यादी
# Page 2
शासन निर्णय क्रमांकः स्थलांका २०२०/०७/प्र.क्र.८६/ कामगार - १०
एकत्रित करुन ३०० प्रकारच्या रोजगारांची यादी संकलित करण्यात आली आहे. असंघटीत/ स्थलांतरीत
कामगारांची माहिती प्राप्त करताना या ३०० रोजगारांच्या यादीचा वापर करण्याच्या सूचना देण्यात येत
आहेत. (यादी सोबत जोडण्यात येत आहे).
२. महाराष्ट्र कामगार कल्याण मंडळामार्फत आस्थापनेवर ५ किंवा त्यापेक्षा जास्त कामगार असलेल्या
आस्थापनेकडील कामगारांची माहिती ठेवण्याचे प्रयोजन असून त्यानुसार महाराष्ट्र कामगार कल्याण
मंडळाकडून संगणक आज्ञावली तयार करण्यात आली आहे. सदर संगणक आज्ञावली ऑनलाईन पद्धतीने,
आस्थापना, त्यातील कामगार व त्यांच्याकडून प्राप्त होणारे अंशदान यांची माहिती ठेवते. या संगणक
आज्ञावलीमध्ये नोंदणी करण्यात येणा-या कामगारांमध्ये संघटीत. असंघटीत स्थलांतरीत तसेच कायम
रहिवासी असलेल्या कामगारांचा समावेश आहे. असंघटीत कामगार सामाजिक सुरक्षा कायदा, २००८ मध्ये
असंघटीत क्षेत्र म्हणजे ज्या उद्योगात १० पेक्षा कमी कामगार काम करतात अशा क्षेत्रांचा समावेश होतो.
त्यामुळे असंघटीत कामगारांमध्ये घरुन काम करणारे कामगार, स्वयंरोजगारीत कामगार तसेच मजुरीवर
जाणारे कामगार, या असंघटीत क्षेत्रातील कामगारांचा तसेच संघटीत क्षेत्रातील महाराष्ट्र कामगार कल्याण
अधिनियमाच्या परिशिष्ट २ मध्ये नमूद केलेल्या अन्य कामगारांचा देखील समावेश होतो. असंघटीत
कामगारांच्या नोंदणीबरोबरच आंतरराज्य स्थलांतरीत कामगारांची देखील नोंदणी होणे आवश्यक आहे.
जरी महाराष्ट्र दुकाने व आस्थापना अधिनियम, २०१७, महाराष्ट्र इमारत व इतर बांधकाम कामगार
अधिनियम, १९९६, कारखाना अधिनियम, १९४८ व कंत्राटी कामगार अधिनियम, १९७०, या विविध कायदे व
संबंधित नियमांत, कामगारांच्या, मजुरांच्या संख्येवरुन नोंदणी करणे अथवा न करणे यासंदर्भात तरतूदी
असल्या तरी एकत्रित माहिती प्राप्त व्हावी यासाठी अशा सर्व कामगारांची नोंदणी करताना खालील १०
प्रकारची माहिती नोंदणी अर्जामध्ये नमू करणे आवश्यक आहे.
1. PAN - Alphanumeric - 10 Digits 2. TAN - Alphanumeric 10 Digits 3. TIN - 11 Digits 4. GESTIN - 15 Digits 5. EPFO - 15Digits 6. ESIC - 17 Digits 7. MSEDCL Electricity Connection Number - 12 Digits 8. MCA CIN (if registered as Company) - 21 Digits 9. Aadhar Number - 12 Digits 10. Mobile Number - 10 Digits पृष्ठ १५ पैकी २
# Page 3
शासन निर्णय क्रमांकः स्थलांका २०२०/०७/प्र.क्र.८६/ कामगार - १०
३. महाराष्ट्र कामगार कल्याण मंडळ, मुंबई यांनी यापूर्वीच संकेतस्थळ विकसीत केले असून या
संकेतस्थळावर केंद्र शासनाच्या सूचनांनुसार सचिव, श्रम व रोजगार मंत्रालय, केंद्र शासन यांना अभिप्रेत सर्व
स्थलांतरीत व असंघटित कामगारांची नोंदणी करण्याची कार्यवाही करण्याबाबत प्रभारी कल्याण आयुक्त,
महाराष्ट्र कामगार कल्याण मंडळ, मुंबई यांना सूचना देण्यात आल्या आहेत. यासाठी महाराष्ट्र कामगार
कल्याण मंडळाच्या सध्याच्या संगणक प्रणालीमध्ये आंतरराज्य स्थलांतरीत कामगार (रोजगाराचे नियमन व
सेवेच्या अटी) कायदा, १९७९ ला अभिप्रेत असल्याप्रमाणे बदल करण्याच्या सूचना आज्ञावली विकासकाला
देण्यात येत आहेत. त्यानुसार आज्ञावली विकासकाने सर्व स्थलांतरीत व असंघटित कामगारांची परिच्छेद २
मध्ये नमूद केलेल्या १० बाबींसह माहिती संकलित करता येईल, अशा रीतीने महाराष्ट्र कामगार कल्याण
मंडळाच्या संगणकीय प्रणालीमध्ये आवश्यक बदल करावेत. याबाबत प्रभारी कल्याण आयुक्त, महाराष्ट्र
कामगार कल्याण मंडळ, मुंबई यांनी उचित कार्यवाही करावी. संगणक आज्ञावलीमध्ये नव्याने करावयाच्या
सदर बदलाकरिता होणा-या वाढीव खर्चाबाबतचा स्वतंत्र प्रस्ताव महाराष्ट्र कामगार कल्याण मंडळाने
शासनास सादर करावा.
४. कामगारांसंदर्भात परिच्छेद -२ मध्ये नमूद १० बाबींची माहिती दुकाने व आस्थापना नोंदणी, महाराष्ट्र
कामगार कल्याण मंडळाकडील आस्थापना व कामगार नोंदणी, महाराष्ट्र इमारत व इतर बांधकाम मंडळ
यांच्याकडे होणारी आस्थापना व कामगारांची नोंदणी तसेच संचालक, औद्योगिक सुरक्षा व आरोग्य
संचालनालयाकडे कारखाने नोंदणीच्या वेळी होणारी कामगारांची नोंदणी करताना घेण्यात यावी, असे
निदेश कामगार आयुक्त, महाराष्ट्र राज्य, संचालक, औद्योगिक सुरक्षा व आरोग्य संचालनालय, सचिव,
महाराष्ट्र इमारत व इतर बांधकाम मंडळ व प्रभारी कल्याण आयुक्त, महाराष्ट्र कामगार कल्याण मंडळ यांना
देण्यात येत आहेत.
५. वरीलप्रमाणे संगणक आज्ञावलीमध्ये बदल करण्यात यावा. तसेच सर्व संघटीत, असंघटीत आणि
आंतरराज्य स्थलांतरीत कामगारांची नोंदणी या नवीन संकेतस्थळावर करण्यात येत असल्याची माहिती सर्व
कामगारांना व्हावी, यासाठी कामगार आयुक्त, महाराष्ट्र राज्य, संचालक, औद्योगिक सुरक्षा व आरोग्य
संचालनालय, सचिव, महाराष्ट्र इमारत व इतर बांधकाम मंडळ व प्रभारी कल्याण आयुक्त, महाराष्ट्र
कामगार कल्याण मंडळ यांनी जनजागृतीसाठी व्यापक प्रसिध्दी द्यावी.
पृष्ठ १५ पैकी ३
# Page 4
शासन निर्णय क्रमांकः स्थलांका २०२०/०७/प्र.क्र.८६/ कामगार - १०
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15