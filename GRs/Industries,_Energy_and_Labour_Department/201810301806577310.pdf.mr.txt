# Page 1
चंद्रपूर व नागपूर जिल्हयातील ८९ गावांमध्ये प्रकाशयोजनेसाठी एल.ई.डी. पथदिवे राबविण्याबाबतच्या पथदर्शी प्रकल्पास प्रशासकीय मान्यता देणेबाबत
महाराष्ट्र शासन
उदयोग, ऊर्जा व कामगार विभाग,
शासन निर्णय क्र.बीयुडी-२०१८/प्र क्र २६४/ऊर्जा-७
हुतात्मा राजगुरु चौक, मादाम कामा रोड,
मंत्रालय, मुंबई-४०० ०३२.
दिनांक : ३० ऑक्टोबर, २०१८
वाचा : १.शासन निर्णय क्र.अपाऊ-२०१५/प्र क्र ३७८/ऊर्जा-७, दिनांक २२ जून, २०१७ २. शासन निर्णय क्र.बीयुडी-२०१७/प्र क्र २९६/ऊर्जा-७, दिनांक २१ मार्च, २०१८ प्रस्तावना : ऊर्जेचा वापर कार्यक्षमतेने करण्यासाठी, ऊर्जेचा वापर करतांना ऊर्जा कार्यक्षम उपकरणांचा वापर करणे, त्यायोगे ऊर्जा बचतीस प्रोत्साहन देणे याकरिता राज्यात संदर्भित क्र.१ नमूद शासन निर्णय दिनांक २२ जून,२०१७ अन्वये राज्याचे “ऊर्जा संवर्धन धोरण-२०१७” जाहिर करण्यात आले आहे. सदर धोरणानुसार राज्यातील सर्व नगरपालिका / महानगरपालिका / विकास प्राधिकरणे/ ग्रामपंचायत / महाराष्ट्र औदयोगिक विकास महामंडळ / जिल्हा परिषद/ सार्वजनिक बांधकाम विभाग तसेच सर्व शासकीय / निमशासकीय विभाग यांना पथदिवे बसवितांना केवळ एलईडी पथदिवे बसविणे बंधनकारक करण्यात आले आहे.
संपूर्ण योजनेची सरसकट अंमलबजावणी करण्यापूर्वी योजनेची परिणामकारकता, त्यावरील खर्च इ. चा अंदाज घेण्यासाठी प्रथम चंद्रपूर व नागपूर जिल्ह्यांतर्गत येणाऱ्या नगरपालिका व ग्रामपंचायतींच्या क्षेत्रात प्रकाश योजनेसाठी एल.ई.डी. पथदिवे प्रकल्प प्रायोगिक तत्वावर राबविणे प्रस्तावित आहे. सदर प्रकल्प राबविण्यासाठी चंद्रपूर जिल्ह्यातील एकूण ५८ गावे तसेच नागपूर जिल्ह्यातील एकूण ३१ गावांमध्ये एल.ई.डी. पथदिवे प्रकल्प राबविण्याकरिता सर्व्हेक्षणासह रू. ५३.२५ कोटी एवढया खर्चाचे अंदाजपत्रक तयार करण्यात आले आहे.
सदर खर्च भागविण्यासाठी सन २०१८-१९ च्या पावसाळी अधिवेशनात रू. ५३.२५ कोटी एवढया रकमेची तरतूद पुरवणी मागणीद्वारे सन २०१८-१९ च्या अर्थसंकल्पात करण्यात आली आहे. उक्त निधी प्राप्त करून घेण्यासाठी चंद्रपूर व नागपूर जिल्हयातील अनुक्रमे ५८ व ३१ गावांच्या ग्रामपंचायतींच्या क्षेत्रात प्रकाश योजनेसाठी एल.ई.डी. पथदिवे राबविण्याबाबतच्या पथदर्शी प्रकल्पास प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय : सन २०१८-१९ मध्ये चंद्रपूर जिल्ह्यातील ५७ ग्रामपंचायत व १ नगरपंचायत अशी एकूण ५८ गावे तसेच नागपूर जिल्ह्यातील २७ ग्रामपंचायत, २ नगरपंचायत व २ महानगरपालिका प्रभाग अशी एकूण ३१ गावांच्या क्षेत्रात पथदर्शी तत्वावर एल.ई.डी. पथदिवे बसविण्याच्या पथदर्शी प्रकल्पावर
# Page 2
शासन निर्णय क्रमांकः बीयुडी-२०१८/प्र क्र २६४/ऊर्जा-७
येणाऱ्या रू. ५०.११ लक्ष एवढया खर्चास या शासन निर्णयान्वये खालील अटी व शर्तींच्या अधिनतेने प्रशासकीय मान्यता देण्यात येत आहे: १. सदर पथदर्शी प्रकल्पाची अंमलबजावणी करण्याची जबाबदारी महाऊर्जावर सोपविण्यात येत आहे. महाऊर्जाने या शासन निर्णयामध्ये नमुद केलेल्या मार्गदर्शक सूचना, अटी व शर्ती विचारात घेऊन या योजनेची अंमलबजावणी करावी व सदर योजनेचे प्रत्येक टप्प्यावर संनियंत्रण
ठेवून त्याचा अहवाल शासनास वेळोवेळी सादर करावा. महाऊर्जाद्वारे सदर जिल्हयामध्ये हा पथदर्शी प्रकल्प राबविण्यासाठी एकच निविदा काढावी. जेणेकरून कमीत कमी खर्चामध्ये सदर प्रकल्प पूर्ण करता येईल.
२. सदर पथदर्शी प्रकल्पाच्या देखभाल व दुरुस्तीचा कालावधी (Maintenance) पथदिवे बसविण्यानंतर सयंत्राच्या विहित वॉरंटी कालावधी व्यतिरिक्त पुढे किमान ५ वर्षे राहील अशी अट निविदेत समाविष्ट करण्यात यावी.
३. महाऊर्जाद्वारे पथदर्शी प्रकल्प राबविण्यापूर्वी प्रथम प्रदेय (Deliverables) निश्चित करण्यात येतील. सदर पथदर्शी प्रकल्पाची अंमलबजावणी झाल्यावर या प्रदेय (Deliverables) च्या अनुषंगाने निष्कर्ष व फलनिष्पत्ती तपासून ते शासनास सादर करणे बंधनकारक राहील. सदर पथदर्शी प्रकल्पाचे निष्कर्ष व फलनिष्पत्ती विचारात घेऊन राज्यात राबविण्यात येणाऱ्या यासंदर्भातील योजनेकरिता विचारात घेण्यात येतील. याची नोंद पथदर्शी प्रकल्पाचे प्रदेय (Deliverables) ची निश्चिती करतांना करण्यात यावी.
४. महाऊर्जाद्वारे ८९ गावांमध्ये पथदिव्यांसाठी सदय:स्थितीत होणाऱ्या वीजेच्या वापराच्या (Electricity Consumption) मर्यादेत, पथदर्शी प्रकल्पामधून होणाऱ्या ऊर्जेचा वापर (Consumption) मर्यादित ठेवण्यात यावा. त्यामुळे सदर गावांच्या पथदिव्याकरिता होणाऱ्या वीजेच्या वापरात (Electricity Consumption) वाढ होणार नाही याची दक्षता घेऊनच प्रकल्प राबविण्यात यावा.
५. प्रकल्प राबविण्यापूर्वी संबंधित महानगरपालिका/ नगरपंचायत / ग्रामपंचायतींना अवगत करुन आवश्यक “ना हरकत प्रमाणपत्र” घ्यावे.
६. प्रकल्प राबविताना एनर्जी एफिशिएन्सी सर्व्हिसेस लिमिटेड (E.E.S.L.) या केंद्रीय संस्थांचा सल्ला घ्यावा, जेणेकरुन पथदर्शी प्रकल्पाची उत्कृष्ट अंमलबजावणी होऊ शकेल.
२. सदर योजनेवरील खर्चाचा, उद्दिष्टे व प्रत्यक्ष साध्यता याबाबतच्या माहितीसह त्रैमासिक अहवाल लगतच्या महिन्याच्या १० तारखेपर्यंत सहाय्यक संचालक (लेखा),महाऊर्जा यांनी शासनास सादर करणे बंधनकारक राहील.
३. या शासन निर्णयान्वये मंजूर करण्यात आलेल्या अनुदानाची रक्कम केवळ सदर पथदर्शी प्रकल्पाच्या अंमलबजावणीसाठीच खर्च करण्यात येईल याची दक्षता महाऊर्जाने घ्यावी. तसेच
महाऊर्जाने प्रकल्पाच्या खर्चात वाढ होणार नाही याची दक्षता घ्यावी. तसा अनुपालन अहवाल शासनास सादर करावा. तसेच या रकमेचे उपयोगिता प्रमाणपत्र विहित कालावधीत व विहित नमुन्यात सादर करण्याची दक्षता घ्यावी. या आदेशांमध्ये तसेच गावांची यादी व संख्या तसेच पृष्ठ ८ पैकी २
# Page 3
शासन निर्णय क्रमांकः बीयुडी-२०१८/प्र क्र २६४/ऊर्जा-७
कामाच्या वेळापत्रकानुसार सदर प्रकल्पाचे काम विहित कालावधीत पूर्ण होईल इत्यादीबाबतची सर्वस्वी जबाबदारी महाऊर्जाची राहील.
४. सदर प्रकल्प राबविताना निर्माण होणाऱ्या इलेक्ट्रॉनिक कचऱ्याची विल्हेवाट प्रचलीत नियमानुसार करण्याची जबाबदारी संबंधीत स्थानिक स्वराज्य संस्था व कंत्राटदाराची राहील.
५. सदर योजना राबविण्यात येणाऱ्या गावांची यादी सोबत “परिशिष्ट-अ” मध्ये दिली आहे.
६. सदर योजनेच्या अंमलबजावणीचे वेळापत्रक सोबत “परिशिष्ट-ब” मध्ये दिली आहे.
७. महाऊर्जास सदर अनुदान लेख्यासंबंधीची कागदपत्रे, आवश्यक तेव्हा महालेखापाल, महाराष्ट्र-१, मुंबई यांच्याकडे आवश्यक तेव्हा तपासणीसाठी सादर करणे बंधनकारक राहील.
८. याबाबतचा खर्च “मागणी क्रमांक के-६, २८१०, नवीन व नवीकरणीय ऊर्जा, ६०, इतर, ८०० इतर खर्च, पंचवार्षिक योजनांतर्गत योजना-राज्य योजना, (००) (०१), महाराष्ट्र ऊर्जा विकास अभिकरण (२८१० ००३४), ३१ सहायक अनुदाने वेतनेतर” या लेखाशिर्षाखालील सन २०१८-१९ या आर्थिक वर्षासाठी मंजूर असलेल्या तरतूदीतून भागविण्यात यावा.
९. सदर शासन निर्णय, नियोजन विभागाच्या अनौपचारीक संदर्भ क्रमांक-१६७/१४६१ दि.६/०९/२०१८ अन्वये प्राप्त अभिप्रायास अनुसरुन तसेच वित्त विभागाच्या अनौपचारीक संदर्भ क्रमांक-१७०/१८/व्यय-१६ दि.१९/०९/२०१८ अन्वये प्राप्त झालेल्या मान्यतेने निर्गमित करण्यात येत आहे.
# Page 4
# Page 5
# Page 6
# Page 7
# Page 8