# Page 1
महाराष्ट्र लोकसेवा हक्क अध्यादेश २०१५ अंतर्गत लोकसेवा, पदनिर्देशित अधिकारी, प्रथम व द्वितीय अपिलीय अधिकारी व नियत कालमर्यादा अधिसूचित करण्याबाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्रमांक :- मलोह-२०१५/प्र.क्र. ७७/उद्योग-६.
मंत्रालय, मुंबई-४०० ०३२.
दिनांक :- ०५ जानेवारी,२०२१.
वाचा : १) महाराष्ट्र लोकसेवा हक्क अध्यादेश - २०१५ (सन २०१५ चा महाराष्ट्र अध्यादेश क्र.५) २) शासन निर्णय समक्रमांक दि. २३ जुलै, २०१५
३) शासन निर्णय समक्रमांक दि.११ सप्टेंबर, २०१८
४) तांत्रिक सल्लागार तथा नोडल अधिकारी, महाराष्ट्र औद्योगिक विकास महामंडळ, मुंबई यांचे जा. क्र. मऔविम/तांस/डी-१७३९२/२०२० दि.०३ डिसेंबर, २०२० चे पत्र.
प्रस्तावना: राज्यातील पात्र व्यक्तींना पारदर्शक कार्यक्षम व समयोचित लोकसेवा देण्याकरीता तसेच लोकांच्या स्थानिक प्रशासनाकडून वाढत्या अपेक्षा विचारात घेऊन त्यांना तप्तर व दर्जेदार सेवा पुरविण्याच्या दृष्टीकोनातून महाराष्ट्र लोकसेवा हक्क अध्यादेश - २०१५, दि.२८.४.२०१५ रोजी लागू करण्यात आला आहे.
या अध्यादेशातील कलम - ३ मध्ये नमूद करण्यात आल्यानुसार प्रत्येक सार्वजनिक प्राधिकरणाने अध्यादेश लागू झाल्यानंतर ३ महिन्यांच्या कालावधीत आणि त्यानंतर वेळोवेळी ते पुरवित असलेल्या लोकसेवा, पदनिर्देशित अधिकारी, प्रथम व द्वितिय अपिलीय अधिकारी आणि नियत कालमर्यादा या अध्यादेशाखाली अधिसूचित करून त्याप्रमाणे सेवा पुरवणे बंधनकारक करण्यात आलेले आहे.
२. या विभागाच्या संदर्भ क्र.२ च्या शासननिर्णयान्वये विभागामार्फत १९ सेवा अधिसूचित करण्यात आलेल्या असून,संदर्भ क्र.३ च्या शासन निर्णयान्वये उद्योग संचालनालयाच्या दि. २३ जुलै, २०१५ अन्वये अधिसूचित करण्यात आलेल्या सेवांपैकी ३ सेवा वगळण्यात आलेल्या आहेत. महाराष्ट्र औद्योगिक विकास महामंडळ, मुंबई यांनी त्यांच्या संदर्भ क्र. ४ च्या पत्रान्वये अतिरिक्त २ सेवा अधिसुचित करण्याची शासनास विनंती केलेली आहे.
त्यामुळे या सेवा महाराष्ट्र लोकसेवा हक्क अधिनियम २०१५ च्या कलम ३ नुसार अधिसूचित करण्याची बाब शासनाच्या विचाराधिन होती. त्यानुषंगाने शासनाने पुढीलप्रमाणे निर्णय घेतलेला आहे.
शासन निर्णय :
या शासन निर्णयाच्या सहपत्र - अ अ मध्ये नमुद करण्यात आलेल्या २ सेवा महाराष्ट्र औद्योगिक विकास महामंडळ, मुंबई यांनी महाराष्ट्र लोकसेवा हक्क अध्यादेश - २०१५ मधील कलम - ३ नुसार अधिसुचित करावयाच्या आहेत.
२. या अधिनियमांतर्गत सेवा पुरविण्याकरीता आकारावयाची फी निश्चित करण्याची संबंधित सार्वजनिक प्राधिकरणांना मुभा राहील. तसेच संबंधित सार्वजनिक प्राधिकरणांना सेवा विचारात घेवून पदनिर्देशित अधिकारी . प्रथम अपिलीय अधिकारी, द्वितिय अपिलीय अधिकारी इत्यादींमध्ये सुधारणा करता येईल.
# Page 2
शासन निर्णय क्रमांकः मलोह-२०१५/प्र.क्र. ७७/उद्योग-६.
३. तांत्रिक सल्लागार तथा नोडल अधिकारी, महाराष्ट्र औद्योगिक विकास महामंडळ, मुंबई यांनी उपरोक्त प्रमाणे कलम - ३ अनुसार अधिसूचित करण्यात आलेल्या सेवांची अंमलबजावणी करण्याची कार्यवाही करावी.
# Page 3