# Page 1
अकोला येथे कामगार भवन उभारण्यास
मान्यता देणेबाबत.
महाराष्ट्र शासन
उद्योग, उर्जा, कामगार व खनिकर्म विभाग
शासन निर्णय क्रमांकः संकीर्ण-०३२५/प्र.क्र.८९/काम-८
मादाम कामा मार्ग, हुतात्मा राजगुरु चौक, मंत्रालय, मुंबई-४०० ०३२.
दिनांक: २८ मार्च, २०२५.
संदर्भ:-
१)उद्योग, ऊर्जा व कामगार विभाग, शासन निर्णय क्र. संकीर्ण-२०२२/प्र.क्र.१९५/काम-
८, दि.०७.१२.२०२३.
२)कामगार आयुक्त, मुंबई यांचे पत्र क्र. काआ/आस्था/२०२५/अकोला का.भ./कार्या- ३/४२२, दि.२८.०३.२०२५.
३)जिल्हाधिकारी अकोला यांचे आगाऊ ताबा आदेश क्र. प्र.क्र.२३६०, दि.२७.०३.२०२५.
४)कार्यकारी अभियंता, सार्वजनिक बांधकाम विभाग, अकोला यांचे पत्र क्र. जावक
क्र.२८२९/तां./२०२५, दि.२८.०३.२०२५.
प्रस्तावना:-
राज्यातील संघटित व असंघटित क्षेत्रामध्ये काम करणाऱ्या कामगारांच्या सोईसाठी व
कामगार विभागांतर्गतची सर्व कार्यालये एका छताखाली आणण्याच्या उद्देशाने प्रत्येक जिल्हा
मुख्यालयाच्या ठिकाणी कामगार भवन उभारण्याचा शासनाचा मानस आहे. त्यास अनुसरुन संदर्भ
क्र. १ येथील दि.०७.१२.२०२३ रोजीच्या शासन निर्णयान्वये राज्यातील प्रत्येक जिल्हा
मुख्यालयाच्या ठिकाणी कामगार भवन उभारण्यास व त्याच्या बांधकामास तत्वत: मान्यता देण्यात
आली आहे. प्रत्येक जिल्यामध्ये कामगार विभागाची कार्यरत असलेली कार्यालये व त्या
कार्यालयांतील आकृतीबंधानुसार शासकीय मानकाप्रमाणे आवश्यक असलेली जागा यांचा विचार
करुन कामगार भवनाचे ४ प्रकारांमध्ये वर्गीकरण करण्यात आले असून, त्याप्रमाणे सार्वजनिक
बांधकाम विभागाकडून तयार करुन घेण्यात आलेल्या अ, ब, क व ड या चार प्रकारच्या
योजना/संकल्प आराखडे (Type Plan) यांना दि.२८.१२.२०२३ रोजीच्या पत्रान्वये मान्यता देण्यात
आली आहे. सदर शासन निर्णयान्वये राज्यातील कामगार भवनांच्या उभारणीसाठी कामगार
आयुक्त, मुंबई यांना नियंत्रण अधिकारी म्हणून घोषित करण्यात आले असून, कामगार भवन
उभारण्याकामी अनुसरावयाची कार्यपद्धती देखील विशद करण्यात आली आहे. कामगार
भवनाच्या सदर वर्गीकरणामध्ये अकोला जिल्याचा समावेश “क” प्रकारामध्ये करण्यात आला
आहे.
२. त्यास अनुसरुन अकोला येथे कामगार भवन उभारणीसाठी जिल्हाधिकारी, अकोला
यांच्याकडे जागेची मागणी केली असता, जिल्हाधिकारी अकोला यांनी संदर्भ क्र. ३ येथील
दि.२७.०३.२०२५ रोजीच्या आदेशान्वये मौजे अकोला येथील नगर भूमापन क्र. १, शिट नं. ४०,
प्लॉट नं. १ एकूण क्षेत्रफळ ३४१०५.०० चौ.मी. पैकी क्षेत्रफळ ०.८१ हे. आर. (८१०० चौ.मी.)
विनावापर (Unutilized) असलेला भूखंड महाराष्ट्र जमीन महसूल संहिता, १९६६ च्या अंतर्गत
(सरकारी जमिनीची विल्हेवाट लावणे) नियम, १९७१ चे नियम ५ व ६, शासन राजपत्र असाधारण
# Page 2
भाग चार-ब, असाधारण क्र.३ क्र. जमीन-२०१५/प्र.क्र.५५/ज-१, दि.३१.०१२.२०१५ अन्वये
केलेल्या सुधारणा नियम ६ पोट नियम ३ (ब) नुसार अटी व शतींवर आगाऊ ताबा देण्यात येत
असल्याचे कळविले आहे. सदर बाब विचारात घेता, अकोला येथे कामगार भवन (प्रशासकीय
इमारत) उभारण्यास मान्यता देण्याची बाब शासनाच्या विचाराधीन होती. त्यानुसार शासन
खालीलप्रमाणे निर्णय घेत आहे.
शासन निर्णय:-
अकोला जिल्याकरिता कामगार भवन उभारण्यासाठी जिल्हाधिकारी अकोला यांनी मौजे
अकोला येथील नगर भूमापन क्र. १, शिट नं. ४०, प्लॉट नं. १ एकूण क्षेत्रफळ ३४१०५.०० चौ.मी.
पैकी क्षेत्रफळ ०.८१ हे. आर. (८१०० चौ.मी.) भूखंडावर अकोला जिल्याकरिता कामगार भवन
उभारण्यास या शासन निर्णयाद्वारे तत्वत: मान्यता देण्यात येत आहे.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर