# Page 1
राज्याची सामायिक सुविधा निर्माण करण्याकरीता उद्योग समूह प्रकल्पांना अनुदान योजनेंतर्गत प्रिंटींग क्लस्टर जि. औरंगाबाद या उद्योग समूह प्रकल्पाच्या सामायिक सुविधा केंद्र उभारणीसाठी अंतिम टप्प्यातील अनुदान मंजूर करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. क्लस्टर-२०१९/प्र.क्र.८०/उद्योग-७
मंत्रालय, मुंबई - ४०० ०३२.
दिनांक : ३१/०३/२०२३
संदर्भ:- १) केंद्रीय सूक्ष्म, लघु व मध्यम उपक्रम मंत्रालय, भारत सरकार यांची MSE-CDP योजनेबाबतची मार्गदर्शक तत्त्वे.
२) उद्योग, ऊर्जा व कामगार विभाग, शासन निर्णय क्र. एसएमई-२००९/ (२२९)/ उद्योग-७, दिनांक ०९/०६/२०१०.
३) उद्योग, ऊर्जा व कामगार विभाग, शासन निर्णय क्र. एसएमई-२०१०/ (१०१७)/ उद्योग-७, दिनांक २२/१०/२०१०.
४) उद्योग, ऊर्जा व कामगार विभाग शासन परिपत्रक क्र.एसएमई-२०१०/प्र.क्र.१०१७/उद्योग-७, दिनांक ०२/०६/२०१५.
५) केंद्र शासनाचे अंतिम मंजूरी आदेश क्र.No.१(१७२)/CDD/२०१०-११, दिनांक ०६/११/२०१७.
६) उद्योग संचालनालयाचे मंजुरी आदेश क्र. DI/ Cluster/ Sanction Order/ Printing Cluster/ Aurangabad/२०१९/B-४६४१, दिनांक २९/०३/२०१९.
७) उद्योग, ऊर्जा व कामगार विभाग, शासन निर्णय क्र.क्लस्टर-२०१९/प्र.क्र.८०/उद्योग-७, दिनांक ३०/०३/२०१९.
८) उद्योग, ऊर्जा व कामगार विभाग, शासन निर्णय क्र.क्लस्टर-२०१९/प्र.क्र.८०/उद्योग-७, दिनांक ३०/०३/२०२२.
९) उद्योग सह संचालक (औसशा), उद्योग संचालनालय, मुंबई यांचे पत्र क्र. उसं/ औसशा/प्रथम टप्प्यातील अनुदान/ प्रिंटींग क्लस्टर/ औरंगाबाद / २०२३/ओ-४९३, दिनांक ३१/०३/२०२३.
प्रस्तावना: केंद्र शासनाच्या सूक्ष्म व लघु उपक्रम - समूह विकास योजनेतून (MSE-CDP) प्रकल्प उभारणीस हातभार लावण्याच्या दृष्टीने तसेच प्रकल्पाच्या किफायतशीरपणात वाढ होणेसाठी “राज्याची सामायिक सुविधा निर्माण करण्याकरिता उद्योग समूह प्रकल्पांना अनुदान योजना" ही योजना दिनांक ०९/०६/२०१० च्या शासन निर्णयान्वये जाहीर करण्यात आलेली आहे. तसेच दिनांक २२/१०/२०१० रोजीच्या शासन निर्णयान्वये सदर योजनेंतर्गत राज्य शासनाचा सहभाग प्रकल्प किमतीच्या १०% इतका (उच्चत्तम अनुदान मर्यादा रुपये १.५० कोटी) निश्चित करण्यात आलेला आहे. सदर योजनेंतर्गत केंद्र शासनाने त्यांच्या दिनांक ०६/११/२०१७ रोजीच्या आदेशान्वये प्रिंटींग क्लस्टर जि. औरंगाबाद या औद्योगिक समूह प्रकल्पास सामायिक सुविधा केंद्र उभारणीसाठी अंतिम मंजूरी दिली असून प्रकल्प उभारणींतर्गत राज्य शासनाचे सहभाग अनुदान रुपये १५० लक्ष इतके राहणार आहे.
२. सूक्ष्म, लघु उपक्रम- समूह विकास योजनेच्या (MSE-CDP) मार्गदर्शक सूचनांप्रमाणे सदर योजनेंतर्गत मंजूरीप्राप्त प्रकल्पांना केंद्र शासनाचे मंजूर अनुदान ४०:३०:३० या प्रमाणात वितरीत करण्यात येते. तसेच केंद्र शासनाचे मंजूर अनुदान वितरीत होणेसाठी राज्य शासनाचे सहभाग अनुदान केंद्र शासनाच्या प्रस्तावित अनुदानाच्या प्रमाणात वितरीत होणे आवश्यक आहे. तथापि, MSE-CDP योजनेच्या सुधारीत
# Page 2
शासन निर्णय क्रमांकः क्लस्टर-२०१९/प्र.क्र.८०/उद्योग-७
मार्गदर्शक सूचनांनुसार राज्य शासनाचे सहभाग अनुदान जास्त प्रमाणात (high share) वितरीत केल्यास संबंधित प्रकल्पास केंद्र शासनाच्या मंजूर अनुदानापैकी ५०% अनुदान एकाच टप्प्यात वितरीत करण्यात येते.
३. प्रिंटींग क्लस्टर जि. औरंगाबाद या औद्योगिक समूह प्रकल्पाने प्रकल्प उभारणीकरीता त्यांच्या सहभागाची १००% पूर्तता केली असून सदर प्रकल्पास केंद्र शासनाचे दुस-या टप्प्यातील अनुदान वितरीत होण्यासाठी राज्य शासनाचे अंतिम टप्प्यातील सहभाग अनुदान वितरीत होणे आवश्यक आहे. त्याकरीता राज्यातील प्रकल्प जलदगतीने पूर्ण होणेसाठी प्रिंटींग क्लस्टर जि. औरंगाबाद या औद्योगिक समूह प्रकल्पास राज्य शासनाचे अंतिम टप्प्यातील सहभाग अनुदान रुपये ४५,००,०००/- वितरीत करण्याची बाब शासनाच्या विचाराधीन होती.
शासन निर्णयः केंद्र शासनाने सूक्ष्म व लघु उपक्रम-समूह विकास योजनेंतर्गत (MSE-CDP) प्रिंटींग क्लस्टर जि.
औरंगाबाद या प्रकल्पास सामायिक सुविधा केंद्र उभारणीसाठी दिनांक ०६/११/२०१७ रोजीच्या आदेशान्वये अंतिम मंजूरी दिली असून एकूण मंजूर प्रकल्प किंमत रुपये १६३३.८० लक्ष इतकी असून त्याअंतर्गत केंद्र शासनाचे अनुदान रुपये १२०० लक्ष व राज्य शासनाचे सहभाग अनुदान रुपये १५० लक्ष इतके आहे.
त्याअनुषंगाने प्रिंटींग क्लस्टर जि. औरंगाबाद या औद्योगिक समूह प्रकल्पास प्रकल्प मंजूरीप्रमाणे राज्य सहभाग अनुदान रुपये १५० लक्ष इतक्या रकमेपैकी अंतिम टप्प्यांतर्गत रुपये ४५,००,०००/- (अक्षरी रुपये पंच्चेचाळीस लक्ष फक्त) इतकी रक्कम प्रस्तुत योजनेतील तरतूदीनुसार वितरीत करण्यास या शासन निर्णयान्वये मान्यता देण्यात येत आहे.
२. विकास आयुक्त (उद्योग), उद्योग संचालनालय, मुंबई यांनी रुपये ४५,००,०००/- ही रक्कम शासकीय कोषागारातून प्रिंटींग क्लस्टर जि. औरंगाबाद या प्रकल्पाच्या विशेष हेतू वाहन संस्थेला देण्याची व्यवस्था करावी. उपरोक्त रुपये ४५,००,०००/- ही रक्कम आहरण व संवितरण करावयाचे अधिकार विकास आयुक्त (उद्योग), उद्योग संचालनालय, मुंबई यांच्या कार्यालयातील लेखा अधिकारी यांना देण्यात येत आहेत.
३. विकास आयुक्त (उद्योग), उद्योग संचालनालय, मुंबई यांनी सदर विशेष हेतू वाहन संस्थेच्या प्रगतीवर व दिलेल्या शासकीय भागभांडवलाच्या सुयोग्य वापरावर व विनियोगावर देखरेख ठेवण्याची आवश्यक ती कार्यवाही करावी.
४. वित्त विभागाचा शासन निर्णय क्र. अर्थसं २०२२/ प्र.क्र.४३/ अर्थ-३, दिनांक ०४/०४/२०२२ व त्यासोबतच्या परिशिष्टातील तरतुदीनुसार तसेच त्याअनुषंगाने उद्योग संचालनालयाकडून प्राप्त माहितीनुसार असे प्रमाणित करण्यात येते की,
]. प्रिंटींग क्लस्टर जि. औरंगाबाद या प्रकल्पास केंद्र शासनाने त्यांच्या दिनांक ०६/११/२०१७ रोजीच्या आदेशान्वये अंतिम मंजूरी दिलेली आहे.
Il. उद्योग विभागाचे शासन परिपत्रक क्र. एसएमई-२०१०/(१०१७)/उद्योग-७, दि.२२/१०/२०१० अन्वये राज्य शासनाचे आर्थिक सहभागासंबंधी अनुदानाची कमाल मर्यादा निश्चित केलेली आहे. सदर मर्यादेच्या अधिन राहून उद्योग संचालनालयाने दिनांक २९/०३/२०१९ रोजी संबंधित प्रकल्पाचे अनुदान मंजूरी आदेश निर्गमित केले आहेत.
III. सदर योजनेअंतर्गत यापूर्वी वितरीत केलेल्या १००% निधीचे उपयोगिता प्रमाणपत्र प्राप्त झालेले असून यापूर्वी उक्त प्रकल्पास वितरीत केलेला १००% निधी विहित कामासाठी विनियोजित झालेला असून वितरीत निधीचे उपयोगिता प्रमाणपत्र सादर करण्यात आले आहे.
IV. वितरीत केलेल्या निधीच्या अनुषंगाने लेखापरीक्षक/ महालेखापाल यांच्याकडून कोणतेही आक्षेप नाहीत.
V. निधी मंजूरीप्राप्त प्रकल्पाच्या प्राधिकृत बँक खात्यामध्ये थेट जमा होणार आहे.
पृष्ठ ३ पैकी २
# Page 3
शासन निर्णय क्रमांकः क्लस्टर-२०१९/प्र.क्र.८०/उद्योग-७
५. याकरीता होणारा खर्च “मागणी क्रमांक के-७, २८५१-ग्रामोद्योग व लघु उद्योग, (००) १०२ लघुउद्योग-केंद्र पुरस्कृत योजना (००) (२३) मंजूर औद्योगिक समूह प्रकल्पांतर्गत सामायिक व पायाभूत सुविधा विकास योजना-केंद्र शासनाचा सूक्ष्म व लघु उपक्रम-समूह विकास कार्यक्रम व औद्योगिक पायाभूत सुविधा विकास श्रेणीवाढ (आयआययूएस) (२८५१ ५४०६) ३३-अर्थसहाय्य (योजनांतर्गत)” या लेखाशिर्षाखाली खर्ची टाकण्यात यावा व तो सन २०२२-२३ या आर्थिक वर्षामध्ये सुधारीत अंदाजाद्वारे मंजूर केलेल्या अर्थसंकल्पीय तरतुदीतून भागविण्यात यावा.
६. हा शासन निर्णय, वित्त विभागाचे शासन परिपत्रक क्र. अर्थसं - २०२२/प्र.क्र.४३/अर्थ-३, दिनांक ०४/०४/२०२२ व त्यासोबतच्या परिशिष्टामधील अटींची पूर्तता होत असल्याने तसेच नियोजन विभाग अनौ.सं.क्र.९१/ १४६१, दिनांक ३१/०३/२०२३ व वित्त विभाग अनौ. सं.क्र.१११/२०२३/ व्यय-१६, दिनांक ३१/०३/२०२३ अन्वये प्राप्त सहमतीनुसार निर्गमित करण्यात येत आहे.