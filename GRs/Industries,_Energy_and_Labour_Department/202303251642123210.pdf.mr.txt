# Page 1
महाराष्ट्र घरेलू कामगार कल्याण मंडळांतर्गत राज्यातील नोंदणीकृत घरेलू कामगारांना मंडळाच्या निधीतून सन्मानधन योजना - २०२२ अंतर्गत द्यावयाच्या आर्थिक सहाय्याबाबत...
महाराष्ट्र शासन
उद्योग, उर्जा व कामगार विभाग
शासन शुध्दीपत्रक क्रमांक- घरेलू-१२२२/प्र.क्र.१६५/काम-७अ
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक :- २५ मार्च, २०२३
वाचा १) शासन निर्णय, उद्योग, ऊर्जा व कामगार विभाग क्रमांक- घरेलू १२२२/प्र.क्र.१६५/ काम-७अ, दिनांक ०५ जानेवारी, २०२३.
२) विकास आयुक्त (असंघटीत कामगार) कार्यालयाचे क्र.वि.आ.(अ.का.)/ घरेलू/ सन्मानधन/२०२३/कार्या-२/१३, दि. ०९/०२/२०२३ चे पत्र.
शासन शुध्दीपत्रक : संदर्भांधिन वाचा येथील शासन निर्णय, उद्योग, ऊर्जा व कामगार विभाग, दि. ०५/०१/२०२३ मधील परिच्छेद क्र. १ “महाराष्ट्र घरेलू कामगार कल्याण मंडळातर्फे दिनांक ३१.१२.२०२२ रोजी वयाची ५५ वर्ष पूर्ण केलेल्या नोंदित व मागील सलग २ वर्ष जिवित नोंदणी असलेल्या पात्र घरेलू कामगारांना महाराष्ट्र घरेलू कामगार कल्याण मंडळाच्या निधीतून “सन्मानधन योजना - २०२२” अंतर्गत रूपये १०,०००/- एवढी रक्कम खालील अटींच्या अधिन राहून थेट त्यांच्या बँक खात्यात डिबीटीद्वारे जमा करण्याचा शासनाने निर्णय घेतला आहे.” असा आहे.
त्याऐवजी “महाराष्ट्र घरेलू कामगार कल्याण मंडळातर्फे दिनांक ३१/१२/२०२२ रोजी वयाची ५५ वर्ष पूर्ण केलेल्या व जिवित नोंदणी असलेल्या पात्र घरेलू कामगारांना महाराष्ट्र घरेलू कामगार कल्याण मंडळाच्या निधीतून सन्मानधन योजना, २०२२ अंतर्गत रूपये १०,०००/- एवढी रक्कम खालील अटींच्या अधिन राहून थेट त्यांच्या बँक खात्यात डिबीटीद्वारे जमा करण्याचा शासनाने निर्णय घेतला आहे.” असा वाचावा.
# Page 2