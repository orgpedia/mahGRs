# Page 1
महाराष्ट्र शासन
क्र: औसुवआ-०३२१/प्र.क्र.५०/काम-१, उद्योग, ऊर्जा व कामगार विभाग,
मादाम कामा मार्ग, हुतात्मा राजगुरू चौक, मंत्रालय, मुंबई - ४०००३२
दिनांक: २ मार्च, २०२२.
विषय:- दिवंगत श्री. पंकज माणिक जाधव, तत्कालिन उप संचालक औद्योगिक सुरक्षा व आरोग्य, औरंगाबाद यांचा कोव्हिड-१९ संबंधित कर्तव्य बजावताना कोव्हिडमुळे मृत्यू झाल्याने त्यांच्या कुटुंबियांना ₹५० लक्ष रकमेचे सानुग्रह सहाय्य अदा करण्यास प्रशासकीय मान्यता देण्याबाबत.
वाचा :- १) वित्त विभाग शा.नि.क्र. संकीर्ण २०२०/प्र.क्र.४/व्यय-९, दि.२९.०५.२०२० व दि.१४.१०.२०२० २) संचालक, औद्योगिक सुरक्षा व आरोग्य संचालनालय यांची क्र.संऔसुवआ/ आस्थापना/१७४४/२ब, दि.५.३.२०२१, क्र.४६८६/२ब, दि.२९.६.२०२१ व क्र.९७६०/२, दि.२४.११.२०२१ ची पत्रे.
ज्ञापन:
उपविभागीय अधिकारी तथा उपविभागीय दंडाधिकारी, औरंगाबाद यांच्या आदेशानुसार, औद्योगिक सुरक्षा व आरोग्य संचालनालयाच्या अधिपत्याखालील, सह संचालक औद्योगिक सुरक्षा व आरोग्य, औरंगाबाद या कार्यालयातील श्री.पं.मा.जाधव यांची कोव्हिड-१९ च्या प्रतिबंधात्मक उपाययोजना करण्यासाठी महानगरपालिका, औरंगाबाद यांच्या अंतर्गत कन्टेन्मेंट झोनमध्ये गस्ती पथकामध्ये अतिरिक्त पथक प्रमुख म्हणून नियुक्ती करण्यात आली होती. सदर कर्तव्य बजावत असताना त्यांना कोरोना विषाणूची लागण झाल्याने त्यांचे दि.२२.१२.२०२० रोजी निधन झाले आहे.
२. दिवंगत श्री.पं.मा.जाधव यांच्या पत्नी श्रीमती सुरेखा पंकज जाधव यांनी सह संचालक, औद्योगिक सुरक्षा व आरोग्य, औरंगाबाद यांच्याकडे दि.२०.१.२०२१ रोजी सानुग्रह सहाय्य मिळणेबाबत अर्ज सादर केला आहे.
३. वित्त विभागाच्या संदर्भ क्र.१ येथील शासन निर्णयानुसार अनुज्ञेय रू.५०.०० लक्ष इतक्या रकमेचे सानुग्रह सहाय्य दिवंगत श्री.पं.मा.जाधव यांच्या कुटुंबियांना मिळण्याच्या अनुषंगाने संचालक, औद्योगिक सुरक्षा व आरोग्य संचालनालय, मुंबई यांनी संदर्भाधीन क्र.२ येथील पत्रान्वये शासनाकडे प्रस्ताव सादर केला आहे.
४. दिवंगत श्री.पं.मा.जाधव हे इस्पितळात दाखल होण्याच्या अथवा त्यांच्या मृत्यूच्या दिनांकापूर्वी १४ दिवसांच्या काळात कर्तव्यावर हजर असल्याबाबत, जिल्हाधिकारी तथा जिल्हा दंडाधिकारी, औरंगाबाद यांनी दि. २९.१०.२०२१ रोजीच्या पत्रान्वये आणि आरोग्य वैद्यकीय अधिकारी, महानगरपालिका, औरंगाबाद यांनी दि.२७.०९.२०२१ रोजीच्या पत्रान्वये प्रमाणित केले आहे.
# Page 2
शासन ज्ञापन क्रमांक: औसुवआ-०३२१/प्र.क्र.५०/काम-१,
५. क्रस्ना डायग्नोस्टीक्स, पुणे यांनी, श्री. पं. मा. जाधव, उप संचालक हे कोव्हिड- १९ पॉझिटिव्ह असल्याबाबतचा अहवाल दि.१५.१२.२०२० रोजी दिलेला आहे.
६. महानगरपालिका, औरंगाबाद यांनी दिलेल्या प्रमाणपत्रामध्ये दिवंगत श्री.पं.मा.जाधव यांच्या मृत्यूच्या कारणामध्ये कोव्हिड-१९ चा संसर्ग हे एक कारण असल्याचे नमूद केले आहे.
७. उपनिबंधक (जन्म व मृत्यू), औरंगाबाद महानगरपालिका यांनी श्री.पं.मा. जाधव यांचा मृत्यू दि. २२.१२.२०२० रोजी झाल्याचे मृत्यू प्रमाणपत्र दिले आहे.
८. उपरोक्त बाबी लक्षात घेऊन, संदर्भाधीन क्र.१ येथे नमूद शासन निर्णयान्वये मंजूर योजनेअंतर्गत, औद्योगिक सुरक्षा व आरोग्य संचालनालयाच्या अधिपत्याखालील, सह संचालक औद्योगिक सुरक्षा व आरोग्य, औरंगाबाद या कार्यालयातील दिवंगत श्री. पंकज माणिक जाधव, उप संचालक यांच्या कुटुंबियांना ₹५० लक्ष रकमेचे सानुग्रह सहाय्य अदा करण्यास प्रशासकीय मान्यता देण्यात येत आहे.
९. सदरचा खर्च “मागणी क्र. के - ४, २२३०- कामगार व सेवायोजन, १०२ - कार्यस्थान परिस्थिती व सुरक्षितता, (००) (०१) औद्योगिक सुरक्षा व आरोग्य संचालनालय (२२३० ०५२१)" या मुख्य लेखाशीर्षाखालील, “१३-कार्यालयीन खर्च” या उद्दिष्टाखालील सन २०२१-२२ साठी उपलब्ध अनुदानातून भागविण्यात यावा.
१०. सदर ज्ञापन, वित्त विभाग, शासन निर्णय दि.२९.०५.२०२० व दि.१४.१०.२०२० नुसार आणि वित्त विभाग/ व्यय-९ कार्यासनाच्या अनौ.सं.२७२/२०२१/व्यय-९ दि.१९.०७.२०२१ नुसार दिलेल्या मान्यतेच्या अनुषंगाने निर्गमित करण्यात येत आहे.