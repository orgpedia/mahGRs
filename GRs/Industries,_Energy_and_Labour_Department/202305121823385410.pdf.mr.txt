# Page 1
उद्योग संचालनालयाच्या आस्थापनेवरील गट-क व गट-ड संवर्गातील पदे बाह्ययंत्रणेमार्फत भरण्यास मान्यता देणेबाबत
महाराष्ट्र शासन
उद्योग, उर्जा व कामगार विभाग
शासन निर्णय क्रमांक: संकीर्ण-२०२३/२७०/प्र.क्र.७९/उद्योग-३
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२
दिनांक: १२ मे, २०२३
वाचा : १) उद्योग, उर्जा व कामगार विभाग शासन निर्णय : इएसटी-३४१६/प्र.क्र.६९/उद्योग-३, दि.०७.११.२०१९
२) उद्योग, उर्जा व कामगार विभाग पत्र क्र.:काआआ-२०१३/प्र.क्र.२३३/कामगार-८, दि.१४.०३.२०२३
३) उद्योग, उर्जा व कामगार विभाग पत्र क्र.:काआआ-२०१३/प्र.क्र.२३३/कामगार-८, दि.०९.०५.२०२३
प्रस्तावना:
विभागाचा संदर्भ क्र. १ येथील शासन निर्णयान्वये निश्चित करण्यात आलेल्या आकृतीबंधामध्ये उद्योग संचालनालयाच्या आस्थापेनवरील १०५ पदे बाह्ययंत्रणेमार्फत भरण्यास मान्यता देण्यात आलेली आहे. विभागाचा संदर्भ क्र. २ येथील शासन निर्णयान्वये ०९ सेवापुरवठादार संस्थेचे / एजन्सीजचे पॅनल ०५ वर्षाच्या कालावधीकरीता मनुष्यबळ पुरवठा करण्याकरीता नियुक्त करण्यात आले आहे. त्यानुषंगाने उद्योग संचालनालयांतर्गत मुख्यालय, मैत्री कक्ष, मुंबई प्राधिकरण विभाग, सर्व विभागीय कार्यालय व जिल्हा उद्योग केंद्र कार्यालयाच्या आस्थापनेवर १०५ पदे बाह्ययंत्रणेमार्फत भरण्यास मान्यता देण्याची बाब शासनाच्या विचाराधीन होती.
शासन निर्णय :
उद्योग संचालनालयांतर्गत मुख्यालय, मैत्री कक्ष, मुंबई प्राधिकरण विभाग, सर्व विभागीय कार्यालय व जिल्हा उद्योग केंद्र कार्यालयाच्या आस्थापनेवर १०५ पदे इनोवेव आयटी इन्फ्रास्ट्रक्चर लि. या संस्थेमार्फत भरण्यास या शासन निर्णयाच्या दिनांकापासून पुढील ११ महिन्यांसाठी शासन मान्यता देण्यात येत आहे.
२. सदर संस्थेमार्फत १०५ पदे भरण्यासंदर्भात संदर्भ क्र. २ व ३ येथील शासन निर्णयान्वये विहीत केलेल्या अटींच्या अधीन राहून मान्यता देण्यात येत आहे.
३. वित्त विभाग शासन निर्णय क्र. - विअप्र-२०१३/प्र.क्र.३०/२०१३/विनियम, भाग २,दि.१७.४.२०१५ मधील वित्तीय अधिकार नियम पुस्तिका - १९७८, भाग- पहिला, उपविभाग-चार
# Page 2
शासन निर्णय क्रमांकः संकीर्ण-२०२३/२७०/प्र.क्र.७९/उद्योग-३
मधील अनु.क्र. ११ अनुसार प्रशासनिक विभागाला प्रदान करण्यात आलेल्या अधिकारानुसार सदर शासन निर्णय निर्गमित करण्यात येत आहे.
४. यासाठी होणारा खर्च त्या त्या लेखाशिर्षाखालील १० कंत्राटी सेवा या उद्दीष्टाखाली चालू
आर्थिक वर्ष २०२३-२४ मधील उपलब्ध तरतूदीतून भागविण्यात यावा.