# Page 1
महावितरण कंपनीला “मुख्यमंत्री सौर कृषि पंप योजना टप्पा २ व ३” अंतर्गत सन २०१९-२० या आर्थिक वर्षासाठी आदिवासी उपयोजनेंतर्गत अनुदान वितरित करण्याबाबत....
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः बीयुडी-२०१९/प्र.क्र.२८९/ऊर्जा-७.
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: ०३ मार्च, २०२०.
वाचा : १) उद्योग, ऊर्जा व कामगार विभाग शासन निर्णय क्र. सौरप्र-२०१८/प्र.क्र.४०१/ऊर्जा-७, दि.१५.११.२०१८ २) उद्योग,ऊर्जा व कामगार विभाग शासन निर्णय क्र.सौरप्र-२०१९/प्र.क्र.१५९/ऊर्जा-७, दि.११.०९.२०१९ ३) अध्यक्ष व व्यवस्थापकीय संचालक, महाराष्ट्र राज्य विद्युत वितरण कंपनी मर्यादित, प्रकाशगड, वांद्रे (पुर्व), मुंबई यांचे दिनांक १४ नोव्हेंबर, २०१९ चे पत्र.
४) शासन परिपत्रक वित्त विभाग क्रमांक: अर्थसं-२०१९/प्र.क्र.९२/अर्थ-३, दि. ८ जुलै, २०१९.
५) शासन परिपत्रक वित्त विभाग क्रमांक: पुरक-२०१९/प्र.क्र.१००/अर्थ-३, दि. ११ नोव्हेंबर, २०१९.
६) शासन परिपत्रक वित्त विभाग क्रमांक: अर्थसं-२०१९/प्र.क्र.९२/अर्थ-३, दि. २२ जानेवारी, २०२० ७) आदिवासी विकास विभाग, शासन निर्णय क्र. बीयुडी-२०१९/प्र.क्र.९/कार्यासन-६, दि.१३ फेब्रुवारी, २०२०.
८) अध्यक्ष व व्यवस्थापकीय संचालक, महाराष्ट्र राज्य विद्युत वितरण कंपनी मर्यादित, प्रकाशगड, वांद्रे (पुर्व), मुंबई यांचे का.सं./वित्त/महावितरण/२०१९-२०/२२४, दिनांक २७.०२.२०२० चे पत्र
प्रस्तावना :
शेतकऱ्याला दिवसा सिंचन करणे शक्य व्हावे व राज्य शासनाची पारंपारिक पध्दतीने कृषीपंप जोडणीसाठी लागणाऱ्या खर्चात व राज्य शासनाद्वारे सबसिडीपोटी देण्यात येणाऱ्या अनुदानात बचतीचे उद्दीष्ट साध्य व्हावे याकरिता राज्यातील शेतकऱ्यांना कृषी वापरासाठी सुरू करण्यात आलेल्या मुख्यमंत्री सौर कृषीपंप योजनाअंतर्गत सन २०१९-२० या आर्थिक वर्षात ७५००० नग सौर कृषीपंप आस्थापित करण्याच्या मुख्यमंत्री सौर कृषी पंप योजना टप्पा २ व ३ या योजनेच्या अंमलबजावणीस व एकूण रू. १५३१.०७०५ कोटी रक्कमेच्या प्रकल्प खर्चास संदर्भाधिन क्र.२ अन्वये शासनाची मान्यता देण्यात आली आहे.
राज्य मंत्रीमंडळाने घेतलेल्या निर्णयानुसार “मुख्यमंत्री सौर कृषी पंप योजना टप्पा २ व ३” या योजनेच्या शासन निर्णयानुसार आदिवासी विकास विभाग यांनी अनुसूचित जमातीच्या लाभार्थ्याकरीता सन २०१८-१९ मध्ये रु. ४०.३६ कोटी निधी उपलब्ध करुन दिलेला होता. आता सदर बाबीसाठी आदिवासी विकास विभागाने डिसेंबर, २०१९ च्या अधिवेशनामध्ये पुरवणी मागणीद्वारे अर्थसंकल्पित केलेल्या रु. २०.०० कोटीमधून संदर्भाधिन क्र. ७ येथील शासन निर्णयान्वये प्रशासकीय विभाग प्रमुख म्हणून प्रधान सचिव (उर्जा) उद्योग उर्जा व कामगार विभाग यांना रुपये १२.०० कोटी इतका निधी वितरण
# Page 2
शासन निर्णय क्रमांकः बीयुडी-२०१९/प्र.क्र.२८९/ऊर्जा-७
प्रणालीवर उपलब्ध करुन देण्यात आला आहे. सदर निधी अर्थसंकल्पिय निधी वितरण प्रणालीद्वारे नियंत्रक अधिकाऱ्यांमार्फत महावितरणला वितरीत करण्याची बाब शासनाच्या विचाराधीन होती.
शासन निर्णय :
मुख्यमंत्री सौर कृषी पंप योजनेबाबतच्या शासन निर्णयानुसार आदिवासी विकास विभागाने अनुसूचित जमातीच्या लाभार्थ्याकरीता सन २०१९-२० मध्ये लागणारा रूपये १२.०० कोटी (रुपये बारा कोटी फक्त) इतका निधी हा आदिवासी उपयोजना मधून प्रशासकीय विभाग प्रमुख म्हणून प्रधान सचिव (उर्जा) उद्योग, उर्जा व कामगार विभाग यांना अर्थसंकल्पिय निधी वितरण प्रणालीवर उपलब्ध करुन दिला आहे. सदर रु. १२.०० कोटी (रुपये बारा कोटी फक्त) अर्थसंकल्पिय निधी वितरण प्रणालीद्वारे नियंत्रक अधिकाऱ्यांमार्फत अध्यक्ष व व्यवस्थापकीय संचालक, महाराष्ट्र राज्य विद्युत वितरण कंपनी मर्यादित, प्रकाशगड, वांद्रे (पुर्व), मुंबई यांना वितरीत करण्यास शासनाची मंजूरी देण्यात येत आहे.
२. सदर रक्कम अदा करण्यासाठी श्री. उ. द. वाळुंज, सह सचिव (ऊर्जा), उद्योग,ऊर्जा व कामगार विभाग, मंत्रालय, मुंबई यांना नियंत्रक अधिकारी व श्री. ना. रा. ढाणे, अवर सचिव, उद्योग ऊर्जा व कामगार विभाग मंत्रालय, मुंबई यांना आहरण व संवितरण अधिकारी म्हणून घोषित करण्यात येत आहे.
३. सदर निधी अध्यक्ष व व्यवस्थापकीय संचालक, महाराष्ट्र राज्य विद्युत वितरण कंपनी मर्यादित, प्रकाशगड, वांद्रे (पुर्व), मुंबई यांच्या नावे अदा करण्यात यावा. सौर उर्जा कृषिपंप बसविण्याचा कार्यकम अंतर्गत विविध योजनेवरील खर्चाचा, उद्दिष्टे व प्रत्यक्ष साध्यता याबाबतच्या माहितीसह मासिक व त्रैमासिक अहवाल लगतच्या महिन्याच्या १० तारखेपर्यंत महावितरणने शासनास तसेच आयुक्त, आदिवासी विकास, महाराष्ट्र राज्य नाशिक, आदिवासी विकास विभागास सादर करावा. या शासन निर्णयान्वये मंजूर करण्यात आलेल्या निधीची रक्कम केवळ सौर उर्जा कृषिपंप बसविण्याचा कार्यकम अंतर्गत विविध योजनांच्या अंमलबजावणीसाठी सन २०१९-२० या आर्थिक वर्षासाठी केवळ अनुसूचीत जमातीच्या लाभार्थ्यांकरिता खर्च करण्यात येईल याची महावितरणने खातरजमा करावी.
४. आदिवासी घटक कार्यक्रमांर्तगत फक्त आदिवासी लाभार्थ्यांना लाभ देय असल्याने सदर तरतूदीतून फक्त अनुसूचीत जमातीच्या लाभार्थ्यांसाठीच खर्च करण्याची दक्षता घेण्यात यावी. सदर निधीच्या लेख्यासंबंधीची कागदपत्रे, महाराष्ट्र राज्य विद्युत वितरण कंपनी मर्यादित, प्रकाशगड, वांद्रे (पुर्व), मुंबई यांनी आवश्यक तेव्हा महालेखापाल, महाराष्ट्र - १ मुंबई यांच्याकडे तपासणीसाठी सादर करावीत.
५. याबाबतचा खर्च “मागणी क्रमांक-टी-५, २८१०, नवीन व नवीकरणीय ऊर्जा, ७९६ जनजाती क्षेत्र उपयोजना, (०१) जनजाती क्षेत्र उपयोजना (०१)(०१) " मुख्यमंत्री सौर कृषी पंप योजना " (१०० टक्के
पृष्ठ ३ पैकी २
# Page 3
शासन निर्णय क्रमांक: बीयुडी-२०१९/प्र.क्र.२८९/ऊर्जा-७
राज्यस्तर योजना ) ( कार्यक्रम) लेखाशिर्ष (२८१००९७४) ३१ सहाय्यक अनुदान (वेतनेतर))" या लेखाशीर्षाखाली सन २०१९-२० या आर्थिक वर्षासाठी मंजूर असलेल्या तरतूदीतून भागविण्यात यावा.
६. सौर उर्जा कृषिपंप बसविण्याचा कार्यकम अंतर्गत सन २०१९-२० या आर्थिक वर्षासाठी महाराष्ट्र ऊर्जा विकास अभिकरण यांना निधी वितरीत करतांना महाराष्ट्र विनियोजन विधेयक, २०१९ शासन परिपत्रक वित्त विभाग, क्रमांक: अर्थसं-२०१९ /प्र.क्र.९२/अर्थ-३, दि. ०८ जुलै, २०१९ च्या परिशिष्टातील तपासणी सूचीमधील अ.क्र. ३ व ९ येथील अटींची व या परिपत्रकातील परिच्छेद क्र.४ मधील प्रत्येक अटीची पूर्तता होत असून, शासन परिपत्रक वित्त विभाग क्रमांक:अर्थसं-२०१९/प्र.क्र.९२ /अर्थ-३, दि. ०८ जुलै, २०१९ मधील सूचनांनुसार अर्थसंकल्पित निधीच्या ६० टक्केच्या मर्यादेत निधी वितरीत करण्याबाबतचा शासन निर्णय निर्गमित करण्यात येत आहे.