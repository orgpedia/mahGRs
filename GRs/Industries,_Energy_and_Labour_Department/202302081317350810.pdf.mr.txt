# Page 1
राज्याचे नवीन इलेक्ट्रॉनिक्स धोरण तयार करण्यासंदर्भात राज्य शासनास शिफारशी करण्याकरिता समिती स्थापन करणेबाबत...
महाराष्ट्र शासन
उद्योग, ऊर्जा व कामगार विभाग
शासन परिपत्रक क्र. मइधो-२०२३/प्र.क्र.१७/उद्योग-२
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : ०८ फेब्रुवारी, २०२३
वाचा:- १) शासन निर्णय मइधो-२०१४/प्र.क्र. ११८/उद्योग-२, दिनांक ११ एप्रिल, २०१६ २) शासन निर्णय मइधो-२०२०/प्र.क्र. ५५/उद्योग-२, दिनांक २० जानेवारी, २०२१
परिपत्रक
महाराष्ट्र शासनाने शासन निर्णय क्र. मइधो -२०१४/प्र.क्र ११८/उद्योग-२, दिनांक ११/०४/२०१६ अन्वये राज्याचे महाराष्ट्र इलेक्ट्रॉनिक्स धोरण -२०१६ आणि त्या अंतर्गत FAB प्रकल्पाकरीता प्रोत्साहने धोरण घोषित करण्यात आले आहे. या धोरणाचा कार्य कालावधी ५ वर्षे निर्धारीत करण्यात आला असून, सदर कालावधी हा दिनांक १०/०४/२०२१ रोजी संपुष्टात येणार होता. दरम्यान या धोरणामध्ये सुधारणा करण्याबाबतचा व सदर धोरणास दिनांक ३१/०३/२०२३ पर्यंत मुदतवाढ देण्याबाबतचा निर्णय मा. मंत्रीमंडळाच्या दि.०६/०१/२०२१ रोजी संपन्न झालेल्या बैठकीमध्ये घेण्यात आला आहे. त्याबाबतचा शासन निर्णय दिनांक २०/०१/२०२१ रोजी निर्गमित करण्यात आला असून सदर धोरण दिनांक ३१/०३/२०२३ रोजी संपुष्टात येणार आहे. राज्याचे नवीन इलेक्ट्रॉनिक्स धोरण तयार करण्याची कार्यवाही शासन स्तरावर सुरु आहे. नवीन धोरण तयार करण्याच्या अनुषंगाने राज्य शासनास शिफारशी करण्याकरिता विकास आयुक्त (उद्योग) यांच्या अध्यक्षतेखाली पुढीलप्रमाणे समिती गठीत करण्यात येत आहे.
-------------------------------------------------------------------------------------------------------------
| १. | विकास आयुक्त (उद्योग), उद्योग संचालनालय, मुंबई | अध्यक्ष |
| २. | संचालक, माहिती तंत्रज्ञान संचालनालय, मंत्रालय, मुंबई अथवा त्यांचे प्रतिनिधी | सदस्य |
| ३. | अध्यक्ष तथा व्यवस्थापकीय संचालक, महावितरण, प्रकाशगड, वांद्रे (पूर्व), मुंबई अथवा त्यांचे प्रतिनिधी | सदस्य |
| ४. | सह मुख्य कार्यकारी अधिकारी (विशेष प्रकल्प) महाराष्ट्र औद्योगिक विकास महामंडळ, मुंबई | सदस्य |
| ५. | नामवंत संस्थेमधील इलेक्ट्रॉनिक्स विभागाचे ३ प्रतिनिधी | सदस्य |
| ६. | स्ट्रक्चर्स इलेक्ट्रॉनिक्स एक्सपोर्ट मॅन्युफॅक्चरिंग असोशिएशन (SEEMA) १ प्रतिनिधी | सदस्य |
| ७. | कन्फेडरेशन ऑफ इंडियन इंडस्ट्री (सीआयआय) यांचे प्रतिनिधी | सदस्य |
| ८. | फेडरेशन ऑफ इंडियन चेंबर्स ऑफ कॉमर्स अॅन्ड इंडस्ट्री (फिक्की) यांचे प्रतिनिधी. | सदस्य |
| ९. | अर्नेस्ट अॅन्ड यंग या सल्लागार संस्थेचे प्रतिनिधी | सदस्य |
| १० | अतिरिक्त उद्योग संचालक, उद्योग संचालनालय, मुंबई | सदस्य सचिव |
-------------------------------------------------------------------------------------------------------------
समितीची कार्यकक्षा खालीलप्रमाणे राहील : १) इलेक्ट्रॉनिक्स उत्पादनांची निर्मीती करण्याबाबतचे धोरण तयार करण्यासंदर्भात प्राप्त झालेली निवेदने, याविषयी केंद्र शासनाचे धोरण / मार्गदर्शक सूचना तसेच इतर राज्यांचे याविषयीचे धोरण तसेच या क्षेत्रातील स्टेकहोल्डर्स यांचेशी चर्चा करुन व तद्अनुषंगिक बाबींचा सखोल अभ्यास समितीमार्फत करण्यात येवून, त्याअनुषंगाने सविस्तर अहवाल समितीमार्फत तयार करण्यात यावा.
२) समितीने वरीलप्रमाणे अहवाल तयार करुन तो ३ महिन्यामध्ये शासनास सादर करावा.
# Page 2
शासन परिपत्रक क्रमांकः मइधो-२०२३/प्र.क्र.१७/उद्योग-२