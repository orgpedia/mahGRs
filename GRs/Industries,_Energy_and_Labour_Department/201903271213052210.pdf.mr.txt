# Page 1
महानिर्मिती कंपनीला सन २०१८-१९ साठी कोराडी संच क्र. ६ नूतनीकरण व आधुनिकीकरण या प्रकल्पासाठी मंजूर असलेल्या भागभांडवलापैकी रू. १६.६२ कोटी इतके भागभांडवल वितरीत करणेबाबत.
महाराष्ट्र शासन
ऊद्योग, ऊर्जा व कामगार विभाग
शासन निर्णय क्र. निधिवि-२०१९/प्र.क्र.२१/ऊर्जा-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २७ मार्च, २०१९
संदर्भ :- १. शासन निर्णय उद्योग, ऊर्जा व कामगार विभाग क्र. संकीर्ण-२०१८/प्र.क्र.५३/ऊर्जा-४, दि.७ मार्च, २०१९
२. वित्त विभाग शासन परिपत्रक क्र. अर्थसं - २०१८/प्र.क्र.६९/अर्थ-३, दि.२ एप्रिल, २०१८ ३. वित्त विभाग शासन परिपत्रक क्र. अर्थसं - २०१८/प्र.क्र.६९/अर्थ-३, दि. २५ जानेवारी, २०१९ ४. महानिर्मिती कंपनीचे पत्र क्र. CMD/MSPGCL/GOM/NO.३०२१, दिनांक १८ मार्च, २०१९
प्रस्तावना :
जागतिक बँकेच्या वित्त पुरवठा योजनेअंतर्गत भारत सरकारच्या कोळशावर आधारित वीज निर्मिती केंद्राचा पुर्नवसन प्रकल्पानुसार महानिर्मितीच्या कोराडी संच क्र. ६ चे कार्यक्षम नूतनीकरण व आधुनिकीरकरण करण्याचे ठरविले आहे. सदर प्रकल्पाचा उभारणासाठी संदर्भिय शासन निर्णय क्र. १ अन्वये अंदाजित किंमत रू. ४८६.०७ कोटी व महाराष्ट्र शासनाकडून रू. ९६ कोटीच्या भागभांडवलासाठी मान्यता देण्यात आली आहे. सद्य:स्थितीत प्रकल्प उभारणीचे काम अंतिम टप्प्यात असून सदर संचाच्या उभारणी खर्चात वाढ झाल्यामुळे सुधारित खर्चास वाढीव भागभांडवलास संदर्भिय शासन निर्णय क्र. १ अनव्ये शासनाने मंजूरी दिली आहे.
२. महानिर्मिती कंपनीने शासनाकडून देय असलेल्या २०% भागभांडवालापोटी रू. १६.६२ कोटी इतक्या रक्कमेची मागणी केली आहे. त्या अनुषंगाने संदर्भिय शासन निर्णय क्र. १ अन्वये मंजूरी दिल्यानुसार सदर भागभांडवलाची रक्कम रू. १६.६२ कोटी (रू. सोळा कोटी बासष्ट लाख फक्त) महानिर्मिती कंपनीस वितरीत करण्याची बाब शासनाच्या विचाराधीन होती.
शासन निर्णय :
महानिर्मिती कंपनीच्या कोराडी युनिट क्र. ६ च्या आधुनिकीकरण व नूतनीकरणासाठी शासनाचे २०% भागभांडवल रू. १६.६२ कोटी (रू. सोळा कोटी बासष्ट लाख फक्त) महानिर्मिती कंपनीस रोखीने वितरीत करण्यास शासन मंजूरी देण्यात येत आहे.
२. सदर रक्कम ज्या कारणासाठी मंजूर करण्यात येत आहे त्याच कारणासाठी उपयोगात आणण्याची दक्षता महानिर्मिती कंपनीने घ्यावी.
३. सदर खर्च सन २०१८-१९ या आर्थिक वर्षातील “मागणी क्रमांक के-११, ४८०१ वीज प्रकल्पावरील भांडवली खर्च, (००) (००) कोराडी युनिट क्र. ६ चे नूतनीकरण व आधुनिकीरण करण्यासाठी भांडवल गुंतवणुक (कार्यक्रम ) (४८०१४००३) ५४, गुंतवणूका” या लेखाशिर्षा खाली खर्ची टाकावा व तो सन
# Page 2
शासन निर्णय क्रमांकः निधिवि-२०१९/प्र.क.२१/ऊर्जा-३
२०१८-१९ या वित्तीय वर्षासाठी मंजूर असलेल्या सुधारित अंदाज रू. २५.९७ कोटीच्या तरतूदीमधून भागविण्यात यावा.
४. सदर रक्कम अधिदान व लेखा अधिकारी यांच्या मार्फत कोषागारातून काढून महाराष्ट्र राज्य विद्युत निर्मिती कंपनी मर्यादित, मुंबई यांना अदा करण्यासाठी आहरण व संवितरण अधिकारी म्हणून अवर सचिव (ऊर्जा - ३) व नियंत्रण अधिकारी म्हणून सह सचिव, (ऊर्जा-३) उद्योग, ऊर्जा व कामगार विभाग, मंत्रालय, मुंबई -३२ यांना प्राधिकृत करण्यात येत आहे. त्यांनी महाराष्ट्र राज्य विद्युत निर्मिती कंपनी मर्यादित, मुंबई यांना मंजूर झालेली रक्कम रू. १६.६२ कोटी (रूपये सोळा कोटी बासष्ट लाख फक्त) अधिदान व लेखा अधिकारी, मुंबई येथून महाराष्ट्र राज्य विद्युत निर्मिती कंपनी मर्यादित यांच्या नावे स्वतंत्ररित्या धनादेश काढून वितरीत करण्याची कार्यवाही करावी.
५. शासनाने महाराष्ट्र राज्य विद्युत निर्मिती कंपनी मर्यादित या कंपनी मध्ये केलेली सदर भांडवली गुंतवणूक ही महाराष्ट्र राज्य विद्युत मंडळ सूत्रधारी कंपनी मर्यादित मार्फत केलेली भांडवली गुंतवणूक समजण्यात यावी .महाराष्ट्र राज्य विद्युत निर्मिती कंपनी मर्यादित हया कंपनीने सदर रकमेच्या दर्शनी मूल्या इतके समभाग महाराष्ट्र राज्य विद्युत मंडळ सूत्रधारी कंपनी मर्यादित हया कंपनीच्या नांवे वितरीत करावेत.
६. महाराष्ट्र विनियोजन अधिनियम २०१८/परिपत्रक क्रमांक अर्थसं-२०१८/प्र.क्र.६९/अर्थ-३, दिनांक २ एप्रिल, २०१८ च्या परिपत्रकातील परिच्छेद क्रमांक ७ मधील अट क्र.१ ते ९ या अटी लागू होत नसल्याचे प्रमाणित करण्यात येत आहे. परिशिष्टामधील अनुक्रमांक १ ते ७ या अटी लागू होत नाहीत.
अनुक्रमांक ८ मधील ५४ गुंतवणुका च्या अनुषंगाने तपासणी सूचीतील अट क्र. १ या अटीची पूर्तता होत असल्याचे प्रमाणित करण्यात येत आहे. तपासणी सूचीतील उर्वरित अटी लागू होत नसल्याचे प्रमाणित करण्यात येत आहे. सदर खर्च वित्त विभागाने सन २०१८-१९ साठी मंजूर केलेल्या सुधारित अंदाजाच्या मर्यादेत असून प्रशासकीय विभागास दिलेल्या अधिकारात प्रधान सचिव (ऊर्जा) यांच्या मान्यतेने सदर शासन निर्णय निर्गमित करण्यात येत आहे.
७. या लेखाशीर्षाखाली निधी वितरीत करण्यासाठी सादर करण्यात आलेल्या देयकाच्या अनुषंगाने प्रमाणित करण्यात येते की, या लेखाशीर्षाखाली कोणतेही संक्षिप्त देयक प्रलंबित नाही तसेच उपयोगिता प्रमाण पत्र प्रलंबित नाही.
# Page 3