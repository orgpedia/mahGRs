# Page 1
औद्योगिक व कामगार न्यायालय, पुणे या कार्यालयाकरीता घेतलेल्या जागेचा सेवा कर अदा करणेबाबत
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः औन्यामुं ०५१७/प्र.क्र. ७७/कामगार-६
हुतात्मा राजगुरु चौक, मादाम कामा मार्ग
मंत्रालय, मुंबई-४०० ०३२
तारीख: ४ सप्टेंबर २०२३
वाचा - १) प्रबंधक, औद्योगिक न्यायालय, मुंबई यांचे पत्र क्र. औन्यामुं/आस्था-२/६८३ दिनांक २२.३.२०१७, क्र.औन्यामुं-२/११०१, दि.१६.५.२०१७ व क्र. औन्यामुं/आस्था-२/१६९०, दि.१७.७.२०१७, क्र.औन्यामुं/आस्था-२/७९५, दि.१९.४.२०२१, क्र.औन्यामुं/आस्था २/१०४४, दि.२१.०५.२०२२ प्रस्तावना - दि. १५.६.१९९४ पासून औद्योगिक न्यायालय पुणे कार्यालयाचे कामकाज पुणे महानगर परिवहन महामंडळ लि. (PMPL)च्या जागेतून चालू आहे. यावेळी शासनाच्या दि. २०.०३.२००७ च्या शासन निर्णयाने दि. १६.०६.१९९४ ते ३१.१२.२००३ या कालावधीकरीता PMPL यांच्याकडून एकूण १६७७४ चौ.फु. जागा रु. ७/- प्रति चौ.फु. दराने भाडेतत्वावर घेण्यास मान्यता देण्यात आली. तसेच प्रत्यक्ष वापरातील जागा कमी असल्याने अतिरिक्त २८०६ चौ.फु. जागा दि. ३०.६.२००७ रोजी PMPL यांना परत करण्यात आली आहे. सद्यस्थितीत औद्योगिक न्यायालय, पुणे यांच्या ताब्यात १३९६८ चौ.फु. जागा आहे.
पुणे महानगर परिवहन महामंडळ लि. यांनी त्यांच्या दि. ६.०३.२०१७ च्या पत्रान्वये दि. १.६.२००७ पासून सर्व सरकारी कार्यालयांच्या भाडेरकमेवर सेवा कर लागू करण्यात आल्याने औद्योगिक व कामगार न्यायालय, पुणे या कर्यालयासाठी भाडे तत्वावर घेतलेल्या जागेचे दि. १.१.२००७ पासून पुढील कालावधीतील इमारत भाडयावरील सेवा कर रक्कम अदा करण्याबाबत विनंती केली आहे. सदरहू सेवाकर रक्कम अदा करण्याची बाब शासनाच्या विचाराधीन होती.
शासन निर्णय केंद्र शासनाच्या क्र.२३/२००७, दि.२२/५/२००७ व क्र.२५/२०१२-ST, दि.२०/६/२०१२ रोजींच्या अधिसूचनेच्या अनुषंगाने वित्तीय अधिकार नियम पुस्तिका, १९७८ चा भाग पहिला, उपविभाग एक मधील अ.क्र. १० समोरील नियम ११५ आणि महाराष्ट्र आकस्मिक खर्च नियमावली १९६५ च्या नियम १४७ (क) खालील टीप - १ नुसार प्रशासनिक विभागास प्रदान करण्यात आलेल्या अधिकारनुसार पुणे महानगर महामंडळ लि. पुणे यांना उपरोक्त प्रस्तावनेतील परिच्छेद (२) मध्ये नमूद केलेल्या भाडेकालावधीतील इमारत भाडयावरील अनुज्ञेय सेवा कर अदा करण्यास या शासन निर्णयाने मान्यता देण्यात येत आहे.
२. प्रस्तूत प्रकरणी होणारा खर्च मागणी क्र. के-४, मुख्यलेखाशीर्ष, “२२३० - कामगार व सेवायोजन-०१-कामगार-१०१-औद्योगिक संबंध - (००) (०१) औद्योगिक लवाद न्यायालये (२२३००४८८) १४ भाडेपट्टी व कर” या लेखाशिर्षाखाली मंजूर अनुदानातून भागविण्यात यावा.
# Page 2
शासन निर्णय क्रमांकः औन्यामुं ०५१७/प्र.क्र.७७/कामगार-६
३. सदरचा शासन निर्णय हा वित्त विभाग, शासन निर्णय क्र. विअप्र-२०१३/प्र.क्र.३०/२०१३ / विनियम,भाग-२, दि.१७/०४/२०१५ अन्वये वित्तीय अधिकार नियम पुस्तिका, १९७८ चा भाग पहिला, उपविभाग एकमधील अ.क्र.१० नियम ११५ आणि महाराष्ट्र आकस्मिक खर्च नियमावली १९६५ च्या नियम १४७ (क) खालील टिप-१ अन्वये प्रशासकीय विभागास प्रदान करण्यात आलेल्या अधिकारांचा वापर करुन निर्गमित करण्यात येत आहे.