# Page 1
राज्यातील विविध माथाडी मंडळ/सुरक्षा रक्षक मंडळामध्ये अनुकंपा तत्वावर कर्मचारी नियुक्तीबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकीर्ण-२०२१/प्र.क्र.१०९/कामगार- ५
मंत्रालय, मुंबई- ४०० ०३२
दिनांक : १८ मे, २०२१.
वाचा १. शासन निर्णय क्रमांक : युडब्ल्यूए-१५११/प्र.क्र.२७३२/कामगार-५, दि.१८/०४/२०१३.
२. सामान्य प्रशासन विभाग, शासन निर्णय क्रमांक : अकंपा १२१७/प्र.क्र.१०२/आठ, दि. २१/०९/२०१७.
प्रस्तावना - राज्यातील विविध माथाडी मंडळ / सुरक्षा रक्षक मंडळांमध्ये अनुकंपा तत्वावर कर्मचारी नियुक्तीबाबत संदर्भाधीन दि.१८.०४.२०१३ रोजीच्या शासन निर्णयान्वये कार्यपध्दती निश्चित करण्यात आली आहे. अनुकंपा तत्वावरील नियुक्ती संदर्भात सनियंत्रण ठेवण्याच्यादृष्टीने आता सदर कार्यपध्दतीमध्ये बदल करण्याबाबत शासनाने खालीलप्रमाणे निर्णय घेतला आहे.
शासन निर्णय राज्यातील विविध माथाडी मंडळ / सुरक्षा रक्षक मंडळांमधील अनुकंपा तत्वावर कर्मचारी नियुक्तीबाबत विभागाच्या दिनांक १८/०४/२०१३ रोजीच्या शासन निर्णयान्वये विहित अटी व शर्तीनुसार नियुक्तीचे प्रस्ताव कामगार आयुक्त यांच्या मान्यतेने अंतिम करण्याचा निर्णय घेण्यात आला होता.
तथापी, उक्त मंडळातील अनुकंपा तत्वावरील नियुक्तीबाबत संनियंत्रण ठेवण्याच्यादृष्टीने यापुढे कामगार आयुक्त यांनी दि.१८.०४.२०१३ रोजीचा शासन निर्णय व अनुकंपा तत्त्वाबाबतच्या सामान्य प्रशासन विभागाच्या प्रचलित धोरणानुसार कार्यवाही करुन शासनाची पूर्व मान्यता घेऊन प्रस्ताव अंतिम करण्यात यावेत.
# Page 2