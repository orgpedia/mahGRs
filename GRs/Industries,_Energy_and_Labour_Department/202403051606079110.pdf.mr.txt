# Page 1
विदर्भ, मराठवाडा, उत्तर महाराष्ट्र, डी व डी+
क्षेत्रातील उद्योगांना शासनामार्फत देण्यात येणाऱ्या
वीजदर सवलतीच्या योजनेस मुदतवाढ देणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकीर्ण-२०२४/ प्र.क्र.४४/ऊर्जा-५
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२.
दिनांक : ०५ मार्च, २०२४.
वाचा :- १) शासन निर्णय क्रमांक : संकीर्ण-२०१५/प्र.क्र. २३८/ऊर्जा-५,दि.२९.०६.२०१६,
दि. २४.०३.२०१७, दि.२३.११.२०१७, दि. ०६.०२.२०१९ व दि.०८.०३.२०१९
२) शासन निर्णय क्रमांक : संकीर्ण-२०१८/प्र.क्र.१८४/ऊर्जा-५ ,दि.०८.०३.२०१९
३) शासन निर्णय क्रमांक : संकीर्ण-२०२२/प्र.क्र.११० /ऊर्जा-५, दि.२३.०६.२०२२
प्रस्तावना :-
विदर्भ, मराठवाडा, उत्तर महाराष्ट्र, डी व डी+ क्षेत्रातील सध्या कार्यरत असलेले उद्योग सुरू राहावेत
तसेच अधिकाधिक नवीन उद्योग यावेत याकरिता या क्षेत्रातील औद्योगिक ग्राहकांना वीजदरात सवलत दिनांक
२९.०६.२०१६ च्या शासन निर्णयान्वये लागू करण्यात आली. त्यानुसार या क्षेत्रातील औद्योगिक ग्राहकांना इंधन
समायोजन आकार सवलत, उद्योगांच्या कार्यक्षमतेवर आधारित सवलत व नवीन उद्योगांना प्रोत्साहनपर
सवलत दिनांक ०१.०४.२०१६ पासून देण्यात येत आहे. विद्युत अधिनियम २००३ कलम-६५ मधील तरतुदीनुसार
सदर सवलतीची भरपाई आर्थिक सहाय्याच्या स्वरुपात महावितरण कंपनीस करण्यात येत आहे.
सदर योजनेची मुदत प्रथमत: ३१ मार्च, २०१९ पयंत होती. त्यानंतर शासन निर्णय दि.०८.०३.२०१९
अन्वये या योजनेची मुदत दि.३१.०३.२०२४ पयंत वाढविण्यात आली. शासन निर्णय दि.२३.०६.२०२२ नुसार
विदर्भ मराठवाडा, उत्तर महाराष्ट्र, डी व डी+ क्षेत्रातील औद्योगिक ग्राहकांच्या विद्यमान वीजदर सवलतीचे
रु.१२०० कोटी या वार्षिक मर्यादेत सुसूत्रीकरण करण्यात आले.
विदर्भ, मराठवाडा, उत्तर महाराष्ट्रातील एकूण औद्योगिक ग्राहकांच्या तुलनेत उर्वरित राज्यातील
नवीन औद्योगिक ग्राहकांची संख्या अजूनही अधिक आहे. राज्यामधील नवीन औद्योगिक ग्राहकांच्या वाढीमधील
केवळ १४% औद्योगिक ग्राहकांची वाढ विदर्भातील तर १५% औद्योगिक ग्राहकांची वाढ ही मराठवाड्यातील
आहे. त्यामुळे सदर भागामध्ये औद्योगिक विकास होण्यासाठी अद्यापही पुरेसा वाव असून कमी वर्षात अधिक
वाढ दृष्ट्यमान परिस्थितीत दिसून येणे शक्य नाही. त्यामुळे सदर योजनेचा कालावधी पुढे वाढविल्यास विदर्भ,
मराठवाडा, उत्तर महाराष्ट्र, डी व डी + क्षेत्रामध्ये नवीन उद्योगांची वाढ होऊ शकेल. त्यामुळे या योजनेस
मुदतवाढ देण्याचा प्रस्ताव शासनाच्या विचाराधीन होता.
शासन निर्णय:-
१.विदर्भ, मराठवाडा, उत्तर महाराष्ट्र, डी व डी + क्षेत्रातील औद्योगिक ग्राहकांना वीजदरात सवलत या
योजनेस पुढे सन २०२४-२५ ते सन २०२६-२७ पयंत मुदतवाढ देण्यात येत आहे.
२.विदर्भ, मराठवाडा, उत्तर महाराष्ट्र, डी व डी + क्षेत्रातील औद्योगिक ग्राहकांना या योजने अंतर्गत देण्यात
येणाऱ्या सवलतीची कार्यपध्दती व अनुज्ञेयता ही या संदर्भात गठित केलेल्या मंत्रीमंडळ उपसमितीच्या
मान्यतेने करण्यास मान्यता देण्यात येत आहे.
# Page 2
शासन निर्णय क्रमांकः संकीर्ण-२०२४/ प्र.क्र.४४/ऊर्जा-५
३.विदर्भ, मराठवाडा, उत्तर महाराष्ट्र, डी व डी + क्षेत्रातील औद्योगिक ग्राहकांना देण्यात येणाऱ्या वीजदर
सवलतीची वार्षिक मर्यादा पूर्वीप्रमाणेच रु.१२०० कोटी पयंत ठेवण्यास मान्यता देण्यात येत आहे.
४.सदर सवलतीच्या प्रतिपुर्तीकरिता महावितरण कंपनीस अर्थसहाय्य देण्यास मान्यता देण्यात येत आहे.
५.सदर सवलतीची कार्यपध्दती व अनुज्ञेयता ही या संदर्भात गठित केलेल्या मंत्रीमंडळ उपसमितीने नवीन
बदल सुचवेपयंत संदर्भाधिन शासन निर्णय दि. २३ जुन, २०२२ प्रमाणे राहील.
६.विदर्भ, मराठवाडा, उत्तर महाराष्ट्र, डी व डी+ क्षेत्रातील उद्योगांना शासनामार्फत देण्यात येणाऱ्या
वीजदर सवलतीची योजना राबविल्यामुळे शाश्वत विकास ध्येये क्र.०७ चे लक्ष्य क्र.७.१ तसेच शाश्वत
विकास ध्येये क्र.०८ चे लक्ष्य क्र.८.३ सन २०३० पयंत साध्य करण्यास उपयुक्त ठरणार आहे.
७. सदर शासन निर्णय दि.२५ फेब्रुवारी,२०२४ रोजी मा.मंत्रिमंडळ बैठकीत घेतलेल्या निर्णयाच्या अनुषंगाने
निर्गमित करण्यात येत आहे.
८. सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर उपलब्ध
# Page 3