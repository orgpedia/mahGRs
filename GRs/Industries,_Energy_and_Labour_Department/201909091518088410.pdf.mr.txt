# Page 1
राज्यातील सर्व माथाडी मंडळ व सुरक्षा रक्षक मंडळांचे लेखापरीक्षण करण्यासाठी तयार करण्यात आलेल्या राज्यस्तरीय पॅनलला मुदतवाढ देण्याबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्र. युडब्ल्यूए-२०१७/प्र.क्र.१४४/कामगार-५
मंत्रालय, मुंबई - ४०० ०३२.
दिनांक :- ०९ सप्टेंबर, २०१९
वाचा :- १) शासन निर्णय क्र.युडब्ल्यूए-१३१२/प्र.क्र.३२०९/ कामगार-५, दि. १७ जुलै, २०१२.
२) शासन निर्णय क्र.युडब्ल्यूए-१३१२/प्र.क्र.३२०९/ कामगार-५, दि. ६ एप्रिल, २०१३.
३) कामगार आयुक्त यांचे पत्र क्र.सुरक्षा/मुंबई/२०१६/कार्यासन-१४,दि. ५ जानेवारी,२०१७.
४) शासन निर्णय क्र.युडब्ल्युए-१३१२/प्र.क्र.३२०९/कामगार-५,दि.१८ जानेवारी, २०१७ ५) शासन निर्णय क्र.युडब्ल्युए-२०१७/प्र.क्र.१४४/कामगार-५,दि.१६ जानेवारी,२०१८ ६) शासन निर्णय क्र.युडब्ल्युए-२०१७/प्र.क्र.१४४/कामगार-५, दि.११ऑक्टोबर, २०१८
प्रस्तावना : महाराष्ट्र माथाडी हमाल व इतर श्रमजीवी कामगार (नोकरीचे नियमन व कल्याण) अधिनियम, १९६९ च्या कलम ८ व महाराष्ट्र खाजगी सुरक्षा रक्षक (नोकरीचे नियमन व कल्याण) अधिनियम, १९८१ च्या कलम ९ नुसार महाराष्ट्रातील कामगार विभागांतर्गत सर्व माथाडी मंडळे व सुरक्षा रक्षक मंडळे यांच्या लेखापरीक्षणासाठी संदर्भाधीन दि. १७ जुलै, २०१२ रोजीच्या शासन निर्णयानुसार कार्यपध्दती निश्चित करण्यात आली आहे. सदर कार्यपध्दतीनुसार तीन वर्षांकरीता दि. ६ एप्रिल, २०१३ रोजीच्या शासन निर्णयानुसार १४ सनदी लेखापरीक्षकांच्या पॅनलला मान्यता देण्यात आली होती. तथापि, दि. १७ जुलै, २०१२ रोजीच्या शासन निर्णयानुसार प्रस्तुत पॅनलची मुदत ही शासन निर्णय निर्गमित झाल्यापासून ३ वर्षांसाठी म्हणजेच दि. ५ एप्रिल, २०१६ पर्यंतच होती. प्रस्तुत ३ वर्षांच्या कालावधीत काही माथाडी / सुरक्षा रक्षक मंडळांनी त्यांचे लेखापरीक्षण अहवाल पूर्ण केले असले तरीही अद्यापपर्यंत बहुतांशी माथाडी/सुरक्षा रक्षक मंडळांचे लेखा अहवाल अद्ययावत होणे प्रलंबित असल्याने दि. ६ एप्रिल, २०१३, रोजीच्या शासन निर्णयाद्वारे गठीत करण्यात आलेल्या लेखा पॅनलला मुदतवाढ संदर्भाधिन अ) क्रमांक २ ते ६ मधील शासन निर्णयाद्वारे वेळोवेळी म्हणजेच दि. ३१ मार्च, २०१९ पर्यंतच्या काहावधीकरिता मुदतवाढ देण्यात आली होती. तथापी, अद्यापी माथाडी / सुरक्षा रक्षक मंडळांचे वार्षिक लेखापरीक्षण पूर्ण न झाल्यामुळे लेखा पॅनलला मुदतवाढ देण्याची बाब शासनाच्या विचाराधीन होती.
त्यासंदर्भात शासनाने आता खालीलप्रमाणे निर्णय घेतला आहे.
शासन निर्णय :
दि. ६ एप्रिल, २०१३ रोजीच्या शासन निर्णयाद्वारे गठीत करण्यात आलेल्या लेखा पॅनलला दि. ३१ मार्च, २०१९ पासून ते दि.३१ मार्च,२०२० पर्यंत या कालावधीकरिता पुढील अटीच्या अधीन राहून, मुदतवाढ देण्यात येत आहे.
अट:- “सदर मुदतवाढीच्या कालावधीत सर्व माथाडी/सुरक्षा रक्षक मंडळांचे अद्ययावत लेखापरीक्षणाचे काम पूर्ण करून अहवाल शासन मान्यतेस्तव सादर करण्याबाबत कामगार आयुक्त यांचेस्तरावर एक विशेष मोहिम राबविण्यात यावी व मंडळाचे अहवाल विधानमंडळाच्या आगामी हिवाळी अधिवेशनामध्ये विधानमंडळाच्या पटलावर ठेवण्याकरिता नोव्हेंबर २०१९ अखेरपर्यंत विधानमंडळाच्या पटलावर ठेवण्यासाठी शासनास सादर करण्याची दक्षता घ्यावी.”
# Page 2
शासन निर्णय क्रमांकः युडब्ल्यूए-२०१७/प्र.क्र.१४४/कामगार-५