# Page 1
माथाडी हॉस्पिटल (ट्रस्ट) चे लाभ सर्व माथाडी कामगारांना देणेबाबत तसेच हॉस्पिटलच्या कामकाजाबाबत चौकशी करण्यासाठी समिती गठीत करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. युडब्ल्युए-२०१८/प्र.क्र.८७०/कामगार-५
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक:०३ जानेवारी, २०१९.
प्रस्तावना :
महाराष्ट्र माथाडी हमाल आणि इतर श्रमजीवी कामगार (नोकरीचे नियमन व कल्याण) अधिनियम, १९६९ च्या कलम ६ (१) अन्वये विविध माथाडी मंडळे स्थापन करण्यात आली आहे. या माथाडी मंडळातील माथाडी कामगार व त्यांच्या कुटुंबियांना वैद्यकिय सुविधा पुरविण्यासाठी माथाडी हॉस्पिटल (ट्रस्ट) ची निर्मिती करण्यात आली आहे. हे हॉस्पिटल (ट्रस्ट), धर्मादाय आयुक्त यांच्याकडे नोंदित आहे. या हॉस्पिटल (ट्रस्ट) संदर्भात विश्वस्त सदस्य यांची नेमणूक, हॉस्पिटलमध्ये नेमण्यात आलेले अधिकारी व कर्मचारी त्याचप्रमाणे हॉस्पिटलमधील विविध खरेदी इत्यादी बाबत सन २०१८ च्या हिवाळी अधिवेशनामध्ये लक्षवेधी सूचनेद्वारे उपस्थित झालेल्या विषयाच्या अनुषंगाने वरील बाबतीत उच्च स्तरावरुन चौकशी करण्याचे आदेश देण्यात येतील, असे शासनातर्फे उत्तर देण्यात आले आहे. लक्षवेधी सूचना विधान परिषद सभागृहात चर्चेस घेण्यात आली असता, चर्चेदरम्यान मा.मंत्री (कामगार) यांनी माथाडी हॉस्पिटल (ट्रस्ट) च्या कामकाजाबाब प्रधान सचिव (कामगार) यांच्या अध्यक्षतेखाली समिती गठीत करुन चौकशी करण्यात येईल, असे आश्वासन सन्माननीय विधान परिषद सदस्य यांनी विचारलेल्या प्रश्नावर दिलेले आहे. विधान परिषद सभागृहात देण्यात आलेल्या आश्वासनानुसार पुढील कार्यवाही करण्याची बाब शासनाच्या विचाराधीन होती.
शासन निर्णय :
माथाडी हॉस्पिटल (ट्रस्ट) ची निर्मिती करताना तयार करण्यात आलेली घटना, घटनेला देण्यात आलेली ७ माथाडी कामगार मंडळाची मान्यता, त्यानुसार राज्याच्या धर्मादाय आयुक्त यांच्याकडे करण्यात आलेली नोंदणी, माथाडी हॉस्पिटल (ट्रस्ट) च्या नोंदणीनंतर गठीत करण्यात आलेले विश्वस्त मंडळ व विश्वस्त मंडळाच्या दैनंदित कामकाजाकरीता निश्चित करण्यात आलेली कार्यनियमावली व घटना तसेच हॉस्पिटल (ट्रस्ट) चालविण्याकरीता लागणारा निधी, निधीचा स्त्रोत, हॉस्पिटलमधील डॉक्टर, अधिकारी व कर्मचारी यांच्या वेतनावर होणारा खर्च, रुग्णांवर होणाऱ्या औषधोपचारांचा खर्च, हॉस्पिटलच्या सहित्यांची खरेदी या सर्व बाबींचा नियम व घटनेनुसार उहापोह करण्यासाठी तसेच नियम व घटना यांचे पालन करणे व माथाडी कामगार व त्यांचे कुटुंबिय यांच्या आरोग्याचे रक्षण करण्यासाठी माथाडी हॉस्पिटलने बजावलेली भूमिका यांचे मुल्यमापन करणे यासाठी प्रधान सचिव (कामगार) यांच्या अध्यक्षतेखाली पुढीलप्रमाणे समिती गठीत करण्यात येत आहे.
१ प्रधान सचिव (कामगार) अध्यक्ष २ धर्मादाय आयुक्त किंवा त्यांनी प्राधिकृत केलेला अधिकारी सदस्य ३ उपसचिव (कामगार-५) सदस्य प्रधान सचिव (सार्वजनिक आरोग्य विभाग) यांनी प्राधिकृत सदस्य केलेला अधिकारी 5 ५ कामगार आयुक्त, महाराष्ट्र राज्य सदस्य सचिव w ६ अध्यक्ष,किराणा बाजार व दुकाने मंडळ, मुंबई सदस्य
# Page 2
शासन निर्णय क्रमांकः युडब्ल्युए-२०१८/प्र.क्र.८७०/कामगार-५
अध्यक्ष, रेल्वे गुडस् क्लिअरींग अॅण्ड फॉरवर्डींग एस्टाब्लिशमेंटर सदस्य लेबर बोर्ड ८ अध्यक्ष, माल वाहतुक कामगार मंडळ, बृहन्मुंबई सदस्य ९ अध्यक्ष, दि क्लिअरींग अॅण्ड फॉरवर्डींग असंरक्षित गोंदी सदस्य कामगार मंडळ १० अध्यक्ष, धातू व कागद बाजार आणि दुकाने माथाडी कामगार मंडळ सदस्य ११ अध्यक्ष, मुंबई लोखंड व पोलाद बाजार कामगार मंडळ सदस्य १२ अध्यक्ष, मुंबई भाजीपाला बाजार व असंरक्षित कामगार मंडळ, मुंबई सदस्य
समितीची कार्यकक्षा :
१) माथाडी हॉस्पिटल (ट्रस्ट) च्या घटना व कार्यनियमावलीचा अभ्यास.
२) विश्वस्त समितीवर सदस्यांची नियुक्ती व पुर्ननियुक्ती, नियुक्तीचा कालावधी, या संदर्भातधर्मादाय आयुक्त यांच्या मंजूरीची आवश्यकता व वैधानिक तरतुदीनुसार सद्यस्थितीत चालु असलेल्या कामकाजाची वैधता तपासणे.
३) विश्वस्त मंडळाने घेतलेल्या आर्थिक खर्चाचे सर्व निर्णय व इतर धोरणात्मक निर्णयांची वैधानिकता तपासणे.
४) माथाडी हॉस्पिटलच्या आर्थिक व्यवहारांचे लेखापरीक्षण तपासणे.
५) माथाडी कामगार व त्यांच्या कुटूंबियांव्यतिरिक्त पतपेढी, संघटनेच्या सोसायटी इ. कर्मचारी यांना वैद्यकिय सुविधा देण्याविषयी घटनेत/नियमामधील तरतुद आहे किंवा कसे, हे तपासणे.
६) विश्वस्त मंडळाच्या पुर्नरचनेसंदर्भात शिफारस करणे.
७) माथाडी कामगार व त्यांचे कुटुंबिय यांना कोणत्याही वर्गणीशिवाय सर्व आजारांवर हॉस्पिटलद्वारे मोफत सुविधा उपलब्ध करुन देता येतील काय व यासाठी शासनाच्या आरोग्यविषयक सुविधांचा लाभ देता येईल काय यादृष्टीने अभ्यास करुन शिफारशी करणे.
८) माथाडी हॉस्पीटल संदर्भात माथाडी कामगार संघटनांच्या प्रतिनिधींशी चर्चा करुन त्यांच्याकडून होणाऱ्या सूचना विचारात घेणे.
९) प्रशासकाच्या नेमणूकीची आवश्यकता आहे किंवा कसे, ही बाब तपासणे.
समितीच्या चौकशी व शासनास शिफारशी करण्याचे कामी माथाडी हॉस्पिटल (ट्रस्ट) च्या आस्थापनेवरील सर्व अधिकारी व कर्मचारी, विश्वस्त समितीत असलेले सर्व माथाडी मंडळांचे सर्व अध्यक्ष व कामगार आयुक्त यांनी खालीलप्रमाणे समितीच्या कामकाजाकरीता कार्यवाही करणे त्यांचेवर बंधनकारक राहील.
१. समितीच्या चौकशीच्या कामी समितीने मागितलेल्या सर्व कागदपत्रे, नस्त्या, दप्तर मूळ स्वरुपात व आवश्यकतेप्रमाणे साक्षांकित प्रतीत तातडीने उपलब्ध करुन देणे.
२. चौकशी दरम्यान माथाडी हॉस्पिटल (ट्रस्ट) शी संबंधित कोणतेही कागदपत्र, नस्त्या, दप्तर, साहित्य, मालमत्ता यांचे निर्लेखन, छायांकन किंवा सत्यप्रत काढणे, स्थानांतरण किंवा स्थलांतरण समितीच्या मान्यतेशिवाय करता येणार नाही.
३. माथाडी हॉस्पिटल (ट्रस्ट) च्या नावे असलेल्या सर्व स्थावर व जंगम मालमत्ता विषयक सर्व दस्तऐवज, चल व अचल मालमत्तेची सर्व कागदपत्रे व विवरणपत्रे समितीला चौकशीच्याकामी उपलब्ध देणे बंधनकारक राहील.
पृष्ठ ३ पैकी २
# Page 3
शासन निर्णय क्रमांकः युडब्ल्युए-२०१८/प्र.क्र.८७०/कामगार-५
सदर समिती गठीत झाल्यापासून एक महिन्यात त्यांचे कामकाज दिलेल्या कार्यकक्षेनुसार पूर्ण करणे व शासनास अहवाल सादर करणे आवश्यक राहील.