# Page 1
ना.मे.लोखंडे महाराष्ट्र श्रम विज्ञान संस्था,मुंबई येथे मुलींसाठी व ना.मे.लोखंडे महाराष्ट्र श्रम विज्ञान
संस्था, नागपूर येथे मुलांसाठी व मुलींसाठी स्वतंत्र
वसतीगृह सुरु करण्यास मान्यता देण्याबाबत.
महाराष्ट्र शासन
उद्योग, ऊर्जा, कामगार व खनिकर्म विभाग
शासन निर्णय क्र.एमएलआय-०७२५/प्र.क्र.९४/काम-६
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक :- ३१ ऑक्टोबर, २०२५
संदर्भ: १. शासन निर्णय क्र. एमएलआय-११२३/प्र.क्र.१९७/काम-६ दि.१५/१२/२०२३
२. शासन निर्णय क्र. एमएलआय-०४२५/प्र.क्र.५५/काम-६ दि.०७/०५/२०२३
३. संचालक, ना.मे.लोखंडे महाराष्ट्र श्रम विज्ञान संस्था, मुंबई यांचे पत्र क्र.मश्रविसं/५७२, दि.०८/७/२०२५
प्रस्तावना :
ना.मे.लोखंडे महाराष्ट्र श्रम विज्ञान संस्था, मुंबई ही संस्था कामगार विषयक शिक्षण, प्रशिक्षण व संशोधन या क्षेत्रातील महाराष्ट्रातील शिखर संस्था आहे. ना. मे. लोखंडे महाराष्ट्र श्रम विज्ञान संस्था मुंबई व नागपूर येथे
मास्टर ऑफ युमन कॅपिटल मॅनेजमेंट अँड एम्प्लॉयी रिलेशन्स (पूर्वीचा मास्टर ऑफ लेबर स्टडीज) हा अभ्यासक्रम
मुंबई विद्यापीठ व राष्ट्रसंत तुकडोजी महाराज नागपूर विद्यापीठ यांच्या मान्यतेने चालविण्यात येतो. सदर
अभ्यासक्रमासाठी राज्यातील व राज्याबाहेरील विद्यार्थी शासनाने निर्धारित केलेल्या प्रवेश प्रक्रियेमधून प्रवेश घेत असतात. सदर संस्थेमध्ये प्रवेश घेणारे बहुतांश विद्यार्थी वसतीगृहाची मागणी करतात. विद्यार्थ्यांकडून होणारी
सततची मागणी ही संस्था स्थापनेपासून अस्त्विात असून त्या मागणीच्या अनुषंगाने तत्कालीन कामगार मंत्री,
महाराष्ट्र राज्य यांनी संस्थेकडील उपलब्ध रिक्त जागेमध्ये त्वरित स्वतंत्र वसतीगृहे सुरु करण्यांत यावीत असे सूचित केले होते. त्यानुषंगाने, ना.मे.लोखंडे महाराष्ट्र श्रम विज्ञान संस्था, मुंबई येथे १५ मुलींसाठी व ना.मे. लोखंडे
महाराष्ट्र श्रम विज्ञान संस्था, नागपूर येथे ५० मुलींसाठी व ५० मुलांसाठी स्वतंत्र वसतीगृह सुरू करण्यास मान्यता
देण्याची बाब शासनाच्या विचाराधीन होती.
शासन निर्णय:
ना.मे.लोखंडे महाराष्ट्र श्रम विज्ञान संस्था मुंबई व नागपूर येथील विद्यार्थ्यांच्या वसतीगृहाच्या मागणीच्या
अनुषंगाने, ना.मे.लोखंडे महाराष्ट्र श्रम विज्ञान संस्था, मुंबई येथे १५ मुलींसाठी व ना.मे. लोखंडे महाराष्ट्र श्रम विज्ञान संस्था, नागपूर येथे ५० मुलींसाठी व ५० मुलांसाठी स्वतंत्र वसतीगृह सुरू करण्यास मान्यता देण्यात येत
आहे.
२. संचालक, ना.मे.लोखंडे महाराष्ट्र श्रम विज्ञान संस्था, मुंबई यांनी सदर निर्णयानुषंगाने खालील प्रमाणे
कार्यवाही करावी:-
१.ना.मे.लोखंडे महाराष्ट्र श्रम विज्ञान संस्था, नागपूर येथे नव्याने उभारण्यात येणा-या मुलांच्या व
मुलींच्या वसतिगृहाचे बांधकाम व बांधकामाची देखभाल व दुरुस्तीची कामे सा.बां.विभाग स्थापत्य व
विद्युत नागपूर, यांच्याकडून करुन घेण्यात येतील याची खातरजमा करून सविस्तर प्रस्ताव
पाठविण्यात यावा.
# Page 2
२.ना.मे.लोखंडे महाराष्ट्र श्रम विज्ञान संस्था, मुंबई व नागपूर येथे नव्याने उभारण्यात येणा-या मुलांच्या
व मुलींच्या वसतिगृहाचे बांधकामाच्या अनुषंगाने आवश्यक असणारी अर्थसंकल्पीय तरतूद याबाबतची तसेच त्यासाठी होणा-या आवर्ती/ अनावर्ती खर्चाचा तपशील सविस्तर सादर करावा.
३.तसेच सार्वजनिक बांधकाम विभागाच्या दि.२३ ऑक्टोबर, २०२३ रोजीच्या शासन निर्णयातील
मार्गदर्शक सुचना पालन करून त्यानुसार सविस्तर प्रस्ताव पाठविण्यात यावा.
४.ना.मे.लोखंडे महाराष्ट्र श्रम विज्ञान संस्था, मुंबई व नागपूर येथे नव्याने उभारण्यात येणा-या मुलांच्या व मुलींच्या वसतिगृह सुरू करण्यासाठी किमान मनुष्ट्यबळ असणे आवश्यक आहे. मनुष्ट्यबळ हे कंत्राटी
पध्दतीने भरावयाच्या अनुषंगाने आवश्यक असणारी अर्थसंकल्पीय तरतूदीं या बाबतची तसेच
त्यासाठी होणा-या आवर्ती/ अनावर्ती खर्चाचा तपशील सविस्तर सादर करावा.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध