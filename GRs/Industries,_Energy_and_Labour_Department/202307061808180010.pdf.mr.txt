# Page 1
राज्यातील असंघटित कामगारांना सामाजिक सुरक्षा व कल्याणकारी योजनांचा लाभ देण्यासाठी महाराष्ट्र राज्य असंघटित कामगार कल्याण महामंडळ स्थापन करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. असंका-११२२/प्र.क्र.४६/काम-७ अ
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२.
दिनांक :- ०६/०७/२०२३
प्रस्तावना : असंघटित क्षेत्रातील कामगार हे देशाच्या अर्थव्यवस्थेचा मुख्य कणा आहे. शेती, उद्योग इत्यादी एकूण सर्वच आर्थिक क्षेत्रात असंघटित क्षेत्रातील कामगारांचे योगदान मोठे आहे. केंद्र सरकारने असंघटित कामगारांसाठी सामाजिक सुरक्षितता पुरविण्याच्या उद्देशाने दिनांक ३१.१२.२००८ रोजी असंघटित कामगार सामाजिक सुरक्षा अधिनियम २००८ पारित केला आहे. लेबर ब्युरो, चंदीगड यांनी सन २०१४ मध्ये जाहिर केलेल्या चौथ्या वार्षिक रोजगार-बेरोजगारी सर्वेक्षणानुसार महाराष्ट्र राज्यात ३,६५,२५,१४९ असंघटीत कामगार आहेत. या असंघटित कामगारांना समाजाच्या मुख्य प्रवाहमध्ये आणण्याचे उद्दिष्ट पूर्ण करण्याकरीता असंघटित कामगार सामाजिक सुरक्षा अधिनियम २००८ च्या कलम ६ च्या तरतुदींतर्गत महाराष्ट्र शासनाने महाराष्ट्र असंघटित कामगार सामाजिक सुरक्षा नियम २०१३ अन्वये “महाराष्ट्र राज्य सामाजिक सुरक्षा मंडळ” स्थापन केले आहे. सर्वोच्च न्यायालयाच्या आदेशानुसार केंद्र सरकारने असंघटीत कामगारांचा राष्ट्रीय डेटाबेस (NDUW-National Database of Unorganised Workers) तयार करण्याचा निर्णय घेतलेला असून असंघटित कामगारांची नोंदणी करण्याकरीता दिनांक २६.०८.२०२१ रोजी ई-श्रम पोर्टल सुरू करण्यात आले आहे. दि.३१.५.२०२३ अखेर राज्यात ई-श्रम पोर्टल वर सुमारे १३६.२८ लाख असंघटीत कामगारांनी नोंदणी केलेली आहे. सदर कामगार कृषी, उद्योग, सेवा अशा विविध क्षेत्रामध्ये कार्यरत आहेत.
राज्यातील असंघटीत क्षेत्रातील विविध व्यवसायात काम करणाऱ्या असंघटीत कामगारांच्या संघटना तसेच राज्यातील लोकप्रतिनिधी सातत्याने असंघटीत कामगारांच्या व्यवसायाच्या वर्गीकरणानुसार कामगारांच्या कल्याणाकरिता कल्याण मंडळे स्थापन करण्याबाबत वेळोवेळी मागणी करत असतात. अशाप्रकारे वेगवेगळया व्यवसायात काम करणाऱ्या असंघटीत कामगारांसाठी वेगवेगळी स्वतंत्र कल्याण मंडळे स्थापन करण्याऐवजी सर्वसमावेशक एकच महामंडळ स्थापन करून सर्व असंघटीत कामगांरांना सामाजिक सुरक्षा व कल्याणकारी योजनांचा लाभ देणे योग्य होईल. त्यानुषंगाने राज्यातील असंघटीत कामगारांकरिता कल्याण महामंडळ स्थापन करण्याची बाब शासनाच्या विचाराधीन होती.
शासन निर्णय : दि. २८ जून २०२३ रोजी मंत्रीमंडळ बैठकीत झालेल्या निर्णयास अनुसरुन राज्यातील असंघटित कामगार या आर्थिकदृष्ट्या निम्न स्तरातील घटकास सामाजिक सुरक्षा व विविध कल्याणकारी योजनांचे लाभ मिळण्यासाठी महाराष्ट्र राज्य असंघटित कामगार कल्याण महामंडळ व त्याचे अंतर्गत परिशिष्ट-१ मधील उद्योग/व्यवसाय क्षेत्रनिहाय ३९ आभासी (virtual) मंडळे स्थापन करण्यास शासन मान्यता देण्यात येत आहे. महाराष्ट्र राज्य असंघटित कामगार कल्याण महामंडळ व ३९ आभासी (virtual) मंडळे यांचे संदर्भात सविस्तर तरतुदी अधिनियम व नियमान्वये विहीत करण्यात येतील.
# Page 2
शासन निर्णय क्रमांकः असंका-११२२/प्र.क्र.४६/काम-७ अ
# Page 3
# Page 4
# Page 5
# Page 6
# Page 7
# Page 8
# Page 9
# Page 10