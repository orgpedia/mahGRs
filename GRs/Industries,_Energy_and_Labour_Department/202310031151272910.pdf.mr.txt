# Page 1
भूविज्ञान व खनिकर्म संचालनालयामधील “महासंचालक” या नवनिर्मित पदाच्या शिफारसीकरीता निवड समिती व छाननी समिती गठित करणेबाबत...
महाराष्ट्र शासन
उद्योग, ऊर्जा, कामगार व खनिकर्म विभाग
शासन निर्णय क्रमांकः एमएनए-०६२३/प्र.क्र.२६/उ-९
मंत्रालय, मुंबई - ४०० ०३२
दिनांक : ०३ ऑक्टोबर, २०२३
संदर्भ :- शासन निर्णय क्रमांकः एमएनए-०६२३/प्र.क्र.२६/उ-९, दि. २१.०९.२०२३
प्रस्तावना: भूविज्ञान व खनिकर्म संचालनालयाच्या आस्थापनेवरील उपलब्ध असलेली पदरचना व सद्यस्थितीत या क्षेत्रामध्ये होणारी प्रचंड प्रमाणातील वाढ उद्योग उभारणीच्या संदर्भातील मोठी गुंतवणूक पाहता भूविज्ञान व खनिकर्म या विषयावर प्राधान्याने लक्ष देणे आवश्यक आहे. तसेच राज्यातील खनिकर्म क्षेत्रातील विकासाकरिता भूविज्ञान व खनिकर्म संचालनालय ही स्वतंत्र यंत्रणा म्हणून संचालनालय स्वरूपात दिनांक १ मे, १९६० पासून अस्तित्वात आलेली आहे. त्यापासून यंत्रणेचे प्रशासकीय प्रमुख म्हणून “संचालक” हे भूगर्भशास्त्र (Geology) या संवर्गातील अधिकारी काम पाहतात.
तथापि, खनिकर्म क्षेत्रामध्ये असलेल्या संधी व राज्यातील उपलब्ध खानिज साठ्यांचे अधिकाअधिक पूर्वेक्षण करणे व राज्यास प्राप्त होणाऱ्या खनिज महसुलात वाढ करण्याच्या हेतूने भूविज्ञान व खनिकर्म संचालनालयाचे प्रशासकीय सनियंत्रण प्रभावी करण्यासाठी खनिकर्म विभागाच्या अखत्यारीत क्षेत्रीय स्तरावर दि.२१.०९.२०२३ रोजीच्या शासन निर्णयान्वये सचिव दर्जाचे “महासंचालक” हे पद निर्माण करण्यात आले आहे. या पदावर वरिष्ठ प्रशासकीय अधिकारी / खनिकर्म क्षेत्रातील तज्ञ व्यक्तीची नियुक्ती करावयाची असून, सदर पदावरील नियुक्ती उद्योग, ऊर्जा, कामगार व खनिकर्म विभागाकडून सक्षम प्राधिकारी यांच्या मान्यतेने करावयाची आहे. त्यानुषंगाने सदर पदासाठी योग्य उमेदवाराची निवड करण्यासाठी निवड समिती आणि उमेदवारांकडून प्राप्त होणाऱ्या अर्जाची छाननी करण्यासाठी छाननी समिती स्थापन करण्याची बाब शासनाच्या विचाराधिन होती.
शासन निर्णय: संदर्भाकींत दिनांक २१.०९.२०२३ रोजीच्या शासन निर्णयान्वये भूविज्ञान व खनिकर्म संचालनालयांतर्गत निर्माण करण्यात आलेल्या महासंचालक या पदाचे सेवाप्रवेश नियम तयार करण्याचे प्रस्तावित असून, त्यास काही कालावधी लागणार असल्याने, परंतु सदर पद त्वरित भरणे आवश्यक असल्याने, महासंचालक हे पद भरण्यासाठी जाहिरात प्रसिध्द करुन, पात्र उमेदवारांमधून योग्य उमेदवाराची निवड करण्यासाठी शासनास शिफारस करण्यासाठी मा. मुख्य सचिव यांच्या अध्यक्षतेखाली निवड समिती गठीत करण्यास मान्यता देण्यात येत आहे. सदर निवडसमितीची संरचना खालीलप्रमाणे राहील.
# Page 2
शासन निर्णय क्रमांकः एमएनए-०६२३/प्र.क्र.२६/उ-९
------------------------------------------------------
| अ.क्र. | विवरण | पदनाम |
| १ | मुख्य सचिव, महाराष्ट्र शासन. | अध्यक्ष |
| २ | अपर मुख्य सचिव (सेवा), सामान्य प्रशासन विभाग | सदस्य |
| ३ | अपर मुख्य सचिव (वित्त) | सदस्य |
| ४ | खनिकर्म क्षेत्रातील तज्ञ व्यक्ती | सदस्य |
| ५ | अपर मुख्य सचिव (खनिकर्म विभाग) | सदस्य सचिव |
------------------------------------------------------
महासंचालक या पदासाठी जाहिरातीद्वारे उमेदवारांकडून प्राप्त होणाऱ्या अर्जाची छाननी (उदा.
शैक्षणिक अर्हता, वय व कामाचा अनुभव इ. ) करुन पात्र उमेदवारांची यादी निवड समितीस सादर करण्यासाठी संचालक, भूविज्ञान व खनिकर्म संचालनालय, नागपूर यांच्या अध्यक्षतेखाली छाननी समिती गठीत करण्यास मान्यता देण्यात येत आहे. सदर छाननी समितीची संरचना खालीलप्रमाणे राहील.
-------------------------------------------------------------------
| अ.क्र. | विवरण | पदनाम |
| १ | संचालक, भूविज्ञान व खनिकर्म संचालनालय, नागपूर | अध्यक्ष |
|  | खनिकर्म क्षेत्रातील तज्ञ व्यक्ती | सदस्य |
|  | सह / उप संचालक, भूविज्ञान व खनिकर्म संचालनालय, नागपूर | सदस्य सचिव |
-------------------------------------------------------------------
# Page 3