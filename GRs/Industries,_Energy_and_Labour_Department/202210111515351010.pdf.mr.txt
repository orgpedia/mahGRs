# Page 1
मुख्यमंत्री रोजगार निर्मिती कार्यक्रम या योजनेअंतर्गत शासनाचे सहभाग अनुदान (मार्जिन मनी) वितरीत करणेबाबत.
(अनुसूचित जाती घटक कार्यक्रमांतर्गत)
महाराष्ट्र शासन
उद्योग, ऊर्जा व कामगार विभाग
शासन निर्णय क्र. मुरोनि-२०२२/प्र.क्र. १६५/ उद्योग-७
मंत्रालय, मुंबई - ४०० ०३२.
दिनांक ११/१०/२०२२
संदर्भ:- १) उद्योग, ऊर्जा व कामगार विभाग, शासन निर्णय क्र. मऔधो-२०१९/ प्र.क्र.०६/ उद्योग-२, दिनांक ०७/०३/२०१९.
२) उद्योग, ऊर्जा व कामगार विभाग, शासन निर्णय क्र. योजना-२०१९/प्र.क्र. १२१/उद्योग-७, दिनांक ०१/०८/२०१९.
३) उद्योग, ऊर्जा व कामगार विभाग, शासन निर्णय क्रमांक योजना-२०१९/प्र.क्र. २३०/ उद्योग- ७, दिनांक २३/०१/२०२०.
४) अतिरिक्त उद्योग संचालक, उद्योग संचालनालय यांचे पत्र क्र. उसं/जिउके/मुंरोनिका / सर्व सा.प्रस्ताव/२०२२/ओ-८०४, दिनांक २४/०६/२०२२.
५) सामाजिक न्याय व विशेष सहाय्य विभाग, शासन निर्णय क्र.बीजीटी-२०२२/ प्र.क्र.६६/ अर्थसंकल्प (विघयो), दिनांक १९/०९/२०२२.
प्रस्तावना:
राज्यातील शहरी व ग्रामीण क्षेत्रातील सुशिक्षित युवक-युवतींची वाढती संख्या व उद्योग, व्यवसाय क्षेत्रात राज्यात विविध क्षेत्रात स्वयंरोजगार व रोजगाराच्या नवीन संधी उपलब्ध होत आहेत. या
स्वयंरोजगार व रोजगाराच्या नवीन संधी विचारात घेऊन उद्योजकतेला चालना देणारी व
सर्जनशिलतेला कालानुरुप वाव देणारी - मुख्यमंत्री रोजगार निर्मिती कार्यक्रम• (CMEGP) ही
सर्वसमावेशक योजना दिनांक ०१/०८/२०१९ च्या शासन निर्णयान्वये कार्यान्वित करण्यात आलेली आहे.
त्यानुसार राज्यातील शहरी व ग्रामीण युवक-युवतींना स्वयंरोजगाराच्या विविध संधी उपलब्ध होण्यासाठी व योजनेच्या प्रभावी अंमलबजावणीसाठी राज्यस्तरीय व जिल्हास्तरीय संनियंत्रण समित्या गठीत करण्यात आलेल्या आहेत.
२. मुख्यमंत्री रोजगार निर्मिती कार्यक्रम या योजनेअंतर्गत राज्यातील युवक-युवतींना स्वयंपूर्ण/ आत्मनिर्भर बनविण्याकरीता त्यांना स्वयंरोजगार प्रकल्प स्थापित करण्यासाठी राज्य शासनाकडून
आर्थिक सहाय्य हे अनुदान स्वरुपात राज्य शासनाच्या अर्थसंकल्पीय तरतुदीतून उपलब्ध करुन देण्यात
येईल असे राज्याचे औद्योगिक धोरण २०१९ मध्ये नमूद केले आहे. त्यानुसार सदर योजनेअंतर्गत सर्वसाधारण घटक व आदिवासी घटकांसाठी नवीन लेखाशिर्ष शासन निर्णय दिनांक २३/०१/२०२०
# Page 2
शासन निर्णय क्रमांकः मुरोनि-२०२२/प्र.क्र. १६५/ उद्योग-७
अन्वये उघडण्यात आले आहे. तसेच अनुसूचित जाती उपयोजना यासाठी सामाजिक न्याय व विशेष सहाय्य विभाग यांच्याकडून उद्दीष्टांच्या प्रमाणानुसार तरतूद उपलब्ध करुन देण्यात येते.
३. मुख्यमंत्री रोजगार निर्मिती कार्यक्रम या योजनेची अंमलबजावणी उद्योग विभागाच्या अधिपत्याखालील उद्योग संचालनालयाच्या अंतर्गत कार्यरत जिल्हा उद्योग केंद्र तसेच खादी व ग्रामोद्योग
मंडळ यांचेअंतर्गत कार्यरत जिल्हा खादी व ग्रामोद्योग कार्यालय यांच्यामार्फत पूर्णत: ऑनलाईन पद्धतीने करण्यात येत आहे. त्यानुसार सदर योजनेंतर्गत अनुसूचित जाती प्रवर्गातील प्रलंबित दाव्यांकरीता आवश्यक रुपये ३५.८२ कोटी एवढी रक्कम वितरणाकरीता उपलब्ध करुन देण्याबाबत अतिरिक्त उद्योग संचालक, उद्योग संचालनालय यांनी त्यांच्या दिनांक २४/०६/२०२२ च्या पत्रान्वये विनंती केली आहे.
त्याअनुषंगाने सदर प्रयोजनार्थ सामाजिक न्याय व विशेष सहाय्य विभागाकडून त्यांच्या दिनांक १९/०९/२०२२ च्या शासन निर्णयान्वये विभागास उपलब्ध करुन देण्यात आलेली रुपये ३५.८२ कोटी
इतकी रक्कम वितरीत करण्याची बाब शासनाच्या विचाराधीन होती.
शासन निर्णय:
सामाजिक न्याय व विशेष सहाय्य विभागाने त्यांच्या दिनांक १९/०९/२०२२ च्या शासन
निर्णयान्वये मुख्यमंत्री रोजगार निर्मिती कार्यक्रम या योजनेअंतर्गत अनुसूचित जाती प्रवर्गातील प्रलंबित अनुदान दाव्यांकरीता रुपये ३५,८२,००,०००/- (अक्षरी रुपये पस्तीस कोटी ब्याऐंशी लक्ष फक्त) इतका
निधी प्रशासकीय विभाग प्रमुख म्हणून अपर मुख्य सचिव (उद्योग), उद्योग, ऊर्जा व कामगार विभाग यांना अर्थसंकल्पिय निधी वितरण प्रणालीवर वितरीत करण्यास शासन मान्यता देण्यात आली आहे. त्यानुसार
सदर तरतूद रुपये ३५,८२,००,०००/- आहरण व संवितरण करावयाचे अधिकार विकास आयुक्त (उद्योग), उद्योग संचालनालय, मुंबई यांच्या कार्यालयातील लेखा अधिकारी यांना देण्यात येत आहेत.
२. सदर प्रयोजनार्थ अनुसूचित जाती घटक कार्यक्रमांतर्गत होणारा खर्च मागणी क्र. एन-३, २८५१ - ग्रामोद्योग व लघु उद्योग, ००, ७८९ अनुसूचित जातींसाठी विशेष घटक योजना, (०१) अनुसूचित जाती घटक कार्यक्रमांतर्गत योजना, (०१) (०३) मुख्यमंत्री रोजगार निर्मिती कार्यक्रम (सीएमईजीपी)(कार्यक्रम)(२८५१६६९२), ३१- सहायक अनुदाने (वेतनेत्तर) या लेखाशिर्षाखाली खर्ची
टाकण्यात यावा व तो सन २०२२-२३ या आर्थिक वर्षात मंजूर केलेल्या अर्थसंकल्पिय तरतुदीतून भागविण्यात यावा.
३. सदर शासन निर्णय वित्त विभागाचे शासन परिपत्रक क्र.अर्थसं-२०२२/ प्र.क्र.४३ /अर्थ-३, दिनांक ०४/०४/२०२२ व त्यासोबतच्या परिशिष्टातील तरतुदीनुसार, वित्त विभागाच्या अनौ. संदर्भ क्र.७५७/व्यय-१४, दिनांक १२/०८/२०२२ अन्वये प्राप्त सहमतीनुसार तसेच सामाजिक न्याय व विशेष सहाय्य विभाग, शासन निर्णय क्र.बीजीटी-२०२२/प्र.क्र.६६/ अर्थसंकल्प (विघयो), दिनांक १९/०९/२०२२
अन्वये दिलेल्या मान्यतेनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः मुरोनि-२०२२/प्र.क्र. १६५/ उद्योग-७