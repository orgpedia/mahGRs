# Page 1
कोराडी, ता. कामटी, जि. नागपूर येथे २x६६० मे.वॅट क्षमतेच्या कोळशावर आधारित सुपर क्रिटीकल तंत्रज्ञानावर आधारित विद्युत प्रकल्प उभारणीस व शासनाकडून भागभांडवलास मान्यता मिळणेबाबत.
महाराष्ट्र शासन
उद्योग ऊर्जा व कामगार विभाग,
शासन निर्णय क्रमांक : संकीर्ण-२०१९/प्र.क्र.४७/ऊर्जा-४
मंत्रालय, मुंबई-४०००३२.
दिनांक : ०७ मार्च, २०१९
संदर्भ :- महानिर्मिती कंपनी यांचे पत्र क्रमांक-CE/P&P/KRD २x६६० MW Proj/ No.
०२२०, दिनांक २१ फेब्रुवारी, २०१९
प्रस्तावना : महानिर्मिती कंपनीने वेगाने होणारे औद्योगिकीकरण तसेच पायाभूत सुविधांच्या विकासामुळे महाराष्ट्र राज्यातील विजेची मागणी विचारात घेता कोराडी, ता. कामटी, जि. नागपूर येथे २x६६० मे.वॅ. क्षमतेच्या कोळश्यावर आधारित सुपर क्रिटीकल तंत्रज्ञावर आधिरित विद्युत प्रकल्प उभारणीबाबतचा प्रस्ताव वरील संदर्भीय दिनांक २१.०२.२०१९ च्या पत्रान्वये सादर केला आहे. महानिर्मिती कंपनीच्या जुन्या बंद होणाऱ्या एकूण १२५० मे.वॅट संचाच्या (कोराडी संच क्र. ५ - २०० मे.वॅट, नाशिक संच क्र. ४ - २१० मे.वॅट, नाशिक संच क्र. ५ - २१० मे.वॅट, परळी संच क्र. ४ - २१० मे.वॅट, परळी संच क्र. ५ - २१० मे.वॅट, चंद्रपूर संच क्र. ३ - २१० मे.वॅट) बदल्यात कोराडी औष्णिक विद्युत केंद्र येथे कोळशावर आधारित व सुपर क्रिटीकल तंत्रज्ञानावर आधारित २x६६० मे.वॅट (१३२० मे.वॅट) क्षमतेचा विद्युत निर्मिती प्रकल्प प्रस्तावित केला आहे.
वरील प्रस्तावित २x६६० मे. वॅट कोराडी प्रकल्पासाठीचा सुधारित पर्यावरण नियमानुसार FGD व SCR सहित अंदाजित खर्च रु.८४०७ कोटी इतका आहे ( रु. ६.३७ कोटी प्रति मे. वॅट).
सदर प्रकल्पाचा, उभारणी काळातील व्याज (IDC) व FGD / SCR सहित अंदाजित खर्च रु.
९८८१.६ कोटी इतका आहे. एकूण अंदाजित खर्चाच्या ८०% रक्कम म्हणजेच रु. ७९०५.२८ कोटी ही वित्तीय संस्थांकडून (PFC / REC / Consortium of Banks) कर्ज रूपाने उपलब्ध करून घेणार आहेत व उर्वरित २०% रक्कम रु. १९७६.३२ कोटी इतके भागभांडवल अनुदान शासनाकडून देण्याबाबत विनंती महानिर्मिती कंपनीने केली असुन, सदर प्रस्ताव शासनाच्या विचाराधिन होता.
# Page 2
शासन निर्णय क्रमांकः संकीर्ण-२०१९/प्र.क्र.४७/ऊर्जा-४
शासन निर्णय :
महानिर्मिती कंपनीच्या कोराडी, ता. कामटी, जि. नागपूर येथे २x६६० मे.वॅट क्षमतेच्या कोळशावर आधारित सुपर क्रिटीकल तंत्रज्ञानावर आधारित विद्युत प्रकल्प उभारणीस व शासनाकडून भागभांडवलास मान्यता मिळण्यासाठी महाराष्ट्र राज्य वीज निर्मिती कंपनीकडून संदर्भीय पत्रान्वये प्राप्त झालेला प्रस्ताव दिनांक ०५.०३.२०१९ रोजी झालेल्या मंत्रीमंडळाच्या बैठकीत सादर करण्यात आला होता. त्यावर मंत्रीमंडळाने घेतलेल्या निर्णयानुसार खालीलप्रमाणे शासन मान्यता देण्यात येत आहे: (१) कोराडी औष्णिक विद्युत केंद्र येथे २x६६० मे.वॅट क्षमतेच्या कोळशावर आधारित सुपर क्रिटीकल तंत्रज्ञानावर आधारित विद्युत प्रकल्प उभारणीसाठी तत्वत: मान्यता.
(२) MERC कडुन प्रस्तावास मान्यता प्राप्त झाल्यानंतर शासनाकडून २०% भागभांडवल मिळणेसाठी प्रस्ताव उच्च स्तरिय समितीकडे (High Power Committee) मान्यतेसाठी सादर करण्यास मान्यता.
# Page 3