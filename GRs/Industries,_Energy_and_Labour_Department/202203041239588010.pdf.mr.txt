# Page 1
महावितरण कंपनीला अनुसूचित जाती प्रवर्गातील कृषी पंप ग्राहकांना वीज दरात सवलतीसाठी अनुदान वितरण सन २०२१-२२ (मागणी क्र. एन-३, लेखाशिर्ष २८०१५६६१).
महाराष्ट्र शासन
उद्योग, उर्जा व कामगार विभाग
शासन निर्णय क्रमांक: निधीवि-२०२१/प्र.क्र.६४/ऊर्जा-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: ०४ मार्च, २०२२.
वाचा : १) शासन परिपत्रक, वित्त विभाग क्र. अर्थसं - २०२१/प्र.क्र.४८/अर्थ-३, दि. २४ जून, २०२१.
२) महावितरण कंपनीचे पत्र क्र.पी-कॉम/शासन/मागणी/सवलत/No ०११८, दिनांक ०४ जानेवारी, २०२२.
३) शासन निर्णय, उद्योग, ऊर्जा व कामगार विभाग क्र. बीयुडी - २०२१/प्र.क्र.५४/ऊर्जा-७, दिनांक १७.०९.२०२१ व दिनांक १४.१२.२०२१ ४) शासन परिपत्रक, वित्त विभाग क्र. पूरक - २०२१/प्र.क्र.१०६/अर्थ-३, दि. ०३ जानेवारी, २०२२.
५) सामाजिक न्याय व विशेष सहाय्य विभाग, शासन निर्णय क्र. बीजीटी-२०२०/प्र.क्र.०७/ अर्थसंकल्प (विघयो), दिनांक २८ फेब्रुवारी, २०२२ प्रस्तावना :
राज्यातील कृषीपंपधारकांना दरवर्षी सवलतीच्या दरात वीज पुरवठा करण्यात येतो व त्याची प्रतिपूर्ती करण्यासाठी महावितरण कंपनीस अर्थसहाय्य देण्यात येते. यापुढेही सामाजिक न्याय व विशेष सहाय विभागाच्या विशेष घटक योजनेंतर्गत अनुसूचीत जातीच्या संबंधीत कृषीपंपधारक या वैयक्तिक लाभार्थ्यांना वीज दरात सवलत देण्यासाठी सामाजिक न्याय व विशेष सहाय विभागाने सन २०२१-२२ करिता महावितरण कंपनीस अर्थसहाय्य म्हणून अर्थसंकल्पित केलेल्या रु. १९२.८६ कोटी इतक्या तरतीपैकी रु. ११५.७१६० कोटी इतकी तरतूद संदर्भ क्र. ३ येथील २ शासन निर्णयान्वये वितरीत केली आहे. सन २०२१ च्या डिसेंबरच्या अधिवेशनामध्ये याबाबीसाठी लेखाशिर्ष २८०१५६६१ खाली पुरवणी मागणीअन्वये रु. २००.०० कोटी एवढी तरतूद मंजूर करण्यात आली आहे.
२. डिसेंबर, २०२१ च्या हिवाळी अधिवेशनामध्ये खर्चाचे पुरक विवरणपत्र दिनांक २२ डिसेंबर, २०२१ रोजी विधान मंडळास सादर करण्यात आले. दिनांक ३१ मार्च, २०२२ रोजी संपणाऱ्या वित्तिय वर्षाच्या विनियोजनामध्ये समाविष्ट करण्यासाठी, पुरवणी विनियोजन विधेयकास मा. राज्यपालांनी संमती दिली आहे आणि ते, महाराष्ट्र (तृतीय पुरवणी) विनियोजन अधिनियम, २०२१ (सन २०२१ चा महाराष्ट्र अधिनियम क्रमांक १७) म्हणून महाराष्ट्र शासन राजपत्र असाधारण भाग-४, दिनांक ३० डिसेंबर, २०२१ यामध्ये प्रसिद्ध करण्यात आले आहे. त्यानुषंगाने सदर शासन परिपत्रकातील सुचनांनुसार अर्थसंकल्पिय रक्कम रु. २००.०० कोटी महाराष्ट्र राज्य विद्युत वितरण कंपनीस उपलब्ध करून देण्याची बाब शासनाच्या विचाराधीन होती.
शासन निर्णय
महाराष्ट्र राज्य विद्युत वितरण कंपनी मर्यादित यांना सामाजिक न्याय व विशेष सहाय विभागाच्या विशेष घटक योजनेंतर्गत अनुसूचीत जातीच्या वैयक्तिक कृषीपंपधारक लाभार्थ्यांना वीज दरात सवलत देण्यासाठी रू. २००,००,००,०००/- (रूपये दोनशे कोटी फक्त) महावितरण कंपनीस रोखीने वितरीत करण्यास शासनाची मंजुरी देण्यात येत आहे.
२. या निर्णयान्वये मंजूर करण्यात आलेल्या निधीची रक्कम फक्त अनुसूचीत जातीच्या लाभार्थ्यांवरच वीज दरात सवलतीपोटी खर्च होईल याची दक्षता विभाग स्तरावर ऊर्जा-५ ने तसेच महावितरण कंपनीने घ्यावी. तसेच ज्या उद्देशासाठी सदर निधी मंजूर करण्यात आला आहे त्याच उद्देशासाठी तो उपयोगात आणला जाईल, याची जबाबदारी महावितरण कंपनीची राहील.
# Page 2
शासन निर्णय क्रमांक: निधीवि-२०२१/प्र.क्र.६४/ऊर्जा-३
३. वरील बाबींचा खर्च मागणी क्र.एन-३, २८०१, वीज, उप मुख्यलेखाशिर्ष-०५ पारेषण व वितरण, गौणशिर्ष ७८९ अनुसूचीत जाती घटक योजना, गट शिर्ष (०१) अनुसूचीत जाती घटक कार्यक्रमांतर्गत योजना उप गट शिर्ष (०१) (०२) कृषी पंप ग्राहकांना वीज दरात सवलत (कार्यक्रम) योजना सांकेतांक (२८०१५६६१) ३३, अर्थसहाय्य या लेखाशिर्षाखाली सन २०२१-२२ करिता मंजूर अनुदानातून खर्ची टाकण्यात यावा.
४. सदरची रक्कम अधिदान व लेखा अधिकारी यांच्या मार्फत कोषागारातून काढून महाराष्ट्र राज्य विद्युत वितरण कंपनी मर्यादित, मुंबई यांना अदा करण्यासाठी आहरण व संवितरण अधिकारी म्हणून श्री. ना. रा.
ढाणे, अवर सचिव (ऊर्जा-३) व नियंत्रण अधिकारी म्हणून श्री. नारायण श्री. कराड, उप सचिव (ऊर्जा-३), उद्योग, ऊर्जा व कामगार विभाग, मंत्रालय, मुंबई यांना प्राधिकृत करण्यात येत आहे. सदर मंजूर झालेली रक्कम रू. २००,००,००,०००/- (रूपये दोनशे कोटी फक्त) अधिदान व लेखा अधिकारी, मुंबई येथून महाराष्ट्र राज्य विद्युत वितरण कंपनी मर्यादित यांच्या नावे स्वतंत्ररित्या धनादेश काढून वितरित अथवा NEFT/RTGS Fund Transfer द्वारे निधी हस्तांतरीत करण्याची कार्यवाही करावी.
५. या लेखाशिर्षांतर्गत एक वर्षापुर्वीचे संक्षिप्त देयक प्रलंबित नाही. तसेच उपयोगिता प्रमाणपत्र प्रलंबित नाही. वित्त विभागाच्या दिनांक २४ जुन, २०२१ च्या परिपत्रकातील सर्व अटींची पूर्तता होत असल्याचे प्रमाणित करण्यात येत आहे.
६. सदर निधीच्या लेख्यासंबंधीची कागदपत्रे, महाराष्ट्र राज्य विद्युत वितरण कंपनी मर्यादित, प्रकाशगड, वांद्रे (पुर्व), मुंबई यांनी आवश्यक तेव्हा महालेखापाल, महाराष्ट्र - १ मुंबई यांच्याकडे तपासणीसाठी सादर करावीत.
७. सदर शासन निर्णय सामाजिक न्याय व विशेष सहाय्य विभागाच्या दिनांक २८.०२.२०२२ च्या शासन निर्णयातील वित्त विभागाच्या अनौपचारिक संदर्भ क्र.४९/२०२२, व्यय-१४, दि.११.०२.२०२२ अन्वये मान्यता दिल्यानुसार प्रशासकीय विभागाच्या अधिकारात सदर निधी वितरीत करण्यात येत आहे.