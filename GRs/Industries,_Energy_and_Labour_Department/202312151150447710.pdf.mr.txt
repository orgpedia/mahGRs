# Page 1
ना.मे.लोखंडे महाराष्ट्र श्रम विज्ञान संस्थेद्वारे मुंबई व नागपूर येथे चालविण्यात येणा-या 'मास्टर ऑफ हयुमन कॅपिटल मॅनेजमेंट अॅण्ड एम्प्लॉई रिलेशन्स' (Master of Human Capital Management and Employee Relations) या पदव्युत्तर पदवी अभ्यासक्रमाच्या प्रवेश प्रक्रियेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. एमएलआय-११२३/प्र.क्र.१९७/काम-६
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १५ डिसेंबर, २०२३
संदर्भ:- १) शासन निर्णय क्र.एमएलआय-०५१९/प्र.क्र.२३/ काम-६ दि.१६/०४/२०२१ २) संचालक, ना.मे.लोखंडे महाराष्ट्र श्रम विज्ञान संस्था, मुंबई यांचे पत्र
क्र.मश्रविसं/ ९८२ दि.०३/११/२०२३
प्रस्तावना:
उपरोक्त संदर्भाधीन दि.१६/०४/२०२१ च्या शासन निर्णया अन्वये ना.मे.लोखंडे महाराष्ट्र श्रम विज्ञान संस्था येथील अभ्यासक्रमाच्या प्रवेश प्रक्रियेत सुधारणा करण्यात आली आहे. सदर शासन निर्णयामध्ये नमूद केलेल्या ‘मास्टर ऑफ लेबर स्टडीज' (एम.एल.एस.) या अभ्यासक्रमाच्या प्रवेश प्रक्रियेची कार्यपध्दती नमूद केली आहे.
नवीन शैक्षणिक धोरण-२०२० (New Education Policy २०२०) नुसार ‘मास्टर ऑफ लेबर स्टडीज' (एम.एल.एस.) या अभ्यासक्रमात सुधारणा करण्यात आली असून, सदर अभ्यासक्रमाचे नांव ‘मास्टर ऑफ हयुमन कॅपिटल मॅनेजमेंट अॅण्ड एम्प्लॉई रिलेशन्स' (Master of Human Capital Management and Employee Relations) असे केलेले आहे. सदर अभ्यासक्रम हा मुंबई विद्यापीठ आणि राष्ट्रसंत तुकडोजी महाराज नागपूर विद्यापीठ यांच्या मान्यतेने दोन वर्षांत एकूण चार सत्रांमध्ये (Semester) राबविण्यात येणार आहे. नवीन अभ्यासक्रमाचे नांव हे शैक्षणिक वर्ष २०२३-२४ पासून राबविण्यात येणार आहे. संस्थेच्या अभ्यासक्रमाचे नवीन नांव सुधारीत अभ्यासक्रम हा नवीन शैक्षणिक धोरण २०२० प्रमाणे विहित केला असल्याने, सदर पदव्युत्तर पदवी अभ्यासक्रमास प्रवेश घेणाऱ्या विद्यार्थ्यांकरीता प्रवेश प्रक्रिया विहित करण्याची बाब शासनाच्या विचाराधीन होती.
शासन निर्णय: शासन निर्णय क्र.एमएलआय-०५१९/प्र.क्र.२३/ काम-६, दि.१६/०४/२०२१ मध्ये विहित केलेली शैक्षणिक पात्रता आणि प्रवेश प्रक्रिया ही ‘मास्टर ऑफ हयुमन कॅपिटल मॅनेजमेंट अॅण्ड एम्प्लॉई रिलेशन्स' (Master of Human Capital Management and Employee Relations) या पदव्युत्तर पदवी अभ्यासक्रमासाठी राबविण्यास संचालक, ना.मे.लोखंडे महाराष्ट्र श्रम विज्ञान संस्था, मुंबई यांना शासनाची मान्यता देण्यात येत आहे.
# Page 2
शासन निर्णय क्रमांकः एमएलआय-११२३/प्र.क्र.१९७/काम-६