# Page 1
उपसंचालक, प्रादेशिक कामगार संस्था, नागपूर या पदावर तात्पुरती पदोन्नती देण्याबाबत.
(सन २०१८-१९ ची निवडसूची)
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः एमएलआय-०११९/प्र.क्र.०८/काम-६
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
तारीख: ११ फेब्रुवारी, २०२०
पहा:- १) प्रबंधक, कै. नारायण मेघाजी लोखंडे महाराष्ट्र श्रम विज्ञान संस्था यांचे पत्र क्र.मश्रविसं/३१४१, दि.२२/११/२०१८.
२) संचालक, कै.नारायण मेघाजी लोखंडे महाराष्ट्र श्रम विज्ञान संस्था, मुंबई यांचे पत्र क्र.मश्रविसं/१०२४, दि.०४/०४/२०१९.
३) सामान्य प्रशासन विभाग यांचे गोपनीय पत्र क्र. ईएसबी-१११९/प्र.क्र.९३/१३, दि.०९/१२/२०१९.
शासन निर्णयः
कै.नारायण मेघाजी लोखंडे महाराष्ट्र श्रम विज्ञान संस्था, मुंबई यांच्या आस्थापनेवरील उपसंचालक, प्रादेशिक कामगार संस्था, नागपूर या संवर्गातील रिक्त पद आस्थापना मंडळामार्फत तात्पुरत्या पदोन्नतीने भरण्याबाबत आस्थापना मंडळाकडून क्र. ३ येथील गोपनीय पत्रान्वये शिफारस प्राप्त झाली आहे. त्यास अनुसरुन खालील तक्त्यातील अधिव्याख्याता, कामगार कल्याण यांना उपसंचालक, प्रादेशिक कामगार संस्था, नागपूर (वेतनश्रेणी रु.१५६००-३९१००+ग्रेड पे रु.८०००/-) या पदावर तात्पुरती पदोन्नती देण्यात येत आहे.
--------------------------------------------------------------------------------------------------------------------------------------------------------------------------------------
| अ.क्र. | उमेदवाराचे नाव / प्रवर्ग / ज्येष्ठता क्रमांक | अधिव्याख्याता, कामगार कल्याण पदावर कार्यरत असल्याचे ठिकाण | पदस्थापनेचे ठिकाण |
| १ | डॉ.पांडुरंग महादेव कडुकर (खुला), जे.क्र.१ | अधिव्याख्याता, कामगार कल्याण, कै. नारायण मेघाजी लोखंडे  |  महाराष्ट्र श्रम विज्ञान संस्था, मुंबई | उपसंचालक, प्रादेशिक कामगार संस्था, नागपूर |
--------------------------------------------------------------------------------------------------------------------------------------------------------------------------------------
२. मा. उच्च न्यायालय, मुंबई यांनी रिट याचिका क्र.२७९७/२०१५ (स्टॅम्प क्र. ७२५६/२०१५ ) महाराष्ट्र राज्य विरुध्द श्री. विजय घोगरे व इतर तसेच इतर संलग्न न्यायालयीन प्रकरणात दि.०४.०८.२०१७ रोजी अंतिम निर्णय दिलेला असून या विरुध्द मा. सर्वोच्च न्यायालयात दाखल करण्यात आलेली विशेष अनुज्ञा याचिका क्र. २८३०६/२०१७ प्रलंबित आहे. तथापि, मा. उच्च न्यायालयाच्या निर्णयास मा. सर्वोच्च न्यायालयाने स्थगिती देण्याबाबत अथवा परिस्थिती जैसे थे ठेवण्याबाबत कोणतेही आदेश पारित केलेले नाहीत. या परिस्थितीत पदोन्नतीच्या कोटयातील खुल्या प्रवर्गातील रिक्त पदे निव्वळ तात्पुरत्या स्वरुपात सेवाजेष्ठतेनुसार मा.सर्वोच्च न्यायालयाच्या निर्णयाच्या अधीन राहून भरण्यात यावीत अशी कार्यवाही करताना सेवाजेष्ठता यादीतील मागासवर्गीय अधिकारी / कर्मचारी यांना पदोन्नती देण्यापूर्वी ते, दि. २५/०५/२००४ च्या शासन निर्णयातील तरतूदीनुसार आरक्षणाचा लाभ मिळून सेवाजेष्ठता यादीत वरच्या स्थानावर आलेले
# Page 2
शासन निर्णय क्रमांकः एमएलआय-०११९/प्र.क्र.०८/काम-६
नाहीत याची खात्री सर्व प्रशासकीय विभागानी करावी असे आदेश दि. २९/१२/२०१७ च्या पत्रान्वये सामान्य प्रशासन विभाग (साविस) यांनी दिले आहेत.
३. दरम्यान, पदोन्नतीमधील आरक्षणाबाबत राज्य शासनाने दाखल केलेल्या विशेष अनुज्ञा याचिका क्र.२८३०६/२०१७ व इतर इतर राज्यांच्या राज्यांच्या याचिकेबाबत मा. सर्वोच्च न्यायालयाने दि.१५/०४/२०१९ रोजी पुढील आदेश पारित केले आहेत. “Until further orders status quo, as it exists today, shall be maintained.” याबाबत कार्यासन १६ ब यांनी पुढीलप्रमाणे अभिप्राय दिले आहेत. “पदोन्नतीचे प्रस्ताव आस्थापना मंडळाच्या विचारार्थ सादर करण्यास हरकत नाही.” सदर बाब विचारात घेऊन, सन २०१८-१९ च्या निडसूचीवर उपसंचालक, प्रादेशिक कामगार संस्था, नागपूर या पदावर निव्वळ तात्पुरती पदोन्नती देण्याचा प्रस्ताव आस्थापना मंडळासमोर सादर करण्यात आला होता.
४. दि.२९/१२/२०१७ च्या पत्रान्वये देण्यात आलेले आदेश विचारात घेऊन, विभागाने सादर केलेल्या प्रस्तावानुसार व या संदर्भात मा. सर्वोच्च न्यायालयाच्या निर्णयाच्या अनुषंगाने शासनाकडून घेण्यात येणाऱ्या निर्णयाच्या अधीन राहून उपसंचालक, प्रादेशिक कामगार संस्था, नागपूर या पदावर तात्पुरती पदोन्नती देण्यासाठी सन २०१८-१९ च्या निवडसूचीसाठी एकाकी पद पदोन्नतीने भरण्यासाठी निवडसूची तयार करण्याचा निर्णय आस्थापना मंडळाने घेतला. त्यानुसार सदर पदोन्नती खालील अटींच्या अधिन राहून देण्यात येत आहे :
अ) सदर पदोन्नती मा. सर्वोच्च न्यायालयातील विशेष अनुमती याचिका क्र.२८३०६/२०१७ मधील निर्णयास अधीन राहून सदर निव्वळ तात्पुरती स्वरुपात देण्यात आहे.
ब) सदर पदोन्नती महाराष्ट्र लोकसेवा आयोगाच्या मान्यतेच्या अधिन राहील. महाराष्ट्र लोकसेवा आयोगाची मान्यता मिळपर्यंत सदर पदोन्नती तात्पुरत्या स्वरुपाची असेल.
आयोगाची मान्यता मिळाल्यानंतर ही पदोन्नती नियमित होईल.
# Page 3