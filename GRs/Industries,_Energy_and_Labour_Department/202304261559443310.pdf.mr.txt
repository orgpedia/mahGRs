# Page 1
“विलंब अदायगी अधिभार व संबंधित बाबी (Late Payment Surcharge and Related Matters) नियम २०२२” अंतर्गत महावितरण कंपनीमार्फत कर्ज घेण्याकरिता शासन हमी देण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकीर्ण-२०२२/प्र.क्र.३३२/ऊर्जा-५
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२.
दिनांक : २६ एप्रिल, २०२३.
वाचा:-महावितरणचे पत्र क्र.थ.वि.शु/शासन हमी /०००२७१, दि. २२.०८.२०२२.
प्रस्तावना : केंद्र शासनाने वीज वितरण कंपन्यांची आर्थिक स्थिती सुधारण्याकरिता, वीज निर्मिती करणाऱ्या कंपन्या, आंतरराज्य पारेषण परवानाधारक आणि वीज व्यापार परवानाधारक यांच्या वाढत्या वीज देयकांच्या थकबाकीचा विचार करून “विलंब अदायगी अधिभार व संबंधित बाबी (Late Payment Surcharge and Related Matters) नियम २०२२" दि. ०३.०६.२०२२ च्या अधिसूचनेद्वारे निर्गमित केले आहेत.
उपरोक्त अधिसूचनेनुसार व त्या अनुषंगाने REC व PFC ने तयार केलेल्या धोरणाअंतर्गत कर्ज स्वरुपात आर्थिक सहाय्य मिळणेकरिता महावितरणकडील महानिर्मिती व महापारेषण कंपनीची दि. ०३ जून २०२२ अखेर असलेली थकबाकीची रक्कम निश्चित करण्यात आली आहे.
सदर योजनेच्या अधिसुचनेनुसार दि. ०३.०६.२०२२ पर्यंतची वीज वितरण कंपनीकडे असणारी वीज निर्मिती व वीज पारेषण कंपनीची थकबाकीची रक्कम खालीलप्रमाणे समान मासिक हप्त्यात पुन:निर्धारित देयक दिनांकापूर्वी वीज वितरण कंपनीने संबंधित वीज निर्मिती किंवा वीज पारेषण कंपनीस देणे आवश्यक आहे.
----------------------------------------
| थकीत रक्कम (रु. कोटी) | समान मासिक हप्ते |
| ५०० पर्यंत | १२ |
| ५०१-१००० | २० |
| १००१-२००० | २८ |
| २००१-४००० | ३४ |
| ४००१-१०००० | ४० |
| >१०००० | ४८ |
----------------------------------------
२. महावितरण कंपनीकडील महानिर्मिती व महापारेषण कंपन्यांची थकीत देयके (दि.०३.०६.२०२२ अखेर) :
-----------------------------------------------------
| कंपनी | थकीत देयके व विलंब अधिभाराची रक्कम (रू. कोटी) |
| महानिर्मिती | १३,८०१ |
| महापारेषण | ३,४५१ |
| एकूण | १७,२५२ |
-----------------------------------------------------
# Page 2
शासन निर्णय क्रमांक: संकीर्ण-२०२२/ प्र.क्र.३३२/ऊर्जा-५
महानिर्मिती व महापारेषण यांच्या दिनांक ०३.०६.२०२२ अखेर असणाऱ्या थकीत देयके व विलंब अधिभाराची अंदाजित रक्कम रु.१७,२५२ कोटी इतकी आहे. सदर रक्कम ही अंदाजित असून थकीत देयके व विलंब अधिभाराच्या रक्कमेचा ताळमेळ महावितरण, महानिर्मिती व महापारेषण अंतर्गत सुरु आहे.
३. योजनेअंतर्गत निधी व्यवस्थापन: थकबाकीची रक्कम अत्यल्प व्याज दरात उपलब्ध होण्याकरिता महावितरण कंपनी आर.ई.सी,
पी.एफ.सी व राष्ट्रीयकृत बँकांसोबत वाटाघाटी करीत आहे. तथापि वित्तीय संस्थाकडून/बँकांकडून तत्त्वत: मंजूरी प्राप्त होण्याकरिता महावितरण कंपनीने त्यांच्या दि.२२.०८.२०२२ च्या पत्रान्वये रु.२९,२३०
कोटी या रक्कमेस विना हमी शुल्क शासन हमी देण्याबाबत विनंती केली आहे. व्याजाचा दर द.सा.द.शे.
१०% गृहित धरून मुद्दल व व्याज पुढीलप्रमाणे परिगणीत होते: (रु.कोटी)
------------------------------
| कंपनी | मुद्दल | व्याज | एकूण |
| महानिर्मिती | १३८०१ | ९७४१ | २३५४२ |
| महापारेषण | ३४५१ | २२३७ | ५६८८ |
| एकूण | १७,२५२ | ११,९७८ | २९,२३० |
------------------------------
केंद्रशासनाच्या उपरोक्त नियमानुसार महावितरण कंपनीकडे असणारी महानिर्मिती व महापारेषण कंपनीची थकबाकीची रक्कम अदा करण्याकरिता महावितरण कंपनीमार्फत घेण्यात येणाऱ्या
कर्ज व व्याज रक्कमेस शासन हमी देण्याची बाब शासनाच्या विचाराधीन होती. त्या अनुषंगाने शासनाने खालीलप्रमाणे निर्णय घेतला आहे: शासन निर्णयः १. महावितरण कंपनीकडे असणारी महानिर्मिती व महापारेषण कंपन्यांची थकीत देणी अदा
करण्याकरिता एकूण रु.२९,२३० कोटी (मुद्दल- रू.१७,२५२ कोटी व व्याज-रू.११,९७८कोटी) इतक्या रक्कमेचे कर्ज महावितरणमार्फत घेण्याकरिता सदर कर्जास शासन हमी देण्यास
मान्यता देण्यात येत आहे. त्याअनुषंगाने सन २०२२-२३, २०२३-२४, २०२४-२५, २०२५-२६, २०२६-२७ यावर्षी अनुक्रमे रु.५७२६ कोटी, रु.८२०७ कोटी, रु.७७४६ कोटी, रु.५७९७ कोटी, रु.१७५४ कोटी इतक्या कमाल मर्यादेपर्यंतच्या कर्ज रक्कमेस शासन हमी देण्यास मान्यता
देण्यात येत आहे. आवश्यकतेनुसार महावितरणद्वारे कर्ज घेण्यात यावे.
२. महावितरण कंपनीने विविध वित्तीय संस्थांकडून स्पर्धात्मक व्याज दर मागवून कमीत कमी व्याजदर असलेल्या वित्तीय संस्थेकडून कर्ज घेण्याच्या अटीवर मान्यता देण्यात येत आहे.
तद्नंतर बँक/ वित्तीय संस्थांकडून तत्त्वतः मंजूरी मिळाल्यानंतर कमीत कमी व्याजदर असलेला प्रस्ताव विहीत नमुन्यात वित्त विभागाकडे दाखल करावा. त्यास वित्त विभागाने छाननी करुन हमीस मंजूरी देण्यात यावी.
पृष्ठ ३ पैकी २
# Page 3
शासन निर्णय क्रमांक: संकीर्ण-२०२२/ प्र.क्र.३३२/ऊर्जा-५
३. उक्त हमी करिता शासनाकडून आकारण्यात येणारे हमी शुल्क माफ करण्यास मान्यता देण्यात येत आहे.
४. हा शासन निर्णय मंत्रिमंडळ बैठकीतील निर्णयाच्या अनुषंगाने निर्गमित करण्यात येत आहे.