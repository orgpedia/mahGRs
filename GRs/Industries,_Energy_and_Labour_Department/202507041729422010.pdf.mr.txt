# Page 1
ई-प्रशासन प्रकल्प कार्यान्वित करण्यासाठी उद्योग, ऊर्जा,
कामगार व खनिकर्म विभाग मधील “खनिकर्म
प्रभागासाठी” प्रकल्प अंमलबजावणी समिती गठीत
करण्याबाबत.
महाराष्ट्र शासन
उद्योग ऊर्जा, कामगार व खनिकर्म विभाग
शासन निर्णय क्र.एमएनजी-०६२५/प्र.क्र.३४/उद्योग-९ब
मंत्रालय, मुंबई-४०० ०३२.
दिनांक : ०४ जुलै, २०२५.
वाचा :-
१) शासन निर्णय, सामान्य प्रशासन विभाग क्र. सीओएम-१०९८/प्र.क्र. २१३/९८/३९, दि. ०५/१०/२००१.
२) शासन निर्णय, सामान्य प्रशासन विभाग क्र. सीओएम-१००१/प्र.क्र. १७४/०१/३९, दि. २९/१०/२००१.
३) शासन निर्णय, सामान्य प्रशासन विभाग क्र. डीआयटी/फाईल ०५/१००/३९, दि. २९/१०/२००५.
४) शासन निर्णय, सामान्य प्रशासन विभाग क्र. मातंस-२०२१/प्र.क्र. १२५/३९, दि. २३/०९/२०११.
प्रस्तावना :-
राज्याचे प्रशासन अधिक गतिमान तसेच लोकाभिमुख करण्याच्या दृष्ट्टीने राज्याचे ई-प्रशासन धोरण
संदर्भाधीन क्र. ४ येथील शासन निर्णयान्वये निश्चित करण्यात आले आहे. शासकीय विभाग/कार्यालयातील
कामकाजाचे संगणकीकरण करण्यासाठी दि. २९/१०/२००१ च्या शासन निर्णयान्वये सर्वसमावेशक कार्यपध्दती
विहीत करण्यात आली आहे. तसेच सदर शासन निर्णयान्वये प्रशासकीय विभागाच्या अधिपत्याखालील
कार्यालयांतर्गत संगणकीकरणाचे प्रकल्प राबविणे तसेच सर्व्हिस प्रोव्हाईडर नियुक्त करण्याकरीता प्रत्येक
प्रशासकीय विभागांतर्गत प्रकल्प अंमलबजावणी समिती गठीत करण्याचे निदेश देण्यात आले आहेत. त्यानुसार
उद्योग, उर्जा, कामगार व खनिकर्म विभागामधील “खनिकर्म विभागासाठी” अप्पर मुख्य सचिव (खनिकर्म) यांच्या
अध्यक्षतेखाली प्रकल्प “अंमलबजावणी समिती” गठीत करण्याची बाब शासनाच्या विचाराधीन होती.
शासन निर्णय :-
सामान्य प्रशासन विभागाचे उपरोक्त संदर्भ क्र.१ ते ४ येथे नमूद शासन निर्णयान्वये दिलेल्या मार्गदर्शक
सूचना/निदेश विचारात घेऊन उद्योग, ऊर्जा, कामगार व खनिकर्म विभागांतर्गत, खनिकर्म प्रभागात ई-प्रशासन
प्रकल्प राबविण्याकरीता अप्पर मुख्य सचिव (खनिकर्म) यांच्या अध्यक्षतेखाली खालीलप्रमाणे प्रकल्प
अंमलबजावणी समिती गठीत करण्यात येत आहे.
-----------------------------------------------------------------------------------------
| अ.क्र. | अधिकाऱ्यांचे पदनाम | समितीतील पद |
| १ | अप्पर मुख्य सचिव (खनिकर्म) | अध्यक्ष |
| २ | अप्पर मुख्य सचिव/प्रधान सचिव/सचिव (वित्त) किंवा त्यांचे प्रतिनिधी | सदस्य |
| ३ | अप्पर मुख्य सचिव/प्रधान सचिव/सचिव (नियोजन) किंवा त्यांचे प्रतिनिधी | सदस्य |
| ४ | अप्पर मुख्य सचिव/प्रधान सचिव/सचिव (माहिती व तंत्रज्ञान) किंवा त्यांचे प्रतिनिधी | सदस्य |
| ५ | संचालक, भूविज्ञान व खनिकर्म संचालनालय, नागपूर | सदस्य |
| ६ | माहिती व तंत्रज्ञान क्षेत्रातील तंज्ञ व्यक्ती (आवश्यकते नुसार) | सदस्य |
| ७ | सह सचिव (खनिकर्म), उद्योग, ऊर्जा, कामगार व खनिकर्म विभाग | सदस्य सचिव |
-----------------------------------------------------------------------------------------
(२) उपरोक्त समितीची कार्यकक्षा सामान्य प्रशासन विभागाच्या संदर्भाधीन शासन निर्णयातील
तरतूदींनुसार राहील. सामान्य प्रशासन विभाग (माहिती तंत्रज्ञान) यांनी वेळोवेळी घेतल्या निर्णयानुसार तसेच
प्रदान केलेल्या अधिकारानुसार प्रकल्प अंमलबजावणी समितीस अधिकार राहतील.
# Page 2
शासन निर्णय क्रमांकः एमएनजी-०६२५/प्र.क्र.३४/उद्योग-९ब
(३) या समितीस ई-प्रशासन प्रकल्पाची अंमलबजावणी करण्यासाठी आवश्यक ते हार्डवेअर/सॉफ्टवेअर
उपलब्ध करण्याकरीता सल्लागार/पुरवठादाराची निवड व इतर अनुषंगीक बाबी याबाबत निर्णय घेण्याचे
अधिकार तसेच संदर्भाधीन अनु.क्र.४ येथील दि. २३.०९.२०११ अन्वये निर्गमित केलेल्या शासन निर्णयातील मुद्दा
क्र. १२.७ मधील तरतूदीनुसार रु.१० लाखापेक्षा जास्त व रु.५ कोटीपेक्षा कमी खर्चाच्या निविदा प्रकल्पांना
मान्यता देण्याचे अधिकार असतील.
(४) प्रकल्प अंमलबजावणी समितीद्वारे मंजूर झालेल्या प्रकल्पास प्रशासकीय मान्यता देण्याचे अधिकार
वित्त विभाग, शासन निर्णय क्र. विअप्र २०१३/ प्र.क्र.३०/२०१३/विनियम, दि. १७.०४.२०१५ च्या परिशिष्ट्टातील
वित्तीस अधिकार नियम पुस्तिका १९७८, मधील भाग पहिला, उप-विभाग तीनच्या अनुक्रमांक चार, परिच्छेद क्र.
२७(२) (अ) नुसार राहतील. अशाप्रकारे मान्यता दिलेल्या प्रकल्पांच्या अंमलबजावणीसाठी उपरोक्त संदर्भाधीन
अनु.क्र.१ येथे नमूद शासन निर्णयातील अनु.क्र.७.३ मध्ये नमूद केल्याप्रमाणे वित्त विभाग, नियोजन विभाग किंवा
माहिती तंत्रज्ञान विभाग यांच्या मान्यतेची आवश्यकता असणार नाही. तसेच, ही मान्यता देताना अंमलबजावणी
समितीने शासन निर्णय दि. २९.१०.२००१ मधील परि. ९ ची अंमलबजावणी काटेकोरपणे होईल याची दक्षता
घ्यावी.
(५) ई-प्रशासन प्रकल्पाच्या मंजूरीबाबत समितीमध्ये एकवाक्यता न झाल्यास सदर प्रकल्प माहिती
तंत्रज्ञान विभाग शासन निर्णय दि. ०५.१०.२००१ अन्वये गठीत केलेल्या उच्चाधिकार समितीकडे मान्यतेस्तव
सादर करण्यात यावे.
(६) प्रकल्प अंमलबजावणी समितीने मान्यता दिल्यानंतर कार्यालयांतर्गत संगणकीकरणाचे प्रकल्प
राबविणे, सर्व्हिस प्रोव्हाईडर नियुक्त करणे, हार्डवेअर /सॉफ्टवेअर उपलब्धता, वेब साईट विकसन/देखभाल,
इतर माहिती व तंत्रज्ञानविषयक यंत्रसामुग्रीची खरेदी तसेच संगणक प्रणालींचे विकसन बाबतची खरेदी करार
शासनाने विहित केलेल्या पध्दतीने करण्यात यावेत.
(७) सदर समितीच्या आवश्यकतेनुसार बैठका घेण्यात याव्यात.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध