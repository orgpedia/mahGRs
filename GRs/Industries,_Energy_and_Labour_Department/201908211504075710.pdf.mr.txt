# Page 1
राष्ट्रपिता महात्मा गांधी यांच्या १५० व्या जयंतीनिमित्त खादी व ग्रामोद्योग मंडळांतर्गत हातकागद संचालनालय, पुणे यांनी उत्पादीत केलेल्या उत्पादनांबाबत..
महाराष्ट्र शासन
उद्योग, ऊर्जा व कामगार विभाग,
शासन परिपत्रक क्रमांक:- केव्हीबी-२०१९/प्र.क्र.१०८/उद्योग-६
मंत्रालय, मुंबई-४०० ०३२.
दिनांक :- २१ ऑगस्ट, २०१९.
वाचा:- ग्राम विकास विभाग, शासन निर्णय क्रमांक:- संकीर्ण-२०१८/प्र.क्र.८५/पंरा-१, दिनांक १६ एप्रिल, २०१८.
प्रस्तावना: केंद्र तसेच राज्य शासनामार्फत सन २०१८-१९ ते २०२०-२१ या कालावधीत मोहनदास करमचंद गांधी ऊर्फ राष्ट्रपिता महात्मा गांधी यांची १५० वी जयंती महोत्सव साजरा करण्यात येत आहे. सदर महोत्सवाची दिनांक २ ऑक्टोबर, २०१८ पासून सुरुवात झालेली आहे. त्यानुषंगाने दिनांक ३ ते ६ ऑक्टोबर, २०१८ या कालावधीत महाराष्ट्र राज्याच्या खादी ग्रामोद्योग मंडळामार्फत राज्यात उत्पादित वस्तुंच्या विक्री व इतर उपक्रमाबाबत आयोजित प्रदर्शनाचे वेळी मा.मुख्यमंत्री महोदय यांनी राष्ट्रपिता महात्मा गांधी यांची १५० वी जयंती
वर्ष साजरे करण्याच्या दृष्टीने विविध उपक्रम राबवून क्रीयाशील सहभाग दर्शवावा असे मनोगत व्यक्त केले होते.
२. या अनुषंगाने महाराष्ट्र राज्याच्या खादी व ग्रामोद्योग मंडळाकडून राष्ट्रपिता महात्मा गांधी यांची १५० वी जयंती वर्ष साजरे करण्याच्या दृष्टीने विविध उपक्रम राबविण्यात येत आहेत. याचाच एक भाग म्हणून मंडळांतर्गत हातकागद संचालनालय, पुणे यांनी नवीन आकर्षक रंग-संगतीमध्ये कार्यालयीन वापरासाठी फाईल्स कव्हर, फोल्डरची निर्मिती केली असून, उत्पादनावर केंद्र शासनाने १५० वी जयंती वर्षानिमित्त तयार केलेला “लोगो” आकर्षकरित्या छपाई केला आहे. ही उत्पादने “इको फ्रेंडली” स्वरुपाची आहेत. सदरहू उपक्रमास चालना देण्याची बाब शासनाच्या विचाराधीन होती. त्या अनुषंगाने खालीलप्रमाणे परिपत्रक निर्गमित करण्याचा निर्णय घेतला आहे: शासन परिपत्रक: राष्ट्रपिता महात्मा गांधी यांच्या १५० वी जयंती वर्षानिमित्त शासन स्तरावरील दैनंदिन कार्यालयीन वापरासाठी लागणारे फाईल्स कव्हर, फोल्डर व इतर उत्पादने महाराष्ट्र राज्याच्या खादी व ग्रामोद्योग मंडळांतर्गत हातकागद संचालनालय, पुणे यांचेकडून खरेदी करण्यात यावीत.
२. उपरोक्त प्रमाणे कार्यवाही करण्याबाबत सर्व विभागांनी त्यांच्या अधिनस्त असलेल्या क्षेत्रिय कार्यालयांना त्याप्रमाणे सूचना द्याव्यात.
# Page 2