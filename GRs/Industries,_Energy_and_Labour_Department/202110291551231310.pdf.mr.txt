# Page 1
महाराष्ट्र साखर कारखाना कामगारांच्या मागण्यांवर विचार करण्यासाठी त्रिपक्षीय समितीने सादर केलेल्या अहवालावर कार्यवाही करण्याबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांक : ससाका - २०२१/प्र.क्र.१३८/काम-३
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २९ ऑक्टोबर, २०२१
वाचा : (१) शासन निर्णय, उद्योग, उर्जा व कामगार विभाग, क्र. ससाका-२०१६/प्र.क्र.२०९/ कामगार-३, दिनांक १२.०१.२०१७.
(२) शासन निर्णय, उद्योग, उर्जा व कामगार विभाग, क्र. संकीर्ण -२०१९/प्र.क्र.४८/ कामगार-३, दिनांक १२.११.२०२०.
(२) शासन निर्णय, उद्योग, उर्जा व कामगार विभाग, क्र. संकीर्ण -२०१९/प्र.क्र.४८/ कामगार-३, दिनांक २२.०६.२०२१.
(४) कल्याण आयुक्त तथा सदस्य सचिव, महाराष्ट्र साखर त्रिपक्षीय समिती, मुंबई यांचे पत्र क्र. काआ/औसं./त्रिसास अहवाल / २०२१/कार्य-८, दि. २५.१०.२०२१
प्रस्तावना: महाराष्ट्र राज्यातील साखर कारखाना कामगारांच्या मागण्यांवर विचार करण्यासाठी उपरोक्त संदर्भ क्रमांक २ येथील दिनांक १२.११.२०२० रोजीच्या शासन निर्णयान्वये त्रिपक्षीय समिती स्थापन करण्यात आली आहे. सदर समितीस संदर्भ क्र. ३ च्या शासन निर्णयान्वये महाराष्ट्र राज्यातील साखर कामगारांच्या मागण्यांवर शिफारसी सादर करण्याकरीता सहा महिन्यांची मुदतवाढही देण्यात आलेली आहे.
सदर समितीच्या बैठकांमध्ये कामगार प्रतिनिधी व कारखाना प्रतिनिधी यांच्यात सखोल चर्चा होऊन राज्यातील साखर कारखान्यामधील कामगारांच्या मागण्यांबाबत दि. ०४.१०.२०२१ रोजी सामंजस्य करार घडून आला. त्यानुसार बहुतांश सदस्यांनी स्वाक्षरी केलेला करारनामा स्वरुपातील अहवाल शासनास सादर केला आहे.
उपरोक्त अहवालातील शिफारशींचे परिनिरीक्षण करून सदर करारनामा स्वरुपातील अहवालास शासनाची मान्यता देण्याची बाब शासनाच्या विचाराधीन होती.
शासन निर्णय : महाराष्ट्र राज्यातील साखर व उपपदार्थ उद्योगातील सहकारी, खाजगी, भाडेतत्वावर व सहभागीदारी तत्वावर असणा-या सर्व कारखान्यांना या कराराच्या सेवाशर्तीची अंमलबजावणी करणे बंधनकारक राहील, अशी त्रिपक्षिय समितीने शिफारस केली आहे. तसेच, यासंदर्भात त्रिपक्षिय समितीने राज्यपातळीवर संबंधित मालक प्रतिनिधी व कामगार प्रतिनिधी यांचेसोबत वरील
शिफारशीच्या अनुषंगाने दिनांक ०४/१०/२०२१ रोजी करार केलेला आहे.
# Page 2
शासन निर्णय क्रमांक: ससाका - २०२१/प्र.क्र.१३८/काम-३
वरील बाबी विचारात घेता, त्रिपक्षिय समितीने शासनास सादर केलेल्या अहवालामध्ये नमुद केलेल्या सर्व शिफारशींच्या अनुषंगाने केलेल्या करारनाम्याची तात्काळ अंमलबजावणी करण्याबाबत या शासन निर्णयान्वये मंजुरी देण्यात येत आहे. सदरहु करारनाम्यातील अटी व शर्ती सोबत जोडलेल्या प्रपत्र - अ मध्ये तपशिलवार दिलेल्या आहेत.
सदर त्रिपक्षिय समितीने केलेल्या शिफारशींनुसार करण्यात आलेल्या करारनाम्याची अंमलबजावणी करावयाचा कालावधी दिनांक ०१/०४/२०१९ ते दिनांक ३१/०३/२०२४ पर्यंत राहील. त्यांनतर उभयपक्षांकडून कायद्यातील तरतुदीनुसार करार रद्द करून, नवीन करार अस्तित्वात येईपर्यंत सदर करारनाम्यातील अटी व शर्तीची अंमलबजावणी करण्याची जबाबदारी उभयपक्षावर बंधनकारक राहील.
सदरहु त्रिपक्षिय समितीच्या शिफारशींच्या अनुषंगाने दिनांक ०४/१०/२०२१ रोजी करण्यात आलेल्या कराराची अंमलबजावणी करण्यासंदर्भात साखर आयुक्त, महाराष्ट्र राज्य, पुणे यांनी राज्यातील सर्व (सहकारी व खाजगी) साखर कारखान्यांना सूचना दयाव्यात व त्याबाबतचा अनुपालन अहवाल उद्योग, ऊर्जा व कामगार विभाग, मंत्रालय, मुंबई यांना सादर करावा.
सदरहु शासन निर्णय सहकार, पणन व वस्त्रोद्योग विभागाच्या अनौपचारीक संदर्भ क्रमांक ०७/२०२१/का.२५-स, दिनांक २९.१०.२०२१ नुसार सहमतीने व मान्यतेने निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13