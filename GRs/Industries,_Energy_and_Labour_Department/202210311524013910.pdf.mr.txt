# Page 1
महाराष्ट्र औद्योगिक विकास महामंडळाने अंबरनाथ व टि.टि.सी. औद्योगिक क्षेत्रामधील विविध स्तरावर वाटप केलेल्या भूखंडाच्या निर्णयांना दिलेली स्थगिती उठविण्याबाबत..
महाराष्ट्र शासन
उद्योग, ऊर्जा व कामगार विभाग
शासन आदेश क्र. आयडीसी-२०२२/प्र.क्र.४०५/उद्योग-१४
मंत्रालय, मुंबई ४०० ०३२.
दिनांक :- ३१ ऑक्टोबर, २०२२.
वाचा :- १) शासनाचा समक्रमांकाचा दि. ०८/०८/२०२२ रोजीचा शासन निर्णय.
२) म.औ.वि. महामंडळाचे पत्र क्र. मऔविम/म.व्य. (भूमी)/सी ७८१८१,
दि. १८/०८/२०२२.
३) म.औ.वि. महामंडळाचे पत्र क्र. मऔविम/ मुकाअ/सी ९४२२९/२०२२,
दि. ०२/०९/२०२२
४) शासनाचा समक्रमांकाचा दि. १९/१०/२०२२ रोजीचा शासन आदेश.
प्रस्तावना :
महाराष्ट्र औद्योगिक विकास महामंडळाने दिनांक ०१ जून २०२२ नंतर विविध स्तरावर
वाटप केलेल्या भूखंड वाटपाच्या निर्णयांना संदर्भ क्र. १ च्या शासन निर्णयान्वये स्थगिती देण्यात
आली होती. तथापि, राज्यात गुंतवणुकीचे प्रमाण वाढविण्यासाठी, राज्यातील स्पर्धात्मक
वातावरणात औद्योगिक विकासाची गती कायम राखण्यासाठी तसेच उद्योग धंद्यांना चालना
देण्यासाठी दिनांक ०८/०८/२०२२ रोजीच्या शासन निर्णयान्वये भूखंड वाटपाच्या निर्णयांना
देण्यात आलेली स्थगिती उठविण्याबाबतचा प्रस्ताव म. औ.वि. महामंडळाने संदर्भ क्र. २ व ३ अन्वये
शासनास सादर केला होता. त्याअनुषंगाने अंबरनाथ व टि.टि.सी. औद्योगिक क्षेत्रामधील भूखंड
वाटप वगळता उर्वरित औद्योगिक क्षेत्राच्या भूखंड वाटपास दिलेली स्थगिती उठविण्यास संदर्भ
क्र. ४ येथील शासन आदेशान्वये मान्यता देण्यात आली आहे. या पार्श्वभूमीवर अंबरनाथ व
टि.टि.सी. औद्योगिक क्षेत्रामधील भूखंड वाटपांच्या निर्णयांना देण्यात आलेली स्थगिती
उठविण्याची बाब शासनाच्या विचाराधीन होती.
शासन आदेश :
अंबरनाथ व टि.टि.सी. औद्योगिक क्षेत्रातील भूखंड वाटपास देण्यात आलेली स्थगिती
उठविण्यास या शासन निर्णयाव्दारे मान्यता देण्यात येत आहे.
# Page 2
शासन आदेश क्रमांकः आयडीसी-२०२२/प्र.क्र.४०५/उद्योग-१४