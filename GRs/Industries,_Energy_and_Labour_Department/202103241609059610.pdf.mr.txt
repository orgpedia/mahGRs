# Page 1
राज्यातील वस्त्रोद्योग ग्राहकांना वीज दरात सवलत दिल्यामुळे महाराष्ट्र राज्य विद्युत वितरण कंपनी मर्यादित यांना द्यावयाचे अर्थसहाय्य (रोखीने) सन २०२०-२१.
महाराष्ट्र शासन
ऊद्योग, ऊर्जा व कामगार विभाग
शासन निर्णय क्र. निधीवी-२०२१/प्र.क.३६/ऊर्जा-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : - २४ मार्च, २०२१
संदर्भ : १) वित्त विभाग, शासन निर्णय क्रमांक अर्थस-२०२/प्र.क्र.६५/अर्थ-३, दिनांक ०४ मे, २०२० २) महावितरण कंपनीचे पत्र क्र. पी-कॉम/शासन/मागणी/सवलत/००४३३०, दिनांक २३.०२.२०२१.
३) शासन निर्णय ऊद्योग, ऊर्जा व कामगार विभाग, क्र. निधीवी-२०२०/प्र.क.३८(३) / ऊर्जा-३, दिनांक १८.०९.२०२० ४) शासन परिपत्रक, वित्त विभाग, क्र.अर्थस- २०२०/प्र.क्र.६४/अर्थ-३, दि. १५ मार्च, २०२१.
प्रस्तावना :
राज्यातील वस्त्रोद्योग ग्राहकांना शासनाच्या धोरणानुसार महाराष्ट्र राज्य विद्युत वितरण कंपनी
मर्यादितकडून वीज दरात सवलत देण्यात येते व त्याची प्रतिपूर्ती शासनाकडून महावितरण कंपनीस केली जाते. महाराष्ट्र राज्य विद्युत वितरण कंपनीस वस्त्रोद्योग ग्राहकांना अर्थसहाय याकरिता वित्तीय वर्ष २०२०-२१
मध्ये मागणी क्रमांक के-६ मुख्य लेखाशिर्ष २८०१५५९९ या लेखाशीर्षाखाली रू. २००.०० कोटीची
अर्थसंकल्पिय तरतूद करण्यात आली आहे. सदर तरतूदीमधून वित्त विभागाने मान्यता दिल्यानुसार महावितरण कंपनीस रोखीने रू. २०.०० कोटी अर्थसहाय्य दिनांक १८.०९.२०२० च्या शासन निर्णयान्वये वितरीत करण्यात आले आहे.
२. महावितरण कंपनीला वस्त्रोद्योग ग्राहकांना अर्थसहाय याकरिता अर्थसंकल्पिय रक्कम रु. २००.०० कोटी तरतूदीच्या अनुषंगाने रु.१५०.०० कोटी इतके सुधारित अंदाज मंजूर करण्यात आले आहेत. मंजूर सुधारित अंदाजांच्या मर्यादेत अवितरीत निधी रु. १३०.०० कोटी निधी महाराष्ट्र राज्य विद्युत वितरण कंपनीस रोखीने उपलब्ध करून देण्याची बाब शासनाच्या विचाराधीन होती.
शासन निर्णय :
वस्त्रोद्योग ग्राहकांना सन २०२०-२१ या आर्थिक वर्षात वीज दरात दिलेल्या सवलतीसाठी महाराष्ट्र
राज्य विद्युत वितरण कंपनी मर्यादित यांना देय असलेली अर्थसहायाची रक्कम रू. १३०.०० कोटी (रुपये एकशे
तीस कोटी फक्त) रोखीने वितरीत करण्यास या शासन निर्णयाद्वारे मंजूरी देण्यात येत आहे.
२. सदर निधी ज्या कारणासाठी मंजूर करण्यात आला त्याच कारणासाठी खर्च करण्याची दक्षता महावितरण कंपनीने घ्यावी.
३. उक्त प्रयोजनासाठी होणारा खर्च “मागणीक्रमांक के-६, २८०१ वीज, ०५ पारेषण व वितरण, १०४, वीज विकास व्यवस्था राष्ट्रीय भार, (०१) वीज दरात सवलत, (०१) (०३) वस्त्रोद्योग ग्राहकांना वीजदर सवलत (सर्वसाधारण) (२८०१५५९९), (कार्यक्रम) ३३ अर्थसहाय्य” या लेखाशिर्षाखाली खर्ची टाकावा व तो सन २०२० २१ या वित्तीय वर्षासाठी मंजूर असलेल्या तरतूदीमधून भागविण्यात यावा.
# Page 2
शासन निर्णय क्रमांक: निधीवी-२०२१/प्र.क.३६/ऊर्जा-३
४. सदर रक्कम अधिदान व लेखा अधिकारी मुंबई यांचेमार्फत कोषागारातून काढून महाराष्ट्र राज्य विद्युत वितरण कंपनी मर्यादित, मुंबई यांना अदा करण्यासाठी आहरण व संवितरण अधिकारी म्हणून श्री.ना.रा. ढाणे, अवर सचिव (उर्जा-३) आणि नियंत्रण अधिकारी म्हणून श्री. उ. द. वाळुंज, सह सचिव (उर्जा-३), उद्योग,उर्जा व कामगार विभाग, मंत्रालय, मुंबई यांना प्राधिकृत करण्यात येत आहे. त्यांनी महाराष्ट्र राज्य विद्युत वितरण कंपनी मर्यादित, मुंबई यांना मंजूर झालेली रक्कम रू.१३०.०० कोटी (रुपये एकशे तीस कोटी फक्त) अधिदान व लेखा अधिकारी, मुंबई येथून आहरित करुन महाराष्ट्र राज्य विद्युत वितरण कंपनी मर्यादित, मुंबई यांचे नावे स्वतंत्ररीत्या धनादेश काढून वितरीत करण्याची कार्यवाही करावी.
५. वस्त्रोद्योग ग्राहकांना वीज बीलात सवलतीसाठी सन २०२०-२१ या आर्थिक वर्षामध्ये महाराष्ट्र राज्य विद्युत वितरण कंपनीला निधी वितरीत करतांना वित्त विभाग, शासन परिपत्रक क्रमांक अर्थस-२०२०प्र. क्र.
०६/अर्थ-३, दिनांक १६ एप्रिल, २०२० व वित्त विभाग, शासन निर्णय क्रमांक अर्थस-२०२०/प्र.क्र. ६५/अर्थ-३, दिनांक ०४ मे, २०२० च्या परिशिष्टातील तपासणी सूचीतील प्रत्येक अटीची पूर्तता होत आहे.
६. या लेखाशीर्षाखाली निधी वितरीत करण्यासाठी सादर करण्यात आलेल्या देयकाच्या अनुषंगाने प्रमाणित करण्यात येते की, या लेखाशीर्षाखाली कोणतेही संक्षिप्त देयक प्रलंबित नाही तसेच उपयोगिता प्रमाणपत्र प्रलंबित नाही. सदर शासन निर्णय, नियोजन विभागाच्या मान्यतेने व वित्त विभागाचा अनौपचारिक संदर्भ क्र. ८२/२०२१/व्यय-१६, दिनांक २३.०३.२०२१ अन्वये प्राप्त सहमतीनुसार निर्गमित करण्यात येत आहे.
# Page 3