# Page 1
“जागतिक गुंतवणूक प्रोत्साहन परिषदेवर” विशेष निमंत्रित सदस्यांची नियुक्ती करणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. : साप्रोयो २०१९/प्र.क्र.१४३/उ-८
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २२ ऑक्टोबर २०२१.
वाचा:- १. शासन निर्णय, उद्योग, ऊर्जा व कामगार विभाग क्र. मऔधो २०१९/प्र.क्र.६/ उद्योग-२, दिनांक ०७ मार्च, २०१९ २. शासन निर्णय, उद्योग, उर्जा व कामगार विभाग क्र. साप्रोयो २०१९/प्र.क्र.१४३/उ-८, दि. २३ ऑगस्ट, २०१९
प्रस्तावना: संदर्भिय शासन निर्णयाद्वारे राज्याचे नविन औद्योगिक धोरण जाहीर करण्यात आले असून, राज्यामध्ये परकीय व देशांतर्गत गुंतवणूक आकर्षित करण्यासाठी व धोरणात्मक निर्णय घेण्यासाठी मा. मुख्यमंत्री, महाराष्ट्र राज्य यांचे अध्यक्षतेखाली संदर्भीय दि. २३.०८.२०१९ च्या शासन निर्णयान्वये जागतिक गुंतवणूक प्रोत्साहन परिषद (Global Investment Promotion Council) स्थापन करण्यात आली आहे. सदर परिषदेमध्ये आवश्यकतेनुसार राज्यातील प्रमुख औद्योगिक संघटनांचे प्रमुख, आंतरराष्ट्रीय गुंतवणूक सल्लागार संस्था, देश विदेशातील व्यक्ती अथवा नामांकित संस्थांचे प्रतिनीधी यांचा विशेष निमंत्रित म्हणून नियुक्त करण्यासंबंधी नमूद करण्यात आले आहे. त्यास अनुसरुन राज्यातील जागतिक गुंतवणूक प्रोत्साहन परिषदेमध्ये विशेष निमंत्रित सदस्य म्हणून अशासकीय सदस्यांची नियुक्ती करण्याची बाब शासनाच्या विचाराधीन होती.
शासन निर्णयः राज्यात शासन निर्णय दि. २३.०८.२०१९ अन्वये स्थापन करण्यात आलेल्या जागतिक गुंतवणूक प्रोत्साहन परिषदे (Global Investment Promotion Council) मध्ये उद्योग क्षेत्राशी संबंधित खालील नामांकित सदस्यांना विशेष निमंत्रित म्हणून नाम निर्देशित करण्यात येत आहे.
-----------------------------------------------------------------------------------------------------
| अ.क्र. | राज्यातील जागतिक गुंतवणूक प्रोत्साहन परिषदे मध्ये विशेष निमंत्रित सदस्य |
| १ | श्री. नितीन पोतदार, सॉलिसिटर, एम अॅण्ड ओ पार्टनर, जे. सागर असोसिएटस, मुंबई. |
| २ | श्री. प्रशांत गिरबने, महासंचालक, मराठा चेंबर ऑफ कॉमर्स (MCCIA), मुंबई. |
| ३ | श्री. प्रसन्न सरंबळे, CEO, डाटा सेंटर बिझनेस अॅण्ड ग्रुप हेड, स्टर्लिंग अॅण्ड विल्सन प्रा. लि. |
| ४ | श्री. रामचंद्र निळकंठ भोगले, चेअरमन, अप्लाईड इनोवेशन अॅण्ड टेक्नॉलॉजिस ग्रुप, संभाजीनगर-औरंगाबाद. |
| ५ | श्री. सुरेश राठी, चार्टड अकाऊटंट, अध्यक्ष, विदर्भ इंडस्ट्रीज असोसिएशन, नागपूर |
-----------------------------------------------------------------------------------------------------
# Page 2
शासन निर्णय क्रमांकः साप्रोयो २०१९/प्र.क्र.१४३/उ-८
# Page 3