# Page 1
बाष्पके, प्रेशर व्हेसल, प्रेशर पार्टस, फिटिंग्स, पाईपिंग निर्मिती/उभारणी करण्यापूर्वी आणि त्याचे निर्मिती दरम्यान विविध टप्प्यावर निरीक्षण केल्यावर त्यांचे आरेखन (ड्रॉईंग) तपासून त्यास मान्यता/ प्रमाणकीकरणाची सेवा बाष्पके संचालनालयामार्फत ऑनलाईन पुरविण्याकरीता संबंधितांकडून १०% सेवा शुल्क आकारण्याबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः बाष्पके-०७२०/प्र.क्र.७८/२०२०कामगार/ -१ मादाम कामा रोड,
मंत्रालय, मुंबई-४०००३२.
तारीख: २८ डिसेंबर, २०२०.
वाचा - १) केंद्र शासनाचे क्र. ८९/७/२००६-Service Tax, दि.१८.१२.२००६ रोजीचे परिपत्रक.
२) केंद्र शासनाचे क्र.P-३००१४/३/२०१९-Boiler -( Part १), दि. १९.०८.२०१९ रोजीचे पत्र.
३) केंद्र शासनाची क्र. G.S.R.५५१ (E)., दि.११.०९.२०२० रोजीची अधिसूचना.
प्रस्तावना - केंद्र शासनाने निरीक्षण मान्यता संदर्भातील सेवा ऑनलाईन पुरविण्याबाबत वरील संदर्भ क्र.२ येथील दि.१९.८.२०१९ रोजीच्या पत्रान्वये निर्देशित केले आहे. महाराष्ट्र हे भारतातील बाष्पके व इतर संलग्न यंत्रणेच्या निर्मितीमध्ये अग्रेसर असून महाराष्ट्र राज्यात सर्वात जास्त बाष्पकांची निर्मिती होते. या विभागाच्या अधिपत्याखालील बाष्पके संचालनालयामार्फत बाष्पके, प्रेशर व्हेसल, प्रेशर पार्टस, फिटिंग्स, पाईपिंग निर्मिती / उभारणी करण्यापूर्वी आणि त्याचे निर्मिती दरम्यान विविध टप्प्यावर निरीक्षण केल्यावर त्यांचे आरेखन (ड्रॉईंग) तपासून त्यास मान्यता / प्रमाणकीकरण करण्यात येते. परंतु, कोविड-१९ च्या प्रादुर्भावामुळे मुंबई मध्ये बाहेरील जिल्ह्यातून टपाल सेवा सुरळीत चालू नसणे, प्रत्यक्षरित्या आरेखन सादर करण्यासाठी स्थानिक प्रशासनाकडून प्रवासासाठी परवानगी न मिळणे इत्यादी बाबींमुळे, सदर सेवा ऑनलाईन देण्याचे शासनाच्या विचाराधीन होते. या अनुषंगाने शासन पुढीलप्रमाणे निर्णय घेत आहे.
शासन निर्णय - बाष्पके, प्रेशर व्हेसल, प्रेशर पार्टस, फिटिंग्स, पाईपिंग निर्मिती/उभारणी करण्यापूर्वी त्यांचे आरेखन (ड्रॉईंग) मान्य करण्यापूर्वी आणि त्याचे निर्मिती दरम्यान विविध टप्प्यावर निरीक्षण केल्यावर त्यांचे आरेखन (ड्रॉईंग) तपासून त्यास मान्यता / प्रमाणकीकरण करण्यासाठी केंद्र शासनाच्या संदर्भ क्र.३ येथील दि. ११/०९/२०२० रोजीच्या अधिसूचनेव्दारे निश्चित करण्यात
# Page 2
शासन निर्णय क्रमांकः बाष्पके-०७२०/प्र.क्र.७८/२०२०/कामगार-१
आलेल्या दराने बाष्पके संचालनालयामार्फत शुल्क आकारण्यात येते. आता सदरची सेवा ऑनलाईन पुरविण्याचा निर्णय शासन घेत आहे. याकरीता केंद्र शासनाने निश्चित केलेल्या शुल्काच्या १०% सेवा शुल्क आकारण्यास मान्यता देण्यात येत आहे. केंद्र शासनाच्या संदर्भ क्र.१ येथील दि.१८.१२.२००६ रोजीच्या परिपत्रकान्वये सदर सेवा शुल्कास सेवा करातून सूट देण्यात आली आहे. यानुसार वसुल करण्यात येणारे सेवा शुल्क ०२३०, लेबर ऍड एंप्लॉयमेंट, १०३ - बाष्पकांच्या निरीक्षणाची फी, या लेखाशिर्षा मध्ये जमा करण्यात यावे. हा शासन निर्णय वित्त विभागाने अनौपचारीक संदर्भ क्र. २७६५ दि.०५.१०.२०२० अन्वये दिलेल्या मान्यतेच्या अनुषंगाने निर्गमित करण्यात येत आहे.