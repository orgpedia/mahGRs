# Page 1
अमरावती महसूल विभागांतर्गत कामगार उप आयुक्त, अमरावती यांच्या नियंत्रणाखालील कामगार विभागाच्या कार्यालयासाठी नियुक्ती प्राधिकारी घोषित करण्याबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांक:-संकीर्ण-२०२२/प्र.क्र.२५८ / काम-८
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक:०९.१२.२०२२
संदर्भ:- १.सा.प्र.वि. शा.नि.क्र. एसआरव्ही २०१६/प्र.क्र.२९०/कार्या. १२ दि. १९/११/२०१६.
२. उद्योग,उर्जा व कामगार विभाग शा. नि. क्र: इएसटी-२०१९/ प्र.क्र.१३४/ काम-८, दि.२१.०८.२०१९ व दि.१५.११.२०१९
प्रस्तावना : सामान्य प्रशासन विभागाने संदर्भ क्र. १ येथील शासन निर्णयान्वये शासन सेवेतील गट "अ" आणि गट "ब" (राजपत्रित) अधिकाऱ्यांच्या तसेच गट "ब" ( अराजपत्रित), गट "क" आणि गट "ड" मधील कर्मचाऱ्यांच्या सरळसेवा पदोन्नती व प्रतिनियुक्तीने नियुक्ती करण्यासंदर्भात नियुक्ती प्राधिकारी निश्चित केले आहेत. तसेच सदर शासन निर्णयात गट “ब” (अराजपत्रित), गट "क" आणि गट "ड" मधील पदे यासाठी पदनिहाय नियुक्ती प्राधिकारी घोषित करण्याचे आदेश निर्गमित करण्याबाबत प्रशासकीय विभागांना सूचित केले आहे.
या विभागाच्या संदर्भ क्र.२ येथील दि.२१.०८.२०१९ रोजीच्या शासन निर्णयान्वये अमरावती महसूल विभागासाठी कामगार उप आयुक्त, अमरावती यांचे विभागीय कार्यालय सुरु करण्यात आलेले आहे. तसेच या विभागाच्या संदर्भ क्र.२ येथील दि.१५.११.२०१९ रोजीच्या शासन निर्णयान्वये अमरावती विभागासाठी कामगार उप आयुक्त, अमरावती यांना प्रादेशिक कार्यालय प्रमुख म्हणून घोषित करण्यात आलेले आहे. तथापि त्यांना नियुक्ती प्राधिकारी म्हणून घोषित करण्यात आलेले नाही. सामान्य प्रशासन विभागाने संदर्भ क्र. १ येथील शासन निर्णयान्वये सूचित केल्यानूसार कामगार विभागातील गट-ब (अराजपत्रित), गट-क आणि गट-ड मधील कर्मचाऱ्यांच्या सरळसेवेने,पदोन्नतीने वा प्रतिनियुक्तीने नेमणूका/पदस्थापना यासंदर्भात अंतिम निर्णय घेण्यासाठी नियुक्ती प्राधिकारी निश्चित करण्याबाबतची बाब शासनाच्या विचाराधीन होती.
शासन निर्णय: अमरावती महसूल विभागांतर्गत कामगार उप आयुक्त, अमरावती यांच्या नियंत्रणाखालील कामगार विभागाच्या कार्यालयासाठी कामगार उप आयुक्त, अमरावती यांना गट-ब (अराजपत्रित), गट-क आणि गट-ड मधील कर्मचाऱ्यांच्या सरळसेवेने, पदोन्नतीने वा प्रतिनियुक्तीने नेमणूका / पदस्थापना यासंदर्भात अंतिम निर्णय घेण्यासाठी या शासन निर्णयान्वये नियुक्ती प्राधिकारी म्हणून घोषित करण्यात येत आहे.
# Page 2
शासन निर्णय क्रमांक: संकीर्ण-२०२२/प्र.क्र.२५८/काम-८