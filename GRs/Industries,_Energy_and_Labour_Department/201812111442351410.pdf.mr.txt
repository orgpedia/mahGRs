# Page 1
महाराष्ट्र लोकसेवा हक्क अधिनियम २०१५ अंतर्गत लोकसेवा नियत कालमर्यादा, पदनिर्देशित अधिकारी, प्रथम व व्दितीय अपिलीय अधिकारी प्रसिध्द करण्याबाबत...
महाराष्ट्र शासन
उद्योग, उर्जा व कामगार विभाग
शासन निर्णय क्र. संकिर्ण २०१८/प्र.क्र. १०४/कामगार ९
मंत्रालय विस्तार, मुंबई ३२
दिनांक : ११ डिसेंबर, २०१८
वाचा : १) शासन निर्णय उद्योग, उर्जा व कामगार विभाग क्रमांक संकिर्ण २०१५/प्र.क्र. १२/ कामगार ९ दिनांक १२ ऑक्टोबर, २०१५ २) संचालक, बाष्पके संचालनालय यांचे पत्र क्र. एसबी.१/जिएल/२०१६/१७२०५१ दिनांक १५ मार्च, २०१६
प्रस्तावाना: उपरोक्त संदर्भ क्र. १ व संदर्भ क्र. २ येथे नमूद करण्यात आलेल्या शासन निर्णयान्वये कामगार
विभागाच्या प्रशासकीय अधिपत्याखालील औद्योगिक सुरक्षा व आरोग्य संचालनालयामार्फत पुरविण्यात
येणाऱ्या चार सेवांचा महाराष्ट्र लोकसेवा हक्क अधिनियमांतर्गत पुरवावयाच्या सेवांमध्ये समावेश करण्यात
आलेला आहे. प्रशासकीय कारणास्तव सदर सेवांमध्ये सुधारणा होणे आवश्यक असून तसेच या व्यतिरिक्त
औद्योगिक सुरक्षा व आरोग्य संचालनालयामार्फत पुरविण्यात येणाऱ्या इतर सेवा महाराष्ट्र लोकसेवा हक्क
अधिनियमाच्या कलम ३ नुसार अधिसूचीत करण्याचा प्रस्ताव शासनाच्या विचाराधीन होता. त्या अनुषंगाने
संदर्भ क्र.१ व संदर्भ क्र.२ येथे नमूद करण्यात आलेले शासन निर्णयामधील काही लोकसेवा सुधारीत / रद्द
करुन व काही सेवांचा नव्याने समावेश करुन एकत्रितपणे अधिसूचीत करण्याची बाब शासनाच्या विचाराधीन
होती.
शासन निर्णय :
१. दि.१२ ऑक्टोबर,२०१५ व दि.१५ मार्च,२०१६ चे संदर्भाधिन शासन निर्णय रद्द करण्यात येत असुन
महाराष्ट्र लोकसेवा हक्क अधिनियम, २०१५ अंतर्गत शासनाचे सुधारीत आदेश पुढीलप्रमाणे देण्यात येत आहेत.
या शासन निर्णयाच्या सोबतच्या परिशिष्टामध्ये नमूद केलेल्या ६ सेवा संचालक, औद्योगिक सुरक्षा व आरोग्य
संचालनालय यांच्या कार्यालयामार्फत उक्त अधिनियमाच्या कलम ३ नुसार अधिसूचीत करावयाच्या आहेत.
२. या अधिनियमांतर्गत सेवा पुरविण्यासाठी आकारावयाची फी निश्चित करण्याची संचालक, औद्योगिक
सुरक्षा व आरोग्य संचालनालय यांना मूभा राहील. तसेच संबंधीत कार्यालयाची रचना विचारात घेवून
पदनिर्देशित अधिकारी, प्रथम व व्दितीय अपिलीय अधिकारी इत्यादीमध्ये संचालक, औद्योगिक सुरक्षा व
आरोग्य संचालनालय यांना आवश्यक्तेप्रमाणे सुधारणा करता येईल.
# Page 2
शासन निर्णय क्रमांकः संकिर्ण २०१८/प्र.क्र. १०४/कामगार ९
३. संचालक, औद्योगिक सुरक्षा व आरोग्य संचालनालय यांनी त्यांच्यामार्फत पुरविण्यात येणाऱ्या लोक
सेवांची सूची, नियत कालमर्यादा, अर्जाचा विहीत नमूना, फी, पदनिर्देशित अधिकारी, प्रथम व व्दितीय
अपिलीय अधिकारी यांचा तपशिल कार्यालयाच्या सूचना फलकावर तसेच त्यांच्या संकेतस्थळावर किंवा
पोर्टलवर प्रदर्शित करावा.
४. संचालक, औद्योगिक सुरक्षा व आरोग्य संचालनालय यांनी उपरोक्त प्रमाणे उक्त अधिनियमाच्या
कलम ३ नुसार सेवा अधिसूचीत करणे व त्यांची अंमलबजावणी करण्याची कार्यवाही तात्काळ करावी.
# Page 3