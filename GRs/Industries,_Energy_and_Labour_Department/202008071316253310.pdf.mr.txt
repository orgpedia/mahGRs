# Page 1
विविध कायदा/अधिनियम/नियमाव्दारे स्थापित करण्यात आलेल्या शासकीय/अशासकीय मंडळे व समित्या यावर नियुक्त करण्यात आलेल्या सदस्यांच्या नियुक्त्या रद्द करण्याबाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्रमांक:- संकिर्ण-२०२०/प्र.क्र.९/उद्योग-६.
मंत्रालय, मुंबई-४०० ०३२.
दिनांक : :- ३० जुलै, २०२०.
वाचा:- १) शासन निर्णय क्रमांक:- केव्हीबी-२०१९/प्र.क्र.७४/उद्योग-६, दि.८ मार्च,२०१९.
२) शासन निर्णय क्रमांक:- केव्हीबी-२०१९/प्र.क्र.४१/उद्योग-६, दि.५ ऑगस्ट,२०१९.
प्रस्तावना: राज्यातील कुंभार समाजातील उन्नतीसाठी व प्रगतीसाठी मंत्री वित्त यांना सन २०१८-१९ च्या अर्थसंकल्पात
श्री.संत शिरोमणी गोरोबाकाका मातीकला बोर्ड, वर्धा येथे स्थापन करणेबाबत व त्यासाठी रु.१० कोटी इतकी तरतूद केली असल्याच्या घोषणेस अनुलक्षून राज्य शासनामार्फत उद्योग, ऊर्जा व कामगार विभागाच्या (उदयोग प्रभाग) अधिनस्त श्री.संत शिरोमणी गोरोबाकाका मातीकला बोर्ड, वर्धा येथे स्थापन करण्यास संदर्भ क्रमांक १ अन्वये मान्यता
देण्यात आलेली आहे. या शासन निर्णयात नमूद केल्याप्रमाणे सदर बोर्ड पुर्णत: कार्यान्वित होईपर्यंत महाराष्ट्र राज्य खादी व ग्रामोद्योग मंडळाचे मुख्य कार्यकारी अधिकारी हे सदर बोर्डाचे मुख्य कार्यकारी अधिकारी तसेच दैनंदिन व प्रशासकीय कामकाज प्रमुख म्हणून काम बघत आहेत. तसेच मंडळाचे कामकाज सुरळीत होईपर्यत खादी व ग्रामोद्योग मंडळाच्या प्रशासकीय संरचनेचा वापर करण्यात येत आहे. सदंर्भ क्रमांक २ अन्वये मातीकला बोर्ड
कार्यान्वित करणेसाठी सात अशासकीय सदस्यांची नेमणूक करण्यास मान्यता देण्यात आलेली आहे. या नियुक्त करण्यात आलेल्या सात अशासकीय सदस्यांची नियुक्ती रद्द करण्याची बाब शासनाच्या विचाराधिन होती.
शासन निर्णय :
श्री.संत शिरोमणी गोरोबाकाका मातीकला बोर्डावरील संरचनेत संदर्भ क्रमांक २ अन्वये नियुक्त करण्यात
आलेल्या अशासकीय सदस्याची नेमणूक रद्द करण्यास या शासन निर्णयाद्वारे मान्यता देण्यात येत आहे.
# Page 2