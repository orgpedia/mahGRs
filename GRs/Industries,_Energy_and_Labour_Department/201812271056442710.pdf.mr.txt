# Page 1
राज्य कामगार विमा महामंडळ, आदर्श रुग्णालय, अंधेरी येथे लागलेल्या आगीच्या दुर्घटनेच्या चौकशीबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. ईएसआय-२०१८/प्र. क्र. २३०/काम-३
मंत्रालय, मुंबई ३२.
दिनांक : २७ डिसेंबर, २०१८
प्रस्तावना राज्य कामगार विमा महामंडळ, आदर्श रुग्णालय, अंधेरी येथे दिनांक १७.१२.२०१८ रोजी आग
लागण्याची दुर्घटना घडलेली आहे. सदर आगीसंदर्भात चौकशी करण्याकरिता समिती नेमण्याची बाब शासनाच्या विचाराधीन होती.
शासन निर्णय राज्य कामगार विमा महामंडळ, आदर्श रुग्णालय, अंधेरी येथे दिनांक १७.१२.२०१८ रोजी लागलेल्या आगीसंदर्भात चौकशी करण्यासाठी अपर मुख्य सचिव (उद्योग), उद्योग, ऊर्जा व कामगार विभाग यांच्या अध्यक्षतेखाली खालीलप्रमाणे चौकशी समिती गठीत करण्यात येत आहे : १. अपर मुख्य सचिव (उद्योग) - अध्यक्ष २. आयुक्त, बृहन्मुंबई महानगरपालिका - सदस्य ३. प्रधान सचिव (कामगार ) - सदस्य ४. प्रधान सचिव (आरोग्य) - सदस्य ५. संचालक, आपत्ती व्यवस्थापन - सदस्य ६. आयुक्त, राज्य कामगार विमा योजना - सदस्य सचिव २. उपरोक्त समितीची कार्यकक्षा पुढीलप्रमाणे राहील : १) सदर रूग्णालय सुरू करण्यासाठी आवश्यक त्या सर्व परवानग्या/नाहरकरत प्रमाणपत्रे घेण्यात आली होती किंवा कसे ? २) सदर रूग्णालयाकरीता भोगवटा प्रमाणपत्र प्राप्त होते किंवा कसे ? ३) सदर रूग्णालयाच्या इमारतीचे बांधकाम करताना आग प्रतिबंधक मानकांचे पालन करण्यात आले होते किंवा कसे? तसेच सदर रूग्णालयामध्ये आग प्रतिबंधक यंत्रणा सुरू होती किंवा कसे ? ४) सदर रूग्णालयाकरीता महाराष्ट्र औद्योगिक विकास महामंडळाच्या अग्नीशमन दलाचे ना-हरकत प्रमाणपत्र प्राप्त होते किंवा कसे ? तसेच सदर रूग्णालयातील कर्मचारी व रूग्णांकरीता आगीपासून बचाव करण्याबाबतचे प्रशिक्षण / रंगीत तालीम वेळोवेळी आयोजित करण्यात आले होते किंवा कसे? ५) सदर रूग्णालयाच्या आग प्रतिबंधक तपासण्या वेळोवेळी करण्यात आल्या होत्या किंवा
कसे ? अशा तपासण्याअंती त्रुटी निदर्शनास आल्यानंतर त्याची रूग्णालय प्रशासनास पुर्तता करण्यासंदर्भात सूचना देण्यात आल्या होत्या किंवा कसे ?
# Page 2
शासन निर्णय क्रमांक: ईएसआय-२०१८/प्र. क्र. २३०/काम-३
६) सदर आगीच्या घटनेस जबाबदार असणाऱ्या संबंधित अधिकारी / कर्मचारी यांचे विरूध्द करावयाच्या कारवाईबाबत शासनास शिफारस करणे.
७) अशा प्रकारच्या आगीच्या दुर्घटना परत घडू नयेत याकरिता उपाययोजना सुचविणे.
८) चौकशी दरम्यान आढळून आलेल्या अन्य महत्वाच्या बाबींसंदर्भात शासनास शिफारस करणे.
३. सदर चौकशी समितीस आवश्यक सोयीसुविधा आयुक्त, राज्य कामगार विमा योजना यांनी उपलब्ध करुन द्याव्यात.
४. सदर समितीने आपला अहवाल या शासन निर्णयाच्या दिनांकापासून एक महिन्याच्या आत शासनास सादर करावा.