# Page 1
वित्तीय अधिकार नियमपुस्तिका १९७८, अंतर्गत उद्योग, ऊर्जा व कामगार विभाग (खुद्द) मधील प्रभागनिहाय वित्तीय प्राधिकाराच्या प्रयोजनार्थ “प्रशासकीय विभाग प्रमुख” म्हणून घोषित करणेबाबत..
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : आयएलई-२०२३/प्र.क्र.१४२/प्रशासन-३
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २४ जुलै, २०२३.
वाचा: १. शासन परिपत्रक, वित्त विभाग क्रमांक-विअप्र-१०९८/प्र.क्र.५३/२०१६/विनियम, दिनांक ०६.१०.१९९९.
२. शासन परिपत्रक, वित्त विभाग क्रमांक-विअप्र-२०१६/प्र.क्र.५३/२०१६/ विनियम, दिनांक - २१.०१.२०१७ ३. शासन शुध्दीपत्रक, वित्त विभाग क्रमांक - विअप्र-२०१६/प्र.क्र.५३/२०१६/विनियम, दिनांक-०३.०२.२०१७.
प्रस्तावना :
मुंबई वित्तीय नियम १९५९ च्या नियम-२ (१०) नुसार वित्तीय प्राधिकार व इतर वित्तीय नियमांच्या प्रयोजनार्थ मुंबई नागरी सेवा नियम १९५९ च्या नियम-९ (२३) नुसार परिशिष्ट-२ मध्ये सर्व मंत्रालयीन विभागांसाठी शासनाचे सचिव हे विभाग प्रमुख म्हणून घोषित करण्यात आले आहेत.
त्यानंतर शासन वेळोवेळी याच नियमाच्या नियम - २ (१०) व (१०-अ) तसेच वित्तीय अधिकार नियम पुस्तिका १९७८, भाग-पहिला, उपविभाग-एक, अनुक्रमांक-१,२,३ नुसार विभागप्रमुख, प्रादेशिक कार्यालय प्रमुख, कार्यालय प्रमुख म्हणून घोषित करु शकतील अशी तरतूद आहे.
उपरोक्तप्रमाणे उद्योग, ऊर्जा व कामगार विभागाच्या अंतर्गत संबंधित यांना त्यांच्या अधिनस्त असलेल्या प्रभागांच्या वित्तीय प्राधिकाराच्या प्रयोजनार्थ “प्रशासकीय विभाग प्रमुख म्हणून घोषित करण्याची बाब शासनाच्या विचाराधीन होती.
शासन निर्णय:
उद्योग, ऊर्जा व कामगार विभागाच्या अंतर्गत संबंधित सचिवांच्या अधिनस्त असलेल्या प्रभागांच्या वित्तीय प्राधिकाराच्या प्रयोजनार्थ खालील अधिकाऱ्यांना “प्रशासकीय विभाग प्रमुख” म्हणून घोषित करण्यास खालील अटींवर या शासन निर्णयाद्वारे मंजुरी देण्यात येत आहे.
# Page 2
शासन निर्णय क्रमांक: आयएलई-२०२३/प्र.क्र.१४२/प्रशासन-३
------------------------------------------------------------------------------------
| अ.क्र. | पदनाम | अधिनस्त प्रशासकीय प्रभाग |
| १ | अप्पर मुख्य सचिव/प्रधान सचिव/सचिव (उद्योग) | उद्योग प्रभाग |
| २ | अप्पर मुख्य सचिव/प्रधान सचिव/सचिव (ऊर्जा) | ऊर्जा प्रभाग |
| ३ | अप्पर मुख्य सचिव / प्रधान सचिव / सचिव (कामगार व प्रशासन) | कामगार व प्रशासन प्रभाग |
------------------------------------------------------------------------------------
१. उक्त अधिकाऱ्यांना त्यांच्या कार्यालयीन कामकाजाच्या संदर्भात “प्रशासकीय विभाग प्रमुख " या नात्याने आवश्यकतेनुसार लोकलेखा समिती, तद्वतच विधानमंडळांच्या अन्य समित्या, न्यायालये, संविधानिक किंवा वैधानिक आयोग, प्राधिकरणे इत्यादींपुढे साक्ष द्यावी लागेल व तद्नुषंगाने संबंधित प्रकरणे हाताळावी लागतील.
२. वित्तीय बाबींच्या संदर्भात त्यांच्यावर सोपविण्यात आलेल्या सर्व विषयांसाठी आणि बाबींसाठी ते संपूर्णपणे जबाबदार राहतील.
३. विभागातील वित्तीय अनियमितता व तत्सम बाब घडल्यास त्या अनुषंगाने येणारी जबाबदारी व करावयाची कार्यवाही याबाबतची जबाबदारी प्रशासकीय विभागाचे प्रमुख या नात्याने त्यांच्याकडे असेल.
४. उक्त प्रशासकीय विभाग प्रमुखांना वित्तीय अधिकार नियमपुस्तिका १९७८, भाग- पहिला, उपविभाग-१ ते ५ मधील वित्तीय शक्तीचे विहित मर्यादेच्या, अटी व शर्तींच्या अधीन राहून, मुंबई वित्तीय नियम १९५९, महाराष्ट्र आकस्मिक खर्च नियम १९६५, महाराष्ट्र अर्थसंकल्पीय नियमपुस्तिका, खर्चाच्या संकीर्ण बाबी तसेच महाराष्ट्र सार्वजनिक बांधकाम नियमावली यामधील तरतुदींनुसार अधिकार राहतील.
२. सदरहू शासन निर्णय प्रशासनिक विभागाला असलेल्या प्राधिकारानुसार निर्गमित करण्यात येत आहे.
३ सदर शासन निर्णय महाराष्ट्र शासनाच्या www.maharastra.gov.in या संकेतस्थळावर उपलब्ध करण्यात आला असून त्याचा संकेतांक २०२३०७२४११३९५९५८१० असा आहे. सदर शासन निर्णय डिजीटल स्वाक्षरीने साक्षांकीत करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने, DR. SHRIKANT
LAXMANRAO
PULKUNDWAR
(डॉ.श्री.ल.पुलकुंडवार ) उप सचिव, महाराष्ट्र शासन.
प्रत १.सर्व प्रधान सचिव, उद्योग, ऊर्जा व कामगार विभाग, मंत्रालय, मुंबई २.महालेखापाल (लेखा व अनुज्ञेयता)-१, मुंबई
पृष्ठ ३ पैकी २
# Page 3
शासन निर्णय क्रमांक: आयएलई-२०२३/प्र.क्र.१४२/प्रशासन-३
३. महालेखापाल (लेखा व अनुज्ञेयता) -२, नागपूर ४.महालेखापाल (लेखा परीक्षा)-१, मुंबई ५. महालेखापाल (लेखा परीक्षा)- २, नागपूर ६. संचालक, लेखा व कोषागारे, मुंबई ७. सर्व सह सचिव/उप सचिव/अवर सचिव/कक्ष अधिकारी, उद्योग, ऊर्जा व कामगार विभाग, मुंबई.
८. अधिदान व लेखा अधिकारी, मुंबई ९. सर्व कोषागार अधिकारी.
१०. कक्ष अधिकारी (विनियम व्यय-४), वित्त विभाग, मंत्रालय, मुंबई.
११. निवडनस्ती / प्रशा-३.
पृष्ठ ३ पैकी ३