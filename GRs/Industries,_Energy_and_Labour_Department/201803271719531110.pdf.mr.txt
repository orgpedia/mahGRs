# Page 1
महाराष्ट्र माथाडी, हमाल आणि इतर श्रमजीवी कामगार (नोकरीचे नियमन व कल्याण) अधिनियम, १९६९ अन्वये निर्माण करण्यात आलेल्या राज्यातील सर्व माथाडी मंडळामध्ये सुसूत्रता ठेवण्यासाठी व अधिनियमामध्ये आवश्यक त्या सुधारणा करण्याच्या दृष्टीने गठीत करण्यात आलेल्या अभ्यास गटाबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक: - युडब्ल्युए-२०१८/प्र.क्र.१/कामगार-५
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२,
दिनांक:-२७/०३/२०१८
वाचा:- १) शासन निर्णय क्रमांक:- युडब्ल्युए-२०१८/प्र.क्र.१/कामगार-५, दि.१७/०१/२०१८.
२) शासन निर्णय क्रमांक युडबल्युए-२०१८/प्र.क्र.१/कामगार-५, दि.१४/०३/२०१८
शासन निर्णय :
महाराष्ट्र माथाडी, हमाल आणि इतर श्रमजीवी कामगार (नोकरीचे नियमन व कल्याण) अधिनियम, १९६९ अंतर्गत निर्माण करण्यात आलेल्या विविध माथाडी मंडळाच्या कामकाजामध्ये सुसूत्रता येण्यासाठी व अधिनियमाची प्रभावीपणे अंमलबजावणी होण्याकरिता संदर्भाधीन दि.१७/०१/२०१८ रोजीच्या शासन निर्णयाअन्वये कामगार आयुक्त यांच्या स्तरावर अभ्यासगटाची नियुक्ती व अभ्यासगटाची कार्यकक्षा निश्चित करण्यात आली आहे. तसेच दि.१४/०३/२०१८ रोजीच्या शासन निर्णयाअन्वये सदर अभ्यासगटामध्ये माथाडी कामगारांच्या संघटनांच्या प्रतिनिधींचा सदस्य म्हणून समावेश करण्यात आला आहे.
राज्यातील विविध माथाडी कामगार संघटनानी शासनाकडे दाखल केलेल्या विनंतीच्या अनुषंगाने या शासन निर्णयान्वये संदर्भाधिन दि.१७/०१/२०१८ व दिनांक १४/०३/२०१८ रोजीचे दोन्ही शासन निर्णय मागे घेण्यात येत आहेत. अभ्यासगटासंदर्भात आवश्यक ते सुधारीत आदेश यथावकाश निर्गमित करण्यात येतील.
# Page 2