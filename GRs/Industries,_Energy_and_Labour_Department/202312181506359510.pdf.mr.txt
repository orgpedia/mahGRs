# Page 1
एकत्रित परिविक्षाधीन प्रशिक्षण कार्यक्रम – ९ परिविक्षाधीन सरकारी कामगार अधिकारी (गट-ब) यांच्यासाठी निर्माण करण्यात आलेल्या अधिसंख्य पदावरील अधिकाऱ्यांचे नियमित वेतन अदा करणेबाबत... लेखाशिर्षात सुधारणा करण्याबाबत.
महाराष्ट्र शासन
उद्योग, उर्जा व कामगार विभाग
शासन शुध्दीपत्रक क्रमांकः नियुक्ती-२०२३/प्र.क्र.२१६/कामगार-८
मंत्रालय, मुंबई - ४०० ०३२.
दिनांक: १४ डिसेंबर, २०२३
संदर्भ : १) शासन निर्णय सामान्य प्रशासन विभाग क्रमांक टिआरएन-२०१३/प्र.क्र. ८४/१३/१२ अ, दि.२०/०१/२०१४.
२) शासन निर्णय सामान्य प्रशासन विभाग क्र.टिआरएन-१११७/प्र.क्र.६६//सीपीटीपी, दि.२०.५.२०२१
३) शासन आदेश, सामान्य प्रशासन विभाग क्रमांक टिआरएन ०६२३/प्र.क्र.४५/सीपीटीपी-ब, दि. १८/०९/२०२३.
४) शासन परिपत्रक, सामान्य प्रशासन विभाग क्रमांक टिआरएन-०६२३/प्र.क्र.
६४/सीपीटीपी, दि. २२/०९/२०२३
५) शासनाचे समक्रमांकाचे आदेश दि.१७.१०.२०२३
प्रस्तावना: महाराष्ट्र लोकसेवा आयोगामार्फत राज्यसेवा परिक्षेद्वारे सन २०१४ पासून प्रतिवर्षी सरळसेवेने नियुक्त होणाऱ्या गट-अ मधील संवर्गांसाठी यशदा, पुणे या संस्थेमार्फत व गट-ब मधील पदांसाठी वनामती, नागपूर या संस्थेमार्फत दोन वर्षांच्या कालावधीसाठी एकत्रित परिविक्षाधीन प्रशिक्षण कार्यक्रम संदर्भाधीन क्र. १ च्या शासन निर्णयानुसार राबविण्यात येत आहे. त्याअनुषंगाने उद्योग, ऊर्जा व कामगार विभागाच्या अधिपत्याखालील कामगार आयुक्तालयातील सहायक कामगार आयुक्त (गट-अ) व सरकारी कामगार अधिकारी (गट-ब) संवर्गाचा समावेश संदर्भाधीन क्र. २ च्या शासन निर्णयान्वये एकत्रित परिविक्षाधीन प्रशिक्षण कार्यक्रमामध्ये करण्यास मान्यता देण्यात आली आहे. सामान्य प्रशासन विभागाच्या संदर्भ क्रमांक ३ येथील आदेशान्वये महाराष्ट्र लोकसेवा आयोगाकडून राज्यसेवा (मुख्य) परीक्षा -२०२१ च्या अंतिम निकालाच्या आधारे निवड झालेल्या गट-ब संवर्गातील अधिकाऱ्यांना प्रशिक्षणार्थी अधिकारी म्हणून नियुक्ती देण्यात आली असून त्यांचे प्रशिक्षण एकत्रित परिविक्षाधीन प्रशिक्षण कार्यक्रम-९ (सीपीटीपी-९) अंतर्गत वसंतराव नाईक राज्य कृषि विस्तार व्यवस्थापन प्रशिक्षण संस्था (वनामती) नागपूर येथे दि.०३.१०.२०२३ (म.पू.) पासून सुरु झाले आहे. सदर प्रशिक्षणासाठी प्रत्यक्ष उपस्थित झालेल्या उमेदवाराच्या संख्येच्या मर्यादेत अधिसंख्य पदे निर्माण करण्याबाबत सामान्य प्रशासन विभागाच्या संदर्भ क्रमांक ४ परिपत्रकान्वये सूचना निर्गमित केल्या आहेत. त्यानुसार या विभागाच्या संदर्भ क्रमांक ५ येथील आदेशान्वये सदर अधिकाऱ्यांसाठी अधिसंख्य पदे निर्माण करण्यात आली आहे. सदर शासन आदेशामध्ये उक्त परिविक्षाधीन अधिकाऱ्यांचे वेतन प्रशिक्षणाच्या लेखाशिर्षामधून अदा करण्याबात निर्देश देण्यात आले आहेत. तथापि, परिविक्षाधीन अधिकाऱ्यांना ठोक वेतनाऐवजी नियमित वेतन अदा करण्याबाबत सामान्य प्रशासन विभागाचे निर्देश असल्यामुळे सदर नियमित वेतन प्रशिक्षणाच्या लेखाशिर्षाऐवजी वेतनाच्या लेखाशिर्षामधून अदा करणे आवश्यक आहे.
यास्तव, संदर्भ क्रमांक ५ येथील आदेशामध्ये सुधारणा करण्याची बाब शासनाच्या विचाराधीन होती.
# Page 2
शासन शुध्दीपत्रक क्रमांकः नियुक्ती-२०२३/प्र.क्र.२१६/कामगार-८
शासन शुध्दीपत्रक:
या विभागाच्या संदर्भ क्रमांक ५ येथील शासन आदेशातील परिच्छेद क्रमांक ३ मध्ये नमुद लेखाशिर्ष
“मागणी क्रमांक के–८, मुख्य लेखाशिर्ष ३४५१, ००३-प्रशिक्षण (००) (०१) शासकीय कर्मचाऱ्यांना प्रशिक्षण (कार्यक्रम) (३४५१२८९१) अंतर्गत २०- इतर प्रशासकीय खर्च”
या लेखाशिर्षाऐवजी
“मागणी क्रमांक के–४, मुख्य लेखाशिर्ष २२३० - कामगार, सेवायोजन व कौशल्य विकास ०१ कामगार ००१ संचालन व प्रशासन (००)(०२) कामगार उप आयुक्त (प्रादेशिक) (अनिवार्य) (२२३० ०४२३) ०१ वेतन” असे वाचावे.