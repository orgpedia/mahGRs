# Page 1
राज्यातील महिला उद्योजकांसाठी विशेष धोरण २०१७ अंतर्गत प्रदर्शनाचे आयोजन / प्रदर्शनात सहभागी झाल्याबद्दल प्रोत्साहने मंजूर करण्याबाबत कार्यनियमावली...
महाराष्ट्र शासन
उद्योग, ऊर्जा व कामगार विभाग
शासन निर्णय क्र. :- साप्रोयो-२०१८/प्र.क्र.१५/उद्योग-८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ०१/०४/२०१९
संदर्भ :- १) शासन निर्णय क्रमांक साप्रोयो-२०१३/प्र.क्र.५४/उद्योग-८, दि. ०१/०४/२०१३.
२) शासन निर्णय क्रमांक साप्रोयो - २०१७/प्र.क्र. १५/उद्योग-८, दि. १४/१२/२०१७..
प्रस्तावना :
महिला उद्योजकांचे आर्थिक व सामाजिक विकासाच्या जागतिक वाटचालीमध्ये महत्वाचे योगदान आहे. महाराष्ट्र राज्यात महिलांनी समाजामध्ये जरी मोलाची भूमिका निभावली असली तरी त्यांच्यातील उद्योजकीय कार्यक्षमतेला पुरेसा वाव मिळालेला नाही. औद्योगिक गुंतवणुकीच्या दृष्टीने पोषक वातावरणामध्ये महिला उद्योजक केंद्रित उद्योग वाढीला प्रोत्साहन देण्याकरिता महाराष्ट्र राज्याने प्रथमच महिलांकरिता विशेष धोरण-२०१७ दि. १४.१२.२०१७ रोजी जाहीर केले आहे. सदर धोरणाच्या शासन निर्णय क्र.साप्रोयो--२०१७/प्र.क्र.१५/उद्योग-८, दि.१४.१२.२०१७ मधील परिच्छेद क्र. ४ ( ब ) अन्वये प्रदर्शनामध्ये
सामील होण्याकरिता प्रोत्साहने अनुज्ञेय करण्यात आली आहेत. सदर प्रोत्साहने प्राप्त करण्याकरिता अवलंबविण्याची कार्यवाही विहित करण्याची बाब शासनाच्या विचाराधीन होती.
शासन निर्णय : राज्यातील महिलांकरिता विशेष धोरण-२०१७ दि.१४.१२.२०१७ रोजी जाहीर केले आहे. सदर धोरणाच्या शासन निर्णय क्र.साप्रोयो--२०१७/प्र.क्र.१५/उद्योग-८, दि.१४.१२.२०१७ मधील परिच्छेद क्र. ४(ब) अन्वये प्रदर्शनाचे आयोजन/प्रदर्शनात सहभागी होण्याकरिता प्रोत्साहने अनुज्ञेय करण्याबाबतच्या कार्यनियमावलीस खालील अटी व शर्तींच्या अधिन राहून शासन मान्यता देण्यात येत आहे: १. पात्रता: शासन निर्णय क्र.साप्रोयो-२०१७/प्र.क्र.१५/उद्योग-८, दि.१४.१२.२०१७ मधील "महिला
उद्योजकाची व्याख्या" या संज्ञेत बसणाऱ्या उद्योग घटकांना सदर प्रोत्साहने अनुज्ञेय असतील.
२. प्रदर्शनामध्ये सामील होण्यासाठी प्रोत्साहने :
i. उत्पादनात असलेल्या नोंदणीकृत महिला प्रणित सुक्ष्म, लघु, मध्यम औद्योगिक उपक्रम घटकांना प्रदर्शनामध्ये सहभागी होण्यास प्रोत्साहन देण्यासाठी, जिथे इतर कुठलेही
# Page 2
शासन निर्णय क्रमांकः साप्रोयो-२०१८/प्र.क्र.१५/उद्योग-८
संघटनात्मक पाठबळ देण्यात येत नाही, अशा देशांतर्गत राज्यस्तरीय प्रदर्शनांमध्ये सहभागी होण्यासाठी रु.५०,०००/- किंवा प्रदर्शनातील गाळेभाड्याच्या ७५% रक्कम यापैकी जी कमी असेल ती रक्कम देण्यात येईल. सदर सहाय्य, केलेल्या खर्चाच्या परताव्याच्या स्वरुपात असेल.
ii. उत्पादनात असलेल्या नोंदणीकृत महिला प्रणित सुक्ष्म, लघु, मध्यम औद्योगिक उपक्रम घटकांना आंतरराष्ट्रीय व्यापार प्रदर्शनामध्ये सहभागी होण्याकरिता प्रदर्शनातील गाळेभाड्याच्या ७५% किंवा रु.३.०० लाख यापैकी जी कमी असेल ती रक्कम देण्यात येईल.
iii. महिला उद्योजकांकरिता आयोजित केलेल्या विनिर्दिष्ट विभागीय / राज्यस्तरीय प्रदर्शनासाठी आयोजकांना केलेल्या खर्चाच्या ५०% रक्कम, कमाल रु.१० लाख मर्यादेपर्यंत सहाय्य म्हणून देण्यात येईल.
३. अटी व शर्ती :
i) सदर योजनेमध्ये उत्पादनात असलेल्या नोंदणीकृत महिला प्रणित सुक्ष्म, लघु, मध्यम औद्योगिक घटकांना Indian Trade Promotion Organization (ITPO), National Small Industries Corporation (NSIC), नवी दिल्ली यांनी प्रमाणित केलेली आंतरराष्ट्रीय प्रदर्शने / राज्यस्तरीय प्रदर्शने किंवा राज्य शासनाने प्रमाणित केलेल्या प्रदर्शनांमध्ये भाग घेण्यासाठी शासनामार्फत निधी उपलब्ध करुन देण्यात येईल.
ii) उत्पादनात असलेल्या नोंदणीकृत घटकाच्या उद्योजकांनी सदर प्रदर्शनात भाग घेतल्याबाबतचा तसेच
खर्चाबाबतचा पुरावा सादर केल्यानंतर त्यांना तीन वर्षे कालावधीत एकदाच परिच्छेद क्र.२ मध्ये नमूद केलेल्या आर्थिक मर्यादेत प्रोत्साहन, निधीच्या उपलब्धतेनुसार परतावा स्वरुपात देण्यात येईल.
iii) प्रदर्शन आयोजनाचे प्रोत्साहन मिळण्यासाठी संबंधित आयोजकांनी सदर प्रदर्शन आयोजित केल्याबाबतचा तसेच खर्चाबाबतचा पुरावा सादर केल्यानंतर त्यांना धोरण कालावधीत एकदाच परिच्छेद क्र.२ मध्ये नमूद केलेल्या आर्थिक मर्यादेत प्रोत्साहन, निधीच्या उपलब्धतेनुसार परतावा स्वरुपात देण्यात येईल.
४. अर्ज करण्याची पध्दत : i) ज्या उत्पादनात असलेल्या नोंदणीकृत महिला प्रणित सुक्ष्म, लघु, मध्यम औद्योगिक घटकांना राज्यस्तरीय / आंतरराष्ट्रीय प्रदर्शनात सहभाग घेतला असेल त्यांनी गाळेभाड्याच्या प्रतिपूर्तीसाठी प्रदर्शनाच्या शेवटच्या दिनांकापासून कमाल ३ महिन्यात संबंधित घटक ज्या जिल्ह्यामध्ये कार्यरत असेल त्या जिल्ह्याच्या जिल्हा उद्योग केंद्राकडे विहित नमुन्यात अर्ज, प्रदर्शनासंबंधीची माहिती, स्वप्रमाणित प्रतिज्ञापत्र इ. सादर करणे बंधनकारक राहील. जिल्हा उद्योग केंद्राकडून संबंधित विभागीय कार्यालयामार्फत अर्ज प्राप्त झाल्यापासून ७ दिवसांच्या आत उद्योग संचालनालयाकडे पाठविण्यात येईल.
पृष्ठ १५ पैकी २
# Page 3
शासन निर्णय क्रमांकः साप्रोयो-२०१८/प्र.क्र.१५/उद्योग-८
ii) ज्या विनिर्दिष्ट आयोजकांना महिला उद्योजकांसाठी विभागीय / राज्यस्तरीय प्रदर्शनाचे आयोजन करावयाचे असेल त्यांनी नियोजित प्रदर्शनाच्या दिनांकापूर्वी किमान ३ महिने अगोदर संबंधित प्रदर्शन ज्या महसुली विभागामध्ये होणार असेल त्या विभागाच्या उद्योग सह संचालक कार्यालयाकडे विहित नमुन्यात अर्ज, प्रदर्शनासंबंधीची माहिती, स्वप्रमाणित प्रतिज्ञापत्र इ. सादर करणे बंधनकारक राहील. संबंधित विभागीय कार्यालय उद्योग संचालनालयाकडे योग्य शिफारशीसह अर्ज प्राप्त झाल्यापासून ७ दिवसांच्या आत पुढील कार्यवाहीसाठी सादर करेल. सदरचा अर्ज विकास आयुक्त (उद्योग) यांचे अध्यक्षतेखालील समितीपुढे पूर्वमान्यतेस्तव सादर करण्यात येईल. समितीने मान्यता दिल्यास आयोजक निधीच्या उपलब्धतेनुसार प्रोत्साहन मिळण्यास पात्र ठरेल.
ii) ज्या उत्पादनात असलेल्या नोंदणीकृत महिला प्रणित सुक्ष्म, लघु, मध्यम औद्योगिक घटकांना राज्यस्तरीय / आंतरराष्ट्रीय प्रदर्शनात सहभाग घेतला असेल त्यांनी गाळेभाड्याच्या प्रतिपूर्तीसाठी प्रदर्शनाच्या शेवटच्या दिनांकापासून कमाल ३ महिन्यात संबंधित घटक ज्या जिल्ह्यामध्ये कार्यरत असेल त्या जिल्ह्याच्या जिल्हा उद्योग केंद्राकडे विहित नमुन्यात अर्ज, प्रदर्शनासंबंधीची माहिती, स्वप्रमाणित प्रतिज्ञापत्र इ. सादर करणे बंधनकारक राहील. जिल्हा उद्योग केंद्राकडून संबंधित विभागीय कार्यालयामार्फत अर्ज प्राप्त झाल्यापासून ७ दिवसांच्या आत उद्योग संचालनालयाकडे पाठविण्यात येईल.
५. प्रदर्शनाचा दर्जा ठरविण्यासाठी व अनुदान मंजुरीचा निर्णय घेण्यासाठी खालीलप्रमाणे समिती गठीत करण्यात येत आहे:
------------------------------------------------------------------------------------------------------------------
| १ | विकास आयुक्त (उद्योग) | अध्यक्ष |
|  | व्यवस्थापकीय संचालक किंवा त्यांचे प्रतिनिधी, महाराष्ट्र लघु उद्योग विकास महामंडळ (MSSIDC) | सदस्य |
| ३ | मुख्य कार्यकारी अधिकारी किंवा त्यांचे प्रतिनिधी, महाराष्ट्र औद्योगिक विकास महामंडळ (MIDC) | सदस्य |
| ४ | मुख्य कार्यकारी अधिकारी किंवा त्यांचे प्रतिनिधी, खादी व ग्रामोद्योग मंडळ (KVIB) | सदस्य |
| ५ | उप सचिव, उदयोग-८/अवर सचिव (उद्योग–८ किंवा त्यांचे प्रतिनिधी, ऊदयोग,ऊर्जा व कामगार विभाग, मंत्रालय, मुंबई | सदस्य |
| ६ | उद्योग सह संचालक / अधिक्षकीय उद्योग अधिकारी, निर्यात प्रचालन, उद्योग संचालनालय | सदस्य सचिव |
------------------------------------------------------------------------------------------------------------------
६. विकास आयुक्त (उद्योग) यांच्या अध्यक्षतेखाली गठीत समितीमार्फत प्रोत्साहनासाठी पात्र विभागीय / राज्यस्तरीय / आंतरराष्ट्रीय प्रदर्शने विहित करण्यात येतील. उपरोक्त परिच्छेद क्र. २, ३ व ४ नुसार प्रोत्साहनांसाठी आलेल्या अर्जांची छाननी निर्यात प्रचालन शाखा, उद्योग संचालनालय, मुंबई यांचेमार्फत पृष्ठ १५ पैकी ३
# Page 4
शासन निर्णय क्रमांकः साप्रोयो-२०१८/प्र.क्र.१५/उद्योग-८
करण्यात येईल व पात्र अर्ज मा.विकास आयुक्त (उद्योग) यांच्या अध्यक्षतेखालील समितीपुढे निर्णयार्थ सादर करण्यात येतील. तसेच प्रदर्शनात भाग घेतल्यावर प्रतिपूर्तीचे दावे वरील पध्दतीनेच हाताळण्यात येतील. प्रदर्शनात सहभागी होण्यासाठीच्या प्रोत्साहनाचा खर्च सामुहिक प्रोत्साहन योजनेच्या निधीतून भागविण्यात येईल.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15