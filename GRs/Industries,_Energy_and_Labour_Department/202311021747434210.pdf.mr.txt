# Page 1
दिनांक ०७ नोव्हेंबर, १७ नोव्हेंबर आणि दिनांक ३० नोव्हेंबर, २०२३ रोजी मध्यप्रदेश, छत्तीसगढ आणि तेलंगणा राज्यांतील विधानसभा सार्वत्रिक निवडणूक २०२३ करिता महाराष्ट्र राज्यातील सिमेलगतच्या जिल्ह्यांतील मतदारांना मतदानाच्या दिवशी मतदान करण्यासाठी सुट्टी देण्याबाबत.
महाराष्ट्र शार
उद्योग, ऊर्जा, कामगार व खनिकर्म विभाग,
शासन परिपत्रक क्र.भानिआ-२०२३/प्र.क्र.१६९/उद्योग-६,
मंत्रालय, मुंबई-३२
दिनांक : : ०२ नोव्हेंबर, २०२३.
संदर्भ :- भारत निवडणूक आयोग यांचे क्रमांक ECI/PN/५७/२०२३, दि. ०९ ऑक्टोंबर, २०२३ रोजीचे प्रसिद्धीपत्रक.
शासन परिपत्रक आपल्या देशाने लोकशाही पद्धती स्वीकारली असून १८ वर्षावरील नोंदणी झालेल्या सर्व नागरिकांनी प्रत्येक निवडणूकीमध्ये मतदान करणे अपेक्षित आहे. ही बाब लक्षात घेता लोकप्रतिनिधीत्व कायदा, १९५१ मधील कलम १३५(ब) नुसार मतदानाच्या दिवशी सर्वसाधारणपणे मतदारांना त्यांचा मतदानाचा हक्क बजावता यावा यासाठी भरपगारी सुट्टी देण्यात येते किंवा काही ठिकाणी कामाच्या तासात योग्य ती सवलत देण्यात येते. मात्र गेल्या काही निवडणूकांमध्ये असे दिसून आले आहे की, संस्था/आस्थापना इ. भरपगारी सुट्टी किंवा सवलत देत नाहीत. त्यामुळे अनेक मतदारांना त्यांच्या मतदानापासून वंचित रहावे लागते, जे लोकशाहीसाठी अत्यंत घातक आहे.
२. भारत निवडणूक आयोगाने मध्यप्रदेश, छत्तीसगढ आणि तेलंगणा विधानसभा सार्वत्रिक निवडणुक २०२३ चा कार्यक्रम जाहिर केलेला आहे. सदर निवडणूकीचे मतदान छत्तीसगढ राज्यात मंगळवार, दिनांक ०७ नोव्हेंबर, २०२३ व शुक्रवार, दिनांक १७ नोव्हेंबर, २०२३ रोजी ; मध्यप्रदेश राज्यात शुक्रवार, दिनांक १७ नोव्हेंबर, २०२३ रोजी आणि तेलंगणा राज्यात गुरुवार, दिनांक ३० नोव्हेंबर, २०२३ रोजी होणार आहे. छत्तीसगढ, मध्यप्रदेश आणि तेलंगणा राज्यांच्या सीमेलगतचे जिल्हे खालील तक्त्यात दिल्याप्रमाणे आहेत.
-----------------------------------------------------------------------------------------------------------------
| राज्याचे नाव | मतदानाचा दिनांक | संलग्न जिल्हे |
| छत्तीसगढ | मंगळवार, दिनांक ०७ नोव्हेंबर, २०२३ शुक्रवार, दिनांक १७ नोव्हेंबर, २०२३ | गोंदिया, गडचिरोली |
| मध्यप्रदेश | शुक्रवार, दिनांक १७ नोव्हेंबर, २०२३ | नंदुरबार, धुळे, जळगाव, बुलढाणा, अमरावती, नागपूर, भंडारा, गोंदिया |
| तेलंगणा | गुरुवार, दिनांक ३० नोव्हेंबर, २०२३ | गडचिरोली, चंद्रपूर, यवतमाळ, आणि नांदेड |
-----------------------------------------------------------------------------------------------------------------
३. मध्यप्रदेश, छत्तीसगढ आणि तेलंगणा राज्यांतील जे मतदार महाराष्ट्र राज्यातील सीमा लगतच्या जिल्ह्यामध्ये कार्यरत आहेत, तथापि, त्यांची नावे मध्यप्रदेश, छत्तीसगढ आणि तेलंगणा विधानसभा राज्यांतील मतदार यादीमध्ये समाविष्ट आहेत अशा मतदारांना मतदानाच्या दिवशी त्यांचा मतदानाचा हक्क योग्य रितीने बजावता यावा यासाठी खालीलप्रमाणे आदेश देण्यात येत आहेत : (I) निवडणूक होणा-या मतदान क्षेत्रात मतदार असलेले कामगार / अधिकारी/कर्मचारी यांना, मग ते कामानिमित्त निवडणूक होणा-या क्षेत्राबाहेर कार्यरत असले तरीही, त्यांना निवडणूकीच्या दिवशी मतदानाचा हक्क बजावण्यासाठी भरपगारी सुट्टी देण्यात यावी.
# Page 2
शासन परिपत्रक क्रमांकः भानिआ-२०२३/प्र.क्र.१६९/उद्योग-६
(II) सदर सुट्टी उद्योग विभागांतर्गत येणा-या सर्व उद्योग समूह, महामंडळे, कंपन्या व संस्थांमध्ये, औद्योगिक उपक्रम किंवा इतर आस्थापना, इत्यादींना लागू राहील.
(III) अपवादात्मक परिस्थितीत कामगार, अधिकारी, कर्मचारी इत्यादींना पूर्ण दिवस सुट्टी देणे शक्य नसेल तर, मतदान क्षेत्रातील कामगारांना मतदानाचा हक्क बजावण्यासाठी सुट्टी ऐवजी कमीत कमी दोन तासांची सवलत देता येईल. मात्र त्याबाबत संबंधित जिल्हाधिकारी तथा जिल्हा निवडणूक अधिकारी यांची पूर्व परवानगी घेणे आवश्यक राहील. कोणत्याही परिस्थितीत मतदारांना मतदानासाठी किमान दोन तासांची सवलत मिळेल याची दक्षता संबंधित आस्थापनांनी घेणे आवश्यक राहिल.
(IV) वर नमूद केल्यानुसार उद्योग विभागांतर्गत येणा-या सर्व महामंडळे, उद्योग समूह, कंपन्या व संस्थांमध्ये, औद्योगिक उपक्रम इत्यादींच्या आस्थापनांनी वरील सूचनांचे योग्य ते अनुपालन होईल याची काटेकोरपणे खबरदारी घ्यावी. मतदारांकडून मतदानाकरिता योग्य ती सुट्टी अथवा सवलत प्राप्त न झाल्याने मतदान करता येणे शक्य न झाल्याबाबत तक्रार आल्यास, त्यांच्याविरुद्ध योग्य कारवाई करण्यात येईल.
३. सदर परिपत्रक भारत निवडणूक आयोग यांचे क्रमांक क्रमांक ECI/PN/५७/२०२३, दि. ०९ ऑक्टोबर, २०२३ रोजीच्या प्रसिद्धीपत्रकास अनुसरुन निर्गमित करण्यात येत आहे.