# Page 1
हरित ऊर्जा निधी कार्यक्रमातंर्गत सन २०२१-२२ मध्ये बायोगॅस ऊर्जा निर्मिती प्रकल्पांना प्रोत्साहन व पवन ऊर्जा प्रकल्पांतर्गत विकासकांना निष्कासन व्यवस्थेच्या परताव्यासाठी निधी वितरित करणेबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांक: बियुडी-२०२२/प्र.क्र.२२/ऊर्जा-७.
मादाम कामा मार्ग, हुतात्मा राजगुरु चौक,
मंत्रालय, मुंबई- ०३२.
दिनांक: ३० मार्च, २०२२.
संदर्भ : १. शासन निर्णय, उद्योग, ऊर्जा व कामगार विभाग,क्र.सौरप्र-२०१५/प्र.क्र.२२/उर्जा-७,दि ३१.०३.२०१५.
२. शासन निर्णय, उद्योग, ऊर्जा व कामगार विभाग, क्र. सौरप्र- २०१७/प्र.क्र.२२/उर्जा-७, दि३०.०३.२०१७.
३. शासन निर्णय, उद्योग, ऊर्जा व कामगार विभाग,क्र.बीयुडी-२०१७/प्र.क्र.३२२/उर्जा-७,दि ०४.०१.२०१९.
४. शासन निर्णय, उद्योग, ऊर्जा व कामगार विभाग,क्र.बीयुडी-२०१७/प्र.क्र.२६१/उर्जा-७, दि १७.०९.२०२१.
५. शासन निर्णय, वित्त विभाग, क्र.अर्थसं-२०२१/प्र.क्र.४८/अर्थ-३, दिनांक २४.०६.२०२१.
६. महाऊर्जा, पुणे कार्यालयाचा प्रस्ताव क्र.लेखा/बीपी-०२०/जी.सी.एफ.-२०२१-२२/२१-२२/४१९, दि.०३.०२.२०२२.
७. शासन निर्णय, वित्त विभाग, क्र.अर्थसं-२०२१/प्र.क्र.४८/अर्थ-३, दिनांक १७.०३.२०२२.
प्रस्तावना : महासंचालक, महाऊर्जा यांनी त्यांच्या प्रस्तावान्वये बायोगॅस ऊर्जा निर्मिती प्रकल्प अंतर्गत प्रकल्प धारकांना प्रोत्साहन म्हणून अर्थ साहाय्य देण्यासाठी रु. ५.१९२० कोटी निधी तसेच पवन ऊर्जा प्रकल्पांतर्गत विकासकांनी निष्कासन व्यवस्थेचा खर्चाचा परतावा करण्यासाठी रुपये ३७.०० कोटी अशी एकूण रुपये ४२.१९२० कोटी एवढा निधी उपलब्ध करुन देण्याची विनंती केली आहे. तथापि त्याअनुषंगाने वित्त विभागाने सुधारित अंदाजामध्ये रु. १५.०० कोटी एवढीच रक्कम मंजूर केली आहे. तसेच सदर लेखाशिर्षाखाली यापुर्वी दिनांक १७ सप्टेंबर, २०२१ च्या शासन निर्णयान्वये महाऊर्जाच्या प्रस्तावाच्या अनुषंगाने राजभवन, पुणे येथे १ मे. वॅ. क्षमतेच्या पारेषण संलग्न सौर विद्युत निर्मिती प्रकल्पाच्या देखभाल दुरुस्तीसाठी रु. ०.६९२० कोटी निधी वितरीत करण्यात आला आहे. आता सुधारित अंदांजाच्या मर्यादेत उर्वरित रु. १४.३०८० तरतूद महाराष्ट्र ऊर्जा विकास अभिकरणास वितरित करण्याची बाब शासनाच्या विचाराधीन होती.
शासन निर्णय : महाराष्ट्र ऊर्जा विकास अभिकरण यांच्या विनंतीस अनुसरून, हरित ऊर्जा निधी कार्यक्रमातंर्गत सन २०२१-२२ या आर्थिक वर्षासाठी लेखाशीर्ष २८१००१२३ खालील अर्थसंकल्पिय तरतूद रुपये २५.०० कोटी मधून मंजूर सुधारित अंदाज रु.१५.०० कोटीच्या मर्यादेत बायोगॅस ऊर्जा निर्मिती प्रकल्प अंतर्गत प्रकल्प धारकांना प्रोत्साहन म्हणून अर्थ साहाय्य देण्यासाठी सोबतच्या परिशिष्ठ-अ मध्ये दर्शविल्याप्रमाणे रु. ५.१९२० कोटी निधी तसेच पवन ऊर्जा प्रकल्पांतर्गत विकासकांनी निष्कासन व्यवस्थेचा खर्चाचा परतावा करण्यासाठी सोबतच्या परिशिष्ठ-ब मध्ये दर्शविल्याप्रमाणे रुपये ९.११६० कोटी अशी एकूण रुपये १४.३०८० कोटी (रु. चौदा कोटी तीस लाख ऐंशी हजार फक्त) एवढा निधी महाराष्ट्र ऊर्जा विकास अभिकरण यांस वितरित करण्यास याद्वारे मंजुरी देण्यात येत आहे.
# Page 2
शासन निर्णय क्रमांकः बियुडी-२०२२/प्र.क्र.२२/ऊर्जा-७.
२. सदर रक्कम अदा करण्यासाठी श्री. ना. श्री. कराड, उप सचिव (ऊर्जा), उद्योग,ऊर्जा व कामगार विभाग, मंत्रालय, मुंबई यांना नियंत्रक अधिकारी व श्री. ना. रा. ढाणे, अवर सचिव, उद्योग ऊर्जा व कामगार विभाग मंत्रालय, मुंबई यांना आहरण व संवितरण अधिकारी म्हणून घोषित करण्यात येत आहे.
३. सदर निधी महासंचालक, महाराष्ट्र ऊर्जा विकास अभिकरण (Director General, Maharashtra Energy Development Agency) यांच्या नावे NEFT/RTGS द्वारे अदा करण्यात यावा.
४. सदर अनुदान लेख्यासंबंधीची कागदपत्रे, महाराष्ट्र ऊर्जा विकास अभिकरणाने आवश्यक तेव्हा महालेखापाल, महाराष्ट्र-१, मुंबई यांच्याकडे तपासणीसाठी सादर करावीत.
५. याबाबतचा खर्च “मागणी क्रमांक-के-६, मुख्य लेखाशीर्ष - २८१०, नवीन व नवीकरणीय ऊर्जा साधने, राज्यांतर्गत योजना (००) (०५) महाराष्ट्र ऊर्जा विकास निधीतून भागविलेला खर्च (कार्यक्रम) (वेतनेत्तर) ५०, इतर खर्च (२८१००१२३) या लेखाशीर्षाखाली सन २०२१-२२ या चालू आर्थिक वर्षासाठी मंजूर असलेल्या तरतूदीतून भागविण्यात यावा.
६. हरित ऊर्जा कार्यक्रमातंर्गत सन २०२१-२२ या आर्थिक वर्षासाठी महाराष्ट्र ऊर्जा विकास अभिकरणला निधी वितरीत करतांना शासन परिपत्रक, वित्त विभाग, क्रमांक: अर्थसं-२०२१/प्र.क्र.४८/अर्थ-३, दि. २४ जून, २०२१ च्या परिशिष्टातील तपासणीसूची मधील अटींची पूर्तता होत असून शासन परिपत्रक, वित्त विभाग, क्रमांक: अर्थसं-२०२१/प्र.क्र.४८/अर्थ-३, दि. १७.०३.२०२२ मधील सूचनांनुसार तरतूदीच्या ६० टक्केच्या मर्यादेत सुधारित अंदाज मुजूर करण्यात आले असून सदर मर्यादेत निधी वितरण आदेश निर्गमित करण्यात येत आहेत.
# Page 3
# Page 4