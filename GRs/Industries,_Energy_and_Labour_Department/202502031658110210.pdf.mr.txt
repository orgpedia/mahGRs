# Page 1
राज्यातील सोलर पार्क प्रकल्प विकासकाने
(SPPD) प्रस्तावित केलेल्या सोलर पार्कच्या
सविस्तर प्रकल्प अहवाल (DPR) मधील पायाभूत
सुविधा विकसित करण्याचे शुल्क, देखभाल व
दुरूस्ती (O & M) व इतर शुल्काची छाननी
करण्यासाठी उपसमिती गठित करण्याबाबत....
महाराष्ट्र शासन
उद्योग, ऊर्जा, कामगार व खनिकर्म विभाग
शासन निर्णय क्र. सौरप्र- २०२५/ प्र.क्र. १८/ऊर्जा-७
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक: ०३ फेब्रुवारी, २०२५.
वाचा :-
१.शासन निर्णय क्र. अपाऊ-२०१६/प्र.क्र.४०४/ऊर्जा-७, दिनांक ०४.११.२०१६
२.शासन निर्णय क्र. सौरप्र-२०२१/ प्र.क्र.२५१/ ऊर्जा-७, दिनांक १७.१२.२०२१.
प्रस्तावना :-
केंद्र शासनाच्या नवीन व नवीकरणीय ऊर्जा मंत्रालयाने सौर ऊर्जा प्रकल्पांना प्रोत्साहन
देण्यासाठी अनेक योजना जाहीर केल्या आहेत. त्यामध्ये केंद्र शासनाने १२ डिसेंबर,२०१४ रोजी “सोलर
पार्क व अल्रा मेगा सोलर पॉवर प्रोजेक्ट” ही योजना जाहीर केली असून यामध्ये वेळोवेळी सुधारणा
केलेल्या आहेत. केंद्र शासनाने मान्यता दिलेल्या राज्यातील सौर पार्क प्रकल्पांच्या अंमलबजावणीसाठी
शासनाच्या संदर्भ क्र. १ अन्वये राज्यस्तरीय समिती गठित करण्यात आली आहे.
केंद्र शासनाच्या नवीन व नवीकरणीय ऊर्जा मंत्रालयाने दि. १२.११.२०२१ च्या कार्यालयीन
आदेशान्वये सोलर पार्क योजनेअंतर्गत सौर ऊर्जा प्रकल्प विकासकाने (SPD) संबधित सौर पार्क प्रकल्प
विकासकास (SPPD) द्यावयाच्या सौर पार्कमधील पायाभूत सुविधा विकसित करण्याचे शुल्क, देखभाल
व दुरूस्ती (O & M) व इतर शुल्क संबधी नियम प्रसिध्द केले होते. या अनुषंगाने शासनाच्या संदर्भ क्र. २
अन्वये सोलर पार्कच्या पायाभूत सुविधा विकसित करण्याचे शुल्क, देखभाल व दुरूस्ती (O & M) व इतर
शुल्क निश्चित करण्यासाठी समिती गठित करण्यात आली आहे. राज्यातील सोलर पार्क प्रकल्प
विकासकाने प्रस्तावित केलेल्या सोलर पार्कच्या सविस्तर प्रकल्प अहवाल (DPR) मधील पायाभूत
सुविधा विकसित करण्याचे शुल्क, देखभाल व दुरूस्ती (O & M) व इतर शुल्काची छाननी करून सदर
शुल्काची योग्यायोग्यता तपासणीसाठी उपसमिती गठित करण्याची बाब शासनाच्या विचाराधीन होती.
# Page 2
शासन निर्णय क्रमांकः सौरप्र- २०२५/ प्र.क्र. १८/ऊर्जा-७
शासन निर्णय :-
राज्यातील सोलर पार्क प्रकल्प विकासकाने प्रस्तावित केलेल्या सोलर पार्कच्या सविस्तर प्रकल्प
अहवाल (DPR) मधील पायाभूत सुविधा विकसित करण्याचे शुल्क, देखभाल व दुरूस्ती (O & M) व इतर
शुल्काची छाननी करण्यासाठी खालीलप्रमाणे उपसमिती गठित करण्यास शासन मान्यता देण्यात येत
आहे:-
अ) उपसमितीची रचना :-
सदर समितीमध्ये खालीलप्रमाणे सदस्य राहतील.
१)महासंचालक (महाऊर्जा) - अध्यक्ष
२)मुख्य अभियंता (विशेष प्रकल्प), महावितरण कंपनी - सदस्य
३)मुख्य अभियंता (प्रकल्प योजना), महापारेषण कंपनी - सदस्य
४)मुख्य अभियंता (अपारंपारिक ऊर्जा-प्रकल्प व नियोजन), महानिर्मिती कंपनी - सदस्य
५)मुख्य अभियंता व सह सचिव (जसं), जलसंपदा विभाग, मंत्रालय - सदस्य
६)मुख्य अभियंता, महाराष्ट्र राज्य भार प्रेक्षण केंद्र,ठाणे - सदस्य
७)मुख्य अभियंता (स्थापत्य), सार्वजनिक बांधकाम विभाग, पुणे - सदस्य
८)अधिक्षक अभियंता (विद्युत), सार्वजनिक बांधकाम विद्युत विभाग, पुणे - सदस्य
९)नामनिदेशित अपारंपरिक ऊर्जा क्षेत्रातील तज्ञ (आवश्यकतेनुसार) - सदस्य
१०) अति. महासंचालक, महाऊर्जा - सदस्य सचिव
ब) उपसमितीची कार्यकक्षा :-
सदर उपसमिती केंद्र शासनाने सौर पार्क संदर्भात दिनांक १२.११.२०२१ कार्यालयीन
आदेशानुसार प्रसिध्द केलेल्या सुधारीत तरतुदीनुसार सोलर पार्क प्रकल्प विकासकाने प्रस्तावित
केलेल्या सविस्तर प्रकल्प अहवाल (DPR) मधील सोलर पार्कच्या पायाभूत सुविधा विकसित करण्याचे
शुल्क , देखभाल व दुरूस्ती (O & M) व इतर शुल्काची छाननी करून सदर शुल्काचे
योग्यायोग्यतेबाबतचा अहवाल महाऊर्जा कार्यालयास सादर करतील.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3