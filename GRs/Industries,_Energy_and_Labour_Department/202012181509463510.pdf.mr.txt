# Page 1
मुंबई आयलँडींगबाबतच्या उपाययोजना ठरविण्याकरिता समिती गठित करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकिर्ण-२०२०/प्र.क्र.१४७/ऊर्जा-५
मादाम कामा रोड, हुतात्मा राजगुरु चौक, मंत्रालय, मुंबई- ४०० ०३२.
दिनांक : १८ डिसेंबर, २०२०.
प्रस्तावना : दिनांक १२.१०.२०२० रोजी मुंबई, मुंबई उपनगरे, ठाणे, नवी मुंबई तसेच उपनगरीय रेल्वे चा वीज पुरवठा सकाळी १०.०० वाजता खंडीत झाला. सदर वीजपुरवठा टप्प्याटप्प्याने सुरू करण्यात आला.
पॉवर ग्रीड मध्ये व्यत्यय आल्यानंतर मुंबई शहराचा वीज पुरवठा अबाधित राहण्याकरिता सन १९८१ पासून मुंबई आयलँडीची सुविधा उपलब्ध आहे. जेणे करून अशा आणिबाणीच्या काळात मुंबई शहराचा वीज पुरवठा ग्रीड पासून वेगळा होऊन मुंबईतील वीज पुरवठा अखंडीत राहतो. परंतू दि. १२.१०.२०२० रोजी मुंबई आयलँडीग सिस्टीम कार्यान्वित न झाल्याने मुंबई शहराचा वीज पुरवठा काही काळाकरिता खंडीत झाला.
उपरोक्त घटनेचे तांत्रिक लेखापरिक्षण करण्याकरिता केंद्रीय विद्युत प्राधिकरण (CEA) यांनी समिती गठीत केली आहे. तसेच राज्य शासनाने मुंबई आयआयटीचे विद्युत अभियांत्रिकी शाखेचे विभाग प्रमुख प्रा.
श्री. बी. जी. फर्नांडिस यांच्या अध्यक्षतेखाली समिती गठीत केली. सदर समितीने दि. ०५.११.२०२० रोजी शासनास अहवाल सादर केला आहे. सद्यस्थितीत तो विचाराधिन आहे. दरम्यान मा. मंत्री (ऊर्जा) यांनीही संबधित वीज कंपन्यांच्या विविध केंद्रांना भेटी दिल्या आहेत. त्यात विविध संबंधित बाबींवर चर्चा होऊन मुंबई आयलँडींग प्रणाली अधिक मजबुत करण्याची आवश्यकता आढळली.
मुंबई मधील एम्बेडेड जनरेशनच्या माध्यमातून मिळणाऱ्या वीजेच्या वीज खरेदी कराराची मुदत दि. ३१.०३.२०२४ पर्यंत संपत असल्याने भविष्यातील वीज पुरवठा व मागणी याचा मुंबई आयलँडीग सिस्टीम संबधित स्टेक होल्डर्स समवेत चर्चा करून आढावा घेणे आवश्यक आहे अशा निष्कर्षावर शासन आले आहे.
या बाबींवर विचारविनिमय करून आवश्यक उपाय योजना करण्याकरिता समिती गठित करण्याची बाब शासनाच्या विचाराधीन होती. त्यानुसार शासनाने खालीलप्रमाणे निर्णय घेतला आहे.
शासन निर्णय : १. वरील प्रस्तावनेत नमुद भविष्यातील मुंबईस लागणारा वीज पुरवठा व मागणी विचारात घेऊन, मुंबई आयलँडींग प्रणाली व अनुषंगिक बाबींचा विचार करून वीज पुरवठा खंडीत होण्याबाबतच्या घटनेची पुनरावृत्ती न होण्याच्या दृष्टीने सर्वकष अभ्यास करून विविध शिफारशी करण्यासाठी खालीलप्रमाणे समिती गठित करण्यात येत आहे.
(१) प्रधान सचिव (ऊर्जा) अध्यक्ष (२) अध्यक्ष तथा व्यवस्थापकीय संचालक, महावितरण कंपनी सदस्य (३) अध्यक्ष तथा व्यवस्थापकीय संचालक, महानिर्मिती कंपनी सदस्य (४) अध्यक्ष तथा व्यवस्थापकीय संचालक, महापारेषण कंपनी सदस्य (५) कार्यकारी संचालक, राज्यभार प्रेषन केंद्र सदस्य (६) टाटा पॉवर कंपनीचे वरीष्ठ प्रतिनिधी सदस्य (७) अदानी इलेक्ट्रिसिटी मुंबई कंपनीचे वरीष्ठ प्रतिनिधी सदस्य (८) सल्लागार, अध्यक्ष, मराविमं सुत्रधारी कंपनी मर्यादित सदस्य (९) संचालक ( संचलन), महावितरण कंपनी सदस्य सचिव याशिवाय समिती आवश्यकतेनुसार योग्य त्या तज्ञ सदस्यांना निमंत्रित करु शकेल.
# Page 2
शासन निर्णय क्रमांक: संकिर्ण-२०२०/प्र.क्र.१४७/ऊर्जा-५
२. समितीची कार्यकक्षा सोबत जोडलेल्या परिशिष्टाप्रमाणे राहील.
३. उपरोक्त समितीने कार्यकक्षेत नमुद बाबींचा सखोल अभ्यास करुन, शिफारशी तीन आठवडयात शासनास सादर कराव्यात.
# Page 3