# Page 1
कारखाने अधिनियम, १९४८ मधील
तरतुदीनुसार प्राधिकृती करण्यात येणाऱ्या प्रमाणक शल्यचिकित्सकांच्या प्राधिकृतीबाबतचे
निकष
महाराष्ट्र शासन
उद्योग,ऊर्जा, कामगार व खनिकर्म विभाग
शासन निर्णय क्रमांक:- एफएसी-२०२३/प्र.क्र.२९८/कामगार-४
हुतात्मा राजगुरु चौक,मादाम कामा रोड, मंत्रालय,मुंबई - ४०० ०३२.
दिनांक:- २९ फेब्रुवारी, २०२४.
वाचा:- १) शासनाचे क्र. एफएसी २२००३/(१११६) कामगार-४ दि. १.०३.२००५ चे पत्र
२) शासनाचे क्र.एफएसी-०८/प्र.क्र.२६०/काम-४ दि.०६.०८.२००९ चे पत्र
३) शासनाचे क्र.एफएसी-२००८/प्र.क्र.२६०/काम-४ दि.१८.०१.२०११ चे पत्र
४) शासनाचे क्र.एफएसी-२०१४/प्र.क्र.१८३/काम-४ दि.२३.०७.२०१५ चे पत्र
५) संचालक, औद्योगिक सुरक्षा व आरोग्य यांचे क्र.औ.सु.व.आ./वैद्यकीय/३५४९/९,
दि.२०.०७.२०२० चे पत्र
६) संचालक, औद्योगिक सुरक्षा व आरोग्य यांचे
क्र.औ.सु.व.आ./वैद्यकीय/११३३४/१०, दि.०९.११.२०२२ चे पत्र
७) संचालक, औद्योगिक सुरक्षा व आरोग्य यांचे क्र.औ.सु.व.आ./वैद्यकीय/२२७/१०,
दि.११.०१.२०२४ चे पत्र
प्रस्तावना :-
कारखाने अधिनियम, १९४८ मधील तरतदीनुसार राज्यातील विविध कारखान्यात कामगारांना होणाऱ्या व्यावसायिक आजारापासून संरक्षण मिळण्याच्या दृष्ट्टीकोनातून वैद्यकीय तपासणीकरिता वैद्यकीय
व्यावसायिकांना प्रमाणक शल्यचिकित्सक म्हणून तात्पूरत्या कालावधीकरिता प्राधिकृती देण्यात येते.
कारखान्यातील कामगारांची योग्यरित्या तपासणी व्हावी व त्यांना अनारोग्यास सामोरे जाऊ लागू नये, या सामाजिक जाणिवेतुन सदरची प्राधिकृती देण्याचे मुळ प्रायोजन आहे. त्याकरिता शासनाने संचालक,
औद्योगिक सुरक्षा व आरोग्य संचालनालय यांच्याशी विचारविनिमय करुन दिनांक ०१.०३.२००५ व त्यानंतर
दिनांक ०६.०८.२००९ व दिनांक १८.०१.२०११ रोजीच्या पत्रांन्वये मार्गदर्शक सुचना निर्गमित करण्यात
आलेल्या होत्या. त्यानंतर दिनांक २३.०७.२०१५ च्या पत्रान्वये सुधारित मार्गदर्शक सूचनांच्या अनुषंगाने या कामकाजाच्या संनियंत्रणासाठी समिती नियुक्त करण्यात आली होती. सद्यस्थितीत प्रमाणक
शल्यचिकित्सकांच्या प्राधिकृती राज्यामध्ये मोठ्या प्रमाणावर करण्यात आलेल्या आहेत. या
प्राधिकृतीदरम्यान अथवा कामगारांच्या वेळोवेळी होणाऱ्या तपासणी दरम्यान आढळुन आलेल्या त्रुटी, तसेच कामगारांची वैद्यकीय तपासणी अधिक चांगल्या प्रमाणात होऊन त्याचा त्यांना लाभ मिळावा व एकंदरीतच
कामकाजामध्ये पारदर्शकता येण्याच्या दृष्ट्टीकोनातून विद्यमान निकषामध्ये बदल करण्याबाबत संचालक,
औद्योगिक सुरक्षा व आरोग्य संचालनालय यांनी शासनास संदर्भ क्र. ५, ६ व ७ च्या पत्रांन्वये प्रस्ताव सादर
केलेले आहेत. त्यास अनुसरुन सुधारीत निकषांना मान्यता देण्याची बाब शासनाच्या विचाराधीन होती.
तसेच, प्राधिकृत प्रमाणक शल्यचिकीत्सक यांनी स्वतः कारखान्यात उपस्थित राहून तपासणी करणे
बंधनकारक आहे. प्राधिकृत प्रमाणक शल्यचिकित्सक यांनी कारखान्यातील कामगारांची वैद्यकीय तपासणी
केल्यानंतर कामगारांची संख्या, व्यवसायजन्य आजार झालेल्या कामगारांचा तपशील इत्यादी माहिती दर
महिन्याला संचालनालयाकडे सादर करणे अपेक्षित असते. या सर्व बाबी अधिक प्रभावीपणे आणि जलद
# Page 2
शासन निर्णय क्रमांकः एफएसी-२०२३/प्र.क्र.२९८/कामगार-४
गतीने (Real time ) होऊन त्याच्या आधारे कारखाने अधिनियम,१९४८ मधील तरतूदींनुसार होणारी
कार्यवाही पारदर्शक, अचुक आणि काटेकोर होण्याच्या दृष्ट्टीकोनातून ऑनलाईन प्रणाली आणि मोबाईल
अॅप्लिकेशन विकसित करून त्याचा वापर करण्याची बाब सुध्दा शासनाच्या विचाराधीन होती.
शासन निर्णय:-
कारखाने अधिनियम, १९४८ च्या कलम १०(२) मधील तरतदीनुसार प्राधिकृत करण्यात येणा-या
प्रमाणक शल्यचिकित्सकांच्या प्राधिकृती व कार्यपध्दतीबाबत यापुर्वी संदर्भ क्र. १, २ ,३ व ४ नुसार निर्गमित
केलेली शासन पत्रे अधिक्रमित करण्यात येत असुन खाली नमूद केलेल्या सुधारित निकषांना मान्यता
देण्यात येत आहे :-
१. अर्जदार वैद्यकीय शाखेतील मान्यताप्राप्त विद्यापीठाचा एमबीबीएस पदवीधारक असावा व महाराष्ट्र
वैद्यकीय परिषदेकडे (Maharashtra Medical Council) नोंदणीकृत असावा. त्याव्यतिरिक्त डी.पी.एच.
किवा डी.आय.एच. ही मान्यताप्राप्त विद्यापीठाची पोस्ट ग्रॅज्युएट पदविका प्राप्त असलेला किंवा इंडस्रीयल
हेल्थ या विषयात किमान ३ महिन्याच्या कालावधीचा शासन मान्यता प्राप्त कोर्स (ए.एफ.आय.एच) केलेला
असावा.
२. अर्जदारास कारखान्यामधील वैद्यकीय कामाचा किमान ५ वर्षाचा अनुभव असणे आवश्यक आहे.
३. अर्ज करतेवेळी अर्जदाराचे वय ५८ वर्षापेक्षा अधिक असू नये.
४. अर्जदाराकडे स्वत:चा सर्व वैद्यकीय सोयींनीयुक्त असा दवाखाना / स्वत: चे हॉस्पिटल
असावे.
५. दवाखान्यात विविध चाचण्यांसाठी आवश्यक असलेली किमान खालील उपकरणे
उपलबध असावीत:-
१)स्टेथोस्कोप, २) ब्लड प्रेशर तपासण्याचे उपकरण, ३) व्हिजन चार्ट, ४) वजनकाटा, ५)
इ.एन.टी.चेकिंग किट, ६) स्पायरोमीटर संबंधित उपकरण (लंग फंक्शन टेस्टकरिता), ७)
ऑडिओमीटर संबंधित उपकरण, ८) इ.सी.जी. मशीन, ९) क्ष-किरण उपकरण, १०) ॲन्ड्रॉईड
मोबाईल/टॅबलेट
वरील उपकरणे हाताळण्यासाठी अर्हता प्राप्त कर्मचारी असावेत.
६. प्राधिकृत प्रमाणक शल्यचिकित्सक हा एखाद्या कारखान्याचा भोगवटादार किंवा त्या
कारखान्यात किंवा त्यात चालणाऱ्या कोणत्याही प्रक्रियेत किंवा व्यवसायात किंवा त्या
कारखान्याशी संबंधित असलेल्या कोणत्याही पेटंटमध्ये यंत्रसामुग्रीशी प्रत्यक्ष किंवा अप्रत्यक्ष रीतीने
हितसंबंधीत नसावा.
७. तसेच कोणत्याही कारखान्यात फॅक्टरी मेडिकल ऑफिसर म्हणून कार्यरत नसावा.
अर्जदाराने कोणत्याही कारखान्यात फॅक्टरी मेडिकल ऑफिसर म्हणून कार्यरत नसल्याचे
प्रतिज्ञापत्र सादर करावे.
८. प्राधिकृत प्रमाणक शल्यचिकित्सक यांनी कारखाने अधिनियम, १९४८ च्या कलम १० (४) (अ)(ब) (क)
आणि महाराष्ट्र कारखाने नियम ,१९६३ च्या नियम १८ मधील तरतुदीनुसार कर्तव्ये पार पाडावीत.
९. प्रमाणक शल्यचिकित्सकाच्या प्राधिकृतीचा कालावधी दोन वर्षाचा असेल.
१०. प्रमाणक शल्यचिकित्सक प्राधिकृतीसाठी अर्ज सोबतच्या परिशिष्ट्टामध्ये दर्शविल्याप्रमाणे
सादर करण्यात यावा.
११. प्रमाणक शल्यचिकित्सक म्हणून प्राधिकृतीकरीता संचालक, औद्योगिक सुरक्षा व आरोग्य,
मुंबई यांच्याकडे विहित नमुन्यात अर्ज करावा व अर्ज शुल्क म्हणून अर्जासोबत रु.२५,०००/- प्रति जिल्हा
पृष्ट्ठ ७ पैकी २
# Page 3
शासन निर्णय क्रमांकः एफएसी-२०२३/प्र.क्र.२९८/कामगार-४
इतकी रक्कम ग्रास प्रणालीमार्फत संचालक, औद्योगिक सुरक्षा व आरोग्य संचालनालय, मुंबई यांचे नावे
भरुन त्याच्या चलनाची प्रत अर्जासोबत पाठवावी.
१२. तसेच प्रस्तुत शासन निर्णय निर्गमित होण्यापुर्वी शासनाकडे/संचालकांकडे एखाद्या
अर्जदाराने यापुर्वीच्या निकषाप्रमाणे अर्ज केला असल्यास,
अ)जे अर्जदार सुधारित निकषांची पूर्तता करत नाहीत आणि असे अर्जदार पात्र
नसल्यास त्यांचे शुल्क परत करण्यात यावे.
ब) जे अर्जदार निकषांची पूर्तता करतात, त्यांनी उर्वरित शुल्कासह सुधारीत अर्ज सादर
करावा.
१३. अर्जदाराने प्रमाणक शल्यचिकित्सक प्राधिकृतीसाठीचा अर्ज सादर केल्यानंतर अर्जाची छाननी करून
संचालनालयाकडून शासनाकडे प्रस्ताव पाठवावा. शासनाकडून मान्यता प्राप्त झाल्यानंतर संबधित
अर्जदाराच्या प्राधिकृतीचे आदेश संचालक, औद्योगिक सुरक्षा व आरोग्य संचालनालय यांच्या आस्थपनेवरील
प्रमाणक शल्यचिकित्सक यांनी तातडीने निर्गमित करावेत.
१४. प्राधिकृत प्रमाणक शल्यचिकित्सकांनी त्यांना प्राधिकृत केलेल्या कालावधीनंतर काम करू नये.
अशाप्रकारे प्राधिकृती नसताना केलेली वैद्यकीय तपासणी ग्राय धरली जाणार नाही. त्यानुषंगाने
संचालकांनी संबंधित कारखाना व्यवस्थापनास लेखी स्वरुपात कळवणे बंधनकारक राहील.
१५. वैद्यकीय तपासणीसाठी शासनाने वेळोवेळी ठरविलेल्या दरापेक्षा जास्त दर आकारण्यात येऊ नये.
१६. प्राधिकृत प्रमाणक शल्यचिकित्सक यांनी एका कारखान्यात एकदा कामगारांची वैद्यकीय तपासणी
केल्यानंतर पुढील दोन वषे त्याच कारखान्यात कामगारांची वैद्यकीय तपासणी करू नये.
१७. राष्ट्रीय परीक्षण आणि अंशशोधन प्रयोगशाळा प्रत्यायन बोर्ड (National Accreditation
Board for Testing and Calibration Laboratories) यांच्याकडून मान्यताप्राप्त वैद्यकीय
प्रयोगशाळेतून रक्त आणि लघवी तसेच इतर नमूने यांची तपासणी करणे बंधनकारक राहील.
१८. प्रमाणक शल्यचिकित्सक म्हणून काम करण्याच्या प्राधिकृतीसाठी लगतच्या ३ जिल्यांसाठी अर्ज
करता येईल. तथापि, ज्या जिल्यांमध्ये प्राधिकृत प्रमाणक शल्यचिकित्सक नाही किंवा कोणीही
प्राधिकृतीकरिता अर्ज केलेला नाही, अशा अधिकच्या एका जिल्याची प्राधिकृती शासनाकडून देण्यात येईल
व ती प्राधिकृती प्राधिकृत प्रमाणक शल्यचिकित्सकास बंधनकारक असेल.
१९. प्राधिकृत प्रमाणक शल्यचिकित्सक यांनी दिलेल्या माहितीत काहीही बदल झाल्यास त्यांनी
संचालक, औद्योगिक सुरक्षा व आरोग्य संचालनालय, महाराष्ट्र राज्य, मुंबई यांना त्याबाबत एका महिन्याच्या
आत कळविणे बंधनकारक राहील.
२०. प्राधिकृत प्रमाणक शल्यचिकित्सक यांच्यामार्फत कारखान्यातील होणाऱ्या कामगारांच्या
तपासणीमध्ये पारदर्शकता, अचुकता व काटेकोरपणा येण्याच्या दृष्ट्टीकोनातून तसेच जलदगतीने
अद्ययावत माहिती मिळावी याकरिता ऑनलाईन प्रणाली आणि मोबाईल ॲप्लीकेशन विकसित करुन
त्यानुसार कार्यवाही करण्यास मान्यता देण्यात येत आहे. त्यास अनुसरुन खालीलप्रमाणे कार्यवाही करावी:-
अ.प्राधिकृत प्रमाणक शल्यचिकित्सक यांनी कारखान्यातील कामगारांची तपासणी सुरु
करण्यापूर्वी कमीत कमी १ दिवस आधी मोबाईल अॅप्लीकेशनद्वारे किंवा ऑनलाईन
प्रणालीद्वारे संचालनालयास आगाऊ सुचना देणे बंधनकारक राहील.
पृष्ट्ठ ७ पैकी ३
# Page 4
शासन निर्णय क्रमांकः एफएसी-२०२३/प्र.क्र.२९८/कामगार-४
ब)प्राधिकृत प्रमाणक शल्यचिकित्सक यांनी प्रत्येक कामगारांची वैद्यकीय तपासणी करत
असतानाचा स्वत: सोबतचा फोटो मोबाईल ॲप्लीकेशनमधून सादर करावा.
क)वैद्यकीय तपासणीच्या प्रत्येक दिवशी तपासणी केलेल्या कामगारांच्या संख्येबाबतची
आवश्यक ती माहिती मोबाईल अॅप्लीकेशनद्वारे अपलोड करणे बंधनकारक राहील.
ड)महाराष्ट्र कारखाने नियम,१९६३ च्या नियम १८-अ अन्वये कामगारांची वैद्यकीय तपासणी
करावयाची असल्यास तपासणी केलेल्या कामगारांची संख्या प्रती तास १५ पेक्षा जास्त
नसावी.
इ)महाराष्ट्र कारखाने नियम,१९६३ च्या नियम ११४ अन्वये कामगारांची वैद्यकीय तपासणी
करावयाची असल्यास तपासणी केलेल्या कामगारांची संख्या प्रती तास ७ पेक्षा जास्त
नसावी.
ई)कारखान्यातील कामगारांची तपासणी पूर्ण झाल्यानंतर पुढील पंधरा दिवसांमध्ये सर्व
कामगारांची माहिती विहित नमुन्यामध्ये ऑनलाईन प्रणालीमार्फत संचालनालयाला सादर
करणे बंधनकारक राहील.
उ)प्राधिकृत प्रमाणक शल्यचिकित्सक यांनी कामगारांना व्यावसायिक आजार (Occupational
Disease) किंवा अन्य आजार झाल्याचे आढळल्यास त्याचा सविस्तर अहवाल ऑनलाईन
प्रणाली किंवा मोबाईल अॅप्लीकेशनद्वारे अपलोड करणे बंधनकारक राहील.
ऊ)राष्ट्रीय परिक्षण आणि अंशशोधन प्रत्यायन बोर्ड (National Accreditation Board for
Testing and Calibration Laboratories) यांचेकडील प्रमाणित प्रयोगशाळेमधून प्राप्त
झालेले कामगारांचे पॅथॉलॉजिकल तपासणी अहवाल सदरहू विकसित केलेल्या प्रणालीशी
संलग्न (Integrate) करणे बंधनकारक राहील.
२१. प्राधिकृतीच्या नूतनीकरणाचा अर्ज कालावधी संपण्यापूर्वी दोन महिने अगोदर विहित
नमुन्यात सर्व कागदपत्रे व अर्ज शुल्क म्हणून रु.२५,०००/- प्रति जिल्हा इतकी रक्कम ग्रास प्रणालीमार्फत
संचालक, औद्योगिक सुरक्षा व आरोग्य संचालनालय, मुंबई यांचे नावे भरुन त्याच्या चलनाची प्रत
अर्जासोबत पाठवावी.
२२. प्राधिकृती नूतनीकरण वयाच्या ५८ व्या वर्षापयंतच करण्यात येईल. सदर व्यक्तीस
वयाची ५८ वषे पुर्ण झाल्यानंतर प्रमाणक शल्यचिकित्सक म्हणून काम करता येणार नाही.
२३. प्रमाणक शल्यचिकित्सक यांचेकडून संचालनालयास नूतनीकरणसाठी प्राप्त झालेल्या अजांची
छाननी करण्यात येईल. तसेच , प्रमाणक शल्यचिकित्सकांच्या यापुर्वीच्या प्राधिकृतीचे मूल्यमापन खालील
मुद्द्यांच्या आधारे करून नूतनीकरणाबाबत योग्य शिफारसीसह सादर करावे. :-
अ) मोबाईल अॅप्लीकेशन किंवा ऑनलाईन प्रणालीचा नमूद केल्याप्रमाणे वापर
केला आहे किेंवा कसे याबाबत तपासणी करावी.
ब)वैद्यकीय तपासणी बाबतची माहिती विहित मुदतीत सादर केली आहे किंवा कसे
याबाबत तपासणी करावी.
क)प्राधिकृतीच्या विहीत कालावधीत तपासणी संदर्भात कामगार/कामगार संघटना
किंवा कारखाना व्यवस्थापनाची कोणतीही गंभीर स्वरुपाची तक्रार असू नये.
ड) तपासणी केलेल्या कारखान्यांमध्ये व्यवसायजन्य आजार आढळून आला
आहे किंवा कसे याबाबत तपासणी करावी.
पृष्ट्ठ ७ पैकी ४
# Page 5
शासन निर्णय क्रमांकः एफएसी-२०२३/प्र.क्र.२९८/कामगार-४
२४. उपरोक्त बाबींची पूर्तता अर्जदाराकडून झाली नसल्याचे निदर्शनास आल्यास असा प्रस्ताव
मान्य करण्यात येऊ नये. अर्जाची छाननी व मूल्यमापन करून संबधितांकडून अर्जातील त्रुटींची पूर्तता होत
असल्यास पुढील कार्यवाहीसाठी प्रस्ताव शासनास सादर करावे. नूतनीकरणाचा कालावधी जास्तीत जास्त
२ वर्ष एवढा राहील. नुतनीकरणाबाबत शासनाकडून मान्यता प्राप्त झाल्यानंतर संबंधित अर्जदारास
प्राधिकृतीच्या अनुषंगाने औद्योगिक सुरक्षा व आरोग्य संचालनालयातील प्रमाणक शल्यचिकित्सक यांनी
तातडीने आदेश निर्गमित करावेत.
२५. कारखाने अधिनियम, १९४८ अंतर्गत नियुक्त करण्यात येणारी प्रमाणक शल्यचिकित्सकांची
प्राधिकृती ही तात्पुरत्या स्वरुपात समजावी.
२६. वरील कोणत्याही अटींचे उल्लंघन केल्यास प्राधिकृत प्रमाणक शल्यचिकित्सक म्हणून केलेली
प्राधिकृती रद्द करण्यात येईल.
२७. उपरोक्त सर्व अटी व शतींचे पालन काटेकोरपणे होण्याच्या अनुषंगाने संनियंत्रण करण्याची संपूर्ण
जबाबदारी संचालक, औद्योगिक सुरक्षा व आरोग्य संचालनालय यांची राहील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 6
# Page 7