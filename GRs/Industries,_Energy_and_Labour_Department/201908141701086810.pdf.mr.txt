# Page 1
सन २०१९ - २० या वित्तीय वर्षासाठी महाराष्ट्र राज्य खादी व ग्रामोद्योग मंडळ, मुंबई यांना सहाय्यक अनुदान वितरीत करण्याबाबत. (माहे ऑगस्ट ते नोव्हेंबर,२०१९).
महाराष्ट्र शासन
उद्योग, ऊर्जा व कामगार विभाग,
शासन निर्णय क्रमांक :- केव्हीबी - १३१९/प्र.क्र. ६३/उद्योग-६.
मंत्रालय, मुंबई - ४०० ०३२.
दिनांक : १४ ऑगस्ट, २०१९.
वाचा : १) उद्योग, ऊर्जा व कामगार विभाग, शासन परिपत्रक क्र. अर्थसं-२०१९/२०१९ २०२० / प्र. क्र. ३५/प्रशासन-१, दि.०३/०४/२०१९.
२) शासन निर्णय समक्रमांक दिनांक २६ जुन, २०१९.
३) अर्थ सल्लागार व मुख्य लेखा अधिकारी, महाराष्ट्र राज्य खादी व ग्रामोद्योग मंडळ यांचे क्र. कार्यासन - ९ / लेखा/१९९६ दि. ०६ ऑगस्ट, २०१९ चे पत्र.
४) अर्थ सल्लागार व मुख्य लेखा अधिकारी, महाराष्ट्र राज्य खादी व ग्रामोद्योग मंडळ यांचे क्र. कार्यासन - ९ / लेखा/१९९८ दि. ०६ ऑगस्ट, २०१९ चे पत्र.
प्रस्तावना: संदर्भ क्रमांक दोनच्या शासन निर्णयान्वये महाराष्ट्र राज्य खादी व ग्रामोद्योग मंडळ, मुंबई यांना माहे जुन व जुलै या दोन महिन्यांचा खर्च भागवण्यासाठी ३६ सहाय्यक अनुदान (वेतन) या उद्दिष्टांसाठी रूपये २११३.९६ लक्ष (रूपये एकवीस कोटी तेरा लाख शहाण्णव हजार फक्त) इतके अनुदान वितरीत करण्यास मान्यता देण्यात आलेली आहे. महाराष्ट्र राज्य खादी व ग्रामोद्योग मंडळ,मुंबई यांनी त्यांच्या संदर्भ क्रमांक तीन व चार च्या पत्रांन्वये माहे ऑगस्ट ते नोव्हेंबर,२०१९ या ४ महिन्यांचा खर्च भागविण्यासाठी ३६ सहाय्यक अनुदान (वेतन) या उद्दिष्टांसाठी रूपये २११३.९६ लक्ष ( रूपये एकवीस कोटी तेरा लाख शहाण्णव हजार फक्त) तसेच ३१ - सहाय्यक अनुदान (वेतनेतर) १३९.४४ लक्ष असे एकूण२२५३.४० (बावीस कोटी त्रेपन्न लक्ष चाळीस हजार फक्त) इतके अनुदान उपलब्ध करून देण्याची विनंती केलेली आहे.
मंडळास माहे ऑगस्ट ते नोव्हेंबर, २०१९ या ४ महिन्यांचा वेतन व वेतनेतर खर्च भागवण्यासाठी अनुदान उपलब्ध करून देण्याची बाब शासनाच्या विचाराधीन होती.
शासन निर्णय : १. खादी व ग्रामोद्योग मंडळास माहे ऑगस्ट ते नोव्हेंबर, २०१९ या ४ महिन्यांचा खर्च भागविण्यासाठी ३६ सहाय्यक अनुदान (वेतन) या उद्दिष्टांसाठी रूपये २११३.९६ लक्ष तसेच ३१ सहाय्यक अनुदान (वेतनेतर) रूपये १३९.४४ लक्ष असे एकूण २२५३.४० (बावीस कोटी त्रेपन्न लक्ष चाळीस हजार फक्त) इतके अनुदान वितरीत करण्यास या शासन निर्णयान्वये मान्यता देण्यात येत आहे.
२. यावरील खर्च मागणी क्रमांक के-७, २८५१, ग्रामोद्योग व लघुउद्योग, १०५ खादी व ग्रामोद्योग (००) (०१) खादी व ग्रामोद्योग मंडळाला सहाय्यक अनुदान (दत्तमत) (२८५१ ०५८५) ३६, सहाय्यक अनुदान (वेतन) व ३१ - सहाय्यक अनुदान (वेतनेतर) या उद्दिष्टांखालील सन २०१९-२० या अर्थसंकल्पीय वर्षासाठी मंजूर अनुदानातून भागविण्यात यावा व तो त्याच लेखाशिर्षाखाली खर्ची टाकण्यात यावा.
# Page 2
शासन निर्णय क्रमांकः केव्हीबी-१३१९/प्र.क्र. ६३/उद्योग-६.
३. सदर रक्कमेच्या आहरण व संवितरणाचे अधिकार विकास आयुक्त (उद्योग), उद्योग संचालनालय, मुंबई यांच्या कार्यालयातील लेखा अधिकारी यांना देण्यात आलेले आहेत. सदर अनुदान खर्च झाल्याबाबतचे विनियोग प्रमाणपत्र मंडळाने शासनास व आहरण व संवितरण अधिकाऱ्यांना विहित कालावधीत सादर करावे. तसेच लेख्यांच्या खर्चमेळाबाबत महालेखापाल, महाराष्ट्र-१, मुंबई यांच्याकडून विचारणा करण्यात येईल, तेव्हा लेख्यासंबंधीची आवश्यक ती कागदपत्रे मंडळाने महालेखापाल कार्यालयास सादर करावीत.
४. सदर शासन निर्णय, वित्त विभाग शासन निर्णय क्र. विअप्र-२०१३/प्र.क्र.३० / २०१३/ विनियम, दि.१७ एप्रिल, २०१५ मधील वित्तीय अधिकार नियम पुस्तिका, १९७८- भाग-१, उपविभाग-१, अनुक्रमांक २७ नियम क्रमांक १४९ अन्वये प्रशासनिक विभागास प्रदान करण्यात आलेल्या अधिकारानुसार निर्गमित करण्यात येत आहे.