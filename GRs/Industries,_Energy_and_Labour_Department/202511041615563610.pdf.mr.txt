# Page 1
प्रधानमंत्री कुसुम घटक-ब योजनेसाठी निधी
उपलब्ध होण्याकरीता, “अतिरिक्त वीज
विक्री कर ” (Addl.ToSE) च्या दरामध्ये वाढ
करणेबाबत.
महाराष्ट्र शासन
उद्योग, ऊर्जा, कामगार व खनिकर्म विभाग
शासन निर्णय क्रमांक:-सौरप्र-२०२५/प्र.क्र.१६६/ऊर्जा-७
हुतात्मा राजगुरू चौक, मादाम कामा रोड,
मंत्रालय, मुंबई- ४०० ०३२.
दिनांक:- ०४ नोव्हेंबर, २०२५.
वाचा :-
१)उद्योग,ऊर्जा व कामगार विभाग शासन निर्णय क्र.सौरप्र-२०१४/प्र.क्र.२१९/ऊर्जा-७, दि.२७.०३.२०१५, २) उद्योग,ऊर्जा व कामगार विभाग शासन निर्णय क्र.सौरप्र-२०१४/प्र.क्र.२१९ भाग-३/ऊर्जा-७, दि.०४.०१.२०१६, ३)उद्योग,ऊर्जा व कामगार विभाग शासन निर्णय क्र.सौरप्र-२०१८/प्र.क्र.२३/ऊर्जा-७, दि.०३.११.२०१८, ४)उद्योग,ऊर्जा व कामगार विभाग शासन निर्णय क्र.सौरप्र-२०१८/प्र.क्र.४०१/ऊर्जा-७, दि.१५.११.२०१८, ५)उद्योग,ऊर्जा व कामगार विभाग शासन निर्णय क्र.सौरप्र-२०१९/प्र.क्र.१५९/ऊर्जा-७, दि.११.०९.२०१९, ६)उद्योग,ऊर्जा व कामगार विभाग शासन निर्णय क्र.सौरप्र-२०१९/प्र.क्र.२६८/ऊर्जा-७, दि.१२.०५.२०२१, ७)उद्योग, ऊर्जा व कामगार विभाग शासन अधिसूना क्र.इबीटी २००४/प्र.क्र.४२/ऊर्जा-१, दि.१९.०५.२००४, ८)उद्योग, ऊर्जा व कामगार विभाग शासन अधिसूना क्र. सौरप्र-२०१५/प्र.क्र.४८/ऊर्जा-१, दि.२१.०४.२०१५, ९)उद्योग,ऊर्जा व कामगार विभाग शासन अधिसूना क्र.वीविक २०१८/प्र.क्र.१६१/ऊर्जा-१, दि.२६.१२.२०१८, १०)उद्योग,ऊर्जा व कामगार विभाग शासन निर्णय क्र.सौरप्र-२०२०/प्र.क्र.२५९/ऊर्जा-७, दि.१५.०३.२०२४, ११) उद्योग,ऊर्जा व कामगार विभाग शासन निर्णय क्र.लेखाशिर्ष-२०२४/प्र.क्र.९५/ऊर्जा-७, दि.०६.०६.२०२५.
प्रस्तावना:-
शेतकऱ्यांना दिवसा सिंचन करणे शक्य व्हावे व राज्य शासनाचे पांरपारिक पध्दतीने कृषीपंप
जोडणीसाठी लागणाऱ्या खर्चात व राज्य शासनाव्दारे सबसिडीपोटी देण्यात येणाऱ्या अनुदानात
बचतीचे उद्दिष्ट्ट साध्य व्हावे तसेच शेतकऱ्यांना अपांरपरिक ऊर्जा स्त्रोताच्या माध्यमातून नियमित वीज
पुरवठा करण्यासाठी शासन निर्णय दिनांक २७.०३.२०१५ सौर कृषिपंप आस्थापित करण्याकरिता
एकत्रित धोरण जाहिर करण्यात आले होते. या योजनेसाठी निधी उपलब्ध होण्याकरीता शासन
अधिसुचना दिनांक २१.०४.२०१५ अन्वये, राज्यातील शहरी भागातील रिलायन्स एनर्जी टाटा पॉवर
व बेस्ट या कंपन्यांकडील औद्योगिक, वाणिज्यिक व इतर वर्गवारीतील ग्राहकांकडून तसेच
महावितरण कंपनीकडील शहरी भागातील औद्योगिक व वाणिज्यिक वर्गवारीतील ग्राहकांकडून
अतिरिक्त वीज विक्रीकरापोटी (Additional ToSE) प्रतियुनिट १.०४ पैसे वसूल करण्याचा निर्णय
घेण्यात आला.
# Page 2
या योजनेसाठी निधी उपलब्ध होण्याकरीता शासन अधिसुचना दिनांक २१.०४.२०१५
अन्वये, राज्यातील शहरी भागातील रिलायन्स एनर्जी, टाटा पॉवर व बेस्ट या कंपन्यांकडील
औद्योगिक, वाणिज्यिक व इतर वर्गवारीतील ग्राहकांना तसेच महावितरण कंपनीकडील शहरी
भागातील औद्योगिक व वाणिज्यिक वर्गवारीतील ग्राहकांना प्रतियुनिट १.०४ पैसे इतका अतिरिक्त
वीज विक्रीकर (Additional ToSE) आकारण्यात आला. शासन निर्णय दिनांक १५.११.२०१८ अन्वये
मुख्यमंत्री सौर कृषीपंप योजना सुरू करण्यात आली. या योजनेच्या अंमलबजावणीकरीता
लागणारा अतिरिक्त निधी उपलब्ध होण्यासाठी शासन अधिसूचना दिनांक २६.१२.२०१८ अन्वये,
वीज विक्रीकरात प्रतियुनिट १० पैसे वाढ करण्यात आली. २. केंद्र शासनाच्या नवीन व
नवीकरणीय ऊर्जा मंत्रालयाने दि २२.०७.२०१९.रोजी किसान ऊर्जा सुरक्षा एवम उत्थान
महाअभियान सुरु केले आहे.त्यानुषंगाने राज्य शासनाने शासन निर्णय दि.१२.०५.२०२१ अन्वये
“राज्यातील कृषीपंप वीज जोडण्यांचे सौर ऊजेद्वारे विद्युतीकरण करण्याचे अभियान” अंतर्गत
घटक-ब अनुसार पुढील ५ वर्षात ५ लाख पारेषण विरहित सौरकृषीपंप आस्थापित करण्याचे उद्दिष्ट्ट
ठेवले होते. या उद्दिष्ट्टामध्ये वाढ करुन सदर उद्दिष्ट्ट ५.५५ लाख असे निर्धारित करण्यात आले आहे.
सदर योजनेच्या अंमलबजावणीसाठी तसेच “मागेल त्याला सौर कृषि पंप” आणि केंद्र शासनाच्या
प्रस्तावित “PM KUSUM २.०” या योजनेसाठी निधीची आवश्यकता विचारात घेवून अतिरिक्त वीज
विक्री कराच्या दरामध्ये वाढ करण्याची बाब शासनाच्या विचाराधीन होती.
शासन निर्णय:-
संदर्भाधीन क्र. ६ येथील शासन निर्णयान्वये अंमलबजावणी करण्यात येत असलेल्या
प्रधानमंत्री कुसुम घटक-ब अभियानाकरिता निधी उपलब्ध होण्यासाठी महाराष्ट्र विजेच्या विक्रीवरील
कर अधिनियम १९६३ अंतर्गत शासन अधिसूचना दि.२६.१२.२०१८ अन्वये विद्युत उपक्रमाने विक्री
केलेल्या विजेच्या प्रत्येक युनिटवर आकारण्यात येणाऱ्या ११.०४ पैसे या अतिरिक्त वीज
विक्रीकरामध्ये ९.९० पैसे इतकी वाढ करून एकूण २०.९४ पैसे इतका (प्रभावी दर) अतिरिक्त वीज
विक्रीकर आकारण्यास मान्यता देण्यात येत आहे. याबाबत महाराष्ट्र वीजेच्या विक्रीवरील कर
अधिनियम-१९६३ अंतर्गत अधिसूचना निर्गमित करावी.
२. वाढीव अतिरिक्त वीज विक्रीकराच्या माध्यमातून जमा होणारा निधी प्रधानमंत्री कुसूम घटक-
ब योजनेसाठीच्या महावितरण कडील एस्क्रो खात्यामध्ये जमा करण्यास आणि या माध्यमातून जमा
होणारा निधी प्रधानमंत्री कुसूम घटक-ब योजनेंतर्गत आस्थापित करण्यात येणाऱ्या सौर
कृषीपंपांकरीता वापरण्यास मान्यता देण्यात येत आहे.
३. सदर शासन निर्णय नियोजन विभागाच्या अनौपचारिक संदर्भ क्रमांक-२८१/२०२५/कार्य-
१४६१ दि.२५.०८.२०२५ व वित्त विभागाच्या अन्वये दिलेल्या अभिप्रायानुसार तसेच वित्त विभागाच्या
अनौपचारिक संदर्भ दिनांक १५.०९.२०२५ नुसार दिलेल्या सहमतीस आणि मा. मंत्रीमंडळाने दिनांक
३०.०९.२०२५ रोजीच्या बैठकीत दिलेल्या मान्यतेस अनुसरुन निर्गमित करण्यात येत आहे.
# Page 3
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर