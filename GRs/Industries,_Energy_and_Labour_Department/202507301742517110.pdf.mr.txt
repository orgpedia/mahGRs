# Page 1
विद्युत निरीक्षक, गट-अ (राजपत्रित)
यांच्या बदलीबाबत.
महाराष्ट्र शासन
उद्योग, ऊर्जा, कामगार व खनिकर्म विभाग
शासन आदेश क्र. बदली-२०२४/प्र.क्र.२१७/ऊर्जा-१
मादाम कामा मार्ग, हुतात्मा राजगुरू चौक,
मंत्रालय, मुंबई ३२.
दिनांक:- ३० जुलै, २०२५.
वाचा:- १) महाराष्ट्र शासकीय कर्मचाऱ्यांचे बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५.
२) महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१.
३) सामान्य प्रशासन विभाग, शासन परिपत्रक क्र. एसआरव्ही-२०१५/मुस-३४/प्र.क्र.३७९/१२, दि.२९.०५.२०१५ ४) उद्योग, ऊर्जा व कामगार विभाग, शासन निर्णय क्र. विनिब-२०१५/प्र.क्र.३८८/ऊर्जा-२, दि. १७ जून, २०१५.
५) मुख्य विद्युत निरीक्षक, मुंबई यांचे क्र. मुविनि/आस्थापना/का.१ (१)/१७८३/२०२४, दि. २०.१२.२०२४ रोजीचे पत्र.
६) शासनाचे समक्रमांकाचे दि. ३१ डिसेंबर, २०२४ रोजीचे शासन आदेश.
शासन आदेश:-
मुख्य विद्युत निरीक्षक, मुंबई यांच्या प्रशासकीय नियंत्रणाखालील अधिक्षक अभियंता, प्रादेशिक विद्युत
निरीक्षण मंडळ, छत्रपती संभाजीनगर यांच्या अधिनस्त विद्युत निरीक्षक, निरीक्षण विभाग, हिंगोली या
कार्यालयातील विद्युत निरीक्षक हे पद दि. १४.०७.२०२३ पासून रिक्त आहे. श्री. संजय राठोड, विद्युत निरीक्षक
यांना विद्युत निरीक्षक, निरीक्षण विभाग, सांगली (मिरज) या पदावर दि. १५.०६.२०२५ रोजी ३ वर्षाचा
कालावधी पूर्ण झाला आहे. विद्युत निरीक्षक, निरीक्षण विभाग, हिंगोली हे पद दीर्घ काळापासून रिक्त असल्याने
सदर पदावर पदस्थापना देणे आवश्यक आहे. त्यामुळे महाराष्ट्र शासकीय कर्मचाऱ्यांच्या बदल्यांचे विनियमन
आणि शासकीय कर्तव्ये पार पाडतांना होणाऱ्या विलंबास प्रतिबंध अधिनियम, २००५ मधील कलम ३ (१), ४ (४)
व कलम ४(५) मधील तरतूदीनुसार श्री. राठोड यांची खालील तक्त्यातील स्तंभ क्र. ४ मध्ये दर्शविण्यात
आलेल्या पदावर सक्षम प्राधिकाऱ्यांच्या मान्यतेने प्रशासकीय सोयीच्या दृष्ट्टीने बदलीने पदस्थापना करण्यात
येत आहे.
----------------------------------------------------------------------------------------------------------------------------------------------------------
| अ.क्र. | अधिकाऱ्याचे नाव व पदनाम | सध्याची पदस्थापना | बदलीनंतर पदस्थापना |
| १ | २ | ३ | ४ |
| १. | श्री.संजय शंकर राठोड, विद्युत निरीक्षक | विद्युत निरीक्षक, निरीक्षण विभाग, सांगली (मिरज) | विद्युत निरीक्षक, निरीक्षण विभाग, हिंगोली येथील या रिक्त पदावर |
----------------------------------------------------------------------------------------------------------------------------------------------------------
# Page 2
२. श्री. संजय राठोड, विद्युत निरीक्षक यांना दि. ३१.०७.२०२५ (म. पू.) रोजीपासून एकतर्फी कार्यमुक्त
करण्यात येते असून सदर पदाचा अतिरिक्त कार्यभार सामान्य प्रशासन विभागाच्या दि. ०५.०९.२०१८ रोजीच्या
शासन परिपत्रकातील मार्गदर्शक सूचनानुसार त्याच कार्यालयातील निम्न संवर्गातील श्री. शहाजी कोळी,
सहायक विद्युत निरीक्षक यांच्याकडे दि. ३१.०७.२०२५ (म. नं) रोजीपासून सोपविण्यात येत आहे.
३. आहरण व संवितरण अधिकारी तसेच जिल्हा कोषागार अधिकारी यांना कळविण्यात येते की, उपरोक्त
श्री. संजय राठोड, विद्युत निरीक्षक यांचे दि. ०१ ऑगस्ट, २०२५ पासूनचे वेतन नवीन पदस्थापनेच्या
कार्यालयातून अदा करण्यात यावे.
४. महाराष्ट्र शासकीय अधिकारी/ कर्मचारी यांच्या बदल्यांचे विनियमन आणि शासकीय कर्तव्ये पार
पाडताना होणाऱ्या विलंबास प्रतिबंध अधिनियम, २००५ हा अधिनियम महाराष्ट्र शासनाची धोरणात्मक बाब
आहे. अधिनियमातील तरतूदीनुसार करण्यात आलेली बदली ही बाब बंधनकारक स्वरूपाची आहे. सदर
बदली अधिनियमातील तरतूदीनुसार तसेच नागरी सेवा मंडळाच्या शिफारशीनंतर करण्यात आली आहे.
यास्तव बदली झालेल्या अधिकारी/ कर्मचाऱ्यांना बदली झालेल्या ठिकाणी रूजू होणे बंधनकारक आहे.
तसेच महाराष्ट्र नागरी सेवा ( पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून
टाकणे यांच्या काळातील प्रदाने) नियम, १९८१ मधील नियमांनुसार दिलेल्या विहित कालावधीत संबंधित
अधिकारी यांनी पदस्थापनेच्या ठिकाणी रूजू होण्याची दक्षता घ्यावी. अन्यथा या पदस्थापनेच्या पदावर रूजू न
झाल्यास, त्यांचा अनुपस्थितीचा कालावधी हा “अकार्यदिन” (dies non) म्हणून गणला जाईल. तसेच
बदलीच्या ठिकाणी रूजू होईपयंतचा कालावधी सेवाखंड धरण्यात येईल व सदर सेवाखंडाची नोंद
ज्येष्ट्ठतासूचीत घेण्यात येईल.
५. संबंधित विद्युत निरीक्षक यांनी बदलीच्या ठिकाणी विहीत वेळेत रूजू न झाल्याचे निदर्शनास आल्यास
त्यांच्याविरूध्द सामान्य प्रशासन विभाग, शासन निर्णय, क्र. संकीर्ण-२०१६/प्र.क्र.१८६/१६/कार्यासन-१४,
दि.२३.१२.२०१६ मधील तरतूदींनुसार शिस्तभंगविषयक कारवाई करण्यात येईल.
६. मुख्य विद्युत निरीक्षक, मुंबई यांना असे सूचित करण्यात येते की, संबंधित विद्युत निरीक्षकास
शासनाच्या पूर्वपरवानगी शिवाय कोणत्याही कारणास्तव रजा मंजूर करू नये. तसेच, महाराष्ट्र नागरी सेवा
(रजा) नियम, १९८१ मधील नियम-३० (सी) नुसार मुळ कार्यालयाने बदली झालेल्या अधिकाऱ्यांचे कोणत्याही
प्रकारचे रजेचे अर्ज स्विकारू नयेत, असे अर्ज प्राप्त झाल्यास ते संबंधित अधिकाऱ्यांना मुळ पत्यावर नोंदणी
पोच देय डाकेने परत करावेत.
७. सदरहू आदेशानुसार पदस्थापनेच्या पदावर तात्काळ रूजू न झाल्यास वा कोणत्याही प्रकारचा दबाव
आणून बदली रदृ करणे तसेच त्यामध्ये बदल करण्याचा प्रयत्न झाल्यास, ही कृती महाराष्ट्र नागरी सेवा
(वर्तणूक) नियम १९७९ मधील नियम २३ चे उल्लंघन करणारी असल्यामुळे, ती गैरवर्तणूक समजून त्यांचेविरूध्द
शिस्तभंग विषयक कारवाई करण्यात येईल, याची संबंधितांनी नोंद घ्यावी.
# Page 3
८. तसेच उपरोक्त तक्त्यात नमूद बदली झालेल्या संबंधित विद्युत निरीक्षक यांनी बदली
अधिनियमानुसार सक्षम प्राधिकाऱ्यांच्या मान्यतेने पारित केलेल्या आदेशाचे पालन न करणे, ही बाब गंभीर
स्वरूपाची असून यामुळे पालन न करणारा अधिकारी, विभागीय चौकशी नियम पुस्तिका १९९१ च्या प्रकरण २
मधील कलम २.१ (२) (पाच) अन्वये निलंबनाच्या कार्यवाहीस पात्र ठरेल.
९. संबंधित विद्युत निरीक्षक यांनी बदलीच्या ठिकाणी तात्काळ रुजू होऊन तसा अनुपालन अहवाल मुख्य
विद्युत निरीक्षक, मुंबई यांच्यामार्फत शासनास न चुकता सादर करावा.
१०. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध