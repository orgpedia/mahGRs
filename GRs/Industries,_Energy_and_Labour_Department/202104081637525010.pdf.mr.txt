# Page 1
राज्यातील इमारत व इतर बांधकाम क्षेत्रातील बांधकाम कामगारांसाठीच्या प्रधानमंत्री आवास योजनेंतर्गत महाराष्ट्र बांधकाम कामगार आवास योजना (शहरी) व अटल बांधकाम कामगार आवास योजना (ग्रामीण) अंतर्गत बांधकाम कामगारांच्या पात्रतेच्या अटींबाबत...
महाराष्ट्र शासन
उद्योग, उर्जा व कामगार विभाग
शासन निर्णय क्र.:-इबांका २०२१/प्र.क्र.९/काम ७
मादाम कामा रोड, हुतात्मा राजगुरू चौक,
मंत्रालय, मुंबई ४०० ०३२
दिनांक : ०८ एप्रिल, २०२१
संदर्भ: १. गृहनिर्माण विभाग,शासन निर्णय,क्र.प्रआयो/२०१७/प्र.क्र.१०८/गृनिधो-२, दिनांक ०३.०२.२०१८
२. उद्योग,उर्जा व कामगार विभाग, शासन निर्णय,क्र : इबांका २०१७/ प्र.क्र.३६०/काम ७, दिनांक २९.१०.२०१८
३. उद्योग,उर्जा व कामगार विभाग, शासन निर्णय क्र. इबांका २०१८/ प्र.क्र.२०८/काम ७, दिनांक १४ जानेवारी, २०१९.
४. उद्योग,उर्जा व कामगार विभाग, शासन निर्णय, क्रमांक: इबांका २०१८/ प्र.क्र. २०८/ काम ७, दिनांक ०४.०७.२०१९
५. उद्योग,उर्जा व कामगार विभाग, शासन निर्णय क्र. इबांका २०१८/ प्र.क्र.२०८/काम ७, दिनांक ०७.१२.२०२०.
६. सचिव तथा मुख्य कार्यकारी अधिकारी, महाराष्ट्र इमारत व इतर बांधकाम कामगार कल्याणकारी मंडळ, मुंबई यांचे पत्र क्र. मइवइबांकाकमं/ शहरी ग्रामीण आवास योजना/०६/२०२१ दिनांक १३.०१.२०२१.
७. सचिव तथा मुख्य कार्यकारी अधिकारी, महाराष्ट्र इमारत व इतर बांधकाम कामगार कल्याणकारी मंडळ, मुंबई यांचे पत्र क्र. मइवइबांकाकमं/ शहरी ग्रामीण आवास योजना/३३/२०२१, दिनांक ३०.०३.२०२१.
प्रस्तावना : महाराष्ट्र इमारत व इतर बांधकाम कामगार कल्याणकारी मंडळाच्या शहरी व ग्रामीण भागातील नोंदीत (सक्रिय) बांधकाम कामगारांना आवास योजनेस अनुक्रमे संदर्भ क्र. १ व ३ येथील शासन निर्णयान्वये मंजूरी दिलेली आहे. या दोन्ही शासन निर्णयांमध्ये बांधकाम कामगारांच्या पात्रतेच्या अटी नमूद करण्यात आलेल्या आहेत. त्यानंतर शासन निर्णय दिनांक ०४.०७.२०१९ व दिनांक ०७.१२.२०२० अन्वये अटल बांधकाम कामगार आवास योजना (ग्रामीण) अंतर्गत महाराष्ट्र इमारत व इतर बांधकाम कामगार कल्याणकारी मंडळाकडे अर्ज दाखल करण्याच्या
# Page 2
शासन निर्णय क्रमांकः इबांका २०२१/प्र.क्र.९/काम ७
कालमर्यादेबाबत निर्देश दिलेले आहेत. सदर दोन्ही योजनेचा लाभ घेण्यासाठी निश्चित केलेल्या
अटी शर्तीपैकी बांधकाम कामगारांच्या पात्रतेच्या कालावधीबाबतच्या अटींमुळे योजनेच्या प्रभावी अंमलबजावणीमध्ये अडचणी येत आहेत. सदर अटीमध्ये सुधारणा करण्याची बाब शासनाच्या विचाराधीन होती.
शासन निर्णय :
अटल बांधकाम कामगार आवास योजना (ग्रामीण) अंतर्गत महाराष्ट्र इमारत व इतर बांधकाम कामगार कल्याणकारी मंडळाकडे अर्ज करण्याच्या कालमर्यादेबाबतचे संदर्भ क्र. ४ व ५ येथील अनुक्रमे दिनांक ०४.०७.२०१९ व दिनांक ०७.१२.२०२० चे शासन निर्णय अधिक्रमित करण्यात येत आहे.
प्रधानमंत्री आवास योजनेंतर्गत महाराष्ट्र बांधकाम कामगार आवास योजना (शहरी) व अटल बांधकाम आवास योजना (ग्रामीण), या दोन्ही योजनांबाबतच्या अनुक्रमे दिनांक २९.१०.२०१८ व दिनांक १४.०१.२०१९ रोजीच्या शासन निर्णयात बांधकाम कामगारांच्या पात्रतेबाबत, “योजनेचा लाभ घेण्यासाठी बांधकाम कामगार हा नोंदणीकृत (सक्रिय) असावा.
तथापि, अर्ज करतांना तो महाराष्ट्र इमारत व इतर बांधकाम कामगार कल्याणकारी मंडळाकडे सलग एक वर्षापेक्षा अधिक, बांधकाम कामगार म्हणून नोंदीत असावा,” अशी अट नमूद केलेली आहे. या दोन्ही शासन निर्णयातील सदर अट खालीलप्रमाणे सुधारित करण्यात येत आहे.
“प्रधानमंत्री आवास योजनेंतर्गत महाराष्ट्र बांधकाम कामगार आवास योजना (शहरी) व अटल बांधकाम आवास योजना (ग्रामीण) या दोन्ही योजनांचा लाभ घेण्यासाठी सर्व नोंदित सक्रिय (जिवीत) बांधकाम कामगार पात्र राहतील.”
# Page 3