# Page 1
उद्योग, ऊर्जा व कामगार विभागाच्या अधिपत्याखालील औद्योगिक सुरक्षा व आरोग्य संचालनालयाच्या, सह संचालक, वसई व सह संचालक, पुणे कार्यक्षेत्र -२ या दोन कार्यालयांसाठी प्रत्येकी एका वाहनचालकाच्या सेवा बाह्ययंत्रणेकडून उपलब्ध करून घेण्यास मान्यता देण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. औसुवआ-०६१२/प्र.क्र.६३/कामगार-१
मंत्रालय, मुंबई ४०० ०३२.
दिनांक :- १६ मार्च, २०२०.
पहा: १) शा.नि.उ.ऊ व का विक्र.आरओव्ही-०९१२/प्र.क्र.२६९/प्रशा-४, दि.२८.०२.२०१३.
२) शासनाचे समक्रमांकाचे ज्ञापन दि.२६.३.२०१३.
३) प्रभारी संचालक, औद्योगिक सुरक्षा व आरोग्य संचालनालय, मुंबई यांचे पत्र क्र.संऔसुवआ/आस्थापना/११४४/२ब, दि.२१.०१.२०१९.
४) वित्त विभाग, पृष्ठांकन क्र. पदनि-२०२०/प्र.क्र.४/आपुक, दि.२६.०२.२०२० सोबतचे इतिवृत्त (अ.क्र.८).
प्रस्तावना: औद्योगिक सुरक्षा व आरोग्य संचालनालयाच्या, सह संचालक, वसई व सह संचालक, पुणे कार्यक्षेत्र - २ या दोन कार्यालयांसाठी बाह्ययंत्रणेद्वारे प्रत्येकी एका वाहनचालकाची तात्पुरत्या स्वरुपात कंत्राटी पद्धतीने नियुक्ती करण्याचा प्रस्ताव संदर्भ क्र.३ च्या पत्रान्वये शासनाकडे सादर करण्यात आला होता. त्यानुषंगाने, वित्त विभागाच्या, दि.९.६.२०१७ च्या शासन निर्णयानुसार गठीत, अपर मुख्य सचिव (सेवा), सा.प्र.वि. व अपर मुख्य सचिव / प्रधान सचिव (व्यय), वित्त विभाग यांच्या उपसमितीची बैठक, शुक्रवार दि. १४.०२.२०२० रोजी आयोजित करण्यात आली होती. सदर बैठकीत अ.क्र.८ वर उपरोक्त विषय चर्चेसाठी घेण्यात आला. सदर बैठकीत उपसमितीने खालीलप्रमाणे शिफारस केली आहे “उद्योग, ऊर्जा व कामगार विभागाच्या अधिपत्याखालील औद्योगिक सुरक्षा व आरोग्य संचालनालयाच्या, सह संचालक, वसई व सह संचालक, पुणे कार्यक्षेत्र -२ या दोन कार्यालयांसाठी प्रत्येकी एका वाहनचालकाच्या सेवा बाह्ययंत्रणेकडून उपलब्ध करून घेण्यास मान्यता देण्यात आली.” (टीप:- समितीने ज्या सेवा बाह्ययंत्रणेद्वारे उपलब्ध करून घेण्यास मान्यता दिली आहे, त्या सेवा बाह्ययंत्रणेकडून घेताना शासन परिपत्रक, वित्त विभाग, दि.२७.०९.२०१०, दि.०२.०२.२०१३, दि.०२.०८.२०१६ व शासन परिपत्रक, उद्योग, ऊर्जा व कामगार विभाग दि.२२.२.२०१९ अन्वये विहित कार्यपद्धतीचे काटेकोरपणे पालन करावे.) उपसमितीच्या उपरोक्त शिफारशीनुसार, शासन पुढीलप्रमाणे निर्णय घेत आहे: शासन निर्णय : उद्योग, ऊर्जा व कामगार विभागाच्या अधिपत्याखालील औद्योगिक सुरक्षा व आरोग्य संचालनालयाच्या, सह संचालक, वसई व सह संचालक, पुणे कार्यक्षेत्र - २ या दोन कार्यालयांसाठी
# Page 2
शासन निर्णय क्रमांकः औसुवआ-०६१२/प्र.क्र.६३/कामगार-१
प्रत्येकी एका वाहनचालकाच्या सेवा बाह्ययंत्रणेकडून उपलब्ध करून घेण्यास शासन मान्यता देण्यात येत आहे.
२. सदर सेवा बाह्ययंत्रणेकडून घेताना, शासन परिपत्रक, वित्त विभाग, दि.२७.०९.२०१०, दि.०२.०२.२०१३, दि.०२.०८.२०१६ व शासन परिपत्रक, उद्योग, ऊर्जा व कामगार विभाग दि.२२.२.२०१९ अन्वये विहित कार्यपद्धतीचे काटेकोरपणे पालन करण्यात यावे.
३. सदर वाहनचालकांच्या वेतनावर होणारा खर्च, “मागणी क्र. के-४, मुख्यलेखाशिर्ष २२३०, कामगार व सेवायोजन, १०२ कामाची पध्दत व सुरक्षितता, (००) (००) (०१) औद्योगिक सुरक्षा व आरोग्य संचालनालय (२२३००५२१), १३ कार्यालयीन खर्च” या लेखाशिर्षातून त्या त्या आर्थिक वर्षाच्या मंजूर अनुदानातून भागविण्यात यावा.
४. प्रस्तुतचा शासन निर्णय हा, वित्त विभागाच्या, दि.९.६.२०१७ च्या शासन निर्णयानुसार गठीत, अपर मुख्य सचिव (सेवा), सा. प्र. वि. व अपर मुख्य सचिव / प्रधान सचिव (व्यय), वित्त विभाग यांच्या उपसमितीने दि.१४.०२.२०२० रोजीच्या बैठकीत केलेल्या शिफारशीच्या अनुषंगाने निर्गमित करण्यात येत आहे.