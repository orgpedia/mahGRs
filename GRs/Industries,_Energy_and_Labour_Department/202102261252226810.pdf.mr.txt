# Page 1
केंद्र शासनाच्या दिव्यांग व्यक्ती अधिनियम, २०१६ मधील तरतुदीनुसार केंद्र शासनाच्या सामाजिक न्याय व अधिकारीता मंत्रालय, नवी दिल्ली यांचे धर्तीवर उद्योग संचालनालयाच्या आस्थापनेवरील गट-अ ते गट-ड संवर्गातील पदे दिव्यांगांसाठी सुनिश्चित करणेबाबत ...
महाराष्ट्र शासन
उद्योग, ऊर्जा व कामगार विभाग
शासन निर्णय क्र. इएसटी-३४१७/प्र.क्र.११९/उद्योग-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २६ फेब्रुवारी, २०२१
वाचा:- १) दिव्यांग व्यक्ती हक्क अधिनियम, २०१६ २) शासन निर्णय उद्योग, ऊर्जा व कामगार विभाग क्र. आयएसटी-०१०/ प्र.क्र.६८२ / उद्योग-३, दि. १९ जानेवारी, २०११
३) केंद्र शासनाच्या सामाजिक न्याय व सशक्तीकरण मंत्रालयाची अधिसूचना क्रमांक-३८-१६/२०२०-डीडी-III, दिनांक ४ जानेवारी, २०२१ ४) शासन निर्णय, सामाजिक न्याय व विशेष सहाय्य विभाग क्र. दिव्यांग २०१९/प्र.क्र.२५१/दि.क.२, दि. २ फेब्रुवारी, २०२१
प्रस्तावना : दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगांसाठी
शासन सेवेतील पदे सुनिश्चित करावयाचे असून त्यानुसार वाचा ३ येथील अधिसूचनेन्वये
केंद्र शासनाने दिव्यांगांसाठी सुनिश्चित केलेल्या पदांची यादी जाहीर केली आहे. तसेच
सामाजिक न्याय व विशेष सहाय्य विभागाच्या वाचा ४ येथील शासन निर्णयान्वये
दिव्यांगांसाठी पदे सुनिश्चित करतांना प्रशासकीय विभागाने करावयाच्या कार्यवाहीबाबत
सूचना निर्गमित केल्या आहेत. त्यानुसार या विभागाच्या अधिनस्त असलेल्या उद्योग
संचालनालयातील गट-“अ” ते गट-“ड” संवर्गातील दिव्यांगांसाठीची पदे सुनिश्चित
करण्याची बाब शासनाच्या विचाराधीन होती.
शासन निर्णय :
केंद्र शासनाच्या दिनांक ४.१.२०२१ ची अधिसूचना व सामाजिक न्याय व विशेष
सहाय्य विभागाच्या दि.२.२.२०२१ च्या शासन निर्णयान्वये निर्गमित केलेल्या सूचनाप्रमाणे
# Page 2
शासन निर्णय क्रमांकः इएसटी-३४१७/प्र.क्र.११९/उद्योग-३
राज्य शासनाच्या सेवेतील दिव्यांगांसाठीची पदे नव्याने सूनिश्चित करावयाची आहे. यास्तव,
उद्योग संचालनालयाच्या आस्थापनेवरील गट "अ" ते "ड" च्या पदांमध्ये दिव्यांग
व्यक्तींसाठी पदे आरक्षित करण्यासाठी निर्गमित करण्यात आलेला वाचा २ येथील
दि.१९.०१.२०११ रोजीचा शासन निर्णय याद्वारे अधिक्रमित करण्यात येत आहे.
२. उद्योग संचालनालयातील गट“अ” ते “ड” या संवर्गातील सरळसेवा / पदोन्नतीने
भरावयाच्या पदासाठी (वाचा ३ येथील केंद्र शासनाच्या यादीतील समान पदे विचारात
घेऊन) सोबत जोडलेल्या “परिशिष्ट-अ” मधील तक्त्यात दर्शविल्यानुसार राज्य
शासनाच्या सेवेतील दिव्यांगांची पदे सुनिश्चित करण्यात येत आहेत. शासन सेवेतील
दिव्यांगासाठीची पदे भरतांना खालीलप्रमाणे कार्यपध्दती अनुसरण्यात यावी.
१) दिव्यांगांसाठी शासन सेवेत सरळ सेवा भरतीने नियुक्ती करण्यासाठीची कार्यपध्दती, वयोमर्यादा, दिव्यांगात्वाचे किमान प्रमाण, आरक्षणाची टक्केवारी इ.
बाबत शासनाने वेळोवेळी विहित केलेल्या धोरणाप्रमाणे कार्यवाही करण्यात यावी.
२) दिव्यांगांच्या पदभरती संदर्भात सामान्य प्रशासन विभाग व सामाजिक न्याय व विशेष सहाय्य विभागाने वेळोवेळी निर्गमित केलेल्या आदेशाची अंमलबजावणी बंधनकारक असेल.
३) यापुर्वी एखादा संवर्ग लक्षणीय दिव्यांगत्व असलेल्या दिव्यांगांसाठी राखीव असल्यास सदर संवर्ग त्या लक्षणीय दिव्यांगांसाठी सुनिश्चित राहील.
४) दिव्यांगांसाठी पदे भरण्यासाठी देण्यात येणारी जाहिरात राज्य स्तरावरील किमान
२ मराठी व इंग्रजी वृत्तपत्रे त्याचप्रमाणे शासनाच्या वेबसाइटवर प्रसिध्द करण्यात यावी.
५) जे पदे निम्न (फिडर केडर) स्तरावर दिव्यांगांसाठी सुनिश्चित केले असेल असे पद पदोन्नतीच्या पदांकरीता आपोआपच दिव्यांगांच्या सदर प्रवर्गासाठी सुनिश्चित केले असल्याचे समजण्यात यावे.
३. सदर शासन निर्णय केंद्र शासनाच्या सामाजिक न्याय व अधिकारीता मंत्रालय, नवी
दिल्ली यांची वाचा ३ येथील अधिसूचना व सामाजिक न्याय व विशेष सहाय्य विभागाच्या
वाचा ४ येथील शासन निर्णयान्वये निर्गमित केलेल्या सूचनेनुसार निर्गमित करण्यात येत
आहे.
पृष्ठ ३ पैकी २
# Page 3
शासन निर्णय क्रमांकः इएसटी-३४१७/प्र.क्र.११९/उद्योग-३
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15