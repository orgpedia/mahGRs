# Page 1
"महाराष्ट्र राज्य औद्योगिक समूह विकास कार्यक्रम (MSI-CDP)” या योजनेअंतर्गत औद्योगिक समूह प्रकल्पांकरीता क्षमतावृद्धी कार्यक्रम अंमलबजावणीसाठी दुस-या टप्प्यातील अनुदान वितरीत करण्याबाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्र. क्लस्टर-२०२२/प्र.क्र.७६/ उद्योग-७,
मंत्रालय, मुंबई - ४०० ०३२.
दिनांक ३१/०३/२०२२
संदर्भ:- १) उद्योग, ऊर्जा व कामगार विभाग, शासन निर्णय क्र. एसएमई-२०१३/प्र.क्र.२०७/ उद्योग-७, दिनांक २५/०२/२०१४.
२) उद्योग, ऊर्जा व कामगार विभाग, शासन निर्णय क्र. एसएमई-२०१८/ प्र.क्र.११९/ उद्योग-७, दिनांक १३/०२/२०१९.
३) उद्योग, ऊर्जा व कामगार विभाग, शासन निर्णय क्र. एसएमई-२०१९/प्र.क्र.१९०/उद्योग-७, दिनांक १३/०९/२०१९.
४) उद्योग, ऊर्जा व कामगार विभाग, शासन निर्णय क्र. एसएमई-२०२०/प्र.क्र.११९/ उद्योग-७, दिनांक २६/०३/२०२१.
५) उद्योग उप संचालक (औसशा), उद्योग संचालनालय, मुंबई यांचे पत्र क्र. उसं/औसशा/ एमएसआयसीडीपी/अनुदान वितरण / २०२२/ओ-५००, दिनांक २८/०३/२०२२.
प्रस्तावना: राज्यातील औद्योगिकदृष्ट्या अविकसित क्षेत्रातील छोट्या समूहांचा समूह विकास होऊन त्याद्वारे सूक्ष्म व लघु घटकांच्या सर्वांगिण विकासास चालना मिळणेसाठी “महाराष्ट्र राज्य औद्योगिक समूह विकास कार्यक्रम (MSICDP)” ही योजना दिनांक २५/०२/२०१४ रोजीच्या शासन निर्णयान्वये जाहीर करण्यात आलेली आहे. सदर योजनेंतर्गत सूक्ष्म व लघु उपक्रमाच्या सर्वांगिण विकास व वाढीकरीता क्षमतावृध्दी कार्यक्रम अंमलबजावणीसाठी तसेच सामायिक सुविधा उभारणीसाठी राज्य शासनाचे अनुदान देण्यात येते. या योजनेंतर्गत औद्योगिक समूहाच्या उत्पादन प्रक्रियेमधील त्रुटी, कमतरता यांचे योग्य निदान करुन अद्ययावत तंत्रज्ञान, बाजारपेठ विस्तारीकरण, विविध यशस्वी औद्योगिक समूहांना भेटी, अद्ययावत प्रशिक्षण कार्यक्रम व अभ्यास दौरे इत्यादीचा समावेश असलेला निदानोपयोगी अभ्यास अहवाल (DSR) तयार करण्यात येतो. सदर निदानोपयोगी अभ्यास अहवाल जिल्हास्तरीय समितीच्या शिफारशीनंतर प्राप्त झाल्यानंतर राज्यस्तरीय औद्योगिक समूह संनियंत्रण समितीमार्फत निदानोपयोगी अभ्यास अहवाल प्रस्तावांस मंजूरी देणे व त्या अंतर्गत क्षमतावृध्दी कार्यक्रमास अनुदान निश्चिती करणे इत्यादी बाबी केल्या जातात. क्षमतावृद्धी कार्यक्रमासाठीचे अनुदान दोन टप्प्यात वितरीत करण्यात येते. शासनाकडून वितरीत करावयाचे प्रथम टप्प्यातील ६०% अनुदान हे भागधारकांचे आवश्यक असणारे १०% सहभाग जमा झाल्याची खात्री पटल्यानंतर वितरीत करण्यात येते. उर्वरीत ४०% अनुदान हे प्रथम टप्प्याचे उपयोगिता प्रमाणपत्र सादर केल्यानंतर वितरीत केले जाते. त्यानुसार उद्योग संचालनालयाकडून दिनांक २८/०३/२०२२ च्या पत्रान्वये प्रस्तावित ७ औद्योगिक समूह प्रकल्पाच्या क्षमतावृध्दी कार्यक्रमाकरीता आवश्यक राज्य शासनाच्या हिश्श्यातील दुस-या टप्प्यातील रुपये १८.५० लक्ष इतके अनुदान वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः क्लस्टर-२०२२/प्र.क्र.७६/ उद्योग-७,
शासन निर्णय राज्य शासनाच्या “महाराष्ट्र राज्य औद्योगिक समूह विकास कार्यक्रम (MSI-CDP)” या योजनेंतर्गत मंजूरीप्राप्त ७ औद्योगिक समूह प्रकल्पांकरीता क्षमतावृध्दी कार्यक्रमासाठी राज्य शासनाचे दुस-या टप्प्यातील अनुदान रुपये १८.५० लक्ष वितरीत करण्याबाबतचा प्रस्ताव उद्योग संचालनालयाने संदर्भ क्र. ५ येथील दिनांक २८/०३/२०२२ च्या पत्रान्वये सादर केलेला आहे.
त्यानुषंगाने, प्रस्तुत योजनेतील तरतूदीनुसार, पुढीलप्रमाणे नमूद तक्त्यातील ७ औद्योगिक समूह प्रकल्पांकरीता क्षमतावृध्दी कार्यक्रमासाठी शासनाचे दुस-या टप्प्यातील रुपये १८.५० लक्ष (अक्षरी रुपये अठरा लक्ष पन्नास हजार फक्त) इतके अनुदान वितरीत करण्यास या शासन निर्णयान्वये मान्यता देण्यात येत आहे.
(रक्कम रुपये लक्ष)
--------------------------------------------------------------------------------------------------------------
| अ. क्र. | औद्योगिक समूहाचे नाव व ठिकाण | प्रकल्प मंजूरी तपशिल | शासनाकडून वितरीत करावयाचे दुस-या टप्प्यातील अनुदान |
| एकूण  |  | राज्य शासन अनुदान | SPV सहभाग |
| १ |  | ३ | ४ | ५ | ६ |
|  | मिल्क प्रोसेसिंग क्लस्टर, चाळीसगाव जि.जळगाव | ७.१० | ६.३९ | ०.७१ | २.५६ |
| २ | टेक्स्टाईल क्लस्टर, तुरखेड जि.जळगाव | ५.८० | ५.२१ | ०.५९ | २.०८ |
| ३ | लेदर क्लस्टर, सातारा | ९.५६ | ८.६० | ०.९६ | ३.४४ |
| ४ | रेझीन क्लस्टर, निफाड जि.नाशिक | ८.६० | ७.७४ | ०.८६ | ३.१० |
| ५ | कॅश्यु क्लस्टर, राजापूर जि.रत्नागिरी | ५.६० | ५.०४ | ०.५६ | २.०२ |
| ६ | स्पेशल स्पायसेस अँड फुड प्रोसेसिंग क्लस्टर, गडहिंग्लज जि. कोल्हापूर | ५.९० | ५.३१ | ०.५९ | २.१२ |
| ७ | चिल्ली पावडर क्लस्टर, भिवापूरी जि. नागपूर | ८.८४ | ७.९६ | ०.८८ | ३.१८ |
|  | एकूण | १८.५० |
--------------------------------------------------------------------------------------------------------------
२. विकास आयुक्त (उद्योग), उद्योग संचालनालय, मुंबई यांनी रुपये १८,५०,०००/- (अक्षरी रुपये अठरा लक्ष पन्नास हजार फक्त) ही रक्कम शासकीय कोषागारातून काढून उपरोक्त नमूद तक्त्यामधील ७ औद्योगिक समूह प्रकल्पांच्या क्षमतावृध्दी कार्यक्रमासाठी देण्याची व्यवस्था करावी.
उपरोक्त नमूद रुपये १८,५०,०००/- (अक्षरी रुपये अठरा लक्ष पन्नास हजार फक्त) ही रक्कम आहरण व संवितरण करावयाचे अधिकार विकास आयुक्त (उद्योग), उद्योग संचालनालय, मुंबई यांच्या कार्यालयातील लेखाधिकारी यांना देण्यात येत आहेत.
३. वित्त विभागाचे शासन निर्णय क्र. अर्थसं-२०२१/प्र.क्र.४८/अर्थ-३, दिनांक २४/०६/२०२१ व त्यासोबतच्या परिशिष्ठामध्ये नमूद तरतूदीनुसार असे प्रमाणित करण्यात येते की, “महाराष्ट्र राज्य औद्योगिक समूह विकास कार्यक्रम” या योजनेचा शासन निर्णय दिनांक २५/०२/२०१४ रोजी निगर्मित केला असून यामध्ये योजनेचा कालावधी, अंमलबजावणी यंत्रणा, अनुदान वितरण, विविध मंजूरीस्तव समिती यांची माहिती दिलेली आहे. तसेच सदर प्रकल्पाच्या अनुषंगाने यापूर्वी वितरीत केलेल्या अनुदानाचे उपयोगिता प्रमाणपत्र उद्योग संचालनालयाकडे उपलब्ध करुन दिलेले आहे व यापूर्वी सदर प्रस्तावांतर्गत लेखापरिक्षकांकडून कोणतेही मुद्दे उपस्थित करण्यात आलेले नाहीत, असे उद्योग संचालनालयाने कळविले आहे. त्यामुळे या अटींची पूर्तता होत आहे. तर सदर योजना पृष्ठ ३ पैकी २
# Page 3
शासन निर्णय क्रमांकः क्लस्टर-२०२२/प्र.क्र.७६/ उद्योग-७,
वैयक्तिक लाभार्थ्यांची नाही, बांधकाम विषयक प्रस्ताव नाही, त्यामुळे या व इतर अटी लागू होत नाहीत.
४. विकास आयुक्त (उद्योग), उद्योग संचालनालय, मुंबई यांनी सदर समूह प्रकल्पांच्या प्रगतीवर व दिलेल्या शासकीय भागभांडवलाच्या सुयोग्य वापरावर व विनियोगावर देखरेख ठेवण्याची आवश्यक ती कार्यवाही करावी.
५. सदर योजनेसाठी होणारा खर्च “मागणी क्रमांक के-७, २८५१- ग्रामोद्योग व लघू उद्योग, ०० १०२ लघुउद्योग-राज्य योजनांतर्गत योजना (००) (२४) महाराष्ट्र राज्य औद्योगिक समूह विकास कार्यक्रम (MSICDP) (२८५१ ६३७८), ३३-अर्थसहाय्य” या लेखाशिर्षाखाली खर्ची टाकण्यात यावा व तो सन २०२१-२२ या आर्थिक वर्षात मंजूर केलेल्या अर्थसंकल्पीय तरतुदीतून भागविण्यात यावा.
६. हा शासन निर्णय, वित्त विभागाचे शासन निर्णय क्र.अर्थसं-२०२१/प्र.क्र.४८/अर्थ-३, दिनांक २४/०६/२०२१, दिनांक १४/१०/२०२१, दिनांक ०३/०२/२०२२, दिनांक १७/०३/२०२२ व त्यासोबतच्या परिशिष्ठामध्ये नमूद तरतूदीनुसार, नियोजन विभागाच्या अनौपचारीक संदर्भ क्र.९३/१४६१, दिनांक ३०/०३/२०२२ तसेच वित्त विभागाच्या अनौपचारीक संदर्भ क्र.१५४/२०२२/ व्यय-१६, दिनांक ३१/०३/२०२२ अन्वये मिळालेल्या सहमतीच्या अनुषंगाने निर्गमित करण्यात येत आहे.