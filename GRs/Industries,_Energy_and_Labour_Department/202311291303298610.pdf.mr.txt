# Page 1
महाराष्ट्र राज्यातील माथाडी मंडळाच्या आस्थापनेवरील पदांच्या आकृतिबंधास मंजूरी देण्याबाबत...
महाराष्ट्र शासन
उद्योग, ऊर्जा व कामगार विभाग
शासन निणर्य क्र.युडब्ल्युए-२०१७/प्र.क्र.१२६/कामगार-५
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक : २८ नोव्हेंबर, २०२३.
वाचा :- १. कामगार आयुक्त यांचे पत्र क्र.माथाडी/आकृतिबंध/२०१७/कार्या-१४/१०१, दि.२४.०३.२०१७.
२. कामगार आयुक्त यांचे पत्र क्र.माथाडी/आकृतिबंध/२०१७/कार्या-१४/३०४, दि.२२.०६.२०१७.
३. कामगार आयुक्त यांचे कार्यालय यांचे पत्र क्र.माथाडी/आकृतिबंध प्रस्ताव/२०२३/कार्या-१४/१०६, दि.१२.०७.२०२३.
प्रस्तावना : महाराष्ट्र माथाडी, हमाल आणि इतर श्रमजीवी कामगार (नोकरीचे नियमन व कल्याण) अधिनियम, १९६९ हा विविक्षित नोकऱ्यांमध्ये कामावर ठेवलेल्या माथाडी, हमाल इत्यादींसारख्या असंरक्षित श्रमजीवी कामगारांच्या नोकरीचे नियमन करणे, त्यांच्या नोकरीच्या अटी व शर्ती यासाठी अधिक चांगली तरतुद करणे इत्यादींसाठी अंमलात आणलेला आहे. यामधील काम करणाऱ्या असंरक्षित कामगारांसाठी अधिनियमाच्या कलम ६ अंतर्गत ३६ माथाडी मंडळांची स्थापना करण्यात आलेली असून, सदर मंडळे ही एक किंवा अधिक जिल्ह्यांचे मिळून होणाऱ्या कार्यक्षेत्रांकरीता स्थापन करण्यात आली आहेत. माथाडी कामगारांना कायद्यांतर्गत मिळणारे हक्क तसेच संरक्षण
मिळवून देण्यासाठी तसेच त्याची प्रभावी व परिणामकारक अंमलबजावणी करण्याकरीता माथाडी मंडळांच्या प्रशासनाचे बळकटीकरण करणे आवश्यक आहे. सबब, माथाडी मंडळाकरीता मंजूर असलेल्या पदांचे पुनरावलोकन करणे, आवश्यकतेप्रमाणे अतिरिक्त पदे/संवर्ग निर्माण करुन माथाडी मंडळांच्या सक्षमीकरणासाठी कर्मचाऱ्यांच्या आकृतिबंधास मान्यता देण्याची बाब शासनाच्या विचाराधीन होती.
शासन निर्णय :
माथाडी मंडळांच्या सक्षमीकरणासाठी प्रत्येक मंडळाची आर्थिक क्षमता तपासून व मंडळांची प्रत्यक्षातील गरज याचा आढावा घेऊन राज्यातील ३५ माथाडी मंडळांकरीता विविध संवर्गात या शासन निर्णयासोबत जोडलेल्या परिशिष्टांत नमूद करण्यात आल्यानुसार एकूण ५९२ पदांच्या आकृतिबंधास शासन मान्यता देण्यात येत आहे.
त्यानुषंगाने परिशिष्ट अ (मंडळनिहाय एकत्रित मंजूर पदांची माहिती) व परिशिष्ट ब-१ ते ३५ (मंडळनिहाय व पदनिहाय मंजूर पदांची माहिती) सोबत जोडली आहे.
२. कामगार आयुक्त कार्यालयाने कापड बाजार व दुकाने मंडळात आस्थापना अधिकारी हे पद नव्याने प्रस्तावित केले होते. सदर माथाडी मंडळावर आस्थापना अधिकारी हे पद नव्याने निर्माण करण्याऐवजी अधिक्षक या पदाच्या संख्येत ०१ पदाची वाढ करण्यात आली आहे.
३. मुंबई लोखंड व पोलाद कामगार मंडळात लेखा लिपिकाची मंजूर ०२ पदे रद्द करुन लिपिक-टंकलेखक पदांच्या संख्येत ०२ पदांची वाढ करण्यात आली आहे.
# Page 2
शासन निर्णय क्रमांकः युडब्ल्युए-२०१७/प्र.क्र.१२६/कामगार-५
४. माल वाहतूक कामगार मंडळात आस्थापना अधिकारी हे मंजूर पद रद्द करुन त्याऐवजी अधिक्षक या पदाच्या संख्येत ०१ पदाची वाढ करण्यात आली आहे.
५. पिंपरी-चिंचवड माथाडी मंडळ, लातूर-उस्मानाबाद माथाडी मंडळ आणि नांदेड माथाडी मंडळाने नव्याने प्रस्तावित केलेले संगणक प्रमुख हे पद नामंजूर करण्यात येत आहे. यासाठी स्वतंत्र पद निर्माण करण्याऐवजी बाह्य स्त्रोत यंत्रणेद्वारे आवश्यकतेनुसार तात्पुरत्या स्वरुपात कर्मचारी उपलब्ध करुन घ्यावेत. तसेच पिंपरी-चिंचवड माथाडी मंडळाने नव्याने प्रस्तावित केलेले आस्थापना अधिकारी हे पद रद्द करुन त्याऐवजी अधिक्षकाच्या पदसंख्येत ०१ पदाची वाढ करण्यात येत आहे
६. सोलापूर माथाडी मंडळामध्ये लिपिकाची ०८ मंजूर पदे होती. त्या पदांचे पदनाम बदलून इतर मंडळांप्रमाणे लिपिक-टंकलेखक असे करण्यात येत आहे.
७. अहमदनगर माथाडी मंडळाने नव्याने प्रस्तावित केलेले आस्थापना अधिकारी पद नामंजूर करुन त्याऐवजी अधिक्षकाचे ०१ पद नव्याने निर्माण करण्यात येत आहे.
८. माथाडी मंडळाच्या प्रस्तावित आकृतीबंधात अध्यक्षांची ३५ पदे तसेच सचिवांची ३५ पदे दाखविण्यात आली आहेत. दि. २१.०९.२०२२ रोजीच्या बैठकीत मा. मंत्री (कामगार) यांनी दिलेल्या निर्देशाप्रमाणे मंडळाच्या अध्यक्षांना यापुढे अध्यक्ष तथा मुख्य कार्यकारी अधिकारी असे संबोधण्यात येईल.
९. सदर माथाडी मंडळांचा आकृतिबंध पुढील अटी व शर्तीच्या अधिन राहून मंजूर करण्यात येत आहे :
1. माथाडी मंडळाच्या आकृतिबंधामध्ये वर्गीकरण निहाय मंजूर केलेल्या पदसंख्येपेक्षा अधिक अधिकारी/कर्मचारी माथाडी मंडळात सध्या कार्यरत असतील तर, असे अधिकारी/कर्मचारी सेवेत असेपर्यंत किंवा पदोन्नत होईपर्यंत सदर अधिकारी / कर्मचारी कार्यरत असलेली जादा पदे अस्तित्वात राहतील, तद्नंतर अशी पदे आपोआप व्यपगत होतील.
II. माथाडी मंडळाच्या आर्थिक क्षमतेनुसार विविध संवर्गनिहाय पदे मंजूर करण्यात आली आहेत. त्यामुळे मंडळावर त्यांच्या क्षमतेपेक्षा अधिक आर्थिक भार पडणार नाही. तथापि, या शासन निर्णयानुसार मंजूर पदांपेक्षा जास्त पदे किंवा अतिरिक्त पदे निर्माण करणे आवश्यक आहे, असे कामगार आयुक्त कार्यालयास वाटल्यास आणि माथाडी मंडळाचा आस्थापना खर्च हा मंडळाच्या आर्थिक क्षमतेच्या मर्यादेत असल्यास त्याबाबतचा प्रस्ताव शासनास सादर करता येईल.
III. माथाडी मंडळाच्या ज्या सेवा आऊट-सोर्सिंग द्वारे करणे शक्य व आवश्यक आहे, अशा सेवा आऊट-सोर्सिंग द्वारे उपल्ब्ध करुन घेण्यात याव्या.
IV. माथाडी मंडळांच्या मंजूर आकृतिबंधात सर्व मंडळांची अध्यक्ष व सचिवांची पदे वैधानिक असल्याने आकृतिबंधात नैसर्गिकरित्या समाविष्ट होतात. त्यामुळे नव्याने पदनिर्मितीची आवश्यकता नसून या पदांना अधिनियमानुसार वैधानिक अधिकार आहेत. त्यामुळे माथाडी मंडळांच्या ३५ अध्यक्षांच्या पदावर कामगार आयुक्त कार्यालयाच्या आस्थापनेवरील कामगार उपायुक्त किंवा सहायक कामगार आयुक्त दर्जाच्या अधिकाऱ्यांची सदर मंडळांच्या क्षमतेनुसार बदलीने तसेच पदोन्नतीने नियुक्ती करावी. तसेच ३५ सचिवांच्या पदावर कामगार आयुक्त कार्यालयाच्या आस्थापनेवरील सरकारी कामगार अधिकाऱ्यांची बदलीने तसेच पदोन्नतीने नियुक्ती करण्यात यावी.
पृष्ठ ४२ पैकी २
# Page 3
शासन निर्णय क्रमांकः युडब्ल्युए-२०१७/प्र.क्र.१२६/कामगार-५
V. माथाडी मंडळातील विविध समकक्ष पदांच्या वेतनश्रेणी ह्या वेगवेगळ्या होत्या. आता मंजूर आकृतीबंधात सर्व पदांच्या वेतनश्रेणी व दर्जा हा शासनाच्या समकक्ष पदांप्रमाणे तपासून समान करण्यात आला आहे. तसेच ज्या संवर्गातील पदे ही शासन स्तरावर समकक्ष पदावर आढळून आलेल्या नाहीत अशा पदांच्या वेतनश्रेणी ह्या मंडळाकडून प्रस्तावित केलेल्या वेतनश्रेणीप्रमाणे कायम ठेवण्यात आल्या आहेत.
VI. ज्या संवर्गाची वेतनश्रेणी प्रस्तावित आकृतीबंधात शासनाच्या समकक्ष पदाच्या वेतनश्रेणीप्रमाणे केल्यामुळे या संवर्गाची वेतनश्रेणी कमी झाली आहे, त्या संवर्गातील कर्मचाऱ्यांना सदर कर्मचारी सेवेत असेपर्यंत सद्या लागू असलेली वेतनश्रेणी कायम राहील. सदर पदावरील कर्मचारी सेवा समाप्तीनंतर त्या पदावर नवीन व्यक्तीची
नेमणुक झाल्यावर त्या व्यक्तींना प्रस्तावित आकृतीबंधातील नवीन वेतनश्रेणी लागू असेल.
१०. कामगार आयुक्त, सह आयुक्त ( माथाडी ) व सर्व माथाडी मंडळांचे अध्यक्ष यांनी उपरोक्त परिच्छेद मधील अटींच्या तसेच मंजूर आकृतिबंधाच्या अनुषंगाने पुढील आवश्यक ती कार्यवाही करावी.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42