# Page 1
“विदर्भ, मराठवाडा, उत्तर महाराष्ट्र, डी व डी+ क्षेत्रातील उद्योगांना सद्यस्थितीत शासनामार्फत देण्यात येत असलेल्या वीजदर सवलतीचे सुसूत्रीकरण करण्याबाबत.”
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकिर्ण-२०२२/प्र.क्र.११०/ऊर्जा-५
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२.
दिनांक : २३ जून, २०२२.
वाचा:- १. शासन निर्णय क्रमांक: संकिर्ण-२०१५/प्र.क्र.२३८/ऊर्जा-५, दि.०४.०६.२०१६ २. शासन निर्णय क्रमांक : संकिर्ण-२०१५/प्र.क्र.२३८/ऊर्जा-५, दि.२९.०६.२०१६ ३. शासन निर्णय क्रमांक : संकिर्ण-२०१५/प्र.क्र.२३८/ऊर्जा-५, दि.२४.०३.२०१७ ४. शासन निर्णय क्रमांक : संकिर्ण-२०१५/प्र.क्र.२३८/ऊर्जा-५, दि.२३.११.२०१७ ५. शासन निर्णय क्रमांक : संकिर्ण-२०१५/प्र.क्र.२३८/ऊर्जा-५, दि.०६.०२.२०१९ ६. शासन निर्णय क्रमांक : संकिर्ण-२०१५/प्र.क्र.२३८/ऊर्जा-५, दि.०८.०३.२०१९ ७. शासन निर्णय क्रमांक: संकिर्ण-२०१८ /प्र.क्र.१८४/ऊर्जा-५, दि.०८.०३.२०१९ ८. शासन निर्णय क्रमांक: संकिर्ण-२०२१/प्र.क्र.८२/ऊर्जा-५, दि.२४.०६.२०२१
प्रस्तावना: विदर्भ, मराठवाडा, उत्तर महाराष्ट्र, डी व डी + क्षेत्रात उद्योग यावेत व या क्षेत्राची औद्योगिक, सामाजिक व आर्थिक भरभराट होण्याच्या दृष्टीने दि.०१.०४.२०१६ पासून शासनामार्फत या क्षेत्रातील पात्र औद्योगिक ग्राहकांना संदर्भिय २ ते ७ शासन निर्णयातील तरतूदीनुसार वीज दरात सवलत देण्यात येते. सदर सवलत (१) इंधन समायोजन आकार (२) उद्योगाच्या कार्यक्षमतेवर आधारित सवलत याशिवाय (३) नव्याने प्रस्थापित होणारे व कार्यरत उद्योगाने विस्तार केल्यास वाढीव वीज वापरावर अतिरिक्त प्रति युनिट सवलत देण्यात येते. उद्योगाच्या कार्यक्षमतेवर आधारित सवलत ही सदर पात्र उद्योग घटक महाराष्ट्र विद्युत नियामक आयोगाने त्यांच्या वीजदर आदेशामध्ये निश्चित केलेल्या सवलती (सधिस्थतीत १८% पर्यंतची) किती प्रमाणात घेतो, त्या प्रमाणात ०-५% ते १५-२०% या चार टप्प्यात चढत्या क्रमाने प्रति युनिट प्रमाणे सवलत देण्यात येत आहे. त्यामुळे ज्यादा वीज वापर (Continuous Process Industries) असणाऱ्या काही विशिष्ट उद्योग घटकांना या सवलतीचा जास्त प्रमाणात फायदा मिळतो असे निदर्शनास आले आहे. त्यामुळे सद्यस्थितीतील निर्धारित रु.१२०० कोटी ची वार्षिक मर्यादा ९ ते १० महिन्यात संपते, म्हणजेच या क्षेत्रातील इतर उद्योगांना विशेषत: सुक्ष्म, लघु व मध्यम उद्योगांना याचा लाभ पूर्ण वर्षभर मिळत नाही. याबाबत लोक प्रतिनिधी, वीज ग्राहक संघटना, औद्योगिक क्षेत्रातील संघटना व उद्योग घटकांकडून शासनास निवेदने प्राप्त झाली आहेत. या अनुषंगाने सद्यस्थितीत देण्यात येणाऱ्या सवलतींचा अभ्यास करुन त्याचे सुसूत्रीकरण करण्याच्या दृष्टीने अभ्यास गट स्थापन करुन औद्योगिक घटकांच्या विकासाकरिता उपयुक्त सुचना व शासनास योग्य शिफारशी करण्याकरिता शासनाने संदर्भिय शासन निर्णय क्र.८ अन्वये अध्यक्ष तथा व्यवस्थापकीय संचालक, महावितरण यांच्या अध्यक्षतेखाली एक अभ्यासगट गठीत केला. या अभ्यास गटाने विदर्भ, मराठवाडा, उत्तर महाराष्ट्र, डी व डी + क्षेत्रातील व इतर भौगोलिक क्षेत्रातील विविध औद्योगिक ग्राहक संघटना, प्रथितयश सामाजिक संघटना यांच्यासमवेत चर्चा करुन चर्चेदरम्यान त्यांनी मांडलेल्या मुद्यांचा व इतर बाबींचा अभ्यास करुन ऊर्जा विभागास अहवाल सादर केला.
# Page 2
शासन निर्णय क्रमांकः संकिर्ण-२०२२/प्र.क्र.११०/ऊर्जा-५
विदर्भ, मराठवाडा, उत्तर महाराष्ट्र, डी व डी + क्षेत्रातील औद्योगिक ग्राहकांना वीज दरात सवलत देण्याबाबत विभागाने सादर केलेल्या प्रस्तावावर धोरणात्मक निर्णय घेण्याकरिता संदर्भिय शासन निर्णय क्र.१ अन्वये गठीत मंत्रिमंडळ उपसमितीस विभागाच्या प्रस्तावावर अंतिम निर्णय घेण्याचे अधिकार देण्यात आले आहेत. या उपसमितीत संदर्भ क्र.७ येथील शासन निर्णयानुसार मा.मंत्री (वित्त) यांचा समावेश करण्यात आला आहे. सदर समितीच्या सद्यस्थितीतील पदसिध्द सदस्यांच्या उपसमितीसमोर याबाबत शिफारशी निर्णयार्थ सादर करण्यात आल्या आहेत.
अभ्यासगटाने त्यांच्या अहवालातील शिफारशीतील एक शिफारस ही विदर्भ, मराठवाडा, उत्तर महाराष्ट्र, डी व डी + क्षेत्रातील उद्योगांना देण्यात येणाऱ्या विद्यमान वीजदर सवलतीचे रु.१२०० कोटी या वार्षिक मर्यादेत सुसूत्रीकरण करण्याबाबत शिफारस केली आहे. या मर्यादेपर्यंतच्या सवलतीचे अंतिम अधिकार विचारात घेऊन प्राप्त मान्यतेच्या अनुषंगाने शिफारशींची अंमलबजावणी होण्याच्या दृष्टीने विदर्भ मराठवाडा, उत्तर महाराष्ट्र, डी व डी+ क्षेत्रातील औद्योगिक ग्राहकांच्या विद्यमान सवलतीचे सुसूत्रीकरण करण्याची बाब शासनाच्या विचाराधीन होती. त्याअनुषंगाने खालीलप्रमाणे शासन निर्णय निर्गमित करण्यात येत आहे.
शासन निर्णयः १. विदर्भ, मराठवाडा, उत्तर महाराष्ट्र, डी व डी + क्षेत्रातील पात्र औद्योगिक ग्राहकांना देण्यात येत असलेल्या संदर्भिय शासन निर्णय (२) ते (७) मधील वीजदर सवलतीं संदर्भात लागू असलेल्या बाबी दि.०१.०४.२०२२ पासून अधिक्रमित करण्यात येत आहेत. तसेच संस्थात्मक बाबींबाबतच्या तरतूदी तशाच ठेवण्यात येत आहेत.
२. विदर्भ, मराठवाडा, उत्तर महाराष्ट्र, डी व डी+ क्षेत्रातील, सुसूत्रीकरणाच्या योजनेनुसार पात्र औद्योगिक ग्राहकांना देण्यात येणारी वीजदर सवलत, औद्योगिक ग्राहकांच्या त्या त्या आर्थिक वर्षाच्या वीज वापरावर त्या त्या आर्थिक वर्षात रु. १२०० कोटीच्या मर्यादेत, अर्थसंकल्पिय तरतूदीद्वारे उपलब्ध होणाऱ्या निधीच्या अधीन राहून देण्यात येईल.
ज्या आर्थिक वर्षाकरिता महावितरणला वितरित झालेल्या अर्थसंकल्पिय तरतूदीचा विनियोग त्या वर्षाच्या देय वीज वापराच्या सवलतीपोटी रू.१२०० कोटी किंवा उपलब्ध निधीच्या मर्यादेत त्या आर्थिक वर्षात काही तांत्रिक कारणास्तव देणे शक्य झाले नाही अशी सवलत अपवादात्मक परिस्थितीमध्ये पुढील आर्थिक वर्षात शासनपूर्व मान्यतेने पात्र औद्योगिक ग्राहकांना अदा करता येऊ शकेल.
सदर सवलतीची प्रति औद्योगिक ग्राहक कमाल वार्षिक मर्यादा रु.२० कोटी इतकी राहील.
३. सदर शासन निर्णय दि.०१.०४.२०२२ पासून औद्योगिक ग्राहकांच्या आर्थिक वर्षातील वीज वापराच्या अनुषंगाने लागू करण्यात यावा. तसेच सदर योजना सन २०२३-२४ पर्यंत राबविण्यात यावी.
४. विदर्भ, मराठवाडा, उत्तर महाराष्ट्र, डी व डी + क्षेत्रातील पात्र औद्योगिक ग्राहकांना पुढीलप्रमाणे वीज दरात सवलत देण्यात यावी:
(१) स्थिर सवलत (Fixed incentives): खालील ग्राहक वर्गवारीतील पात्र कार्यरत औद्योगिक ग्राहकांच्या मासिक वीज वापरावर खालील तक्त्यानुसार स्थिर आकार सवलत अनुज्ञेय करण्यात यावी:
पृष्ठ ७ पैकी २
# Page 3
शासन निर्णय क्रमांकः संकिर्ण-२०२२/प्र.क्र.११०/ऊर्जा-५
(पैसे/युनिट)
-------------------------------------------------
| विभाग | लघुदाब (LT) | उच्चदाब (HT) | अतिउच्चदाब (EHV) |
| विदर्भ | ८० | ४५ | ४० |
| मराठवाडा | ६० | ३५ | ३० |
| उत्तर महाराष्ट्र | ४० | २५ | २० |
| डी | २० | १५ | १० |
| डी+ | ६० | ३५ | ३० |
-------------------------------------------------
(२) कार्यक्षमतेवर आधारित सवलत (Efficiency Based Incentive):- लघुदाब, उच्चदाब व अतिउच्चदाब वर्गवारीतील औद्योगिक ग्राहकांच्या मासिक वीज वापरावर लागू होणाऱ्या पॉवर फॅक्टर/लोड फॅक्टर व Time of Day (ToD) यावर कार्यक्षमतेवर आधारित सवलत पुढीलप्रमाणे अनुज्ञेय करण्यात यावी:
(अ) लघुदाब औद्योगिक ग्राहकांना पॉवर फॅक्टरवर आधारित सवलत: (पैसे/युनिट)
--------------------------------------------------------------
| विभाग/पॉवर फॅक्टर | ०.९५५ ते ०.९७४ | ०.९७५ ते ०.९९४ | ०.९९५ ते १.० |
| विदर्भ | ६५ | ७० | ७५ |
| मराठवाडा | ५५ | ६० | ६५ |
| उत्तर महाराष्ट्र | २५ | ३० | ३५ |
| डीव डी + | १५ | २० | २५ |
--------------------------------------------------------------
(ब) उच्चदाब औद्योगिक ग्राहकांकरिता लोड फॅक्टरवर आधारित सवलत:
(पैसे/युनिट)
-------------------------------------------------------
| विभाग/लोड फॅक्टर | ७६% ते ८२%* | ८३% ते ८८%* | *८९% ते १००% |
| विदर्भ | २५ | ४० | ५० |
| मराठवाडा | २० | ३५ | ४५ |
| उत्तर महाराष्ट्र | ५ | १० | १५ |
| डीव डी + | ५ | १० | १५ |
-------------------------------------------------------
(दशांश अंक जवळच्या पूर्णांकाशी Round off करुन)
(क) अतिउच्चदाब औद्योगिक ग्राहकांकरिता लोड फॅक्टरवर आधारित सवलत: (पैसे/युनिट)
-------------------------------------------------------
| विभाग/लोड फॅक्टर | ७६% ते ८२%* | ८३% ते ८८%* | *८९% ते १००% |
| विदर्भ | २० | २५ | ३५ |
| मराठवाडा | १५ | २० | ३० |
| उत्तर महाराष्ट्र | ५ | १० | १५ |
| डीव डी + | ५ | १० | १५ |
-------------------------------------------------------
पृष्ठ ७ पैकी ३
# Page 4
शासन निर्णय क्रमांकः संकिर्ण-२०२२/प्र.क्र.११०/ऊर्जा-५
(दशांश अंक जवळच्या पूर्णांकाशी Round off करुन) (ड) ToD वर आधारित सवलत :
वीजेची उपलब्धता व मागणी यांच्यात समतोल राखण्याच्या दृष्टीने ToD (Time of Day) वर आधारित सवलत अनुज्ञेय करण्यात यावी, जेणेकरुन सकाळच्या व सायंकाळच्या महत्तम मागणी कालावधीमधील भार, रात्रीच्या व दुपारच्या किमान मागणी कालावधीमध्ये स्थलांतरित होईल. सदर सवलत खालीलप्रमाणे अनुज्ञेय करण्यात यावी: (पैसे/युनिट)
-------------------------------------------------------------
| विभाग / TOD स्लॉट | लघुदाब (LT) | उच्चदाब (HT) | अतिउच्चदाब (EHV) |
| स्लॉट-१ | स्लॉट-२ | स्लॉट-१ | स्लॉट - २ | स्लॉट-१ | स्लॉट-२ |
| विदर्भ | ५० | २० | १० | ५ | ५ | ५ |
| मराठवाडा | ५० | २० | १० | ५ | ५ | ५ |
| उत्तर महाराष्ट्र | ५० | २० | १० | ५ | ५ | ५ |
| डीव डी + | ५० | २० | १० | ५ | ५ | ५ |
-------------------------------------------------------------
स्लॉट-१- २२.०० hrs ते ०६.०० hrs स्लॉट-२- ०६.०० hrs ते ०९.०० hrs ते १२.०० hrs ते १८.०० hrs ToD मीटर असलेल्या लघुदाब औद्योगिक ग्राहकांना मीटरमध्ये दर्शविलेल्या स्लॉट-२ मधील एकूण मासिक वीज वापराच्या २/३ इतक्या वीज वापरावर उपरोक्तप्रमाणे स्लॉट-२ ची सवलत देण्यात यावी.
ToD मीटर नसलेल्या लघुदाब औद्योगिक ग्राहकांना मीटरमध्ये दर्शविलेल्या एकूण मासिक वीज वापराच्या २/३ इतक्या वीज वापरावर उपरोक्तप्रमाणे स्लॉट-२ ची सवलत देण्यात यावी.
(३) नवीन / विस्तारीत उद्योगांना सवलत: (१) नवीन उद्योग म्हणजे दि.०१.०४.२०१६ पासून नव्याने प्रस्थापित झालेले अथवा लिलावाव्दारे /NCLT न्यायालयीन आदेशाव्दारे नवीन मालक असल्यास असे उद्योग.
अशा नवीन उद्योगांकरिता जिल्हा उद्योग केंद्र किंवा उद्योग संचालनालयाचे प्रमाणपत्र आवश्यक आहे.
(२) विस्तारीत उद्योग म्हणजे उद्योग विभागाने प्रचलित सामूहिक प्रोत्साहन योजनेअंतर्गत अनुज्ञेय पात्रता तपासून विस्ताराबाबतचे प्रमाणपत्र दिलेले औद्योगिक ग्राहक.
अशा औद्योगिक ग्राहकांच्या वाढीव वीज वापराची परिगणना मा. महाराष्ट्र विद्युत नियामक आयोगाच्या वीजदर आदेशातील तरतूदीनुसार लागू करण्यात यावी व त्याचा व्यावसायिक उत्पादन (CoP) सुरु झाल्याचा दिनांक ०१.०४.२०१६ किंवा त्यानंतरचा असावा.
विस्तारीत उद्योगांकरिता वाढीव वीज वापर हा व्यावसायिक उत्पादन सुरु झालेल्या दिनांकापूर्वीच्या मागील तीन वर्षांचा सरासरी वीज वापर विचारात घेऊन त्यावर सवलत अनुज्ञेय करावी.
(३) नवीन / विस्तारीत उद्योगाची अतिरिक्त सवलत नवीन उद्योग सुरु झाल्याच्या / विस्तारीत झाल्याच्या दिनांकापासून (CoP) पुढील तीन वर्षांपर्यंत किंवा योजनेचा कालावधी संपेपर्यंत यापैकी जे आधी घडेल तोपर्यंत देण्यात यावी. सदर सवलत ही अतिरिक्त स्वरुपाची असेल म्हणजेच कार्यक्षमतेवर आधारित सवलत व ToD सवलत या व्यतिरिक्त असेल. तीन वर्षे संपल्यानंतर सदर उद्योगांना नवीन/ विस्तारीत उद्योगांना देण्यात येणारी सवलत वगळता इतर सवलती योजना कालावधी पुरत्या अनुज्ञेय राहतील. ज्या ग्राहकांनी नवीन / विस्तारीत
पृष्ठ ७ पैकी ४
# Page 5
शासन निर्णय क्रमांकः संकिर्ण-२०२२/प्र.क्र.११०/ऊर्जा-५
उद्योगाच्या सवलतीचा लाभ यापूर्वी संदर्भिय शासन निर्णय क्र.२ ते ७ मधील तरतूदीं अंतर्गत घेतलेला आहे. अशा उद्योगांना नवीन/विस्तारीत सवलतीचा लाभ पुन्हा घेता येणार नाही.
(४) विस्तारीत उद्योगांना स्थिर आकाराची सवलत ही एकूण वीज वापरातून वाढीव वीज वापर वजा करुन त्यावर देण्यात यावी.
(५) जर एखादा औद्योगिक ग्राहक मुक्त प्रवेशामधून पूर्णपणे महावितरण कंपनीकडे आल्यास व त्याने वीज करार मागणी (महावितरण + मुक्त प्रवेश) (MSEDCL + OA) वाढविल्यास अशा ग्राहकाच्या चालू वर्षाच्या मासिक वाढीव वीज वापराची तुलना उपरोक्त मुद्दा क्र.२ प्रमाणे महाराष्ट्र विद्युत नियामक आयोगाच्या प्रचलित वीजदर आदेशामधील तरतूदीप्रमाणे ( महावितरण + मुक्त प्रवेश) (MSEDCL+ OA) वीज वापराशी करावी.
(६) दि.०१.०४.२०२२ पूर्वी विस्तारीत उद्योगाची सवलत घेणारे ग्राहक परंतु ज्या ग्राहकांनी पूर्वीच्या योजनेअंतर्गत उत्पादन सुरु केल्याच्या दिनांका (CoP) पासून ३ वर्षांपेक्षा कमी कालावधीकरिता विस्तारीत उद्योगाच्या सवलतीचा लाभ घेतला आहे, अशा ग्राहकांना (CoP) नंतर ३ वर्षे किंवा विद्यमान योजनेचा कालावधी संपेपर्यंत जे आधी घडेल तोपर्यंत विद्यमान (सुधारित) दराने विस्तारीत सवलतीचा लाभ देण्यात यावा.
(७) विस्तारीत उद्योगाची सवलत लागू केलेल्या/लागू होणाऱ्या पात्र औद्योगिक ग्राहकांना उत्पादन सुरु केलेल्या दिनांकापासून (दि.०१.०४.२०१६ किंवा त्यानंतर विस्तार केलेले उद्योग) ते प्रत्यक्ष सवलत लागू केलेल्या दिनांकापर्यंतच्या पूर्व कालावधीच्या देय परतावा रक्कमेकरिता महावितरण कंपनीने शासनाची पूर्व परवानगी घ्यावी.
(८) दि.०१.०४.२०२२ किंवा त्यानंतर अस्तित्वात येणाऱ्या नवीन उद्योगांना स्थिर आकार सवलत पहिली तीन वर्षे मिळणार नाही, मात्र तीन वर्षानंतर योजना कालावधीच्या मर्यादेत त्यांना स्थिर आकार सवलत लागू करण्यात यावी.
नवीन व विस्तारीत उद्योगांना खालीलप्रमाणे सवलत देण्यात यावी.
(पैसे/युनिट)
-------------------------------------
| विभाग | लघुदाब/ उच्चदाब / अतिउच्च दाब |
| विदर्भ | १२० |
| मराठवाडा | ११० |
| उत्तर महाराष्ट्र | ७५ |
| डी | ५५ |
| डी + | ८५ |
-------------------------------------
केवळ एम्बेडेड पारंपारिक अथवा अपारंपारिक / हायब्रीड स्ववीज ऊर्जा प्रकल्प, सहवीज (Co generation) निर्मिती प्रकल्प असे औद्योगिक ग्राहक, ज्या प्रमाणात महावितरण कंपनीकडून वीज घेतील अशा ग्राहकांना सदर सवलत महावितरणच्या वीज वापरावर लागू राहिल. मुक्त प्रवेश (Open Access)/अंशत: मुक्त प्रवेश (Partial Open Access) ग्राहकांना या योजनेअंतर्गत वीजदर सवलत अनुज्ञेय असणार नाही.
६. या योजनेअंतर्गत अनुज्ञेय ठरणाऱ्या सवलती ज्या औद्योगिक ग्राहकाने वीज देयकाचा तत्पर भरणा (Prompt Payment) केल्यास व त्याच्याकडे कुठलीही थकबाकी नसल्यासच अनुज्ञेय राहतील.
७. पात्र औद्योगिक ग्राहकांना वस्त्रोद्योग सवलतीसह विविध अनुज्ञेय सवलती (उपरोक्त विदर्भ, मराठवाडा सवलत, महाराष्ट्र विद्युत नियामक आयोग सवलत इ.) लागू केल्यानंतर परिणामी वीजदर मा.महाराष्ट्र पृष्ठ ७ पैकी ५
# Page 6
शासन निर्णय क्रमांकः संकिर्ण-२०२२/प्र.क्र.११०/ऊर्जा-५
विद्युत नियामक आयोगाने वीजदर आदेशामध्ये मान्य केलेला त्या त्या वर्षाचा सरासरी वीज खरेदी दर व पारेषण दर यांच्या एकत्रित दरापेक्षा कमी असणार नाही.
तसेच या क्षेत्रातील वस्त्रोद्योग घटकांना वस्त्रोद्योग सवलत व विदर्भ मराठवाडा सवलत लागू केल्यानंतर परिणामी वीजदर मामहाराष्ट्र . विद्युत नियामक आयोगाने वीजदर आदेशामध्ये मान्य केलेला त्या त्या वर्षाचा सरासरी वीज खरेदी दर व पारेषण दर यांच्या एकत्रित दरापेक्षा कमी असणार नाही.
तसेच सदर सवलत ही वस्त्रोद्योग सवलतीचा पूर्णत: लाभ घेतल्यानंतरच्या उर्वरित मर्यादेत देण्यात यावी.
तसेच उर्वरित महाराष्ट्रातील कार्यरत व नवीन वस्त्रोद्योग घटकांना प्रचलित वस्त्रोद्योग विभाग शासन निर्णय दि. २१.१२.२०१८ मधील अनुज्ञेय सवलतीसह इतर सवलती (महाराष्ट्र विद्युत नियामक आयोग सवलत इ.) लागू केल्यानंतर देखील परिणामी वीजदर मा. महाराष्ट्र विद्युत नियामक आयोगाने वीजदर आदेशामध्ये मान्य केलेला त्या त्या वर्षाचा सरासरी वीज खरेदी दर व पारेषण दर यांच्या एकत्रित दरापेक्षा कमी असणार नाही.
८. ज्या महिन्यात उच्चदाब व अतिउच्चदाब ग्राहकांकडून करार मागणीचे उल्लंघन करण्यात येईल (Contract Demand Violation) त्या महिन्यात अशा ग्राहकांना कार्यक्षमतेवर आधारित सवलत देय ठरणार नाही.
९. लघुदाब यंत्रमाग ग्राहकांना सहकार, पणन व वस्त्रोद्योग विभागाच्या प्रचलित शासन निर्णय दि.२१.१२.२०१८ व दि.१३.०९.२०१९ च्या तरतुदीनुसार वीजदरातील सवलती लागू असल्याने सदर ग्राहकांना या शासन निर्णयातील सवलती लागू राहणार नाहीत.
१०. मा. महाराष्ट्र विद्युत नियामक आयोगाच्या भविष्यातील वीजदर आदेशामधील बदलाच्या अनुषंगाने कार्यक्षमतेवर आधारित सवलतीत बदल करण्यात येईल.
११. आर्थिक वर्ष २०२२-२३ करिताची सवलत यापूर्वीच्या योजनेप्रमाणे या क्षेत्रातील औद्योगिक ग्राहकांना या वर्षात दिली असल्यास सदर सवलतीचे समायोजन दि.०१.०४.२०२२ पासून या शासन निर्णयाद्वारे लागू होणाऱ्या सुधारित वीजदर सवलतीप्रमाणे पुढील महिन्यात करावे.
१२. अनुदान वितरण DBT Mode मध्ये करण्याबाबत महावितरण कंपनी, ऊर्जा विभाग तसेच वित्त विभाग यांनी सल्लामसलत करुन भविष्यात सदर पध्दत लागू करावी.
१३. सदर योजनेच्या अंमलबजावणी दरम्यान येणाऱ्या अडचणींचे निराकरण मंत्रिमंडळ उपसमितीच्या मान्यतेने करण्यात यावे.
१४. सदर सवलतीचा वेळोवेळी व वार्षिक आढावा महावितरण कंपनीमार्फत घेण्यात यावा व शासनास अहवाल सादर करावा.
# Page 7