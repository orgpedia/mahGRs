# Page 1
बाह्ययंत्रणेकडून कामे करून घेण्यासाठी सेवापुरवठादार संस्थेचे/ एजन्सींचे पॅनल नियुक्तीचा दि.०६.०९.२०२३ रोजीचा शासन निर्णय रद्द करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. संकिर्ण-२०१७/प्र.क्र.९३/कामगार-८
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ३१ ऑक्टोबर, २०२३.
वाचा: या विभागाचा समक्रमांकाचा शासन निर्णय दि.०६.०९.२०२३.
प्रस्तावना
कामगार विभागाने, कामगार आयुक्तालय व कामगार विभागाच्या अधिनस्त असलेल्या इतर कार्यालयांसाठी बाह्यस्त्रोताद्वारे मनुष्यबळ घेण्यासाठी दिनांक १८.०६.२०१४ रोजीच्या शासन निर्णयान्वये मे. ब्रिस्क फॅसिलिटिज प्रा.लि. व क्रिस्टल इंटिग्रेटेड सर्व्हिसेस प्रा. लि. या दोन निविदाकारांच्या पॅनलला तीन वर्षाच्या कालावधीसाठी मंजुरी देण्यात आली होती. सदर पॅनलवरील पुरवठादाराच्या सेवा घेण्यासाठी इतर विभागांना मुभा देण्यात आली होती.
२. सदर कालावधी संपुष्टात आल्यानंतर सदर पॅनलला वेळोवेळी मुदतवाढ देण्यात आली होती. सदर मुदतवाढ दि. १८.०१.२०२३ रोजीच्या शासन निर्णयान्वये संपुष्टात आणण्यात आली आहे.
३. दरम्यानच्या काळात पुरवठादाराचे नवीन पॅनल नियुक्त करण्यासाठी कामगार आयुक्त यांच्या अध्यक्षतेखाली निविदा समिती गठीत करण्यात आली. सदर समितीने दि. ०२.०९.२०२१ ते दि. २७.०४.२०२२ या कालावधीत निविदा प्रक्रिया राबविली. सदर निविदा प्रक्रियेमध्ये एकूण २६ निविदाकारांनी भाग घेतला होता.
त्यापैकी निविदा समितीने १० निविदाकारांना पात्र ठरविले होते. त्यानुसार प्रस्ताव मंत्रिमंडळाच्या बैठकीसमोर ठेऊन त्यास मान्यता घेण्यात आली. मंत्रिमंडळाने दिलेल्या मान्यतेप्रमाणे १० निविदाकारांपैकी एक एजन्सी वगळून नऊ (९) एजन्सींचे पॅनल तयार करणे तसेच अनुषंगिक बाबींना मान्यता देण्यासाठी शासन निर्णय निर्गमित करण्यात आला. सदर पॅनलवरील सेवापुरवठादारांच्या सेवा घेणे राज्य शासनाचे शासकीय विभाग / निमशासकीय विभाग / स्थानिक स्वराज्य संस्था/ महामंडळे/ सार्वजनिक क्षेत्रातील उपक्रम/ इतर आस्थापना इ. यांना बंधनकारक करण्यात आले आहे. सदर पुरवठादारांच्या पॅनलमध्ये १) ॲक्सेंट टेक सर्व्हिसेस लि.
# Page 2
शासन निर्णय क्रमांकः संकिर्ण-२०१७/प्र.क्र.९३/कामगार-८
२) सी. एम. एस. आयटी सर्व्हिसेस प्रा. लि. ३) सी. एस. सी. ई-गव्हर्नन्स सर्व्हिसेस इंडिया लि. ४) इनोवेव आयटी इन्फ्रास्ट्रक्चर लि. ५) क्रिस्टल इंटग्रेटेड सर्व्हिसेस प्रा.लि. ६) एस-२ इन्फोटेक इंटरनॅशनल लि. ७) सैनिक इंटेलिजन्स सिक्युरिटी प्रा.लि. ८) सिंग इंटेलिजन्स सिक्युरिटी सर्व्हिसेस प्रा.लि. ९) उर्मिला इंटरनॅशनल सर्व्हिसेस प्रा.लि.
या ९ एजन्सींचा समावेश होता.
शासन निर्णयः
या विभागाचा वाचा येथे नमूद दि.०६.०९.२०२३ रोजीचा शासन निर्णय रद्द करण्यात येत आहे.
२. सदर शासन निर्णय रद्द करीत असल्याने विविध शासकीय विभागांना / कार्यालयांना या विभागाच्या २०२१ मध्ये निविदा प्रक्रिया राबविलेल्या व
दि.०६.०९.२०२३ रोजीच्या शासन निर्णयाद्वारे नियुक्त पॅनलवरील एजन्सीकडून दि.२१.१०.२०२३ पासून मनुष्यबळाच्या सेवा घेता येणार नाही. संबंधित शासकीय विभागांनी/कार्यालयांनी त्यांच्या स्तरावर आवश्यकतेनुसार नियोजन करावे.
३. ज्या शासकीय विभागांनी/ कार्यालयांनी या विभागाच्या दि. ०६.०९.२०२३ रोजीच्या शासन निर्णयाच्या आधारे मनुष्यबळाच्या सेवा घेतल्या असतील त्या विभागांनी/ कार्यालयांनी दि. २१.१०.२०२३ पासून ९ महिन्याच्या आत मनुष्यबळाच्या सेवा प्रशासकीय कामकाजावर परिणाम होणार नाही, अशा रितीने संपुष्टात आणाव्यात.
# Page 3