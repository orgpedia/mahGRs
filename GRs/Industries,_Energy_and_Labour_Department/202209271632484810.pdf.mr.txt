# Page 1
शासकीय मुद्रण, लेखनसामग्री व प्रकाशन संचालनालय, मुंबई यांच्या आस्थापनेवरील गट-अ व गट-ब (राजपत्रित) या संवर्गातील अधिकाऱ्यांकरीता विभागीय पदोन्नती समिती गठीत करणेबाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्रमांक: विपस-२०२२/प्र.क्र.१४३/उद्योग-४
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२.
दिनांक :- २७ सप्टेंबर, २०२२.
वाचा :- १) शासन निर्णय, उद्योग ऊर्जा व कामगार विभाग, क्रमांक मुलेसा-२००५/३४६५/(३२९४)/ उद्योग-४, दिनांक ०१ नोव्हेंबर, २००६.
२) शासन निर्णय, सामान्य प्रशासन विभाग एसआरव्ही-२०१८/प्र.क्र.१५९/कार्यासन-१२, दिनांक ०१ ऑगस्ट, २०१९.
शासन निर्णय-:
सामान्य प्रशासन विभागाने संदर्भ क्र.१ अन्वये राज्य शासकीय अधिकारी / कर्मचारी यांना
पदोन्नती देण्याकरीता अनुसरावयाच्या कार्यवाहीबाबतची एकत्रीत मार्गदर्शक तत्वे दिली आहेत.
तसेच सदर शासन निर्णयात बिगर मंत्रालयीन संवर्गातील गट-अ व गट-ब या राजपत्रीत अधिकाऱ्यांना पदोन्नती देण्याकरीता विभागीय पदोन्नती समिती ही संबंधित मंत्रालयीन प्रशासकीय विभागाचे सचिव / प्रधान सचिव / अपर मुख्य सचिव यांच्या अध्यक्षतेखाली असावी असे नमुद केले आहे.
२. शासकीय मुद्रण, लेखनसामग्री व प्रकाशन संचालनालय, मुंबई या संचालनालयाच्या आस्थापनेवरील गट-अ व गट-ब या राजपत्रित अधिकाऱ्यांना पदोन्नती देण्याकरीता मा. विकास आयुक्त (उद्योग) यांच्या अध्यक्षतेखाली विभागीय पदोन्नती समितीची रचना असलेले दिनांक ०१.११.२००६ रोजीचे शासन निर्णय आता या शासन निर्णयान्वये अधिक्रमित करण्यात येत असून, खालीलप्रमाणे सुधारीत विभागीय पदोन्नती समिती गठीत करण्यात येत आहे.
सुधारीत विभागीय पदोन्नती समितीची रचना-: १. अपर मुख्य सचिव / प्रधान सचिव / सचिव (उद्योग) - अध्यक्ष २. सह सचिव / उप सचिव (उद्योग-४) - सदस्य ३. सह सचिव / उप सचिव / अवर सचिव (मागासवर्गीय प्रतिनिधी) सदस्य (उद्योग, ऊर्जा व कामगार विभाग)
४. संचालक, शासकीय मुद्रण, लेखनसामग्री व प्रकशने संचालनालय, मुंबई - सदस्य सचिव
# Page 2
शासन निर्णय क्रमांकः विपस-२०२२/प्र.क्र.१४३/उद्योग-४
३. वरीलप्रमाणे स्थापन करण्यात आलेली समिती ही, शासकीय मुद्रण, लेखनसामग्री व
प्रकाशन संचालनालय, मुंबई यांच्या आस्थापनेवरील गट-अ व गट-ब (राजपत्रित) या संवर्गातील
अधिकाऱ्यांच्या पदोन्नतीकरीता सामान्य प्रशासन विभागाने वेळोवेळी दिलेल्या मार्गदर्शक सुचना
विचारात घेऊन आवश्यकतेनुसार बैठक आयोजित करेल व पदोन्नतीच्या विचार क्षेत्रातील
अधिकाऱ्यांची पदोन्नतीकरीता असलेले सर्व निकष तपासून निवडसूची तयार करेल व त्याप्रमाणे शासनास शिफारस करेल.