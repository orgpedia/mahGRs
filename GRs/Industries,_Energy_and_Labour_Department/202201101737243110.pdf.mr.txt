# Page 1
सन २००८ च्या अपारंपरिक ऊर्जा स्त्रोतांपासून ऊर्जा निर्मिती धोरणाच्या अनुषंगाने निश्चित सन २०१० च्या कार्यपध्दतीमध्ये सुधारणा करणेबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः पवन-२०२१/प्र.क्र.६७/ऊर्जा-७.
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख: १० जानेवारी, २०२२.
वाचा : १. शासन निर्णय उद्योग, ऊर्जा व कामगार विभाग,क्र.अपाऊ-२००७/प्र.क्र.६९३/उर्जा-७, दि.१४.१०.२००८.
२. शासन निर्णय उद्योग, ऊर्जा व कामगार विभाग,क्र.पवन-२०१०/प्र.क्र.१३४/उर्जा-७, दि.१४.०७.२०१०.
शासन निर्णयः
अपारंपरिक ऊर्जा स्त्रोतास प्रोत्साहन देण्यासाठी राज्य शासनाने अपारंपरिक ऊर्जा स्त्रोतांपासून ऊर्जा निर्मितीचे नवीन धोरण संदर्भाकित दिनांक १४.१०.२००८ च्या शासन निर्णयान्वये जाहीर केले आहे. सदर
धोरणाप्रमाणे अपारंपरिक ऊर्जा स्त्रोतांपासून वीज निर्मिती प्रकल्प उभारणी विषयी उपरोक्त दिनांक १४.०७.२०१० अन्वये कार्यपध्दती जाहिर करण्यात आली आहे. सदर कार्यपध्दतीमध्ये दिनांक १४.१०.२००८ च्या धोरणातंर्गत असलेल्या सोयी सवलतींचा लाभ घेण्यासाठी विकासक/प्रकल्पधारकांनी पवन ऊर्जा प्रकल्प
उभारलेल्या जागेचे तालुका भूमिअभिलेख निरिक्षक यांचे मोजणीनुसार प्रमाणित केलेले नकाशे व त्यांच्या नावे ७/१२ उतारे महाऊर्जाला सादर करणे बंधनकारक राहील अशी अट घालण्यात आली आहे. त्यामध्ये
खालीलप्रमाणे सुधारणा करण्यात येत आहेत:
१) निष्कासन व्यवस्थेतंर्गत उच्च दाब व अति उच्च दाब उपकेंद्रे उभारलेल्या जागेचा तालुका भूमि अभिलेख निरिक्षक यांचे मोजणीनुसार प्रमाणित केलेला नकाशा व महापारेषण/महावितरण यांच्या नावे ७/१२, मिळकत पत्रक सादर केल्यानंतरच या धोरणातंर्गत देय असलेला निष्कासन व्यवस्थेचा परतावा/सोयी सवलती देय राहतील.
२) उपरोक्त १) मध्ये नमूद निष्कासन व्यवस्थेव्यतिरिक्त पवन ऊर्जा प्रकल्प उभारलेल्या इतर जागेचे तालुका भूमि अभिलेख निरिक्षक यांचे मोजणीनुसार प्रमाणित केलेले नकाशे या धोरणातंर्गत सोयी सवलतींचा लाभ घेण्यासाठी विकासक/ प्रकल्पधारक यांनी महाऊर्जा, महापारेषण/महावितरण यांना सादर करणे बंधनकारक राहणार नाही.
३) तसेच निष्कासन व्यवस्थेचा खर्चाचा परतावा देण्यापूर्वी पवनऊर्जा प्रकल्प विकासक/प्रकल्पधारक (पवनऊर्जा निर्माते) यांच्याकडून/शेतकरी/ जमीनधारकांकडून भविष्यात काही वाद अथवा तक्रारी उद्भवल्यास त्याची सर्वस्वी जबाबदारी प्रकल्पधारक/विकासक यांची राहील, अशा आशयाचा क्षतीपूर्ती बंधपत्र (Indemnity Bond) अशा प्रकल्पधारक/विकासक यांचेकडून महाऊर्जा, महापारेषण/महावितरण यांनी घ्यावा.
# Page 2
शासन निर्णय क्रमांकः पवन-२०२१/प्र.क्र.६७/ऊर्जा-७.