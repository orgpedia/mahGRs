# Page 1
कृषी पंपाच्या विद्युतीकरणाचा प्रादेशिक असमतोल दूर करण्याकरीता महाराष्ट्र राज्य विद्युत वितरण कंपनी मर्यादित यांना द्यावयाचे अर्थसहाय्य (२८०१२६८९) सन २०१८-२०१९
महाराष्ट्र शासन
उद्योग, ऊर्जा व कामगार विभाग
शासन निर्णय क्र.निधीवि-२०१८/प्र.क्र.१३६ (१)/ऊर्जा-३
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक : २६ मार्च, २०१९
संदर्भ : १. शासन निर्णय उद्योग, ऊर्जा व कामगार विभाग क्र.निधिवि-२०१८/प्र.क्र.१३६/ऊर्जा-३, दिनांक १४ जानेवारी, २०१९ २. शासन परिपत्रक वित विभाग क्र. अर्थसं-२०१८/प्र.क्र.६९/अर्थ-३ दि..०२/०४/२०१८ ३. शासन परिपत्रक वित विभाग क्र. अर्थसं-२०१८/प्र.क्र.६९/अर्थ-३ दि..२५/०१/२०१९ ४. महाराष्ट्र राज्य विद्युत वितरण कंपनी मर्यादित मुंबई यांचे पत्र क्र. मु.म.व्य. (सांघिक वित्त)/१४५९,दिनांक १४ मार्च, २०१९ चे पत्र.
प्रस्तावना : राज्याच्या विविध भागातील कृषीपंप उर्जीकरणाचा असमतोल दूर करण्यासाठी मा.राज्यपाल यांनी नेमलेल्या "निर्देशांक व अनुशेष समितीने" १८ जिल्हे अनुशेष जिल्हे म्हणून घोषित केले आहेत. त्यापैकी मार्च, २०१७ अखेर १६ जिल्ह्यातील भौतीक अनुशेष दूर करण्यात आला आहे. उर्वरित गडचिरोली व रत्नागिरी या दोन जिल्ह्यातील "निर्देशांक व अनुशेष समितीने" मार्च १९९६ अखेर निर्धारीत केलेल्या अनुक्रमे १६९३३ व १८९८७ कृषीपंपाचे ऊर्जीकरणाच्या अनुशेषापैकी मार्च, २०१७ अखेर अनुक्रमे ४७१ व ८३०० कृषीपंपाचे ऊर्जीकरणाचा अनुशेष शिल्लक होता. गडचिरोली जिल्ह्यासाठी अनुशेष योजनेअंतर्गत कृषीपंपाचे ऊर्जीकरण करण्याचे देण्यात आलेले उद्दिष्ट मार्च १८ अखेर पुर्ण करण्यात आले आहे. तसेच रत्नागिरी जिल्ह्यामध्ये मार्च, २०१८ अखेर ७४४१ कृषीपंपाच्या ऊर्जीकरणचा अनुशेष शिल्लक असून सन २०१८-१९ करिता २५०० कृषीपंपाच्या ऊर्जीकरणाचे उद्दीष्ट ठेवण्यात आले आहे.
२. सदर अनुशेष लवकरात लवकर दूर होण्यासाठी शासनाकडून प्रादेशिक असमतोल दूर करणे या योजनेखाली सन २०१८-१९ या आर्थिक वर्षात रु.५०.०० कोटी इतकी तरतूद करण्यात आली होती. परंतू सुधारित अंदाजात सदर योजनेकरिता रू. ४० कोटी इतकी तरतूद मंजूर झाली आहे. संदर्भिय शासन निर्णय क्र.१ अन्वये महावितरण कंपनीस रू. ३० कोटी इतकी तरतूद वितरीत करण्यात आली आहे.
३. सदर अनुशेष दुर करण्याच्या कार्यक्रमासाठी महावितरण कंपनीने संदर्भाधीन दि.१४ मार्च, २०१९ च्या पत्रान्वये केलेल्या विनंतीनुसार रु.४०.०० कोटी मधून यापूर्वी उपरोक्त शासन निर्णयान्वये वितरीत केलेली रु.३०.०० कोटी वजा जाता शिल्लक तरतूद रू. १० कोटी महाराष्ट्र राज्य विद्युत वितरण कंपनी मर्यादित यांना रोखीने वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः निधीवि-२०१८/प्र.क्र.१३६ (१)/ऊर्जा-३
शासन निर्णय : महाराष्ट्र राज्य विद्युत वितरण कंपनी मर्यादित यांना रु.१० कोटी (रुपये दहा कोटी फक्त) इतकी रक्कम वितरीत करण्यास शासन मंजुरी देण्यात येत आहे.
२. या निर्णयान्वये मंजूर करण्यात आलेल्या अनुदानाची रक्कम ज्या कारणासाठी मंजूर करण्यात आलेली आहे, त्याच कारणासाठी उपयोगात आणली जाईल याची खातरजमा करावी.
३. वरील बाबींचा खर्च “मागणीक्रमांक के-६, २८०१ वीज, ०५ पारेषण व वितरण, ८०० इतर खर्च, (००) राज्य योजनांतर्गत योजना, ( ००) (०६) कृषी पंप संचाचा / ग्रामीण विद्युतीकरणाचा प्रादेशिक असमतोल दूर करण्यासाठी महाराष्ट्र राज्य विद्युत वितरण कंपनी मर्यादित यासं सहाय्यक अनुदान (कार्यक्रम ) (२८०१२६८९) ३१ सहाय्यक अनुदान (वेतनेत्तर ) " या लेखाशिर्षा खाली खर्ची टाकावा व तो सन २०१८-१९ या वित्तीय वर्षासाठी सुधारित अंदाजाच्या अनुषंगाने मंजूर असलेल्या तरतूदी मधुन भागविण्यात यावा.
४. सदर रक्कम अधिदान व लेखा अधिकारी यांच्या मार्फत कोषागारातून काढून महाराष्ट्र राज्य विद्युत वितरण कंपनी मर्यादित, मुंबई यांना अदा करण्यासाठी आहरण व संवितरण अधिकारी म्हणून, अवर सचिव (उर्जा - ३) व नियंत्रण अधिकारी म्हणून सह सचिव (उर्जा - ३) उद्योग, ऊर्जा व कामगार विभाग, मंत्रालय, मुंबई ४०००३२ यांना प्राधिकृत करण्यात येत आहे. त्यांनी महाराष्ट्र राज्य विद्युत वितरण कंपनी मर्यादित, मुंबई यांना मंजूर झालेली रक्कम रु.१०,००,००,०००/- (रुपये दहा कोटी फक्त) अधिदान व लेखा अधिकारी, मुंबई येथून “महाराष्ट्र राज्य विद्युत वितरण कंपनी मर्यादित” यांच्या नांवे स्वतंत्ररित्या धनादेश काढून वितरीत करण्याची कार्यवाही करावी.
५. महाराष्ट्र विनियोजन विधेयक-२०१८, परिपत्रक क्र.अर्थसं-२०१८/प्र.क्र.६९/अर्थ-३ दि.०२/०४/२०१८ च्या परिपत्रकातील परिच्छेद ७ खालील अनुक्रमांक (१) ते (९) मधील तपासणी सूचीमधील अट क्र. (२), (८) व (९) या अटींची पुर्तता होत असून इतर अटी लागू नसल्याचे प्रमाणित करण्यात येत आहे. तसेच सदर परिपत्रकासोबतच्या परिशिष्टात नमूद केलेल्या अनुक्रमांक २ ते ७ लागू नाहीत, अनुक्रमांक ८ समोरील तपासणी सूचीतील १ ते १० पैकी ३, ४, ९ व १० मधील अटींची पूर्तता झाल्याचे प्रमाणित करण्यात येत आहे, उर्वरित अटी लागू नाहीत.
६. या लेखाशीर्षाखाली निधी वितरीत करण्यासाठी सादर करण्यात आलेल्या देयकाच्या अनुषंगाने प्रमाणित करण्यात येते की, या लेखाशीर्षाखाली कोणतेही संक्षिप्त देयक प्रलंबित नाही.
तसेच उपयोगिता प्रमाणपत्र प्रलंबित नाही. सदर शासन निर्णय, वित्त विभागाने मंजूर केलेल्या सुधारित अंदाजाच्या मर्यादेत असून प्रशासकीय विभागाच्या अधिकारात प्रधान सचिव (ऊर्जा) यांच्या मान्यतेने निर्गमित करण्यात येत आहे.
# Page 3