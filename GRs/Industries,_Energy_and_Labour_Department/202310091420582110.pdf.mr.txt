# Page 1
ऊर्जा विभागाच्या अधिपत्याखालील विद्युत निरीक्षणालय शाखेतील अस्थायी पदे दि. ०१/०९/२०२३ ते दि. २९/०२/२०२४ या कालावधीसाठी पुढे चालू ठेवण्याबाबत.
महाराष्ट्र शासन
उद्योग, ऊर्जा, कामगार व खनिकर्म विभाग,
शासन निर्णय क्र. मुविनि-२०२२/प्र.क्र.५३/ऊर्जा-१
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : - ०९ ऑक्टोबर, २०२३
वाचा : १) उद्योग, ऊर्जा व कामगार विभाग, शासन निर्णय क्र.मु.अ. (वि), ००५/सीआर-८९५७/ऊर्जा-२, दि. २०.०२.२००६.
२) उद्योग, ऊर्जा व कामगार विभाग, शासन निर्णय संकीर्ण-२०२०/प्र.क्र.-१२९/ऊर्जा-५, दि. २१.०१.२०२१.
३) उद्योग, ऊर्जा व कामगार विभाग, शासन निर्णय मुविनि-२०२२/प्र.क्र.५३/ऊर्जा-१, दि. २८.०२.२०२३.
४) वित्त विभाग, शासन निर्णय क्र. पदनि-२०१६/प्र.क्र. ८/१६/आ.पु.क., दि. ३१.०८.२०२३ व दि. ०६.०९.२०२३.
५) मुख्य विद्युत निरीक्षक यांचे कार्यालयाचे पत्र क्र. मुविनि/का-२/९७२/२०२३, दि. २२.०८.२०२३.
प्रस्तावना :
उपरोक्त संदर्भ क्र. ०३ येथील शासन निर्णयान्वये मुख्य विद्युत निरीक्षक यांच्या आस्थापनेवरील अस्थायी पदांना दि. ३१.०८.२०२३ या कालावधीपर्यंत अस्थायी पदे पुढे चालू ठेवण्यास शासनाने मान्यता देण्यात आलेली होती. वित्त विभागाच्या आदेशानुसार तत्कालीन मुख्य अभियंता (विद्युत) यांच्या आस्थापनेवरील विद्युत निरीक्षणालय शाखेतील पदांचा आढावा घेण्यात आला. त्याअनुषंगाने वित्त विभागाने गठीत केलेल्या उच्चस्तरीय सचिव समितीने मुख्य अभियंता (विद्युत) यांच्या आस्थापनेवरील पदांचा आढावा घेऊन १०५० पदांचा सुधारित आकृतीबंध उपरोक्त संदर्भ क्र. ०१ येथील शासन निर्णयान्वये मंजूर करण्यात आला. या विभागाच्या शासन निर्णय दि. २६ फेब्रुवारी, २०१५ अन्वये विद्युत अधिनियम, २००३ व त्या अनुषंगाने बनविण्यात आलेले नियम व विनियम सक्षमपणे राबविण्याकरीता सार्वजनिक बांधकाम विभागाच्या अधिपत्याखालील कार्यरत असलेले विद्युत निरीक्षणालय, विद्युत निरीक्षक व त्यांचे अखत्यारीतील अधिकारी आणि कर्मचारी ह्यांची सन २००६ च्या आकृतीबंधानुसार मंजूर असलेली सर्व पदे (रिक्त पदांसह) तसेच संबंधित पदांवर कार्यरत अधिकारी, कर्मचाऱ्यांसह शासनाच्या ऊर्जा विभागाच्या अधिपत्याखाली आणण्यास मान्यता देण्यात आली आहे.
त्याअनुषंगाने संदर्भ क्र. ०३ येथील शासन निर्णयान्वये सदर पदे दि. ३१.०८.२०२३ पर्यंत पुढे चालू ठेवण्यास मान्यता देण्यात आली होती. सन २००६ च्या आढाव्यानुसार मंजूर करण्यात आलेल्या १०५० पदांपैकी उद्वाहन यांत्रिकांची २ अस्थायी पदे कर्मचाऱ्यांच्या सेवानिवृत्तीमुळे रिक्त झाल्यामुळे पुन्हा भरता येणार नाही. तसेच मदतनीसाची ५ स्थायी पदे अनुक्रमे नियत वयोमानानुसार सेवानिवृत्ती, स्वेच्छा सेवानिवृत्ती व पदोन्नतीमुळे रिक्त झाल्यामुळे एकूण पदांचा आढावा घेतल्याशिवाय पुन्हा भरता येणार नाहीत. या विभागाच्या शासन निर्णय दि. १०.०८.२०१८ अन्वये "मुख्य विद्युत निरीक्षक" हे नवीन विभाग प्रमुखाचे पद, चौकीदार संवर्गातील ४ पदे
# Page 2
शासन निर्णय क्रमांकः मुविनि-२०२२/प्र.क्र. ५३/ऊर्जा-१
समर्पित करून निर्माण करण्यात आले आहे. कनिष्ठ लेखा परिक्षक हे पद वीज शुल्क शाखेशी संबंधित असल्याने ते निरीक्षणालय शाखेतून वगळून वीज शुल्क शाखेमध्ये दर्शविण्यात आले आहे. तसेच मुख्य विद्युत निरीक्षक कार्यालयातील निरीक्षणालय शाखेमध्ये एकही मुख्य लिपीकाचे पद नसल्याने, वीज शुल्क शाखेतील मुख्य लिपीकांच्या २ पदांपैकी १ स्थायी पद वीज शुल्क शाखेतून वगळून निरीक्षणालय शाखेमध्ये दर्शविण्यात आले आहे.
२. नवनिर्मित पालघर जिल्हयाकरिता ऊर्जा विभागाच्या अधिपत्याखालील विद्युत निरीक्षणालयाच्या विद्युत निरीक्षक, निरीक्षण विभाग, पालघर हे कार्यालय सुरु करण्यास संदर्भ क्र. ०२ येथील शासन निर्णयान्वये मान्यता देण्यात आली असून मुख्य विद्युत निरीक्षक, मुंबई या कार्यालयातील विद्युत निरीक्षक या पदांच्या दोन मंजूर पदांपैकी एक पद व विद्युत निरीक्षक, निरीक्षण विभाग क्र. १, ठाणे या कार्यालयातील एकूण १२ पदे (सहाय्यक विद्युत निरीक्षक-१, सहाय्यक अभियंता श्रेणी-२ / शाखा अभियंता / कनिष्ठ अभियंता-६, मुख्य लिपीक / सहाय्यक विद्युत शुल्क निरीक्षक-१, वरीष्ठ लिपीक-१, कनिष्ठ लिपीक-२, शिपाई- १) विद्युत निरीक्षक, निरीक्षण विभाग, पालघर या कार्यालयाकडे कायमस्वरुपी वर्ग करण्यात आली आहेत.
३. उच्चस्तरीय समितीने मंजुरी दिलेल्या १०५० पदांमधील १०३९ पदे सध्या अस्तित्वात आहेत. सदर १०३९ पदांमधील ४१० अस्थायी पदे (स्थायी ६२९ + अस्थायी ४१० एकूण १०३९) दि. ०१.०९.२०२३ ते दि. २९.०२.२०२४ पर्यंत पुढे चालू ठेवण्याची विनंती मुख्य विद्युत निरीक्षक, मुंबई यांनी संदर्भ क्र. ०५ येथील पत्रान्वये केली आहे. तसेच उपरोक्त संदर्भ क्र. ०३ येथील शासन निर्णयान्वये ४१० अस्थायी पदांना दिलेली मुदतवाढ दि. ३१.०८.२०२३ रोजी संपुष्टात आली आहे. त्यामुळे सदर ४१० अस्थायी पदांना दि. ०१.०९.२०२३ ते दि. २९.०२.२०२४ पर्यंतच्या कालावधीसाठी मुदतवाढ देण्याची बाब शासनाच्या विचाराधीन होती.
शासन निर्णय :
या शासन निर्णयासोबत जोडलेल्या "अ" व "ब" या विवरणपत्रात नमूद केलेल्या विद्युत निरीक्षणालयांतर्गत ४१० अस्थायी पदांना दि. ०१.०९.२०२३ ते दि. २९.०२.२०२४ पर्यंतच्या कालावधीसाठी पुढे चालू ठेवण्यास शासन मान्यता देण्यात येत आहे.
२. विवरणपत्र "अ" मध्ये दाखविलेल्या कर्मचाऱ्यांच्या दि. ०१.०९.२०२३ ते दि. २९.०२.२०२४ पर्यंत वेतन व भत्ता कारणासाठी होणारा खर्च मागणी क्र. "के-१" २०४५ विक्रेय वस्तू व सेवा यावरील इतर कर व शुल्क, १०३ वसूली खर्च विद्युत शुल्क, (००) (००) (०२) विद्युत निरीक्षणालय निरीक्षणालय शाखा, दत्तमत (२०४५ ०३७८) या शिर्षाखाली आणि विवरणपत्र "ब" मध्ये दाखविलेल्या कर्मचाऱ्यांच्या दि. ०१.०९.२०२३ ते दि. २९.०२.२०२४ पर्यंत वेतन आणि भत्ता या कारणासाठी होणारा खर्च मागणी क्र. "के-१" २०४५ विक्रेय वस्तू व सेवा यावरील इतर कर व शुल्क, १०३- वसूली खर्च विद्युत शुल्क, (००) (००) (०१) वीज शुल्क शाखा, (२०४५ ०३६९) या शिर्षाखाली सन २०२३-२४ च्या मंजूर अनुदानातून भागविण्यात यावा.
३. मुख्य विद्युत निरीक्षक, मुंबई यांचे प्रशासकीय नियंत्रणाखाली कार्यरत अधिकारी व कर्मचारी यांचा तपशील या सोबत जोडलेल्या विवरणपत्र - अ, विवरणपत्र - ब, विवरणपत्र - अ (१), विवरणपत्र - अ (२), विवरणपत्र अ (३) विवरणपत्र-अ (४), विवरणपत्र-अ (५), विवरणपत्र-अ (६) व विवरणपत्र-ब (१) नुसार आहे.
४. ऊर्जा विभागाच्या अधिपत्याखालील मुख्य विद्युत निरीक्षक यांच्या नियंत्रणाखालील सर्व मंजुर पदांचा आढावा घेऊन सुधारीत आकृतीबंधाचा प्रस्ताव शासनास तात्काळ सादर करण्याची मुख्य विद्युत निरीक्षक यांनी दक्षता घ्यावी.
पृष्ठ ५ पैकी २
# Page 3
शासन निर्णय क्रमांकः मुविनि-२०२२/प्र.क्र. ५३/ऊर्जा-१
५. सदर शासन निर्णय, वित्त विभागाच्या शासन निर्णय क्र. पदनि २०१६/प्र.क्र.०८/१६/आ.पु.क., दि. ३१.०८.२०२३ व दि. ०६.०९.२०२३ अनुसार प्रशासकीय विभागांना प्रदान केलेल्या अधिकारांचा वापर करुन निर्गमित करण्यात येत आहे.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12