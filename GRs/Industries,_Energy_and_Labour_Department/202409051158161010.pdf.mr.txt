# Page 1
राज्याचा ऊर्जा संक्रमण आराखडा (Energy Transition Blue Print) तयार करण्यासाठी व
सदर आराखड्याची अंमलबजावणी व
संनियंत्रण करण्यासाठी “राज्यस्तरीय अभ्यास, अंमलबजावणी व संनियंत्रण
समिती” स्थापन करणेबाबत.
महाराष्ट्र शासन
उद्योग, ऊर्जा, कामगार व खनिकर्म विभाग
शासन निर्णय क्रमांकःसमिती-२०२४/प्र.क्र.८६/ऊर्जा-७.
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक: ०५ सप्टेंबर, २०२४.
प्रस्तावना:-
मा.केंद्रीय मंत्री, विद्युत आणि नवीन व नवीकरणीय ऊर्जा मंत्रालय, भारत सरकार यांचे
अध्यक्षतेखाली दिनांक ०९.०२.२०२२ रोजी संपन्न झालेल्या बैठकीच्या इतिवृत्तानुसार ग्लासगो येथील सीओपी-२६ जागतिक परिषदेमध्ये सुधारीत केलेल्या वचनबध्दतेची पूर्तता करण्यासाठी राज्यांनी त्या
ध्येयाप्रमाणे कार्यवाही करणे अपेक्षित आहे. त्याकरीता ऊर्जा संक्रमण (Energy Transition) हा उत्सर्जन
आणि वचनबध्दतेची पूर्तता करण्यासाठी एक महत्तवाचा उपाय असून त्यासाठी राज्याकरीता आवश्यक आराखडा तयार करण्याची आवश्यकता आहे.
२. सध्यस्थितीत, राज्यामध्ये वीजेची मागणी सातत्याने वाढत आहे. अशा वेळी वीजेची मागणी पूर्ण
करणे, वाढीव वीजेच्या अनुषंगाने पारेषण व वितरण प्रणालीचे आस्थापन व सबलीकरण करणे, महावितरण कंपनीस स्वस्त दरात वीज उपलब्ध होणे, नवीकरणीय ऊजेचा वापर वाढविणे यादृष्ट्टीने राज्याचा ऊर्जा
संक्रमण आराखडा (Energy Transition Blue Print) तयार करणे आवश्यक आहे. सदर आराखडा तयार
करण्याचे काम जलद गतीने होणे आवश्यक आहे. राज्याचा ऊर्जा संक्रमण आराखडा तयार करणे, त्याची
अमंलबजावणी व संनियंत्रण करणे याकरीता मा.अपर मुख्य सचिव (ऊर्जा) यांचे अध्यक्षतेखाली “राज्यस्तरीय अभ्यास, अंमलबजावणी व संनियंत्रण समिती” स्थापन करण्याची बाब शासनाच्या
विचाराधीन होती.
शासन निर्णय:-
राज्याचा ऊर्जा संक्रमण आराखडा (Energy Transition Blue Print) तयार करणे, त्याची अंमलबजावणी व संनियंत्रण करणे याकरीता मा.अपर मुख्य सचिव (ऊर्जा) यांचे अध्यक्षतेखाली
खालीलप्रमाणे “राज्यस्तरीय अभ्यास, अंमलबजावणी व संनियंत्रण समिती” स्थापन करण्यात येत आहे:-
-----------------------------------------------------------------
| अ.क्र. | नाव/पदनाम | अध्यक्ष/सदस्य |
| १. | अपर मुख्य सचिव, ऊर्जा विभाग | अध्यक्ष |
| २. | अध्यक्ष व व्यवस्थापकीय संचालक, महावितरण कंपनी | सदस्य |
| ३. | अध्यक्ष व व्यवस्थापकीय संचालक, महानिर्मिती कंपनी | सदस्य |
| ४. | अध्यक्ष व व्यवस्थापकीय संचालक, महापारेषण कंपनी | सदस्य |
| ५. | महासंचालक, महाऊर्जा | सदस्य |
| ६. | मुख्य विद्युत निरिक्षक, CEI | सदस्य |
| ७. | सह/उप सचिव (जलविद्युत प्रकल्प), जलसंपदा विभाग | सदस्य |
| ८. | सह सचिव (ऊर्जा-७), ऊर्जा विभाग | सदस्य |
| ९. | संचालक (प्रकल्प), महावितरण/महानिर्मिती/महापारेषण कंपनी | सदस्य |
| १०. | संचालक (संचलन), महावितरण/महानिर्मिती/महापारेषण कंपनी | सदस्य |
| ११. | मुख्य अभियंता (एसटीयू), महापारेषण कंपनी | सदस्य |
-----------------------------------------------------------------
# Page 2
शासन निर्णय क्रमांकः समिती-२०२४/प्र.क्र.८६/ऊर्जा-७.
------------------------------------------------------------------------
| १२. | अधिक्षक अभियंता, राज्य भार प्रेषण केंद्र | सदस्य |
| १३. | इतर खाजगी वीज वितरण कंपन्यांचे व्यवस्थापकीय संचालक/प्रतिनिधी | सदस्य |
| १४. | समितीचे अध्यक्ष निमंत्रित करतील असे तज्ञ व्यक्ती | सदस्य |
| १५. | संचालक (वाणिज्य), महावितरण कंपनी | सदस्य सचिव |
------------------------------------------------------------------------
२. समितीची कार्यकक्षा: समितीची कार्यकक्षा खालीलप्रमाणे आहे:-
१)राज्यातील वीजेची वाढत जाणारी मागणी (वीज मागणीचे विश्लेषण, स्थापित क्षमता, उच्चतम
मागणी, इ.), नवीकरणीय ऊजेचे महत्तव, पुढील काळात आस्थापित होणारे प्रकल्प इत्यादी
बाबी विचारात घेऊन पारेषण वाहिन्या व्यवस्थेचे सक्षमीकरण, नवीन पारेषण वाहिन्या
आस्थापित करणे, वीजेच्या वाढत्या मागणीनुसार नवीन वीज निर्मिती प्रकल्प आस्थापित
करणे, वीज वितरण प्रणालीचे सक्षमीकरण व क्षमतावाढ, वीज उपलब्धतता इत्यादी बाबींच्या
अनुषंगाने राज्याच्या ऊर्जा संक्रमणाचा आराखडा (Energy Transition Blue Print) तयार
करणे.
२)वीज खरेदी दर न्युनतम ठेवण्यासाठी उपाययोजनांचा समावेश ऊर्जा संक्रमण आराखड्यामध्ये
असेल.
३)ऊर्जा साठवण प्रणाली (Energy Storage System) चे नवनवीन उपाय सुचविणे.
४)ऊर्जा संक्रमण आराखडा तयार करताना ऊर्जा संवर्धन, कॉम्प्रेस्ड बायोगॅस इत्यादी अनुषंगीक
बाबी विचारात घेणे.
५)बायोमास आणि हरित हायड्रोजनचा अधिक वापर करणे यावर समिती मार्गदर्शन करेल.
६)बी.ई.ई.मार्फत राबविण्यात येणाऱ्या उपाययोजना राज्यात राबविणे.
७)इतर सर्व ऊर्जा संक्रमण/उत्सर्जन संदर्भातील उपायात्मक बाबींवर तसेच काळानुरुप येणाऱ्या
नवीन तंत्रज्ञानाच्या वापराबाबत मार्गदर्शन करण्याचे कार्य समितीचे राहील.
८)ऊर्जा संक्रमण आराखड्याच्या अंमलबजावणीचे संनियंत्रण करणे.
९)ऊर्जा संक्रमण आराखड्यानुसार झालेल्या प्रगतीचा आढावा घेणे.
१०)समितीची प्रत्येक महिन्यात किमान १ बैठक घेणे.
११)सदर आराखड्याच्या अनुषंगाने त्रैमासिक प्रगती अहवाल मा.मंत्री (ऊर्जा) यांना सादर करणे.
३. सदर समितीने बैठक घेतल्यानंतर केलेल्या कार्यवाहीच्या प्रगतीचा अहवाल समितीच्या सदस्य
सचिवांनी शासनास सादर करावा.
४. समितीने १ महिन्यांच्या कालावधीत ऊर्जा संक्रमणाचा आराखडा (Energy Transition Blue Print)
तयार करावा.
५. समितीमधील अध्यक्ष/सदस्य यांना मानधन, प्रवासभत्ता इत्यादी देय असणार नाही.
६. सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर उपलब्ध
# Page 3