# Page 1
सामुहिक प्रोत्साहन योजना २०१९ नुसार केलेल्या तालुका वर्गीकरणाचा अभ्यास करण्यासाठी समितीचे गठन करण्याबाबत...
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः साप्रोयो-२०२२/प्र.क्र.६९/उ-८
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक: १२ एप्रिल, २०२२
वाचा: १. शासन निर्णय, उद्योग ऊर्जा व कामगार विभाग क्र. पीएसआय-२०१९/प्र.क्र.४६/उद्योग-८, दि.१६.०९.२०१९ २. उद्योग संचालनालय यांचे दि. २१.०२.२०२२ रोजीचा पत्रान्वये प्राप्त झालेला प्रस्ताव.
प्रस्तावना : सामुहिक प्रोत्साहन योजना - २०१९ ही योजना उद्योग विभागाचा शासन निर्णय दि. १६.०९.२०१९ अन्वये कार्यन्वित झाली आहे. सदर योजनेचा कार्य कालावधी दि. ०१.०४.२०१९ ते दि. ३१.०३.२०२४ असा असून साप्रोयो २०१९ रोजीच्या शासन निर्णयामध्ये तालुक्याचे वर्गीकरण हे Annexure | मध्ये नमूद केलेले आहे. सदर साप्रोयो २०१९ योजनेअंतर्गत पुणे जिल्हयातील तालुक्यांचे वर्गीकरण हे नगर विकास विभागाच्या दि. १०.०२.२०१६ रोजीच्या अधिसूचनेमधील PMR व Non PMR भागाच्या वर्गीकरणानुसार दर्शविण्यात आले आहे. त्यामुळे PMR क्षेत्रात समाविष्ट तालुक्यांचे वर्गीकरण साप्रोयो २०१९ अंतर्गत “अ” प्रवर्गात दर्शविण्यात आले असल्याने साप्रोयो २०१९ ची योजना राबविताना साप्रोयो २०१९ च्या शासन निर्णयातील नमूद तालुका वर्गीकरणानुसार सद्यस्थितीत प्रकरणांचा विचार करण्यात येत आहे.
त्यामुळे सद्यस्थितीत सदर सर्वसाधारण उत्पादनांच्या क्षेत्रातील सुक्ष्म, लघु, मध्यम व मोठया उद्योग घटकांना कोणत्याही प्रकारची सवलती / प्रोत्साहने अनुज्ञेय होत नाहीत.
साप्रोयो २०१३ अंतर्गत ज्याप्रमाणे शासन निर्णय दि. २०.०१.२०१७ नुसार तालुका वर्गीकरणाबाबत निर्णय घेण्यात आला त्याप्रमाणेच साप्रोयो २०१९ ची योजना राबविताना तालुका वर्गीकरणाबाबत बदल होणे आवश्यक असल्याचा उद्योग संचालनालयाचा संदर्भाधीन क्र. ६ अन्वये प्रस्ताव प्राप्त झाला असून सदर प्रस्तावाच्या अनुषंगाने पुणे महानगर क्षेत्राच्या हद्दीत येणाऱ्या तालुक्यांचे सामुहिक प्रोत्सहन योजना २०१९ नुसार केलेल्या वर्गीकरणाचा अभ्यास करण्यासाठी विकास आयुक्त (उद्योग) यांच्या अध्यक्षतेखाली समितीचे गठन करण्याची बाब शासनाच्या विचाराधिन होती.
शासन निर्णय : साप्रोयो २०१९ योजनेअंतर्गत काही जिल्हयातील तालुक्यांचे वर्गीकरण हे नगर विकास विभागाच्या दि. १०.०२.२०१६ रोजीच्या अधिसूचनेमधील PMR व Non PMR भागाच्या वर्गीकरणानुसार दर्शविण्यात आले आहे. सद्यस्थितीत सदर सर्वसाधारण उत्पादनांच्या क्षेत्रातील सुक्ष्म, लघु, मध्यम व मोठया उद्योग घटकांना कोणत्याही प्रकारची सवलती / प्रोत्साहने अनुज्ञेय होत नाहीत. ही बाब विचारात
# Page 2
शासन निर्णय क्रमांकः साप्रोयो-२०२२/प्र.क्र.६९/उ-८
घेता साप्रोयो २०१९ ची योजना राबविताना तालुका वर्गीकरणाबाबत बदल होणे आवश्यक असल्याने विकास आयुक्त (उद्योग) यांच्या अध्यक्षतेखाली खालीलप्रमाणे समितीचे गठन करण्यात येत आहे.
--------------------------------------------------------------------
|  | विकास आयुक्त (गउद्यो), उद्योग संचालनालय | अध्यक्ष |
| २ | मुख्य कार्यकारी अधिकारी, महाराष्ट्र औद्योगिक विकास महामंडळ | सदस्य |
| ३ | सह सचिव, उद्योग, उर्जा व कामगार विभाग | सदस्य |
| ४ | अतिरीक्त उद्योग संचालक (सा.प्रो.यो.), उद्योग संचालनालय | सदस्य |
| ५. | अवर सचिव, उद्योग, उर्जा व कामगार विभाग | सदस्य सचिव |
--------------------------------------------------------------------
समितीची कार्यकक्षा खालील प्रमाणे राहील. : १. सामुहिक प्रोत्साहन योजनेअंतर्गत राज्यातील तालुक्यांचे वर्गीकरण निश्चीत करण्यासाठीचे सुधारित निकष विहीत करणे.
२. सदर समितीने सुधारित तालुका वर्गीकरणाबाबतचा सविस्तर अहवाल शासनास १ महिन्यात सादर करावा.
# Page 3