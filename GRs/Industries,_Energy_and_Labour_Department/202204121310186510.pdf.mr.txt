# Page 1
पर्यावरण व वातावरणीय बदल विभागाच्या दि. २३.०७.२०२१ रोजीच्या शासन निर्णयान्वये घोषित करण्यात आलेल्या महाराष्ट्र इलेक्ट्रीक वाहन धोरण २०२१ मधील तरतूदी विचारात घेवून उद्योग विभागाच्या दि. ०२.०४.२०१९ अन्वये महाराष्ट्राचे इलेक्ट्रीक व्हेईकल प्रोत्साहन धोरण-२०१८ अंतर्गत बॅटरी इलेक्ट्रीक व्हेईकल (BEV) च्या खरेदीदारांसाठी आर्थिक प्रोत्साहने व इलेक्ट्रीक व्हेईकल चार्जिंग स्टेशनसाठी द्यावयाची आर्थिक प्रोत्साहने ही अनुदान वाटपासंबंधीची कार्यपध्दती / मार्गदर्शक तत्वे सुधारीत करणेबाबत.....
महाराष्ट्र शासन
उद्योग, उर्जा व कामगार विभाग
शासन शुध्दीपत्रक क्रमांक : साप्रोयो २०२१/प्र.क्र.१३१/उद्योग-८
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : १२ एप्रिल, २०२२
वाचा : १. शासन निर्णय क्र. विवाधो-२०१७/प्र.क्र.१८८/उद्योग-२, दि. १४ फेब्रुवारी, २०१८.
२. शासन निर्णय क्र. विवाधो-२०१७/प्र.क्र.१८८/उद्योग-२, दि.०२ एप्रिल, २०१९.
३. शासन निर्णय क्र. मइवाधो-२०२१/प्र.क्र.२५/तां.क.४, दि.२३ जुलै, २०२१.
४. शासन शुध्दीपत्रक क्र. साप्रोयो २०२१/प्र.क्र.१३१/उद्योग-८, दि. ०५ ऑगस्ट, २०२१ ५. शासन शुध्दीपत्रक क्र. साप्रोयो २०२१/प्र.क्र.१३१/उद्योग-८, दि. ०८ सप्टेंबर, २०२१
शुध्दीपत्रक उपरोक्त वाचा क्र. ५ येथे नमूद दि.०८.०९.२०२१ रोजीच्या शासन शुध्दीपत्रकान्वये महाराष्ट्र इलेक्ट्रीक वाहन धोरण २०२१ मधील तरतूद विचारात घेऊन इलेक्ट्रीक वाहन उत्पादकासाठी द्यावयाचे आर्थिक प्रोत्साहनांतर्गत अनुदान वाटपासंबंधिची कार्यपध्दती/मार्गदर्शक तत्वे सुधारीत करण्यात आलेली आहेत. सदर शासन शुध्दीपत्रकासोबतचे Annexure -A मधील परिच्छेद क्र. B (२) अन्वये इलेक्ट्रीक वाहन उत्पादकांनी अनुदान मागणीसाठी अंमलबजावणी यंत्रणेकडे सादर करावयाच्या कागदपत्राचा तपशिल देण्यात आलेला आहे. त्याचप्रमाणे सदर शासन शुध्दीपत्रकासोबतच्या Format A अन्वये मागणी विषयक / वाहन मोडीत काढण्यासाठीची प्रोत्साहनांची मागणी करण्यासंदर्भात OEM यांनी द्यावयाच्या प्रतिज्ञापत्राचे प्रारुप विहीत करण्यात आले आहे.
२. उपरोक्त परिच्छेदात नमूद कागदपत्रे अंमलबजावणी यंत्रणेकडे सादर करताना (OEMs) उत्पादकांना येत असलेल्या अडचणी विचारात घेऊन Format A मधील नमूद वाहन धारक व वाहनाची माहिती Hard Copy मध्ये न देता एकत्रित माहिती Excel Sheet मध्ये अंमलबजावणी यंत्रणेकडे सादर करण्यास सदर शुध्दीपत्रकाव्दारे मान्यता प्रदान करण्यात येत आहे.
# Page 2
शासन शुध्दीपत्रक क्रमांकः साप्रोयो २०२१/प्र.क्र.१३१/उद्योग-८
# Page 3