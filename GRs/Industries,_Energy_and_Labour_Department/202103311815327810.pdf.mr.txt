# Page 1
केंद्र शासनाच्या उदय योजने अंतर्गत महाराष्ट्र राज्य विद्युत वितरण कंपनी मर्यादित (महावितरण) यांना दिलेल्या कर्जाच्या रकमेची परतफेड करण्यासाठी अनुदान समायोजनाने वितरीत करणेबाबत.
(सन २०२०-२१)
महाराष्ट्र शासन
उद्योग, ऊर्जा व कामगार विभाग
शासन निर्णय क्र. निधीवि-२०२१/प्र.क्र.३१/ऊर्जा-३
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक - ३१ मार्च, २०२१
संदर्भ -: १) शासन निर्णय क्र. संकिर्ण-२०१५/प्र.क्र.३०४/उर्जा-५, दि. २७/१२/२०१६ २) शासन परिपत्रक वित्त विभाग क्र. अर्थसं-२०१८/प्र.क्र.६९/अर्थ-३,दि.२ एप्रिल, २०१८ ३) शासन परिपत्रक वित्त विभाग क्र. पूरक-२०१८/प्र.क्र.५५/अर्थ-३,दि.२७ जुलै, २०१८ ४) शासन परिपत्रक वित्त विभाग क्र. पूरक-२०१८/प्र.क्र.१३५/अर्थ-३, दि. ५ डिसेंबर, २०१८ ५) शासन परिपत्रक वित्त विभाग क्र. अर्थसं-२०१८/प्र.क्र.६९/अर्थ-३, दि.२५ जानेवारी,२०१९
प्रस्तावना : राज्यातील वीज वितरण कंपन्यांची कार्यक्षमता व आर्थिक सक्षमता सन २०१९ पर्यत वाढविण्याच्या दृष्टीने केंद्र शासनाने दिनांक २० नोव्हेंबर, २०१५ रोजी उदय योजना सुरु केली आहे. या योजने अंतर्गत महावितरण कंपनीकडे दिनांक ३०/०९/२०१५ रोजी असणा-या मध्यम व लघु मुदतीच्या कर्ज रु. ६६१३ कोटी रकमेच्या ७५ टक्के रक्कम रु.४९५९.७५ कोटीचे Non SLR/SDL रोख्यांच्या मूळ मुद्दलाच्या रकमेची व त्यावरील व्याजाच्या रकमेची परतफेड शासनास महावितरण कंपनीकडून Back to Back Arrangement द्वारे करण्यास मान्यता दिली आहे.
त्यानुसार राज्य शासनाने सदर कर्ज रोखे उभारुन महाराष्ट्र राज्य विद्युत वितरण कंपनी मर्यादित (महावितरण) यांस पाच वर्षाच्या कालावधीकरिता कर्ज स्वरुपात रु.४९५९.७५ कोटी इतकी रक्कम उपलब्ध करुन दिली असून सदर कर्जाची परतफेड महावितरण कंपनीला सन २०१६-१७ ते २०२०-२१ या पाच वित्तीय वर्षात करावयाची आहे.
त्यामुळे महावितरण कंपनीला अनुदानाचा पहिला हप्ता रक्कम रु.९९१.७५ कोटी निधी स्वरुपात दिनांक ३१.०३.२०१७, दुसरा हप्ता शासन निर्णय दिनांक १३ फेब्रुवारी, २०१८ अन्वये, तिसरा हप्ता शासन निर्णय दिनांक १३.०२.२०१९ व चौथा हप्ता शासन निर्णय दिनांक ३१.०३.२०२० वितरीत करण्यात आला होता व त्या
अनुषंगाने सदर निधी महावितरण कंपनीकडून कर्जाच्या मुद्दलाच्या परतफेडीपोटी शासन निर्णय दिनांक ३१ मार्च, २०२० अन्वये समायोजित करण्यात आले होते. आता महावितरण कंपनीस पाचवा व शेवटचा हप्ता देण्यासाठी सन २०२०-२१ मध्ये रु. ९९२ कोटी इतका निधी अनुदान स्वरुपात महाराष्ट्र राज्य विद्युत वितरण कंपनी मर्यादित (महावितरण) यांस समायोजनाने उपलब्ध करुन देण्याची बाब शासनाच्या विचाराधीन होती.
# Page 2
शासन निर्णय क्रमांकः निधीवि-२०२१/प्र.क्र.३१/ऊर्जा-३
शासन निर्णय : केंद्र शासनाच्या उदय योजने अंतर्गत उभारलेल्या Non SLR / SDL रोख्यांवरील कर्जाची परतफेड
करण्यासाठी महाराष्ट्र राज्य विद्युत वितरण कंपनी मर्यादित (महावितरण) यां कंपनीस रु.९९२ कोटी (रुपये नऊशे ब्याण्णव कोटी फक्त) इतकी रक्कम अनुदानाच्या स्वरुपात समायोजनाद्वारे वितरीत करण्यास मंजूरी देण्यात येत आहे.
२. या शासन निर्णयान्वये मंजूर करण्यात आलेल्या अनुदानाची रक्कम ज्या कारणासाठी मंजूर करण्यात आलेली आहे,त्याच कारणासाठी उपयोगात आणली जाईल याची खातरजमा करावी.
३. सन २०२०-२१ मधील कर्जाच्या परतफेडीचा पाचवा व शेवटचा हप्ता देण्यासाठी मागणी क्र. के-६ मुख्यलेखाशिर्ष २८०१ वीज ८० सर्वसाधरण १०१ वीजमंडळांना सहाय (००) (००) (०१) केंद्र शासनाच्या उदय योजनेंतर्गत कर्जाच्या परतफेडीसाठी महावितरण कंपनीस सहायक अनुदान (अनिवार्य ) ३१ सहाय्यक अनुदाने (वेतनेत्तर) (२८०१५५०७) अंतर्गत रु. ९९२ कोटी इतकी तरतूद केली आहे.
४. सदर तरतूद मागणी क्र. के-६ २८०१ वीज ८० सर्वसाधारण, १०१ विद्युत मंडळांना सहाय्य (००) (०१) केंद्र शासनाच्या उदय योजनेंतर्गत कर्जाच्या परतफेडीसाठी महावितरण कंपनीस सहाय्यक अनुदान (२८०१५५०७) ३१ सहाय्यक अनुदान या तरतूदीमधून सन २०२०-२१ करिता खर्ची टाकावा व तो खालील लेखाशिर्षात समायोजित करण्यात यावा.
(रु. कोटीत)
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| तपशील | रक्कम | लेखाशीर्ष |
| उदय योजने अंतर्गत महाराष्ट्र राज्य विद्युत वितरण कंपनी मर्यादित यांना राज्य शासनाने सदर कर्ज रोखे उभारुन दिलेल्या कर्जाच्या परतफेडीचा पाचवा व शेवटचा हप्ता देण्याकरीता | रु.९९२.००  |  | एफ कर्जे व आगाऊ रक्कमा मुख्य लेखाशिर्ष ६८०१ वीज प्रकल्पांसाठी कर्जे, गौण शीर्ष-१९० सार्वजनिक क्षेत्रातील व इतर उपक्रमांना कर्जे. गट शीर्ष- (००) वीज प्रकल्पांसाठी कर्जे उप गट शीर्ष - (००) (०३) केंद्र शासनाच्या उदय योजने अंतर्गत महावितरण कंपनीस दिलेले कर्ज (६८०१५१५७) |
| एकूण | रु.९९२.०० |  |
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
६. सदर रकमेचे पुस्तकी समायोजन महालेखापाल मुंबई यांचे अखत्यारित व अधिकारात करण्यात येत असल्याने या रकमेचे देयक तयार करण्यात येऊ नये.
७. महालेखापाल (लेखा व अनुज्ञेयता / लेखा परिक्षा) महाराष्ट्र-१ यांनी त्यांच्या अखत्यारीत व अधिकारात रु.९९२ कोटी (रुपये नऊशे ब्यान्नव कोटी फक्त)चे पुस्तकी समायोजन करुन शासनास तसे कळवावे.
पृष्ठ ३ पैकी २
# Page 3
शासन निर्णय क्रमांकः निधीवि-२०२१/प्र.क्र.३१/ऊर्जा-३
८. हा शासन निर्णय, वित्त विभाग / व्यय - १६ अनौपचारिक संदर्भ क्र. ६१ / २०२१, दि. ३१.०३.२०१ नुसार दिलेल्या सहमतीने तसेच वित्त विभाग / ऋण व हमी संनियंत्रण कक्ष यांचा अनौपचारिक संदर्भ क्र. २०, दि. १२.०३.२०२१ अन्वये निर्गमीत करण्यात येत आहे.