# Page 1
महाराष्ट्र ऊर्जा विकास अभिकरण (महाऊर्जा), पुणे यांना हरित ऊर्जा निधी कार्यक्रमांतर्गत सन २०२३-२४ या आर्थिक वर्षासाठी अनुदान वितरित करण्याबाबत...
महाराष्ट्र शासन
उद्योग, उर्जा व कामगार विभाग
शासन निर्णय क्रमांक: संकीर्ण-२०२२/प्र.क्र.२४७/ऊर्जा-७.
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख: २७ जून, २०२३
वाचा : १.शासन निर्णय, उद्योग, ऊर्जा व कामगार विभाग, क्र.अपाऊ-२००७/प्र.क्र.६९३/ऊर्जा-७, दिनांक १४.१०.२००८.
२.शासन निर्णय, उद्योग, ऊर्जा व कामगार विभाग, क्र.पवन-२०१०/प्र.क्र.१३४/ऊर्जा-७, दिनांक १४.०७.२०१०.
३. शासन निर्णय, उद्योग, ऊर्जा व कामगार विभाग, क्र.अपाऊ-२०१४/प्र.क्र.१४४/२०१४/ऊर्जा-७,दि.३०.०८.२०१४.
४. शासन निर्णय, उद्योग उर्जा व कामगार विभाग क्र. अपाऊ-२०२०/प्र.क्र.१३७(अ)/ऊर्जा-७, दि. ११.०५.२०२२.
५. शासन निर्णय, उद्योग,ऊर्जा व कामगार विभाग क्र.संकीर्ण-२०२२/प्र.क्र.३२९/ऊर्जा-७, दिनांक १६.०६.२०२२.
६.शासन निर्णय, उद्योग,ऊर्जा व कामगार विभाग क्र.संकीर्ण-२०२२/प्र.क्र.३२९/ऊर्जा-७, दिनांक २८.०९.२०२२.
७. शासन निर्णय, उद्योग, ऊर्जा व कामगार विभाग क्र. संकीर्ण-२०२२/प्र.क्र.२४७/ऊर्जा-७, दिनांक ३१.०३.२०२३.
८.शासन परिपत्रक, वित्त विभाग क्रमांक: अर्थसं-२०२३/प्र.क्र.४०/अर्थ-३, दिनांक १२ एप्रिल, २०२३.
९. महाराष्ट्र ऊर्जा विकास अभिकरण, पुणे यांचे पत्र क्रमांक:लेखा/बीपी-०२०/हरित ऊर्जा निधी-२३-२४/१७३, दिनांक ०२.०५.२०२३
प्रस्तावना : वातावरणातील कार्बन उत्सर्जनाचे प्रमाण कमी व्हावे याकरिता कार्बन उत्सर्जन न करणाऱ्या ऊर्जा निर्मिती प्रकल्पांद्वारे वीज निर्मितीला प्रोत्साहन देण्याच्या उद्देशाने ऊर्जेची पुनर्निर्मिती करता येण्याजोग्या व अपारंपरिक ऊर्जा स्रोतांच्या निर्मिती परियोजनांची अंमलबजावणी करण्याकरिता उद्योग, ऊर्जा व कामगार विभागाची अधिसूचना दिनांक १९ मे, २००४ व दिनांक १५ मे, २००८ अन्वये औद्योगिक व वाणिज्यिक ग्राहकांच्या वीज वापरावरील कर अधिक दराने संकलित करुन शासनाच्या एकत्रीत निधीमध्ये जमा करण्यात येत आहे.
शासनाकडे जमा झालेल्या सदर निधीच्या अनुषंगाने सन २०२३-२४ या आर्थिक वर्षाकरिता महाराष्ट्र ऊर्जा विकास अभिकरण (महाऊर्जा), पुणे यांना हरित ऊर्जा कार्यक्रम अंतर्गत राबवावयाच्या योजनांसाठी “मागणी क्रमांक. के-६, मुख्य लेखाशीर्ष-२८१००१२३ (कार्यक्रम)” याखाली रु.३००.०० कोटी इतका निधी अर्थसंकल्पित करण्यात आला आहे. त्यामधून वित्त विभागाच्या दिनांक १२.०४.२०२३ च्या परिपत्रकास अनुसरुन महाऊर्जाच्या संदर्भिय क्र. ९ येथील प्रस्तावाच्या अनुषंगाने रु. १२.०८५ कोटी इतका निधी महाऊर्जाला वितरीत करण्याची बाब शासनाच्या विचाराधीन होती.
शासन निर्णयः महाराष्ट्र ऊर्जा विकास अभिकरण, पुणे यांच्या प्रस्तावानुसार (१) मौजे निगडे, जि. सातारा येथील पवन ऊर्जा प्रकल्पांतर्गत विकासकांना निष्कासन व्यवस्थेचा परतावा अदा करण्यासाठी रु. १०.८१५० कोटी, व (२) “मुख्यमंत्री सौर कृषी वाहिनी” योजनेंतर्गत राळेगणसिध्दी, जि. अहमदनगर व कोळंबी यवतमाळ येथील प्रत्येकी ०२ मे.वॅ. क्षमतेच्या सौर ऊर्जा प्रकल्पाचे Dedicated Evacuation करण्याकरीता अनुदान रु. १.२७ कोटी याप्रमाणे एकूण रु. १२.०८५ कोटी इतका निधी महासंचालक, महाराष्ट्र ऊर्जा विकास अभिकरण, पुणे यांना वितरित करण्यास शासन मंजूरी देण्यात येत आहे. सदर निधी महासंचालक, महाराष्ट्र ऊर्जा विकास अभिकरण, पुणे (Director General, Maharashtra Energy Development Agency, Pune) यांच्या नावे अदा करण्यात यावा.
# Page 2
शासन निर्णय क्रमांकः संकीर्ण-२०२२/प्र.क्र.२४७/ऊर्जा-७
२. सदर रक्कम अदा करण्यासाठी श्री. ना. श्री. कराड, उप सचिव, उद्योग, ऊर्जा व कामगार विभाग, मंत्रालय, मुंबई यांना नियंत्रक अधिकारी व श्रीम. गौरी पाटील, कार्यासन अधिकारी, उद्योग, ऊर्जा व कामगार विभाग, मंत्रालय, मुंबई यांना आहरण व संवितरण अधिकारी म्हणून घोषित करण्यात येत आहे.
३. या शासन निर्णयान्वये मंजूर करण्यात आलेल्या निधीची रक्कम केवळ हरित ऊर्जा निधी कार्यक्रम अंतर्गत योजनेसाठी सन २०२३-२४ या आर्थिक वर्षासाठी खर्च करण्यात येईल याची खातरजमा करण्यात यावी. सदर निधी खर्च करण्यापूर्वी संबंधीत प्रकल्पांना सक्षम प्राधिकाऱ्यांकडून प्रत्यक्ष खर्चाच्या अनुषंगाने प्रशासकीय व तांत्रिक मान्यता, Completion of project, Commissioning threats, इत्यादी बाबींची पुर्तता झाल्याची खात्री करावी. विहित कालावधीत निधी कोणत्याही परिस्थितीत खर्च न होता महाऊर्जाकडे पडून राहिल्यास त्याची संबंधितांवर जबाबदार निश्चित करावी. मान्य व अनुज्ञेय काळात खर्च करण्याची जबाबदारी महासंचालक, महाऊर्जा यांची राहील. याबाबतचा त्रैमासिक अहवाल न चुकता सादर करण्याची जबाबदारी लेखाविषयक बाबी हाताळणाऱ्या सहाय्यक संचालक (लेखा) म्हणून कार्यभार पाहणाऱ्या अधिकाऱ्यावर टाकण्यात यावी.
४. सदर निधीच्या लेख्यासंबंधीची कागदपत्रे, महाराष्ट्र ऊर्जा विकास अभिकरणाने आवश्यक तेव्हा महालेखापाल, महाराष्ट्र-१ मुंबई यांच्याकडे तपासणीसाठी सादर करावीत. प्रस्तुत प्रकरणी निधी वितरित करताना सदर प्रकल्पाकडून धोरणातील तरतुदींची पुर्तता होत आहे किंवा कसे या बाबतची खातरजमा करून निधी वितरित करण्याची जबाबदारी महासंचालक महाऊर्जा यांची राहील.
५. याबाबतचा खर्च “मागणी क्रमांक के-६, २८१०, नवीन व नवीकरणीय ऊर्जा, ६० इतर, ८०० इतर खर्च, (००)(००)(०५) महाराष्ट्र ऊर्जा विकास निधीतून भागविलेला खर्च (कार्यक्रम), ५०, इतर खर्च (२८१००१२३) " या लेखाशीर्षाखाली सन २०२३-२४ या आर्थिक वर्षासाठी मंजूर असलेल्या तरतूदीतून भागविण्यात यावा.
६. हरित ऊर्जा निधी कार्यक्रम अंतर्गत सन २०२३-२४ या आर्थिक वर्षासाठी महाराष्ट्र ऊर्जा विकास अभिकरण यांना निधी वितरित करताना महाराष्ट्र विनियोजन विधेयक, २०२३ शासन परिपत्रक क्रमांक: अर्थसं-२०२३/प्र.क्र.४०/अर्थ-३, दिनांक १२ एप्रिल, २०२३ च्या परिशिष्टातील तपासणी सूचीमधील अ.क्र. २ व ९ मधील अटींची व या परिपत्रकातील परिच्छेद क्र.७ व १८ मधील प्रत्येक अटीची पूर्तता होत असून सदर शासन निर्णय वित्त विभागाने प्रशासकीय विभागांना प्रदान केलेल्या अधिकारात निर्गमित करण्यात येत आहे.
# Page 3