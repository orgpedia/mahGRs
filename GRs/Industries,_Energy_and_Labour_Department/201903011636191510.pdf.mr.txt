# Page 1
महाराष्ट्र ऊर्जा विकास अभिकरण यांना अपारंपारिक ऊर्जा स्त्रोत कार्यक्रम अंतर्गत (N.R.S.E) अंतर्गत सन २०१८-१९ या आर्थिक वर्षासाठी अनुदान वितरित करण्याबाबत....
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः बीयुडी-२०१९/प्र.क्र. ४९ / ऊर्जा-७.
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: ०१ मार्च, २०१९.
वाचा : १) शासन परिपत्रक वित्त विभाग क्रमांक: अर्थसं-२०१८/प्र.क्र.६९/अर्थ-३, दि. २ एप्रिल, २०१८.
२) महाराष्ट्र ऊर्जा विकास अभिकरण, पुणे यांचे क्रमांक: लेखा/बीपी-००६ / एन.आर.एस.ई/ ८ १९/१४३, दिनांक १०/०१/२०१९ चे पत्र.
प्रस्तावना :
महाराष्ट्र ऊर्जा विकास अभिकरण (महाऊर्जा) पुणे यांना सन २०१८-१९ या आर्थिक वर्षाकरिता अपारंपारिक ऊर्जा स्त्रोत कार्यक्रम (N.R.S.E) अंतर्गत राबवावयाच्या योजनांसाठी “मागणी क्रमांक के-६, मुख्य लेखाशीर्ष २८१०- अपारंपारिक ऊर्जा साधने "याखाली रु.९०.०० कोटी इतका निधी अर्थसंकल्पित करण्यात आलेला आहे. तसेच, जुलै, २०१८ च्या पावसाळी अधिवेशनामध्ये पुरवणी मागणीद्वारे रु.५३.२६ कोटी इतकी अतिरिक्त तरतूद अर्थसंकल्पित करण्यात आलेली आहे. महाऊर्जा कार्यालयाच्या संदर्भाधीन क्रमांक-२ येथील प्रस्तावाच्या अनुषंगाने वित्त विभागाच्या उपरोक्त क्रमांक १ च्या परिपत्रकास अनुसरुन अपारंपारिक ऊर्जा स्रोत कार्यक्रम (N.R.S.E) अंतर्गत एकूण रु.१४३.२६ कोटी एवढ्या मंजूर निधीतून कमाल ७० टक्केच्या मर्यादेत रु.२२.७५१२ कोटी इतका निधी वितरीत करण्याची बाब शासनाच्या विचाराधीन आहे.
शासन निर्णयः
महासंचालक, महाराष्ट्र ऊर्जा विकास अभिकरण, पुणे यांनी केलेल्या विनंतीनुसार, अपारंपारिक ऊर्जा स्रोत कार्यक्रम (N.R.S.E) अंतर्गत सोबतच्या परिशिष्ट क्र. “अ” ते “ड” मध्ये नमूद केलेल्या योजनांच्या / प्रस्तावांच्या अंमलबजावणीसाठी महासंचालक, महाराष्ट्र ऊर्जा विकास अभिकरण,पुणे यांना रुपये २२,७५,१२,०००/- (रुपये बावीस कोटी पंच्याहत्तर लाख बारा हजार फक्त) इतके अनुदान वितरित करण्यास शासन मंजूरी देण्यात येत आहे.
२. सदर रक्कम अदा करण्यासाठी श्री. उ. द. वाळुंज, सह सचिव (ऊर्जा), उद्योग, ऊर्जा व कामगार विभाग, मंत्रालय, मुंबई यांना नियंत्रक अधिकारी व श्री. ना. रा. ढाणे, अवर सचिव, उद्योग ऊर्जा व कामगार विभाग मंत्रालय, मुंबई यांना आहरण व संवितरण अधिकारी म्हणून घोषित करण्यात येत आहे.
# Page 2
शासन निर्णय क्रमांकः बीयुडी-२०१९/प्र.क्र. ४९/ऊर्जा-७.
३. सदर निधी महासंचालक, महाराष्ट्र ऊर्जा विकास अभिकरण, पुणे (Director General, Maharashtra Energy Development Agency, Pune) यांच्या नावे अदा करण्यात यावा.
४. अपारंपरिक ऊर्जा स्रोत कार्यक्रम अंतर्गत विविध योजनेवरील खर्चाचा, उद्दिष्टे व प्रत्यक्ष साध्यता याबाबतच्या माहितीसह मासिक व त्रैमासिक अहवाल लगतच्या महिन्याच्या १० तारखेपर्यंत सादर करण्यात यावा.
५. या शासन निर्णयान्वये मंजूर करण्यात आलेल्या निधीची रक्कम केवळ अपारंपारिक ऊर्जा स्त्रोत कार्यक्रम (N.R.S.E) अंतर्गत विविध योजनांच्या अंमलबजावणीसाठी सन २०१८-१९ या आर्थिक वर्षासाठी खर्च करण्यात येईल याची खातरजमा करण्यात यावी. सदर निधी खर्च करण्यापुर्वी संबधीत प्रकल्पांना सक्षम प्राधिकाऱ्यांकडून प्रत्यक्ष खर्चाच्या अनुषंगाने प्रशासकीय व तांत्रिक मान्यता घेण्यात यावी. विहित कालावधीत निधी कोणत्याही परिस्थितीत खर्च न होता महाउर्जाकडे पडून राहिल्यास त्याची संबधीतांवर जबाबदारी निश्चित करावी. मान्य व अनुज्ञेय काळात खर्च करण्याची जबाबदारी महासंचालक, महाऊर्जा यांची राहील, याबाबतचा त्रेमासिक अहवाल न चुकता सादर करण्याची जबाबदारी लेखाविषयक बाबी हाताळणाऱ्या सहाय्यक संचालक (लेखा) म्हणून कार्यभार पहाणाऱ्या अधिकाऱ्यावर टाकण्यात यावी.
६. सदर निधीच्या लेख्यासंबंधीची कागदपत्रे, महाराष्ट्र ऊर्जा विकास अभिकरणाने आवश्यक तेव्हा महालेखापाल, महाराष्ट्र-१ मुंबई यांच्याकडे तपासणीसाठी सादर करावीत.
७. याबाबतचा खर्च “मागणी क्रमांक-के-६, २८१०, नवीन व नवीकरणीय ऊर्जा, ६०, इतर,८००, इतर खर्च (००) (००)(०१) महाराष्ट्र ऊर्जा विकास अभिकरण (कार्यक्रम), ३१, सहायक अनुदाने (वेतनेतर) (२८१०००३४)” या लेखाशीर्षाखाली सन २०१८-१९ या आर्थिक वर्षासाठी मंजूर असलेल्या तरतूदीतून भागविण्यात यावा.
८. अपारंपारिक ऊर्जा स्रोत कार्यक्रम (N.R.S.E) अंतर्गत सन २०१८-१९ या आर्थिक वर्षासाठी महाराष्ट्र ऊर्जा विकास अभिकरण यांना निधी वितरीत करतांना महाराष्ट्र विनियोजन विधेयक, २०१८ शासन परिपत्रक क्रमांक:अर्थसं-२०१८/प्र.क्र.६९/ अर्थ-३, दि. ०२ एप्रिल, २०१८ च्या परिशिष्टातील तपासणी सूचीमधील अ.क्र. ३ व ९ येथील अटींची व या परिपत्रकातील परिच्छेद क्र.७ मधील प्रत्येक अटीची पूर्तता होत आहे.
९. शासन निर्णय, वित्त विभाग क्रमांक: विअप्र-२०१३/प्र.क्र.३०/१३/विनियम,भाग-२, दिनांक १७/०४/२०१५ च्या परिशिष्टानुसार वित्तीय अधिकार नियमपुस्तिका, १९७८ (भाग - पहिला) (उपविभाग-तीन) तसेच महाराष्ट्र अर्थसंकल्प नियमपुस्तिका अंतर्गत परिच्छेदांखाली प्रदान केलेल्या वित्तीय अधिकारातील भाग पहिला, उप विभाग (तीन), अनुक्रमांक-४, परिच्छेद २७ (२), नुसार (अ), योजनेला किंवा प्रस्तावाला प्रशासकीय मान्यता देणे (वित्तीय मंजूरी धरुन) याबाबतचे अनावर्ती खर्चाच्या रु. ५ कोटी किंवा आवर्ती खर्चाच्या बाबतीत वार्षिक रु. ५० लक्ष पर्यंत मंजूरी देण्याचे पूर्णपणे अधिकार, सदर प्रपत्राच्या रकाना (६) मध्ये नमूद केलेल्या अटींच्या अधिनतेने, मंत्रालयीन प्रशासकीय विभागास प्रदान करण्यात आलेले आहेत.
पृष्ठ ११ पैकी २
# Page 3
शासन निर्णय क्रमांकः बीयुडी-२०१९/प्र.क्र. ४९/ऊर्जा-७.
१०. सदर शासन निर्णय शासन परिपत्रक, वित्त विभाग क्रमांक: अर्थसं-२०१८/प्र.क्र.६९ / अर्थ-३, दि. ०२ एप्रिल, २०१८ मधील तरतूदीनुसार तसेच शासन निर्णय, वित्त विभाग क्रमांक: विअप्र २०१३/प्र.क्र.३०/१३/विनियम,भाग-२, दिनांक १७/०४/२०१५ च्या परिशिष्टानुसार वित्तीय अधिकार नियमपुस्तिका, १९७८ (भाग - पहिला) (उपविभाग-तीन) तसेच महाराष्ट्र अर्थसंकल्प नियमपुस्तिका अंतर्गत परिच्छेदांखाली प्रदान केलेल्या वित्तीय अधिकारातील भाग पहिला, उप विभाग (तीन), अनुक्रमांक-४, परिच्छेद २७ (२), नुसार (अ) नुसार विभागाला प्राप्त अधिकारात निर्गमित करण्यात येत आहे.
# Page 4
# Page 5
# Page 6
# Page 7
# Page 8
# Page 9
# Page 10
# Page 11