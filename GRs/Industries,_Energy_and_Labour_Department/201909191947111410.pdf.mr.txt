# Page 1
आदिवासी उपयोजने अंतर्गत मवेशी, ता.अकोले जि.अहमदनगर येथे ३३ केव्ही उपकेंद्र उभारणी करिता प्रशासकीय मान्यता देण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकिर्ण-२०१९/प्र.क्र.३९/ऊर्जा-५
मादाम कामा रोड, हुतात्मा राजगुरु चौक, मंत्रालय, मुंबई - ४०० ०३२.
दिनांक : १९ सप्टेंबर, २०१९.
संदर्भ :- महावितरण कंपनीचे पत्र क्र. SE/ANRC/TECH/४८२८ दि. २३/०३/२०१८.
प्रस्तावना :
अकोले, जि. अहमदनगर हा आदिवासी व दुर्गम तालूका असून वाडयां-वस्त्यांमध्ये विखुरलेला आहे. सद्यस्थितीत राजुर येथील उपकेंद्रातून मवेशी ता. अकोले या भागात वीज पुरवठा केला जातो.
उपकेंद्रापासून सदरचे अंतर जास्त असल्याने वीज गळती होत असते, त्यामुळे या भागातील शेतकऱ्यांना अनियमित भारनियमनाचा त्रास सहन करावा लागतो. मवेशी ता.अकोले येथे शासकीय आश्रमशाळा, एकलव्य पब्लिक स्कूल आणि सैन्य व पोलीस भरती पूर्व प्रशिक्षण केंद्र असल्याने, तसेच इंग्रजी माध्यम आश्रमशाळा, राजूर व आदर्श आश्रमशाळा, अकोले ही दोन विद्यालये तेथे स्थलांतरीत करण्याबाबत कार्यवाही सुरु असल्याने तेथे भव्य शैक्षणिक संकूल उभे राहणार आहे. यास्तव, मवेशी येथे तातडीने उपकेंद्र उभारणे क्रमप्राप्त आहे. अकोले तालुक्यातील ग्राहकांना अखंडीत व योग्य दाबाने वीजपुरवठा होणेकरिता मवेशी येथे वीज उपकेंद्र उभारणे आवश्यक आहे. या भागात विद्युत उपकेंद्रा अभावी तेथील विद्युत पुरवठा हा नेहमी खंडीत होणे व कमी दाबाने वीज पुरवठा होत असल्याने तेथे वीज उपकेंद्र उभारणी करणे आवश्यक आहे.
२. महावितरण कंपनीने दि. २३/०३/२०१८ रोजीच्या पत्रान्वये सदर उपकेंद्राच्या उभारणीकरिता तांत्रिक मान्यता दिली असून आदिवासी विकास विभागानेही या उपकेंद्राच्या उभारणीकरिता लागणारा निधी आदिवासी उपयोजनेतून राज्यस्तरीय योजनेअंतर्गत उपलब्ध करून देण्याबाबत मान्यता दिली आहे.
३. मवेशी येथे ३३/११ के.व्ही. उपकेंद्र उभारल्यास २४ गावांतील ५४२ कृषीपंप ग्राहकांना तसेच २२३० घरगुती, वाणिज्य, औद्योगिक ग्राहकांना व पथदिव्यांना योग्य दाबाने अखंडीत व शाश्वत वीजपुरवठा होईल.
उपरोक्त बाबी लक्षात घेता मवेशी ता.अकोले या ठिकाणी आदिवासी उपयोजनेमधून राज्यस्तरीय योजने अंतर्गत उपकेंद्र उभारण्याकरिता प्रशासकीय मान्यता देण्याची बाब शासनाच्या विचाराधीन होती.
शासन निर्णय :
१. मवेशी ता.अकोले या आदिवासी उपयोजना क्षेत्राअंतर्गत असलेल्या ठिकाणी ३३/११ केव्ही, ५ एमव्हीए क्षमतेचे वीज उपकेंद्र उभारण्याकरिता रुपये ३८७.४०७ लाख इतका निधी आदिवासी
उपयोजनेमधून राज्यस्तरीय योजने अंतर्गत उपलब्ध करण्यास प्रशासकीय मान्यता देण्यात येत आहे.
# Page 2
शासन निर्णय क्रमांकः संकिर्ण-२०१९/प्र.क्र.३९/ऊर्जा-५
२. या योजनेसाठी होणारा खर्च मंजूर व अर्थसंकल्पित केलेल्या तरतुदीनूसार पुढील लेखाशिर्षातून भागविण्यात यावा.
मागणी क्रमांक टी- ५
२८०१. वीज
८०, सर्वसाधारण, ७९६, जनजाती क्षेत्र योजना
(०२) जनजाती क्षेत्र उपयोजना,
(०१) (०३) महाराष्ट्र राज्य वीज वितरण (२८०१ ५०८९)
कंपनी मर्यादित यांना अनुदान
(राज्यस्तरीय योजना) (कार्यक्रम)
३५, भांडवली मत्तेच्या निर्मितीकरिता अनुदान
३. उपरोक्त निधी उपकेंद्र उभारणीच्या कामाच्या आवश्यकतेनुसार व निधीच्या उपलब्धतेच्या मर्यादेत टप्प्याटप्प्याने महावितरण कंपनीस आदिवासी विकास विभागाकडून देण्यात यावा.
४. सदर योजना राबविताना ऊर्जा विभागांतर्गत संबंधित क्षेत्रिय कार्यालयाने आदिवासी विकास
विभागाचे संबंधित प्रकल्प अधिकारी, एकात्मिक आदिवासी विकास प्रकल्प यांचेशी समन्वय
साधावा. तसेच प्रकल्प अंमलबजावणी योग्यरितीने होईल तसेच अपेक्षित ध्येय प्राप्त होईल याची
संपूर्ण जबाबदारी महावितरण कंपनीने पार पाडावी.
५. हा शासन निर्णय, आदिवासी विकास विभागाच्या सहमतीने व त्यांचा अनौ. संदर्भ क्र. ८०० दिनांक २८.०३.२०१९ अन्वये निर्गमित करण्यात येत आहे.
# Page 3