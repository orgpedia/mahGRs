# Page 1
महाराष्ट्र राज्यातील साखर कारखाना कामगारांच्या प्रश्नांबाबत दिनांक ०४.०३.२०२१ रोजीच्या शासन निर्णयान्वये गठीत समितीस अहवाल सादर करण्याकरिता मुदतवाढ देण्याबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांक: संकीर्ण २०२१/प्र.क्र.२९/कामगार-३
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारीख:०७.०७.२०२१
वाचा - १. शासन निर्णय, उद्योग, ऊर्जा व कामगार विभाग, क्र. संकीर्ण-२०१९/प्र. क्र. ४८/ काम-३, दिनांक १२.११.२०२०.
२. शासन निर्णय, उद्योग, ऊर्जा व कामगार विभाग, क्र. संकीर्ण -२०२१/प्र. क्र. २९/ काम-३, दिनांक ०४.०३.२०२१.
३. सदस्य सचिव तथा कामगार उपायुक्त (औ. सं.), मुंबई यांचे दिनांक १५.०६.२०२१ रोजीचे पत्र.
प्रस्तावना - महाराष्ट्र राज्यातील साखर कारखाना कामगारांच्या मागण्यांवर विचार
करण्याबाबत दिनांक १२.११.२०२० रोजीच्या शासन निर्णयान्वये साखर कारखाना मालक
प्रतिनिधी, साखर कारखाना कामगार प्रतिनिधी आणि शासनाचे प्रतिनिधी यांचा समावेश
असलेली त्रिपक्षीय समिती स्थापन करण्यात आली आहे. सदर त्रिक्षीय समितीस आणि
शासनास महाराष्ट्रातील साखर कारखान्यांतील कामगारांच्या मागण्यांबाबत शिफारस
करणे / उपाययोजना सुचविण्याकरिता दिनांक ०४.०३.२०२१ रोजीच्या शासन निर्णयान्वये
साखर आयुक्त, पुणे, कामगार आयुक्त, मुंबई, व्यवस्थापकीय संचालक, महाराष्ट्र राज्य
सहकारी साखर कारखाना संघ लि., मुंबई आणि कामगार उपायुक्त (औ. सं.), मुंबई यांचा
समावेश असलेली समिती स्थापन करण्यात आली आहे. सदर समितीस अहवाल सादर
# Page 2
शासन निर्णय क्रमांकः संकीर्ण २०२१/प्र.क्र.२९/कामगार-३
करण्याकरिता समिती स्थापन झाल्याच्या दिनांकापासून ३ महिन्यांचा कालावधी विहित
करण्यात आला होता. सदर कालावधी दिनांक ०४.०६.२०२१ रोजी संपुष्टात आला आहे.
२. सदस्य सचिव तथा कामगार उपायुक्त (औ. सं.), मुंबई यांनी त्यांच्या दिनांक
१५.०६.२०२१ रोजीच्या पत्रान्वये सदर समितीचा कालावधी वाढविण्याबाबत विनंती केली
आहे. त्यानुषंगाने, दिनांक ०४.०३.२०२१ रोजीच्या शासन निर्णयान्वये गठित समितीस
शासनास आणि दिनांक १२.११.२०२० रोजीच्या शासन निर्णयान्वये गठीत त्रिपक्षीय
समितीस अहवाल सादर करण्याकरिता / शिफारस करण्याकरिता / उपाययोजना
सुचविण्याकरिता दिनांक ०४.०६.२०२१ पासून ६ महिन्यांची मुदतवाढ देण्याबाबतचा प्रस्ताव
शासनाच्या विचाराधीन होता.
शासन निर्णय
महाराष्ट्र राज्यातील साखर कारखाना कामगारांच्या मागण्यांबाबत शासनास आणि
दिनांक १२.११.२०२० रोजीच्या शासन निर्णयान्वये गठीत त्रिपक्षीय समितीस शिफारस
करणे / उपाययोजना सुचविण्याकरिता दिनांक ०४.०३.२०२१ रोजीच्या शासन निर्णयान्वये
गठीत समितीस अहवाल सादर करण्याकरिता दिनांक ०४.०६.२०२१ पासून ६ महिन्यांची
मुदतवाढ देण्यात येत आहे. दिनांक ०४.०३.२०२१ रोजीच्या शासन निर्णयातील इतर
तरतुदी कायम राहतील.
# Page 3