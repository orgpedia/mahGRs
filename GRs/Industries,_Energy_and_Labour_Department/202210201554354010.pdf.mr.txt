# Page 1
विशेष संक्षिप्त पुनरीक्षणा कार्यक्रमांतर्गत उद्योग क्षेत्रात काम करणारे पात्र व्यक्तींचे मतदार यादीमध्ये नाव नोंदणी करणेबाबत.
महाराष्ट्र शासन
उद्योग, ऊर्जा व कामगार विभाग
शासन परिपत्रक क्र. भानिआ-२०२२/प्र.क्र.१५२/उद्योग-६,
मादाम कामा रोड हुतात्मा राजगुरु चौक,
मंत्रालय, मुंबई - ४०० ०३२.
दि.१९ ऑक्टोबर, २०२२.
संदर्भ:- १) भारत निवडणूक आयोगाचे पत्र क्र.२३/२०२२-ERS(Vol.II), दि.२५/०७/२०२२.
२) भारत निवडणूक आयोगाचे पत्र क्र.४९१/ECI/LET/FUNC/SVEEP-II/Vol/SSR/२०२२, दि.२८/०७/२०२२.
३) अपर मुख्य सचिव तथा मुख्य निवडणूक अधिकारी यांचे अर्धशासकीय पत्र क्र. संकीर्ण-२०२२/प्र.क्र.५७५/२२/३३, दि.२१ सप्टेंबर, २०२२.
परिपत्रक
भारत निवडणूक आयोगाकडून दरवर्षी विशेष संक्षिप्त पुनरीक्षण कार्यक्रमांतर्गत अस्तित्वात असलेल्या मतदार यादीची पडताळणी व दुरुस्ती करुन ती त्रुटी विरहित करण्याचा व दि. १ जानेवारी या अर्हता दिनांकानुसार नवीन मतदार नोंदणी करुन मतदार यादी सुधारित करण्याचा कार्यक्रम राबविण्यात येतो. विशेष संक्षिप्त पुनरीक्षण कार्यक्रम, २०२३ मध्ये दि. १ जानेवारी, २०२३ रोजी १८ वर्षे पूर्ण करणारे नवमतदार यांची नोंदणी करुन मतदार यादी सुधारित करण्याचा कार्यक्रम आयोजित करण्यात येत आहे.
तसेच सन २०२३ पासून दरवर्षी ०१ जानेवारी, ०१ एप्रिल, ०१ जुलै व ०१ ऑक्टोबर अशा चार अर्हता दिनांकानुसार वा त्यापुर्वी १८ वर्ष पुर्ण होणा-या नागरीकांना मतदार यादीमध्ये आगाऊ नाव नोंदणी करता येणार आहे. सदर विशेष संक्षिप्त पुनरीक्षण कार्यक्रमांतर्गत दि. ०९/११/२०२२ रोजी राज्यातील सर्व विधानसभा मतदारसंघातील प्रारुप मतदार याद्या प्रसिद्ध करण्यात येणार आहेत व दि.०९/११/२०२२ ते दि.०८/१२/२०२२ या कालावधीत दावे व हरकती स्विकारण्यात येणार आहेत. दि.०१ ऑक्टोबर, २०२३ या दिनांकापर्यत १८ वर्ष पुर्ण करणा-या नवयुवकांना मतदार नाव नोंदणीसाठी (दि.०९/११/२०२२ नंतर) आगाऊ अर्ज सादर करता येणार आहेत.
२. विशेष संक्षिप्त पुनरीक्षण कार्यक्रम, २०२३ अंतर्गत राज्यातील सर्व उद्योग समूह, कंपन्या व संस्था मधील दि.०१ ऑक्टोबर, २०२३ पर्यंत १८ वर्ष पुर्ण करणा-या सर्व कर्मचा-यांची मतदार यादीमध्ये मतदार म्हणून नाव नोंदणी करण्याचा उपक्रम राबविण्याबाबतची विनंती अपर मुख्य सचिव तथा मुख्य निवडणूक अधिकारी, महाराष्ट्र राज्य यांच्याकडून करण्यात आली आहे.
३. मतदार यादीच्या विशेष संक्षिप्त पुनरीक्षण कार्यक्रमाच्या अनुषंगाने राज्यातील सर्व उद्योग समूह, कंपन्या व संस्था यांचे मार्फत खालील उपक्रम राबविण्यात यावेत.
# Page 2
शासन परिपत्रक क्रमांकः भानिआ-२०२२/प्र.क्र.१५२/उद्योग-६
१) उद्योग समूह, कंपन्या व संस्थांमधील कर्मचारी यांना मतदार जागृती मंचामार्फ़त विशेष संक्षिप्त पुनरीक्षण कार्यक्रम, २०२३ या कार्यक्रमाची माहिती देण्यात यावी.
२) मतदार जागृती मंचामार्फत दि.०९/११/२०२२ ते दि.०८/१२/२०२२ या कालावधीत दि.०१/०१/२०२३ रोजी १८ वर्ष पुर्ण होत असलेल्या कर्मचा-यांची नवीन मतदार म्हणून नोंदणी अर्ज भरुन घेण्यात यावेत.
तसेच ज्या कर्मचा-यांचे दि.०१/१०/२०२३ पर्यंत १८ वर्ष वय पुर्ण होणार आहे, अशांकडून ही नविन मतदार नोंदणीसाठी आगाऊ अर्ज भरुन घेण्यात यावेत.
३) ऑनलाईन माध्यमामार्फत नविन मतदार नोंदणीबाबत विविध उपक्रम राबविण्यात यावे. विविध ऑनलाईन स्पर्धा असे विविध उपक्रम राबवून जनजागृती करण्यात यावी.
४) उद्योग समूह, कंपन्या व संस्थामध्ये नविन मतदार नोंदणीबाबत ऑनलाईन प्रश्नमंजुषा स्पर्धा आयोजित करुन जनजागृती करण्यात यावी.
५) उद्योग समूह, कंपन्या व संस्था यांनी संबंधित मतदार नोंदणी अधिकारी कार्यालय / तहसिल कार्यालयाकडून आवश्यक अर्जाच्या फ़ॉर्मचे नमुने उपलब्ध करुन घ्यावेत. कर्मचा-यांना विहित नाव नोंदणी अर्ज उद्योग समूह, कंपन्या व संस्थामध्ये उपलब्ध करुन घ्यावेत. कर्मचा-यांकडून प्राप्त होणा या नाव नोंदणीच्या अर्जाचे संकलन करुन उद्योग समूह, कंपन्या व संस्थानी संबंधित मतदार नोंदणी अधिकारी कार्यालयाकडे पाठवावे.
# Page 3