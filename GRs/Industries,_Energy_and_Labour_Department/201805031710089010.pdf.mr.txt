# Page 1
महानगरपालिका क्षेत्रात विधानसभा मतदार संघनिहाय विद्युत वितरण नियंत्रण समिती गठीत करणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : मपास-२०१७/प्र.क्र. १९७/ऊर्जा-५
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : ३ मे, २०१८.
वाचा : (१) उद्योग,ऊर्जा व कामगार विभाग शासन निर्णय क्र. जिस्तस-२०१५/ प्र.क्र.५२ / ऊर्जा- ५ दिनांक २६ मार्च, २०१५
(२) शासन निर्णय क्र. मपास -२०१७/प्र.क्र. १९७/ऊर्जा-५
दिनांक : ९ जून, २०१७.
प्रस्तावना :
वीज पुरवठा ही अत्यंत महत्वाची सेवा आहे. ग्राहक व वीज वितरण कंपनी यामध्ये सुसंवाद व समन्वय नसल्यास अडचणीच्या प्रसंगी ग्राहकांमध्ये असंतोष निर्माण होऊ नये व महावितरण कंपनीचा कारभार पारदर्शक व प्रभावीपणे चालविण्यासाठी व ग्राहकांना उत्तम व दर्जेदार सेवा पुरविण्यासाठी जिल्हास्तरावर व तालुकास्तरावर विद्युत वितरण नियंत्रण समित्या उपरोक्त शासन निर्णयान्वये गठीत करण्यास शासनाची मंजुरी देण्यात आली आहे. परंतु महानगरपालिका क्षेत्रात अशा प्रकारच्या समित्या गठित करण्याबाबत संदर्भिय शासन निर्णयात उल्लेख नसल्याने सदर क्षेत्रातील ग्राहक व वीज वितरण कंपनी यामध्ये सुसंवाद व समन्वय राहण्याच्या दृष्टीने महानगरपालिका क्षेत्रात विद्युत वितरण नियंत्रण समिती गठीत करण्याची बाब शासनाच्या विचाराधीन होती. याबाबत शासनाने खालीलप्रमाणे निर्णय घेतला आहे .
शासन निर्णय : महानगरपालिका क्षेत्रात विद्युत वितरण नियंत्रण समित्या गठित करण्यास याद्वारे शासनाची मंजुरी देण्यात येत आहे.
२. सदर विद्युत वितरण समित्यांमध्ये ज्या सदस्यांचा अंतर्भाव करावयाचा आहे त्याबाबत माहिती सोबतच्या परिशिष्ट “अ” मध्ये देण्यात आली आहे.
३. सदर समितीच्या कार्यकक्षेबाबतची माहिती परिशिष्ट “ब” मध्ये देण्यात आली आहे. या कार्यकक्षेत समितीने आपले कार्य पार पाडून विद्युत वितरण विषयक शासनाच्या धोरणाची / निर्णयाची अंमलबजावणी करण्यास मदत करणे अपेक्षित आहे.
४. समितीच्या बैठका दर तीन महिन्यांनी घेण्यात याव्यात व बैठकीमध्ये घेतलेल्या निर्णयांची / शासनास करावयाच्या शिफारशी संदर्भात माहिती संबंधित मुख्य अभियंत्यामार्फत शासनास अवगत करावी.
५. सदर महानगरपालिका क्षेत्रात विद्युत वितरण नियंत्रण समितीचे गठन संबंधित महानगर पालिका आयुक्त यांनी करावे. समितीचे गठन करण्याबाबत आदेश निर्गमित करण्यापूर्वी अशासकीय सदस्यांच्या नियुक्तीस मा. पालकमंत्री यांची सहमती संबंधित महानगरपालिका आयुक्त यांनी संबंधित अधिक्षक अभियंता, महावितरण यांच्या सहकार्याने घ्यावी. ही कार्यवाही या आदेशाच्या दिनांकापासून एक महिन्यात पूर्ण करावी.
# Page 2
शासन निर्णय क्रमांकः मपास -२०१७/प्र.क्र. १९७/ऊर्जा-५
६. अशासकीय व शासकीय सदस्यांना प्रचलित नियमांनुसार प्रवास खर्च व देय भत्ते अनुज्ञेय नाही.
७. महानगरपालिका क्षेत्रात समितीच्या अशासकीय सदस्यांना मनपा आयुक्त यांनी समितीचे ओळखपत्र द्यावे. अशासकीय सदस्यांच्या समितीवर केलेल्या नियुक्त्या शासनाच्या पुढील आदेशापर्यंत असल्याचे स्पष्टपणे संबंधित आदेशात नमूद करण्यात यावे तसेच सदर पदावर नियुक्त करण्याचे अधिकार अथवा पदमुक्त करण्याचे अधिकार शासन राखून ठेवीत असल्याचा उल्लेखही सदर आदेशात करण्यात यावा.
८. सर्व संबंधित अधिक्षक अभियंता, महावितरण / कार्यकारी अभियंता, महावितरण यांनी संबंधित मनपा आयुक्त यांना समितीच्या गठन प्रकियेत सहकार्य करावे.
९. व्यवस्थापकीय संचालक, महावितरण यांनी संबंधित महानगरपालिका क्षेत्रातील समित्यां गठीत करण्यासाठी अधिक्षक अभियंता, महावितरण यांचे स्तरावरुन उचित सूचना द्याव्यात व तसेच संबंधित मनपा आयुक्त यांचे मार्फत समिती गठीत करण्याची कार्यवाही विहित कालमर्यादेत पार पाडण्यासाठी आवश्यक कार्यवाही करावी.
# Page 3
# Page 4