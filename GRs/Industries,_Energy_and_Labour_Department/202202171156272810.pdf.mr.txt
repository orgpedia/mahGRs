# Page 1
ग्रीन एनर्जी कॉरिडॉर कार्यक्रमातंर्गत के. एफ.डब्ल्यू. जर्मन डेव्हलपमेंट (KFW) बँकेकडून प्राप्त कर्ज रु. ३.१२६२ कोटी महापारेषण कंपनीस वितरीत करण्याबाबत....
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः बीयुडी-२०२०/प्र.क्र.०४/ऊर्जा-७.
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख: १७ फेब्रुवारी, २०२२
वाचा : १. शासन निर्णय उद्योग, ऊर्जा व कामगार विभाग, क्र.अपाऊ-२०१५/प्र.क्र.५२६/उर्जा-७, दि.१०.११.२०१५.
२. शासन परिपत्रक, वित्त विभाग क्र. अर्थसं-२०२१/प्र.क्र.४८/अर्थ-३, दि. २४ जून, २०२१.
३. शासन परिपत्रक, वित्त विभाग क्र. पूरक - २०२१/प्र.क्र.१०६/अर्थ-३, दि. ०३ जानेवारी, २०२२.
प्रस्तावना :
केंद्र शासनाच्या ग्रीन एनर्जी कॉरिडॉर कार्यक्रमामध्ये सहभागी होण्याच्या अनुषंगाने महाराष्ट्र राज्य विद्युत पारेषण कंपनीच्या प्रस्तावित रक्कम रु. ३६७.०० कोटी रुपयांच्या एकूण २७ योजनांना उपरोक्त संदर्भाधिन क्र.१ येथील शासन निर्णयान्वये मान्यता देण्यात आली आहे. या योजनेच्या एकूण अंदाजित खर्चाच्या ४० टक्के रक्कम केंद्र शासनाच्या नॅशनल क्लीन एनर्जी फंड (NCEF) मधून अनुदान स्वरूपात, २० टक्के रक्कम महापारेषण कंपनीच्या अंतर्गत निधीतून उभारण्यास आणि ४० टक्के रक्कम के.एफ.डब्ल्यू. जर्मन डेव्हलपमेंट बँक (KFW) कडून कर्ज स्वरूपाने महापारेषण कंपनीस उपलब्ध करून देण्यास उपरोक्त संदर्भाधिन क्र.१ येथील शासन निर्णयान्वये मान्यता देण्यात आली आहे. यापैकी के. एफ.डब्ल्यू. जर्मन डेव्हलपमेंट बँक (KFW) कडून मिळणाऱ्या कर्जाच्या रक्कमेपैकी केंद्र शासनामार्फत राज्य शासनाच्या एकत्रित निधीत जमा झालेला रु. ४५.१११५ कोटी इतका निधी महाराष्ट्र राज्य विद्युत पारेषण कंपनीला उपलब्ध करून देण्यात आला आहे. तद्नंतर आता के.एफ.डब्ल्यू. जर्मन डेव्हलपमेंट बँक (KFW) कडून मिळणारी कर्जाच्या रक्कमेपैकी केंद्र शासनामार्फत राज्य शासनाच्या एकत्रित निधीत जमा झालेला रु. ३.१२६२ कोटी इतका निधी अर्थसंकल्पित करून महाराष्ट्र राज्य विद्युत पारेषण कंपनीला उपलब्ध करून देण्यासाठी पर्याप्त रक्कम डिसेंबर, २०२१ मध्ये पुरवणी मागणीद्वारे अर्थसंकल्पित करण्यात आली आहे.
डिसेंबर, २०२१ च्या हिवाळी अधिवेशनामध्ये खर्चाचे पुरक विवरणपत्र दिनांक २२ डिसेंबर, २०२१ रोजी विधान मंडळास सादर करण्यात आले. दिनांक ३१ मार्च, २०२२ रोजी संपणाऱ्या वित्तिय वर्षाच्या विनियोजनामध्ये समाविष्ट करण्यासाठी, पुरवणी विनियोजन विधेयकास मा. राज्यपालांनी संमती दिली आहे आणि ते, महाराष्ट्र (तृतीय पुरवणी) विनियोजन अधिनियम, २०२१ (सन २०२१ चा महाराष्ट्र अधिनियम क्रमांक-१७) म्हणून महाराष्ट्र शासन राजपत्र असाधारण भाग-४, दिनांक ३० डिसेंबर, २०२१ यामध्ये प्रसिद्ध करण्यात आले आहे. त्यानुषंगाने सदर शासन परिपत्रकातील सुचनांनुसार अर्थसंकल्पिय रक्कम रु. ३.१२६२ कोटी महाराष्ट्र राज्य विद्युत पारेषण कंपनीस उपलब्ध करून देण्याची बाब शासनाच्या विचाराधीन होती.
शासन निर्णय - :
महाराष्ट्र राज्य विद्युत पारेषण कंपनीच्या विनंतीस अनुसरून, केंद्र शासनाच्या "ग्रीन एनर्जी कॉरिडॉर" कार्यक्रमामध्ये सहभागी होण्याच्या अनुषंगाने जर्मन डेव्हलपमेंट बँक (KFW) कडून प्राप्त कर्जापैकी राज्य शासनाच्या एकत्रित निधीत जमा झालेली रक्कम रू. ३,१२,६२,०००/- (रुपये तीन कोटी बारा लाख बासष्ट हजार फक्त) इतका निधी महाराष्ट्र राज्य विद्युत पारेषण कंपनीस वितरित करण्यास याद्वारे मंजुरी देण्यात येत आहे.
२. सदर रक्कम अदा करण्यासाठी श्री. नारायण श्री. कराड, उप सचिव (ऊर्जा), उद्योग, ऊर्जा व कामगार विभाग, मंत्रालय, मुंबई यांना नियंत्रक अधिकारी व श्री. ना. रा. ढाणे, अवर सचिव, उद्योग ऊर्जा व कामगार विभाग मंत्रालय, मुंबई यांना आहरण व संवितरण अधिकारी म्हणून घोषित करण्यात येत आहे.
# Page 2
शासन निर्णय क्रमांकः बीयुडी-२०२०/प्र.क्र.०४/ऊर्जा-७.
३. सदर निधी अध्यक्ष व व्यवस्थापकीय संचालक, महाराष्ट्र राज्य विद्युत पारेषण कंपनी (Chairman and Managing Director, Maharashtra State Electricity Transmission Company Ltd, Mumbai) यांच्या नावे RTGS/NEFT द्वारे अदा करण्यात यावा.
४. ग्रीन एनर्जी कॉरिडॉर कार्यक्रमातंर्गत विविध योजनेवरील खर्चाचा, उद्दिष्टे व प्रत्यक्ष साध्यता याबाबतच्या माहितीसह मासिक व त्रैमासिक अहवाल लगतच्या महिन्याच्या १० तारखेपर्यंत सादर करण्यात यावा.
५. या शासन निर्णयान्वये मंजूर करण्यात आलेल्या निधीची रक्कम केवळ ग्रीन एनर्जी कॉरिडॉर कार्यक्रमातंर्गत विविध योजनांच्या अंमलबजावणीसाठी सन २०२१-२२ या आर्थिक वर्षासाठी खर्च करण्यात येईल याची खातरजमा करण्यात यावी. सदर निधी खर्च करण्यापूर्वी संबंधित प्रकल्पांना सक्षम प्राधिकाऱ्यांकडून प्रत्यक्ष खर्चाच्या अनुषंगाने आवश्यकतेनुसार प्रशासकीय व तांत्रिक मान्यता घेण्यात यावी. विहित कालावधीत निधी कोणत्याही परिस्थितीत खर्च न होता महापारेषणकडे पडून राहिल्यास त्याची संबंधितांवर जबाबदारी निश्चित करावी.
मान्य व अनुज्ञेय काळात खर्च करण्याची जबाबदारी अध्यक्ष व व्यवस्थापकीय संचालक, महापारेषण यांची राहील, याबाबतचा त्रैमासिक अहवाल न चुकता सादर करण्याची जबाबदारी लेखाविषयक बाबी हाताळणाऱ्या सहायक संचालक (लेखा) म्हणून कार्यभार पाहणाऱ्या अधिकाऱ्यांवर टाकण्यात यावी.
६. सदर निधीच्या लेख्यासंबंधीची कागदपत्रे महाराष्ट्र राज्य विद्युत पारेषण कंपनीने आवश्यक तेव्हा महालेखापाल, महाराष्ट्र-१ मुंबई यांच्याकडे तपासणीसाठी सादर करावीत.
७. याबाबतचा खर्च “मागणी क्रमांक-के-११, मुख्य लेखाशीर्ष - ६८०१, वीज प्रकल्पांसाठी कर्ज, उप मुख्य लेखाशीर्ष –(००) गौण शीर्ष-२०५ पारेषण व वितरण, गट शीर्ष -(००), उप गट शीर्ष- (००) (०६) ग्रीन एनर्जी कॉरिडॉर प्रकल्पातंर्गत जर्मन डेव्हलपमेंट (KFW) बँकेकडून महाराष्ट्र विद्युत पारेषण कंपनीला कर्ज ६८०१०७०९ (कार्यक्रम), ५५, कर्जे व आगाऊ रकमा या लेखाशीर्षाखाली सन २०२१-२२ या आर्थिक वर्षासाठी मंजूर असलेल्या तरतूदीतून भागविण्यात यावा.
८. ग्रीन एनर्जी कॉरिडॉर कार्यक्रमातंर्गत सन २०२१-२२ या आर्थिक वर्षासाठी महाराष्ट्र राज्य विद्युत पारेषण कंपनीला निधी वितरीत करतांना वित्त विभाग, शासन निर्णय क्रमांक:अर्थसं-२०२१/प्र.क्र.४८/अर्थ-३, दिनांक २४ जुन, २०२१ व वित्त विभाग, शासन परिपत्रक क्रमांक:पूरक-२०२१/प्र.क्र. १०६/अर्थ-३, दिनांक ०३ जानेवारी,२०२२ च्या परीपत्रकातील सूचनांची पूर्तता होत असून वित्त विभाग, अनौपचारीक संदर्भ क्र.२६/२०२२/व्यय-२०१६, दिनांक १४.०२.२०२२ अन्वये मान्यता दिल्यानुसार सदर शासन निर्णय निर्गमित करण्यात येत आहे.