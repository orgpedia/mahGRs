# Page 1
भारतीय उद्योग परिसंघ Confederation of Indian Industry (CII) यांच्याकडून प्राप्त सुधारणांवर कार्यवाही करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. मदुवआ-०५/२०२२/प्र.क्र.८७/कामगार-१०
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक :- १५ सप्टेंबर, २०२२.
संदर्भ - १) कामगार उप आयुक्त, कामगार आयुक्तालय, मुंबई यांची क्र.काआ/ मदुआ/ सुधारणा / २०२२, दि. २८.०१.२०२२ व दि.३०.०३.२०२२ रोजीचे पत्रे.
२) कामगार आयुक्त, मुंबई यांचे क्र. काआ/मदुवआ/संकिर्ण/सीआयआय / २०२२ / कार्या-१३/३२३, दि.३१.०३.२०२२ व दि.२३.०६.२०२२ रोजीची पत्रे.
प्रस्तावना: उपरोक्त संदर्भ क्र. (१) व (२) येथील पत्रान्वये कामगार आयुक्त, मुंबई यांनी भारतीय उद्योग परिसंघ Confederation of Indian Industry (Cll) यांच्याकडून प्राप्त सूचनानुसार, महाराष्ट्र दुकाने व आस्थापना (नोकरीचे व सेवाशर्तींचे विनियमन) नियम, २०१८ मधील नियम १३ (२) (सात), नियम ३३ व नियम ३४ मध्ये नमूद केलेले अर्ज/हमीपत्र हे ऑनलाईन पद्धतीने सादर करण्याच्या अनुषंगाने आवश्यक त्या सुधारणा करण्याबाबतचा प्रस्ताव सादर केला आहे.
महाराष्ट्र दुकाने व आस्थापना (नोकरीचे व सेवाशर्तीचे विनियमन) नियम, २०१८ मधील नियम १३ (२) (सात), नियम ३३ व नियम ३४ मधील मूळ तरतुदींचे अवलोकन केले असता, सदर तरतुदींमध्ये ऑनलाईन अथवा ऑफलाईन पध्दतीने अर्ज / हमीपत्र सादर करण्याबाबत निश्चित नमूद करण्यात आलेले नाही. म्हणजेच कंत्राटदार/मालक उक्त अर्ज/हमीपत्र दोन्ही पध्दतीने सादर करु शकतात.
तथापि, अर्ज/हमीपत्र ऑनलाईन सादर करण्याच्या अनुषंगाने सुविधा उपलब्ध नसल्यास, सदरची सुविधा संकेतस्थळावर उपलब्ध करुन देणे आवश्यक आहे. त्याकरीता संबंधित संगणकीय प्रणालीवर अनुषंगिक बदल करणे क्रमप्राप्त ठरते. त्यास अनुसरुन शासनाने आता पुढीलप्रमाणे निर्णय घेतला आहे.
शासन निर्णय: भारतीय उद्योग परिसंघ (Confederation of Indian Industry (CII) यांनी “महाराष्ट्र दुकाने व आस्थापना (नोकरीचे व सेवाशर्तींचे विनियमन) नियम, २०१८” मधील नियम १३ (२) (सात), नियम ३३ व नियम ३४ मध्ये नमूद केलेले अर्ज/हमीपत्र हे ऑनलाईन पद्धतीने सादर करण्याच्या अनुषंगाने आवश्यक त्या तरतुदी करण्याबाबत केलेल्या सूचना विचारात घेऊन, सदरच्या सुविधा ऑनलाईन उपलब्ध करुन देण्यास तसेच त्या अनुषंगाने संबंधित संगणकीय प्रणालीमध्ये आवश्यक ते अनुषंगिक बदल करण्यास शासनाची मान्यता देण्यात येत आहे. सदर शासन मान्यतेस अनुसरुन कामगार आयुक्त, मुंबई यांनी त्यांचे स्तरावरुन संगणकीय प्रणालीवर आवश्यक ते बदल करण्याची कार्यवाही तात्काळ करावी.
# Page 2
शासन निर्णय क्रमांकः मदुवआ-०५/२०२२/प्र.क्र.८७/कामगार-१०