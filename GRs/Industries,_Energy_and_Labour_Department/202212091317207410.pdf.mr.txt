# Page 1
श्री.जगदंबा महिला रेडीमेड ड्रेसेस विविध उत्पादन सहकारी औद्योगिक संस्था मर्यादित, सोलापूर या अंध व दिव्यांगांच्या संस्थेस “शालेय गणवेश व इतर उत्पादित वस्तू " याकरीता खरेदी धोरणात आरक्षण देणेबाबत महाराष्ट्र शासन
उद्योग, उर्जा व कामगार विभाग
शासन निर्णय क्रमांक- भांखस २०२१/प्र.क्र.४३/उद्योग-४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक :- ०९ डिसेंबर, २०२२
वाचा :- १) उद्योग, ऊर्जा व कामगार विभाग, शासन निर्णय क्र.भांखस-२०१४/प्र.क्र.८२/भाग ॥/उ-४, दिनांक ०१.१२.२०१६.
प्रस्तावना : संदर्भ क्र.१ च्या शासन निर्णयान्वये शासकीय विभागांनी करावयाच्या कार्यालयीन खरेदीसाठीच्या
कार्यपध्दतीची सुधारित नियमपुस्तिका निर्गमित करण्यात आली आहे. सुधारित खरेदी धोरणाच्या अनुषंगाने
शासनाच्या अधिपत्याखालील सर्व विभागांना / कार्यालयांना खरेदी प्रक्रिया राबविणे बंधनकारक करण्यात
आलेले आहे.
२. सदर खरेदी धोरणात विविध घटकांमार्फत उत्पादित वस्तूंना आरक्षण देण्यात आलेले आहे. त्याद्वारे या
घटकांना शासकीय खरेदी प्रक्रियेमध्ये हक्काची बाजारपेठ मिळून, त्यांचे संवर्धन व सबलीकरण करण्याचा
शासनाचा हेतू आहे. त्यात सुक्ष्म व लघू उद्योगा, माजी सैनिक प्रशिक्षण केंद्र, कारागृह विभाग, अंध व दिव्यांग
यांच्या संस्था तसेच महाराष्ट्र राज्य हातमाग महामंडळ यांनी उत्पादित केलेल्या वस्तूंच्या खरेदीबाबतच्या
तरतूदी करण्यात आलेल्या आहेत.
३. जिल्हा समाज कल्याण अधिकारी, जिल्हा परिषद, सोलापूर, दिव्यांग कल्याण आयुक्तालय,आयुक्त,
(उद्योग) सह संचालक,पुणे, पुणे तसेच विकास आयुक्त यांनी (उद्योग) अंध व दिव्यांग क्षेत्रात कार्यरत असलेली
संस्था, श्री. जगदंबा महिला रेडीमेड ड्रेसेस विविध उत्पादन सहकारी औद्योगिक संस्था मर्यादित, सोलापूर या
संस्थेच्या “तयार शालेय गणवेश व इतर उत्पादित वस्तू” या बाबींस आरक्षण देण्याबाबतची शिफारस उद्योग
विभागाकडे केलेली आहे.
४. त्यानुषंगाने (उद्योग विभागाच्या दिनांक ०१.१२.२०१६ रोजीच्या सुधारित खरेदी धोरणातील परिशिष्ट
१८ मध्ये) अंध व दिव्यांग क्षेत्रात कार्यरत असलेल्या श्री. जगदंबा महिला रेडीमेड ड्रेसेस विविध उत्पादन सहकारी
औद्योगिक संस्था मर्यादित, सोलापूर या संस्थेमार्फत उत्पादित करण्यात येणाऱ्या “तयार शालेय गणवेश व इतर
उत्पादित वस्तू” या बाबीकरिता आरक्षण देण्याची बाब शासनाच्या विचाराधीन होती.
# Page 2
शासन निर्णय क्रमांक: भांखस २०२१/प्र.क्र.४३/उद्योग-४
शासन निर्णय:
श्री. जगदंबा महिला रेडीमेड ड्रेसेस विविध उत्पादन सहकारी औद्योगिक संस्था मर्यादित, ( अंध व दिव्यांग
क्षेत्रात कार्यरत असलेली संस्था) सोलापूर या संस्थेमार्फत उत्पादित केलेल्या “तयार शालेय गणवेश व इतर
उत्पादित वस्तू (शालेय गणवेश, नाईट ड्रेस, सर्व प्रकारचे गणवेश, स्वेटर, रेनकोट, स्कुल बॅग, पी.टी. गणवेश,
खेळ गणवेश, टी शर्ट, शॉर्ट, ट्रॅक सूट, सॉक्स, सर्व प्रकारचे दप्तर, सर्व प्रकारचे चादर, बेडशीट, पिलो कव्हर,
ब्लँकेट, सतरंजी, आय. टी. विभागात विद्यार्थ्यांसाठी एज्युकेशन कन्टेट विथ स्मार्ट डिजीटल क्लासरुम अंतर्गत
एज्यूकेशन खेळणी, एज्यूकेशन टि.वी. व टॅब विथ एज्युकेशन कन्टेन्ट इ.)” या बाबी उद्योग विभागाच्या सुधारित
खरेदी धोरणातील परिशिष्ट-१८ मध्ये समाविष्ट करण्याबाबत या शासन निर्णयान्वये मान्यता देण्यात येत आहे.
२. या बाबतीतील दरनिश्चितीकरिता सदर संस्थेने त्यांचे प्रस्ताव मध्यवर्ती भांडार खरेदी समितीकडे सादर
करावेत. सदर संस्थेने उत्पादित केलेल्या वस्तूंची दरनिश्चिती मध्यवर्ती भांडार खरेदी संघटनेकडून करण्यात
येईल.