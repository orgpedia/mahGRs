# Page 1
ऊर्जा विभागाच्या अधिपत्याखालील विद्युत निरीक्षणालय शाखेतील अधीक्षक अभियंता, गट-अ (राजपत्रित) पदाची दि. ०१/०१/२०१८ रोजीची तदर्थ तात्पुरती (Provisional) ज्येष्ठतासूची.
महाराष्ट्र शासन
उद्योग, ऊर्जा व कामगार विभाग
शासन परिपत्रक क्र. ज्येष्ठता- २०१८/प्र.क्र.२२६/ ऊर्जा-५
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२.
दिनांक : १८ जानेवारी, २०२०.
वाचा: १) शासन अधिसूचना, सामान्य प्रशासन विभाग क्र. एसआरव्ही- १०७६/बारा, दि. २१/०६/१९८२.
२) शासन निर्णय, सामान्य प्रशासन विभाग क्र. एसआरव्ही- २०११/प्र.क्र.२८४/१२, दि.२१/१०/२०११.
३) शासन निर्णय, उद्योग, ऊर्जा व कामगार विभाग क्र. संकिर्ण- २०१४/प्र.क्र.५८८/ऊर्जा-२, दि. २६/०२/२०१५.
४) शासन परिपत्रक, सार्वजनिक बांधकाम विभाग क्र. ज्येष्ठता- २०१५/प्र.क्र.३४/आस्थापना-१, दि. २८/०४/२०१५.
५) शासन निर्णय, उद्योग, ऊर्जा व कामगार विभाग क्र. मुविनि- २०१६/प्र.क्र. ५८/ऊर्जा-५, दि. ३०/०३/२०१६ व दि. ३०/०४/२०१६.
६) शासन निर्णय, सार्वजनिक बांधकाम विभाग क्र. ईएसटी-२०१६/प्र.क्र. ३०/प्रशासन-१, दि. ३०/०३/२०१६.
प्रस्तावना: विद्युत अधिनियम, २००३ व त्याअनुषंगाने बनविण्यात आलेले नियम व विनियम सक्षमपणे राबविण्याकरिता सार्वजनिक बांधकाम विभागाच्या प्रशासकीय अधिपत्याखाली कार्यरत असलेल्या विद्युत निरीक्षणालय शाखेचे प्रशासकीय कामकाज संदर्भ क्र. ३ येथील शासन निर्णयान्वये ऊर्जा विभागाच्या अधिपत्याखाली आणण्यात आले आहे. सदर शासन निर्णयानुसार विद्युत निरीक्षणालय शाखा ऊर्जा विभागाकडे हस्तांतरीत झाल्यामुळे दोन्ही विभागातील कार्यरत अधिकारी / कर्मचारी यांनी सादर केलेल्या विकल्पानुसार त्यांचे समावेशन करण्यास उद्योग, ऊर्जा व कामगार विभागाच्या संदर्भ क्र. ५ व सार्वजनिक बांधकाम विभागाच्या संदर्भ क्र. ६ येथील शासन निर्णयान्वये मान्यता देण्यात आली आहे.
अधीक्षक अभियंता, गट-अ (राजपत्रित) या संवर्गातील अभियंत्यांची दिनांक ०१/०१/२०१५ रोजीची अंतिम
एकत्रित जेष्ठतासूची सार्वजनिक बांधकाम विभागामार्फत संदर्भ क्र. ४ अन्वये प्रसिध्द करण्यात आली होती. आता उपरोक्त परिच्छेदामध्ये नमूद केल्याप्रमाणे विद्युत निरीक्षणालय शाखा ऊर्जा विभागाकडे हस्तांतरीत झाल्यामुळे सार्वजनिक बांधकाम विभागाच्या विद्युत शाखेतील व ऊर्जा विभागाच्या विद्युत निरीक्षणालय शाखेतील अधिकारी/ कर्मचारी यांच्या सेवा इच्छुकतेच्या आधारे त्या त्या विभागामध्ये वर्ग करण्यात आल्या आहेत. त्यामुळे संवर्ग संख्येत झालेला बदल विचारात घेऊन विद्युत निरीक्षणालय शाखेअंतर्गत कार्यरत अधीक्षक अभियंता, गट-अ (राजपत्रित) संवर्गाची स्वतंत्ररित्या तदर्थ तात्पुरती (Provisional) जेष्ठतासूची प्रसिध्द करण्याची बाब शासनाच्या विचाराधीन होती.
# Page 2
शासन परिपत्रक क्रमांकः ज्येष्ठता- २०१८/प्र.क्र.२२६/ ऊर्जा-५
परिपत्रक :
ऊर्जा विभागाच्या अधिपत्याखालील विद्युत निरीक्षणालय शाखेंतर्गत कार्यरत असलेल्या अधीक्षक अभियंता, गट-अ (राजपत्रित) संवर्गातील अभियंत्यांची दि. ०१.०१.२०१८ रोजीची तदर्थ तात्पुरती ज्येष्ठतासूची सोबत जोडलेल्या "परिशिष्ट- अ" नुसार प्रसिध्द करण्यात येत आहे.
२. मुख्य विद्युत निरीक्षक यांनी त्यांच्या अधिपत्याखालील अधीक्षक अभियंता, गट-अ (राजपत्रित) संवर्गातील सर्व अभियंत्यांना तदर्थ जेष्ठता सूचीची प्रत संकेतस्थळावरुन उपलब्ध करुन घेण्याबाबत कळवावे.
३. तसेच सदर जेष्ठता सूचीतील ज्या अभियंत्याची जन्म तारीख, जात प्रवर्ग इत्यादी नोंदी उपलब्ध नाहीत तसेच या जेष्ठता सूचीमध्ये काही चुका, त्रुटी, उणीवा असल्यास संबंधितांना हे परिपत्रक निर्गमित केल्याच्या दिनांकापासून १५ दिवसाच्या आत जन्म दाखल्याची प्रत, जात प्रमाणपत्राची प्रत, सेवा पुस्तकातील नोंदीच्या प्रती इत्यादी च्या साक्षांकीत प्रतीच्या पुराव्यासह मुख्य विद्युत निरीक्षक यांच्या मार्फत शासनास लेखी कळवावे.
# Page 3