# Page 1
महाराष्ट्र लोकसेवा हक्क अध्यादेश २०१५ अंतर्गत लोकसेवा, पदनिर्देशित अधिकारी, प्रथम व व्दितीय अपिलीय अधिकारी व नियम कालमर्यादा अधिसूचित करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक :- मलोह-२०१५/प्र.क्र.७७/उद्योग-६.
मंत्रालय, मुंबई-४०० ०३२.
दिनांक :- २८ ऑक्टोबर, २०२२.
वाचा : १) महाराष्ट्र लोकसेवा हक्क अध्यादेश २०१५ (सन २०१५ चा महाराष्ट्र अध्यादेश क्र.५) २) उद्योग, ऊर्जा व कामगार विभाग, शासन निर्णय क्र मलोह २०१५/प्र.क्र.७७/उद्योग-६, दि.२३/७/२०१५.
३) उद्योग, ऊर्जा व कामगार विभाग, शासन निर्णय क्र मलोह २०१५/प्र.क्र.७७/उद्योग-६, दि.११/९/२०१८.
४) उद्योग, ऊर्जा व कामगार विभाग, शासन निर्णय क्र मलोह २०१५/प्र.क्र.७७/उद्योग-६, दि.०१/०१/२०२१
५) महाराष्ट्र औद्योगिक विकास महामंडळाचे पत्र क्र. एमआयडीसी/ एच क्यू/ आयटी सेल/ २०२२/ डी ५३७०५, दि. २१/१०/२०२२
प्रस्तावना: राज्यातील पात्र व्यक्तींना पारदर्शक, कार्यक्षम व समयोचित लोकसेवा देण्याकरीता तसेच लोकांच्या स्थानिक प्रशासनाकडून वाढत्या अपेक्षा विचारात घेऊन त्यांना तत्पर व दर्जेदार सेवा पुरविण्याच्या दृष्टीकोनातून महाराष्ट्र लोकसेवा हक्क अध्यादेश २०१५, दि.२८/४/२०१५ रोजी लागू करण्यात आला आहे. या अध्यादेशातील कलम ३ मध्ये नमूद करण्यात आल्यानुसार प्रत्येक सार्वजनिक प्राधिकरणाने अध्यादेश लागू झाल्यानंतर ३ महिन्यांच्या कालावधीत आणि त्यानंतर वेळोवेळी ते पुरवित असलेल्या लोकसेवा, पदनिर्देशित अधिकारी, प्रथम व व्दितीय अपिलीय अधिकारी आणि नियत कालमर्यादा या अध्यादेशाखाली अधिसूचित करून त्याप्रमाणे सेवा पुरविणे बंधनकारक करण्यात आलेले आहे.
२. विभागाच्या संदर्भ क्र.२ येथील शासन निर्णयान्वये विभागामार्फत १९ सेवा अधिसूचित करण्यात आल्या असून, संदर्भ क्र.३ येथील शासन निर्णयान्वये उद्योग संचालनालयाच्या दि.२३/०७/२०१५ च्या शासन निर्णयान्वये अधिसूचित करण्यात आलेल्या सेवांपैकी ३ सेवा वगळण्यात आल्या आहेत. तसेच संदर्भ क्र. ४ येथील शासन निर्णयान्वये उद्योग संचालनालयाच्या अतिरीक्त ९ सेवा अधिसूचित करण्यात आल्या आहेत. महाराष्ट्र औद्योगिक विकास महामंडळाने त्यांच्या संदर्भ क्र.५ येथील पत्रान्वये त्यांची दि.२३/०७/२०१५ च्या शासन निर्णयातील सहपत्र “ब” मधील अनुक्रमांक १ येथील अधिसूचित केलेल्या सेवेचा कालावधीमध्ये बदल करण्याबाबत विनंती केली आहे. महामंडळाच्या विनंतीच्या अनुषंगाने बदल करण्याची बाब शासनाच्या विचाराधीन होती. त्याअनुषंगाने शासनाने पुढीलप्रमाणे निर्णय घेतला आहे.
शासन निर्णय : महाराष्ट्र औद्योगिक विकास महामंडळाच्या प्रस्तावानुसार संदर्भ क्र.२ येथील दि.२३/०७/२०१५ च्या शासन निर्णयानुसार पुढे नमूद अधिसूचित केलेल्या सेवेच्या कालावधीमध्ये त्यासमोर दर्शविल्याप्रमाणे बदल करण्यात येत आहे.
# Page 2
शासन निर्णय क्रमांकः मलोह-२०१५/प्र.क्र.७७/उद्योग-६
------------------------------------------------------------------------------------------------------------------------------------------------------------------------------------------------------------------------------
| अ.क्र. | लोकसेवेचे नाव | लोकसेवा पुरविण्याची कालमर्यादा | पदनिर्देशन अधिकारी | प्रथम अपिल अधिकारी | व्दितीय अपिल अधिकारी |
| १. | इमारत नकाशे मंजूरी, अग्निशमन ना हरकत प्रमाणपत्र, तात्पुरती नळ जोडणी, सांडपाणी निस्सारण नकाशे. | ४५ दिवस | कार्यकारी अभियंता/उप अभियंता/ सहायक  |  रचनाकार/ सहायक वास्तुशास्त्रज्ञ | संबंधित अधिक्षक, अभियंता | मुख्य नियोजक, मऔविम. |
------------------------------------------------------------------------------------------------------------------------------------------------------------------------------------------------------------------------------