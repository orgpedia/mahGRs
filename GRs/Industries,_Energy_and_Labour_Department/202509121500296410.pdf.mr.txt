# Page 1
राज्यातील वस्त्रोद्योग घटकांमध्ये सौर ऊजेचा वापर
वाढविण्याबाबत समिती गठीत करणेबाबत.
महाराष्ट्र शासन
उद्योग, ऊर्जा,कामगार व खनिकर्म विभाग
शासन निर्णय क्रमांक : संकिर्ण-२०२५/प्र.क्र. २७८/ऊर्जा-५
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२.
दिनांक : १२ सप्टेंबर, २०२५.
संदर्भ:- मा. मुख्यमंत्री महोदय यांच्या अध्यक्षतेखाली दि. २६.०७.२०२५ रोजी संपन्न
झालेली वस्त्रोद्योग विभागाची आढावा बैठक.
प्रस्तावना :-
वस्त्रोद्योग क्षेत्रात मागील काही दशकात अनेक बदल झालेले आहेत आणि आता तंत्रज्ञान क्षेत्रात
झालेल्या क्रांतीमुळे वस्त्रोद्योग क्षेत्र पण झपाट्याने बदलत आहे. तंतूपासून तयार कापड निर्मितीच्या
उत्पादन साखळीमध्ये भारत जगात अग्रेसर आहे. भारताच्या वस्त्रोद्योग क्षेत्राच्या उल्लेखनीय
विकासगाथेत महाराष्ट्राचा महत्तवाचा वाटा आहे. महाराष्ट्र राज्याच्या अर्थव्यवस्थेत पण वस्त्रोद्योग
क्षेत्राची भूमिका अतिशय महत्तवाची आहे, कारण की, शेती खालोखाल वस्रोद्योग दुसऱ्या क्रमांकाचे
रोजगार निर्माण करणारे क्षेत्र आहे. राज्याच्या वस्त्रोद्योगाच्या वाढीस चालना देण्यासाठी आणि
वस्त्रोद्योगाला आवश्यक त्या उपाययोजनांसह हातभार लावण्यासाठी महाराष्ट्र शासनाने सन २०२३
मध्ये "वस्त्रोद्योग धोरण २०२३-२८" जाहीर केले.
वस्त्रोद्योग प्रकल्पांकरिता लागणाऱ्या ऊजेसाठी सौर ऊजेचा जास्तीत जास्त वापर करणे
आवश्यक आहे. त्यासाठी प्रकल्प कार्यक्षेत्रात अतिरिक्त जमिनी उपलब्ध असल्यास त्याचा उपयोग सौर
ऊर्जा प्रकल्प उभारण्याकरिता होईल. वस्त्रोद्योग प्रकल्पांचे सौर ऊर्जीकरण केल्यामुळे Clean Energy,
Green Energy हे राष्ट्रीय ध्येय साध्य होईल. यावरील प्रदान करण्यात येणाऱ्या अनुदानाचा राज्यावर
पडणारा बोजा कमी होण्यास मदत होईल. त्याकरिता राज्यातील वस्त्रोद्योग घटकांमध्ये सौर ऊजेचा
वापर वाढवण्याबाबत समिती गठीत करण्याची बाब शासनाच्या विचाराधीन होती.
शासन निर्णय :-
राज्यातील वस्त्रोद्योग घटकांमध्ये सौर ऊजेचा वापर वाढवण्याबाबत समिती गठीत करण्यास याद्वारे
शासन मान्यता देण्यात येत आहे. सदर समितीची रचना खालीलप्रमाणे राहील:-
१ अपर मुख्य सचिव (ऊर्जा) :- अध्यक्ष २ प्रधान सचिव (वस्त्रोद्योग विभाग ) :- सदस्य ३ श्री. अमरीश आर. पटेल, विधानपरिषद सदस्य :- निमंत्रित सदस्य ४ आयुक्त (वस्त्रोद्योग ) वस्त्रोद्योग आयुक्तालय, नागपूर :- सदस्य ५ श्री. नारायण कराड, सह सचिव, ऊर्जा-५ /७ :- सदस्य ६ श्री. श्रीकृष्ट्ण पवार, उपसचिव, वस्त्रोद्योग विभाग :- सदस्य, सचिव ७ श्री. प्रसाद रेशमे, कार्यकारी संचालक, महावितरण :- सदस्य ८ श्री. दिनेश अग्रवाल, कार्यकारी संचालक, महावितरण :- सदस्य
# Page 2
शासन निर्णय क्रमांकः संकिर्ण-२०२५/प्र.क्र. २७८/ऊर्जा-५
९ श्री. संतोष सांगळे, वि.का.अ. ऊर्जा-५ :- सदस्य १० श्री. जयंत सागडे, अवर सचिव, ऊर्जा-७ :- सदस्य
२. सदर समितीचे कार्यकक्षा व कामकाज पुढीलप्रमाणे राहील.
१. वस्त्रोद्योगामध्ये सौर ऊजेच्या वापरामध्ये येणाऱ्या समस्या संदर्भात उपाययोजना करणे.
२. सौर ऊजेची निर्मिती करताना सौर ऊजेची साठवणूक बॅटरीमध्ये करता येईल का
याबाबत तपासणी करणे.
३. सुत गिरण्यांना देण्यात येणाऱ्या वीजदर सवलत अनुदानात बचत करणे.
४. वस्त्रोद्योग घटकांकडे सौर ऊर्जा संयंत्र स्थापन करण्यासाठी जमीन उपलब्ध नसल्यास
संबंधित वस्त्रोद्योग घटकांनी अन्य ठिकाणी सौर ऊर्जा प्रकल्प स्थापन करुन कॅप्टिव्ह
व्दारे ऊर्जा वापरण्यास परवानगी देणे.
३. हा शासन निर्णय मंत्रिमंडळ बैठकीतील निर्णयाच्या अनुषंगाने निर्गमित करण्यात येत आहे. सदर
शासन निर्णय महाराष्ट्र शासनाच्या www.maharashtra.gov.in या संकेत स्थळावर उपलब्ध करण्यात
# Page 3