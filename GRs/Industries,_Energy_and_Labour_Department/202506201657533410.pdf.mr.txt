# Page 1
भूविज्ञान व खनिकर्म संचालनालय, नागपूर यांच्या आस्थापनेवरील गट-अ (राजपत्रित) अधिकाऱ्यांच्या बदलीने पदस्थापना देण्याबाबत...
महाराष्ट्र शासन
उद्योग, ऊर्जा, कामगार व खनिकर्म विभाग
शासन आदेश क्रमांकः एमएनए-०४२५/प्र.क्र.२४ उ-९
मंत्रालय, मुंबई - ४०० ०३२
तारीख: २० जून, २०२५
संदर्भ:महाराष्ट्र शासकीय कर्मचाऱ्यांच्या बदल्यांचे विनियम आणि शासकीय कर्तव्ये पार
पाडताना होणाऱ्या विलंबास प्रतिबंध अध्यादेश, २००५
शासन आदेश
महाराष्ट्र शासकीय कर्मचाऱ्यांच्या बदल्यांचे विनियमन आणि शासकिय कर्तव्य पार पाडतांना
होणाऱ्या विलंबास प्रतिबंध अधिनियम, २००५ मधील कलम ४(४)(२) मधील तरतुदीनुसार, भूविज्ञान व
खनिकर्म संचालनालयातील गट-अ (राजपत्रित) खालील तक्त्यात नमूद केलेल्या अधिकाऱ्यांची
प्रशासकीय कारणास्तव त्यांच्या नावासमोर स्तंभ क्र.४ मध्ये दर्शविण्यात आलेल्या पदावर सक्षम
प्राधिकाऱ्यांच्या मान्यतेने सार्वजनिक सेवेच्या हितार्थ व प्रशासकीय सोयीच्या दृष्ट्टीने पदस्थापना देण्यात
येत आहे.
--------------------------------------------------------------------------------------------------
| अ.क्र. | अधिकाऱ्याचे नाव व संवर्ग | सध्याचे कार्यरत ठिकाण | बदलीने दिलेली पदस्थापना |
| १ | २ | ३ | ४ |
| १. | श्री.शेख इम्रान खालिकभाई, भूवैज्ञानिक | नियुक्तीच्या प्रतिक्षेत | जिल्हाधिकारी कार्यालय, गडचिरोली |
--------------------------------------------------------------------------------------------------
२. सदर आदेश तात्काळ अंमलात येतील, उपरोक्त नमूद अधिकाऱ्यांना बदलीने पदस्थापना
दर्शविण्यात आलेल्या पदावर तात्काळ रुजू होण्यासाठी ते धारण करत असलेल्या पदावरुन या
आदेशान्वये शासन स्तरावरुन एकतर्फी कार्यमुक्त करण्यात येत आहे. संबंधित अधिकाऱ्यांनी बदलीने
दिलेल्या पदस्थापनेच्या ठिकाणी तात्काळ रुजू व्हावे व त्याबाबतचा अनुपालन अहवाल संबंधितांनी
शासनास तसेच महासंचालक, भूविज्ञान व खनिकर्म संचालनालय, नागपूर यांना सादर करावा.
३. सदर आदेश हेच कार्यमुक्तीचे आदेश असून भूविज्ञान व खनिकर्म संचालनालय, नागपूर यांनी
नव्याने आदेश काढण्याची आवश्यकता नाही. संबंधित अधिकारी बदलीने दिलेल्या पदस्थापनेच्या
ठिकाणी कोणत्या दिनांकास हजर झाले याबाबत शासनास त्वरित कळवावे.
# Page 2
शासन आदेश क्रमांकः एमएनए-०४२५/प्र.क्र.२४ उ-९
४. वरील विनंतीने बदली झालेल्या अधिकाऱ्यांना पदग्रहण अवधी, प्रवास भत्ता, दैनिक भत्ता व
अन्य लाभ अनुज्ञेय होणार नाहीत.
५. बदली अधिनियमानुसार सक्षम प्राधिकाऱ्यांच्या मान्यतेने पारीत केलेल्या आदेशाचे पालन न
करणे ही बाब गंभीर स्वरूपाची असून यामुळे पालन न करणारा अधिकारी/कर्मचारी, विभागीय चौकशी
नियमपुस्तिका १९९१ च्या प्रकरण-२ मधील कलम २.१ (२) (पाच) अन्वये निलंबनाच्या कार्यवाहीस पात्र
ठरेल, याची संबंधितांनी नोंद घ्यावी.
६. संबंधित अधिकारी बदलीने दिलेल्या पदस्थापनेच्या ठिकाणी विहित कालावधीत रुजू न
झाल्यास शासनाच्या पूर्वपरवानगीशिवाय कोणत्याही कारणास्तव रजा मंजूर करु नये. तसेच महाराष्ट्र
नागरी सेवा (रजा) नियम, १९८१ मधील नियम ३० (सी) नुसार मूळ कार्यालयाने सदर अधिकाऱ्यांचे
कोणत्याही प्रकारचे रजेचे अर्ज स्वीकारू नयेत, असे अर्ज प्राप्त झाल्यास ते सदर अधिकाऱ्याच्या मूळ
पत्तयावर नोंदणी पोच देय डाकेने परत करावेत.
७. सदरहू आदेशानुसार बदलीने दिलेल्या पदस्थापनेच्या ठिकाणी रूजू न झाल्यास वा कोणत्याही
प्रकारचा दबाव आणून बदली रद्द करण्याचा प्रयत्न झाल्यास, ही कृती महाराष्ट्र नागरी सेवा (वर्तणूक)
नियम १९७९ मधील नियम २३ चे उल्लंघन करणारी व गैरवर्तणूक समजून त्यांचे विरूद्ध
शिस्तभंगविषयक कारवाई करण्यात येईल, याची सर्व संबंधितांनी नोंद घ्यावी.
८. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर
# Page 3