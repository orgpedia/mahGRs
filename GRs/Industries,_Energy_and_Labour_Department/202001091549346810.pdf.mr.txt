# Page 1
राज्यातील प्रमुख खनिजाच्या डम्पसची निर्गती धोरणात सुधारणा करण्याबाबत...
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः एमएनजी-०२११/प्र.क्र.३८ / उद्योग-९,
मंत्रालय, मुंबई .
दिनांक : ०८ जानेवारी २०२०
वाचा - शासन आदेश क्र. एमएनजी-०२११/प्र.क्र.३८/उद्योग-९, दि.१५.०३.२०१४.
प्रस्तावना - खाजगी उद्योजक तसेच सार्वजनिक उपक्रमांना देण्यात आलेल्या खाणपट्टा क्षेत्रातून उच्च प्रतीच्या खनिजाची निर्गती करण्यात येऊन निम्न प्रतीचे खनिज व ओवर बर्डन साठवून ठेवण्यात आल्याने राज्यात डम्पची निर्मिती झाली आहे. खनिज सवलत नियम,१९६० व महाराष्ट्र जमीन महसूल संहीता,१९६६ च्या कलम ४८(१) नुसार या डम्पची मालकी राज्य शासनाची आहे. त्या काळात खनिज दर्जोन्नतीचे तंत्र विकसित नसल्याने बॉक्साईट, लोह व मॅगनीज खनिजांच्या बाबतीत असे डम्प निर्माण झाले आहेत. तसेच सन २००३ पूर्वी खाणकाम बंद कार्यक्रम योजना अनिवार्य नसल्याने उत्खनितजागी या मातीमिश्रीत खनिजाची भर टाकून जागा पुर्ववत करण्यात आलेली नाही. परिणामी डम्पसचे ढीग जमीनींवर तसेच पडून राहील्यामुळे जमीन नापीक राहीली आहे, तसेच खाणपट्टयांची मुदत संपल्यापासून संबंधीत जमीन मालकांना खाणपट्टेधारकांकडून कोणतीही नुकसान भरपाई मिळत नाही.
या डम्प्सची निर्गती करण्यासंदर्भात दि.१३.०६.१९७७ रोजी शासन आदेश निर्गमित करण्यात आलेले आहेत. तथापि, सन १९७७ पासून लोटलेल्या कालावधीमध्ये खनिकर्म क्षेत्रात झालेले बदल तसेच निम्न प्रतीच्या खनिजावर प्रक्रिया करुन दर्जाउन्नती करण्याचे विकसीत झालेले तंत्र या बाबी विचारात घेऊन डम्पस निर्गतीच्या प्रचलित धोरणात बदल करून दि. १५ मार्च २०१४ रोजी शासनाने सुधारीत धोरण निर्गमित केले होते. तथापि, सदर दि.१५ मार्च २०१४ च्या डम्प्स निर्गती धोरणात अंशत: बदल करणे व शासन निर्णय दि.१५ मार्च २०१४ पूर्वी डम्प्सची निर्गती करण्यासंदर्भात दि.१३.०६.१९७७ रोजीच्या शासन आदेशान्वये डम्प्स निर्गतीकरिता परवानगी / मान्यता देण्यात आलेल्या, मात्र पूर्णपणे डम्प्स उचलले न गेलेल्या डम्प्सकरिता लिलाव प्रक्रियेत डम्प्सची गुणवत्ता व प्रमाणिकरणात येणाऱ्या अडचणी लक्षात घेता अशा डम्प्सकरिता मुदतवाढ देण्याची बाब शासनाच्या विचाराधीन होती.
शासन निर्णय राज्यात ठिकठिकाणी वैध खाणक्षेत्राबाहेर असलेल्या प्रमुख खनिजाच्या डम्पसची निर्गती करण्यासाठी पुढीलप्रमाणे कार्यवाही करण्यात यावी : १) डम्प निर्गतीचे धोरण :- खाजगी तसेच सरकारी व वन क्षेत्रातील प्रमुख खनिजांच्या डम्पची जसे आहे जेथे आहे " या तत्वावर मोहरबंद निवीदा पध्दतीने लिलावाद्वारे निर्गती करावी.
सर्वोच्च देकार बोलणा-यास अशी परवानगी देण्यात यावी.
# Page 2
शासन निर्णय क्रमांकः एमएनजी-०२११/प्र.क्र.३८/ उद्योग-९,
२) सक्षम प्राधिकारी : डम्प निर्गतीची कार्यवाही संचालक, भुविज्ञान व खनिकर्म संचालनालयाच्या स्तरावर करण्यात यावी.
३) सर्वेक्षण व दर्जा/ साठा निश्चिती :- डम्प मधील उपलब्ध खनिजाचा साठा व दर्जा शास्त्रोक्त व वस्तुनिष्ठपणे निश्चित करण्याबाबतच्या सूचना संचालक, भुविज्ञान व खनिकर्म संचालनालय, नागपूर यांच्याकडून देण्यात येतील. त्यासाठी भारतीय खाण ब्युरो यांच्याद्वारे अवलंबविण्यात येणारी कार्यपध्दती पथदर्शी म्हणून विचारात घ्यावी.
४) ऑफसेट किंमत :- सर्वेक्षणाअंती दर्जा व साठा निश्चित झालेल्या डम्पच्या बाबतीत त्यातील खनिज साठा व दर्जा लक्षात घेऊन प्रचलीत दराने देय ठरणा-या स्वामित्वधनाएवढी ऑफसेट प्राईस संबंधीत जिल्हा खनिकर्म अधिकारी यांनी निश्चित करावी व त्यास संचालक, भुविज्ञान व खनिकर्म संचालनालय,नागपूर यांची मान्यता घ्यावी.
५) जाहीरात व प्रसिध्दी : अ) लिलावाबाबतची जाहीरात राज्यस्तरावरील एका व जिल्हयातील दोन प्रमुख वर्तमानपत्रात लिलावापूर्वी किमान १५ दिवस अगोदर प्रसिध्द करण्यात यावी. तसेच सदर जाहीरात संबधीत जिल्हाधिकारी कार्यालय/जिल्हा खनिकर्म अधिकारी यांच्या कार्यालयातील सुचना फलकावर लावणे आणि संबंधीत जिल्हाधिकारी कार्यालयाच्या वेबसाईटवर प्रसिध्द करणे बंधनकारक आहे.
आ) लिलावाची कार्यपध्दती, डम्पचे ठिकाण (सर्व्हे क्र., भोगवटाप्रकार), अंदाजीत साठा, दर्जा, हातची किंमत, काम पूर्ण करण्याचा अपेक्षीत कालावधी, लिलाव ”जसे आहे जिथे आहे तत्वावर करणे या बाबींचाही जाहीरातीमध्ये विशेषत्वाने समावेश करण्यात यावा.
इ) डम्प जर खाजगी मालकीच्या जागी असेल तर अशा डम्पची लिलावाद्वारे निर्गती करीत असताना जो सर्वोच्च दर प्राप्त होईल त्या दराने १००% डम्सची निर्गती करण्याची परवानगी संबंधीत भूपृष्ठ धारकास मिळेल. मात्र भूपृष्ठ धारकाने लिलाव प्रक्रिया पूर्ण झाल्यापासून सात कामकाजाच्या दिवसाच्या आत या १००% डम्प्स संदर्भात आवश्यक रकमेचा भरणा न केल्यास किंवा १००% डम्प्सची निर्गती करण्यास लेखी असमर्थता व्यक्त केल्यास, संपूर्ण डम्प्सची निर्गती करण्याची परवानगी सर्वोच्च बोली धारकास आपोआप प्राप्त होईल, हि बाब जाहिराती मध्ये अंतर्भूत करावी.
६) कार्यपध्दती : अ) डम्प निर्गतीसंदर्भातील लिलाव दोन लिफाफा (२ Bid System) पध्दतीने करण्यात यावा.
प्रथम लिफाफ्यात अर्जदाराची तांत्रिक क्षमता दर्शविणारी माहीती असावी. उदा. आयकराचा भरणा करीत असल्याबाबतची कागदपत्रे, पॅनकार्ड, खनिजाच्या हाताळणीचा अनुभव, खनिजाचा वापर, यंत्रसामुग्रीचा तपशील. अशाप्रकारे तांत्रिक दृष्टया पात्र ठरलेल्या निवीदा धारकांचीच आर्थिक निवीदा (लिफाफा क्र. २) उघडण्यात यावीत. सदर डम्पचे लिलाव ई-टेंडरींगद्वारे करण्यास प्रोत्साहन देण्यात यावे.
पृष्ठ ५ पैकी २
# Page 3
शासन निर्णय क्रमांकः एमएनजी-०२११/प्र.क्र.३८/ उद्योग-९,
आ) एखाद्या डम्प्स च्या लिलावामध्ये ऑफसेट किंमतीपेक्षा कमी किंमतीची निवीदा प्राप्त झाल्यास त्याची सविस्तर कारणे नोंदवून त्या सर्व्हे क्रमांकातील डम्प्सचा फेरलिलाव करण्यात यावा.
इ) फेरलिलाव लावूनही योग्य बोली प्राप्त न झाल्यास त्याची सर्वसाधारण सविस्तर कारणे नोंदवून योग्य कारणमिमांसा देऊन संबधीत डम्पची हातची किंमत जास्तीत जास्त २५ % पर्यंत कमी करून त्या संबंधीत डम्पचा फेरलिलाव करावा.
ई) लिलावात सर्वोच्च देकार देणा-या व्यक्तीकडून त्याने दिलेल्या देकाराच्या रकमेच्या » इतकी रक्कम लिलावाच्या दिवशीच भरणा करून घ्यावी व तसे करताना, त्यांनी लिलावात भाग घेताना भरलेली अनामत रक्कम त्यात समायोजीत करण्यात यावी. लिलावधारकाने लिलावाची / परवान्याची उर्वरीत रक्कम १५ दिवसात न भरल्यास त्याला संपूर्ण राज्यासाठी काळया यादीत टाकून कोणत्याही जिल्हयात लिलावासाठी भाग घेण्यासाठी अपात्र ठरविण्यात यावे.
उ) लिलावधारकाने लिलावाच्या अटी व शर्तींचे यथोचीत पालन करण्याच्या अनुषंगाने ऑफसेट प्राईसच्या २०% रक्कम अनामत रक्कम म्हणून संबंधीत जिल्हाधिकारी यांच्याकडे ठेवणे आवश्यक राहील, ही रक्कम लिलावधारकाने लिलावाचे मुदतीत सर्व अटी व व शर्तींचे योग्यरीत्या पालन केल्यास, लिलावाची मुदत संपल्यावर परत करण्यात येईल.
७. प्रथम नकाराचा अधिकार : डम्प जर खाजगी मालकीच्या जागी असेल तर अशा डम्पची लिलावाद्वारे निर्गती करीत असताना जो सर्वोच्च दर प्राप्त होईल त्या दराने १००% डम्सची निर्गती करण्याची परवानगी संबंधीत भूपृष्ठ धारकास मिळेल. मात्र भूपृष्ठ धारकाने लिलाव प्रक्रिया झाल्यापासून सात कामकाजाच्या दिवसाच्या आत या १००% डम्प्स संदर्भात आवश्यक रकमेचा भरणा न केल्यास किंवा १००% डम्प्सची निर्गती करण्यास लेखी असमर्थता व्यक्त केल्यास, संपूर्ण डम्प्सची निर्गती करण्याची परवानगी सर्वोच्च बोली धारकास आपोआप प्राप्त होईल.
८. सक्षम प्राधिकरणांची मान्यता : प्रत्यक्ष निर्गतीपूर्वी आवश्यकतेनुसार वन व पर्यावरण विभागासह इतर स्थानिक प्राधिकरणांची तसेच शासनाच्या संबंधित विभागांच्या पूर्वपरवानगीची आवश्यकता असेल तर त्या मिळविण्याची जबाबदारी संबंधित लिलावधारकाची राहील ९. शास्ती : अ) डम्प उचलण्यासंदर्भात निश्चित करून दिलेल्या खोलीपेक्षा, क्षेत्राबाहेर उत्खनन केल्यास, सदर उत्खनन अवैध उत्खनन समजण्यात येऊन संबधितांविरुद्ध प्रचलीत नियमानुसार कारवाई करण्यात यावी. तसेच त्याचा ठेका / परवाना रद्द करून फौजदारी स्वरुपाची कारवाई करण्यात यावी. तसेच भरलेली अनामत रक्कम जप्त करण्यात यावी.
पृष्ठ ५ पैकी ३
# Page 4
शासन निर्णय क्रमांकः एमएनजी-०२११/प्र.क्र.३८/ उद्योग-९,
आ) लिलावातील अटी व शर्तीचे यथोचीत पालन न केल्यास वरील परिच्छेद क्र. ६(उ) मध्ये नमूद केलेली अनामत रक्कम जप्त करण्यात येईल.
१०. वाहतुकीची कार्यपध्दती :- डम्पची वाहतूक करण्यासंदर्भात आवश्यक परवाने/ बारकोडींग असलेले पासेस पुस्तके लिलावधारकाला जिल्हाधिकारी कार्यालय / जिल्हा खनिकर्म अधिकारी यांच्या कार्यालयाकडून देण्यात येतील. डम्पच्या वाहतुकीसाठी आच्छादीत वाहनांचा वापर करणे बंधनकारक राहील.
११. सर्वसाधारण : अ) प्रस्तावीत लिलावासंदर्भात अन्य काही तक्रारी/ आक्षेप/ सुचना प्राप्त झाल्यास संबधीत जिल्हाधिकारी यांनी त्याची तपासणी/चौकशी करावी व उचीत निर्णय घ्यावा.
आ) लिलावात भाग घेणा-या ज्या व्यक्तीचा देकार / निवीदा स्वीकारण्यात आली नसेल, त्यांनी लिलावात भाग घेण्यासाठी भरलेली अनामत रक्कम लिलावाची कार्यवाही संपताच परत करण्यात यावी.
इ) डम्प निर्गतीच्या परवानगीमुळे संबंधीत जमिनींच्या भुपृष्ठ अधिकाराच्या स्थितीत कोणताही बदल होणार नाही.
ई) ज्या डम्पची निर्गती / वाटप लिलाव प्रक्रियेद्वारे झालेली आहे अशा डम्प्सच्या संदर्भात अपेक्षीत कालावधीत काम पूर्ण न झाल्यास, काम पूर्ण न होण्याची कारणे खरी व समर्थनीय असल्याची संचालक, भुविज्ञान व खनिकर्म संचालनालय यांची खात्री झाल्यास हा कालावधी वाढवून देण्याचा अधिकार संचालक, भुविज्ञान व खनिकर्म संचालनालय यांना देण्यात येत आहे.
उ) तथापि, शासन निर्णय दि.१५ मार्च २०१४ पूर्वी वाटप झालेल्या डम्प्सच्या संदर्भात प्रकरणपरत्वे पुढील मुदतवाढ देण्याचे अधिकार अपर मुख्य सचिव / प्रधान सचिव / सचिव (उदयोग) यांना देण्यात येत आहेत.
ऊ) लिलावधारकाने प्रत्यक्ष डम्प निर्गती करण्यापूर्वी संबंधीत उपसंचालक, भुविज्ञान व खनिकर्म संचालनालय यांच्याकडून खनिज हाताळणी परवाना प्राप्त करून घेणे बंधनकारक आहे.
१२. प्रस्तुत शासन निर्णयान्वये या विभागाचा दि. १५ मार्च २०१४ चा शासन निर्णय निरसीत करण्यात येत आहे.
पृष्ठ ५ पैकी ४
# Page 5
शासन निर्णय क्रमांकः एमएनजी-०२११/प्र.क्र.३८/ उद्योग-९,