# Page 1
महाराष्ट्र शासन
क्र.प्रतिनि-२०२०/प्र.क्र.८५/कामगार-८ उद्योग, ऊर्जा व कामगार विभाग
मादाम कामा रोड, हुतात्मा राजगुरु चौक, मंत्रालय, मुंबई - ४०० ०३२.
दिनांक:- ०९ नोव्हेंबर, २०२२.
विषय:- श्री.रविराज इळवे, कामगार उप आयुक्त यांच्या कल्याण आयुक्त, महाराष्ट्र कामगार कल्याण मंडळ या पदावरील प्रतिनियुक्तीस मुदतवाढ देणेबाबत.
संदर्भ:- १) शासनाचे समक्रमांकाचे आदेश दि.२२.१०.२०२०.
२) शासन निर्णय समक्रमांक दि.५.३.२०२१
३) सामान्य प्रशासन विभाग शासन निर्णय दि.१७.१२.२०१६ व दि.१६.२.२०१८
श्री. रविराज इळवे, कामगार उप आयुक्त यांना संदर्भाधीन क्र.१ येथील शासन आदेशान्वये
दोन वर्षाच्या कालावधीकरिता कल्याण आयुक्त, महाराष्ट्र कामगार कल्याण मंडळ या पदावर
प्रतिनियुक्तीने नियुक्ती देण्यात आली असून संदर्भ क्रमांक २ येथील शासन निर्णयान्वये सदर
प्रतिनियुक्ती संदर्भात अटी व शर्ती निश्चित करण्यात आल्या आहेत. सदर प्रतिनियुक्तीचा कालावधी
दि.२१.१०.२०२२ रोजी संपुष्टात आला आहे. सामान्य प्रशासन विभागाच्या संदर्भाधीन क्र.३ येथील
शासन निर्णयान्वये शासकीय अधिकारी / कर्मचारी यांच्या प्रतिनियुक्तीने नियुक्तीसाठी अटी व शर्ती
तसेच नियुक्तीची कार्यपध्दतीबाबतचे धोरण जाहीर केले असून सदर धोरणातील तरतुदी विचारात
घेऊन प्रस्तुत प्रतिनियुक्तीस मुदतवाढ देण्याची बाब शासनाच्या विचाराधीन होती.
शासन आदेश:
शासनाच्या संदर्भ क्रमांक १ येथील आदेशान्वये श्री. रविराज इळवे यांना देण्यात आलेल्या
प्रतिनियुक्तीस दि.२२.१०.२०२२ पासून ६ महिने किंवा त्यांची अपर कामगार आयुक्त पदावरील
पदोन्नती होईपर्यंत, यापैकी जे आधी होईल तोपर्यंत सदर शासन आदेशान्वये मुदतवाढ देण्यात येत
आहे. सदर मुदतवाढीच्या कालावधीसाठी संदर्भ क्र. २ येथील शासन निर्णयान्वये प्रसिध्द करण्यात
आलेल्या अटी व शर्ती कायम राहतील.
# Page 2
शासन आदेश क्रमांकः प्रतिनि-२०२०/प्र.क्र.८५/कामगार-८