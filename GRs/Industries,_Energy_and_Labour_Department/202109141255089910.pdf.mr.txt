# Page 1
उद्योग, उर्जा व कामगार विभागाच्या अधिपत्याखालील महाराष्ट्र राज्य खनिकर्म महमंडळ, मर्या. नागपूर यांच्या आस्थापनेवरील अधिकारी / कर्मचाऱ्यांना सातवा वेतन आयोगानूसार सुधारीत वेतनश्रेणी लागू करणेबाबत...
महाराष्ट्र शासन
उद्योग, उर्जा व कामगार विभाग
शासन निर्णय क्र. एमएसएमसी-०७१९/प्र.क्र.०९/उद्योग-९
मंत्रालय, मुंबई ४०० ०३२.
दिनांक: १४ सप्टेंबर, २०२१
संदर्भ : १.वित्त विभाग, शासन निर्णय क्र.शासाउ-२०१९/प्र.क्र.१३/सा.उ.दि.०४.०८.२०२१ २. शासन निर्णय क्र.एमएसएमसी-१०१०/प्र.क्र.६०४/उद्योग-९, दि.०५.१२.२०१४
प्रस्तावना : उद्योग, ऊर्जा व कामगार विभागाच्या अधिपत्याखालील महाराष्ट्र राज्य खनिकर्म महामंडळ, नागपूर यांच्या आस्थापनेवरील अधिकारी / कर्मचारी यांना सहाव्या वेतन आयोगानूसार सुधारीत वेतनश्रेणी लागू करण्याबाबत संदर्भाधीन क्र.२ येथील दि.०५.१२.२०१४ रोजीच्या शासन निर्णयानुसार मान्यता देण्यात आली होती. प्रस्तुत आस्थापनेवरील अधिकारी / कर्मचाऱ्यांना संदर्भाधीन क्र.१ येथील वित्त विभाग, शासन निर्णय क्र.शासाउ-२०१९/प्र.क्र.१३/सा.उ., दि.०४.०८.२०२१ मधील तरतुदी व निकषांप्रमाणे सातव्या वेतन आयोगाच्या शिफारशीनुसार सुधारीत वेतनश्रेणी लागू करण्याबाबतचा प्रस्ताव शासनाच्या विचारधीन होता.
शासन निर्णय : महाराष्ट्र राज्य खनिकर्म महामंडळ मर्या., नागपूर यांच्या आस्थापनेवर मंजूर आकृतीबंधानूसार एकुण १२७ अधिकारी / कर्मचाऱ्यांपैकी सध्या: २५ अधिकारी/ कर्मचारी कार्यरत आहेत. सदर अधिकारी / कर्मचारी यांना खालील अटी व शर्तीच्या अधिन राहुन सातव्या वेतन आयोगाच्या शिफारशीनुसार सोबतच्या विवरणपत्रात नमुद केलेप्रमाणे सुधारीत वेतनश्रेणी दि.०१.०७.२०२१ पासून लागू करण्यास शासन या आदेशान्वये मान्यता देत आहे.
१. महामंडळावरील संबंधीत अधिकारी / कर्मचारी यांची वेतननिश्चिती महाराष्ट्र नागरी सेवा (वेतन) नियम-१९८१ मधील नियम ११ (२) मध्ये नमुद केलेल्या तरतुदीनूसार करण्यात यावी.
२. महामंडळाने वित्त विभाग / शासनाकडून सातव्या वेतन आयोगासंदर्भात निर्गिमित करण्यात आलेले व निर्गमित करण्यात येणाऱ्या शासन निर्णय / परिपत्रकातील अटी व शर्तीनुसार सुधारित वेतनश्रेणीची अमंलबजावणी करावी.
३. सुधारीत वेतनश्रेणीचा लाभ देतांना शासनामधील समकक्ष पदांना लागू करण्यात आलेल्या वेतनश्रेणीपेक्षा महामंडळातील अधिकारी / कर्मचारी यांना मिळणारा लाभ जास्त असू नये, सुधारीत वेतनश्रेण्या त्या मर्यादेत लागू कराव्यात.
# Page 2
शासन निर्णय क्रमांकः एमएसएमसी-०७१९/प्र.क्र.०९/उद्योग-९
४. सद्यस्थितीत मंजूर असलेल्या पदांवरील अधिकारी / कर्मचारी यांनाच सदर लाभ अनुज्ञेय असेल. नवीन पदे निर्माण केल्यास सदर लाभ अनुज्ञेय करतेवेळी शासनाची पूर्वमंजूरी घेणे आवश्यक राहील.
५. महामंडळातील रिक्त असलेली / झालेली पदे भरणे / नवीन पदे निर्माण करणे याबाबतची कार्यवाही शासनाच्या मान्यतेने करणे बंधनकारक असेल.
६. महामंडळाने यापूढे देखील प्रत्येक वर्षाचे वार्षिक लेखे विहित वेळेत पूर्ण करुन ते उचित कालमर्यादेत विधानमंडळासमोर सादर करावेत.
७. सन २०१९-२० करिता महामंडळाने ५% दराने शासनास लाभांश अदा केलेला आहे. सबब, यापूढे देखील महामंडळ नफ्यात राहील यादृष्टीने महामंडळाने सातत्यपूर्वक प्रयत्न करणे आवश्यक असेल. महामंडळाने प्रत्येक आर्थिक वर्षी शासन निर्णय दि.२२.०२.२०१२ व त्यानंतर शासनाकडून जाहीर करण्यात येणाऱ्या लाभांशाच्या दरानुसार योग्य लाभांश शासनास नियमितपणे अदा करावा. सदर लाभांशाचे प्रमाण वाढविण्याचा महामंडळाने सकारात्मक निर्णय घ्यावा.
८. दि.०१.०७.२०२१ ते सुधारीत वेतनश्रेणीची अमंलबजावणी करेपर्यंतच्या कालावधीतील थकबाकी एकरकमी अथवा टप्याटप्याने अदा करणे याबाबतचा निर्णय घेण्याचा अधिकार पूर्णपणे महामंडळास राहील. तथापि, यामूळे व सुधारीत वेतनश्रेणी लागू केल्यामूळे महामंडळ भविष्यात तोटयात जाणार नाही, याची जबाबदारी महामंडळाची राहील. तसेच येणाऱ्या आर्थिक भाराची जबाबदारी पूर्णपणे महामंडळाची राहील, याबाबत शासनाकडून कोणतेही अनुदान उपलब्ध होणार नाही.
९. महामंडळाने त्यांजकडून राबविण्यात येणाऱ्या योजना/कामांचा उचित कालबध्द कार्यक्रम तयार करावा व त्याबाबतचा आढावा प्रशासकीय विभाग व वित्त विभागास वेळोवेळी सादर करावा.
१०. सुधारीत वेतनसंरचणेस नियमाप्रमाणे अनुज्ञेय ठरणारे भत्ते व तद्नुषंगीक लाभ देय राहतील.
# Page 3