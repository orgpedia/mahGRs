# Page 1
मौजा-सिताबर्डी, नागपूर येथील उद्योग विभागाच्या
अधिनस्त असलेल्या शासकीय मुद्रणालय व ग्रंथागार,
नागपूर या मुद्रणालयास वापराकरीता देण्यात
आलेल्या भूमापन क्र.१८५२ येथील १६१८२ चौ.मी.
पैकी ९६७० चौ.मी. एवढी जागा महाराष्ट्र
विधानमंडळास कार्यालयीन वापराकरीता उपलब्ध
करण्याकरीता ना हरकत देणेबाबत.
महाराष्ट्र शासन
उद्योग,ऊर्जा, कामगार व खनिकर्म विभाग,
शासन परिपत्रक क्र.मुलेसा-२०२३/प्र.क्र.२०२/उद्योग-४
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २९ मार्च, २०२५.
प्रस्तावना:
महसूल विभागामार्फत उद्योग विभागाच्या अधिनस्त असलेल्या शासकीय मुद्रण,लेखनसामग्री
व प्रकाशन संचालनालय, मुंबई यांच्या अधिपत्याखालील शासकीय मुद्रणालय व ग्रंथागार, नागपूर
येथील ९६७० चौ.मी. इतकी जागा महाराष्ट्र विधानमंडळ सचिवालय, नागपूर यांना कार्यालयीन
वापराकरीता उपलब्ध करून देण्याबाबत विनंती करण्यात आली होती. यासंदर्भात मा.अध्यक्ष,
महाराष्ट्र विधानसभा, नागपूर यांच्या अध्यक्षतेखाली दि.१६.१२.२०२४ रोजी पार पडलेल्या बैठकीत
महाराष्ट्र विधानमंडळाच्या कामकाजात वाढ होणार असल्याने विधानमंडळाकरीता अतिरिक्त जागेची
आवश्यकता असल्याचे नमुद केले आहे.
उद्योग विभागाच्या अधिनस्त शासकीय मुद्रणालय व ग्रंथागार, नागपूर, मध्यवर्ती कारागृह
मुद्रणालय, नागपूर व शासकीय लेखनसामग्री भांडार, नागपूर या तीनही कार्यालयाच्या इमारतींच्या
पुनर्विकासाची बाब उद्योग विभागाच्या विचाराधीन आहे. त्यानुषंगाने मुद्रणालयाच्या जागेची प्रत्यक्ष
पाहणी, जागेचा नकाशा, ७/१२ व मोकळी जागा तसेच प्रत्यक्ष बांधकाम क्षेत्रफळाबाबतची माहिती
घेऊन प्रस्ताव सादर करण्यासाठी विभागीय आयुक्त, नागपूर यांच्या अध्यक्षतेखाली दि.११.०५.२०१६
रोजीच्या शासन निर्णयान्वये समिती गठीत करण्यात आली होती.
महाराष्ट्र विधानमंडळास शासकीय मुद्रणालय व ग्रंथागार, नागपूर येथील जागा उपलब्ध
करून देताना शासकीय मुद्रणालय व ग्रंथागार, नागपूर यांना पर्यायी जागा उपलब्ध होणे आवश्यक
आहे. त्यानुषंगाने विभागीय आयुक्त, नागपूर यांनी सुचविलेल्या अन्न, नागरी पुरवठा व ग्राहक संरक्षण
विभागाच्या गोडाऊन व कार्यालयांच्या जागेची सह सचिव (उद्योग), सार्वजनिक वांधकाम विभाग,
नागपूर यांचे अधिकारी, प्रभारी संचालक, शासकीय मुद्रण, लेखनसामग्री व प्रकाशन संचालनालय,
# Page 2
मुंबई व प्रभारी व्यवस्थापक, शासकीय मुद्रणालय व ग्रंथागार, नागपूर यांनी दि.१८.१२.२०२४ रोजी
प्रत्यक्ष पाहणी करुन अन्न धान्य पुरवठा अधिकारी यांचेकडून जागेबाबत मालमत्ता पत्रक व आराखडा
घेतला असता अन्न, नागरी पुरवठा व ग्राहक संरक्षण विभाग, महाराष्ट्र यांच्या ताब्यात १७६३० चौ.मी.
जागा कागदपत्रांवरुन उपलब्ध असल्याचे निदर्शनास आले.
शासकीय मुद्रणालय व ग्रंथागार, नागपूर यांच्याकडे उपलब्ध १६१८२ चौ.मी. जागेपैकी ९६७०
चौ.मी. इतकी जागा महाराष्ट्र विधानमंडळास कार्यालयीन वापरासाठी देण्याबाबत उद्योग विभागाची
ना-हरकत देण्यात येऊन सदर जागेवर सद्यस्थितीत असलेले मुद्रणालयाचे बुकडेपो, वितरण विभाग
व गोडाऊन हे नजिक असलेल्या अन्न, नागरी पुरवठा व ग्राहक संरक्षण विभाग यांच्या भूमापन क्र.१७४८
येथील १७६३० चौ.मी. पैकी ९६७० चौ.मी. मध्ये असलेल्या पाच गोडाऊन व जागेसह ताब्यात
देण्याबाबतच्या प्रस्तावास शासनाची मान्यता प्राप्त झाली आहे. त्यानुषंगाने मौजा-सिताबर्डी, नागपूर
येथील उद्योग विभागाच्या अधिनस्त असलेल्या शासकीय मुद्रणालय व ग्रंथागार, नागपूर या
मुद्रणालयाकडे असलेल्या भूमापन क्र.१८५२ येथील १६१८२ चौ.मी. पैकी ९६७० चौ.मी. एवढी जागा
महाराष्ट्र विधानमंडळास कार्यालयीन वापराकरीता मंजूर करण्याच्या अनुषंगाने महसूल विभागास
हस्तांतरीत करण्याकरीता उद्योग विभागाची ना-हरकत कळविण्याची बाब शासनाच्या विचाराधीन
होती.
शासन निर्णय :
१. मौजा-सिताबर्डी, नागपूर येथील उद्योग विभागाच्या अधिनस्त असलेल्या शासकीय मुद्रणालय
व ग्रंथागार, नागपूर या मुद्रणालयास उपलब्ध असलेली भूमापन क्र.१८५२ येथील १६१८२ चौ.मी. पैकी
९६७० चौ.मी. इतकी जागा महाराष्ट्र विधानमंडळ सचिवालय, नागपूर यांच्या कार्यालयीन
वापराकरीता उपलब्ध करून देण्याकरिता सदर जमीन महसूल विभागास हस्तांतरीत करण्यास
उद्योग विभागाची ना-हरकत देण्यात येत आहे. सदरील ना-हरकत ही अन्न, नागरी पुरवठा व ग्राहक
संरक्षण विभाग यांच्याकडे उपलब्ध भूमापन क्र.१७४८ येथील १७६३० चौ.मी. पैकी ९६७० चौ.मी. मध्ये
उपलब्ध पाच गोडाऊन व जागेसह शासकीय मुद्रणालय व ग्रंथागार, नागपूर या मुद्रणालयाच्या
ताब्यात देण्याच्या अधिन राहून देण्यात येत आहे.
२. उद्योग विभागाच्या अधिनस्त असलेल्या शासकीय मुद्रणालय व ग्रंथागार, नागपूर यांचे काम
अखंडीत सुरू राहण्याकरीता व शासनाच्या तातडीच्या कामकाजाच्या सुसूत्रतेकरीता सदर
मुद्रणालयाकडून हस्तांतरीत करण्यात येणाऱ्या जागेच्या बदल्यात अन्न, नागरी पुरवठा व ग्राहक
संरक्षण विभागाकडे उपलब्ध असलेल्या भूमापन क्र.१७४८ येथील १७६३० चौ.मी. जागेपैकी ९६७०
चौ.मी. इतकी जागा (पाच गोडाऊन व जागेसह) शासकीय मुद्रणालय व ग्रंथागार, नागपूर यांना
# Page 3
हस्तांतरीत करण्यासाठी विभागीय आयुक्त, नागपूर व जिल्हाधिकारी, नागपूर यांनी पुढील आवश्यक
कार्यवाही करावी.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर