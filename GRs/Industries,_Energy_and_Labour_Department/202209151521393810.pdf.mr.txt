# Page 1
कृषी फिडरचे सौर उर्जीकरण करण्याच्या दृष्टीने लागणारी जागा महसूल विभागाद्वारे उपलब्ध करुन देण्याच्या अनुषंगाने समिती गठीत करण्याबाबत.....
महाराष्ट्र शासन
उद्योग, उर्जा व कामगार विभाग
शासन निर्णय क्रमांक : सौरप्र-२०२२/प्र.क्र.१५५/ऊर्जा-७
हुतात्मा राजगुरु चौक, मादाम कामा रोड, मंत्रालय, मुंबई ४०० ०३२.
दिनांक : १५ सप्टेंबर, २०२२.
प्रस्तावना : मा. उपमुख्यमंत्री महोदय यांच्या अध्यक्षतेखाली बुधवार, दिनांक १३ जुलै, २०२२ रोजी सकाळी ११.३० वाजता सहयाद्री अतिथीगृह, मलबार हिल, मुंबई येथे सौर कृषी वाहिनी योजनेबाबत आढावा बैठक संपन्न झाली. सदर बैठकीत झालेल्या चर्चेच्या अनुषंगाने सदर बैठकीत खालीलप्रमाणे निर्णय घेण्यात आला आहे:
“कृषी फिडरचे सौर उर्जीकरण करण्याच्या दृष्टीने लागणारी जागा महसूल विभागाद्वारे उपलब्ध करुन घेण्याची कार्यवाही करण्यात यावी. सर्व जिल्हयातील जिल्हाधिका-यांना त्यांच्याकडे सदर कृषी वाहिनी योजनेकरीता उपलब्ध होऊ शकणा-या पडीक जमिनीची निश्चिती करुन अशा जमिनी या योजनेकरीता उपलब्ध
करुन देण्यात याव्यात. यासंदर्भात महसूल विभागाद्वारे सूचना सर्व जिल्हाधिकारी यांना देण्यात याव्यात.
महावितरणद्वारे प्रत्येक जिल्हयातील ३०% कृषी फिडर्स हे सौर ऊर्जेवर या वर्षा अखेरपर्यंत येतील असे उद्दिष्ट निश्चित करुन महसूल विभागाशी समन्वय साधून जागा उपलब्ध करुन घेण्याची कार्यवाही करण्यात यावी.”
२. प्रस्तुत निर्णयाच्या अनुषंगाने त्वरित कार्यवाही पूर्ण करण्यासाठी अ.मु.स.(महसूल) यांचे अध्यक्षतेखाली समिती गठीत करण्याची बाब शासनाच्या विचाराधीन होती.
शासन निर्णय:
मुख्यमंत्री सौर कृषी वाहिनी योजनेंतर्गत कृषी फिडरचे सौर उर्जीकरण करण्याच्या दृष्टीने लागणारी जागा महसूल विभागाद्वारे त्वरीत उपलब्ध करुन देणे व त्या अनुषंगाने प्रत्येक जिल्हयातील ३०% कृषी फिडर्स हे सौर ऊर्जेवर करण्याबाबतचे निश्चित करण्यात आलेले उद्दिष्ट पूर्ण करणे याकरीता अ.मु.स.(महसूल) यांचे अध्यक्षतेखाली खालील सदस्यांची समिती गठीत करण्यास याद्वारे मान्यता देण्यात येत आहे:
अ.मु.स.(महसूल) अध्यक्ष प्रधान सचिव (व्यय) सदस्य प्रधान सचिव (ऊर्जा) सदस्य प्रधान सचिव (वने) सदस्य प्रधान सचिव (कृषी) सदस्य सचिव (जलसंपदा) सदस्य अध्यक्ष तथा व्यवस्थापकीय संचालक, महावितरण सदस्य अध्यक्ष तथा व्यवस्थापकीय संचालक, मह र्मती सदस्य महासंचालक, महाऊर्जा सदस्य उप सचिव, (ऊर्जा-७), सदस्य संचालक, प्रकल्प, महावितरण सदस्य सचिव
# Page 2
शासन निर्णय क्रमांकः सौरप्र-२०२२/प्र.क्र.१५५/ऊर्जा-७
३. सदर समितीची कार्यकक्षा ही खालीलप्रमाणे राहील : १) कृषी फिडरचे सौर उर्जीकरण करण्याच्या दृष्टीने लागणारी जागा महसूल विभागाकडून उपलब्ध करुन घेणे.
२) मुख्यमंत्री सौर कृषी वाहिनी योजना तसेच अन्य सौर ऊर्जा प्रकल्पांकरीता खाजगी जमीन भाडेपटटयावर घेण्यासाठी भाडेपटटा दर सदर जमीनीच्या शीघ्रगणक दराशी जोडता येईल किंवा कसे तसेच जिल्हानिहाय, जमीनीच्या प्रकारनिहाय भाडेपटटा दर निश्चित करण्यासंदर्भात कार्यपध्दती/धोरण निश्चिती करणे.
३) महावितरणद्वारे प्रत्येक जिल्हयातील ३०% कृषी फिडर्स हे सौर ऊर्जेवर मार्च, २०२३ पर्यंत येतील याकरीता महसूल विभागाशी जागा उपलब्धतेबाबत समन्वय साधून कार्यवाही करणे.
४) जिल्हाधिकारी यांचे मदतीने सौर वाहिनी योजना तसेच अन्य सौर ऊर्जा प्रकल्पांसाठी खाजगी जमीन, शासकीय जागा, महामंडळे/ कृषी विद्यापीठ/शासकीय विभाग यांचेकडील उपलब्ध असलेल्या विनावापर/पडीक जमीन उपलब्ध करून घेणे.
४. समितीचा कार्यकाळ : सदर समितीचा कार्यकाल उपरोक्त कार्यवाही पूर्ण होईपर्यंत असेल.
---------------------------------------------------------------------------------------
| सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध |
| करण्यात आला असून, त्याचा सांकेतांक क्रमांक २०२२०९१५१५२१३९३८१० असा आहे. हा आदेश डिजीटल |
| स्वाक्षरीने साक्षांकित करुन काढण्यात येत आहे. |
---------------------------------------------------------------------------------------
महाराष्ट्राचे राज्यपाल यांच्या आदेशानुसार व नांवाने,
NANASAHEB
RAJARAM DHANE
(ना.रा.ढाणे )
अवर सचिव, महाराष्ट्र शासन
प्रत, १) मा. मुख्यमंत्री, महाराष्ट्र राज्य यांचे अपर मुख्य सचिव, मंत्रालय, मुंबई, २) मा.उपमुख्यमंत्री, महाराष्ट्र राज्य यांचे सचिव, मंत्रालय, मुंबई, ३) विरोधी पक्षनेता, विधानसभा / विधान परिषद, विधान भवन मुंबई, ४) सर्व मंत्री / सर्व राज्यमंत्री यांचे खाजगी सचिव, मुंबई, ५) मा. मंत्री, (ऊर्जा, नवीन व नवीकरणीय ऊर्जा) यांचे खाजगी सचिव, मंत्रालय, मुंबई, ६) मा.राज्यमंत्री, (ऊर्जा, नवीन व नवीकरणीय ऊर्जा) यांचे खाजगी सचिव, मंत्रालय, मुंबई, ७) सर्व विधानमंडळ सदस्य, विधान भवन, मुंबई, ८) मुख्य सचिव, महाराष्ट्र राज्य, मंत्रालय, मुंबई, ९) अपर मुख्य सचिव (वित्त), वित्त विभाग, मंत्रालय, मुंबई, १०) अपर मुख्य सचिव (महसूल), महसुल व वन विभाग, मंत्रालय, मुंबई.
११) प्रधान सचिव (ऊर्जा), उद्योग, ऊर्जा व कामगार विभाग, मंत्रालय, मुंबई, १२) प्रधान सचिव (व्यय), वित्त विभाग, मंत्रालय, मुंबई.
१३) प्रधान सचिव (वने), महसुल व वन विभाग, मंत्रालय, मुंबई १४) प्रधान सचिव (कृषी), कृषी व पदूम विभाग, मंत्रालय, मुंबई.
पृष्ठ ३ पैकी २
# Page 3
शासन निर्णय क्रमांक: सौरप्र-२०२२/प्र.क्र.१५५/ऊर्जा-७
१५) प्रधान सचिव (जलसंपदा) जलसंपदा विभाग, मंत्रालय, मुंबई.
१६) सर्व अपर मुख्य सचिव/प्रधान सचिव/सचिव यांचे स्वीय सहायक,सर्व मंत्रालयीन विभाग, १७) व्यवस्थापकीय संचालक, महाराष्ट्र राज्य विद्युत मंडळ, सूत्रधारी कंपनी मर्या.,मुंबई, १८) अध्यक्ष तथा व्यवस्थापकीय संचालक, महाराष्ट्र राज्य विद्युत वितरण कंपनी मर्या.,मुंबई, १९) अध्यक्ष तथा व्यवस्थापकीय संचालक, महाराष्ट्र राज्य विद्युत निर्मिती कंपनी मर्या.,मुंबई, २०) अध्यक्ष तथा व्यवस्थापकीय संचालक, महाराष्ट्र राज्य विद्युत पारेषण कंपनी मर्या.,मुंबई, २१) महासंचालक, महाराष्ट्र ऊर्जा विकास अभिकरण (महाऊर्जा),पुणे.
२२) सर्व विभागीय आयुक्त, २३) सर्व जिल्हाधिकारी, २४) संचालक (प्रकल्प), महाराष्ट्र राज्य विद्युत वितरण कंपनी मर्या., मुंबई, २५) उप सचिव/ऊर्जा-७, उद्योग,ऊर्जा व कामगार विभाग, मंत्रालय, मुंबई, २६) ऊर्जा उप विभागातील सर्व कार्यासने, उद्योग, ऊर्जा व कामगार विभाग, मंत्रालय, मुंबई, २७) निवड नस्ती,ऊर्जा-७, उद्योग,ऊर्जा व कामगार विभाग, मंत्रालय, मुंबई.
पृष्ठ ३ पैकी ३