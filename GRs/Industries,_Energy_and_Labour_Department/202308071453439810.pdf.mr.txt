# Page 1
महाराष्ट्र इमारत व इतर बांधकाम कामगार कल्याणकारी मंडळ, मुंबई अंतर्गत नोंदित सक्रिय (जिवित) बांधकाम कामगार यांचेकरीता “तपासणी ते उपचार आरोग्य योजना” राबविणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक: इबांका-२०२३/प्र.क्र.७७/कामगार-७
मंत्रालय मुंबई - ४०० ०३२
दिनांक: ०७ ऑगस्ट, २०२३
संदर्भ : (१) शासन समक्रमांक दिनांक ३१.०५.२०२३ रोजीचे पत्र (२) सार्व.आरोग्य विभाग, शा. नि. क्रमांक: मफुयो-२०२३/प्र.क्र.१६०/आरोग्य-६, दि.२८.०७.२०२३
प्रस्तावना : इमारत व इतर बांधकाम व्यवसायामधील कामगारांच्या हिताचे रक्षण करण्याच्या दृष्टीने, केंद्र शासनाने इमारत व इतर बांधकाम कामगार (रोजगार नियमन व सेवाशर्ती) अधिनियम, १९९६ लागू केला आहे. सदर अधिनियमामधील तरतुदींची अंमलबजावणी करण्याकरीता महाराष्ट्र इमारत व इतर बांधकाम कामगार (रोजगार नियमन व सेवाशर्ती) नियम, २००७ अस्तित्वात आले असून अधिनियमातील कलम १८ अन्वये महाराष्ट्र इमारत व इतर बांधकाम कामगार कल्याणकारी मंडळाची स्थापना करण्यात आलेली आहे. अधिनियमामधील तरतूदीनुसार बांधकाम कामगारांची नोंदणी व नुतनीकरण करण्यात येते. बांधकाम कामगारांचे काम हे अंगमेहनतीचे व कष्टपूर्ण असल्याने त्यांना आरोग्याच्या समस्या प्रकर्षाने उद्भवण्याची दाट शक्यता असते. वेळोवेळी त्यांच्या आरोग्याच्या तपासण्या झाल्यास भविष्यात उद्भवणाऱ्या आरोग्याच्या समस्यांवर प्राथमिक स्तरावर उपचार करणे शक्य होईल.
यादृष्टीने, महाराष्ट्र इमारत व इतर बांधकाम कामगार कल्याणकारी मंडळ, मुंबई अंतर्गत नोंदित सक्रिय (जिवित) बांधकाम कामगार यांचेकरीता “तपासणी ते उपचार आरोग्य योजना” राबविण्याची बाब शासनाच्या विचाराधीन होती.
शासन निर्णय: महाराष्ट्र इमारत व इतर बांधकाम कामगार कल्याणकारी मंडळ, मुंबई अंतर्गत नोंदित सक्रिय (जिवित) बांधकाम कामगार यांचेकरीता “तपासणी ते उपचार आरोग्य योजना” राबविण्यास सदर शासन निर्णयान्वये मान्यता देण्यात येत आहे.
२. योजनेचे लाभार्थी : (अ) सदर योजनेअंतर्गत सर्व नोंदित सक्रिय (जिवित) बांधकाम कामगार तसेच, त्यांच्या कुटुंबामधील पती अथवा पत्नी व १० वर्षावरील प्रथम दोन अपत्ये ही लाभार्थी म्हणून गणण्यात येतील.
(ब) सदर योजनेअंतर्गत बांधकाम कामगारांच्या सक्रिय (जिवित) नोंदणी कालावधीमध्ये वर्षातून एकदा सदर योजनेच्या लाभासाठी लाभार्थी पात्र राहील.
(क) सार्वजनिक आरोग्य विभागाच्या दिनांक २८.०७.२०२३ रोजीच्या शासन निर्णयातील तरतूदीनुसार नोंदीत सक्रिय (जिवित) बांधकाम कामगार अथवा त्याच्या कुटुंबातील पात्र व्यक्तींनी आरोग्य योजनेचा लाभ घेतला असल्यास त्यांना शासकीय योजनेची द्विरुक्ती टाळण्यासाठी या योजनेचा लाभ मिळणार नाही. मात्र, त्या बांधकाम कामगाराचा अथवा कुटुंबातील पात्र लाभार्थ्याच्या उपचारावरील खर्च रुपये ५.०० लक्षपेक्षा अधिक होणार असल्यास या योजनेच्या खर्चाच्या मर्यादेत नियुक्त संस्थेने महाराष्ट्र इमारत व इतर बांधकाम कामगार कल्याणकारी मंडळाच्या सहमतीने सूचीबद्ध केलेल्या रुग्णालयांमार्फत उपचाराकरीता सदर लाभार्थी पात्र राहील.
(ड) सदरची योजना मंडळाकडे नोंदित सक्रिय (जिवित) बांधकाम कामगारांकरीता ऐच्छिक स्वरूपाची राहील.
# Page 2
शासन निर्णय क्रमांकः इबांका-२०२३/प्र.क्र.७७/कामगार-७
३. अंमलबजावणी यंत्रणा व आर्थिक तरतूद : (अ) सदरची योजना महाराष्ट्र इमारत व इतर बांधकाम कामगार कल्याणकारी मंडळ, मुंबई यांचेकडून जिल्हा कामगार सुविधा केंद्र या घटकामार्फत राबविण्यात येईल.
(ब) मंडळाकडे जमा होणाऱ्या उपकरामधून सदर योजनेवरील खर्च भागविण्यात येईल.
(क) सदर योजनेच्या संनियंत्रणाकरीता मंडळाच्या स्तरावर प्रकल्प अंमलबजावणी समिती (PMC) गठीत करण्यात यावी.
योजनेवर होणाऱ्या खर्चाच्या २% खर्च प्रशासकीय खर्च म्हणून मंडळास अनुज्ञेय राहील.
४. योजनेचे टप्पे : सदरची योजना खालील तीन टप्प्यामध्ये राबविण्यात येईल.
(अ) प्राथमिक आरोग्य तपासणी चाचणी
अ.१ - तपासणी पूर्व आरोग्य तपासणी शिबीराचे आयोजन (Pre-Health Camp) - नियुक्त संस्था, जिल्हा कामगार सुविधा केंद्राचे प्रमुख कामगार उपायुक्त / सहायक कामगार आयुक्त/सरकारी कामगार अधिकारी यांच्या मान्यतेने शिबीराची ठिकाणे, दिनांक व वेळ निश्चित करतील.
अ.२- आरोग्य तपासणी शिबीरामधील उपक्रम - अ.२.१ नियुक्त संस्था, शिबीराकरीता निश्चित केलेल्या लाभार्थ्यांना एकत्रित करतील व त्यांची नोंदणी करण्यात येईल.
अ.२.२ नियुक्त संस्था, शिबीरामध्ये आवश्यकतेनुसार डॉक्टर व वैद्यकीय सहाय्यक उपलब्ध करून देतील.
अ.२.३ शिबीरामध्ये लाभार्थ्यांची शारीरीक तपासणी करण्यात येईल व त्यांच्या पूर्व आजार तथा वैद्यकीय इतिहासाबाबत माहिती नोंदविण्यात येईल.
अ.२.४ शिबीरामध्ये नियुक्त संस्थेमार्फत लाभार्थ्यांच्या तपासणीसाठीचे नमुने (Samples) गोळा करण्यात येतील.
अ.२.५ बांधकाम कामगारांच्या करावयाच्या प्राथमिक आरोग्य तपासणी चाचण्या ह्या वरील नमूद शिबीरामध्ये अथवा बांधकाम कामगारांच्या घरोघरी जाऊन नियुक्त संस्थेकडून करण्यात येतील.
अ.३- प्रयोगशाळेमधील तपासणी - अ.३.१ शिबीरामध्ये अथवा बांधकाम कामगारांच्या घरोघरी जाऊन लाभार्थ्यांच्या प्राथमिक आरोग्य तपासण्यांच्या नमुन्यांच्या (Samples) अनुषंगाने करावयाच्या चाचण्या शासनाच्या मान्यतेने निश्चित करण्यात येतील.
अ.३.२ चाचण्यांचे दर हे CGHS (Central Government Health Scheme) च्या दराच्या मर्यादेत राहतील.
अ.४ - तपासणी नंतर सल्लामसलत (Consultation) शिबीराचे आयोजन (Post-Health Camp) - अ.४.१ लाभार्थ्यांच्या आरोग्य तपासणीचे अहवाल प्राप्त झाल्यानंतर नियुक्त संस्थेमार्फत तपासणीनंतर सल्लामसलत (Consultation) शिबीराचे (Post-Health Camp) आयोजन करण्यात येईल.
अ.४.२ सदर शिबीरामध्ये तपासणी अहवालाचे वितरण लाभार्थ्यांना करण्यात येईल.
पृष्ठ ७ पैकी २
# Page 3
शासन निर्णय क्रमांकः इबांका-२०२३/प्र.क्र.७७/कामगार-७
अ.४.३ तपासणी अहवालाच्या अनुषंगाने लाभार्थ्यांचे डॉक्टरांसोबत सल्लामसलत (Consultation) करण्यात येईल.
अ.४.४ तपासणी अहवाल, लाभार्थ्यांना नोंदणीकृत मोबाईल क्रमांकावर पाठविण्यात येईल.
तसेच, संगणक प्रणालीमध्ये उपलब्ध करून देण्यात येईल.
अ.४.५ प्राथमिक आरोग्य तपासणी चाचणीमध्ये सामान्य अहवाल (Normal Report) असलेल्या लाभार्थ्यांची पुढील कार्यवाही (Case) बंद करण्यात येईल.
अ.४.६ प्राथमिक आरोग्य तपासणी चाचणीमध्ये असामान्य अहवाल (Abnormal Report) असलेल्या लाभार्थ्यांस आवश्यकतेनुसार लाभार्थ्याच्या सहमतीने औषधोपचाराची शिफारस करण्यात येईल अथवा प्रगत पुष्ठीकरण आरोग्य तपासणी चाचणी (Advanced Confirmatory Test) करीता सूचविण्यात येईल.
(ब) प्रगत पुष्ठीकरण आरोग्य तपासणी चाचणी (Advanced Confirmatory Test) ब. १. प्राथमिक आरोग्य तपासणी चाचणीमधील ज्या चाचणीचा अहवाल असामान्य (Abnormal Report) असेल अशा चाचणीची दुबार चाचणी करण्याची मागणी लाभार्थ्यांने केल्यास, नियुक्त संस्था विनाशुल्क एकवेळेस अशी चाचणी करेल.
ब.२ प्राथमिक आरोग्य तपासणी चाचणीमध्ये असामान्य अहवाल (Abnormal Report) असलेल्या लाभार्थ्यांची सहमती असल्यास त्यास प्रगत पुष्ठीकरण आरोग्य तपासणी चाचणी (Advanced Confirmatory Test) करीता शिफारस करण्यात येईल.
ब.३ नियुक्त संस्थेने सूचीबद्ध (Empanelled) केलेल्या रुग्णालयामध्ये/तपासणी प्रयोगशाळांमध्ये/सूचीबद्ध (Empanelled) प्राथमिक आरोग्य केंद्रामध्ये प्रगत पुष्ठीकरण आरोग्य तपासणी चाचणी (Advanced Confirmatory Test) करण्यात येईल.
ब.४ प्रगत पुष्ठीकरण आरोग्य तपासणी चाचण्या (Advanced Confirmatory Test) ह्या केवळ जिवीतास धोका निर्माण करणाऱ्या आजाराच्या (Life Threatening Diseases) बाबतीत करावयाच्या चाचण्या शासन मान्यतेने निश्चित करण्यात येतील.
ब. ५ चाचण्यांचे दर हे CGHS (Central Government Health Scheme) च्या दराच्या मर्यादेत राहतील.
ब.६ प्रगत पुष्ठीकरण आरोग्य तपासणी चाचणीमध्ये (Advanced Confirmatory Test) सामान्य अहवाल (Normal Report) असलेल्या लाभार्थ्यांची पुढील कार्यवाही (Case) बंद करण्यात येईल.
ब.७ प्रगत पुष्ठीकरण आरोग्य तपासणी चाचणीमध्ये (Advanced Confirmatory Test) असामान्य अहवाल (Abnormal Report) असलेल्या लाभार्थ्यांस, आवश्यकतेनुसार लाभार्थ्याच्या सहमतीने औषधोपचाराची शिफारस करण्यात येईल अथवा उपचाराकरीता सूचिबद्ध रूग्णालयामध्ये भरती करण्यात येईल.
(क) वैद्यकीय उपचार
(क- १) औषधोपचार क-१.१ प्राथमिक आरोग्य तपासणी चाचणीमध्ये तसेच, प्रगत पुष्ठीकरण आरोग्य तपासणी चाचणीमध्ये (Advanced Confirmatory Test) असामान्य अहवाल (Abnormal Report) असलेल्या लाभार्थ्यांस आवश्यकतेनुसार लाभार्थ्याच्या सहमतीने औषधोपचार करण्यात येईल.
पृष्ठ ७ पैकी ३
# Page 4
शासन निर्णय क्रमांकः इबांका-२०२३/प्र.क्र.७७/कामगार-७
क-१.२ सदर योजनेअंतर्गत केंद्र शासनाच्या जन औषधी/अम्रित (AMRIT) योजनेअंतर्गत निश्चित केलेल्या दराच्या मर्यादेत औषधांचा पुरवठा लाभार्थ्यांना करेल.
क-१.३ सदर योजनेअंतर्गत प्रति लाभार्थी (जिवित सक्रिय नोंदणी कालावधी) प्रति वर्ष रक्कम रू. ५,०००/- च्या मर्यादेत नियुक्त संस्था औषधांचा पुरवठा करेल.
(क-२) रूग्णालय भरती क-२.१ प्रगत पुष्ठीकरण आरोग्य तपासणी चाचणीमध्ये (Advanced Confirmatory Test) असामान्य अहवाल (Abnormal Report) असलेल्या लाभार्थ्यांस, त्याच्या सहमतीने उपचाराकरीता संस्थेने सूचीबद्ध (Empanelled) केलेल्या रूग्णालयामध्ये भरती करण्यात येईल.
क-२.२ लाभार्थीवर उपचार करण्यात येणारी रुग्णालये ही नियुक्त संस्थेकडे सूचीबद्ध असणे आवश्यक राहील.
क-२.३ रूग्णालयामध्ये लाभार्थ्यास भरती केल्यानंतर त्याची नोंदणी करण्यात (Admission) यावी तसेच, उपचाराअंती Discharge Paper व झालेला एकूण खर्च याच्या नोंदी नियुक्त संस्थेमार्फत संगणक प्रणालीवर ठेवण्यात येतील.
क-२.४ उपचारावर झालेल्या खर्चाच्या रक्कम रू.२.०० लक्ष च्या मर्यादेमध्ये रूग्णालयास नियुक्त संस्थेकडून अदायगी करण्यात येईल व सदर रकमेची प्रतिपुर्ती मंडळाकडून नियुक्त संस्थेस करण्यात येईल.
क-२.५ विशिष्ठ आजाराच्या प्रकरणी उपचाराचा खर्च रक्कम रू.२.०० लक्ष पेक्षा जास्त मात्र रु.७.०० लक्ष च्या मर्यादेत होणार असल्यास, संबधित रूग्णालयाच्या वैद्यकीय प्रमुख यांची शिफारस तसेच, जिल्हा कामगार सुविधा केंद्राचे प्रमुख कामगार उप आयुक्त / सहायक कामगार आयु / सरकारी कामगार अधिकारी यांच्या मान्यतेने व संबधित जिल्ह्याच्या शासकीय रुग्णालयाचे अधिष्ठाता यांच्या शिफारशीने अशी प्रकरणे “बांधकाम कामगार आरोग्य समिती” कडे सादर करण्यात यावीत.
५. बांधकाम कामगार आरोग्य समिती : (अ) मंडळाकडील नोंदित सक्रिय (जिवित) बांधकाम कामगारांच्या उपचाराकरीता रक्कम रू.२.०० लक्षपेक्षा जास्त होणाऱ्या मात्र रक्कम रू. ७.०० लक्षच्या मर्यादेत मान्यता देण्याकरीता खालीलप्रमाणे बांधकाम कामगार आरोग्य समितीचे गठण करण्यात येत आहे: १. अध्यक्ष, महाराष्ट्र इमारत व इतर बांधकाम कामगार कल्याणकारी मंडळ, मुंबई अध्यक्ष २. प्रधान सचिव (कामगार), उद्योग, ऊर्जा व कामगार विभाग, मंत्रालय, मुंबई सदस्य ३. कामगार आयुक्त, महाराष्ट्र राज्य सदस्य ४. अधिष्ठाता, सर जे. जे. रूग्णालय, मुंबई अथवा त्यांनी नामनिर्देशित केलेले वरीष्ठ वैद्यकीय अधिकारी सदस्य ५. सचिव तथा मुख्य कार्यकारी अधिकारी, महाराष्ट्र इमारत व इतर बांधकाम कामगार कल्याणकारी मंडळ, मुंबई सदस्य सचिव (ब) सदर समितीसमोर प्राप्त होणाऱ्या प्रस्तावावर निर्णय घेवून उपचार खर्च अनुज्ञेय करण्यात येईल.
पृष्ठ ७ पैकी ४
# Page 5
शासन निर्णय क्रमांकः इबांका-२०२३/प्र.क्र.७७/कामगार-७
६. अपघातप्रकरणी वैद्यकीय सहाय्य ६.१ बांधकामाच्या ठिकाणी नोंदित सक्रिय (जिवित) बांधकाम कामगारास अपघात झाल्यास ती व्यक्ती सदर योजनेअंतर्गत उपचारास पात्र राहील.
६.२. बांधकाम कामगारास आवश्यकतेनुसार व सोईनुसार ज्या रूग्णालयामध्ये उपचाराकरीता भरती केले असेल, असे रूग्णालय खाजगी असल्यास तात्पुरत्या स्वरूपात सूचीबद्ध (Empanelled) करून पुढील उपचार नियुक्त संस्थेने करावेत.
६.३ अपघातानंतर उपचाराकरीता असलेल्या रुग्णालयाची माहिती लाभार्थी/कामाची आस्थापना/नातेवाईक/इतर व्यक्तींनी नियुक्त संस्थेस टोल फ्री क्रमांकावर अथवा जिल्हा/तालुका कामगार सुविधा केंद्रास देणे आवश्यक राहील.
६.४ अपघातावरील उपचाराचा खर्च परिच्छेद ४ (क-२.४) व ४ (क-२.५) अन्वये अनुज्ञेय राहील.
७. सूचीबद्ध (Empanelled) रूग्णालये ७.१ स्थिर आरोग्य तपासणी केंद्रे नियुक्त संस्थेने, प्रत्येक तालुक्यात किमान एक याप्रमाणे निश्चित ठिकाणी कायमस्वरूपी आरोग्य तपासणी केंद्रे निर्माण करावीत किंवा सूचीबद्ध (Empanelled) करण्यात यावे. अशा ठिकाणी लाभार्थी भेट देवून प्राथमिक आरोग्य तपासणी करू शकेल व तपासणी अहवाल (प्राथमिक व प्रगत पुष्ठीकरण) मिळवू शकेल.
७.२ पुष्ठीकरण आरोग्य तपासणी चाचणी (Advanced Confirmatory Test) तसेच, वैद्यकीय उपचाराकरीता नियुक्त संस्था रूग्णालये सूचीबद्ध (Empanelled) करतील.
७.३ प्रत्येक जिल्हा कामगार सुविधा केंद्राच्या क्षेत्रामध्ये किमान तीन रूग्णालये मंडळाच्या मान्यतेने सूचीबद्ध (Empanelled) करण्यात यावीत. तथापि, आवश्यकतेनुसार यामध्ये वाढ करण्यात यावी.
८. फिरते वैद्यकीय कक्ष (Mobile Medical Unit – MMU) ८.१ नियुक्त संस्थेमार्फत प्रत्येक जिल्हा कामगार सुविधा केंद्राच्या क्षेत्रामध्ये २४ x ७ कार्यरत राहील, असे किमान एक फिरते वैद्यकीय कक्ष (Mobile Medical Unit) वाहन स्वरूपामध्ये उपलब्ध करून देणे आवश्यक राहील. तथापि, आवश्यकतेनुसार यामध्ये वाढ करण्यात यावी. या कक्षावरील होणारा खर्च नियुक्त संस्थेमार्फत भागविण्यात येईल. या योजनेबाबत नियुक्त संस्थेसोबतचा करार संपुष्टात आल्यानंतर ती वाहने मंडळाकडे हस्तांतर करणे आवश्यक राहील.
८.२ नियुक्त संस्थेमार्फत फिरते वैद्यकीय कक्ष (Mobile Medical Unit) वाहन हे विनाशुल्क उपलब्ध करून देणे आवश्यक राहील.
८.३ सदरच्या फिरते वैद्यकीय कक्ष (Mobile Medical Unit) वाहनामध्ये डॉक्टर, परिचारक व मदतनीस उपलब्ध राहतील.
८.४ सदरचे फिरते वैद्यकीय कक्ष (Mobile Medical Unit) वाहन हे अत्याधुनिक जीवन समर्थन प्रणालीयुक्त (Advanced Life Support System) असावे.
८.५ सदरच्या फिरते वैद्यकीय कक्ष (Mobile Medical Unit) वाहनामध्ये लाभार्थ्यांना द्यावयाची औषधे, आपत्कालीन परिस्थितीमध्ये लागणारी अत्यावश्यक औषधे, प्रथमोपचार इ. सुविधा असणे आवश्यक आहे.
८.६ सदरचे फिरते वैद्यकीय कक्ष (Mobile Medical Unit) वाहन हे या योजनेकरीता तयार केलेल्या समर्पित बांधकाम कामगार आरोग्य क्रमांकाशी संलग्न राहील.
पृष्ठ ७ पैकी ५
# Page 6
शासन निर्णय क्रमांकः इबांका-२०२३/प्र.क्र.७७/कामगार-७
९. समर्पित बांधकाम कामगार आरोग्य प्रणाली (Dedicated Software Management System) ९.१ नियुक्त संस्था लाभार्थ्यांच्या प्राथमिक आरोग्य तपासणीपासून उपचारापर्यंत देण्यात येणाऱ्या सुविधांचे देखरेख व संनियंत्रण करण्याकरीता समर्पित बांधकाम कामगार आरोग्य प्रणाली (Dedicated Software Management System) मंडळाच्या नियंत्रणाखाली विनाशुल्क निर्माण करेल. या प्रणालीवरील होणारा खर्च नियुक्त संस्थेमार्फत भागविण्यात येईल. या योजनेबाबत नियुक्त संस्थेसोबतचा करार संपुष्टात आल्यानंतर सदर प्रणाली मंडळाकडे हस्तांतर करणे आवश्यक राहील.
९.२ सदर प्रणालीमध्ये सर्व प्रकारच्या नोंदी कायमस्वरूपी नोंदविण्यात येतील.
९.३ सदर प्रणालीद्वारे लाभार्थी स्वत:च्या नोंदीची माहिती उपलब्ध करून घेवू शकेल.
९.४ सदर प्रणालीद्वारे या योजनेतील सर्व प्रकारच्या देयकाचे संनियंत्रण करण्यात येईल.
१०. समर्पित बांधकाम कामगार आरोग्य टोल फ्री क्रमांक (Dedicated Toll Free Number) १०.१ नियुक्त संस्था संपूर्ण राज्याकरीता एकच समर्पित बांधकाम कामगार आरोग्य टोल-फ्री क्रमांक (Dedicated Toll Free Number) म्हणून मंडळाच्या नियंत्रणाखाली विनाशुल्क निर्माण करेल. या टोल-फ्री क्रमांकावरील होणारा खर्च नियुक्त संस्थेमार्फत भागविण्यात येईल. या योजनेबाबत नियुक्त संस्थेसोबतचा करार संपुष्टात आल्यानंतर सदर टोल-फ्री क्रमांक मंडळाकडे हस्तांतर करणे आवश्यक राहील.
१०.२ नियुक्त संस्था कॉल सेंटर निर्माण करून संपूर्ण राज्यामधून येणाऱ्या कॉलचे संनियंत्रण करेल. तसेच त्यासाठी होणारा खर्च नियुक्त संस्थेमार्फत भागविण्यात येईल.
११. संस्था नियुक्ती ११.१ उपरोक्त परिच्छेद (१) ते (१०) अन्वये, महाराष्ट्र इमारत व इतर बांधकाम कामगार कल्याणकारी मंडळ, मुंबई अंतर्गत नोंदित सक्रिय (जिवित) बांधकाम कामगार यांचेकरीता “तपासणी ते उपचार आरोग्य योजना” राबविण्याकरीता एच.एल.एल. लाईफकेअर लि. (भारत सरकार उद्योग) यांची नियुक्ती करण्यात येत आहे.
११.२ एच.एल.एल. लाईफकेअर लि. (भारत सरकार उद्योग) यांचेमार्फत सदर योजना राबविण्याचा कालावधी हा सदर योजनेचा शासन निर्णय निर्गमित झाल्याच्या दिनांकापासून ५ वर्षाचा राहील.
११.३ शासनाने यापूर्वी दिलेल्या मान्यता व सदर शासन निर्णयानुसार देण्यात येत असलेल्या मान्यता विचारात घेवून, मंडळाने एच.एल.एल. लाईफकेअर लि. (भारत सरकार उद्योग) यांच्याशी करारनामा करावा.
# Page 7