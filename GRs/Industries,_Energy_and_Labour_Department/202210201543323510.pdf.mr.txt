# Page 1
महाराष्ट्र विधानपरिषदेच्या पदवीधर मतदारसंघातील निवडणूकींसाठी मतदार यादीमध्ये नाव नोंदणी करणेबाबत.
महाराष्ट्र शासन
उद्योग, ऊर्जा व कामगार विभाग
शासन परिपत्रक क्र. भानिआ-२०२१/प्र.क्र.१११/उद्योग-६,
मादाम कामा रोड हुतात्मा राजगुरु चौक,
मंत्रालय, मुंबई - ४०० ०३२.
दि. १८ऑक्टोबर, २०२२.
संदर्भ:- अपर मुख्य सचिव तथा मुख्य निवडणूक अधिकारी यांचे अर्ध शासकीय पत्र क्र. संकीर्ण २०२२/प्र.क्र.६०२/२२/३३, दि. १९ सप्टेंबर, २०२२.
परिपत्रक
भारत निवडणूक आयोगाच्या दि.१४/०७/२०२२ रोजीच्या पत्रान्वये दिलेल्या निर्देशानुसार, राज्यातील नाशिक व अमरावती विभाग पदवीधर विधानपरिषद मतदारसंघामध्ये सन २०२३ मध्ये होणा-या व्दिवार्षिक निवडणूकींसाठी त्या विभागातील पदवीधर यांची दि.०१/११/२०२२ या अर्हता दिनांकावर पुर्णत: नवीन मतदार यादी(de-novo elector°s roll) तयार करण्याची मोहिम दि.०१/१०/२०२२ पासून सुरु होत आहे. या मोहिमेंतर्गत दि.०१/१०/२०२२ ते दि.०७/११/२०२२ या कालावधीत पदवीधर मतदार नोंदणीसाठी नमुना १८ (Form १८) स्विकारण्यात येतील. दि.२३/११/२०२२ रोजी प्रारुप मतदार याद्या प्रसिद्ध करण्यात येतील व दि.२३/११/२०२२ ते दि. ९/१२/२०२२ या कालावधीत दावे व हरकती स्विकारल्यानंतर, दि.३०/१२/२०२२ रोजी अंतिम मतदार याद्या प्रसिद्ध करण्यात येतील.
२. उपरोक्त व्दिवार्षिक निवडणूकांमध्ये मतदान करण्यासाठी, नाशिक व अमरावती विभागातील पात्र पदवीधर व्यक्तींनी त्या संबंधित विभागामध्ये पदवीधर मतदार म्हणून मोठ्या प्रमाणात नाव नोंदणी करावी, यासाठी नाशिक व अमरावती विभागातील उद्योग समूह, कंपन्या व संस्था यांनी खालीलप्रमाणे मोहिम राबविण्याबाबतची विनंती अपर मुख्य सचिव व मुख्य निवडणूक अधिकारी, महाराष्ट्र राज्य यांच्याकडून करण्यात आली आहे. या निवडणूकांसाठी संबंधित विभागीय आयुक्त हे मतदार नोंदणी अधिकारी (Electoral Registration Officer) तसेच त्या विभागातील जिल्हाधिकारी हे सहायक मतदार नोंदणी अधिकारी (Assistant Electoral Registration Officer) असतात.
३. नाशिक व अमरावती विभागातील उद्योग समूह, कंपन्या व संस्था यांनी पुढीलप्रमाणे मोहिम राबवावी: नाशिक व अमरावती विभागामध्ये पदवीधर विधानपरिषद मतदारसंघासाठी मतदार यादी तयार करण्यात येत असल्याने, त्या विभागातील उद्योग समूह, कंपन्या व संस्थामधील पात्र पदवीधर कर्मचारी यांनी (अर्हता दिनांक १/११/२०२२ पूर्वी किमान ३ वर्षे आधी पदवी धारण केलेल्या) संबंधित पदवीधर मतदार संघाच्या मतदार यादीमध्ये नाव नोंदविण्याचे आवाहन करण्यात यावे तसेच प्रोत्साहित करण्यात यावे.
नाशिक व अमरावती विभागातील उद्योग समूह, कंपन्या व संस्था मध्ये कार्यरत असलेल्या पात्र पदवीधर कर्मचारी यांनी संबंधित पदवीधर विधान परिषद मतदार संघाच्या यादीमध्ये नाव नोंदणी करण्यासाठी नमुना १८(Form १८) भरावा लागेल. सदर नमुना १८, संबंधित विभागीय आयुक्त (या निवडणूकीचे मतदार नोंदणी अधिकारी), संबंधित जिल्हाधिकारी (या निवडणूकीचे मतदार नोंदणी अधिकारी), विभागीय आयुक्तांकडून
# Page 2
शासन परिपत्रक क्रमांकः भानिआ-२०२१/प्र.क्र.१११/उद्योग-६
पदनिर्देशित केलेले उप विभागीय आयुक्त तसेच तहसिलदार यांच्या कार्यालयात उपलब्ध असतील तसेच सदर योग्यरित्या भरलेले अर्ज त्या कार्यालयात भरुन देता येतील. त्याचप्रमाणे, हा नमुना मुख्य निवडणूक अधिकारी, महाराष्ट्र राज्य यांच्या https://ceo.maharashtra.gov.in या संकेतस्थळावर Download/ Download Forms/Form-१८.pdf येथे सुद्धा उपलब्ध आहे. सदर नमुना संकेतस्थळावरुन उपलब्ध करुन घेऊन(प्रिन्ट काढून) भरुन देता येईल.(ऑन-लाईन पद्धतीने नमूना सादर करण्याची सुविधा उपलब्ध नाही.) योग्य रितीने भरलेला नमुना १८(Form १८), त्यासोबत शैक्षणिक पात्रतेच्या आवश्यक पुराव्यासह वर नमूद संबंधित कार्यालयात सादर करण्यात यावा. सदर अर्ज प्रत्यक्ष कार्यालयात सादर केल्यास, संबंधित पदनिर्देशित अधिका-याला मुळ पदवी प्रमाणपत्र / गुणपत्रिका किंवा अन्य विहित कागदपत्र दाखवावे लागेल.
टपालाव्दारे नमुना १८ पाठविल्यास, संबंधित शैक्षणिक पात्रता दर्शविणारा पुरावा / कागदपत्रे पदनिर्देशित अधिकारी/ सहायक पदनिर्देशित अधिकारी / संबंधित जिल्ह्यातील राजपत्रित अधिकारी / नोटरी पब्लिक यांच्याकडून प्रमाणित केलेली असणे आवश्यक आहे.
४. एकत्रित स्वरुपात अर्ज (Application in Bulk) प्रत्यक्ष किंवा टपालाव्दारे स्विकारण्यात येत नाहीत.
तथापि, संस्था प्रमुख (Head of Institution) त्यांच्या संस्थेतील पात्र पदवीधर कर्मचा-यांचे अर्ज एकत्रितरित्या सादर करु शकतात. राजकीय पक्ष, मतदान केंद्र निहाय प्रतिनिधी किंवा रहिवाशी कल्याणकारी संघटना यांच्यामार्फ़त एकत्रित स्वरुपात अर्ज (Application in Bulk) प्राप्त होणा-या अर्जाचा विचार करण्यात येणार नाही.
५. विधानपरिषदेच्या पदवीधर मतदार संघासाठी मतदार म्हणून नाव नोंदणी करण्यासाठीची पात्रता तसेच कार्यपद्धती या बाबतची सविस्तर माहिती भारत निवडणूक आयोगाच्या पत्र क्र. ३७ / एलसी / इन्स्ट/ इसीआय/एफ़युएनसी/इआरडी/इआर/२०१६, दि. ५ सप्टेंबर, २०१६ च्या पत्रात नमूद करण्यात आली आहे.
सदर पत्र मुख्य निवडणूक अधिकारी, महाराष्ट्र राज्य यांच्या https://ceo.maharashtra.gov.in या संकेत स्थळावर “Schedule for de-novo preparation of electoral rolls w.r.t.१/११/२०२२ as qualifying date in respect of Graduatesº and Teachersº Constituencies of State Legislative Council” या शीर्षकाखाली उपलब्ध आहे.
# Page 3