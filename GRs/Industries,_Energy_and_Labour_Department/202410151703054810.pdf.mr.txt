# Page 1
व्यवसाय सुलभता (EoDB) उपक्रमांतर्गत
केंद्र शासनाकडून सुचविण्यात आलेल्या
सुधारणांची राज्यात अंमलबजावणी
करण्याबाबत
महाराष्ट्र शासन
उद्योग, उर्जा, कामगार व खनिकर्म विभाग
शासन परिपत्रक क्र.: केसुअ २०२४/प्र.क्र.७७/ उद्योग-३
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दि. : १५ ऑक्टोबर, २०२४
केंद्र शासनाच्या उद्योग संवर्धन आणि अंतर्गत व्यापार विभागामार्फत व्यवसाय सुलभता
(Ease of Doing Business) कार्यक्रम राबविला जात आहे. सदर कार्यक्रमाचा उद्देश देशामध्ये
तसेच राज्यांमध्ये अनुकुल व्यावसायिक परिसंस्था वाढविण्याकरीता तसेच सदर प्रक्रियेचे नियमन
करण्याकरीता सुधारणा सुचविणे असा आहे. त्यानुषंगाने केंद्र शासनाच्या उद्योग संवर्धन आणि
अंतर्गत व्यापार विभागामार्फत वेळोवेळी व्यवसाय सुलभता उपक्रमांतर्गत सुधारणा सुचविल्या
जातात आणि सदर सुधारणाच्या अंमलबजावणीच्या आधारे राज्यांचे क्रमवारी निश्चित केली जाते.
त्यानुषंगाने केंद्र शासनाच्या उद्योग संवर्धन आणि अंतर्गत व्यापार विभागामार्फत व्यवसाय
सुलभता उपक्रमांतर्गत सुचविलेल्या सुधारणांची राज्यामध्ये अंमलबजावणी करण्याकरीता
सुचविण्यात आलेल्या सुधारणांच्या अनुषंगाने खालीलप्रमाणे काही सूचना निर्गमित येत आहेत.
परिपत्रक :
व्यवसाय सुलभीकरणांतर्गत सुरू करण्यात आलेल्या एकल खिडकी प्रणाली (Single
Window System) वर उद्योजकांच्या/ व्यवसायिकांच्या सोयीकरीता विविध माहिती, परवानगी,
Module उपलब्ध करुन देण्यात आले आहे. त्यानुषंगाने खालीलप्रमाणे सूचना देण्यात येत आहेत.
१.नविन अथवा प्रस्थापित उद्योगांना विभागांकडून देण्यात येणारे परवाने/ ना-हरकत
प्रमाणपत्रे/ परवानगी याबाबत राज्यामध्ये मैत्री कक्षाच्या एक खिडकी प्रणालीअंतर्गत Know your
Approval module या सेवेचा समावेश केलेला आहे. सदर सेवा ही NSWS शी संलग्न करण्यात
आलेली आहे. गुंतवणूकदाराने गुंतवणकीबाबत सादर केलेली माहिती जसे की, प्रकार, रोजगार,
जोखिम वर्गवारी, गुंतवणूक, घटकाचे स्थान, गुंतवणूकीचा प्रकार (देशांतर्गत अथवा परकीय
गुंतवणूक) इ. तपशील सदर Module मध्ये सादर केल्यास राज्य शासनाच्या आवश्यक परवानगी/
मान्यता/ ना-हरकत याविषयीची माहिती Portal मार्फत दर्शविणे अनिवार्य करण्यात येत आहे.
तसेच यासंदर्भात विभागाकडून नविन सेवा अधिसूचित केल्यास सदर सेवा ३० दिवसांच्या आत
NSWS Platform वर समाविष्ट्ठ करावी. त्यानुषंगाने मैत्री कक्षाच्या एक खिडकी प्रणालीमध्ये सदर
नवीन सुविधा अद्ययावत करण्यात येईल.
# Page 2
२. विभागांच्या सर्व सेवांकरीता विभागांच्या Online Wizard वर PAN आधारीत खाते निर्मीती
करण्याकरीता उपाययोजना करणे अनिवार्य करण्यात येत आहे. सदर PAN हा NSWS तसेच मैत्री
पोर्टल यामधील माहितीचे आदान प्रदानासाठी दुवा म्हणून वापरण्यात येईल.
३.मैत्री तसेच NSWS पोर्टलवर Online प्रणालीमार्फत प्राप्त झालेले अर्ज/प्रश्न/ तक्रारी यांची
संख्या, निकाली काढलेले अर्ज/प्रश्न /तक्रारी, त्याकरीता नियोजित कालमर्यादा, अजांचा/प्रश्नांचा
/तक्रारींचा निपटारा करण्याकरीता लागलेला किमान कालावधी /सरासरी कालावधी/ मध्यक
कालावधी/बहुलक कालावधी/ कमाल कालावधी, अनुपालन टक्केवारी, अजांकरीता आकारलेली
गेलेले शुल्क अर्जाचा तपशील (जसे की, क्रमांक, अर्जाचा दिनांक, निकाली काढल्याचा दिनांक) इ.
बाबी उपलब्ध करुन द्याव्यात. तसेच त्यानुषंगाने त्यांचे Online Dashboard नियमितपणे
(दैनिक/साप्ताहिक/पाक्षिक/मासिक) अद्यावत करावे. तसेच पोर्टलवरील माहिती अद्यावत केल्याचा
दिनांक नमूद करावा.
४.मैत्री एकल खिडकी प्रणालीद्वारे सर्व नोंदणीकृत घटकांसाठी देण्यात येणाऱ्या
मंजूऱ्या/अनुज्ञप्ती/ना-हरकती इ. बाबतचा अनुपालन तक्ता स्कोअरकार्डसह तयार करण्यात यावा.
त्याआधारे मैत्री प्रणालीद्वारे विहित मुदतीपूर्वी ३० दिवस अग्रीम सूचना उद्योग घटकांस पाठविण्यात
याव्यात. तसेच ऑनलाईन पोर्टलवरील डॅशबोर्डवर वेळेत अनुपालने सादर न झाल्यास त्याबाबत
विलंबाच्या क्षेत्रनिहाय सूचना याचा तपशील अर्जदारास देण्यात यावा. संबंधित विभागाने
अनुपालनसंदर्भात बदल झाल्यास मैत्री कक्षास १५ दिवसांत कळविणे अनिवार्य राहील. त्याप्रमाणे
प्रणालीमध्ये सुधारणा करण्यात यावी.
५.मैत्री एकल खिडकी वर गुन्हेगारी संबंधित कायदे त्यामधील तरतुदीसह समाविष्ट्ठ करावेत
तसेच व्यावसायिक आणि तत्संबंधित दायित्व, गुन्याचे स्वरुप, शिक्षा यासंबंधीत वर्णनात्मक तरतुदी
समाविष्ट्ठ कराव्यात. त्याबाबत अनुपालन भंगाच्या घटनांकरीता दंडात्मक तरतुदींची तपशीलवार
वर्णनासह इशारा देणाऱ्या प्रणालीचा विकास करणे अनिवार्य राहील. अधिसूचित सेवांबाबत
दंडात्मक तरतुदी संदर्भात बदल झाल्यास त्याबाबत संबंधित विभागाने १५ दिवसांच्या आत मैत्री
कक्षास कळविण्यात यावे.
६.सोसायटी/ भागीदारी संस्था द्वारे गठित झालेले उद्योग घटक यांनी प्रविष्ट्ठ केलेल्या
माहितीमध्ये (जसे की, नाव, पत्ता, घटना अथवा इतर माहितीमध्ये इ.) कोणताही बदल झाल्यास
त्याबाबत मैत्री कक्षाच्या पोर्टलमार्फत संबंधित विभागांच्या पोर्टल वर संदेश पाठविला जाईल,
त्यानुषंगाने विभागांनी त्यांची माहिती अद्यावत करावी. अर्जदारास अतिरिक्त माहिती प्रविष्ट्ठ
करावयाची असल्यास अर्जदारास देखील एक संदेश पाठविला जाईल त्यानंतर त्यांना औपचारिक
कार्यवाही सुरू करता येईल. याव्यतिरिक्त ज्या विभागाने कायद्याने असे बदल स्विकारण्यास मनाई
केली आहे, ते विभाग अर्जदारांस इच्छित परवानग्यासाठी विहित कार्यपद्धती कळवतील व नविन
अर्ज सादर करण्याबाबत सूचित करतील.
७. गुंतवणूकदारांच्या सहाय्यासाठी व्यवसाय सुलभीकरणाच्या कृती आराखड्यानुसार शासन
ते व्यवसाय (G२B) व व्यवसाय ते शासन (B२G) अशा दुतर्फा माहितीचे आदानप्रदान, मार्गदर्शन
# Page 3
यासाठी महाव्यवस्थापक, जिल्हा उद्योग केंद्र यांना जिल्हास्तरीय संपर्क अधिकारी म्हणून नियुक्त
करण्यात येत आहे. संपर्क अधिकारी म्हणून महाव्यवस्थापक, जिल्हा उद्योग केंद्र यांनी गुंतवणूक
प्रत्यक्षात येण्यासाठी गुंतवणूकदार, उद्योजक व व्यावसायिकांना त्यांच्या उद्योग व्यवसायाशी
निगडीत प्रश्न/ तक्रारी विषयी सहाय्य करणे, आवश्यक ती सर्व माहिती विहित मुदतीत पुरविणे,
परवानगी बाबत माहिती पुरविणे, महाराष्ट्र औद्योगिक विकास महामंडळाबरोबर समन्वय साधून
भूखंडाची माहिती देणे, त्रुटींची पुर्तता करणे, तसेच इतर सर्व बाबींसाठी वरिष्ट्ठांमार्फत मैत्री कक्षाशी
समन्वय साधणे असे कामकाज राहील.
सदर शासन परिपत्रक महाराष्ट्र शासनाच्या www.maharashtra.gov.in या
# Page 4