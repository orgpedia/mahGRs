# Page 1
प्रधानमंत्री किसान ऊर्जा सुरक्षा एवं उत्थान महाअभियान (कुसुम) योजने अंतर्गत सर्वसाधारण घटकाच्या सौर कृषीपंपाच्या लाभार्थ्यांच्या शासन हिस्स्यापोटी अनुदान वितरीत करण्याबाबत...
महाराष्ट्र शासन
उद्योग, ऊर्जा, कामगार व खनिकर्म विभाग
शासन निर्णय क्रमांकः सौरप्र-२०२२/प्र.क्र.२०६/ऊर्जा-७.
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: १८ डिसेंबर, २०२३.
वाचा : १. शासन निर्णय, उद्योग, ऊर्जा व कामगार विभाग, क्र.सौरप्र-२०१४/प्र.क्र.२१९/ऊर्जा-७, दि.२७.०३.२०१५.
२. शासन निर्णय, उद्योग, ऊर्जा व कामगार विभाग, क्र. सौरप्र-२०१४/प्र.क्र.२१९(भाग-३)/ऊर्जा-७, दि.१४.०६.२०१७.
३. शासन निर्णय, उद्योग, ऊर्जा व कामगार विभाग, क्र.सौरप्र-२०१९/प्र.क्र.२६८/ऊर्जा-७, दि.१२.०५.२०२१.
४. शासन परिपत्रक, वित्त विभाग, क्र.अर्थसं-२०२३/प्र.क्र.४०/अर्थ-३, दिनांक १२.०४.२०२३.
५. शासन निर्णय, उद्योग, ऊर्जा व कामगार विभाग, क्र.सौरप्र-२०२२/प्र.क्र.२०६/ऊर्जा-७, दिनांक १७.०५.२०२३.
६. महाऊर्जा कार्यालयाचे पत्र क्र. लेखा/बीपी-०३४/सौरऊर्जा कृषिपंप/२०२३-२४/७७५, दिनांक ०५.१०.२०२३.
प्रस्तावना:
राज्यातील कृषीपंप वीज जोडण्यांचे सौर ऊर्जेद्वारे विद्युतीकरण करण्याच्या अभियानातंर्गत केंद्र शासनाच्या नवीन व नवीकरणीय ऊर्जा मंत्रालय, नवी दिल्ली यांचेकडून शेतकऱ्यांसाठी प्रधानमंत्री किसान ऊर्जा सुरक्षा एवंम उत्थान महाभियान (कुसूम) देशभरात राबविण्यात येत आहे. या योजनेतंर्गत केंद्र शासनाने दिनांक १३.०१.२०२१ रोजी १ लाख नग सौर कृषीपंप आस्थापित करण्यास दिलेली मान्यता विचारात घेऊन संदर्भाधिन क्र. ३ येथील शासन निर्णयान्वये राज्यातील कृषीपंप वीज जोडण्यांचे सौर
ऊर्जेद्वारे विद्युतीकरण करण्याचे अभियान जाहिर करण्यात आले आहे. सदर अभियानातील घटक “ब”
अंतर्गत दरवर्षी एक लाख नग याप्रमाणे पुढील ५ वर्षामध्ये ५ लाख सौरकृषीपंप आस्थापित करण्यात येणार आहेत. नवीन व नवीकरणीय ऊर्जा मंत्रालयाने महाराष्ट्र राज्याकरीता पीएम-कुसूम घटक “ब” करीता एकणू २,२५,००० पारेषण विरहित सौर कृषीपंप आस्थापित करण्यासाठी मान्यता दिली आहे. सदर योजनेची अंमलबजावणी महाऊर्जा कार्यालयामार्फत करण्यात येत आहे. राज्यात कुसूम योजनेतंर्गत विविध लाभार्थ्यांसाठी सुकाणू समितीने वेळोवेळी दिलेल्या मंजूरीनुसार एकूण १,०३,८०० सौर कृषीपंपासाठी
# Page 2
शासन निर्णय क्रमांक: सौरप्र-२०२२/प्र.क्र.२०६/ऊर्जा-७
कार्यादेश देण्यात आले असून त्यापैकी एकूण ६८,५७० सौर कृषिपंप महाऊर्जाकडून आस्थापित करण्यात आले आहेत. त्यापैकी, सर्वसाधारण लाभार्थ्यांसाठी ५८,२३० सौर कृषीपंप आस्थापित करण्यात आले असून
त्याकरीता आवश्यक एकूण रु.११५.८२३१ कोटी इतक्या रकमेपैकी आतापर्यंत एकूण रु.१००.१३७२ कोटी इतका निधी शासनाकडून महाऊर्जाला उपलब्ध करून देण्यात आला आहे. सन २०२३-२४ या वित्तीय वर्षाकरीता मागणी क्रमांक के-६, लेखाशीर्ष क्र.२८१००९०२ खाली सर्वसाधारण लाभार्थी घटकासाठी
रु.३३९.९०५९ कोटी इतका निधी अर्थसंकल्पित करण्यात आला आहे. सदर अर्थसंकल्पित निधीतून रु.१९.१८०२ कोटी इतका निधी संदर्भाधिन क्र.५ येथील शासन निर्णयान्वये महाऊर्जा कार्यालयास वितरीत
करण्यात आला आहे. आता, प्रधानमंत्री किसान ऊर्जा सुरक्षा एवंम उत्थान महाभियान (कुसूम) या अभियानाच्या घटक “ब” अंतर्गत सर्वसाधारण लाभार्थी घटकांसाठी आस्थापित केलेल्या सौर
कृषीपंपाकरीता राज्य शासनाच्या १० टक्के हिस्स्यापोटी ऊर्वरित रु.१५.६८५९ कोटी इतका निधी महाऊर्जाला वितरीत करण्याची बाब शासनाच्या विचाराधीन होती.
शासन निर्णय :
राज्यातील कृषीपंप जोडण्यांचे सौर ऊर्जेद्वारे विद्युतीकरण करण्याच्या अभियानातंर्गत केंद्र शासनाच्या नवीन व नवीकरणीय ऊर्जा मंत्रालय, भारत सरकार यांचेकडून शेतकऱ्यांसाठी प्रधानमंत्री
किसान ऊर्जा सुरक्षा एवंम उत्थान महाभियान (कुसूम) या अभियानाच्या घटक “ब” अंतर्गत सर्वसाधारण लाभार्थी घटकांसाठी आस्थापित करण्यात आलेल्या सौर कृषीपंपाकरीता राज्य शासनाच्या १० टक्के हिस्स्यापोटी रु.१५.६८५९ कोटी (पंधरा कोटी अडुसष्ट लाख एकोणसाठ हजार फक्त) इतका निधी
महाऊर्जाला वितरीत करण्यास मंजूरी देण्यात येत असून सदर निधी महासंचालक, महाराष्ट्र ऊर्जा विकास
अभिकरण, पुणे यांना उपलब्ध करून देण्यात येत आहे.
२. सदर रक्कम अदा करण्यासाठी श्री. ना. श्री. कराड, उप सचिव (ऊर्जा), उद्योग,ऊर्जा, कामगार व
खनिकर्म विभाग, मंत्रालय, मुंबई यांना नियंत्रक अधिकारी व श्रीमती गौरी पाटील, उद्योग ऊर्जा, कामगार व खनिकर्म विभाग मंत्रालय, मुंबई यांना आहरण व संवितरण अधिकारी म्हणून घोषित करण्यात येत आहे.
३. सदर निधी महासंचालक, महाराष्ट्र ऊर्जा विकास अभिकरण, पुणे (Director General, Maharashtra Energy Development Agency, Pune) यांच्या नावे अदा करण्यात यावा.
४. सौर ऊर्जा कृषीपंप बसविण्याचा कार्यक्रम योजनेवरील खर्चाचा, उद्दिष्टे व प्रत्यक्ष साध्यता याबाबतच्या माहितीसह मासिक व त्रैमासिक अहवाल लगतच्या महिन्याच्या १० तारखेपर्यंत महाऊर्जाने
शासनास सादर करावा. या शासन निर्णयान्वये मंजूर करण्यात आलेला निधी केवळ कुसूम योजनेतील घटक “ब” अंतर्गत सर्वसाधारण लाभार्थी घटकांसाठी आस्थापित करण्यात आलेल्या सौर कृषीपंपाकरीता सन २०२३-२४ या आर्थिक वर्षासाठी खर्च करण्यात येईल, याची खातरजमा करण्यात यावी. विहित
कालावधीत निधी कोणत्याही परिस्थितीत खर्च न होता महाऊर्जा कार्यालयाकडे पडून राहिल्यास त्याची
संबंधितांवर जबाबदारी निश्चित करावी. मान्य व अनुज्ञेय काळात खर्च करण्याची जबाबदारी महासंचालक, महाऊर्जा यांची राहील. याबाबतचा त्रैमासिक अहवाल न चुकता सादर करण्याची जबाबदारी लेखाविषयक
पृष्ठ ४ पैकी २
# Page 3
शासन निर्णय क्रमांक: सौरप्र-२०२२/प्र.क्र.२०६/ऊर्जा-७
बाबी हाताळणाऱ्या सहायक / उप संचालक (लेखा) म्हणून कार्यभार पाहणाऱ्या अधिकाऱ्यांवर टाकण्यात यावी.
५. सदर निधीच्या लेख्यासंबंधीची कागदपत्रे, महाराष्ट्र ऊर्जा विकास अभिकरण (MEDA), औंध रोड, स्पायसर कॉलेज समोर, पशुसंवर्धन आयुक्तालयाशेजारी, औंध, पुणे यांनी आवश्यक तेव्हा महालेखापाल, महाराष्ट्र-१ मुंबई यांच्याकडे तपासणीसाठी सादर करावीत.
६. याबाबतचा खर्च “मागणी क्रमांक-के-६, मुख्य लेखाशीर्ष - २८१०, नवीन व नवीकरणीय ऊर्जा, ०२, सौर, १०२, प्रकाशव्होल्ट, (०१) सौर ऊर्जा कृषिपंप बसविण्याचा कार्यक्रम, (०१) (०१) सौर वीजेवरील कृषिपंप बसविण्यासाठी सहायक अनुदान, (राज्य हिस्सा) (कार्यक्रम), ३३, अर्थसहाय्य लेखाशीर्ष २८१००९०२ खाली सन २०२३-२४ या आर्थिक वर्षासाठी मंजूर असलेल्या तरतूदीतून भागविण्यात यावा.
७. सौर ऊर्जा कृषीपंप बसविण्याचा कार्यक्रम अंतर्गत सन २०२३-२४ या आर्थिक वर्षासाठी महाराष्ट्र ऊर्जा विकास अभिकरणला निधी वितरीत करतांना शासन परिपत्रक, वित्त विभाग, क्रमांक: अर्थसं
२०२३/प्र.क्र.४०/अर्थ-३, दि. १२ एप्रिल, २०२३ मधील सूचना व अटी व शर्तीचे पालन करून सदर शासन निर्णय निर्गमित करण्यात येत आहे.
# Page 4