# Page 1
बाष्पके संचालनालयातील लिपिक-टंकलेखकाच्या पदावर पदोन्नतीने, अनुकंपा तत्त्वावरील नियुक्तीसह नामनिर्देशनाने व वाहनचालकामधून कायमस्वरूपी बदलीने करावयाची नियुक्ती यांचे प्रमाण १५:८५:० असे करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. बाष्पके-०३२२/प्र.क्र.७३/कामगार-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक: ०२ डिसेंबर, २०२२.
पहा :- १) शा.नि.उ. ऊ व का वि, क्र. बाष्पके-०२१६/प्र.क्र.९/कामगार-१, दि.११.०२.२०२१.
२) सामान्य प्रशासन विभाग, अधिसूचना क्र. आरटीआर.२०१४/प्र.क्र.३५५/१२, दि.०६.०६.२०१७.
३) सामान्य प्रशासन विभाग, अधिसूचना क्र. आरटीआर.१०१३/प्र.क्र.५०/१३/१४-अ, दि.२१.०२.२०१८.
४) संचालक, बाष्पके संचालनालय, मुंबई यांचे पत्र क्र. एसबी- १/जिएल.७८/२०२१/ १०७९०, दि.२१.७.२०२२ आणि ११५७२, दि.४.८.२०२२.
प्रस्तावना: बाष्पके संचालनालयातील लिपीक टंकलेखक संवर्गातील पदांबाबत सामान्य प्रशासन विभागाच्या सेवाप्रवेश नियमानुसार कार्यवाही करण्यात येते. सामान्य प्रशासन विभागाच्या संदर्भ क्र. २ व ३ येथील अधिसुचनेनुसार लिपिक टंकलेखकाच्या पदांवर पदोन्नतीने, अनुकंपा तत्वावरील नियुक्तीसह नामनिर्देशनाने व वाहन चालकांमधून कायमस्वरूपी बदलीने करावयाच्या नियुक्तीचे प्रमाण ४०:५०:१० असे ठरविण्यात आले आहे.
उद्योग, ऊर्जा व कामगार विभागाच्या संदर्भाधीन क्र.१ च्या शासन निर्णयान्वये मंजूर केलेल्या बाष्पके संचालनालयाच्या सुधारीत आकृतीबंधानुसार लिपिक-टंकलेखकांची पदे भरणे आवश्यक आहे. यापूर्वी गट ड संवर्गातील एस. एस. सी परीक्षा उत्तीर्ण झालेल्या कर्मचाऱ्यांना लिपिक-टंकलेखक या पदावर पदोन्नती देण्यात येत होती. परंतु सामान्य प्रशासन विभागाच्या संदर्भाधीन क्र.२ व ३ येथील अधिसूचनांद्वारे प्रकाशित करण्यात आलेल्या सेवाप्रवेश नियमांनुसार लिपिक-टंकलेखक या पदाकरीता पदवी परीक्षा उत्तीर्ण होणे अनिवार्य करण्यात आलेले आहे.
त्याचप्रमाणे संचालनालयाच्या मंजूर सुधारीत आकृतीबंधानुसार, गट-ड संवर्गातील सर्व पदे अधिसंख्य करण्यात आलेली असल्यामुळे यापुढे गट-ड संवर्गातील पदे भरली जाणार नाहीत.
तसेच, बाष्पके संचालनालयात वाहनचालकाचे एकही पद मंजूर नाही. सबब, सेवाप्रवेश नियमांतील तरतूदीनुसार लिपिक-टंकलेखकांच्या पदोन्नतीसाठी उपलब्ध पदांच्या तुलनेत पदोन्नतीसाठी कर्मचारी उपलब्ध नाहीत.
सामान्य प्रशासन विभागाच्या संदर्भाधीन क्र.२ व ३ येथील अधिसूचनांमधील नियम क्र.४ मधील परंतुकामध्ये, “परंतु असे की, पदोन्नतीने किंवा वाहनचालकामधून कायमस्वरूपी बदलीने नियुक्तीसाठी विहित अर्हता धारण करणारे उमेदवार उपलब्ध नसल्यास, नियुक्ती प्राधिकाऱ्यांना
# Page 2
शासन निर्णय क्रमांकः बाष्पके-०३२२/प्र.क्र.७३/कामगार-१
पदोन्नतीचे व वाहनचालकामधून कायमस्वरूपी बदलीचे प्रमाण शिथिल करून उमेदवारांची नामनिर्देशनाने नियुक्ती करता येईल”, असे नमूद केले आहे.
उपरोक्त अधिसूचनांमधील तरतूदीनुसार, बाष्पके संचालनालयातील लिपिक टंकलेखकाच्या पदावर पदोन्नतीने, अनुकंपा तत्त्वावरील नियुक्तीसह नामनिर्देशनाने व वाहनचालकामधून कायमस्वरूपी बदलीने करावयाची नियुक्ती यांचे प्रमाण बदल करण्याचा प्रस्ताव शासनाच्या विचाराधीन होता.
शासन निर्णय : सामान्य प्रशासन विभागाच्या संदर्भाधीन क्र.२ व ३ येथील अधिसूचनांद्वारे नियुक्ती प्राधिकाऱ्यांना प्रदान करण्यात आलेल्या अधिकारानुसार, बाष्पके संचालनालयातील लिपिक टंकलेखकाच्या पदावर पदोन्नतीने, अनुकंपा तत्त्वावरील नियुक्तीसह नामनिर्देशनाने व वाहनचालकामधून कायमस्वरूपी बदलीने करावयाची नियुक्ती यांचे प्रमाण १५:८५:० असे करण्यात येत आहे.
२. बाष्पके संचालनालयाच्या आस्थापनेवरील गट-ड संवर्गातील अधिसंख्य पदांवरील कार्यरत कर्मचाऱ्यांपैकी कोणी भविष्यात पदवी परीक्षा उत्तीर्ण केल्यास उपरोक्त प्रमाणात त्यांच्यासाठी काही पदे राखीव ठेवण्यात आली आहेत. परंतु, त्यापेक्षा जास्त कर्मचाऱ्यांनी पदवी परीक्षा उत्तीर्ण केली तर सामान्य प्रशासन विभागाच्या उपरोक्त संदर्भाधीन क्र.२ व ३ येथील अधिसूचनांमधील नियम क्र.४ च्या परंतुकामधील तरतूदीनुसार सदर प्रमाणात भविष्यात बदल करण्यात येईल.
३. प्रस्तुतचा शासन निर्णय हा सामान्य प्रशासन विभागाच्या संदर्भाधीन क्र २ व ३ येथील अधिसूचनांद्वारे प्रशासकीय विभागांना प्रदान करण्यात आलेल्या अधिकारांतर्गत निर्गमित करण्यात येत आहे.
# Page 3