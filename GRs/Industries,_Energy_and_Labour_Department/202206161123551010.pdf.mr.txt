# Page 1
महाराष्ट्र ऊर्जा विकास अभिकरण यांना अपारंपरिक ऊर्जा स्रोत कार्यक्रम (N.R.S.E) अंतर्गत सन २०२२-२३ या आर्थिक वर्षासाठी अनुदान वितरित करण्याबाबत...
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः पुनर्वि-२०२२/प्र.क्र.०१/ ऊर्जा-७.
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख: १६ जून, २०२२.
वाचा :
१) शासन परिपत्रक, वित्त विभाग क्रमांक: अर्थसं-२०२२/प्र.क्र.४३/अर्थ-३, दिनांक ०४ एप्रिल, २०२२ २) महाराष्ट्र ऊर्जा विकास अभिकरण, पुणे यांचे क्रमांक:आरइएन/ग्रामिण विद्युतीकरण कार्यक्रम/सीआर ०१/सौर/२०२२-२३/ २१७२, दिनांक १४.०६.२०२२ चे पत्र
प्रस्तावना :
महाराष्ट्र ऊर्जा विकास अभिकरण (महाऊर्जा), पुणे यांना सन २०२२-२३ या आर्थिक वर्षाकरिता अपारंपरिक ऊर्जा स्त्रोत कार्यक्रम (N.R.S.E) अंतर्गत राबवावयाच्या योजनांसाठी “मागणी क्रमांक के-६, २८१० अपारंपरिक ऊर्जा साधने, ६० इतर, ८०० इतर खर्च, (००)(०१) महाराष्ट्र ऊर्जा विकास अभिकरण (कार्यक्रम), ३१, सहायक अनुदाने (वेतनेतर) (२८१०००३४) " या लेखाशीर्षाखाली सन २०२२-२३ या आर्थिक वर्षाकरिता रुपये ५९.६३ कोटी तरतूद अर्थसंकल्पित करण्यात आली आहे. सदर अर्थसंकल्पित तरतूद वितरीत करण्याबाबत महाऊर्जाने विनंती केली आहे. वित्त विभागाच्या दिनांक ०४.०४.२०२२ च्या परिपत्रकानुसार एप्रिल ते डिसेंबर, २०२२ या नऊमाहीकरिता अर्थसंकल्पित निधीच्या ६० टक्केच्या मर्यादेत रु. ३५.७७८० कोटी निधी उपलब्ध होणार आहे. वित्त विभागाने पहिल्या तीन महिन्यांकरिता बीडीएस प्रणालीवर २१% निधी
वितरणासाठी उपलब्ध करुन दिलेला आहे, त्यानुषंगाने महाऊर्जा कार्यालयाच्या संदर्भाधिन क्र.२ येथील प्रस्तावाच्या अनुषंगाने सदर योजनेस रु. १२.५२२३ कोटी एवढाच निधी वितरणास उपलब्ध होत आहे, सदर निधी वितरीत करण्याची बाब शासनाच्या विचाराधीन होती.
शासन निर्णयः
महासंचालक, महाराष्ट्र ऊर्जा विकास अभिकरण, पुणे यांनी केलेल्या विनंतीनुसार, अपारंपरिक ऊर्जा स्रोत कार्यक्रम (N.R.S.E) अंतर्गत योजनांच्या/प्रस्तावांच्या अंमलबजावणीसाठी महासंचालक, महाराष्ट्र ऊर्जा विकास अभिकरण, पुणे यांना त्यांचे प्रस्तावातील नमूद ग्रामीण ऊर्जा कार्यक्रम (पारेषण विरहीत) करिता मागणी रु. २८.१६ कोटीपैकी रु. ३.८४४१ कोटी रक्कम दिनांक १६.०२.२०२२ च्या शासन निर्णयान्वये वितरीत केली आहे. आता वितरणास उपलब्ध असलेली रु.
१२.५२२३ कोटी ( रुपये बारा कोटी बावण्ण लाख तेवीस हजार फक्त) इतके अनुदान महाऊर्जाला
वितरित करण्यास शासन मंजूरी देण्यात येत आहे.
# Page 2
शासन निर्णय क्रमांकः पुनर्वि-२०२२/प्र.क्र.०१/ ऊर्जा-७.
२. सदर रक्कम अदा करण्यासाठी श्री. नारायण श्री. कराड, उप सचिव (ऊर्जा), उद्योग,ऊर्जा व कामगार विभाग, मंत्रालय, मुंबई यांना नियंत्रक अधिकारी व श्री.ना.रा.ढाणे, अवर सचिव, उद्योग
ऊर्जा व कामगार विभाग मंत्रालय, मुंबई यांना आहरण व संवितरण अधिकारी म्हणून घोषित करण्यात येत आहे.
३. सदर निधी महासंचालक, महाराष्ट्र ऊर्जा विकास अभिकरण, पुणे (Director General, Maharashtra Energy Development Agency, Pune) यांच्या नावे अदा करण्यात यावा.
आदेशामध्ये विहित केलेल्या निकषांची पुर्तता झाल्यानंतर संबधीतांना निधी वितरण करण्याची जबाबदारी महासंचालक, महाऊर्जा यांची राहील, या अटिच्या अधिन राहून निधी वितरीत करण्यात येत आहे.
४. अपारंपरिक ऊर्जा स्रोत कार्यक्रम अंतर्गत उक्त नमूद योजनेवरील खर्चाचा, उद्दिष्टे व प्रत्यक्ष साध्यता याबाबतच्या माहितीसह मासिक व त्रैमासिक अहवाल लगतच्या महिन्याच्या १० तारखेपर्यंत सादर करण्यात यावा.
५. या शासन निर्णयान्वये मंजूर करण्यात आलेल्या निधीची रक्कम केवळ अपारंपरिक ऊर्जा स्रोत कार्यक्रम (N.R.S.E) अंतर्गत उक्त नमूद योजनेच्या अंमलबजावणीसाठी सन २०२२-२३ या आर्थिक वर्षासाठी खर्च करण्यात येईल याची खातरजमा करण्यात यावी. सदर निधी खर्च
करण्यापूर्वी संबंधीत प्रकल्पांना सक्षम प्राधिकाऱ्यांकडून प्रत्यक्ष खर्चाच्या अनुषंगाने प्रशासकीय व तांत्रिक मान्यता घेण्यात यावी. विहित कालावधीत निधी कोणत्याही परिस्थितीत खर्च न न होता महाऊर्जाकडे पडून राहिल्यास त्याची संबंधितांवर जबाबदार निश्चित करावी. मान्य व अनुज्ञेय काळात खर्च करण्याची जबाबदारी महासंचालक, महाऊर्जा यांची राहील. याबाबतचा त्रैमासिक
अहवाल न चुकता सादर करण्याची जबाबदारी लेखाविषयक बाबी हाताळणाऱ्या सहाय्यक संचालक (लेखा) म्हणून कार्यभार पाहणाऱ्या अधिकाऱ्यावर टाकण्यात यावी.
६. सदर निधीच्या लेख्यासंबंधीची कागदपत्रे, महाराष्ट्र ऊर्जा विकास अभिकरणाने आवश्यक तेव्हा महालेखापाल, महाराष्ट्र-१ मुंबई यांच्याकडे तपासणीसाठी सादर करावीत.
७. याबाबतचा खर्च “मागणी क्रमांक के-६, २८१० अपारंपरिक ऊर्जा साधने, ६० इतर, ८०० इतर खर्च, (००) (००) (०१) महाराष्ट्र ऊर्जा विकास अभिकरण (कार्यक्रम), ३१, सहायक अनुदाने
(वेतनेतर) (२८१०००३४)” या लेखाशीर्षाखाली सन २०२२-२३ या आर्थिक वर्षासाठी मंजूर असलेल्या तरतूदीतून भागविण्यात यावा.
८. अपारंपरिक ऊर्जा स्रोत कार्यक्रम (N.R.S.E) अंतर्गत सन २०२२-२३ या आर्थिक वर्षासाठी महाराष्ट्र ऊर्जा विकास अभिकरण यांना निधी वितरित करताना वित्त विभाग, शासन निर्णय क्रमांक अर्थस-२०२२/प्र. क्र.४३/अर्थ-३, दिनांक ०४ एप्रिल, २०२२ मधील अटींची पूर्तता होत आहे.
पृष्ठ ३ पैकी २
# Page 3
शासन निर्णय क्रमांकः पुनर्वि-२०२२/प्र.क्र.०१/ऊर्जा-७.