# Page 1
प्रधानमंत्री कुसूम घटक “ब” योजनेतंर्गत
सर्वसाधारण वर्गवारीतील लाभार्थ्यांसाठी
शासन हिस्स्यापोटी रु.१३५.२६८१ कोटी
इतके अनुदान महावितरण कंपनीस रोखीने
वितरीत करणेबाबत.
(मागणी क्र.के-६, लेखाशीर्ष क्र.२८१००९०२)
महाराष्ट्र शासन
उद्योग, ऊर्जा, कामगार व खनिकर्म विभाग
शासन निर्णय, क्रमांकःबीयुडी-२०२४/प्र.क्र.१३७/ऊर्जा-७
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक: ३१ जानेवारी, २०२५.
वाचा :-
१.शासन निर्णय, उद्योग, ऊर्जा व कामगार विभाग, क्र.सौरप्र-२०१९/प्र.क्र.२६८/ऊर्जा-७, दिनांक १२.०५.२०२१.
२.शासन निर्णय, उद्योग, ऊर्जा व कामगार विभाग, क्र.सौरप्र-२०२२/प्र.क्र.२९५/ऊर्जा-७, दिनांक ०९.०१.२०२३.
३.शासन निर्णय, उद्योग, ऊर्जा, कामगार व खनिकर्म विभाग, क्र.सौरप्र-२०२२/प्र.क्र.२९५/ऊर्जा-७, दिनांक ०५.०३.२०२४.
४.महावितरण कंपनीचे पत्र क्र.अ.व व्य.सं/महावितरण/निधीची मागणी/३४७०८, दिनांक ०६.११.२०२४.
प्रस्तावना:
राज्यातील कृषीपंप वीज जोडण्यांचे सौर ऊजेद्वारे विद्युतीकरण करण्याच्या अभियानातंर्गत
केंद्र शासनाच्या नवीन व नवीकरणीय ऊर्जा मंत्रालय, नवी दिल्ली यांचेकडून शेतकऱ्यांसाठी
“प्रधानमंत्री किसान ऊर्जा सुरक्षा एवंम उत्थान महाभियान (कुसूम)” देशभरात राबविण्यात येत आहे.
त्यानुषंगाने, “राज्यातील कृषीपंप वीज जोडण्यांचे सौर ऊजेद्वारे विद्युतीकरण करण्याचे अभियान”
संदर्भाधिन क्र.३ येथील शासन निर्णयान्वये जाहिर करण्यात आले आहे. सदर अभियानातील घटक
“ब” अंतर्गत दरवर्षी एक लाख नग याप्रमाणे पुढील ५ वर्षामध्ये ५ लाख सौर कृषीपंप आस्थापित
करण्यात येणार आहेत. सदर योजनेची अंमलबजावणी महावितरण कंपनी व महाऊर्जा
कार्यालयामार्फत करण्यात येत आहे. महावितरण कंपनीकडून सर्वसाधारण लाभार्थ्यांसाठी एकूण
१,५५,००० सौर कृषीपंप आस्थापित करण्यात येणार आहेत. त्यापैकी, सध्यस्थितीत, ८४,५७६ सौर
कृषी पंप आस्थापित करण्यात आलेले आहेत. सन २०२४-२५ या वित्तीय वर्षाकरीता मागणी क्रमांक
के-६, लेखाशीर्ष क्र.२८१००९०२ खाली सर्वसाधारण लाभार्थी घटकासाठी (शासन हिस्स्यापोटी
द्यावयाच्या रकमेसाठी) रु.२५०.०० कोटी इतकी अर्थसंकल्पिय तरतूद मंजूर करण्यात आली आहे.
आता, प्रधानमंत्री किसान ऊर्जा सुरक्षा एवंम उत्थान महाभियान (कुसूम) या अभियानाच्या घटक "ब"
अंतर्गत सर्वसाधारण लाभार्थी घटकांसाठी आस्थापित करण्यात आलेल्या सौर कृषी पंपाकरीता
# Page 2
राज्य शासनाच्या १० टक्के हिस्स्यापोटी रु.१३५.२६८१ कोटी इतका निधी सन २०२४-२५ या
आर्थिक वर्षाकरीता उक्त लेखाशीर्षाखाली मंजूर अर्थसंकल्पिय तरतूदीमधून महावितरण कंपनीला
वितरीत करण्याची बाब शासनाच्या विचाराधीन होती.
शासन निर्णय:-
प्रधानमंत्री किसान ऊर्जा सुरक्षा एवंम उत्थान महाभियान (कुसूम) या अभियानाच्या घटक "ब"
अंतर्गत सर्वसाधारण लाभार्थी घटकासाठी आस्थापित करण्यात आलेल्या पारेषण विरहित सौर
कृषीपंपाकरीता राज्य शासनाच्या १० टक्के हिस्स्यापोटी रु.१३५.२६८१ कोटी (रुपये एकशे पस्तीस
कोटी सव्वीस लाख एक्क्याऐंशी हजार फक्त) इतका निधी महावितरण कंपनीला वितरीत करण्यास
याद्वारे मंजूरी देण्यात येत असून, सदर निधी अध्यक्ष व व्यवस्थापकीय संचालक, महाराष्ट्र राज्य
वीज वितरण कंपनी मर्या., प्रकाशगड, वांद्रे (पूर्व), मुंबई यांना उपलब्ध करून देण्यात येत आहे.
२. सदर रक्कम अदा करण्यासाठी श्री.नारायण श्री.कराड, सह सचिव (ऊर्जा), उद्योग, ऊर्जा,
कामगार व खनिकर्म विभाग, मंत्रालय, मुंबई यांना नियंत्रक अधिकारी व श्रीम.अंकिता बोऱ्हाडे,
कार्यासन अधिकारी, उद्योग, ऊर्जा, कामगार व खनिकर्म विभाग, मंत्रालय, मुंबई यांना आहरण व
संवितरण अधिकारी म्हणून घोषित करण्यात येत आहे.
३. सदर निधी अध्यक्ष व व्यवस्थापकीय संचालक, महाराष्ट्र राज्य वीज वितरण कंपनी मर्या.,
मुंबई (Cnairman and Managing Director, Maharashtra State Electricity Distribution
Company Ltd., MiumDal ) यांच्या नावे अदा करण्यात यावा.
४. प्रधानमंत्री कुसूम घटक “ब” योजनेवरील खर्चाचा, उद्दिष्ट्टे व प्रत्यक्ष साध्यता याबाबतच्या
माहितीसह मासिक व त्रैमासिक अहवाल लगतच्या महिन्याच्या १० तारखेपयंत महावितरण कंपनीने
शासनास सादर करावा. या शासन निर्णयान्वये मंजूर करण्यात आलेला निधी केवळ या योजनेतील
घटक “ब” अंतर्गत सर्वसाधारण लाभार्थी घटकांसाठी आस्थापित करण्यात आलेल्या सौर
कृषीपंपाकरीता सन २०२४-२५ या आर्थिक वर्षासाठी खर्च करण्यात येईल, याची खातरजमा
करण्यात यावी. विहित कालावधीत सदर निधी कोणत्याही परिस्थितीत खर्च न होता महावितरण
कंपनीकडे पडून राहिल्यास त्याची संबंधितांवर जबाबदारी निश्चित करावी. मान्य व अनुज्ञेय काळात
खर्च करण्याची जबाबदारी अध्यक्ष व व्यवस्थापकीय संचालक, महावितरण यांची राहील. याबाबतचा
त्रैमासिक अहवाल न चुकता सादर करण्याची जबाबदारी लेखाविषयक बाबी हाताळणाऱ्या
सहायक/उप संचालक (लेखा) म्हणून कार्यभार पाहणाऱ्या अधिकाऱ्यांवर टाकण्यात यावी.
५. सदर निधीच्या लेख्यासंबंधीची कागदपत्रे, महाराष्ट्र राज्य वीज वितरण कंपनी मर्या., यांनी
आवश्यक तेव्हा महालेखापाल, मुंबई, महाराष्ट्र-१ यांच्याकडे तपासणीसाठी सादर करावीत.
६. याबाबतचा खर्च “मागणी क्रमांक के-६, २८१० नवीन व नवीकरणीय ऊर्जा, ०२, सौर, १०२,
प्रकाशव्होल्ट, (०१) सौर उर्जा कृषिपंप बसविण्याचा कार्यक्रम, (०१)(०१) सौर वीजेवरील कृषिपंप
बसविण्यासाठी सहायक अनुदान, (राज्य हिस्सा) (कार्यक्रम), ३३, अर्थसहाय्य (२८१००९०२)” या
लेखाशीर्षाखाली सन २०२४-२५ या आर्थिक वर्षासाठी मंजूर अर्थसंकल्पिय तरतूदीमधून
# Page 3
भागविण्यात यावा. या लेखाशीर्षाखाली निधी वितरीत करण्यासाठी सादर करण्यात येणाऱ्या
देयकाच्या अनुषंगाने प्रमाणित करण्यात येते की, सदर देयक सशर्त असून या लेखाशीर्षाखाली
कोणतेही संक्षिप्त देयक प्रलंबित नाही. तसेच, उपयोगिता प्रमाणपत्र प्रलंबित नाही.
७. सन २०२४-२५ या आर्थिक वर्षासाठी अध्यक्ष व व्यवस्थापकीय संचालक, महावितरण कंपनी
यांना निधी वितरीत करताना शासन परिपत्रक, वित्त विभाग, क्र. अर्थसं-२०२४/प्र.क्र.३४/अर्थ-३,
दिनांक ०१.०४.२०२४ मधील आवश्यक त्या सूचना व अटींचे पालन करून तसेच, शासन परिपत्रक,
वित्त विभाग, क्र.अर्थसं-२०२४/प्र.क्र.८०/अर्थ-३,दिनांक २५.०७.२०२४ मधील तरतूदींनुसार आणि
नियोजन विभागाच्या अनौपचारीक संदर्भ क्रमांक ३७५/कार्या-१४६१, दिनांक १३.१२.२०२४ व वित्त
विभागाच्या अनौपचारीक संदर्भ क्रमांक १०/२०२५/व्यय-१६, दिनांक १६.०१.२०२५ अन्वये दिलेल्या
मान्यतेनुसार सदर शासन निर्णय निर्गमित करण्यात येत आहे.
८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4