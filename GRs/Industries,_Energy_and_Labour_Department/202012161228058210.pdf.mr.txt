# Page 1
बाल व किशोरवयीन कामगार प्रथा ( प्रतिबंध व नियमन) अधिनियम, १९८६ (सुधारित २०१६ ) ची अंमलबजावणीकरिता जाहिरातीची प्रलंबित देयके अदा करण्यास मंजूरी देणेबाबत
महाराष्ट्र शासन
उद्योग,ऊर्जा व कामगार विभाग,
शासन निर्णय क्रमांक सीएलए-२०१९/प्र.क्र.३१९/कामगार-४
मंत्रालय, मुंबई ४०० ०३२.
दिनांक- १५ डिसेंबर, २०२०.
वाचा :- १) शासन निर्णय क्र. सीएलए-२०१८/प्र.क्र.१४५/काम-४, दि. ०२ मार्च, २०१९.
२) कामगार आयुक्त कार्यालयाचे पत्र क्र. ग्रावि/बाका/ वर्तमानपत्र - जाहिरात/२०१८-१९/कार्या १२/६५६, दि. २८ जून, २०१९.
३) शासन निर्णय क्र. सीएलए-२०१९/प्र.क्र.३१९/काम-४, दि. २७ जानेवारी, २०२०.
४) कामगार आयुक्त कार्यालयाचे पत्र क्र. ग्रावि/बाका/वर्तमानपत्र-जाहिरात/२०२०/कार्या-१२/ दि. ०९ सप्टेंबर, २०२०.
प्रस्तावना : बालकामगार प्रथेविरुध्द जनजागृती करण्यासाठी सन २०१८-१९ या आर्थिक वर्षाकरिता प्रलंबित देयकावरील खर्च रु. ५३,४९,५३६/- इतका खर्च सन २०१९-२० या आर्थिक वर्षाच्या मंजूर अनुदानातून भागविण्याकरिता दि.२७.०१.२०२० च्या संदर्भ क्र.३ येथील शासन निर्णयान्वये मान्यता देण्यात आली होती.
तथापि सदर रकमेची देयके ऑनलाईन पध्दतीने अधिदान व लेखा कार्यालयास सादर केली असता, बी.डी.एस.प्रणालीवर Authorisation for this detail head is Not Allowed by Finance Department असा संदेश संगणकावर दिसून आला. बी. डी. एस. प्रणालीमध्ये तांत्रिक कारणास्तव निधी उपलब्ध न झाल्याने देयके पारित करणे शक्य झालेले नाही. त्यामुळे वरीलप्रमाणे रु.५३,४९,५३६/- प्रलंबित देयके सन २०२०-२१ या आर्थिक वर्षाच्या वित्तीय अनुदानातून खर्च करण्यास प्रशासकीय व वित्तीय मान्यतेकरीता कामगार आयुक्त कार्यालयाने संदर्भ क्र.४ च्या पत्रान्वये प्रस्ताव सादर केला आहे. त्या अनुषंगाने कामगार आयुक्त कार्यालयाने प्रस्तावित केल्याप्रमाणे दि.२७.०१.२०२० रोजीच्या संदर्भ क्र.३ येथील शासन निर्णय अधिक्रमित करुन सदर खर्च सन २०२०-२१ या चालू आर्थिक वर्षाच्या मंजूर अनुदानातून भागविण्याची बाब शासनाच्या विचाराधीन होती.
याबाबत पुढीलप्रमाणे निर्णय घेण्यात येत आहे.
शासन निर्णय :
संदर्भ क्र.३ येथील शासन निर्णय याद्वारे अधिक्रमित करण्यात येत आहे.
२. सन २०२०-२०२१ या आर्थिक वर्षाकरीता रु.३,७५,००,०००/- एवढया रकमेचा नियतव्यय मंजूर असून त्यापैकी १०% म्हणजेच रु.३७,५०,०००/- इतकी रक्कम संगणक प्रणालीवर वितरणासाठी उपलब्ध करुन देण्यात आली आहे. तथापि, सन २०१८-१९ ची प्रलंबित जाहिरात देयके अदा करण्याकरीता सन २०२०-२१ या आर्थिक वर्षाकरीता संगणक प्रणालीवर उपलब्ध करुन देण्यात आलेली रक्कम अपूरी असल्याने वित्त विभागाने सन २०१८-१९ ची प्रलंबित जाहिरात देयके अदा करण्याकरीता सन २०२०
# Page 2
शासन निर्णय क्रमांकः सीएलए-२०१९/प्र.क्र.३१९/कामगार-४
२०२१ या आर्थिक वर्षासाठी असलेल्या मंजूर अनुदानातून २५ टक्के इतका निधी वितरणासाठी उपलब्ध करुन दिला आहे.
३. सन २०१८-१९ ची प्रलंबित असलेली जाहिरात देयके रु. ५३, ४९,५३६/- (अक्षरी रुपये त्रैपन्न लक्ष एकोणपन्नास हजार पाचशे छत्तीस फक्त) इतक्या रक्कमेची देयके सन २०२०-२१ या आर्थिक वर्षाच्या मंजूर अनुदानातून भागविण्यास प्रशासकीय व वित्तीय मान्यता देण्यात येत आहे.
४. सदर रक्कम ही मागणी क्र. के-४, मुख्यलेखाशीर्ष २२३०- कामगार व सेवायोजन, ०१-कामगार, १११ कामगारांसाठी सामाजिक सुरक्षितता, राज्य योजनांतर्गत योजना (००) (१४) बाल कामगार प्रतिबंध अधिनियम,१९८६ (२२३०५८२८) या उपशीर्षाखाली उपलब्ध निधीतून खर्च भागविण्यात यावा.
५. कामगार आयुक्त, महाराष्ट्र राज्य, मुंबई यांनी यापुढे ज्या आर्थिक वर्षात कार्यादेश काढले आहेत, त्याचा खर्च त्याच वित्तीय वर्षात करण्याबाबत दक्षता घ्यावी. तसेच प्रथमत: अधिदान व लेखा अधिकारी कार्यालयाने उपस्थित केलेल्या मुद्यांची पुर्तता करुन देयक अदा करण्याबाबतची कार्यवाही आपल्या स्तरावरुन करण्यात यावी.
६. सदर शासन निर्णय हा वित्त विभागाच्या अनौ.सं.क्र.१४५/व्यय-१६, दि.१९.१०.२०२० अन्वये प्रदान केलेल्या मान्यतेने निर्गमित करण्यात येत आहे.