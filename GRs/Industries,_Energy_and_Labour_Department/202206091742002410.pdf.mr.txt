# Page 1
महाराष्ट्र राज्यातील साखर कारखाना कामगारांच्या प्रश्नांबाबत दिनांक ०४.०३.२०२१ रोजीच्या शासन निर्णयान्वये गठीत समितीस २ महिने मुदतवाढ देण्याबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांक: संकीर्ण २०२१/प्र.क्र.२९/कामगार-३
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक : ०९ जून, २०२२
वाचा १. शासन निर्णय, उद्योग, ऊर्जा व कामगार विभाग, क्र. संकीर्ण -२०१९/प्र.क्र.४८/ काम-३, दिनांक १२.११.२०२०.
२. शासन निर्णय, उद्योग, ऊर्जा व कामगार विभाग, क्र. संकीर्ण -२०२१/प्र.क्र.२९/ काम-३, दिनांक ०४.०३.२०२१ ३. शासन निर्णय, उद्योग, ऊर्जा व कामगार विभाग, क्र. संकीर्ण-२०२१/प्र.क्र.२९/काम-३, दिनांक ०७.०७.२०२१ ४. शासन निर्णय, उद्योग, ऊर्जा व कामगार विभाग, क्र. संकीर्ण -२०२१/प्र.क्र.२९/ काम-३, दिनांक १६.१२.२०२१ ४ कामगार आयुक्त, महाराष्ट्र राज्य, मुंबई यांचे पत्र क्र.काआ/औसं/मुदतवाढ/२०२१/कार्या-८/ ४८०, दि. २५.०५.२०२२
प्रस्तावना महाराष्ट्र राज्यातील साखर कारखान्यातील कामगारांच्या वेतन व सेवाशर्ती याबाबत दि.१२.११.२०२० रोजीच्या शासन निर्णयान्वये गठीत त्रिपक्षीय समितीस आणि शासनास शिफारस करणे / उपाययोजना सुचविण्यासाठी दि.०४.०३.२०२१ रोजीच्या शासन निर्णयान्वये चार सदस्य असलेली समिती गठीत करण्यात आलेली आहे. या समितीचा कालावधी हा प्रथम ०३ महिन्यांचा होता. सदर कालावधी दि.०३.०६.२०२१ रोजी संपुष्टात आल्याने सदर कालावधी दि.०७.०७.२०२१ रोजीच्या शासन निर्णयान्वये दि.०४.०६.२०२१ पासून पुढे ०६ महिन्यांसाठी व तद्नंतर दि.१६.१२.२०२१ च्या शासन निर्णयान्वये दि.०४.१२.२०२१ पासून पुढे ०६ महिन्यांसाठी वाढविण्यात आला आहे. सद्यस्थितीत समितीची कार्यवाही सुरू असून समितीच्या ०४ बैठका झाल्या आहेत. कोव्हिड काळातील प्रतिबंध व इतर प्रशासकिय कारणांमुळे समितीचे कामकाज पूर्ण होवू शकले नसल्याने सदर समितीचा कालावधी दि.०४.०६.२०२२ पासून आणखी ०२ महिन्यांसाठी वाढविण्याची विनंती कामगार आयुक्त, महाराष्ट्र राज्य, मुंबई यांनी केली आहे. त्यानुषंगाने सदर समितीस दि.०४.०६.२०२२ पासून पुढे ०२ महिन्यांची मुदतवाढ देण्याची बाब शासनाच्या विचाराधीन होती.
शासन निर्णय महाराष्ट्र राज्यातील साखर कारखाना कामगारांच्या मागण्यांबाबत शासनास आणि दिनांक १२.११.२०२० रोजीच्या शासन निर्णयान्वये गठीत त्रिपक्षीय समितीस शिफारस करणे/ उपाययोजना सुचविण्याकरिता दिनांक ०४.०३.२०२१ रोजीच्या शासन निर्णयान्वये गठीत समितीस दिनांक ०४.०६.२०२२ पासून ०२ महिन्यांची मुदतवाढ देण्यास शासन मान्यता देण्यात येत आहे. दिनांक ०४.०३.२०२१ रोजीच्या शासन निर्णयातील इतर तरतुदी कायम राहतील.
# Page 2
शासन निर्णय क्रमांक: संकीर्ण २०२१/प्र.क्र.२९/कामगार-३