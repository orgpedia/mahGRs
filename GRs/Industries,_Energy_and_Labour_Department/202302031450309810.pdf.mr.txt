# Page 1
कामगार आयुक्त यांच्या आस्थापनेवरील श्री. कि.
वि. दहिफळकर, कामगार उप आयुक्त गट-अ यांच्या वयाच्या ५० व्या वर्षापलिकडे सेवेत राहण्यासाठी पात्रापात्रता अजमाविण्याबाबत...
महाराष्ट्र शासन
उद्योग, उर्जा व कामगार विभाग
शासन निर्णय क्र. पुनर्वि- २०२३/प्र.क्र.०९/ कामगार-८
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : ०२ फेब्रुवारी, २०२३.
वाचा:- १) सामान्य प्रशासन विभाग, शासन निर्णय क्र. एलपीएल-२०१७/प्र.क्र.२१/का.
पंधरा, दि.१०.०६.२०१९
२) उद्योग, ऊर्जा व कामगार विभाग, क्र. पुनर्वि-२०२५/प्र.क्र.२४०/काम.-८, दि.०१.१२.२०२१
प्रस्तावना: महाराष्ट्र नागरी सेवा (निवृत्तीवेतन) नियम १९८२ च्या नियम १० (४) व नियम ६५ नुसार सार्वजनिक हितास्तव अकार्यक्षम व संशयास्पद सचोटीच्या अधिकारी / कर्मचारी यांना वयाच्या ५०/५५ व्या वर्षापलीकडे/ अर्हताकारी सेवेच्या ३० वर्षानंतर, या पैकी जे अगोदर घडेल तेव्हा सेवेत राहण्याची पात्रापात्रता (पात्र/अपात्र) आजमाविण्याच्या दृष्टीने त्यांच्या सेवेचे पुनर्विलोकन करून सुयोग्य व कार्यक्षम अधिकारी/कर्मचारी यांना शासन सेवेत पुढे चालू ठेवावे व अकार्यक्षम तसेच संशयास्पद सचोटी असणा-या अधिकारी / कर्मचारी याना शासन सेवेतून मुदतपूर्व सेवानिवृत्त करावे असे शासनाचे धारण आहे. त्याअनुषंगाने सामान्य प्रशासन विभागाने संदर्भ क्र.१ येथील दिनांक १०.०६.२०१९ च्या शासन निर्णयान्वये सेवापुनर्विलोकनासंबंधी कार्यपध्दती व सर्वसाधारण सूचना विहित केलेल्या आहेत. त्यास अनुसरून या विभागाच्या अधिपत्याखालील कामगार आयुक्तालातील गट-अ व गट-ब संवर्गातील अधिका-यांच्या सेवा पुनर्विलोकनाकरिता संदर्भ क्र.२ येथील शासन निर्णयान्वये प्रधान सचिव (कामगार) यांच्या अध्यक्षतेखाली विभागीय पुनर्विलोकन समितीची स्थापना करण्यात आली आहे. त्यानुसार श्री. कि. वि. दहिफळकर, कामगार उप आयुक्त, गट-अ यांच्या वयाच्या ५० व्या वर्षापलिकडे सेवेत राहण्याची पात्रापात्रता तपासून उचित निर्णय घेण्याची बाब शासनाच्या विचाराधीन होती.
शासन निर्णय :
महाराष्ट्र नागरी सेवा (निवृत्तीवेतन) नियम, १९८२ च्या नियम १० (४) व नियम ६५ अनुसार कामगार आयुक्त, मुंबई यांच्या आस्थापनेवरील श्री. कि. वि. दहिफळकर, कामगार उप आयुक्त, गट-अ यांना त्यांच्या वयाच्या ५० व्या वर्षापलिकडे सेवेत राहण्यासाठी पुनर्विलोकन समितीच्या शिफारशीनुसार आणि सक्षम प्राधिकाऱ्यांच्या मान्यतेने पात्र ठरविण्यात येत आहे.
२. श्री.दहिफळकर यांची वयाच्या ५० व्या वर्षापलिकडे सेवा पुढे चालू ठेवण्यास मान्यता मिळाल्याची नोंद त्यांच्या सेवा पुस्तकात घेण्यात यावी.
# Page 2
शासन निर्णय क्रमांकः पुनर्वि- २०२३/प्र.क्र.०९/कामगार-८