# Page 1
नवीन पारेषण वाहिन्या उभारण्यासाठी भारतीय
विद्युत अधिनियम, २००३ च्या कलम ६८ अन्वये
शासनाची पूर्वपरवानगी देणेबाबत.
महाराष्ट्र शासन
शासन निर्णय क्रमांक: संकीर्ण-२०२५/प्र.क्र.३०३/ऊर्जा-४,
उद्योग, ऊर्जा, कामगार व खनिकर्म विभाग,
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक: ०७ ऑक्टोबर, २०२५
संदर्भ :
१)संचालक (प्रकल्प), महापारेषण यांचे दि. ०९.०९.२०२५ रोजीचे पत्र क्र. ७९१०,७९११,
७९१२,७९१३,७९१४, ७९१५ व ७९१६.
२)मुख्य अभियंता, प्रकल्प योजना यांचे दि. ०९.०९.२०२५ रोजीचे पत्र क्र. ७९२३.
३)शासन निर्णय क्र. पावामो-२०२१/प्र.क्र.१७०(भाग-१)/ऊर्जा-४, दि. ०२.११.२०२२ व
दि. ०१.१२.२०२२.
प्रस्तावना :-
राज्यातील पारेषण वाहिन्यांचे सक्षमीकरण करुन राज्याला सुरळीत वीज पुरवठा होण्यासाठी
संचालक (प्रकल्प), महाराष्ट्र राज्य विद्युत पारेषण कंपनी मर्या., मुंबई यांनी एकूण ७ नवीन पारेषण वाहिन्या
उभारणीचे काम प्रस्तावित केले असून त्यास भारतीय विद्युत अधिनियम, २००३ अंतर्गत च्या कलम ६८ अन्वये
पूर्वपरवानगी प्रदान करण्याची विनंती शासनास प्राप्त झाली आहे. त्याअनुषंगाने सदर प्रस्तावास पूर्वपरवानगी
देण्याची बाब शासनाच्या विचाराधीन होती.
शासन निर्णय :-
महापारेषण कंपनीकडून राज्यातील विविध जिल्यामध्ये सोबत जोडलेल्या परिशिष्ट्ट - अ मध्ये नमूद
केल्याप्रमाणे एकूण ०७ पारेषण वाहिन्या उभारणीसाठी भारतीय विद्युत अधिनियम, २००३ च्या कलम ६८
अन्वये खालील अटी आणि शर्तीच्या अधीन राहून शासनाची पूर्वपरवानगी देण्यात येत आहे:-
----------------------------------------------------------------------------------------------------
| १.प्रस्तुत ०७ पारेषण वाहिन्यांच्या उभारणीचे काम महापारेषण कंपनी स्वखर्चाने विहित केलेल्या प्रमाणित |
| पध्दतीने आणि तज्ञांच्या मार्गदर्शनाखाली व पर्यवेक्षणाखाली करेल. |
| २. वीज वाहिन्यांचे संचलन व व्यवस्थापन महापारेषण कंपनी स्वत: करेल. |
| ३.वीज वाहिन्यांचा वापर महापारेषण कंपनीने ज्या प्रयोजनार्थ करावयाचा ठरविलेला आहे, केवळ त्याच |
| प्रयोजनासाठी करणे कंपनीवर बंधनकारक राहील. |
| ४. वीज वाहिन्या कार्यान्वित करण्यापूर्वी/प्रभारित करण्यापूर्वी त्यासाठी सक्षम प्राधिकरणाकडून |
| पूर्वपरवानगी घेणे अनिवार्य असेल. |
| ५. वीज वाहिन्या उभारताना वा उभारल्यानंतर संबंधित जागा मालकाच्या/शेतकऱ्यांच्या काही तक्रारी |
| असल्यास, सक्षम प्राधिकाऱ्या समवेत विचारविनिमय करुन, त्या तक्रारींचे यथायोग्यरित्या निराकरण |
| करणे ही जबाबदारी महापारेषण कंपनीची असेल. |
----------------------------------------------------------------------------------------------------
# Page 2
---------------------------------------------------------------------------------------------------
| ६. सदर वीज वाहिनी उभारणे किंवा या अनुषंगाने आवश्यक असलेले सर्व परवाने मिळविणे, विहित |
| केलेल्या निकषांची पूर्तता करणे तसेच शासनाचे विहित प्राधिकरण/विभाग/वीज नियामक आयोग इ. |
| चे इतर प्रचलित नियम त्याचप्रमाणे शासनाने वेळोवेळी मंजूर केलेले नियम व अटी कंपनीवर |
| बंधनकारक राहतील. |
| २. विद्युत अधिनियम, २००३ च्या कलम ६८ मधील अटी व शर्ती व त्यामध्ये वेळोवेळी होणारे बदल, या |
| विभागाचा शासन निर्णय क्र. पावामो-२०२१/प्र.क्र.१७०(भाग-१)/ऊर्जा-४ दि. ०२.११.२०२२ व दि. ०१.१२.२०२२. |
| मधील अटी व शर्ती तसेच राज्य शासन व केंद्र शासनाची अशा पारेषण वाहिन्यासंबंधीची वेळोवेळी जाहीर |
| झालेली/होणारी मार्गदर्शक तत्वे व धोरणे सदर पारेषण वाहिन्यास लागू राहतील. |
| ३. उक्त अटी व शर्तीच्या भंग केल्याची बाब शासनाच्या निर्दशनास आल्यास सदर मान्यता रद्द समजण्यात |
| येईल. |
| हा शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध |
| करण्यात आला असून त्याचा संगणक संकेतांक क्रमांक २०२५१००७१७१२५२५८१० असा आहे. हा आदेश |
| डिजीटल स्वाक्षरीने साक्षांकित करुन काढण्यात येत आहे. |
---------------------------------------------------------------------------------------------------
महाराष्ट्राचे राज्यपाल यांच्या आदेशानुसार व नावाने
(उ.र.दहिफळे)
सह सचिव, महाराष्ट्र शासन
प्रत: १)मा. राज्यपाल यांचे सचिव, राजभवन, मलबार हिल, मुंबई-४०००३५ २)मा. मुख्यमंत्री, महाराष्ट्र राज्य यांचे अपर मुख्य सचिव, मंत्रालय, मुंबई ३)मा. उप मुख्यमंत्री (नगर विकास), यांचे सचिव, मंत्रालय, मुंबई ४)मा. उप मुख्यमंत्री (वित्त व नियोजन), यांचे सचिव, मंत्रालय, मुंबई ५)मा. मंत्री (अपारंपारिक ऊर्जा) यांचे खाजगी सचिव, मंत्रालय, मुंबई.
६)मा. राज्यमंत्री, ऊर्जा यांचे खाजगी सचिव, मंत्रालय, मुंबई ७)मुख्य सचिव, महाराष्ट्र राज्य, मंत्रालय, मुंबई.
८)अपर मुख्य सचिव, नियोजन विभाग, मंत्रालय, मुंबई ९)अपर मुख्य सचिव, वित्त विभाग, मंत्रालय, मुंबई १०)अपर मुख्य सचिव (ऊर्जा), उद्योग, ऊर्जा, कामगार व खनिकर्म विभाग, मंत्रालय, मुंबई ११)अध्यक्ष व व्यवस्थापकीय संचालक, महाराष्ट्र राज्य विद्युत पारेषण कंपनी मर्या. प्रकाशगंगा, वांद्रे-कुर्ला संकुल, वांद्रे (पूर्व), मुंबई.
१२)अध्यक्ष व व्यवस्थापकीय संचालक, महाराष्ट्र राज्य वीज वितरण कंपनी मर्या, प्रकाशगड, वांद्रे (पूर्व), मुंबई.
१३)अध्यक्ष व व्यवस्थापकीय संचालक, महाराष्ट्र राज्य वीज निर्मिती कंपनी मर्या, प्रकाशगड, वांद्रे (पूर्व), मुंबई.
१४)निवडनस्ती (ऊर्जा-४), उद्योग, ऊर्जा, कामगार व खनिकर्म विभाग, मंत्रालय, मुंबई.
**************************************
# Page 3
परिशिष्ट्ट-अ
महापारेषण कंपनीने त्यांच्या योजने अंतर्गत मंजूर केलेले एकूण ०७ प्रकल्पांची सविस्तर माहिती खालीलप्रमाणे आहे:-
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | योजनेचा तपशील | योजनेअंतर्गत असलेल्या वाहिनींचा तपशील | मान्यता क्र. व दिनांक |
| १ | ४०० के.व्ही. पिंपळगाव GIS उपकेंद्रासाठी ४०० के.व्ही. स्रोत वाहिनी. | १. ४०० के.व्ही. छत्रपती संभाजी नगर - बोईसर व्दिपद वाहिनीला दोन्ही परिपथावर ४०० के.व्ही. पिंपळगाव उपकेंद्र येथे लिलो करून वाहिनी उभारणे २. २२० के.व्ही. एकलहरे- पिंपळगाव व्दिपथ वाहिनीला ४०० के.व्ही. पिंपळगाव उपकेंद्रासाठी लिलो करून २२० के.व्ही. बहूपथ वाहिनी उभारणे. ३. अस्तित्वात असलेल्या १३२ के.व्ही. रानवड उपकेंद्र येथे १३२ के.व्ही. वाहिन्यांची पूर्नरचना करणे. | १) ठराव क्र. १४५/०९ दि. २२.०१.२०२१. २) मा. महाराष्ट्र विद्युत नियामक आयोग यांचे पत्र क्र. १६१ दि. १५.०४.२०२२. किंमत रू. ३३५.८८ कोटी. |
| २. | २२० के.व्ही. सारूळ उपकेंद्राची संलग्न वाहिनी उभारणे | २२० के.व्ही. बीड- मांजरसुंभा वाहिनीला लिलो करून सारूड उपकेंद्रापर्यत २२० के.व्ही. वाहिनी उभारणे-२० कि.मी. | १) ठराव क्र. १५७/२१ दि. १७.१०.२०२२. २) मा. महाराष्ट्र विद्युत नियामक आयोग यांचे पत्र क्र. २०२ दि. २२.०३.२०२४ किंमत रू. ६६.२० कोटी. |
| ३. | २२० के.व्ही. सूपा एम.आय.डी.सी. उपकेंद्रसाठी २२० के.व्ही. अहमदनगर-भोसे वाहिनीला लिलो करून २२० के.व्ही. वाहिनी व इतर वाहिन्या उभारणे. | १.२२० के. व्ही. अहमदनगर-भोसे वाहिनीला २२० के.व्ही. श्रीरामपूर उपकेंद्रासाठी लिलो करून २२० के.व्ही वाहिनी उभारणे-१८ कि.मी. २.अस्तित्वात असलेल्या १३२ के.व्ही. सूपा-शिरूर एकपथ वाहिनीचे लोकेशन क्र. ३०५ ते प्रस्तावित २२० के.व्ही. सूपा एम.आय.डी.सी. उपकेंद्रापयंत वाहिनीचे बहूपथ वाहिनीत व वडझिरे वाहिनीच्या लिलो पॉईट पयंत १३२ के.व्ही. व्दिपथ वाहिनीत रूपांतर करणे. ३.सूपा-शिरूर एकपथ वाहिनीच्या लोकेशन क्र. २९८ ते २२० के.व्ही. सूपा एम.आय.डी.सी. उपकेंद्रापयंत १३२ के.व्ही. व्दिपथ वाहिनी उभारणे. | १) ठराव क्र. १६०/०३ दि. २७.०२.२०२३. २) मा. महाराष्ट्र विद्युत नियामक आयोग यांचे पत्र क्र. ६९७ दि. २०.१२.२०२३. किंमत रू. १९०.०४ कोटी. |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 4