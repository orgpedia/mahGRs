# Page 1
भ्रष्टाचार प्रतिबंधक अधिनियम, १९८८ अंतर्गत अभियोग दाखल करण्यास विहित कालावधीत मंजूरी देण्याबाबत.
तसेच गट-अ व गट-ब मधील राजपत्रित अधिकारी यांच्या बाबतीत प्रशासकिय विभाग स्तरावर निलंबन आढावा समितीचे गठण. त्याचप्रमाणे गट-क व गट-ड संवर्गातील अभियोग दाखल करावयाच्या कर्मचाऱ्यांच्या प्रलंबित प्रकरणाच्या आढाव्यासाठी समिती.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक :-निप्रआ-२०२०/प्र.क्र.१४०/उद्योग- ६
मंत्रालय, मुंबई-४०० ०३२.
दिनांक : ०१ जानेवारी, २०२१.
वाचा : (१) शासन निर्णय सामान्य प्रशासन विभाग, क्रमांक निप्रआ ११११/प्र.क्र.८६/११-अ, दिनांक १४ ऑक्टोबर, २०११.
(२) शासन निर्णय सामान्य प्रशासन विभाग, क्रमांक अभियो १३१२/प्र.क्र.३०/पुर्नबांधित-१, दिनांक १२ फेब्रुवारी, २०१३.
(३) शासन निर्णय सामान्य प्रशासन विभाग, क्रमांक अभियो १३१४/प्र.क्र.८६/११-अ, दिनांक ३१ जानेवारी, २०१५.
प्रस्तावना : महाराष्ट्र नागरी सेवा (शिस्त व अपिल) नियम १९७९ मधील नियम ४ मधील, पोटनियम ५ खालील खंड (क) मधील परंतुकानुसार शासकिय कर्मचाऱ्यावर फौजदारी गुन्हा दाखल करण्यात आला असेल तर अशा प्रकरणांमध्ये निलंबित कर्मचाऱ्यांच्या निलंबन आदेशात फेरबदल करण्यापुर्वी वा तो रद्द करण्यापुर्वी शासनाने या प्रयोजनार्थ गठीत केलेल्या निलंबन आढावा समितीची शिफारस प्राप्त करून घ्यावी, अशी तरतूद विहित करण्यासत आली आहे. या तरतूदीच्या अनुषंगाने सामान्य प्रशासन विभाग, शासन निर्णय दिनांक १४.१०.२०११ अन्वये गट-अ व गट-ब मधील कर्मचाऱ्यांसाठी मुख्य सचिव यांच्या अध्यक्षतेखाली “निलंबन आढावा समिती” गठीत करण्यात आली आहे. सदर आदेशान्वये निलंबन आढावा समितीची बैठक दर तीन महिन्यांनी घेण्याबाबत आणि समितीची
शिफारस मा. मुख्यमंत्री यांना सादर करण्याबाबत सूचना देण्यात आल्या आहेत.
शासन निर्णय, समान्य प्रशासन विभाग, दिनांक १४.१०.२०११ मधील २(i) येथील मुख्य सचिव यांच्या अध्यक्षतेखालील समितीऐवजी संबंधित प्रशासकिय विभागाच्या अ.मु.स/ प्र.स./ सचिव यांच्या
# Page 2
शासन निर्णय क्रमांकः निप्रआ-२०२०/प्र.क्र.१४०/उद्योग- ६
अध्यक्षतेखाली, त्या त्या प्रशासकिय विभागाच्या अखत्यारीतील राजपत्रित गट-अ व गट-ब अधिकाऱ्यांच्या निलंबन विषयक प्रकरणांचा आढावा घेण्याबाबत मंत्रालयीन प्रशासकिय विभागांनी
त्यांचे स्तरावर “निलंबन आढावा समिती” गठीत करण्यात यावी, अशा सूचना संदर्भाधिन क्रमांक-३ येथे नमूद शासन निर्णयान्वये देण्यात आल्या आहेत. त्यानुषंगाने खालीलप्रमाणे निर्णय घेण्यात येत आहे.
शासन निर्णय : १. शासन निर्णय, सामान्य प्रशासन विभाग, दिनांक १४.१०.२०११ मधील २(i) येथील मुख्य सचिव यांच्या अध्यक्षतेखालील समितीऐवजी उद्योग विभागाच्या अ.मु.स/ प्र.स./ सचिव यांच्या अध्यक्षतेखाली उद्योग प्रभागाच्या अधिनस्त असलेल्या कार्यालयातील गट-अ व गट-ब संवर्गातील राजपत्रित अधिकाऱ्यांचे निलंबन विषयक प्रकरणांचा आढावा घेण्याबाबत खालीलप्रमाणे “निलंबन आढावा समिती” गठीत करण्यात येत आहे : गट-अ व गट-ब कर्मचाऱ्यांबाबत प्रशासकिय विभाग स्तरावरील निलंबन आढावा समिती
१) अपर मुख्य सचिव/प्रधान सचिव/सचिव (उद्योग) : अध्यक्ष
२) अतिरिक्त पोलिस महासंचालक,
लाचलुचपत प्रतिबंधक विभाग : सदस्य
३) उपसचिव/ सहसचिव, गृह विभाग : सदस्य
४) संबंधित सहसचिव / उपसचिव (उद्योग) : सदस्य सचिव
(विभागीय चौकशी)
२. या समितीने शासन निर्णय, सामान्य प्रशासन विभाग, दिनांक ३१.०१.२०१५ मधील परिच्छेद - ५ मधील कार्यपध्दतीचे पालन करून निलंबित अधिकाऱ्यांच्या प्रकरणांचा आढावा घ्यावा. निलंबन करण्यास अथवा मागे घेण्यास सक्षम प्राधिकारी यांना सदर समितीने आपल्या शिफारशी सादर
कराव्यात. तद्नंतर निलंबित शासकिय सेवकास सेवेत पुन:स्थापित करणे व अकार्यकारी पदावर नेमणूक करणे या संदर्भातील शासन सुचनांनुसार कार्यवाही करावी.
३. लाचलुचपत प्रतिबंधक विभागाकडून प्राप्त झालेल्या व विभागाकडे ९० दिवसापेक्षा जास्त कालावधीसाठी प्रलंबित असलेल्या अभियोग मंजूरीच्या प्रकरणांचा, निलंबन अथवा निलंबनाशिवाय पुन:स्थापना/ नेमणूक करतांना अकार्यकारी पदावर नियुक्ती हवी आहे किंवा कसे याची तपासणी करणे आणि लाचलुचपत / फौजदारी प्रकरणांत न्यायालयाने शिक्षा केलेल्या कर्मचाऱ्यांवर कारवाई करणे या बाबींचा आढावा घेऊन संबंधितांना जलद निपटारा करण्याबाबत कार्यवाही करावयाच्या
सूचना समितीने द्याव्यात.
४. क्षेत्रिय स्तरावरील गट-क व गट-ड मधील कर्मचाऱ्यांबाबत अभियोग दाखल करावयाच्या प्रलंबित प्रकरणांचा उपरोक्त नमुद समितीने, प्रत्येक महिन्याच्या पहिल्या आठवड्यात आढावा घ्यावा
पृष्ठ ३ पैकी २
# Page 3
शासन निर्णय क्रमांक: निप्रआ-२०२०/प्र.क्र.१४०/उद्योग- ६
व त्यासंदर्भातील अहवाल मुख्य सचिव तसेच अपर मुख्य सचिव, गृह विभाग यांना प्रत्येक महिन्याच्या दहा तारखेपर्यत पाठविण्यात यावा.
५. वरील सुधारणांव्यतिरिक्त शासन निर्णय, सामान्य प्रशासन विभाग, दिनांक १४.१०.२०११ व
दिनांक १२.०२.२०१३ मधील तरतुदींमध्ये कोणताही बदल करण्यात आलेला नाही, त्या तरतुदी तशाच राहतील.