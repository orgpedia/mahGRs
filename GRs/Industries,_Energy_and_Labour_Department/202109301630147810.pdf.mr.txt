# Page 1
केंद्र शासनाच्या आयुष मंत्रालयाच्या राष्ट्रीय औषधी वनस्पती मंडळ (NMPB) अंतर्गत राष्ट्रीय औषधी वनस्पती संस्था (National Institute of Medicinal Plants-NIMP) यांना महाराष्ट्र औद्योगिक विकास महामंडळाच्या अडाळी औद्योगिक क्षेत्र जि. सिंधुदुर्ग मधील गट नंबर ६६५ अ १ मधील ५० एकर क्षेत्र महसूल व वन विभागास प्रत्यार्पित करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : आयडीसी २०२१/(प्र.क्र.५०१)/उद्योग १४
मादाम कामा मार्ग, मंत्रालय, मुंबई ४०० ०३२.
दिनांक : ३० सप्टेंबर, २०२१
पहा :- १) केंद्र शासनाच्या आयुष मंत्रालयाचे पत्र क्र. झेड १८०२०/४७/२०१३ (पीटी१), एनएमपीबी दि. १६.१.२०१९, दि. १४.७.२०२० व दि. ५.४.२०२१.
२) आयुष संचालनालय, मुंबई यांचे पत्र क्र. आसंमु/NIMP/स्थापन/महा.राज्य/जागा/ कार्यवाही/२०२१/आयु-२, दि. १६.२.२०२१, दि.२४.३.२०२१ व दि. २६.३.२०२१.
३) वैद्यकीय शिक्षण व औषधी द्रव्ये विभाग, यांचा शासन निर्णय क्र. आयुष २०२०/प्र.क्र.५४/आयु-२, दिनांक २१ मे २०२१.
४) महामंडळाचे क्र. मऔविम / भूविभाग / का-१ / डी ६१४७४, दि. ०६/०९/२०२१.
प्रस्तावना -:
केंद्र शासनाच्या आयुष मंत्रालयाच्या देखरेखीखाली असलेल्या राष्ट्रीय औषधी वनस्पती मंडळ
(NIMP) अंर्तगत राष्ट्रीय औषधी वनस्पती संस्था (National Institute of Medicinal Plants-NIMP)
महाराष्ट्रात स्थापन करण्याबाबत वैद्यकीय शिक्षण व औषधी द्रव्ये विभागाने दिनांक १४.७.२०२० रोजीच्या
पत्रान्वये जळगाव येथील जागा, हवामान व लागवडीस पोषक नसल्याने मौजे अडाळी, तालुका दोडामार्ग,
जिल्हा सिंधुदूर्ग येथील क्षेत्र सदर संस्था स्थापन करण्यास प्रस्ताव महाराष्ट्र शासनास सादर केला.
२. त्यानुसार सदर प्रकल्पाकरीता केंद्र शासनाकडून रु. १०० कोटीची अनुदानाची तरतूदी करण्यात
आली आहे. या संस्थेमुळे राज्यात रोजगाराच्या संधी उपलब्ध होतील. ही संस्था केंद्र शासनाच्या थेट
नियंत्रणाखाली असेल, सदर संस्थेतील तांत्रिक व प्रशासकीय कर्मचा-यांच्या सर्व भरती तसेच त्याच्या
खर्चाची तरतूद केंद्र शासन करणार आहे. या अनुषंगाने राज्य मंत्री मंडळाच्या दिनांक १९.५.२०२१ रोजीच्या
बैठकीत दिलेल्या मान्यतेस अनुसरुन केंद्र शासनाच्या आयुष मंत्रालयाच्या उपरोक्त प्रस्तावाच्या अनुषंगाने
महाराष्ट्र औद्योगिक विकास महामंडळ यांची मौजे अडाळी, ता. दोडामार्ग, जि. सिंधुदूर्ग येथील गट क्र. ६६५
अ-१ क्षेत्र १८८.८९.८० हे.आर मधील ५० एकर जागा राष्ट्रीय औषधी वनस्पती संस्थेला उपलब्ध करुन
देण्याबाबत वैद्यकीय शिक्षण व औषधी द्रव्ये विभागाचा दि. २१ मे २०२१ रोजीच्या शासन निर्णयाव्दारे मान्यता
देण्यात आली आहे. सदरची ५० एकर जागा उक्त संस्था स्थापन करण्यासाठी विनामुल्य नियमित अटी व
शर्तीवर कब्जा हक्काने केंद्र शासनाच्या आयुष मंत्रालय, नवी दिली यांना हस्तांतरीत करण्यास व यासाठी म.
# Page 2
शासन निर्णय क्रमांकः आयडीसी २०२१/(प्र.क्र.५०१)/उद्योग १४
औ. वि. महामंडळाची जागा महसूल विभागास प्रत्यार्पित करण्यास म. औ. वि. महामंडळाच्या संचालक
मंडळाच्या बैठकीत मान्यता देण्यात आली आहे. त्याप्रमाणे उद्योग विभाग व महसूल विभागाने सदरची जागा
केंद्र शासनाच्या आयुष्य मंत्रालयास विनामुल्य, नियमित अटी व शर्तीवर हस्तांतरण करण्याबाबत कार्यवाही
करण्याचा निर्णय घेण्यात आला आहे.
३. वरील शासन निर्णयाच्या अनुषंगाने म. औ. वि. महामंडळाच्या संचालक मंडळाच्या दिनांक
२९.४.२०२१ रोजीच्या बैठकीतील ठराव क्र. ६२३२ अन्वये संचालक आयुष, आयुष संचालनालय, महाराष्ट्र
राज्य, मुंबई यांना राष्ट्रीय औषधी वनस्पती संस्था (NIMP) या संस्थेच्या वनोषधी वनस्पती लागवड, संवर्धन व
संशोधन प्रकल्पाकरीता आडाळी औद्योगिक क्षेत्रातील मोकळी जागा क्र. ओएस १ मधून एकूण ५० एकर जागा
विनाशुल्क वाटप करण्यास मंजूरी देण्यात आली आहे. त्यानुसार महामंडळाने अडाळी औद्योगिक क्षेत्राकरीता
खाजगी क्षेत्र संपादित केलेल्या क्षेत्रामधील गट क्र ६६५/अ१ समाविष्ठ असलेले क्षेत्र भूखंड क्र. ओएस १/१
मधून क्षेत्र ५० एकर जागेचा आगाऊ ताबा जिल्हाधिकारी सिंधुदूर्ग यांना दिनांक १८.६.२०२१ रोजी
महामंडळाकडून देण्यात आला आहे. दिनांक २२/०७/२०१९ रोजीच्या मंत्रीमंडळाच्या बैठकीतील निर्णय
तसेच वैद्यकीय श्क्षिण व औषधी द्रव्ये विभागाच्या दिनांक २१ मे २०२१ रोजीच्या शासन निर्णयामधील अ.क्र.४
विचारात घेता सदर क्षेत्र महसूल विभागास प्रत्यार्पित करण्याची बाब शासनाच्या विचाराधीन होती.
शासन निर्णय :
केंद्र शासनाच्या आयुष मंत्रालयाच्या योजनेंतर्गत राष्ट्रीय औषधी वनस्पती संस्था महाराष्ट्र राज्यात
स्थापन करण्यासाठी सिंधुदुर्ग जिल्ह्यातील महाराष्ट्र औद्योगिक विकास महामंडळाच्या अडाळी औद्योगिक
क्षेत्रातील मौजे अडाळी, तालुका दोडामार्ग, जि. सिंधुदूर्ग येथील गट क्र. ६६५ अ क्षेत्र १८८.८९.८० हे.आर
क्षेत्रामधील ५० एकर जागा राष्ट्रीय औषधी वनस्पती संस्थेला विनामुल्य हस्तांतरीत करण्यास शासन
खालीलप्रमाणे मान्यता देत आहे.
१. उपरोक्त ५० एकर जागा उक्त संस्था स्थापन करण्यासाठी विनामुल्य नियमित अटी व शर्तीवर
कब्जा हक्काने केंद्र शासनाच्या आयुष मंत्रालय, नवी दिल्ली यांना हस्तांतरीत करण्यास व यासाठी म.
औ. वि. महामंडळाची सदरची जागा महसूल विभागाच्या वतीने जिल्हाधिकारी सिंधुदूर्ग यांना
प्रत्यार्पित करण्यात यावी.
२. सदर प्रत्यार्पित केलेली जमीन केंद्र शासनाच्या आयुष मंत्रालयास विनामुल्य, नियमित अटी व
शर्तीवर हस्तांतरीत करण्याबाबत महसूल विभागाने आवश्यक कार्यवाही करावी.
पृष्ठ ३ पैकी २
# Page 3
शासन निर्णय क्रमांकः आयडीसी २०२१/(प्र.क्र.५०१)/उद्योग १४
३. सदरचे जमीन महाराष्ट्र औद्योगिक विकास महामंडळाच्या औद्योगिक क्षेत्रातील मध्यभागी असल्याने
सदर क्षेत्राकरीता महाराष्ट्र औद्योगिक विकास महामंडळ हे विशेष नियोजन प्राधिकरण राहील.
४. उपरोक्त हस्तांतरीत करावयाचे क्षेत्र हे भूखंड क्र. ओएस १/१ चा भाग असला तरी सदर प्रकल्प हा
केंद्र शासनाचा महत्वाकांक्षी प्रकल्प असल्याने या भूखंडास महामंडळाचे भूखंड विकास, हस्तांतरण,
पोटभाडे बाबतचे धोरण प्रस्तुत क्षेत्रास लागु राहणार नाही.
५. वाटप केलेल्या प्रयोजना व्यतिरिक्त इतर प्रयोजनासाठी वापर करावयाचा झाल्यास उद्योग
विभागाची सहमती आवश्यक राहील.