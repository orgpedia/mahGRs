# Page 1
भारतरत्न डॉ. बाबासाहेब आंबेडकर (अनुसुचित जाती/अनुसूचित जमाती) उद्योजकांसाठी विशेष सामुहिक प्रोत्साहन योजना
महाराष्ट्र शासन
उद्योग, ऊर्जा व कामगार विभाग
शासन शुध्दीपत्रक क्र. साप्रोयो-२०१९/प्र.क्र.३८ / उद्योग-८
मंत्रालय, मुंबई - ४०० ०३२.
दिनांक - २९ मार्च, २०१९,
वाचा:- शासन निर्णय क्र.साप्रोयो-२०१५/प्र.क्र.१३३/उद्योग-८, दि. ११ फेब्रुवारी,२०१६
शासन शुध्दीपत्रक : उपरोक्त वाचा येथील शासन निर्णय दि. ११ फेब्रुवारी, २०१६ मधील मुद्या क्र. ११ मध्ये खालीलप्रमाणे सुधारणा करण्यात येत आहे: ११) अनुसूचित जाती व अनुसूचित जमाती प्रवर्गातील उद्योजकांच्या सक्षमतेत वाढ होण्यासाठी, प्रस्तुत समुह औद्योगिक विकास गटातील पायाभूत सुविधा उपलब्ध होण्यासाठी कमाल १००% अर्थसहाय्य राज्य शासनामार्फत देण्यात येईल. या अंतर्गत खालीलप्रमाणे नमूद कार्यक्रम/उपक्रम यांचा समावेश असेल: १. अनुसूचित जाती/जमाती प्रवर्गातील उद्योजकांनी प्रर्वतित केलेले औद्योगिक समूह प्रकल्पा अंतर्गत पूरक पायाभूत सुविधांचा विकास, ज्यामध्ये ५०% पेक्षा जास्त लाभार्थी अ.जा./अ.ज. प्रवर्गातील असतील. प्रस्तुत समूह औद्योगिक विकास गटातील पायाभूत सुविधा जसे रस्ते,वीज,पाणी इ.
२. अनुसूचित जाती/जमाती प्रवर्गातील उद्योजकांसाठी प्रस्तुत करण्यात आलेली उबवन केंद्रे (Incubation center), संशोधन केंद्र, चाचणी केंद्र, सामुहिक प्रक्रिया केंद्र व तत्सम उपक्रम ३. अनुसूचित जाती/जमाती प्रवर्गातील उद्योजकांनी प्रर्वतीत केलेल्या १००% अ.जा/अ.ज.प्रवर्गासाठी राखीव खाजगी/सहकारी औद्योगिक वसाहतीमध्ये आवश्यक पायाभूत सुविधांचा विकास करणे.
४. शासन व शासनाचे उपक्रम जसे की, MIDC, MSSIDC, KVIB इत्यादी प्रर्वतीत केलेल्या औद्योगिक वसाहती व औद्योगिक संकुले यामध्ये अनुसूचित जाती / जमाती प्रवर्गातील उद्योजकांसाठी राखीव ठेवण्यात आलेल्या गाळयांसाठी तेवढया प्रमाणात खर्चाचे अर्थसहाय्य देण्यात येईल.
उपरोक्त बाबींसाठी येणारा खर्च सामाजिक न्याय व विशेष सहाय्य विभाग तसेच आदिवासी विकास विभागाकडून अर्थसंकल्पीय तरतुदीमधून करण्यात येईल.
# Page 2