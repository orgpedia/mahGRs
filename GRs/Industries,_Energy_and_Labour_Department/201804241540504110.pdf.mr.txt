# Page 1
रोजगार व स्वयंरोजगार मेळावे आयोजित करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. स्थालोरो-२००८/प्र.क्र.९३/उद्योग-६,
मंत्रालय, मुंबई - ४०० ०३२.
दिनांक :- २४ एप्रिल, २०१८
वाचा :- १) शासन निर्णय उद्योग, ऊर्जा व कामगार विभाग क्र. स्थालोरो-२००८/प्र.क्र.९३/ उद्योग-६, दि.१७.११.२००८.
२) शासन निर्णय रोजगार व स्वयंरोजगार विभाग क्र. धोरण-२०००/प्र.क्र.१५८/ रोस्वरो-१, दिनांक ६ ऑक्टोबर, २००० ३) शासन निर्णय क्र. रोजगार व स्वयंरोजगार विभाग क्र. रोस्वरो-२००७/प्र.क्र.४१/ रोस्वरो-१, दिनांक २९ जून, २००७ ४) शासन निर्णय क्र. रोजगार व स्वयंरोजगार विभाग क्र. रोस्वरो-२००७/प्र.क्र.४१/ रोस्वरो-१, दिनांक १३ ऑगस्ट, २००९
प्रस्तावना :
औद्योगिक विकासाद्वारे राज्यातील स्थानिक लोकांना रोजगार उपलब्ध होण्यासाठी स्थानिक लोकांना औद्योगिक उपक्रमांमधील नोकऱ्यांमध्ये प्राधान्य देण्याचे धोरण क्रमांक १ येथील शासन
निर्णयाद्वारे अवलंबिलेले आहे, तसेच कौशल्य विकास व उद्योजकता विभागाच्या रोजगार व
स्वयंरोजगार धोरणाची प्रभावी अंमलबजावणी करण्याच्या दृष्टीने सुशिक्षित बेरोजगारांना रोजगार/ स्वयंरोजगार उपलब्ध करुन देण्यासाठी नियोक्ते, कारखानदार, सुशिक्षित बेरोजगार यांचे एकत्रित रोजगार मेळावे आयोजित करण्याबाबत क्रमांक २ ते ४ येथील शासन निर्णयांन्वये निर्देशित केलेले आहे. राज्यातील औद्योगिक क्षेत्रामध्ये स्थानिक लोकांना रोजगार उपलब्ध होण्यासाठी व औद्योगिक
विकासामुळे निर्माण होणाऱ्या स्वयंरोजगाराच्या पर्याप्त संधीद्वारे राज्यात सुक्ष्म व लघु उपक्रम स्थापित होण्यासाठी, राज्यात विविध ठिकाणी रोजगार व स्वयंरोजगार मेळावे घेऊन, स्थानिक लोकांना
रोजगारामध्ये प्राधान्य व स्वयंरोजगारासाठी पूरक वातावरणासाठी मार्गदर्शक सुचना देण्याबाबतची बाब शासनाच्या विचाराधीन होती. त्या संदर्भात शासनाने खालीलप्रमाणे निर्णय घेतला आहे :
शासन निर्णय :
राज्यातील स्थानिक सुशिक्षीत बेराजगारांना रोजगाराच्या व स्वयंरोजगाराच्या संधी अधिक प्रमाणात उपलब्ध होण्यासाठी, रोजगाराच्या संधी उपलब्ध असलेल्या औद्योगिक क्षेत्रामध्ये व स्थानिक सुशिक्षित बेरोजगारांकडे असलेले कौशल्य यांचा योग्य तो ताळमेळ करुन स्थानिक व इतरत्र स्तरावर औद्योगिक आस्थापनांमध्ये रोजगार व स्वयंरोजगाराद्वारे रोजगार उपलब्ध होण्यासाठी जिल्हास्तरीय /
औद्योगिक क्षेत्रनिहाय रोजगार व स्वयंरोजगार मेळावे मा. मंत्री (उद्योग) यांच्या मान्यतेने आयोजित करण्याचा शासनाने निर्णय घेतला आहे.
# Page 2
शासन निर्णय क्रमांकः स्थालोरो-२००८/प्र.क्र.९३/उद्योग-६
२. मेळाव्याच्या खर्चाबाबतचे निर्णय, मान्यता व इतर अनुषंगीक बाबींची जबाबदारी विकास आयुक्त (उद्योग), उद्योग संचालनालय यांची राहील. मेळाव्यासाठी होणा-या खर्चाची मागणी विकास आयुक्त यांनी मुख्य कार्यकारी अधिकारी, महाराष्ट्र औद्योगिक विकास महामंडळ, मुंबई यांच्याकडे करावी व त्या अनुषंगाने मुख्य कार्यकारी अधिकारी, महाराष्ट्र औद्योगिक विकास महामंडळ, मुंबई यांनी याबाबतची आर्थिक तरतूद करावी.
३. जिल्हयातील/औद्योगिक क्षेत्रातील मोठे / मध्यम उद्योग, विविध औद्योगिक संघटना तसेच व्यापारी आस्थापना, हॉटेल्स, रुग्णालय, मॉल्स, बांधकाम व्यावसायिक इ. यांच्याकडून आवश्यक असणाऱ्या मनुष्यबळाची निकड, शैक्षणिक पात्रता, आवश्यक कौशल्य इ. बाबतची आवश्यक माहिती उद्योग संचालनालय व कौशल्य विकास व उद्योजकता विकास विभागाने समन्वयाने उपलब्ध करून दयावी.
४. महाराष्ट्र औद्योगिक विकास महामंडळाच्या औद्योगिक क्षेत्रातील उद्योग घटकास आवश्यक असणाऱ्या मनुष्यबळाची माहिती तसेच सेवा / उत्पादक पुरवठादार (Vendor) निश्चित करुन या संदर्भातील माहितीबाबतची कार्यवाही महाराष्ट्र औद्योगिक विकास महामंडळ यांची राहील. संबंधित महाव्यवस्थापक, जिल्हा उद्योग केंद्र / विभागीय उद्योग सह संचालक यांनी महाराष्ट्र औद्योगिक विकास महामंडळ क्षेत्राबाहेरील औद्योगिक उपक्रम / घटक, इतर आस्थापना यांना आवश्यक मनुष्यबळ तसेच त्यासंबंधीत शैक्षणिक पात्रता व कौशल्याबाबतची माहिती कौशल्य विकास व उद्योजकता विभाग यांच्या समन्वयाने प्राप्त करावी.
५. रोजगार व स्वयंरोजगार मेळाव्यामध्ये रोजगारासाठी इच्छुक असणाऱ्या युवक/युवतींच्या नोंदणीसाठी आयुक्त, कौशल्य विकास व उद्योजकता विभागाकडून निर्माण केलेल्या www.mahaswayam.in या संकेत स्थळावर उपलब्ध आहे. सदर संकेतस्थळावर जिल्हयातील इच्छूक युवक/युवती नोंदणी करतील. इच्छूक बेरोजगाराच्या माहितीचे योग्य विश्लेषण करुन त्यानुसार जिल्हयातील मोठे उद्योग घटक व इतर आस्थापनांना निमंत्रित करण्याची व मेळाव्यामध्ये प्रत्यक्ष मुलाखतीचे आयोजन करुन नोकर भरतीसाठी आवश्यक ती कार्यवाही करण्याची तसेच मेळाव्यानंतर सहभागी उमेदवारांच्या पाठपुराव्याबाबत समन्वय व संनियंत्रणाची जबाबदारी कौशल्य विकास व उद्योजकता विभागाची राहील.
६. रोजगार व स्वयंरोजगार मेळाव्यामध्ये स्वयंरोजगारासाठी स्वतंत्र कार्यशाळा/परिषद आयोजित करुन त्यामध्ये स्वयंरोजगारासाठी आवश्यक शासनाच्या विविध योजनांची माहिती, कौशल्य विकास व उद्योजकता विभाग, व स्वयंरोजगारासाठी प्रोत्साहन इत्यादीबाबत विशेषतज्ञांचे संवाद, मार्गदर्शन आयोजित करण्यात यावे. संबंधित योजनांची माहितीपत्रके, भित्ती पत्रके, पोस्टर्स, बॅनर्स इ. विविध विभाग/मंडळ/महामंडळे / वित्तीय संस्था यांचे स्टॉल तसेच अर्थसहाय्यासाठी वित्तीय संस्थांची माहिती इत्यादीचे आयोजन करावे. याबाबतचे समन्वय व संनियंत्रण विभागीय उद्योग सह संचालक/ महाव्यवस्थापक, जिल्हा उद्योग केंद्र यांनी करावे.
पृष्ठ ४ पैकी २
# Page 3
शासन निर्णय क्रमांकः स्थालोरो-२००८/प्र.क्र.९३/उद्योग-६
७. रोजगार व स्वयंरोजगार मेळाव्याचे यशस्वी आयोजन, समन्वय व संनियत्रणासाठी व सदरहू कार्यक्रमासाठी होणाऱ्या खर्चास मान्यता देण्यासाठी संबंधित जिल्हयाचे जिल्हाधिकारी यांचे
अध्यक्षतेखाली पुढीलप्रमाणे जिल्हास्तरीय कार्यबल समिती (TASK FORCE COMMITTEE) गठीत करण्यात येत आहे.
१) जिल्हाधिकारी अध्यक्ष २) जिल्हयातील विधानसभा/विधानपरिषद सदस्य निमंत्रित सदस्य ३) सहाय्यक संचालक, कौशल्य विकास व उद्योजकता विभाग सदस्य ४) सहाय्यक कामगार आयुक्त सदस्य ५) सहाय्यक आयुक्त, सामाजिक न्याय विभाग सदस्य ६) प्रकल्प अधिकारी, आदिवासी विकास विभाग सदस्य ७) जिल्हा व्यवसाय शिक्षण व प्रशिक्षण अधिकारी सदस्य महाराष्ट्र औद्योगिक विकास महामंडळाचा प्रादेशिक अधिकारी सदस्य ९) जिल्हा माहिती अधिकारी सदस्य १०) जिल्हा अग्रणी `व्यवस्थापक ११) जिल्हा व्यवस्थापक, महिला आर्थिक विकास महामंडळ सदस्य १२) प्रकल्प अधिकारी, महाराष्ट्र उद्योजकता विकास केंद्र सदस्य १३) जिल्हयातील औद्योगिक संघटनांचे दोन / तीन प्रतिनिधी (सदर सदस्य प्रतिनिधीची निवड आवश्यकतेनुसार अध्यक्षांनी करावी)
१४) महाव्यवस्थापक, जिल्हा उद्योग केंद्र/ सदस्य सचिव उद्योग सह संचालक (मु.प्रा.वि )
८. मेळाव्यांबाबत योग्य प्रसिध्दी व प्रचार करण्यात यावा.
९. रोजगार व स्वयंरोजगार मेळाव्याच्या प्रभावी आयोजनासाठी नॉलेज पार्टनर म्हणून कॉन्फेडरेशन ऑफ इंडियन इंडस्ट्रीज (CII) किंवा योग्य औद्योगिक संघटनांनी सहभाग घ्यावा व त्याअनुषंगाने विकास आयुक्त (उद्योग) यांना संघटनांनी वेळोवेळी अवगत करावे.
१०. राज्यपातळीवर रोजगार व स्वयंरोजगार मेळाव्याबाबत खालीलप्रमाणे राज्यस्तरीय समिती स्थापित करण्यात येत असून, या समितीमार्फत राज्यस्तरावरील समन्वय, अंमलबजावणी व संनियंत्रण करण्यात येईल.
------------------------------------------------------------------------------------------------------------------------------------------------------------------------
|  | विकास आयुक्त (उद्योग), उद्योग संचालनालय | अध्यक्ष |
|  | सहमुख्य कार्यकारी अधिकारी, महाराष्ट्र औद्योगिक विकास महामंडळ | सदस्य |
|  | कामगार आयुक्त | सदस्य |
|  | आयुक्त, कौशल्य विकास व उद्योजकता विभाग | सदस्य |
|  | संचालक, तंत्र शिक्षण | सदस्य |
|  | सह/उप सचिव) सामाजिक न्याय व सहाय्य विभाग) | सदस्य |
|  | राज्यातील औद्योगिक संघटनांचे ५ प्रतिनिधी (सदर प्रतिनिधीची निवड अध्यक्ष करतील. अशा सदस्यांची निवड प्रत्येकी २ वर्षासाठी राहील व ते पुर्ण नेमणुकीस पात्र राहतील). | सदस्य |
|  | उद्योग सह संचालक (स्था.लो.रो.) उद्योग संचालनालय | सदस्य सचिव |
------------------------------------------------------------------------------------------------------------------------------------------------------------------------
पृष्ठ ४ पैकी ३
# Page 4
शासन निर्णय क्रमांकः स्थालोरो-२००८/प्र.क्र.९३/उद्योग-६
राज्यस्तरावरील उपरोक्त समितीची बैठक वर्षातून किमान दोनदा घेण्यात येईल व समितीकडून राज्यातील रोजगार व स्वंयरोजगार मेळावे याबाबतची फलश्रुती, नियोजन, जिल्हास्तरीय समितीने केलेली कार्यवाही व त्यांच्या सूचनासंदर्भात निर्णय इत्यादी बाबत आढावा घेण्यात येईल. राज्यस्तरीय समिती याबाबतचा सविस्तर अहवाल प्रधान सचिव/अ.मु.स.(उद्योग) यांचे मार्फत मा.मंत्री (उद्योग) यांना सादर करतील.
११. सदर शासन निर्णय कौशल्य विकास व उद्योजकता विभागाच्या अनौपचारिक संदर्भ क्रमांक ०७/१८/ रोस्वरो-१, दिनांक ११/४/२०१८, अन्वये दिलेल्या सहमतीनुसार निर्गमित करण्यात येत आहे.