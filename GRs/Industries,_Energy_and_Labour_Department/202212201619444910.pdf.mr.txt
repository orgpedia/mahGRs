# Page 1
श्री. नितेश कृष्णराव चुदरे, सहाय्यक अभियंता श्रेणी-२, यांचा परिवीक्षाधीन कालावधी समाप्त करण्याबाबत...
महाराष्ट्र शासन
उद्योग, ऊर्जा व कामगार विभाग
शासन आदेश क्रमांक : परिवी-२०२२/प्र.क्र.२२५/ऊर्जा-१
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : : १६ डिसेंबर, २०२२.
संदर्भ :- १. सार्वजनिक बांधकाम विभाग, शासन निर्णय क्र. नियुक्ती - २०११/प्र.क्र.४४४/सेवा-३, दि. २८.०२.२०१२ २. सामान्य प्रशासन विभाग-परिवी-२७१५/प्र.क्र.३०२/कार्या-८, दि. २९.०२.२०१६.
प्रस्तावना : सार्वजनिक बांधकाम विभागाच्या संदर्भ क्र. १ येथील शासन निर्णयान्वये श्री. नितेश कृष्णराव चुदरे, सहाय्यक अभियंता श्रेणी-२ यांची महाराष्ट्र लोकसेवा आयोग पुरस्कृत उमेदवार म्हणून सहाय्यक अभियंता श्रेणी-२ (वेतनसंरचना रु. ९३००-३४८०० ग्रेड पे रु. ४,४००) या पदावर सरळसेवेने दोन वर्षाच्या परिवीक्षाधीन कालावधीकरिता नियुक्ती करण्यात आलेली होती.
२. सामान्य प्रशासन विभाग संदर्भ क्र. २ येथील शासन निर्णयान्वये शासन सेवेतील गट-अ व गट-ब मधील अधिकारी/ कर्मचारी यांचा परिवीक्षाधीन कालावधी समाप्त करण्याबाबत परिवीक्षाधोरण निश्चित करण्यात आलेला आहे. विद्युत निरीक्षणालयातील सहाय्यक अभियंता श्रेणी-२ या संवर्गातील श्री. नितेश चुदरे यांनी परिवीक्षाधीन कालावधी समाधानकारकरित्या पूर्ण केलेला असल्याने, त्यांचा परिवीक्षाधीन कालावधी समाप्त करण्याची बाब शासनाच्या विचाराधीन होती.
शासन आदेश : ऊर्जा विभागाच्या अधिपत्याखालील विद्युत निरीक्षणालयातील सहाय्यक अभियंता श्रेणी-२ या संवर्गातील श्री. नितेश कृष्णराव चुदरे यांनी परिवीक्षाधीन कालावधी समाप्त करण्यासाठी आवश्यक असणाऱ्या बाबी समाधानकारकरित्या पूर्ण केल्या असल्याने, त्यांचा परिवीक्षाधीन कालावधी या परिच्छेदातील पूढील तक्त्यात त्यांच्या नावासमोर दर्शविलेल्या स्तंभ क्र. ५ येथे नमूद दिनांकास समाप्त करण्यात येत आहे. तसेच त्यांची सेवा नियमितपणे पुढे चालू ठेवण्याचा दिनांक स्तंभ क्र. ६ येथे नमूद करण्यात येत आहे.
------------------------------------------------------------------------------------------------------------------------------------------------------------------------------
| अ.क्र. | नाव व पदनाम | विभागातील रूजू दिनांक | परिवीक्षाधीन कालावधी पुढे ढकलण्याचे कारण | परिवीक्षाधीन कालावधी समाप्त  |  केल्याचा दिनांक | पदावरील सेवा नियमितपणे चालू ठेवण्याचा दिनांक |
| १ | २ | ३ | ४ | ५ | ६ |
| १ | श्री. नितेश कृष्णराव चुदरे, सहाय्यक अभियंता श्रेणी-२ | ०९.०३.२०१२ |  | ०८.०३.२०१४ | ०९.०३.२०१४ |
------------------------------------------------------------------------------------------------------------------------------------------------------------------------------
२. मुख्य विद्युत निरीक्षक, मुंबई यांना कळविण्यात येते की, श्री. नितेश कृ. चुदरे यांच्या वेतनवाढी मुक्त करण्याच्या अनुषंगाने नियमानुसार तात्काळ उचित कार्यवाही करावी.
३. सदर शासन आदेश सामान्य प्रशासन विभाग-परिवी-२७१५/प्र.क्र.३०२/कार्या-८, दि. २९.०२.२०१६ मधील तरतूदीन्वये व सामान्य प्रशासन विभाग-परिवी-२७१५/प्र.क्र.२०३/कार्या-८, दि. २५.०८.२०१५ अन्वये प्रशासकीय विभाग प्रमुखास प्रदान केलेल्या अधिकारानुसार निर्गमित करण्यात येत आहेत.
# Page 2
शासन आदेश क्रमांकः परिवी-२०२२/प्र.क्र.२२५/ऊर्जा-१