# Page 1
राज्यातील ६६ के.व्ही. व त्यापेक्षा अधिक क्षमतेच्या अति उच्चदाब पारेषण वाहिन्यांसाठी उभारण्यात येणाऱ्या मनोऱ्याने व्याप्त जागेचा तसेच अति उच्चदाब पारेषण वाहिनीच्या पट्टयाखालील जमिनीचा नुकसान भरपाईपोटी मोबदला देण्यासंदर्भात सुधारित धोरण.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक - पावामो-२०२१/प्र.क्र.१७०/ऊर्जा-४
मादाम कामा रोड, हुतात्मा राजगुरु चौक,
मंत्रालय,मुंबई- ४०००३२.
दिनांक :- ०२ नोव्हेंबर, २०२२
संदर्भ : १) शासन निर्णय क्रमांक: धोरण-२०१६/प्र.क्र.५२०/ऊर्जा-४, दि. ३१.०५.२०१७.
२) केंद्र शासनाचे पत्र क्र. ३/७/२०१५ - पारेषण, दि. १६.०७.२०२०.
३) महापारेषण कंपनीचे पत्र क्र. मराविपाकंम/सांक/१३२७९, दि. ०८.०२.२०२२.
प्रस्तावना : भारतीय विद्युत अधिनियम २००३ च्या कलम १६४ तसेच टेलिग्राफ अधिनियम, १८८५ कलम १० (ड) अनुसार व महाराष्ट्र शासनाच्या आदेश क्र. ०६/सीआर ३१२/४, दि. २४.०८.२००६ अन्वये महापारेषण कंपनीला पारेषण वाहिन्या व मनोऱ्यांच्या उभारणी संबंधात अधिकार प्राप्त आहेत. तसेच सदर अधिकारांचा वापर करत असतांना वाहिनी उभारताना जमिनीचे झालेल्या नुकसानीबद्दल संबंधितांना नुकसान भरपाईपोटी मोबदला अदा करण्याचीही तरतूद आहे.
राज्यात परवानाधारक शासकीय व खाजगी वीज पारेषण कंपन्यामार्फत ६६ के.व्ही. व त्यापेक्षा अधिक क्षमतेच्या वीज पारेषण वाहिनी उभारणी आणि अस्तित्वात असलेल्या वाहिन्यांची श्रेणीवाढ, दुरुस्ती, नूतनीकरणाची कामे करण्यात येतात. प्रत्यक्ष कामाच्यावेळी बरेचदा पारेषण वाहिन्यांची उभारणी व अस्तित्वात असलेल्या वाहिन्यांचे नूतनीकरण व दुरुस्तीची कामे करीत असतांना शेतकरी व जमीनधारकांकडून नुकसान भरपाईपोटी मोबदल्याच्या अनुषंगाने विरोध होत असतो. महापारेषण कंपनीकडून व इतर पारेषण परवानाधारक कंपन्याकडून अति उच्चदाब पारेषण वाहिन्यांसाठी उभारण्यात येणाऱ्या मनोऱ्यामुळे व्यापलेल्या जमिनीचा नुकसान भरपाईपोटी मोबदला वरील संदर्भ क्र. १ येथील दिनांक ३१.०५.२०१७ च्या शासन निर्णयानुसार देण्यात येत आहे. तथापि सदरचा जमिनीचा नुकसान भरपाईपोटी मोबदला अत्यल्प असुन तो वाढवून मिळावा व त्याबरोबरच अति उच्च दाब वाहिनीच्या पट्टयाखालील जमिनीच्या नुकसान भरपाईपोटी वाढीव मोबदला मिळावा अशी मागणी संबंधित शेतकरी / जमिनधारक तसेच लोकप्रतिनिधी व सामान्य नागरिक यांचेकडून शासनाकडे सातत्याने होत आहे. त्यामुळे नुकसान भरपाईपोटी मोबदल्यामध्ये वाढ करण्याची बाब शासनाच्या विचाराधीन होती. याबाबत संदर्भ क्र. २ अन्वये केंद्र शासनाने निर्गमित केलेल्या मार्गदर्शक सूचना, शेतकरी / जमीन मालक यांची मागणी, राज्यातील परवानाधारक पारेषण कंपन्यांची मागणी इत्यादी विचारात घेऊन महापारेषण कंपनीने उपरोक्त संदर्भ क्र. ३ अन्वये शासनास प्रस्ताव सादर केला होता. तद्नंतर दिनांक १२.१०.२०२२ रोजी झालेल्या मंत्रिमंडळाच्या बैठकीत सुधारित धोरणात्मक निर्णय घेण्यासाठी मंत्रीमंडळ प्रस्ताव सादर करण्यात आला होता. त्यावर झालेल्या मंत्रीमंडळ निर्णयाच्या अनुषंगाने संदर्भाधीन क्र. १ येथील शासन निर्णय अधिक्रमित करुन संपुर्ण महाराष्ट्र राज्यासाठी (शहरी व ग्रामीण भाग) पुढीलप्रमाणे सुधारित धोरण निश्चित करण्यात येत आहे.
# Page 2
शासन निर्णय क्रमांकः पावामो-२०२१/प्र.क्र.१७०/ऊर्जा-४ शासन निर्णय : अति उच्चदाब पारेषण वाहिन्या उभारणीमुळे जमिनीच्या होणाऱ्या नुकसान भरपाईपोटी मोबदला देण्यासंदर्भात ऊर्जा मंत्रालय, भारत सरकार यांनी दिलेल्या मार्गदर्शक सुचना व विविध पारेषण परवानाधारक यांना पारेषणवाहिनी उभारताना येणाऱ्या अडीअडचणी तसेच जमिनीच्या नुकसान भरपाईपोटी देण्यात येणारा मोबदला वाढवून देण्याबाबत राज्यातील महाराष्ट्र राज्य विद्युत पारेषण कंपनी, लोकप्रतिनिधी, शेतकरी, जमिनधारक, सामान्य नागरिक व विविध पारेषण परवानाधारक यांनी केलेल्या विनंतीस अनुसरुन संदर्भ क्रमांक १ येथील दि. ३१.०५.२०१७ चा शासन निर्णय अधिक्रमित करुन अति उच्चदाब पारेषण वाहिनींच्या उभारणीसाठी मनोऱ्याने व्याप्त तसेच अति उच्चदाब पारेषण वाहिनीच्या पट्ट्याखालील जमिनीचा नुकसान भरपाईपोटी मोबदला देण्याचे सुधारीत धोरण संपुर्ण महाराष्ट्र राज्यासाठी (सर्व शहरी व ग्रामीण भाग) लागु करण्यास खालीलप्रमाणे शासनाची मंजुरी देण्यात येत आहे:
१) अति उच्चदाब मनोऱ्याने व्याप्त जमिनीच्या मोजणीप्रमाणे आलेल्या क्षेत्रफळाचे, जिल्हास्तरीय /
उपविभागीय स्तरीय मुल्यांकन समितीने त्या त्या वेळी प्रचलित असलेल्या संबंधित भागातील शासनाच्या बाजार मुल्यदर पत्रकामध्ये (Ready Reckoner) किंवा मागील ३ वर्षातील झालेल्या जमिनीच्या खरेदी/ विक्री व्यवहाराच्या आधारे निश्चित होणारा सरासरी दर यापैकी जो दर अधिक असेल त्या दराच्या दुप्पट दराने मोबदला देण्यात यावा.
२) अति उच्चदाब पारेषण वाहिनीच्या पट्टयाखालील (Line Corridor) जमिनीच्या मोजणीप्रमाणे आलेल्या क्षेत्रफळाचे, प्रचलित असलेल्या संबंधित भागातील शासनाच्या बाजार मुल्यदर पत्रकाच्या (Ready Reckoner) किंवा मागील ३ वर्षातील झालेल्या जमिनीच्या खरेदी/ विक्री व्यवहाराच्या आधारे निश्चित होणारा सरासरी दर यापैकी जो दर अधिक असेल त्या दराच्या १५% दराने मोबदला देण्यात यावा.
३) वरील २ २ मध्ये दर्शविलेल्या मोबदल्या व्यतिरीक्त “ना-उपयोगिता भत्ता” स्वरुपात अति उच्चदाब पारेषण वाहिनीच्या पट्टयाखालील (Line corridor) जमिनीच्या क्षेत्रफळाचे, त्या-त्या वेळी प्रचलित असलेल्या संबंधित भागातील शासनाच्या बाजार मुल्यदर पत्रकाच्या (Ready Reckoner ) किंवा मागील ३ वर्षातील झालेल्या जमिनीच्या खरेदी/ विक्री व्यवहाराच्या आधारे निश्चित होणारा सरासरी दर यापैकी जो दर अधिक असेल त्या दराच्या १५% दराने अतिरिक्त मोबदला देण्यात यावा.
४) थोडक्यात, अति उच्चदाब पारेषण वाहिन्याच्या पट्टयाखाली (Line Corridor) येणाऱ्या क्षेत्रासाठी वरील २ प्रमाणे १५% व वरील ३ प्रमाणे अतिरिक्त १५% असा एकूण ३० % दराने मोबदला देय राहील.
५) उपरोक्त प्रमाणे मनोऱ्याने व्याप्त जागेचा व अति उच्च दाब पारेषण वाहिनीच्या पट्टयाखालील जमीनीच्या नुकसान भरपाई पोटी मोबदला उपविभागीय स्तरीय मुल्यांकन समिती ठरवेल.
६) तसेच अपवादात्मक / असाधारण परिस्थितीत पारेषण परवानाधारक यांच्या सल्लामसलतीने बाधित जागेचा योग्य तो मोबदला ठरविण्याचा अधिकार उपविभागीय स्तरीय स्तरावरील उपविभागीय मुल्यांकन समितीस राहतील.
७) मुल्यांकन समितीने निश्चित केलेला जमिनीचा नुकसान भरपाईपोटी मोबदला, बाधित शेतकरी / जमीन मालकास किंवा पारेषण परवाना धारकास मान्य नसल्यास अशी व्यक्ती/ संस्था संबंधित
पृष्ठ ७ पैकी २
# Page 3
शासन निर्णय क्रमांकः पावामो-२०२१/प्र.क्र.१७०/ऊर्जा-४ जिल्हाधिकारी यांच्या अध्यक्षतेखालील गठीत अपिलीय समितीकडे अपिल अर्जाद्वारे दाद मागू शकते.
८) अति उच्चदाब पारेषण वाहिनीच्या विहित केलेल्या मार्गात कोणतेही बांधकाम कार्य करण्याची अनुमती असणार नाही.
९) पिके, फळझाडे किंवा इतर झाडांसाठीची नुकसान भरपाई शासनाच्या संबंधित विभागाच्या प्रचलित धोरणाप्रमाणे देण्यात यावी.
१०) उपरोक्त धोरण मुंबई व मुंबई उपनगर जिल्ह्यांसह संपूर्ण महाराष्ट्र राज्यास (संपुर्ण शहरी व ग्रामीण भाग) लागू राहील.
११) अस्तित्वात असलेल्या वाहिन्यांची क्षमता वाढ व आधुनिकीकरण करावयाचे असल्यास, मनोऱ्याने व्याप्त व अति उच्चदाब पारेषण वाहिनीच्या पट्टयाखालील वाढीव/ बाधित क्षेत्रासाठीच जमिनीच्या नुकसान भरपाईपोटी मोबदला देय राहिल.
१२) संबंधित पारेषण परवानाधारक कंपनीमार्फत उभारण्यात येणाऱ्या अति उच्चदाब पारेषण वाहिनी व त्याकरिता लागणाऱ्या मनोऱ्याने बाधित झालेल्या जमिनीच्या नुकसान भरपाईपोटी मोबदला अदा करण्यासाठी ऑनलाईन (आर.टी.जी.एस./एन.ई.एफ.टी. इत्यादी) पध्दतीचा वापर करुन सदर नुकसान भरपाईपोटी मोबदला थेट संबंधित बाधित शेतकऱ्याच्या तथा जमीन मालकाच्या तथा जमिनधारकाच्या बँक खात्यात जमा करावा. मात्र अपवादात्मक परिस्थीतीत सदर मोबदला संबंधित
जमीन मालकाला/ जमीन धारकाला धनादेशाद्वारे अदा करण्याची मुभा संबंधित पारेषण परवानाधारकास राहील.
१३) राज्य शासन, स्थानिक स्वराज्य संस्था, स्थानिक प्राधिकरणे, नगरपालिका, नगरपरिषद, नगरपंचायत, महानगरपालिका, ग्रामपंचायत, पंचायत समिती, जिल्हापरिषद, एम. एम. आर.डी.ए., पी.एम.आर.डी.ए., एन.एम.आर.डी.ए., राज्य शासनाचे सार्वजनिक उपक्रम, सार्वजनिक बागा, शासकीय/निमशासकीय करमणूक केंद्र, केंद्र व राज्य शासनाची मिठागरे, शासकीय/निमशासकीय विशेष आर्थिक क्षेत्रे, शासकीय/निमशासकीय मुख्य / किरकोळ बंदरे, नदी व खाडी, शासकीय/निमशासकीय क्रीडा संकुल, शासकीय/निमशासकीय संस्था यांच्या मालकीची जमीन असेल तर त्यांना मनोऱ्याने व्याप्त तथा अति उच्चदाब पारेषण वाहिनीखालील (Line Corridor) जमिनीच्या नुकसान भरपाईपोटी मोबदला अनुज्ञेय राहणार नाही. मात्र उपरोक्त शासकीय/निमशासकीय संस्थेने त्यांची जागा भाडे तत्वावर खाजगी व्यक्ती/संस्था यांना दिली असेल तर अशा जागेस उपरोक्त प्रमाणे जमिनीच्या नुकसान भरपाईपोटी मोबदला संबंधित पट्टाधारक/लिजधारक यांना देय ठरेल. तथापि केंद्र शासन तथा केंद्र शासनाची प्राधिकरणे यांच्या मालकीच्या जमिनी संदर्भात केंद्र शासनाच्या संबंधित मंत्रालयाच्या प्रचलित / विहित नियमानुसार व कार्यपध्दती नुसार जमिनीच्या नुकसान भरपाईपोटी मोबदला देय राहील.
१४) वन विभागाच्या जमिनीतून जाणाऱ्या अति उच्चदाब पारेषण वाहिनी संदर्भात वन विभागाच्या प्रचलित नियमानुसार संबंधित पारेषण कंपनीकडून वन विभागाने निर्धारित केलेली रक्कम वन विभागास अदा करावी.
पृष्ठ ७ पैकी ३
# Page 4
शासन निर्णय क्रमांकः पावामो-२०२१/प्र.क्र.१७०/ऊर्जा-४ १५) अति उच्चदाब पारेषण मनोरे व अति उच्चदाब पारेषण वाहिन्याखाली येणारे बेकायदेशीर/अनधिकृत बांधकामे काढून टाकण्या संदर्भात संबंधित विभागाच्या सल्ल्याने/ धोरणानुसार कार्यवाही करण्यात यावी.
१६) सदर सुधारित धोरण हा शासन निर्णय जाहीर झाल्याच्या दिनांकाला काम सुरु असलेल्या तसेच नवीन प्रस्तावित असलेल्या अशा सर्व अति उच्चदाब पारेषण वाहिनी प्रकल्पांना लागू राहिल. तसेच, सदर शासन निर्णय निर्गमित केल्याच्या दिनांकास काम सुरु असलेल्या (Under Construction) म्हणजेच कार्यान्वित होणे बाकी असलेल्या अति उच्चदाब पारेषण वाहिनी उभारणीच्या सर्व
प्रकल्पांस देखील हा शासन निर्णय पूर्वलक्षी प्रभावाने लागू राहील. तथापि काम सुरु असलेल्या (Under Construction) म्हणजेच कार्यान्वित होणे बाकी असलेल्या अति उच्चदाब पारेषण वाहिनीच्या प्रकल्पातील ज्या अति उच्चदाब मनोऱ्यांनी किंवा अति उच्चदाब पारेषण वाहिन्यांमुळे बाधीत झालेल्या जमिनीच्या नुकसान भरपाईपोटी मोबदला अंतिम करुन तो अदा करण्यात आला असेल व सुधारित धोरणानुसार अशा अति उच्चदाब मनोरे तथा अति उच्चदाब पारेषण वाहिन्या यामुळे बाधित झालेल्या जमिनीचा नुकसान भरपाईचा मोबदला जास्त येत असेल तर त्या संबंधित जमीन मालकास फरकाची रक्कम देय राहिल. मात्र जर सुधारित धोरणानुसार जमिनीच्या नुकसान भरपाईपोटी मोबदला कमी येत असेल तर फरकाची रक्कम संबंधित जमीन मालकाकडुन वसुल केली जाणार नाही.
१७) सदर शासन निर्णय निर्गमित केल्याच्या दिनांकास कार्यान्वित झालेल्या (Commissioned) अति उच्चदाब पारेषण वाहिनी प्रकल्पांस लागू राहणार नाही.
१८) उपरोक्त धोरण शासकीय/निमशासकीय तथा खाजगी पारेषण परवानाधारक कंपन्या/ संस्था यांना लागू राहील.
१९) उपरोक्त सुधारीत धोरणानुसार ठरविण्यात आलेला जमिनीचा नुकसान भरपाईचा मोबदला संबंधित शासकीय/निमशासकीय तथा खाजगी पारेषण परवानाधारक कंपन्या त्यांच्या महसुलामधुन तसेच त्यांच्या वार्षीक महसुल गरजेच्या प्रतीपुर्तीतून (ARR) देतील/ भागवतील.
२. उप विभागीय स्तरावरील मुल्यांकन व जिल्हास्तरीय अपिलीय समितीचे गठन : २.१ अति उच्चदाब पारेषण वाहिनी व त्याकरिता लागणाऱ्या मनोऱ्याने बाधित होणाऱ्या तथा झालेल्या जमिनीच्या नुकसान भरपाईपोटी मोबदला ठरविण्यासाठी जिल्हातील उप विभाग निहाय उपविभागीय अधिकारी यांच्या अध्यक्षतेखाली खालीलप्रमाणे उप विभागीय स्तरीय मुल्यांकन समिती स्थापन करण्यात येत आहे :
---------------------------------------------------------------------------------------------------------------------------
| अ.क्र. | पदनाम | समितीतील पद |
| १ | उप विभागीय अधिकारी (प्रांताधिकारी) | अध्यक्ष |
| २ | उप अधीक्षक भूमी अभिलेख | सदस्य |
| ३ | सहायक संचालक, नगर रचना मुल्यांकन (संबंधित विभाग) | सदस्य |
| ४ | तालुका/उपविभागीय कृषि अधिकारी | सदस्य |
| ५ | संबंधित दुय्यम निबंधक | सदस्य |
| ६ | संबंधित पारेषण परवानाधारक कंपनीचे प्रतिनिधी | सदस्य |
| ७ | राज्य पारेषण उपक्रम (महापारेषण) यांनी उपविभाग निहाय प्राधिकृत केलेला किमान कार्यकारी अभियंता दर्जाचा अधिकारी | सदस्य सचिव |
---------------------------------------------------------------------------------------------------------------------------
पृष्ठ ७ पैकी ४
# Page 5
शासन निर्णय क्रमांकः पावामो-२०२१/प्र.क्र.१७०/ऊर्जा-४ २.२ संबंधित उप विभागांतर्गत उभारलेल्या अति उच्चदाब मनोऱ्याने व्याप्त व अति उच्चदाब पारेषण वाहिनीच्या पट्टयाखालील (Line Corridor) जमिनीची मोजणी पारेषण परवानाधारकांनी भुमी अभिलेख विभागामार्फत करावी व नविन सुधारित धोरणानुसार उपरोक्त २.१ मधील संदर्भीय समितीने मूल्यांकन करुन जमिनीच्या नुकसान भरपाईपोटी मोबदला निश्चित करावा.
२.३ उपरोक्त समितीने निश्चित केलेला जमिनीचा नुकसान भरपाईपोटी मोबदला, बाधित शेतकरी/ जमीन मालकास किंवा पारेषण परवानाधारकास मान्य नसल्यास अशी व्यक्ती/ संस्था संबंधित जिल्हाधिकारी यांच्या अध्यक्षतेखालील गठीत अपिलीय समितीकडे अपिल अर्जाद्वारे दाद मागू शकते.
२.४ सदर अपिलीय समितीत संबंधित जिल्हाधिकारी, संबंधित उपविभागीय अधिकारी (प्रांताधिकारी), राज्य पारेषण उपक्रम यांनी प्राधिकृत केलेला प्रतिनिधी, संबंधित पारेषण कंपनीचा प्रतिनिधी यांचा समावेश असेल.
२.५ जिल्हाधिकारी यांच्या अध्यक्षतेखालील अपिलीय समितीस सदर अपिलात तथ्य वाटल्यास उपरोक्त समिती पुर्नमुल्यांकन करेल किंवा अपिल पुर्नविचारार्थ उपविभागीय स्तरीय मुल्यांकन समितीकडे पाठवेल किंवा अपिल फेटाळेल.
२.६ उपविभागीय स्तरीय मुल्यांकन समिती व जिल्हास्तरीय अपिलीय समितीची सविस्तर कार्यकक्षा व कार्यपध्दती शासनामार्फत स्वतंत्रपणे निश्चित करण्यात येईल.
३. सदर धोरणाच्या अंमलबजावणीमध्ये अडचण आल्यास त्यासंदर्भात फक्त धोरणात्मक निर्णय घेण्याच्या दृष्टीने सचिव / प्रधान सचिव / अपर मुख्य सचिव (ऊर्जा), यांच्या अध्यक्षतेखाली खालीलप्रमाणे समिती गठीत करण्यात येत आहे.
----------------------------------------------------------------------------------------------------
| अ.क्र. | पदनाम | हुद्दा |
| १ | सचिव/ प्रधान सचिव / अपर मुख्य सचिव (ऊर्जा), उद्योग, ऊर्जा व कामगार विभाग | अध्यक्ष |
| २ | सचिव/ प्रधान सचिव/ अपर मुख्य सचिव (वने) किंवा त्यांचे प्रतिनिधी | सदस्य |
| ३ | सचिव/प्रधान सचिव/अपर मुख्य सचिव, (कृषी), कृषी व पदुम विभाग किंवा त्यांचे प्रतिनिधी | सदस्य |
| ४ | सचिव/प्रधान सचिव/अपर मुख्य सचिव (नवि-१), नगर विकास विभाग किंवा त्यांचे प्रतिनिधी | सदस्य |
| ५ | सचिव/प्रधान सचिव/ अपर मुख्य सचिव (नवि-२), नगर विकास विभाग किंवा त्यांचे प्रतिनिधी | सदस्य |
| ६ | सचिव/प्रधान सचिव/ अपर मुख्य सचिव (ग्राम विकास), ग्राम विकास विभाग किंवा त्यांचे प्रतिनिधी | सदस्य |
| ७ | सचिव/प्रधान सचिव/अपर मुख्य सचिव (बांधकाम), सार्वजनिक बांधकाम विभाग किंवा त्यांचे प्रतिनिधी | सदस्य |
| ८ | संचालक (प्रकल्प), महापारेषण कंपनी | सदस्य |
| ९ | मुख्य अभियंता, राज्य पारेषण उपक्रम (STU) | सदस्य सचिव |
----------------------------------------------------------------------------------------------------
४. या सुधारित धोरणाच्या अनुषंगाने अनुसरावयाची कार्यपध्दती ऊर्जा विभागामार्फत स्वतंत्रपणे निश्चित करण्यात येईल व तसे आदेश यथावकाश निर्गमित करण्यात येतील.
पृष्ठ ७ पैकी ५
# Page 6
शासन निर्णय क्रमांकः पावामो-२०२१/प्र.क्र.१७०/ऊर्जा-४ ५. हा शासन निर्णय, कृषी व पदुम, नगर विकास, महसूल व वने, सार्वजनिक बांधकाम विभाग, नियोजन विभाग, गृह निर्माण विभाग व वित्त विभाग यांच्या सहमतीने व सामान्य प्रशासन विभाग परिपत्रक दि. २५.०८.२०१५ नुसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharshtra.gov.inया संकेतस्थळावर उपलब्ध करण्यात आला असून त्याचा संकेतांक २०२२११०२१८०९३२२८१० असा आहे. हा शासन निर्णय डिजीटल स्वाक्षरीन साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने, Digitally signed by SURESH DNYANDEO REDEKAR
Date:2022.11.02 18:13:34 +05'30' (सुरेश रेडेकर)
उप सचिव महाराष्ट्र शासन
प्रति,
१) मा. राज्यपाल यांचे प्रधान सचिव २) मा. सभापती, महाराष्ट्र विधानपरिषद, महाराष्ट्र विधानमंडळ सचिवालय, मुंबई.
३) मा. अध्यक्ष, महाराष्ट्र विधानसभा, महाराष्ट्र विधानमंडळ सचिवालय, मुंबई.
४) मा. विरोधी पक्षनेता, विधानपरिषद / विधानसभा, महाराष्ट्र विधानमंडळ सचिवालय, मुंबई.
५) मा. उपसभापती, महाराष्ट्र विधानपरिषद, महाराष्ट्र विधानमंडळ सचिवालय, मुंबई.
६) मा. उपाध्यक्ष, महाराष्ट्र विधानसभा, महाराष्ट्र विधानमंडळ सचिवालय, मुंबई.
७) सर्व सन्माननीय विधानसभा, विधानपरिषद व संसद सदस्य.
८) मा. मुख्यमंत्री, महाराष्ट्र राज्य यांचे अपर मुख्य सचिव ९) मा. मुख्यमंत्र्यांचे प्रधान सचिव, मंत्रालय, मुंबई - ४०० ०३२ १०) मा. उप मुख्यमंत्र्यांचे प्रधान सचिव, मंत्रालय, मुंबई- ४०० ०३२ ११) सर्व मा. मंत्री/मा. राज्यमंत्री यांचे खाजगी सचिव, मंत्रालय, मुंबई- ४०० ०३२ १२) मा. मुख्य सचिव, मंत्रालय, मुंबई - ४०० ०३२ १३) सर्व अपर मुख्य सचिव / प्रधान सचिव/सचिव, मंत्रालय, मुंबई - ४०० ०३२ १४) प्रधान सचिव, विधान मंडळ सचिवालय, विधानभवन, मुंबई.
१५) मुख्य माहिती आयुक्त, राज्य माहिती आयोग, नवीन प्रशासकीय इमारत, मुंबई.
१६) राज्य मुख्य सेवा हक्क आयुक्त, राज्य सेवा हक्क आयोग, मुंबई.
१७) प्रबंधक, लोक आयुक्त व उपलोक आयुक्त यांचे कार्यालय, १ ला मजला, नवीन प्रशासकीय इमारत, मुंबई- ४०० ०३२ १८) महासंचालक, माहिती व जनसंपर्क महासंचालनालय, मुंबई.
१९) सर्व विभागीय आयुक्त.
२०) सर्व जिल्हाधिकारी.
२१) सर्व जिल्हा परिषदांचे मुख्य कार्यकारी अधिकारी.
२२) सर्व आयुक्त, महानगरपालिका.
२३) मंत्रालयाच्या नियंत्रणाखालील सर्व विभाग प्रमुख / कार्यालय प्रमुख.
२४) महालेखापाल लेखा-१ (लेखापरिक्षा), महाराष्ट्र, मुंबई - ४०००२० २५) महालेखापाल लेखा-१ (लेखा व अनुज्ञेयता), महाराष्ट्र, मुंबई - ४०० ०२० पृष्ठ ७ पैकी ६
# Page 7
शासन निर्णय क्रमांकः पावामो-२०२१/प्र.क्र.१७०/ऊर्जा-४ २६) महालेखापाल लेखा-१ (लेखापरिक्षा), महाराष्ट्र, नागपूर २७) महालेखापाल लेखा-१ (लेखा व अनुज्ञेयता), महाराष्ट्र, नागपूर २८) अधिदान व लेखाधिकारी, वांद्रे (पुर्व) मुंबई- ४०० ०५१ २९) व्यवस्थापकीय संचालक, महाराष्ट्र राज्य वीज मंडळ सुत्रधारी कंपनी, ३ रा मजला, हाँगकाँग बिल्डींग, हुतात्मा चौक, मुंबई- ४०० ०२३ ३०) व्यवस्थापकीय संचालक, महाराष्ट्र राज्य विद्युत पारेषण कंपनी मर्या., प्रकाशगंगा, वांद्रे-कुर्ला संकुल, वांद्रे (पूर्व), मुंबई-४०० ०५१ ३१) व्यवस्थापकीय संचालक, महाराष्ट्र राज्य विद्युत वितरण कंपनी मर्या., प्रकाशगड, वांद्रे (पूर्व), मुंबई ४०० ०५१ ३२) व्यवस्थापकीय संचालक, महाराष्ट्र राज्य विद्युत निर्मिती कंपनी मर्या., प्रकाशगड, वांद्रे (पूर्व), मुंबई ४०० ०५१ ३३) सचिव, महाराष्ट्र विद्युत नियामक आयोग, १३ मजला, वर्ल्ड ट्रेड सेंटर क्र. १, कफ परेड, कुलाबा, मुंबई- ४०० ००५ ३४) संचालक (प्रकल्प), महापारेषण कंपनी, मुंबई ३५) मुख्य अभियंता, राज्य पारेषण उपक्रम, महापारेषण कंपनी, मुंबई ३६) कार्यकारी संचालक, पॉवर ग्रीड कॉर्पोरेशन ऑफ इंडिया, नारा- नारी रिंग रोड, संप्रतीनगर, नागपूर.
३७) संचालक (नगर रचना), पुणे ३८) सर्व उपविभागीय अधिकारी (महसूल) ३९) सर्व उपविभागीय अधिकारी (कृषि) ४०) सर्व सहायक संचालक (नगर रचना) ४१) सर्व उप अधिक्षक (भूमि अभिलेख) ४२) व्यवस्थापकीय संचालक, टाटा पॉवर ट्रान्समिशन कंपनी लि., होमी मोदी स्ट्रीट, मुंबई - ०१ ४३) अदानी ट्रान्समिशन इंडिया लि., अदानी हाऊस, अहमदाबाद-३८० ००९ ४४) खारघर-विक्रोळी ट्रान्समिशन प्रा.लि., हॉलमार्क बिझनेस प्लाझा, वांद्रे (पुर्व), मुंबई-५१ ४५) अमरावती पॉवर ट्रान्समिशन कंपनी लि., नांदगावपेठ, अमरावती-४४४ ६०२ ४६) अदानी इलेक्ट्रिसीटी मुंबई इन्फ्रा लि., देविदास लेन, बोरीवली (प), मुंबई-४०० १०० ४७) महाराष्ट्र इस्टर्न ग्रीड पॉवर ट्रान्समिशन कंपनी लि., सिव्हील लाईन्स, नागपूर-४४० ००१ ४८) मुंबई ऊर्जा मार्ग लि., बेलापूर, नवी मुंबई-४०० ६१४ ४९) सर्व मुख्याधिकारी नगरपरिषद/नगरपालिका/नगरपंचायत.
५०) जयगड पॉवर ट्रान्समिशन लि., वांद्रे-कुर्ला संकुल, वांद्रे (पुर्व), मुंबई - ५१ ५१) उप सचिव/अवर सचिव/कक्ष अधिकारी, ऊर्जा प्रभाग, मंत्रालय, मुंबई- ४०० ०३२ ५२) वित्तविभाग (व्यय-१६), मंत्रालय, मुंबई - ४०० ०३२ ५३) निवडनस्ती/ऊर्जा-४, उद्योग, ऊर्जा व कामगार विभाग, मंत्रालय, मुंबई - ४०० ०३२.
पृष्ठ ७ पैकी ७