# Page 1
मा.मंत्री (कामगार) यांच्याकरिता Innova Crysta २.७ v या मॉडेलचे नवीन वाहन खरेदीस मान्यता देणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक - आरओव्ही ३४१९/प्र.क्र.७०/प्रशासन -४
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक - ०५ नोव्हेंबर, २०१९.
प्रस्तावना : राज्यस्तरीय आढावा समितीच्या मान्यतेनुसार मा. मंत्री (कामगार) यांना अनुज्ञेय असलेले वाहन विभागास जुलै २०१६ मध्ये परत केल्यावर सदर वाहन विभागात अतिरीक्त ठरल्यामुळे बाष्पके संचालनालय, यांना सप्टेंबर २०१७ मध्ये वर्ग करण्यात आले आहे. मा.मंत्री (कामगार) यांचेकडे यापूर्वी कौशल्य विकास विभागाचा कार्यभार असल्याने त्या विभागाकडून वाहन उपलब्ध करुन देण्यात आले होते. सद्यस्थितीत मा. मंत्री (कामगार) व मा. मंत्री (कौशल्य विकास) असे स्वतंत्र कार्यभार झाल्याने मा.मंत्री (कामगार) यांना वाहन उपलब्ध करुन देणे आवश्यक असल्याने त्यांचेकरीता नवीन वाहन खरेदी करण्याचा प्रस्ताव शासनाच्या विचाराधीन होता. याबाबत पुढीलप्रमाणे निर्णय घेण्यात येत आहे.
शासन निर्णय :
मा.मंत्री (कामगार), यांच्या वापराकरिता Toyota Kirloskar Motor Pvt.Ltd. या कंपनीकडून “Innova Crysta २.७ V” हे नवीन वाहन Gem Portal वरुन खरेदी करण्यासाठी रूपये १५,४३,९८५/- वजा रु. २०,८६४.६६ (२% GST/CGST) अशी रुपये १५,२३,१२०/- (रुपये पंधरा लाख तेवीस हजार एकशे वीस फक्त) इतकी रक्कम अदा करण्यास शासन मंजूरी देण्यात येत आहे.
२. मा. मंत्री (कामगार) यांच्या वापराकरीता नवीन वाहन खरेदी करण्यास वित्त विभागाच्या राज्यस्तरीय वाहन आढावा समितीने मान्यता दिली आहे.
३. हे आदेश, वित्त विभाग, शासन निर्णय, क्र.- विअप्र-१०१३/ प्र.क्र.३०/२०१३/ विनियम, भाग२, दिनांक १७/४/२०१५ अन्वये निर्गमित केलेल्या वित्तिय अधिकार नियम पुस्तिका, १९७८, भाग-पहिला, उपविभाग दोन, अनुक्रमांक १९ ब, नियम ६९ नुसार प्रदान करण्यात आलेल्या वित्तीय शक्तीचा वापर करून निर्गमित करण्यात येत आहेत.
४. उक्त वाहनाची खरेदीसाठी होणारा खर्च, मागणी क्र. - के- ८, मुख्य लेखाशिर्ष “३४५१ सेक्रेटरीएट- आर्थिक सेवा - (०९०) सेक्रेटरीएट- (००) (०१) उद्योग, ऊर्जा व कामगार विभाग (३४५१००७३) (१३) कार्यालयीन खर्च” खाली खर्ची टाकण्यात येवून तो सन २०१९-२० या आर्थिक वर्षाच्या मंजूर अनुदानातून भागविण्यात यावा.
५. उपरोक्त रक्कम रुपये १५,२३,१२०/- (रुपये पंधरा लाख तेवीस हजार एकशे वीस फक्त) मे. Toyota Kirloskar Motor Pvt.Ltd., यांना डिमांड ड्राफ्टव्दारे अदा करण्यात यावी.
६. सदर शासन निर्णय, वित्त विभागाच्या अनौपचारिक संदर्भ क्र. अनौसं ३०२/२०१९/ विनियम, दि. २५/०७/२०१९ अन्वये प्राप्त सहमतीनुसार व राज्य स्तरीय वाहन आढावा समितीच्या मान्यतेनुसार निर्गमित करण्यात येत आहे.
# Page 2
शासन निर्णय क्रमांक: आरओव्ही ३४१९/प्र.क्र.७०/प्रशासन -४