# Page 1
राज्यातील मनोऱ्याने व्याप्त जागेच्या मोबदल्याबाबत निर्गमित करण्यात आलेल्या शासन निर्णयाच्या अंमलबजावणी करताना अडचणी उद्भविल्यास त्या सोडविण्यासाठी समिती गठित करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक - संकिर्ण-२०२०/प्र.क्र.१७७/ऊर्जा-४,
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२.
दिनांक :- १२ मे, २०२१
संदर्भ : : १) शासन निर्णय क्र.:- संकिर्ण-२०१०/प्र.क्र.२९/ऊर्जा-४ दिनांक ०१.११.२०१०.
२) शासन निर्णय क्र.:- धोरण-२०१६/प्र.क्र.५२०/ऊर्जा-४ दिनांक ३१.०५.२०१७.
प्रस्तावना : राज्यातील विविध शासकिय व खाजगी पारेषण कंपन्या व परवाना धारकांमार्फत ६६ के.व्ही. व त्यापेक्षा अधिक क्षमतेच्या अधिक क्षमतेच्या पारेषण वाहिनी आणि अस्तित्वात असलेल्या वाहिन्यांची देखभाल-दुरुस्ती, नुतनीकरणाची कामे करण्यात येतात. सदर वाहिन्यांची उभारणी, नुतनीकरण व दुरुस्तीची कामे करित असताना संबंधित शेतकरी व जमिन धारकांना संदर्भ क्र. १ व संदर्भ क्र. २ च्या शासन निर्णयान्वये जमिनीचा मोबदला देण्यात येतो. संदर्भ क्र. २ वरील दिनांक ३१.०५.२०१७ च्या शासन निर्णयातील परिच्छेद १० खालीलप्रमाणे आहे.: या निर्णयाची अंमलबजावणी करताना काही अडचणी, स्पष्टीकरण उद्भवल्यास, त्या सोडविण्यासाठी प्रधान सचिव, ऊर्जा यांच्या अध्यक्षतेखाली एक समिती स्थापन करण्यात यावी. या समितीमध्ये संबंधित पारेषण कंपनीचे व पॉवरग्रीड कॉर्पोरेशन ऑफ इंडिया कंपनीचे प्रतिनिधी असावेत. सदर समितीच्या सदस्य-सचिव पदी मुख्य अभियंता, राज्य पारेषण (उपक्रम) हे राहतील.
उपरोक्त परिच्छेदाच्या अनुषंगाने समिती गठित करण्याची बाब शासनाच्या विचाराधीन होती.
शासन निर्णय : पारेषण वाहिन्यांसाठी उभारण्यात येणाऱ्या मनोऱ्यांच्या जागेचा मोबदला देण्याच्या संदर्भात दिनांक ३१.०५.२०१७ चा शासन निर्णय निर्गमित करण्यात आला आहे. सदर शासन निर्णयातील परिच्छेद १० मधील तरतूदीनुसार सदर शासन निर्णयाच्या अंमलबजावणी करताना काही अडचणी उद्भवल्यास त्या सोडविण्यासाठी प्रधान सचिव (ऊर्जा) यांच्या अध्यक्षतेखाली खालीलप्रमाणे समिती स्थापन करण्याचे प्रस्तावित करण्यात येत आहे. :
--------------------------------------------------------------------------
| अ.क्र. | अधिकारी | पद |
| १. | प्रधान सचिव (ऊर्जा) | अध्यक्ष |
| २. | संचालक (प्रकल्प), महापारेषण कंपनी, मुंबई | प्रतिनिधी |
| ३. | पॉवर ग्रीड कॉर्पोरेशन ऑफ इंडिया कंपनीचे अधिकारी | प्रतिनिधी |
| ४. | उपसचिव/सहसचिव(भुसंपादन), महसूल व वन विभाग | प्रतिनिधी |
| ५. | मुख्य विधी सल्लागार, महापारेषण कंपनी | प्रतिनिधी |
| ६. | उपसचिव/सहसचिव (ऊर्जा-४), उद्योग, ऊर्जा व कामगार विभाग | प्रतिनिधी |
| ७. | मुख्य अभियंता, राज्य पारेषण उपक्रम, महापारेषण कंपनी, मुंबई | सदस्य सचिव |
--------------------------------------------------------------------------
सदर समिती दिनांक ३१.०५.२०१७ च्या शासन निर्णयाच्या अंमलबजावणीबाबत अडचण निर्माण झाल्यास त्या अनुषंगाने संबंधित जिल्हाधिकाऱ्यांकडून प्रस्ताव प्राप्त झाल्यानंतर सदर प्रस्तावावर निर्णय घेईल.
# Page 2
शासन निर्णय क्रमांकः संकिर्ण-२०२०/प्र.क्र.१७७/ऊर्जा-४,