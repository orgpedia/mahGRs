# Page 1
अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर करु न शकलेल्या किंवा अन्य प्रवर्गाचे जात वैधता
प्रमाणपत्र सादर केलेल्या उद्योग संचालनालयातील अधिकारी / कर्मचारी
यांच्यासाठी अधिसंख्य पदे निर्माण करणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : ईएसटी-२०१८/प्र.क्र.१३१/उद्योग-३
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : १८ मार्च, २०२०
वाचा :- सामान्य प्रशासन विभाग, शासन निर्णय क्रमांक बीसीसी-२०१८/प्र.क्र.३०८/१६-ब, दि.२१.१२.२०१९
प्रस्तावना :
उपरोक्त वाचा येथील सामान्य प्रशासन विभागाच्या शासन निर्णयान्वये अनुसूचित जमाती प्रवर्गातून नियुक्त झालेल्या तथापि, जात वैधता प्रमाणपत्र सादर करु न शकलेल्या अथवा अन्य जात वैधता प्रमाणपत्र सादर केलेल्या अधिकारी / कर्मचाऱ्यांसाठी अधिसंख्य पदे निर्माण करणे, अशा प्रकारे रिक्त होणारी पदे भरण्यासाठी महाराष्ट्र लोकसेवा आयोग, जिल्हा निवड समिती यांचेकडे मागणीपत्र पाठविण्याबाबत सूचना दिलेल्या आहेत. सदर शासन निर्णयातील तरतुदीप्रमाणे या विभागाच्या अधिनस्त असलेल्या उद्योग संचालनालयातील एकूण ६ कर्मचाऱ्यांच्या सेवा अधिसंख्य पदांवर करण्यात आली असून त्यांच्यासाठी अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय :
अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर करु न शकलेल्या, अन्य मागास प्रवर्गाचे जात वैधता प्रमाणपत्र सादर केलेल्या, जात वैधता प्रमाणपत्राबाबत न्यायालयीन प्रकरणे प्रलंबित असलेल्या उद्योग संचालनालयातील विवरणपत्र–१ येथील
कर्मचाऱ्यांसाठी एकूण ६ (टिप्पणी सहायक -२ पदे, शाखा प्रमुख २ पदे, उद्योग निरिक्षक (गट-क) १ पद व लिपिक-टंकलेखक १ पद) अधिसंख्य पदे निर्माण करण्यात येत आहेत.
२. उक्त अधिसंख्य पदे त्या पदांवरील कर्मचारी सध्या ज्या पदावर कार्यरत आहेत त्या पदावर तात्पुरत्या स्वरुपात ११ महिन्यांकरीता किंवा ते शासन सेवेत राहीले असते तर ते ज्या दिनांकाला सेवानिवृत्त झाले असते त्या दिनांकापर्यंत यापैकी जे आधी घडेल तोपर्यंत अस्तित्वात राहतील.
तद्नंतर सदर अधिसंख्य पदे संपुष्टात येतील.
# Page 2
शासन निर्णय क्रमांकः ईएसटी-२०१८/प्र.क्र.१३१/उद्योग-३
३. सदर कर्मचाऱ्यापैकी श्री. एस. एम. दुलेवाड, उद्योग निरिक्षक (गट- क) यांचा जातीचा दावा जात प्रमाणपत्र तपासणी समितीने अवैध ठरविला आहे. समितीच्या सदर निर्णयास श्री. दुलेवाड यांनी मा.न्यायालयात आव्हान दिले असून सदर प्रकरण अद्याप प्रलंबित आहे. तरी उद्योग संचालनालयाने सामान्य प्रशासन विभागाच्या वाचा येथील शासन निर्णयात नमुद केल्यानुसार मा.सर्वोच्च न्यायालयाच्या दि. ६ जुलै, २०१७ चे आदेश संबंधित न्यायालयाच्या निदर्शनास आणून सदर प्रकरण तातडीने निकाली काढण्याबाबत उचित कार्यवाही करावी.
४. अधिसंख्य पदांच्या वेतनावर येणारा खर्च हा वेतनासंबंधीच्या लेखाशिर्षाखाली खर्ची टाकण्यात यावा आणि संबंधित वित्तीय वर्षाच्या मंजूर अनुदानातून भागविण्यात यावा. तसेच सदर अधिसंख्य पदांवरील कर्मचाऱ्यांना अनुज्ञेय करावयाच्या सेवाविषयक / सेवानिवृत्तीविषयक लाभांबाबत निर्णय घेण्यासाठी सामान्य प्रशासन विभागामार्फत स्वतंत्र अभ्यास गटाची स्थापना करुन निर्णय घेण्यात येणार आहे.
५. सदर शासन निर्णय वाचा येथे नमुद शासन निर्णयातील तरतुदीनुसार व वित्त विभाग, अनौपचारिक संदर्भ क्रमांक २०४, दि.१.२.२०२० अन्वये देण्यात आलेल्या मान्यतेच्या आधारे निर्गमित करण्यात येत आहे.
# Page 3
# Page 4
# Page 5