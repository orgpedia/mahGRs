# Page 1
“सुधारित वितरण क्षेत्र योजना सुधारणा अधिष्ठित आणि निष्पती आधारित योजना अंतर्गत प्रगतीचे संनियत्रण करण्याकरिता वितरण सुधार समिती (Distribution Reforms Committee) गठित करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकिर्ण-२०२१/प्र.क्र.४७/ऊर्जा-५
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०३ डिसेंबर, २०२१.
संदर्भ : ग्रामीण विद्युतीकरण महामंडळ मर्या. यांचे पत्र क्र. REC/PMD/New Scheme/२०२०-२१/२७३ दिनांक: १६ मार्च, २०२१.
प्रस्तावना: देशातील वीज ग्राहकांना २४x७ अखंडीत, दर्जेदार, विश्वसनीय व परवडणारा वीज पुरवठा करण्याकरिता तसेच वीज वितरण कंपन्यांची कार्यक्षमता विहित कालावधीत व विहित पध्दतीने सुधारण्याकरिता केंद्रीय विद्युत मंत्रालयाने “सुधारित वितरण क्षेत्र योजना - सुधारणा अधिष्ठित आणि निष्पती आधारित योजना" (Revamped Distribution Sector Scheme-A Reforms Based and Results Linked Scheme) ही योजना दि.२०.०७.२०२१ रोजीच्या कार्यालयीन ज्ञापनाद्वारे प्रसिध्द केली आहे. सदर योजनेची उद्दीष्टे खालीलप्रमाणे आहेत:
अ. ग्राहकांना देण्यात येणाऱ्या वीज पुरवठ्याची गुणवत्ता, उपलब्धता यात सुधारणा करुन वाजवी किंमतीत वीज पुरवठा करणे.
ब. सन २०२४-२५ पर्यंत Aggregate Techno-Commercial Loss (AT & C हानी) १२ ते १५% पर्यंत आणणे.
क. सन २०२४-२५ पर्यंत ACS-ARR Gap शुन्य करणे. (Average Cost of Supply-Annual Revenue Realised) २. ह्या योजनेचे दोन भाग खालीलप्रमाणे आहेत.
भाग अ घटक १ – ग्राहकांना Prepaid / स्मार्ट मीटर बसविणे, तसेच वितरण वाहिन्या व
वितरण रोहित्र यांना AMI मीटर बसविणे.
घटक २ वितरण पायाभूत सुविधांची कामे उदा. वाहिनी विलगीकरण, एरिअल बंच केबल बसविणे, शहरांमध्ये SCADA व DMS प्रणाली बसविणे, वितरण पायाभूत सुविधा उभारणे व सक्षमीकरण इ.
भाग ब – प्रशिक्षण, क्षमतावाढ आणि सक्षमीकरण सदर योजनेकरिता महाराष्ट्राकरिता पॉवर फायनान्स कॉर्पोरेशन यांची “सुकाणु अभिकरण”(Nodal Agency) म्हणून नेमणूक करण्यात आली आहे.
३. ह्या योजनेकरिता केंद्र शासनाकडून पायाभुत सुविधांच्या प्रकल्प किंमतीच्या ६०% अनुदान वार्षिक अहवालाचे मूल्यमापन करुन टप्प्याटप्प्याने देण्यात येणार असून उर्वरित ४०% रक्कम विद्युत वितरण कंपनीने
# Page 2
शासन निर्णय क्रमांकः संकिर्ण-२०२१/प्र.क्र.४७/ऊर्जा-५
बँक / वित्तीय संस्थांकडून कर्जाऊ स्वरुपात उभारावयाची आहे. तसेच स्मार्ट मीटरच्या एकूण किंमतीच्या १५% रक्कम अनुदान (कमाल रु.९०० प्रति मीटर मर्यादेत) स्वरुपात केंद्रशासनाकडून मिळणार आहे. तसेच डिसेंबर, २०२३ पर्यंत बसविण्यात येणाऱ्या स्मार्ट मीटरच्या एकूण किंमतीच्या ७.५% रक्कम (कमाल रु. ४५० प्रति मीटर मर्यादेत) प्रोत्साहनपर अतिरिक्त अनुदान म्हणून देण्यात येणार आहे. सदर योजनेच्या अंमलबजावणीचा कालावधी ५ वर्षांचा (सन २०२१-२२ ते २०२५-२६) असून दि.३१.०३.२०२६ नंतर करण्यात येणारी कामे केंद्रशासनाकडून मिळणाऱ्या अनुदानास पात्र असणार नाहीत.
४. "Revamped Distribution Sector Scheme-A Reforms Based and Results Linked Scheme" अंतर्गत करावयाचे सविस्तर प्रकल्प अहवाल (DPR) हे वितरण सुधार समिती (Distribution Reforms Committee) कडून मंजूर करुन घ्यावयाचे आहेत. त्या अनुषंगाने वितरण सुधार समिती गठित करण्याची बाब शासनाच्या विचाराधीन होती.
शासन निर्णयः
राज्यात केंद्र शासनाच्या “Revamped Distribution Sector Scheme-A Reforms Based and
Results Linked Scheme” या योजनेच्या अंमलबजावणीसाठी “वितरण सुधार समिती (DRC)” गठित करण्यास याव्दारे शासन मान्यता देण्यात आहे. सदर समितीचे अध्यक्ष व सदस्य खालीलप्रमाणे राहतील:
मा.मुख्य सचिव अध्यक्ष
अ.मु.स./प्र.स./सचिव (वित्त) सदस्य
अ.मु.स./ प्र.स./ सचिव (महसूल) सदस्य
अ.मु.स./प्र.स./सचिव (वने) सदस्य
अ.मु.स./प्र.स./सचिव (पर्यावरण) सदस्य
अध्यक्ष तथा व्यवस्थापकीय संचालक, महावितरण सदस्य
महाव्यवस्थापक, बेस्ट सदस्य
प्रधान सचिव (ऊर्जा) सदस्य सचिव
आवश्यकतेनुसार समितीला इतर अन्य अधिकाऱ्यांना निमंत्रित सदस्य म्हणून बोलविण्याचा अधिकार असेल.
२. सदर समितीची कर्तव्ये व जबाबदाऱ्या खालीलप्रमाणे राहतील.
अ. सविस्तर प्रकल्प अहवालांची (DPR) केंद्रशासनाच्या देखरेख समितीच्या (Monitoring Committee) मान्यतेकरिता शिफारस करणे.
ब. योजनेच्या कृती आराखड्याची राज्य मंत्रीमंडळाच्या मान्यतेकरिता शिफारस करणे.
क. नोडल एजन्सीच्या संमतीने मानक बोली दस्तऐवज (SBD) मधील बदल मान्य करणे.
ड. कृती आराखड्याच्या कार्यवाहीवर/अंमलबजावणीवर देखरेख करणे.
इ. मंजूर प्रकल्पांच्या अंमलबजावणीची प्रगती व गुणवत्ता यांवर देखरेख करणे तसेच त्यासंबंधित समस्यांचे निवारण करणे.
पृष्ठ ३ पैकी २
# Page 3
शासन निर्णय क्रमांकः संकिर्ण-२०२१/प्र.क्र.४७/ऊर्जा-५