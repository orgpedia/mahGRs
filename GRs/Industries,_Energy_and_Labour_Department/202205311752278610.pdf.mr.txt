# Page 1
राज्यात औद्योगिक पायाभूत सुविधांची निर्मिती व विकास या योजनेअंतर्गत प्राप्त प्रस्तावाला प्रशासकीय मान्यता देण्याबाबत (२०२१-२२)
महाराष्ट्र शासन
उद्योग,ऊर्जा व कामगार विभाग,
शासन निर्णय क्र.औपासू- २०२२/प्र.क्र.७१/ उद्योग-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :-०२ जून, २०२२
वाचा : १) शासन निर्णय क्र. आयआयआय पॉलिसी २०१०/प्र.क्र.७६८/उद्योग-२, दिनांक २२/०२/२०१३.
२) शासन निर्णय क्र.औपासू २०१२/प्र.क्र.२३४/उद्योग-२, दिनांक २५/०२/२०१४.
३) शासन शुध्दीपत्रक क्र.औपासू-२०१६/प्र.क्र.२१९/उद्योग-२, दिनांक २०/१२/२०१६.
४) सुकाणू समितीच्या आठव्या बैठकीचे इतिवृत्त दिनांक २४/०२/२०२२ ५) उद्योग उप संचालक (साप्रयो), उद्योग संचालनालय, मुंबई यांचे पत्र क्र. उसं/ साप्रोयो/ पायाभूत सुविधा / ८ वी बैठक/प्रशासकीय मान्यता/२०२२/ओ-२५८, दिनांक ०७/०३/२०२२
६) उद्योग उप संचालक (साप्रयो), उद्योग संचालनालय, मुंबई यांचे पत्र क्र. उसं/ साप्रोयो/ औपासु / चाळीसगाव /सन २१-२२/२२/ ओ-४०४, दिनांक ११/०३/२०२२
७) शासन निर्णय क्र. औपासू-२०२२/प्र.क्र.४६/उद्योग-२,दिनांक २९/०३/२०२२ शासन निर्णय महाराष्ट्र औद्योगिक पायाभूत सुविधा निर्मिती व विकास या योजनेअंतर्गत निधी वितरीत करण्याबाबत प्राप्त झालेल्या प्रस्तावांवर निर्णय घेण्यासाठी मा. मुख्य सचिव यांच्या अध्यक्षतेखाली सुकाणू समितीची ८ वी बैठक दिनांक २४/०२/२०२२ रोजी संपन्न झाली. सदर बैठकीमध्ये समितीने दि. चाळीसगाव सहकारी औद्योगिक वसाहत मर्यादित, जिल्हा - जळगांव या संस्थेस
खालील नमूद पायाभूत सुविधांच्या कामांकरीता निधी वितरीत करण्यास मान्यता दिलेली आहे. सदर कामांकरीता महाराष्ट्र औद्योगिक विकास महामंडळ ही कार्यान्वयन यंत्रणा आहे.
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र | औद्योगिक वसाहत / समुह | पायाभूत सुविधा तपशील व कार्यान्वयन यंत्रणा | कार्यान्वयन यंत्रणाने दिलेल्या तांत्रिक मान्यतेची रक्कम (रुपये) | सुकाणू समितीने मान्यता दिल्यानुसार पायाभूत निधीतून द्यावयाची रक्कम (रुपये) |
| १ | २ | ३ | ४ | ५ |
| १ | दि. चाळीसगांव सहकारी औद्योगिक वसाहत मर्या., जि.जळगांव | 1.Construction of RCC Rd Rs2,24,57,129 2.Construction of multi purpose hall & office building Rs34,94,448.84 3. Construction of Compound wall of chain link fencing & gate - Rs10,35,628.20 4.Electrification of office building - Rs 5.55.590.50 work Portion – Rs 2,75,42,796.54 5.GST 18% - Rs 49,57,703.38 6.Contigency 5% - Rs16,25,025 7.ETP 5% - Rs13.77,139.83 Total - Rs 3,68,79,805/ कार्यान्वयन यंत्रणा : -(MIDC) | ३,६८,७९,८०५ | २,७६,५९,८५४ (७५ टक्के) |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः औपासू- २०२२/प्र.क्र.७१/उद्योग-२
२. महाराष्ट्र औद्योगिक विकास महामंडळाने संस्थेच्या कामांकरीता एकूण रुपये ३,६८,७९,८०५/- इतक्या रकमेचे अंदाजपत्रक सादर केले आहे. सदर संस्थेच्या प्रकल्पाचे नकाशे व अंदाजपत्रकाची महाराष्ट्र औद्योगिक विकास महामंडळाने तपासणी केली असून, त्यास तांत्रिक मान्यता दिली आहे. दि.चाळीसगाव सहकारी औद्योगिक वसाहत मर्यादित, जिल्हा - जळगाव यांनी त्यांच्या हिस्स्याची २५ टक्के रक्कम कार्यान्वयन यंत्रणेकडे जमा करण्याबाबतचे प्रतिज्ञापत्र, देखभाल दुरुस्तीबाबतचे हमीपत्र तसेच रस्ता सामान्य जनतेसाठी खुला करण्यात येईल याबाबतच्या हमीपत्राचा करारनामा देखील उद्योग संचालनालयाशी दिनांक ०९/०३/२०२२ रोजी केला आहे. या सर्व बाबी विचारात घेता, संस्थेच्या कामांकरीता एकूण रुपये ३,६८,७९,८०५/- (रुपये तीन कोटी अडसष्ट लाख एकोणऐंशी हजार आठशे पाच फक्त) इतक्या खर्चाचे नकाशे व अंदाजपत्रकास प्रशासकीय मान्यता प्रदान करण्यात येत आहे.
३. प्रकल्प किंमतीमध्ये झालेली वाढ संस्थेस अनुज्ञेय राहणार नाही. वाढीव खर्च संस्थेमार्फत करण्यात यावा.
४. सदर प्रशासकीय मान्यता ही सुकाणू समितीच्या दिनांक २४/०२/२०२२ रोजी झालेली आठव्या बैठकीमध्ये समितीने दिलेल्या मान्यतेनुसार तसेच उद्योग, ऊर्जा व कामगार विभाग शासन निर्णय क्र. औपासू-२०१२/ प्र.क्र.२३४/ उद्योग - २, दि.२५/०२/२०१४ मधील परि. ६ नुसार देण्यात आलेल्या अधिकारांचा वापर करुन देण्यात येत आहे.