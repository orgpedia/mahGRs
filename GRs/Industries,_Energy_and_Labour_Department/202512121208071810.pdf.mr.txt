# Page 1
अधिक्षकीय उद्योग अधिकारी, गट-अ (वेतनस्तर एस-२३ (रु.६७७००-२०८७००) या पदावर तात्पुरती पदोन्नती देणेबाबत.
महाराष्ट्र शासन
उद्योग,ऊर्जा, कामगार व खनिकर्म विभाग
शासन आदेश क्रमांकः पदोन्न-२०२५/३७४/प्र.क्र.१२९/उद्योग-३
मादाम कामा मार्ग, हुतात्मा राजगुरू चौक
मंत्रालय, मुंबई ४०० ०३२.
तारीख: १२ डिसेंबर, २०२५
वाचा :
१)सामान्य प्रशासन विभाग, शासन निर्णय क्रमांकः बीसीसी २०१८/प्र.क्र.३६६/१६-ब,
दि.०७.०५.२०२१
२)उद्योग संचालनालय, पत्र क्रमांकः उसं/ आस्था/ पदो/ अउअ-उउसं/ २०२५/ अे-१५०९,
दि.२५.०७.२०२५
शासन आदेश:
उद्योग संचालनालयाच्या आस्थापनेवरील अधिक्षकीय उद्योग अधिकारी, गट-अ (वेतनस्तर एस-२३,
रु.६७७००-२०८७००) संवर्गामध्ये निव्वळ रिक्त असलेल्या एका पदावर उद्योग उपसंचालक (तांत्रिक),
गट-अ संवर्गातील सेवाजेष्ट्ठतेनुसार पात्र खालील अधिका-यांस सन २०२४-२५ या निवडसूची वर्षाकरीता
तात्पुरती पदोन्नती देण्यात येत आहे. तसेच त्यांच्या नावासमोर दर्शविण्यात आलेल्या पदावर त्यांची पदोन्नतीने
पदस्थापना करण्यात येत आहे.
---------------------------------------------------------------------------------------------------------------------------
|  | अधिकाऱ्यांचे नाव |  |  | पदोन्नतीनंतरची पदस्थापना |  |  | शेरा |  |
| श्रीमती संगिता गजानन हिवाळे | उद्योग संचालनालय (मुख्यालय), मुंबई | श्री. संदीप रोकडे यांच्या पदोन्नतीने रिक्त झालेल्या पदावर. |
---------------------------------------------------------------------------------------------------------------------------
२. वरील अधिकाऱ्यास पुढील अटी व शतींच्या अधीन राहुन तात्पुरती पदोन्नती देण्यात येत आहे.
१)मा.सवोच्च न्यायालयात दाखल केलेल्या विशेष अनुज्ञा याचिका क्र.२८३०६/२०१७ च्या अधीन राहून
पदोन्नतीच्या कोट्यातील सर्व रिक्त पदे दि.२५.०५.२००४ स्थित सेवाज्येष्ट्ठतेनुसार, निव्वळ तात्पुरत्या
स्वरुपात भरण्याबाबत उपरोक्त क्र. १ येथील दि.०७.०५.२०२१ रोजीच्या शासन निर्णयानुसार
दिलेल्या सूचनांनुसार सदर मान्यता देण्यात येत आहे. तसेच दि. ०७.०५.२०२१ रोजीच्या शासन
निर्णयाप्रकरणी मा. उच्च न्यायालय, मुंबई येथे आव्हान देण्यात आलेले असून त्यावरील अंतिम
निर्णयाच्या अधीन राहुन सदर सहमती देण्यात येत आहे.
# Page 2
शासन आदेश क्रमांकः पदोन्न-२०२५/३७४/प्र.क्र.१२९/उद्योग-३
२)सदर अधिक्षकीय उद्योग अधिकारी, गट-अ पदावरील पदोन्नती उक्त अधिका-यांना त्यांच्याविरुध्द
कोणत्याही प्रकारची विभागीय चौकशी प्रलंबित अथवा प्रस्तावित नाही या धारणेच्या अधीन राहून
देण्यात येत आहे.
३)सदर पदोन्नती निव्वळ तात्पुरत्या स्वरुपाची असून या तात्पुरत्या पदोन्नतीच्या परिणामी
निवडसूचीतील व पदोन्नतीसूचीतील अधिकाऱ्यांना नियमितपणाचा व सेवाज्येष्ट्ठतेचा कोणताही हक्क
मिळणार नाही.
४)पदोन्नती कोट्यातील पदावर देण्यात येत असलेली सदर पदोन्नती तात्पुरत्या स्वरुपाची असून ती
महाराष्ट्र लोकसेवा आयोगाच्या मान्यतेच्या अधीन राहून देण्यात येत आहे.
५)सदर निवडसूचीतील सेवाज्येष्ट्ठतेनुसार पात्र असलेल्या तथापि पदोन्नती नाकारलेल्या
अधिकाऱ्यांच्या पदोन्नतीसंदर्भात या विभागाच्या दि.१२.०९.२०१६ रोजीच्या शासन निर्णयानुसार
कार्यवाही करण्यात येईल .
३. श्रीमती हिवाळे यांनी पदोन्नतीनंतरच्या पदस्थापनेच्या ठिकाणी सदर पदावर रुजु होण्यासाठी याद्वारे
एकतर्फी कार्यमुक्त करण्यात येत असून त्यांनी सदर पदोन्नतीच्या पदावर विहित मुदतीत रुजू व्हावे. तद्नंतर
रुजू अहवाल उद्योग संचालनालयामार्फत शासनास सादर करावा. तसेच त्यांनी अनाधिकृतपणे रजेवर जाऊ
नये. तसेच पदस्थापना रद्द अथवा त्यात बदल करण्यासाठी कोणत्याही स्वरुपाचे आवेदन सादर करु नये.
तसे केल्यास सदर अधिकारी शिस्तभंगविषयक कारवाई करण्यास पात्र ठरतील, याची संबंधितांनी नोंद
घ्यावी.
४. महाराष्ट्र नागरी सेवा (ज्येष्ट्ठतेचे विनियमन) नियमावली, २०१५ मधील २ (ड) येथील तरतुदीनुसार
पदोन्नतीने नियुक्त होणाऱ्या सदर अधिकाऱ्यांनी पदोन्नतीचे आदेश निघाल्याच्या तारखेपासून ३० दिवसांच्या
विहीत मुदतीत रूजू होणे आवश्यक राहील सदर मुदतीत रुजू न झाल्यास संबंधित अधिकाऱ्यांचा
अनुपस्थितीचा कालावधी अकार्यदीन (dies non) म्हणून गणला जाईल.
पृष्ठ ३ पैकी २
# Page 3
शासन आदेश क्रमांकः पदोन्न-२०२५/३७४/प्र.क्र.१२९/उद्योग-३
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर