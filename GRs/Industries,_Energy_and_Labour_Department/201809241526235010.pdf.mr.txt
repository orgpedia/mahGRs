# Page 1
महाराष्ट्र विद्युत नियामक आयोगासाठी सहाय्यक अनुदान वितरीत करणेबाबत वित्तीय वर्ष २०१८-१९
महाराष्ट्र शासन
उद्योग, ऊर्जा व कामगार विभाग
शासन निर्णय क्र. निधीवि-२०१८/प्र.क्र.७०/ऊर्जा-३
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक :- २४ सप्टेंबर, २०१८
संदर्भ :- १. शासन परिपत्रक वित्त विभाग क्र. अर्थसं - २०१८/प्र.क्र.६९/अर्थ-३, दिनांक ०२/०४/२०१८
प्रस्तावना : सन २०१८-१९ या वित्तीय वर्षासाठी महाराष्ट्र विद्युत नियामक आयोगासाठी अनुदान म्हणून रु.१.०० लाख इतकी अर्थसंकल्पीय तरतूद मंजूर आहे. सदर मंजूर अनुदानापैकी ७० टक्के अनुदान महाराष्ट्र विद्युत नियामक आयोगास वितरीत करण्याचा प्रस्ताव शासनाच्या विचाराधीन आहे.
शासन निर्णय : महाराष्ट्र विद्युत नियामक आयोगाचे कार्यालयीन भाडे, आकस्मिक खर्च इत्यादीसाठी लागणारा निधी लक्षात घेऊन, महाराष्ट्र विद्युत नियामक आयोगाचा सदर खर्च भागविण्यासाठी रु.७०,०००/-(रुपये सत्तर हजार फक्त) रोखीने वितरीत करण्यास शासन मंजूरी देण्यात येत आहे.
२. या निर्णयान्वये मंजूर करण्यात आलेल्या अनुदानाची रक्कम ज्या कारणासाठी मंजूर करण्यात आलेली आहे त्याच कारणासाठी उपयोगात आणली जाईल याची खातरजमा करावी.
३. याप्रित्यर्थ होणारा खर्च “मागणी क्र. के-०६, २८०१ वीज, ०५ पारेषण व वितरण, ८०० इतर खर्च,(००) (००) (०५) महाराष्ट्र विद्युत नियामक आयोग (कार्यक्रम) (२८०१२४६४) ३१ सहाय्यक अनुदान (वेतनेत्तर)” या लेखाशिर्षा खाली खर्ची टाकावा व तो सन २०१८-१९ या वर्षासाठी मंजूर असलेल्या मूळ तरतूद रु.१ लाख मधून भागविण्यात यावा. सदर निधीमधून आतापर्यंत कोणताही खर्च झालेला नाही. तसेच या लेखाशिर्षाखाली निधी वितरीत करण्यासाठी सादर करण्यात आलेल्या देयकाच्या अनुषंगाने प्रमाणित करण्यात येते की या लेखाशिर्षाखाली कोणतेही संक्षिप्त देयक प्रलंबीत नाही तसेच उपयोगिता प्रमाणपत्र प्रलंबित नाही. सदर देयकाची रक्कम धरून या लेखाशिर्षाखाली रक्कम रू. ७०% च्या मर्यादेत आहे.
४. सदर रक्कम आहरीत करण्यासाठी आहरण व संवितरण अधिकारी म्हणून श्री. ना. रा. ढाणे, अवर सचिव व नियंत्रण अधिकारी म्हणून श्री. उ. द. वाळुंज, सह सचिव, उद्योग, ऊर्जा व कामगार विभाग, मंत्रालय, मुंबई ४०००३२ यांना प्राधिकृत करण्यात येत आहे. त्यांनी महाराष्ट्र राज्य विद्युत नियामक आयोग, मुंबई यांना मंजूर झालेली रक्कम रु.७०,०००/- (रुपये सत्तर हजार फक्त ) अधिदान व लेखा अधिकारी, मुंबई येथून महाराष्ट्र विद्युत नियामक आयोग यांच्या नांवे स्वतंत्ररित्या धनादेश काढून वितरित करण्याची कार्यवाही करावी. या निर्णयान्वये मंजूर करण्यात आलेल्या अनुदानाची रक्कम ज्या कारणासाठी मंजूर करण्यात आलेली आहे त्याच कारणासाठी उपयोगात आणली जाईल याची खातरजमा करावी.
# Page 2
शासन निर्णय क्रमांकः निधीवि-२०१८/प्र.क्र.७०/ऊर्जा-३
५. शासन परिपत्रक वित्त विभाग, दिनांक २ एप्रिल, २०१८ मध्ये परिच्छेद ७ मधील अट क्रमांक १ ची पूर्तता होत असून अट क्र. २ ते ९ सदर प्रकरणी लागू होत नाहीत. तसेच सोबतच्या परिशिष्टातील एकूण अट क्र. १ ते ८ मधील अट क्रं.१ ते ७ लागू होत नाहीत. अट क्र.८ मधील ३१ वेतनेत्तर सहायक अनुदाने तपासणी सूचीतील अट क्र. १ ते १० पैकी अट क्र. १ ते ३ ची पूर्तता होत असून अट क्र. ४ ते १० लागू ठरत नाही.
तथापि, वित्त विभागाने निधी वितरणासंदर्भात शासन परिपत्रक वित्त विभाग, दि. २ एप्रिल, २०१८ अन्वये कार्यक्रमावरील खर्चा अंतर्गत अर्थसंकल्पित निधी खर्च करण्याची मर्यादा ७०% एवढी विहित केली आहे.
सदर परिपत्रकान्वये ७०% च्या मर्यादेत निधी वितरणाचे अधिकार प्रशासकीय विभागास देण्यात आले आहे.
सदर अधिकारात महाराष्ट्र विद्युत नियामक आयोगास रू. ७०,०००/- (रू. सत्तर हजार फक्त) वितरीत करण्यास मंजूरी देण्यात येत आहे.
६. सदर शासन निर्णय वित्त विभागाच्या शासन परिपत्रक क्रमांक अर्थसं- २०१८/प्र.क्र.६९/अर्थ-३, दिनांक ०२/०४/२०१८ अन्वये मंत्रालयीन विभागाना प्रदान करण्यात आलेल्या अधिकारात प्रधान सचिव (ऊर्जा) यांच्या मान्यतेने निर्गमित करण्यात येत आहे.