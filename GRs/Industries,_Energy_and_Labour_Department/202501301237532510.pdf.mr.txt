# Page 1
कार्यकारी संचालक, महाराष्ट्र उद्योजकता
विकास केंद्र या पदावर प्रतिनियुक्तीने
नियुक्ती देण्याबाबत.
महाराष्ट्र शासन
उद्योग, उर्जा, कामगार व खनिकर्म विभाग
शासन आदेश क्र. संकीर्ण-२०२४/प्र.क्र.१२९/उद्योग-३
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
दिनांक: ३० जानेवारी, २०२५
संदर्भ a
१)सामान्य प्रशासन विभाग शासन निर्णय क्र. : एसआरव्ही-२०११/प्र.क्र.१३७/कार्या-१२,
दि.१७.१२.२०१६
२)सामान्य प्रशासन विभाग शासन निर्णय क्र. : एसआरव्ही-२०११/प्र.क्र.५१०/कार्या-१२,
दि.१६.०२.२०१८
३)ग्रामविकास विभाग यांचे पत्र क्र. मविसे-१०२४/प्र.क्र.२७०/२०२४/आस्था-३,
दि.२४.०९.२०२४
शासन आदेश
ग्रामविकास विभागाने संदर्भाधीन क्र. ३ येथील पत्रान्वये श्री. विक्रांत बगाडे, अतिरिक्त मुख्य
कार्यकारी अधिकारी/ प्रकल्प संचालक यांची उद्योग, उर्जा, कामगार व खनिकर्म विभागाच्या
अधिपत्याखालील कार्यकारी संचालक, महाराष्ट्र उद्योजकता विकास केंद्र, छत्रपती संभाजीनगर
या पदावर प्रतिनियुक्तीने नियुक्ती करण्यास सहमती दर्शविली आहे. त्यानुसार श्री. विक्रांत बगाडे,
अतिरिक्त मुख्य कार्यकारी अधिकारी/ प्रकल्प संचालक यांची उद्योग, उर्जा, कामगार व खनिकर्म
विभागाच्या अधिपत्याखालील कार्यकारी संचालक, महाराष्ट्र उद्योजकता विकास केंद्र, छत्रपती
संभाजीनगर या पदावर प्रथमत: तीन वर्षासाठी खालील अटी व शतींच्या अधीन राहुन
प्रतिनियुक्तीने नियुक्ती करण्यात येत आहे.
अ) श्री. विक्रांत बगाडे, अतिरिक्त मुख्य कार्यकारी अधिकारी/ प्रकल्प संचालक ज्या तारखेला
प्रतिनियुक्तीच्या पदावर रुजू होतील त्या तारखेपासून प्रतिनियुक्तीच्या सेवेचा प्रारंभ होईल.
त्यानंतर तीन वर्षानी प्रतिनियुक्तीच्या पदाचा कार्यभार सूपुर्द करुन त्यांच्या मूळ विभागात
ज्या तारखेला रुजू होतील त्या तारखेला त्यांचा प्रतिनियुक्तीचा कालावधी समाप्त होईल.
ब) जर त्यांची सेवा लोकसेवेच्या हिताच्या दृष्ट्टीने शासनाला आवश्यक वाटली तर
प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा
अधिकार शासन/सक्षम प्राधिकाऱ्यास राहील.
क) जर त्यांची सेवा स्वीयेतर नियोक्त्याला आवश्यक वाटली नाही तर त्यांना मूळ विभागाकडे
परत पाठविण्याची मुभा स्वीयेतर नियोक्त्याला राहील. मात्र याप्रमाणे परत पाठविण्यापूर्वी
स्वीयेतर नियोक्त्याने शासनाला/ सक्षम प्राधिकाऱ्याला तीन महिन्याची नोटीस दिली
पाहिजे; आणि
# Page 2
शासन आदेश क्रमांकः संकीर्ण-२०२४/प्र.क्र.१२९/उद्योग-३
ड) श्री. बगाडे यांनी मूळ विभागाकडे परत जाण्याचा आपला उद्देश आहे अशी कमीत कमी तीन
महिन्यांची लेखी नोटीस शासनाला/ सक्षम प्राधिकाऱ्याला दिल्यानंतर त्यांना मूळ विभागाकडे परत
येण्याची मुभा राहील.
२. ग्रामविकास विभागाने संदर्भाधीन क्र.३ येथील पत्रान्वये दर्शविलेल्या सहमतीनुसार
श्री. बगाडे यांना या विभागाच्या अधिपत्याखालील कार्यकारी संचालक, महाराष्ट्र उद्योजकता
विकास केंद्र, छत्रपती संभाजीनगर या प्रतिनियुक्तीच्या पदावर रुजू होण्याकरीता त्वरीत कार्यमुक्त
करावे.
३. प्रतिनियुक्ती प्रत्यावर्तनानंतर श्री. बगाडे, अतिरिक्त मुख्य कार्यकारी अधिकारी/ प्रकल्प
संचालक यांनी त्यांच्या मूळ विभागात म्हणजेच ग्रामविकास विभागात रुजू होणे आवश्यक राहील.
४. महाराष्ट्र नागरी सेवा (पदग्रहण अवधी, स्वीयेतर सेवा......इ.) नियम १९८१ मधील नियम
क्र. ४० (परिशिष्ट्ट २ व ३) मधील तरतुदी विचारात घेऊन ग्रामविकास विभाग आणि उद्योग, उर्जा,
कामगार व खनिकर्म विभाग यांनी श्री. विक्रांत बगाडे, अतिरिक्त मुख्य कार्यकारी अधिकारी/ प्रकल्प
संचालक यांच्या प्रतिनियुक्तीबाबतच्या अटी व शर्ती ठरवाव्यात.
५. श्री. विक्रांत बगाडे, अतिरिक्त मुख्य कार्यकारी अधिकारी/ प्रकल्प संचालक यांच्या इतर सर्व
प्रशासकीय बाबी ग्रामविकास विभागामार्फत हाताळण्यात येतील.
सदर शासन आदेश महाराष्ट्र शासनाच्या www.maharashtra.gov.in या संकेतस्थळावर