# Page 1
श्री.नितीन आनंदराव गजपुरे,उप संचालक, औद्योगिक सुरक्षा व आरोग्य, पालघर यांच्या
बदलीबाबत.
महाराष्ट्र शासन
उद्योग, ऊर्जा, कामगार व खनिकर्म विभाग
शासन आदेश क्र.औसुवआ ०९२३/प्र.क्र.१५१/काम-१,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १३ फेब्रुवारी, २०२४.
संदर्भ :- संचालक, औद्योगिक सुरक्षा व आरोग्य संचालनालय, मुंबई यांचे पत्र
क्र.जा.क्र.संऔसुवआ/आस्थापना/६४३७/२,दि.१४/९/२०२३.
आदेश
ज्याअर्थी, श्री.नितीन आनंदराव गजपुरे,उप संचालक,औद्योगिक सुरक्षा व आरोग्य संचालनालय,
पालघर येथे कार्यरत असताना, त्यांचेविरुध्द तक्रारदार डॉ.बाबर, प्रमाणक शल्य चिकित्सक यांनी केलेल्या तक्रारीच्या अनुषंगाने पोलिस ठाणे,पालघर येथे गुन्हा रजि. नं. २२५/२०२३, भ्रष्ट्टाचार प्रतिबंधक अधिनियम,
१९८८ (सुधारणा २०१८) चे कलम ७ प्रमाणे दि.१३/९/२०२३ रोजी २०.०४ वाजता गुन्हा दाखल करण्यात
आलेला असून, सदर प्रकरण अन्वेषणाधीन आहे.
२. ज्याअर्थी, श्री.नितीन आनंदराव गजपुरे, उपसंचालक, औद्योगिक सुरक्षा व आरोग्य संचालनालय,
पालघर यांचेविरुध्द दाखल प्रथम खबरी अहवाल (F.I.R) व ए.सी.बी. च्या अहवालाचे निरिक्षण केल्यास, सदरहू
तक्रारदार डॉ.बाबर, प्रमाणक शल्य चिकित्सक यांची तक्रार ही संदिग्ध असल्याचे दिसून येते. कारण की,
ए.सी.बी. ने श्री.गजपुरे, उप संचालक यांच्यावरती दोनवेळा सापळा आजमावला, परंतू सदरहू सापळा दोन्ही वेळा अयशस्वी ठरला आहे व श्री.गजपुरे यांनी लाचेची कोणतीही रक्कम स्वीकारलेली नसल्याचे दिसून येते.
त्यामुळे त्यांचेवरती निलंबनासारखी कारवाई न करता, पालघर येथून अन्यत्र बदली करणे हा पर्याय विचारात
घेण्यात आला आहे.
३. त्याअर्थी, श्री.नितीन आनंदराव गजपुरे, उपसंचालक, औद्योगिक सुरक्षा व आरोग्य संचालनालय, पालघर यांच्या बदलीबाबतचे सदरहू आदेश महाराष्ट्र शासकीय कर्मचाऱ्यांच्या बदल्यांचे विनियमन आणि
शासकीय कर्तव्ये पार पाडतांना होणाऱ्या विलंबास प्रतिबंध अधिनियम, २००५ च्या कलम ४ (४) व ४ (५) मधील
तरतुदीस अनुसरून व उपरोक्त परि.१ येथील नमूद कारणास्तव वरिष्ट्ठ प्राधिकाऱ्यांच्या पूर्वमान्यतेने सक्षम
प्राधिकारी यांना प्रदान करण्यात आलेल्या अधिकारांचा वापर करुन निर्गमित करण्यात येत आहेत.त्यानुसार
त्यांना खाली नमूद केलेल्या,स्तंभ क्र.४ मध्ये दर्शविण्यात आलेल्या पदावर सक्षम प्राधिकाऱ्यांच्या मान्यतेने
बदलीने पदस्थापना करण्यात येत आहे:-
-------------------------------------------------------------------------------------------------------------------------------------------------------------
| अ.क्र. | अधिकाऱ्याचे नाव | सध्याची पदस्थापना | बदलीनंतरच्या पदस्थापनेचे ठिकाण | शेरा |
| १ | २ | ३ | ४ | ५ |
| १ | श्री.नितीन आनंदराव गजपुरे | उप संचालक, औसुवआ,पालघर | संचालक, औद्योगिक सुरक्षा व आरोग्य संचालनालय, मुंबई येथील “उप संचालक” या रिक्त पदावर. | प्रशासकीय कारणास्तव |
-------------------------------------------------------------------------------------------------------------------------------------------------------------
# Page 2
शासन आदेश क्रमांकः औसुवआ ०९२३/प्र.क्र.१५१/काम-१,
४. सदर आदेश तात्काळ अंमलात येतील. सह संचालक, औद्योगिक सुरक्षा व आरोग्य,पालघर यांनी,
उपरोक्त उप संचालक,पालघर यांना तात्काळ कार्यमुक्त करण्याबाबत आवश्यक कार्यवाही करुन, त्यांना
त्यांच्या बदलीच्या ठिकाणी हजर होण्याच्या सूचना द्याव्यात व त्याबाबतचा अनुपालन अहवाल शासनास सादर
करावा.
५. सदरहू आदेशानुसार तात्काळ पदस्थापनेच्या पदावर रुजू न झाल्यास वा कोणत्याही प्रकारचा दबाव
आणून बदली रद्द करण्याचा प्रयत्न झाल्यास, ही कृती महाराष्ट्र नागरी सेवा (वर्तणूक) नियम १९७९ मधील
नियम-३ व २३ चे उल्लंघन करणारी असल्यामुळे, ती गैरवर्तणूक समजून त्यांचेविरुध्द शिस्तभंग विषयक
कारवाई करण्यात येईल, याची संबंधितांनी नोंद घ्यावी. तसेच, श्री.गजपुरे, उपसंचालक यांची बदली उपरोक्त
परि.१ मध्ये नमूद केलेल्या कारणास्तव केली जात असल्याने, त्यांना पदग्रहण अवधी, प्रवास भत्ता व तद्नुषंगिक
लाभ अनुज्ञेय राहणार नाहीत.
६. श्री.नितीन आनंदराव गजपुरे, उपसंचालक यांचेविरुध्द भ्रष्ट्टाचार प्रतिबंधक अधिनियम, १९८८
(सुधारणा २०१८) चे कलम ७ अन्वये गुन्हा दाखल झाल्याने उपरोक्त प्रकरणी त्यांची बदली करण्यात येत आहे.
त्यामुळे प्रभारी संचालक,औद्योगिक सुरक्षा व आरोग्य संचालनालय,मुंबई यांनी श्री.गजपुरे, उप संचालक यांना
अकार्यकारी स्वरूपाची कामे सोपवावीत.
७. सदर आदेश, महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात