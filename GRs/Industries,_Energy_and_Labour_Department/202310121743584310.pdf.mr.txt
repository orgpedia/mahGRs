# Page 1
औद्योगिक सुरक्षा व आरोग्य संचालनालयाच्या आस्थापनेवरील महाराष्ट्र लोकसेवा आयोग पुरस्कृत उपसंचालक, गट-अ (राजपत्रित) व सहायक संचालक, गट-ब (राजपत्रित) या पदावरील उमेदवारांच्या तांत्रिक अर्हता बाबतच्या कागदपत्रांची तपासणी करण्याकरीता समिती गठीत करणेबाबत.
महाराष्ट्र शासन
उद्योग, ऊर्जा, कामगार व खनिकर्म विभाग,
शासन आदेश क्र. औसुवआ ०९२३/प्र.क्र.१६०/कामगार-१
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक :- १२ ऑक्टोंबर, २०२३
वाचा :- १.महाराष्ट्र लोकसेवा आयोग पत्र क्र.आयएलआर-२१२१/प्र.क्र.१४/२०२१/अठ्ठावीस, दिनांक ०६.०९.२०२३ (जाहिरात क्रमांक ०१८/२०२२) २.महाराष्ट्र लोकसेवा आयोग पत्र क्र. आयएलआर २१२१/प्र.क्र.१०३/ २०२३/ अठ्ठावीस, दिनांक ०७.०९.२०२३ (जाहिरात क्रमांक ०१९/२०२२)
शासन आदेश
उपरोक्त संदर्भ क्र. १ अन्वये महाराष्ट्र लोकसेवा आयोगाने औद्योगिक सुरक्षा व आरोग्य संचालनालयाच्या आस्थापनेवरील उप संचालक, गट-अ (राजपत्रित) व संदर्भ क्र. २ अन्वये सहायक संचालक, गट-ब (राजपत्रित) या संवर्गातील रिक्त पदांवर अनुक्रमे ९ व ४४ उमेदवारांची शिफारस केलेली आहे. सदर उमेदवारांकडून प्राप्त अर्जामधील विविध दाव्यांच्या अनुषंगाने त्यांनी सादर केलेली प्रमाणपत्रे, विहित नमुन्यात व सक्षम प्राधिकाऱ्यांनीच दिलेली असल्याबाबतची खात्री आयोगाने केली आहे. तथापि, सदर प्रमाणपत्रांची सत्यासत्यता व वैधतेची पडताळणी सक्षम प्राधिकरणाकडून करुन घेऊनच नियुक्तीबाबत निर्णय घेण्याबाबत आयोगाने कळविले आहे.
२. दरम्यानच्या कालावधीत मा. महाराष्ट्र प्रशासकीय न्यायाधिकरण,मुंबई खंडपीठ, नागपूर येथे दाखल विविध मुळ अर्ज क्र. ९९५ / २०२३, ९९६ / २०२३ व १०२४/२०२३ या दाव्यांमध्ये, महाराष्ट्र लोकसेवा आयोगाव्दारे शासनास शिफारस झालेले उमेदवार हे आयोगाव्दारे प्रसिध्द केलेल्या जाहीरातीमधील मुद्दा क्र. ८.२ व ८.३ अनुसार विहित केलेला अनुभव धारण करीत नसल्याने, सदरहू उमेदवारांच्या नियुक्तीपूर्वी अनुभव प्रमाणपत्रांची पडताळणी करणेबाबतची विनंती मा. महाराष्ट्र प्रशासकीय न्यायाधिकरणास केली आहे. तसेच, सदरहू निवडप्रक्रियेबाबत शासनाकडे व संचालक, औद्योगिक सुरक्षा व आरोग्य संचालनालय, मुंबई यांचेकडे हरकती देखील प्राप्त झाल्या आहेत.
# Page 2
शासन आदेश क्रमांकः औसुवआ ०९२३/प्र.क्र.१६०/कामगार-१
३. सदरहू दोन्ही पदे तांत्रिक असल्यामुळे आयोग पुरस्कृत उमेदवारांच्या तांत्रिक अर्हता, शैक्षणिक अर्हता, अनुभव प्रमाणपत्रे व इतर कागदपत्रांची तपासण्याकरिता कामगार आयुक्त, महाराष्ट्र राज्य,मुंबई यांचे अध्यक्षतेखाली समिती गठीत करण्याची बाब शासनाच्या विचाराधीन होती.
४. त्यानुसार उपरोक्त संदर्भाधीन क्र.१ व २ च्या पत्रान्वये आयोगाने पुरस्कृत केलेल्या औद्योगिक सुरक्षा व आरोग्य संचालनालयाच्या आस्थापनेवरील उप संचालक, गट-अ व सहायक संचालक, गट ब या संवर्गातील शिफारसप्राप्त अनुक्रमे एकूण ९ व ४४ उमेदवारांच्या तांत्रिक अर्हता, शैक्षणिक अर्हता, अनुभव प्रमाणपत्रे व इतर संबंधित कागदपत्रांची तपासणी करण्याकरिता खालीलप्रमाणे समिती गठीत करण्यास शासन मान्यता देण्यात येत आहे :
-------------------------------------------------------------------------------
| अ.क्र. | नाव व सद्य:स्थितीतील पदनाम | समितीतील पदनाम |
| १ | श्री. सतिश देशमुख, कामगार आयुक्त, महाराष्ट्र राज्य,मुंबई | अध्यक्ष |
| २ | श्री. दिपक पोकळे, उप सचिव (काम-१) | सदस्य |
|  | श्री. देविदास गोरे, संचालक, औद्योगिक सुरक्षा व आरोग्य संचालनालय, मुंबई | सदस्य |
|  | श्री.क. प्रे. पाटील, अवर सचिव (काम- १ ) | सदस्य-सचिव |
-------------------------------------------------------------------------------
५. समितीची कार्यकक्षा : १) उपसंचालक, गट-अ (राजपत्रित) व सहायक संचालक, गट-ब (राजपत्रित) या पदांच्या सेवाप्रवेश नियमानुसार संबंधित शिफारसप्राप्त उमेदवार सेवा प्रवेश नियमानुसार तांत्रिक अर्हता, शैक्षणिक अर्हता व अनुभव धारण करीत असल्याबाबत खात्री करणे.
२) शिफारसप्राप्त उमेदवारांनी सादर केलेल्या अनुभव प्रमाणपत्रानुसार, त्यांनी काम केलेली ठिकाणे कारखाने अधिनियमांतर्गत नोंदणीकृत आहेत किंवा कसे, हे तपासणे.
३) सदरहू शिफारसप्राप्त उमेदवारांनी सदरहू कारखान्यांमध्ये प्रत्यक्ष काम केले आहे किंवा कसे, हे तपासणे.
४) शिफारसप्राप्त उमेदवारांनी सादर केलेल्या अनुभव प्रमाणपत्रानुसार सदर कारखान्यांमध्ये यंत्रावली दुरूस्ती व परिरक्षण, उत्पादन आणि सुरक्षा व आरोग्य विभागातील पर्यवेक्षीय व व्यवस्थापकीय संबंधित कामकाज चालते किंवा कसे, हे तपासावे.
५) उपरोक्त सर्व बाबींची तपासणी करुन त्याबाबतचा अहवाल शासनास तात्काळ सादर करण्यात यावा.
पृष्ठ ३ पैकी २
# Page 3
शासन आदेश क्रमांकः औसुवआ ०९२३/प्र.क्र.१६०/कामगार-१
६. समितीचा कार्यकाल :
समिती गठीत झाल्यापासून उप संचालक, गट-अ व सहायक संचालक, गट-ब मधील उमेदवारांच्या तांत्रिक अर्हता, शैक्षणिक अर्हता, अनुभव प्रमाणपत्रे व इतर संबंधित कागदपत्रांची पडताळणी १ महिन्यात करून, त्यासंबंधात अहवाल शासनास तात्काळ सादर करावा.