# Page 1
कै.ना.मे.लोखंडे महाराष्ट्र श्रम विज्ञान संस्था, मुंबई व प्रादेशिक कामगार संस्था नागपूर येथे व्याख्यान देणाऱ्या तज्ञ अभ्यागत/प्राध्यापक/अधिव्याख्याते यांचे मानधन वाढविण्याबाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्र - एमएलआय-०८१९/प्र.क्र.३४/कामगार-६,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ०३/०९/२०२१.
संदर्भ :- १) शासन निर्णय, उ.ऊ.व का. विभाग, क्र. एमएलआय ०९/२००९/प्र.क्र.३३१ / कामगार १, दिनांक २१ जानेवारी, २०११
२) संचालक, कै. ना.मे.लोखंडे महाराष्ट्र श्रम विज्ञान संस्था, मुंबई यांचे पत्र क्र. मश्रविसं/ १७१७, दिनांक १५/०७/२०१९,
३) शासन निर्णय,उच्च व तंत्र शिक्षण विभाग, क्र. मानध-२०१२/(१३/१२)/मशि-१, दिनांक ०१/०६/२०१२.
प्रस्तावना:
संदर्भाधीन क्र. १ येथे नमूद केलेल्या शासन निर्णयान्वये कै. नारायण मेघाजी लोखंडे महाराष्ट्र श्रम विज्ञान संस्था, मुंबई व प्रादेशिक कामगार संस्था, नागपूर येथील पदव्युत्तर अभ्यासक्रम शिकविण्यासाठी येणाऱ्या तज्ञ अभ्यागत व प्राध्यापक/अधिव्याख्याते यांना प्रति तासाच्या व्याख्यानाला रु.३००/- (रुपये तीनशे फक्त) इतके मानधन देण्याचे आदेश निर्गमित केलेले होते. संदर्भाधीन क्र. ३ येथे नमूद केलेल्या शासन निर्णयान्वये अभ्यागत व्याख्यात्यांना देण्यात येणाऱ्या मानधनाच्या दरात सुधारणा करण्यात आलेली आहे. या अनुषंगाने आता कै. नारायण मेघाजी लोखंडे महाराष्ट्र श्रम विज्ञान संस्था, मुंबई व प्रादेशिक कामगार संस्था, नागपूर येथे येणाऱ्या तज्ञ अभ्यागत व प्राध्यापक/अधिव्याख्याते यांचे मानधन वाढविण्याबाबतचा प्रस्ताव शासनाच्या विचाराधीन होता. त्यानुसार आता खालीलप्रमाणे निर्णय घेण्यात येत आहे.
शासन निर्णय :
कै.नारायण मेघाजी लोखंडे महाराष्ट्र श्रम विज्ञान संस्था, मुंबई व प्रादेशिक कामगार संस्था, नागपूर येथील पदव्युत्तर अभ्यासक्रमाकरिता व पदविका अभ्यासक्रम शिकविण्याकरिता येणाऱ्या अभ्यागत प्राध्यापक / अधिव्याख्याते यांना देण्यात येणारे मानधनाचे दर रु.३००/- (रुपये तीनशे फक्त) या दरात वाढ करुन, सुधारित मानधनाचा दर (प्रति तासाकरीता) रु.७५० (रुपये सातशे पन्नास फक्त) इतका करण्यात येत आहे. सदर सुधारित दर हा प्रस्तुतचा शासन निर्णय निर्गमित झाल्याच्या दिनांकापासून अंमलात येईल.
# Page 2
शासन निर्णय क्रमांकः एमएलआय-०८१९/प्र.क्र.३४/कामगार-६,
२. कै.नारायण मेघाजी लोखंडे महाराष्ट्र श्रम विज्ञान संस्था, मुंबई या संस्थेचा या कामी होणार खर्च “मागणी क्र. के. ४, मुख्य लेखाशिर्ष २२३० कामगार व सेवायोजन, २७७, शिक्षण (००) (०१) महाराष्ट्र श्रम विज्ञान संस्था, मुंबई (२२३० ०६३९) २८ व्यावसायिक सेवा ” आणि प्रादेशिक कामगार संस्था, नागपूर या संस्थेचा या कामी होणार खर्च “मागणी क्र. के-४, मुख्य लेखाशिर्ष २२३० - कामगार व सेवायोजन, २७७, शिक्षण (००) (०४) प्रादेशिक कामगार संस्था (२२३० ०६६६), नागपूर येथे श्रमविज्ञान अध्ययनातील पदव्युत्तर पदवी पाठयक्रम (अनिवार्य), २८ - व्यावसायिक सेवा या शिर्षाखाली खर्ची दाखवून त्या-त्या वर्षासाठी केलेल्या आर्थिक तरतुदीतून भागविण्यात यावा.
३. सदरचा शासन निर्णय वित्त विभागाच्या सहमतीने व त्या विभागाच्या अनौपचारिक संदर्भ क्रमांक ३८/२/सेवा-६, दिनांक ०४/०८/२०२१ व अनौपचारिक संदर्भ क्रमांक १८१/२०२१/व्यय-१६, दिनांक ०३/०९/२०२१ अन्वये निर्गमित करण्यात येत आहे.