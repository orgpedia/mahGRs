# Page 1
राज्यस्तरीय प्रशासकीय विभाग खरेदीची समितीची स्थापना
महाराष्ट्र शासन
उद्योग, ऊर्जा, कामगार व खनिकर्म विभाग,
क्र:-घरेलू-१२२४/प्र.क्र.२/काम-७ अ
मादाम कामा रोड, हुतात्मा राजगुरू चौक,
मंत्रालय, मुंबई- ४०० ०३२
दिनांक :- ०८ जानेवारी, २०२४
वाचा :-
१)शासन निर्णय, उद्योग, ऊर्जा व कामगार विभागा, क्रमांक:भांखस-२०१४/प्र.क्र.८२/ भाग-III/उद्योग-
४, दिनांक १/१२/२०१६.
शासन निर्णय:-
शासकीय कार्यालयांना आवश्यक असणाऱ्या वस्तंूची खरेदी करण्यासाठी, वर अनुक्रमांक १ येथे
नमूद केलेल्या उद्योग, ऊर्जा व कामगार विभागाच्या दिनांक १/१२/२०१६ च्या शासन निर्णयानुसार
शासकीय विभागांनी करावयाच्या कार्यालयीन खरेदीसाठी सुधारित कार्यपध्दती विहीत करण्यात आली
आहे. सदर शासन निर्णयासोबतच्या शासकीय विभागांनी करावयाच्या कार्यालयीन खरेदीसाठीच्या
कार्यपध्दतीचा नियम पुस्तिकेतील परिच्छेद २.९.२ नुसार मंत्रालयीन प्रशासकीय विभागाच्या
अधिपत्याखाली राज्यस्तरीय खरेदी प्रक्रीयेचा बाबतीत खरेदी प्रक्रीया निश्चित करण्यासाठी व लागणाऱ्या
वस्तू / सामुग्री खरेदी संदर्भात राज्यस्तरीय प्रशासकीय विभाग खरेदी समिती स्थापन करण्याबाबतची
तरतूद नमूद करण्यात आलेली आहे.
०२. कामगार विभागाच्या अधिपत्याखाली विकास आयुक्त (असंघटित कामगार) यांनी सादर केलेल्या
प्रस्तावाच्या अनुषंगाने लागणा-या वस्तंूची खरेदी करणे तसेच याबाबतची निश्चिती करणे व खरेदी
प्रक्रियेस प्रशासकीय व वित्तिय मान्यता देण्याच्या अनुषंगाने राज्यस्तरीय खरेदी समिती गठीत करण्यात
येत असून त्या समितीमध्ये खालील नमूद अधिकाऱ्यांचा समावेश राहील.
राज्यसस्तरीय प्रशासकीय विभाग खरेदी समिती
----------------------------------------------------------------
| १) | प्रशासकीय विभाग प्रमुख | अध्यक्ष |
| २) | संबंधित खरेदीदार विभाग (विकास आयुक्त (असंघटित कामगार) | सदस्य |
| ३) | संबंधित कार्यासनाचे उपसचिव/ सहसचिव | सदस्य |
| ४) | उद्योग सहसंचालक भांडार खरेदी किंवा त्यांचे प्रतिनिधी | सदस्य |
| ५) | लेखा व कोषागार संचनालय गट “ अ” दर्जाचा अधिकारी | सदस्य |
| ६) | संबंधित कार्यासनाचे कक्ष अधिकारी/ अवर सचिव | सदस्य सचिव |
----------------------------------------------------------------
# Page 2
शासन निर्णय क्रमांकः घरेलू-१२२४/प्र.क्र.२/काम-७ अ
उपरोक्त प्रमाणे खरेदी समितीकडून विभागासाठी लागणारी खरेदी प्रक्रीया निश्चित करण्यात येईल
व खरेदी प्रक्रिया राबविण्यास प्रकरण परत्वे तपासून मान्यता देण्यात येईल.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध