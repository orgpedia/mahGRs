# Page 1
सहाय्यक विद्युत निरीक्षक (गट-अ ) या पदावरुन विद्युत निरीक्षक (गट-अ) या पदावर पदोन्नती श्री. सं. रा. देवगेकर, सहाय्यक विद्युत निरीक्षक.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. मुविनि-२०१६/प्र.क्र. १२५/ऊर्जा-५
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक: २१ जून, २०१८
शासन निर्णय :
ऊर्जा विभागाच्या अधिपत्याखालील विद्युत निरीक्षणालयातील सहाय्यक विद्युत निरीक्षक गट-अ संवर्गातील (वेतनश्रेणी रु. १५६००-३९१००, ग्रेड पे रु. ५४००) श्री. सं. रा. देवगेकर, सहाय्यक विद्युत निरीक्षक गट-अ यांना विद्युत निरीक्षक गट-अ ( वेतनश्रेणी रु. १५६००-३९१००, ग्रेड पे रु.६६००) या पदावर निवडसूचीच्या क्रमानुसार, निव्वळ तात्पुरत्या स्वरुपात सेवा ज्येष्ठतेनुसार खुल्या प्रवर्गातील पदावर तदर्थ पदोन्नती देण्यात येत आहे.
२. श्री. सं. रा. देवगेकर, सहाय्यक विद्युत निरीक्षक यांना विद्युत निरीक्षक गट-अ या पदावरुन तदर्थ पदोन्नती ही मा. महाराष्ट्र प्रशासकीय न्यायधिकरण, मुंबई येथे दाखल मूळ अर्ज क्र. ३८०/२०१५ च्या अनुषंगाने दि. ०५/०७/२०१६ रोजी दिलेल्या आदेशाच्या अधीन राहून तसेच त्यांच्या विरुध्द कोणत्याही प्रकारची विभागीय चौकशी प्रस्तावित /प्रलंबित नाही. या धारणेच्या अधीन राहून तसेच खालील अटींच्या अधीन राहून देण्यात येत आहे.
(१) सदर पदोन्नती मा. सर्वोच्च न्यायालय, नवी दिल्ली येथे दाखल केलेल्या विशेष अनुज्ञा याचिका क्र. २८३०६/२०१७ मधील सर्वोच्च न्यायालयाच्या अंतिम निर्णयाच्या अधीन राहून करण्यात येत आहे.
(२) सदर पदोन्नतीमुळे सेवा ज्येष्ठता व अनुषंगिक बाबींसाठी त्यांना कोणताही हक्क राहणार नाही.
(३) सदर पदोन्नती तात्पुरत्या स्वरुपाची असून ती महाराष्ट्र लोकसेवा आयोगाच्या मान्यतेच्या अधीन राहून देण्यात येत आहे.
(४) सदर पदोन्नती प्रकरणी भविष्यात कोणतीही प्रशासकीय वा कायदेशीर बाब उद्भवल्यास, कोणतीही पूर्वसूचना न देता, आपणांस पदावनत करण्यात येईल.
(५) सदर तात्पुरती पदोन्नती ही त्यांच्या वयाच्या ५०/५५ व्या वर्षानंतर पुनर्विलोकन करावयाच्या शासन निर्णयाच्या अधीन राहील.
३. सं. रा. देवगेकर, यांनी पदग्रहण केल्यापासून एक महिन्याच्या आत वेतननिश्चितीचा विकल्प द्यावा.
असा विकल्प विहीत मुदतीत न दिल्यास त्यांची वेतननिश्चिती महाराष्ट्र नागरी सेवा (वेतन) नियम, १९८१ मधील नियम क्र. ११ (१)(ए) अनुसार पदोन्नतीचा दिनांक विचारात घेवून करण्यात यावी.
# Page 2
शासन निर्णय क्रमांकः मुविनि-२०१६/प्र.क्र. १२५/ऊर्जा-५
४. श्री. सं. रा. देवगेकर, यांच्या विद्युत निरीक्षक या पदावरील पदस्थापनेचे आदेश स्वतंत्ररित्या निर्गमित करण्यात येतील.