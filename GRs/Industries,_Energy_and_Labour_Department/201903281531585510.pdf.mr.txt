# Page 1
वित्तीय वर्ष २०१८-१९ करीता राज्यात औद्योगिक पायाभूत सुविधांची निर्मिती व विकासा अंतर्गत उपलब्ध असलेली तरतूद विकास आयुक्त (उद्योग) यांनी आहरण करुन महाराष्ट्र औद्योगिक विकास महामंडळ या कार्यान्वयन यंत्रणेकडे सुपूर्द करणेबाबत.
महाराष्ट्र शासन
उद्योग,ऊर्जा व कामगार विभाग,
शासन निर्णय क्र. औपासू-२०१८/प्र.क्र.२०१/उद्योग-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २८ मार्च, २०१९
विषय : राज्यात औद्योगिक पायाभूत सुविधांची निर्मिती व विकासा संदर्भात प्राप्त प्रस्तावांना सन २०१८-१९ या वित्तीय वर्षाकरीता उपलब्ध असलेला निधी महाराष्ट्र औद्योगिक विकास महामंडळ या कार्यान्वयन यंत्रणेस सुपूर्द करणेबाबत.
संदर्भ : १) उद्योग,ऊर्जा व कामगार विभाग, शासन निर्णय क्रमांक आय आय आय पॉलिसी २०१०/प्रक्र ७६८/उद्योग-२, दि. २२.२.२०१३
२) उद्योग,ऊर्जा व कामगार विभाग, शासन निर्णय क्रमांक औपासू २०१२/प्रक्र २३४/ उद्योग-२, दि. २५.२.२०१४ ३) दिनांक १९.१२.२०१४ रोजी झालेल्या सुकाणू समितीच्या दुसऱ्या बैठकीचे इतिवृत्त दि. ६.१.२०१५ ४) दिनांक ३१.१२.२०१५ रोजी झालेल्या सुकाणू समितीच्या तिसऱ्या बैठकीचे इतिवृत्त दि. ८.३.२०१६ ५) उद्योग, ऊर्जा व कामगार विभाग, शासन निर्णय क्रमांक औपासू २०१८ / प्रक्र २०१ / उद्योग - २, दि. २१.१.२०१९ ६) उद्योग सह संचालक (साप्रयो) उद्योग संचालनालय, मुंबई यांचे पत्र क्र. उसं / साप्रयो/पायाभूत सुविधा/२०१९/ओ-२११, दि. ६.२.२०१९ ७) उद्योग सह संचालक (साप्रयो) उद्योग संचालनालय, मुंबई यांचे पत्र क्र. उसं/ साप्रयो/पायाभूत सुविधा/२०१९/-२५९, दि. १४.२.२०१९ ८) उद्योग सह संचालक (साप्रयो) उद्योग संचालनालय, मुंबई यांचे पत्र क्र. उसं/ साप्रयो/पायाभूत सुविधा/२०१९/-४८६, दि. १८.३.२०१९ ९) दिनांक ७.३.२०१९ रोजी झालेल्या सुकाणू समितीच्या पाचव्या बैठकीचे इतिवृत्त दि. २७.३.२०१९
प्रस्तावना : सन २०१८-१९ या आर्थिक वर्षामध्ये “औद्योगिक पायाभूत सुविधांची निर्मिती व विकास” या योजनेअंतर्गत अर्थसंकल्पिय/पुरवणीमागणीद्वारे उपलब्ध असलेल्या
# Page 2
शासन निर्णय क्रमांकः औपासू-२०१८/प्र.क्र.२०१/उद्योग-२ तरतूदीच्या अनुषंगाने विविध प्रस्ताव मंजूरीसाठी मा. मुख्य सचिवांच्या अध्यक्षतेखाली “महाराष्ट्र औद्योगिक पायाभूत विकास समिती”समोर दिनांक ७.३.२०१९ रोजीच्या बैठकीत ठेवण्यात आले होते. या विषयी बैठकीचे इतिवृत्त संदर्भ क्र. ८ द्वारे सर्व संबंधित शासकीय यंत्रणांना पाठविण्यात आले आहे.
सध्या राज्यात लोकसभा निवडणूक २०१९ च्या अनुषंगाने आदर्श आचारसंहितेची अंमलबजावणी सुरु आहे. ही बाब विचारात घेता नव्याने कामांना मंजूरी देणेबाबतचे प्रशासकीय आदेश / निधी वितरण आदेश निर्गमित करणे संयुक्तिक होणार नाही. यास्तव मा.मुख्य सचिवांच्या अध्यक्षतेखाली दिनांक ७.३.२०१९ च्या बैठकीत ठरल्याप्रमाणे प्रस्तुत योजनेअंतर्गत सध्या उपलब्ध असलेली अर्थसंकल्पिय तरतूद महाराष्ट्र औद्योगिक विकास महामंडळाच्या अधिनस्त ठेवण्याची बाब शासनाच्या विचाराधीन होती.
शासन निर्णय : सन २०१८-१९ या आर्थिक वर्षामध्ये “औद्योगिक पायाभूत सुविधांची निर्मिती व विकास” या योजनेअंतर्गत अर्थसंकल्पिय / पुरवणीमागणीद्वारे उपलब्ध असलेली रक्कम रु. ११,५०,००,०००/- कोटी (रु. अकरा कोटी पन्नास लाख फक्त) ही विकास आयुक्त (उद्योग) यांनी आहरण करुन, “महाराष्ट्र औद्योगिक विकास महामंडळ”, या कार्यान्वयन यंत्रणेकडे सुपूर्द करण्यास शासन याद्वारे मान्यता देत आहे.
लोकसभा निवडणूक २०१९ ची आदर्श आचारसंहितेचा कालावधी संपुष्टात आल्यानंतर शासन आदेशानुसार निधी वाटपाबाबतची पुढील कार्यवाही करण्यात येईल.
२. प्रस्तुत प्रयोजनार्थ होणारा खर्च हा लेखाशीर्ष क्र. के-१०, मुख्य लेखाशीर्ष, “४८७५, इतर उद्योगावरील भांडवली खर्च” उपलेखाशीर्ष ६०- इतर, ८०० इतर खर्च, ८०० (00) (०१), “औद्योगिक पायाभूत सुविधांचा विकास व निर्मिती” (योजनांतर्गत) (४८७५-००२५) या योजनेखाली सन २०१८-१९ या आर्थिक वर्षाकरीता मंजूर व पुरवणी मागणीद्वारे उपलब्ध असलेल्या अर्थसंकल्पिय तरतूदीतून भागविण्यात येईल.
३. अधिदान व लेखाधिकारी, मुंबई यांना कळविण्यात येते की, सदर रकमेचा धनादेश,”मुख्य अभियंता, महाराष्ट्र औद्योगिक विकास महामंडळ, मुंबई” यांचे नावे काढून त्यांना अदा करण्यात यावा.
# Page 3