# Page 1
एकत्रित परिविक्षाधीन प्रशिक्षण कार्यक्रम - ९ राज्यसेवा (मुख्य) परीक्षा - २०२१ च्या अंतिम निकालाच्या आधारे आयोगापुरस्कृत परिविक्षाधीन सहायक कामगार आयुक्त (गट अ) यांच्यासाठी अधिसंख्य पदे निर्माण करणेबाबत....
महाराष्ट्र शासन
उद्योग, उर्जा व कामगार विभाग
शासन आदेश क्रमांक: नियुक्ती-२०२३/प्र.क्र.२१५/कामगार-८
मंत्रालय, मुंबई - ४०० ०३२.
दिनांक: १० ऑक्टोबर, २०२३
संदर्भ : १) शासन निर्णय सामान्य प्रशासन विभाग क्रमांक टिआरएन-२०१३/प्र.क्र.
८४/१३/१२-अ, दि.२०/०१/२०१४.
२) शासन निर्णय सामान्य प्रशासन विभाग क्र.टिआरएन १११७/प्र.क्र.६६//सीपीटीपी, दि.२०.५.२०२१
३) शासन आदेश, सामान्य प्रशासन विभाग क्रमांक टिआरएन २०२३/प्र.क्र.२६/सीपीटीपी-अ, दि. १८/०९/२०२३.
४) शासन परिपत्रक, सामान्य प्रशासन विभाग क्रमांक टिआरएन-०६२३/प्र.क्र.
६४/सीपीटीपी, दि. २२/०९/२०२३
५) यशवंतराव चव्हाण विकास प्रशासन प्रबोधिनी (यशदा), पुणे यांचे पत्र क्र.सीपीटीपी-९/पायाभूत प्रशिक्षण/ २०२३/३८, दि.०६.१०.२०२३
प्रस्तावना:
महाराष्ट्र लोकसेवा आयोगामार्फत राज्यसेवा परिक्षेद्वारे सन २०१४ पासून प्रतिवर्षी सरळसेवेने नियुक्त होणाऱ्या गट-अ मधील संवर्गांसाठी यशदा, पुणे या संस्थेमार्फत व गट-ब मधील पदांसाठी वनामती, नागपूर या संस्थेमार्फत दोन वर्षांच्या कालावधीसाठी एकत्रित परिविक्षाधीन प्रशिक्षण कार्यक्रम संदर्भाधीन क्र. १ च्या शासन निर्णयानुसार राबविण्यात येत आहे. त्याअनुषंगाने उद्योग, ऊर्जा व कामगार विभागाच्या अधिपत्याखालील कामगार आयुक्तालयातील सहायक कामगार आयुक्त (गट-अ) व सरकारी कामगार अधिकारी (गट-ब) संवर्गाचा समावेश संदर्भाधीन क्र. २ च्या शासन निर्णयान्वये एकत्रित परिविक्षाधीन प्रशिक्षण कार्यक्रमामध्ये करण्यास मान्यता देण्यात आली आहे. सामान्य प्रशासन विभागाच्या संदर्भ क्रमांक ३ येथील आदेशान्वये महाराष्ट्र लोकसेवा आयोगाकडून राज्यसेवा (मुख्य) परीक्षा -२०२१ च्या अंतिम निकालाच्या आधारे निवड झालेल्या गट-अ संवर्गातील अधिकाऱ्यांना प्रशिक्षणार्थी अधिकारी म्हणून नियुक्ती देण्यात आली असून त्यांचे प्रशिक्षण एकत्रित परिविक्षाधीन प्रशिक्षण कार्यक्रम-९ (सीपीटीपी-९) अंतर्गत यशदा, पुणे येथे दि.०३.१०.२०२३ पासून सुरु झाले आहे.
सदर प्रशिक्षणासाठी प्रत्यक्ष उपस्थित झालेल्या उमेदवाराच्या संख्येच्या मर्यादेत अधिसंख्य पदे निर्माण करण्याबाबत सामान्य प्रशासन विभागाच्या संदर्भ क्रमांक ४ परिपत्रकान्वये सूचना निर्गमित केल्या आहेत. तसेच यशदा, पुणे यांच्या संदर्भ क्रमांक ५ येथील पत्रान्वये सीपीटीपी-९ अंतर्गत यशदा येथे प्रशिक्षणासाठी प्रत्यक्ष हजर झालेल्या अधिकाऱ्यांची नाव उपलब्ध करुन दिली असून प्रशिक्षण सुरु होण्याच्या दिनांकापासून अधिसंख्य पदे निर्माण करण्याची कार्यवाही प्रशासकीय विभागांनी करण्याबाबत सूचित केले आहे.
# Page 2
शासन निर्णय क्रमांक: नियुक्ती-२०२३/प्र.क्र.२१५/कामगार-८
शासन आदेश: उद्योग, ऊर्जा व कामगार विभागाच्या अधिपत्याखालील कामगार आयुक्तालयांतर्गत सहायक कामगार आयुक्त (गट- अ) संवर्गातील महाराष्ट्र लोकसेवा आयोगाकडून राज्यसेवा (मुख्य) परीक्षा २०२१ च्या अंतिम निकालाच्या आधारे निवड झालेल्या व प्रशिक्षणासाठी यशदा, पुणे येथे प्रत्यक्ष रूजू झालेल्या एकूण १५ उमेदवारांकरिता सुधारित वेतन मॅट्रिक्समधील वेतनस्तर एस-१८ (४९१०० - १५५८००) मध्ये एकूण १५ अधिसंख्य पदे दिनांक ३.१०.२०२३ ते २९.०९.२०२५ या दोन वर्षांच्या कालावधीसाठी निर्माण करण्याकरिता शासनाची मान्यता देण्यात येत आहे.
२. सदर १५ अधिसंख्य पदे उद्योग, ऊर्जा व कामगार विभागाच्या अधिपत्याखालील कामगार आयुक्त, मुंबई यांच्या आस्थापनेवर निर्माण करण्यात येत आहेत.
३. कामगार आयुक्त, मुंबई यांच्या आस्थापनेवरील सहायक कामगार आयुक्त (गट अ) संवर्गातील सदर १५ अधिसंख्य पदांच्या दिनांक ३.१०.२०२३ ते २९.०९.२०२५ या दोन वर्षांच्या कालावधीतील परिविक्षाधीन अधिकाऱ्यांच्या वेतनावर होणारा खर्च मागणी क्रमांक के-८, मुख्य लेखाशिर्ष ३४५१, ००३ प्रशिक्षण ( ००) (०१) शासकीय कर्मचाऱ्यांना प्रशिक्षण कार्यक्रम ) (३४५१२८९१) अंतर्गत २०- इतर प्रशासकीय खर्च या लेखाशिर्षामधून भागविण्यात यावा व तो त्या-त्या वर्षाच्या मंजूर अनुदानातून भागविण्यात यावा.
४. सामान्य प्रशासन विभागाच्या संदर्भ क्रमांक ४ येथील परिपत्रकान्वये एकत्रित परिविक्षाधीन प्रशिक्षण कार्यक्रम-९ (सीपीटीपी-९) साठी मार्गदर्शक सूचना निर्गमित केल्या आहेत. त्यानुसार सदर प्रशिक्षार्थी अधिकाऱ्यांची सेवार्थ प्रणालीमध्ये नोंदणी करणे, डीसीपीएस क्रमांक मिळविणे, त्यांच्या वेतनासाठी आहरण व संवितरण अधिकारी नियुक्त करणे, परिविक्षाधीन अधिकाऱ्यांना प्रशिक्षणाच्या पहिल्या महिन्यापासून संबंधित पदाचे नियमित वेतन प्रदान करणे, परिविक्षाधीन अधिकाऱ्यांची सेवापुस्तके तयार करणे इ. कार्यवाही प्रशिक्षणाच्या सुरवातीच्या ४ आठवड्यात करण्याच्या सूचना आहेत. सबब, सदर परिपत्रकातील निर्देश विचारात घेऊन आवश्यक कार्यवाही कामगार आयुक्त यांनी करावी.
५. सदर शासन आदेश, वित्त विभाग, शासन निर्णय क्र. पदनि-२०१६/प्र.क्र.७/१६/वित्तीय सुधारणा-१, दिनांक २०.०२.२०१६ मधील तरतुदीनुसार निर्गमित करण्यात येत आहे.
# Page 3