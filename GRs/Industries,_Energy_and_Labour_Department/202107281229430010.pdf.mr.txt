# Page 1
महाराष्ट्र वीजेच्या विक्रीवरील कर अधिनियम, १९६३ व महाराष्ट्र विद्युत शुल्क अधिनियम, २०१६ यामध्ये सुधारणा करण्याबाबत...
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकीर्ण-२०२०/प्र.क्र. ४१/ऊर्जा-१
मादाम कामा मार्ग, हुतात्मा राजगुरू चौक
मंत्रालय,मुंबई -३२
दिनांक : २८ जुलै, २०२१
प्रस्तावना :
महाराष्ट्र वीजेच्या विक्रीवरील कर अधिनियम, १९६३ व महाराष्ट्र विद्युत शुल्क अधिनियम, २०१६ हे राज्यात सद्यस्थितीत अंमलात आहेत. ऊर्जा क्षेत्रातील बदलत्या नवीन संकल्पना, इज ऑफ डुईंग बिझनेस (Ease of doing business) उदयास येत असून, वेळोवेळी अंमलात आलेले वीज दर आदेश व न्यायालयाचे आदेश पाहता अधिनियमातील तरतूदी व त्याच्याशी सुसंगत असे नियम असणे आवश्यक आहे. तसेच इतर राज्यातील अशा अधिनियमाच्या तरतूदींचा अभ्यास करुन सध्याच्या परिस्थितीनुरुप असे ऊर्जा क्षेत्राशी संबंधित अशा अधिनियमात बदल करण्याच्या दृष्टीने एक अभ्यास गट तयार करण्याची बाब शासनाच्या विचाराधीन होती.
शासन निर्णय : महाराष्ट्र विद्युत शुल्क अधिनियम, २०१६, महाराष्ट्र वीजेच्या विक्रीवरील कर अधिनियम, १९६३ यामधील व ऊर्जा क्षेत्राशी संबंधित संकल्पनांचा अंतर्भाव होण्याच्या दृष्टीने अस्तित्वात असणाऱ्या अधिनियमात व नियमात बदल व सुधारणा सुचविण्याच्या दृष्टीने त्यातील विविध बाबींचा अभ्यास करुन शासनास शिफारस करण्यासाठी पुढीलप्रमाणे कार्यकारी गट (Working Group) गठित करण्यात येत आहे :
---------------------------------------------------------------------------------------------------
| १. | अध्यक्ष तथा व्यवस्थापकीय संचालक, महावितरण | अध्यक्ष |
| २.  |  | संचालक (वाणिज्य), महावितरण, मुंबई | सदस्य |
| ३. | संचालक (वित्त), महावितरण, मुंबई | सदस्य |
| ४. | अतिरिक्त महासंचालक, महाऊर्जा, पुणे | सदस्य |
| ५.  |  | महाव्यवस्थापक वा वरिष्ठ प्रतिनिधी, बेस्ट, मुंबई | सदस्य |
| ६. | कार्यकारी संचालक किंवा संबंधित निर्देशित वरिष्ठ प्रतिनिधी, टाटा पॉवर कंपनी, मुंबई | सदस्य |
| ७. | कार्यकारी संचालक किंवा संबंधित निर्देशित वरिष्ठ प्रतिनिधी, अदानी इलेक्ट्रिसिटी मुंबई लि. | सदस्य |
| ८. | अध्यक्ष, कॅप्टीव पॉवर प्रोड्युसर असोसिएशन | सदस्य |
| ९. | भारतीय उद्योग महासंघ (CII) यांचे प्रतिनिधी | सदस्य |
---------------------------------------------------------------------------------------------------
# Page 2
शासन निर्णय क्रमांकः संकीर्ण-२०२०/प्र.क्र. ४१/ऊर्जा-१
------------------------------------------------------------------
| १०. | भारतीय वाणिज्य व उद्योग महासंघ (FICCI) यांचे प्रतिनिधी | सदस्य |
| ११. | मुंबई ग्राहक पंचायतचे प्रतिनिधी | सदस्य |
| १२. | उपसचिव (ऊर्जा-१ कार्यासन ) | सदस्य |
| १३. | श्री. सतीश बापट, सेवानिवृत्त मुख्य अभियंता, महावितरण | सदस्य |
| १४. | मुख्य विद्युत निरीक्षक, मुंबई | सदस्य सचिव |
------------------------------------------------------------------
२. समितीस आवश्यक असतील अशा व्यक्तिना समिती समाविष्ट व निमंत्रित करु शकतील.
३. सदर कार्यकारी गटाने ऊर्जा क्षेत्राशी संबंधित अधिनियम, नियम, विनियम इ. मधील कालबाहय बाबी विचारात घेऊन त्यात बदल व सुधारणा करण्याच्या दृष्टीने त्यामधील विविध तरतुदीचा अभ्यास करुन शासनास एक महिन्यात अहवाल सादर करावा. मुख्य विद्युत निरीक्षक, मुंबई यांनी या कार्यकारी गटाचे समन्वयन करावे.
४. समितीची कार्यकक्षा पुढीलप्रमाणे राहील :
१. विद्युत शुल्क व वीज विक्रीकर व इतर ऊर्जा क्षेत्राशी संबंधित अधिनियम, नियम, विनियम, संहिता इ. मध्ये जेथे राज्य शासनाची अधिकारिता आहे अशा तरतुदीबाबत इतर राज्यामधील सुसंगत तरतूदींचा अभ्यास करुन राज्यात त्याची अंमलबजावणी करण्याच्या दृष्टीने उचित शिफारशी करणे तसेच उपरोक्त अधिनियम, नियम, विनियम, संहिता यामध्ये सुधारणा सुचविणे.
२. महाराष्ट्र विद्युत नियामक आयोगामार्फत वेळोवेळी जाहिर झालेल्या वीज दर आदेशातील नव्या संकल्पनांचा विचार करणे.
३. न्यायालयीन निकालात, न्यायप्रविष्ठ बाबीत संबंधित तरतुदीमधील मर्यादेमुळे झालेल्या निर्णयाचा अभ्यास करुन त्यात बदल, सुधारणा सुचविणे.
४. कॅप्टीव पॉवर प्लान्ट व मुक्त प्रवेश ग्राहकांबाबत नवनवीन संकल्पना अधिनियमात अंतर्भूत होण्याकरिता शिफारशी सुचविणे.
५. कालबाहय अधिनियम, नियम इ. अथवा त्यातील तरतुदीमध्ये कालानुरुप सुसंगत बदलाबाबत शिफारशी करणे.
# Page 3