# Page 1
केंद्र शासनाकडून राज्यास भांडवली खर्चासाठी कर्ज स्वरुपात विशेष सहाय्य योजना भाग-१ अंतर्गत (बिनव्याजी कर्ज) महानिर्मिती व महापारेषण कंपनीला रु.२५०.०० कोटी निधी वितरित करणेबाबत सन २०२२-२३.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. संकीर्ण-२०२२/प्र.क्र.५६/ऊर्जा-३,
मंत्रालय, मुंबई - ४०० ०३२.
दिनांक :- ०५ जानेवारी, २०२३.
संदर्भ:-१. भारत सरकार, वित्त मंत्रालय यांचे कार्यालयीन ज्ञापन क्र.F.no.४४(१))/pf-s/२०२२-२३ (CAPEX), दि.०६/०४/२०२२.
२. शासन निर्णय, वित्त विभाग क्र. संकीर्ण-२०२१/प्र.क्र.५१/२०/कोषा प्रशा-५,दि.१५/०९/२०२१.
३. शासन पत्र वित्त विभाग क्र. संकीर्ण -२०२२/प्र.क्र.१५/अर्थबळ, दि.१९/०४/२०२२ ४. शासन निर्णय उद्योग, ऊर्जा व कामगार विभाग क्र. संकीर्ण-२०२२/प्र.क्र.११२/ऊर्जा-३, दि. १६/११/२०२२ ५. शासन निर्णय उद्योग, ऊर्जा व कामगार विभाग क्र. बीजीएम-२०२२/प्र.क्र.५६/ऊर्जा-३, दि.२१/११/२०२२ ६. शासन परिपत्रक वित्त विभाग क्रमांक : पूरक-२०२२/प्र.क्र.९६/अर्थ-३, दि.२३/१२/२०२२.
७. शासन पत्र, वित्त विभाग क्रमांक : संकिर्ण-२०२२/प्र.क्र.१४ भाग-२/अर्थबळ, दि.२६/१२/२०२२.
प्रस्तावना : केंद्र शासनाने राज्यांना भांडवली खर्चासाठी विशेष सहाय्य योजनेअंतर्गत ५० वर्ष मुदतीचे बिनव्याजी कर्ज उपलब्ध करुन देण्याचा निर्णय घेतला आहे. सदर योजनेअंतर्गत ऊर्जा विभागाला रु.
५००.०० कोटी मंजूर करण्यात आले आहेत. सदर तरतूद सन २०२२ च्या हिवाळी अधिवेशनामध्ये पुरवणी मागणीद्वारे लेखाशिर्ष ६८०१०७१८ खाली अर्थसंकल्पित केला आहे. यापैकी रु.२५० कोटी इतका निधी वित्त विभागाने वितरित करण्यास अनुमती दिली आहे.
सदर बिनव्याजी कर्ज रक्कमेमधून ऊर्जा विभागाकडील कामांसाठी मंजूर केलेल्या रु. ५०० कोटीपैकी केंद्र शासनाकडून प्राप्त झालेली रु. २५०.०० कोटी रक्कम वित्त विभागाने बीम्स प्रणालीवर उपलब्ध केली आहे. भाग-१ अंतर्गत पहिल्या हप्त्यात प्राप्त झालेल्या रकमेचे उपयोगीता प्रमाणपत्र केंद्र
शासनास पाठवल्यानंतरच दुसरा हप्ता वितरित करण्यात येणार आहे, ही बाब विचारात घेऊन सदर कर्जाचा विनियोग करून दिनांक १५.०१.२०२३ पूर्वी उपयोगीता प्रमाणपत्र वित्त विभागास सादर करणे आवश्यक आहे. त्याचप्रमाणे केंद्र शासनाकडून प्राप्त होणाऱ्या दुसरा हप्त्याची रक्कम दिनांक ३१.०३.२०२३ पूर्वी खर्च करणे आवश्यक आहे. विहीत कालावधीत पूर्ण १०० टक्के निधी खर्च न झाल्यास केंद्र शासनाकडून सदर रक्कम वसूल करण्यात येणार असल्याने सदर पूर्ण निधी खर्च होईल याकडे लक्ष देणे आवश्यक आहे. सदर बिनव्याजी कर्ज रक्कमेमधून एकूण रु.२५०.०० कोटी इतका रक्कम वितरित करण्याची बाब शासनाच्या विचारधीन होती.
शासन निर्णय : केंद्र शासनाच्या राज्यांना भांडवली गुंतवणूकीसाठी विशेष सहाय्य योजनेअंतर्गत भाग-१ खाली सन २०२२-२०२३ मध्ये अर्थसंकल्पिय तरतूद रु.५००.०० कोटी मधून महानिर्मिती व महापारेषण कंपनीकडील खालील नमूद प्रकल्पांकरिता रु. २५०.०० कोटी (रुपये दोनशे पन्नास कोटी फक्त) इतकी बिनव्याजी कर्ज रक्कम खालील प्रकल्पांना वितरित करण्यास या शासन निर्णयाद्वारे मंजूरी देण्यात येत आहे.
# Page 2
शासन निर्णय क्रमांकः संकीर्ण-२०२२/प्र.क्र.५६/ऊर्जा-३
(रु. कोटीत)
---------------------------------------------------------------------------------
| अ.क्र. | प्रकल्पाचे नाव | प्रकल्पाचे स्वरुप | वितरीत करावयाची रक्कम | अमलबजावणी यंत्रणा |
| १ | साक्री सौर प्रकल्प | नवीन प्रकल्प | ३०.००  |  | महानिर्मिती |
| २ | दोंडायचा सौर प्रकल्प | नवीन प्रकल्प | ७०.००  |  | महानिर्मिती |
| ३ | ईरइ डॅम सौर प्रकल्प | नवीन प्रकल्प | ३०.०० | महानिर्मिती |
| ४ | उलवे नोड जी.आय.एस. सबस्टेशन | चालू प्रकल्प | २७.३९  |  | महापारेषण |
| ५ | पावणे जी.आय.एस. सबस्टेशन | चालू प्रकल्प | २१.५७  |  | महापारेषण |
| ६ | मानकोली जी.आय.एस. सबस्टेशन | चालू प्रकल्प | १६.०४  |  | महापारेषण |
| ७ | तिर्थपुरी जी.आय.एस. सबस्टेशन | नवीन प्रकल्प | ८.९३  |  | महापारेषण |
|  | पनवेल जी.आय.एस. सबस्टेशन | चालू प्रकल्प | २५.००  |  | महापारेषण |
| ९ | शहा सबस्टेशन | चालू प्रकल्प | १२.२९ | महापारेषण |
| १० | धानोरा सबस्टेशन | चालू प्रकल्प | ८.७८ | महापारेषण |
|  | एकूण | २५०.०० |  |
---------------------------------------------------------------------------------
२. उक्त प्रयोजनासाठी होणारा खर्च “मागणी क्र. के-११, ६८०१ वीज प्रकल्पासाठी कर्जे, (००), (१९०) सार्वजनिक क्षेत्रातील इतर उपक्रमांना कर्जे, (०१) केंद्रशासनाकडून राज्यांना भांडवली गुंतवणूकीसाठी विशेष सहाय्य योजनेअंतर्गत बिनव्याजी कर्जे (केंद्र हिस्सा १००%), (००) (०१) महानिर्मिती, महापरेषण आणि महावितरण कंपनीच्या पायाभूत प्रकल्पासाठी बिनव्याजी कर्ज (योजना भाग-१) (६८०१०७१८)” या लेखाशिर्षाखाली खर्ची टाकावा व तो सन २०२२-२३ या वित्तीय वर्षासाठी मंजूर असलेल्या तरतूदीमधून भागविण्यात यावा.
३. सदर शासन निर्णयान्वये मंजूर करण्यात आलेल्या अर्थसहाय्याची रक्कम ज्या कारणासाठी मंजूर करण्यात आलेली आहे, त्याच कारणासाठी उपयोगात आणली जाईल याची दक्षता घ्यावी व वितरीत रक्कमेच्या विनियोगाचे उपयोगिता प्रमाणपत्र सत्वर सादर करावे.
४. उपरोक्त लेखाशिर्षाखालील निधी आहरित करण्यासाठी ऊर्जा विभागाचे “आहरण व संवितरण अधिकारी” म्हणून श्री.ना.रा.ढाणे, अवर सचिव, मंत्रालय, मुंबई आणि “नियंत्रण अधिकारी” म्हणून श्री.
ना. श्री. कराड, उप सचिव, मंत्रालय, मुंबई यांना घोषित करण्यात येत आहे.
५. सदर योजनांचे अंमलबजावणीसाठी प्रशासकीय विभाग स्तरावर State Scheme Manager )SSM) म्हणून, उप सचिव-ऊर्जा) ३(, उद्योग, ऊर्जा व कामगार विभाग यांची निवड केली असून ते सदर योजंनेचे Single Nodal Agency )SNA( म्हणून काम पाहतील. तसेच First Level Agency म्हणून अवर सचिव (ऊर्जा-३), उद्योग, ऊर्जा व कामगार विभाग हे काम पाहतील.
६. सदर निधी आहरण व संवितरण अधिकारी यांनी अधिदान व लेखा अधिकारी मुंबई यांचेकडे देयके सादर करुन प्राप्त निधी महानिर्मिती अणि महापारेषण कंपनी वांद्रे पुर्व, मुंबई-५१ यांना देण्यासाठी त्यांना अधिकार प्रदान करण्यात येत आहेत. याबाबतच्या खर्चमेळाची कार्यवाही “ऊर्जा-३” कार्यासनाने करावी.
पृष्ठ ४ पैकी २
# Page 3
शासन निर्णय क्रमांकः संकीर्ण-२०२२/प्र.क्र.५६/ऊर्जा-३
७. केंद्र शासनाच्या राज्यांना भांडवली गुंतवणूकीसाठी विशेष सहाय्य योजनेअंतर्गत भाग-१ खाली प्राप्त होणाऱ्या कर्जाच्या रक्कमांसाठी महानिर्मिती अणि महापारेषण कंपनीने महालेखापाल यांनी विहित
केलेल्या नमुन्यात लेखे ठेवावेत.
८. केंद्र शासनाने ज्या प्रकल्पांसाठी निधी मंजूर केला आहे, त्याच प्रकल्पासाठी व त्यातील प्रयोजनासाठीच निधी खर्च होईल याची महानिर्मिती व महापारेषण कंपनी यांनी खबरदारी घ्यावी व अशा खर्चाचे उपयोगिता प्रमाणपत्र दिनांक १५ जानेवारी, २०२३ पुर्वी शासनास सादर करणे बंधनकारक राहील.
९. सदर योजनेच्या भाग-१ खाली केंद्र शासनाकडून प्राप्त झालेल्या कर्जावरील व्याज “००४९ व्याजाच्या जमा रक्कमा, १९० सार्वजनिक क्षेत्र व उतर उपक्रम यांजकडून व्याज, (०१) (०३) महाराष्ट्र राज्य वीज मंडळाला दिलेल्या कर्जावरील व्याज, ००४९०७३१” या लेखाशीर्षाखाली राज्य शासनाकडे तातडीने जमा करावे व भरणा केलेला रकमेच्या चलनाची प्रत शासनास सादर करावी.
१०. राज्य शासनाकडून दिल्या जाणाऱ्या सदर बिनव्याजी कर्जासाठी राज्य शासनाने वेळोवेळी निर्गमित केलेल्या कर्जा विषयीच्या इतर संबंधित अटी व शर्ती लागू राहतील. सदर बिनव्याजी कर्ज रक्कम वितरणासाठी वित्त विभाग शासन परिपत्रक क्र. अर्थसं-२०२२/प्र.क्र.४३/अर्थ-३, दि.०४/०४/२०२२ मधील संबंधित सर्व अटींचे तसेच परिपत्रकासोबतच्या परिशिष्ठामधील तपासणी सुचीप्रमाणे सर्व बाबींची पूर्तता होत आहे.
११. या लेखाशीर्षाखाली निधी वितरीत करण्यासाठी सादर करण्यात आलेल्या देयकाच्या अनुषंगाने प्रमाणित करण्यात येते की, या लेखाशीर्षाखाली कोणतेही संक्षिप्त देयक प्रलंबित नाही तसेच उपयोगिता प्रमाणपत्र प्रलंबित नाही. सदर शासन निर्णय, नियोजन विभागाच्या अनौपचारिक संदर्भ क्र.५३/ शिकाना/ का.१४६१, दिनांक २८/१२/२०२२ अन्वये प्राप्त सहमतीनुसार व वित्त विभागाचा मान्यतेने निर्गमित करण्यात येत आहे.
# Page 4