# Page 1
कोराडी औष्णिक विद्युत प्रकल्प संच क्र. ६ च्या सुधारीकरणास व आधुनिकीकरणासाठी महानिर्मिती कंपनी मर्यादित यांना प्राप्त झालेल्या कर्जाच्या रक्कमेच्या समायोजनाबाबत वित्तीय वर्ष २०१८-१९
महाराष्ट्र शासन
उद्योग ऊर्जा व कामगार विभाग,
शासन निर्णय क्र. निधिवि-२०१८/प्र.क्र.७६/ऊर्जा-३
मंत्रालय मुंबई ४०० ०३२
दिनांक : - २ जानेवारी, २०१९
संदर्भ : -१) शासन परिपत्रक वित्त विभाग, क्र. अर्थसं-२०१८/प्र.क्र. ६९/अर्थ-३, दि. ०२/०४/२०१८
२) महालेखापाल कार्यालयाचे D.O.No.ACII/CAORB/CH-१/२०१८ १९/२५८, Date २३/०७/२०१८.
३) महानिर्मिती कंपनीचे पत्र क्र. CMD/MSPGCL/GOM/No.०९८६६, दिनांक १६/०८/२०१८.
प्रस्तावना : कोराडी औष्णिक विद्युत प्रकल्प संच क्र. ६ (सुधारीकरण व आधुनिकीकरण) जागतिक बँकेच्या सहकार्याने उभारण्यात येत आहे. सदर प्रकल्पासाठी सन २०१८-१९ या वर्षाकरिता मागणी क्र. के ११ योजना सांकेतांक ६८०१०६४७ अंतर्गत रु. ३० कोटी इतकी तरतूद अर्थसंकल्पित करण्यात आली आहे. जागतिक बँकेकडून सन २०१८-१९ मध्ये कर्ज रुपाने रु. १४,१४,७४,०००/- इतकी रक्कम थेट प्रकल्प राबविणाऱ्या महानिर्मिती कंपनीस प्राप्त झालेली आहे. सदर रक्कम महालेखापाल कार्यालयाने ८६५८ ११० CAORB Suspence या निलंबन लेखाशिर्षा खाली दर्शविली आहे. सदर रक्कम रु. १४,१४,७४,०००/- पुस्तकी समायोजनाने योग्य त्या लेखाशिर्षाखाली दर्शविण्याची बाब शासनाच्या विचाराधीन होती.
शासन निर्णय : महानिर्मिती कंपनीच्या कोराडी युनिट क्र. ६ (आधुनिकीकरण व नुतनीकरण) प्रकल्पास केंद्र शासनाच्या पुढाकाराने जागतिक बँकेकडून मंजूर झालेल्या कर्जापैकी सन २०१८-१९ मध्ये माहे जून, २०१८ पर्यंत महानिर्मिती कंपनीस थेट प्राप्त झालेली कर्जाची रक्कम रु. १४, १४,७४,०००/ (रुपये चौदा कोटी चौदा लाख चौ-याहत्तर हजार फक्त) इतकी रक्कम पुस्तकी समायोजनाने वितरीत करण्यास मंजूरी देण्यात येत आहे.
२. या शासन निर्णयान्वये मंजूर करण्यात आलेली कर्जाची रक्कम ज्या कारणासाठी मंजूर करण्यात आली आहे त्याच कारणासाठी उपयोगात आणली जाईल याची खातरजमा करावी.
३. वरील बाबींचा खर्च “मागणी क्र. के-११,६८०१ वीज प्रकल्पासाठी कर्जे, २०५ पारेषण व वितरण, (००) (००) (०५) कोराडी ऊर्जा प्रकल्पासाठी महानिर्मिती कंपनीस कर्जे (६८०१०६४७) ५५ कर्जे व आगाऊ रक्कमा” या लेखाशिर्षाखाली खर्ची टाकावा व तो सन २०१८-१९ या वित्तीय वर्षासाठी मंजूर असलेल्या तरतूदी मधून समायोजित करण्यात यावा.
# Page 2
शासन निर्णय क्रमांकः निधिवि-२०१८/प्र.क्र.७६/ऊर्जा-३
४. सदर रक्कमेचे पुस्तकी समायोजन महालेखापाल मुंबई यांच्या अखत्यारित व अधिकारात करण्यात येत असल्याने या रक्कमेचे देयक तयार करण्यात येवू नये.
५. महालेखापाल (लेखा व अनुज्ञेता / लेखापरिक्षा) महाराष्ट्र - १ यांनी त्यांच्या अखत्यारित व अधिकारात रु. १४,१४,७४,०००/- (रुपये चौदा कोटी चौदा लाख चौ-याहत्तर हजार फक्त) चे पुस्तकी समायोजन करुन शासनास तसे कळवावे.
६. महाराष्ट्र विनियोजन विधेयक २०१७/ परिपत्रक क्र. अर्थसंकल्प, २०१८ / प्र.क्र.६९/अर्थ-३ दि. ०२/०४/२०१८ मधील परिच्छेद ४ ते ८ या परिच्छेदांची पूर्तता होत आहे व परिशिष्ट मधील सर्व १ ते ८ अटींची पूर्तता होत असल्याचे प्रमाणित करण्यात येत आहे. तसेच वितरणासाठी प्रस्तावित तरतूद ही अर्थसंकल्पिय तरतूदीच्या ७०% च्या मर्यादेत आहे.