# Page 1
चित्रपट, दूरदर्शन व मालिका क्षेत्रातील कामगारांच्या समस्यांबाबत अभ्यास करुन शासनाला शिफारशी करण्यासाठी त्रिपक्षीय समिती गठीत करण्याबाबत
महाराष्ट्र शासन
उद्योग, ऊर्जा व कामगार विभाग,
शासन निर्णय क्र. संकिर्ण २०१८/प्र.क्र.११३/काम. ७अ
मंत्रालय, मुंबई-४०० ०३२.
दिनांक :- ७ मार्च,२०१९
प्रस्तावना
मा. मंत्री (कामगार) यांच्या अध्यक्षतेखाली दि.३०.१.२०१९ रोजी श्री. राधाकृष्ण विखे पाटील, मा.विरोधी पक्षनेता, महाराष्ट्र विधानसभा यांच्या उपस्थितीत चित्रपट, दूरदर्शन व मालिका क्षेत्रातील कामगारांच्या समस्या सोडविण्यासाठी बैठक झाली. या बैठकीमध्ये चित्रपट, दूरदर्शन व मालिका क्षेत्रातील कामगारांच्या समस्यांबाबत विचारविनिमय करण्यासाठी शासन प्रतिनिधी, व्यवस्थापन प्रतिनिधी व कामगार प्रतिनिधी अशी त्रिपक्षीय समिती स्थापन करण्याची विनंती शासनाला केली. त्या अनुषंगाने त्रिपक्षीय समिती नेमण्याचा प्रस्ताव शासनाच्या विचाराधीन होता.
शासन निर्णय:
चित्रपट, दूरदर्शन व मालिका क्षेत्रातील कामगारांच्या समस्या, त्यांना लागू होणारे कामगारविषयक व कल्याणकारी कायदे, त्यांची काम करण्याची पद्धत, त्यांना मिळणाऱ्या सोयी सुविधा व त्यांची नोंदणी व अन्य समस्यांबाबत सविस्तर अभ्यास करुन शासनाला अहवाल सादर करण्यासाठी पुढीलप्रमाणे त्रिपक्षीय समिती गठीत करण्यात येत आहे. :
शासन प्रतिनिधी -
१) कामगार आयुक्त, महाराष्ट्र राज्य, मुंबई - अध्यक्ष २) श्रीमती जयश्री भोज, व्यवस्थापकीय संचालक, चित्रनगरी, गोरेगाव, मुंबई ३) उप सचिव (असंघटीत कामगार), कामगार विभाग, मंत्रालय, मुंबई ४) कामगार उप आयुक्त (औसं), मुंबई - सदस्य सचिव ५) सहायक कामगार आयुक्त (असंघटीत कामगार), मुंबई ६) उप अभियंता, चित्रनगरी, मुंबई.
व्यवस्थापन प्रतिनिधी
१) श्री.दिलीप दळवी, वेस्टर्न इंडीया फिल्म प्रोड्युसर्स एसोसिएशन, २) श्री.दिनेश अश्विल, वेस्टर्न इंडीया फिल्म प्रोड्युसर्स एसोसिएशन ३) श्री. विजय खोचीकर, अखिल भारतीय मराठी चित्रपट महामंडळ, ४) श्रीमती चैत्राली डांगरे, अखिल भारतीय मराठी चित्रपट महामंडळ ५) श्री.जे. डी. मजेठिया, इंडियन फिल्म अॅन्ड टि. व्ही. प्रोड्युसर कौन्सिल, ६) श्री.श्यामसिंग भटटाचार्य, इंडियन फिल्म अॅन्ड टि. व्ही. प्रोड्युसर कौन्सिल ७) श्री.नितीन वैद्य, इंडियन फिल्म ॲन्ड टि. व्ही. प्रोड्युसर कौन्सिल ८) श्री. रवि मायनी, भांडूप, मुंबई
# Page 2
शासन निर्णय क्रमांक: संकिर्ण २०१८/प्र.क्र.११३/काम. ७अ
कामगार प्रतिनिधी
१) श्रीमती इशा अगरवाल, २) श्रीमती तेजस्विनी कदम, ३) श्री. सुरेश श्यामलाल गुप्ता, ऑल इंडीयन सिने वर्कस असोसिएशन, अंधेरी, मुंबई ४) श्री. सुशांत सिंग, सी. आय. एन. टी. ओ.ओ., अंधेरी, मुंबई ५) श्री.उपेंद्र चन्ना, अंधेरी, मुंबई ६) श्री.यश सुर्वे, असोसिएशन ऑफ फिल्म अॅन्ड व्हिडीओ एडिटर्स, गोरेगांव, मुंबई ७) श्री. विजय अ. सरोज ८) श्री.रामेश्वर पांडूरंग पळसकर कामगार उप आयुक्त (औस) हे उपरोक्त समितीच्या बैठकीचे आयोजन करतील. समितीच्या अशासकीय सदस्यांना प्रवासभत्ते व इतर दैनिक भत्ते देय असणार नाहीत.
सदर समितीने करमणूक क्षेत्रातील कामगारांच्या सर्व प्रश्नांबाबत कामगारांशी व त्यांच्या संघटनांशी तसेच व्यवस्थापन प्रतिनिधींशी सविस्तर विचारविनिमय करुन कामगारांच्या कल्याणविषयक व अन्य बाबींसंदर्भात शिफारशींबाबतचा अहवाल समिती स्थापन झाल्याच्या दिनांकापासून सहा महिन्यांत शासनास सादर करावा.