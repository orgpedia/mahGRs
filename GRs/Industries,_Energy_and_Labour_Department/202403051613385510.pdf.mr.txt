# Page 1
“नादुरुस्त विद्युत रोहित्रे तात्काळ बदलण्यासाठी
निरंतर वीज योजना सुरु करणेबाबत.”
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकीर्ण-२०२३/ प्र.क्र.३१६/ऊर्जा-५
मादाम कामा रोड, हुतात्मा राजगुरु चौक, मंत्रालय, मुंबई-४०० ०३२.
दिनांक : ०५ मार्च, २०२४.
संदर्भ:- व्यवस्थापकीय संचालक (महावितरण), यांचे पत्र क्र.१४३३२, दि.१९.०५.२०२३
प्रस्तावना :-
महावितरण कंपनी राज्यातील २.९७ कोटी ग्राहकांना वीज वितरण प्रणालीमार्फत वीजपुरवठा
करते, त्यामध्ये ४५ लाख शेतीपंप ग्राहकांचा समावेश असून दरवर्षी त्यात १ लाख शेतीपंप ग्राहकांची वाढ
होत असते. वीज वितरण प्रणाली मध्ये उपकेंद्रे, विविध वाहिन्या आणि विद्युत रोहित्रे यांचा समावेश होतो.
ग्राहकांना अखंडित, नियमित आणि दजेदार विद्युत पुरवठा करण्यासाठी वितरण प्रणाली सुस्थितीत व
सक्षम राहण्यासाठी विशेष प्रयत्न करणे आणि त्याची निगा राखणे जरुरीचे असते. शासनाच्या विविध
योजनांमध्ये विद्युत मागणीतील वाढीनुसार नवीन उपकेंद्रे, वाहिन्या व नवीन रोहित्रांचा वितरण
प्रणालीमध्ये समावेश करण्यात येतो. यामध्ये विद्युत रोहित्रे व त्यावरील भार तसेच त्यांची भौतिक
परिस्थिती यांचा महत्वाचा भाग आहे.
ग्राहकांना अखंडीत व योग्य भाराने वीज पुरवठा होण्यासाठी रोहित्रे सुस्थितीत असणे महत्वाचे
आहे. रोहित्रे वारंवार बिघाड होण्याचे प्रमाण वाढले तर शेती व बिगरशेती ग्राहकांचा वीजपुरवठा खंडीत
होतो आणि शेतकऱ्यांना पाणी असूनही योग्य वेळेत पिकांना सिंचन मिळत नाही.
या सर्व विषयांचा सारासार विचार करुन विद्युत पुरवठा सुरळीत व्हावा आणि रोहित्रे जळण्याचे
प्रमाण कमी व्हावे या हेतुने मा.उपमुख्यमंत्री तथा मंत्री (वित्त) यांनी अर्थसंकल्पिय अधिवेशन २०२३-२४
मध्ये नादुरुस्त विद्युत रोहित्र तात्काळ बदलण्यासाठी योजना जाहिर केली आहे. त्यानुषंगाने “निरंतर
वीज योजनेस” मान्यता देण्याची बाब शासनाच्या विचाराधीन होती.
शासन निर्णय:-
विद्युत रोहित्रे (Transformers) नादुरुस्त असल्यामुळे अनेक शेतकरी बांधवांना पाणी असूनही
योग्य वेळेत पिकांना संरक्षित सिंचन मिळत नाही. परिणामी उत्पन्नात घट होते म्हणून, नादुरुस्त
रान्सफॉर्मर्स तात्काळ बदलण्यासाठी “निरंतर वीज योजना” सुरु करण्यास महावितरण कंपनीने सादर
केलेल्या वर्षनिहाय नियोजनानुसार (परिशिष्ट्ट-अ) खालीलप्रमाणे शासन मान्यता देण्यात येत आहे.
१)ग्राहकांना अखंडीत आणि दजेदार वीजपुरवठा देण्याकरिता १५ वर्षापेक्षा जास्त जुने व
तांत्रिकदृष्ट्ट्या अकार्यक्षम असलेले विद्युत रोहित्रे बदलण्यास व त्याकरिता लागणारा खर्च
रु.११६० कोटीस, त्यापैकी सन २०२३-२४ मध्ये रु.२०० कोटी सन २०२४-२५ मध्ये रु.४८० कोटी
आणि सन २०२५-२६ मध्ये रु.४८० कोटी अशा खर्चास मंजूरी देण्यात येत आहे.
# Page 2
शासन निर्णय क्रमांकः संकीर्ण-२०२३/ प्र.क्र.३१६/ऊर्जा-५
२)विद्युत रोहित्रांचे ऑईल बदलणे आणि पूर्ण क्षमतेएवढी पातळी करण्याकरिता लागणारा खर्च
एकूण रु.३४० कोटीस, त्यापैकी सन २०२३-२४ मध्ये रु.१०० कोटी सन २०२४-२५ मध्ये रु.१२०
कोटी आणि सन २०२५-२६ मध्ये रु.१२० कोटी अशा खर्चास मंजूरी देण्यात येत आहे.
३)राज्यासाठी १५ वर्ष पूर्वीपासूनची रोहित्रे बदलणे आणि रोहित्रातील ऑईल बदलणे याकरिता ३
वर्षासाठी एकूण रु.१५०० कोटी इतका खर्च (००)(०२) महाराष्ट्र वीज वितरण कंपनी मर्यादित
यांस सहायक अनुदान (कार्यक्रम) ३१,सहायक अनुदाने (वेतनेतर) लेखाशिर्ष क्र.२८०१२६२४
मधील तरतुदीतून भागविण्यास मान्यता देण्यात येत आहे.
३. या योजनेवर होणारा खर्च (००)(०२) महाराष्ट्र वीज वितरण कंपनी मर्यादित यांस सहायक अनुदान
(कार्यक्रम) ३१,सहायक अनुदाने (वेतनेतर) (लेखाशिर्ष क्र.२८०१२६२४) या लेखाशिर्षामधून भागविण्यात
येईल.
४. सदर योजना सन २०२३-२४, सन २०२४-२५ आणि सन २०२५-२६ या ३ वषांमध्ये राबविण्यात येईल.
५. सदर योजना शासन निर्णयानुसार राबविण्याची सर्वस्वी जबाबदारी महावितरण कंपनीची राहिल.
तसेच या योजनेची अंमलबजावणी करण्यासाठी महावितरण कंपनीने सविस्तर कार्यपध्दती निर्गमित
करावी. महावितरण कंपनीने योजनेची तात्काळ अंमलबजावणी सुरु करुन शासनास दर ३ महिन्यांनी
अहवाल सादर करावा.
६. सदर शासन निर्णय मा.मंत्रिमंडळाने घेतलेल्या निर्णयाच्या अनुषंगाने निर्गमित करण्यात येत आहे.
७. सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर उपलब्ध
# Page 3
# Page 4