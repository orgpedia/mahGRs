# Page 1
महावितरण कंपनीला आदिवासी उपयोजनेतर्गत कृषीपंप ग्राहकांना वीज दरात सवलतीसाठी अनुदान वितरण सन २०२३-२४ मागाणी क्र. टी-५ (मुख्यलेखाशिर्ष २८०१५६१४)
महाराष्ट्र शासन
उद्योग, ऊर्जा, कामगार व खनिकर्म विभाग,
शासन निर्णय क्र. निधिवी-२०२३/प्र.क्र.३७/ऊर्जा-३,
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक :- ३० ऑक्टोबर, २०२३
संदर्भ:-१. वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३,दि.१२/०४/२०२३.
२.महावितरण कंपनीचे पत्र क्र.मु.अ.(वा.)/शासन/मागणी/सवलत/TSP)/००९७५५,दि.३१मार्च,२०२३.
३. आदिवासी विकास विभाग, शासन निर्णय क्र. बीयुडी - २०२३/प्र.क्र.०९/ का-६, दि.०३/०८/२०२३.
४. आदिवासी विकास विभाग, शासन निर्णय क्र. बीयुडी - २०२३/प्र.क्र.०९/ का-६, दि.३१/०८/२०२३.
५. उद्योग, ऊर्जा व कामगार विभाग, शासन निर्णय क्र. निधिवी-२०२३/प्र.क्र.३७/ऊर्जा-३, दि.४/९/२०२३.
६. आदिवासी विकास विभाग, शासन निर्णय क्र. बीयुडी - २०२३/प्र.क्र.०९/का-६,दि.१९/१०/२०२३.
प्रस्तावना :
राज्यातील कृषीपंपधारकांना दरवर्षी सवलतीच्या दरात वीज पुरवठा करण्यात येतो व त्याची प्रतिपूर्ती करण्यासाठी महावितरण कंपनीस अर्थसहाय्य देण्यात येते. आदिवासी विकास विभागाच्या आदिवासी घटक कार्यक्रमांतर्गत अनुसूचित जमाती घटकांतर्गत वैयक्तिक लाभार्थी कृषीपंपधारकांना वीज दरात सवलत देण्यासाठी आदिवासी विकास विभागाने सन २०२३-२४ करिता महावितरण कंपनीस अर्थसहाय्य उपलब्ध करून देण्यासाठी रु.१००.०० कोटी इतकी अर्थसंकल्पिय तरतूद केली आहे.
२. सदर तरतुदीपैकी शासन निर्णय क्र. ५ अन्वये रु.५५.९५ कोटी इतका निधी महावितरण कंपनीस वितरित करण्यात आला आहे. आता वित्त विभागाच्या संदर्भिय शासन निर्णय क्र. १ मधील सुचनांच्या अनुषंगाने व वित्त विभागाने अनुमती दिल्यानुसार आदिवासी विकास विभागाने रु.४४.०५ कोटी इतकी तरतूद संदर्भिय शासन निर्णय क्र. ६ अन्वये महावितरण कंपनीस वितरित करण्यासाठी प्रशासकीय विभाग म्हणून ऊर्जा विभागास उपलब्ध करुन दिली आहे. सदर तरतूद रु.४४,०५,००,०००/-(रुपये चौव्वेचाळीस कोटी पाच लाख फक्त) महावितरण कंपनीस वितरित करण्याची बाब विचारधीन होती.
शासन निर्णय :
महाराष्ट्र राज्य विद्युत वितरण कंपनी मर्यादित यांना आदिवासी विकास विभागाच्या आदिवासी घटक कार्यक्रमांतर्गत अनुसूचित जमाती घटकांतर्गत वैयक्तिक लाभार्थी कृषीपंपधारकांना वीज दरात सवलत देण्यासाठी रु.४४,०५,००,०००/- (रुपये चौव्वेचाळीस कोटी पाच लाख फक्त) महावितरण कंपनीस रोखीने वितरित करण्यास शासन मंजुरी देण्यात येत आहे.
२. सदर शासन निर्णयान्वये मंजूर करण्यात आलेल्या अर्थसहाय्याची रक्कम फक्त अनुसूचित जमाती घटकांतर्गत लाभार्थ्यांवरच वीज दरात सवलतीपोटी खर्च होईल याची दक्षता विभाग स्तरावर ऊर्जा-५ कार्यासनाने तसेच महवितरण कंपनीने घ्यावी. तसेच ज्या उद्देशासाठी सदर निधी मंजूर करण्यात आला आहे, त्याच उद्देशासाठी तो उपयोगात आणली जाईल याची जबाबदारी महावितरण कंपनीची राहील.
३. वरील बाबींचा खर्च "मागणी क्र. टी-५, २८०१ वीज, ०५ पारेषण व वितरण, ७९६ जनजाती क्षेत्र उपयोजना,(०१) जनजाती क्षेत्र उपयोजना (०१)(०३) कृषीपंप ग्राहकांना वीज दरात सवलत (आदिवासी घटक कार्यक्रम) (राज्यस्तर योजना) (कार्यक्रम) योजना सांकेतांक (२८०१५६१४) ३३, अर्थसहाय्य या लेखाशिर्षाखाली सन २०२३-२४ करिता मंजूर अनुदानातून खर्ची टाकण्यात यावा.
# Page 2
शासन निर्णय क्रमांकः निधिवी-२०२३/प्र.क्र.३७/ऊर्जा-३,
४. सदर रक्कम अधिदान व लेखा अधिकारी, मुंबई यांच्यामार्फत कोषागारातून काढून महाराष्ट्र राज्य विद्युत वितरण कंपनी मर्यादित, मुंबई यांना अदा करण्यासाठी आहरण व संवितरण अधिकारी म्हणून डॉ. गौरी पाटील, कार्यासन अधिकारी (ऊर्जा - ३) आणि नियंत्रण अधिकारी म्हणून श्री.नारायण.श्री.कराड, उप सचिव (ऊर्जा-३),उद्योग,ऊर्जा व कामगार विभाग, मंत्रालय, मुंबई यांना प्राधिकृत करण्यात येत आहे. त्यांनी सदर मंजूर झालेली रक्कम रु.४४,०५,००,०००/-(रुपये चौव्वेचाळीस कोटी पाच लाख फक्त) अधिदान व लेखा अधिकारी, मुंबई येथून आहरित करुन महाराष्ट्र राज्य विद्युत वितरण कंपनी मर्यादित यांचे नावे स्वतंत्ररीत्या धनादेश काढून वितरित अथवा NEFT/RTGS Fund Transfer द्वारे निधी हस्तांतरित करण्याची कार्यवाही करावी.
५. या लेखाशिर्षांतर्गत एक वर्षापुर्वीचे संक्षिप्त देयक प्रलंबित नाही तसेच उपयोगिता प्रमाणपत्र प्रलंबित नाही. वित्त विभाग परिपत्रक क्र. अर्थसं-२०२३/ प्र.क्र.४३ / अर्थ-३, दि.१२/०४/२०२३च्या परिपत्रकातील सोबतच्या परिशिष्टातील अटीची पूर्तता होत असल्याचे प्रमाणित करण्यात येत आहे.
६. सदर शासन निर्णय आदिवासी विकास विभागाच्या १९/१०/२०२३ च्या शासन निर्णयानुसार व वित्त विभाग अनौपचारिक संदर्भ क्र.८८७/२३व्यय- १४, दि. ०४/१०/२०२३ अन्वये प्राप्त मान्यतेनुसार सदर निधी वितरित करण्यात येत आहे.
# Page 3