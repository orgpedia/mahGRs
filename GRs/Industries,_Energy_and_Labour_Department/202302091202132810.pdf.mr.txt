# Page 1
वित्तीय वर्ष २०२२-२३ करीता औद्योगिक पायाभूत सुविधांची निर्मिती व विकास (४८७५ ००२५) या योजनेअंतर्गत निधी वितरीत करणेबाबत.
महाराष्ट्र शासन
उद्योग,ऊर्जा व कामगार विभाग
शासन निर्णय क्र.औपासू- २०२२/प्र.क्र.११५/ उद्योग-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ०९ फेब्रुवारी, २०२३
वाचा : १) शासन निर्णय क्र. आयआयआय पॉलिसी २०१०/प्र.क्र.७६८/ उद्योग-२, दि.२२/०२/२०१३.
२) शासन निर्णय क्र.औपासू २०१२/प्र.क्र.२३४/ उद्योग-२, दिनांक २५/०२/२०१४.
३) शासन शुध्दीपत्रक क्र. औपासू-२०१६/प्र.क्र.२१९/ उद्योग-२, दि.२०/१२/२०१६.
४) सुकाणू समितीच्या दि.०३/०२/२०२३ रोजी संपन्न नवव्या बैठकीचे इतिवृत्त दि.०७/०२/२०२३.
प्रस्तावना : औद्योगिक पायाभूत सुविधांची निर्मिती व विकास योजना (४८७५ ००२५) याअंतर्गत उद्योग संचालनालयामार्फत प्राप्त प्रस्ताव मा. मुख्य सचिव यांच्या अध्यक्षतेखाली दि.०३/०२/२०२३ रोजी संपन्न झालेल्या सुकाणू समितीच्या नवव्या बैठकीमध्ये विचारार्थ ठेवण्यात आले होते. सदर बैठकीमध्ये समितीसमोर सादर करण्यात आलेल्या प्रस्तावांपैकी ज्या प्रकल्पांना निधी वितरीत करण्याचा निर्णय घेण्यात आला आहे, सदर प्रस्तावांची छाननी झाल्यानंतर उद्योग संचालनालयाने मंजूर प्रस्तावांच्या प्रशासकीय मंजूरीचे प्रस्ताव सत्वर शासनास सादर करावेत व तद्नंतर सुकाणू समितीने मान्यता दिलेल्या प्रकल्प मंजूरीच्या किंमतीनुसार उद्योग विभागाकडून प्रचलित कार्यपध्दतीनुसार प्रशासकीय मंजूरी आदेश/ कार्यान्वयन यंत्रणाकडून तांत्रिक मान्यता / निधी वितरण आदेश विभागाकडून प्रस्तावित करण्यात येतील.
तथापि, या दरम्यान आर्थिक वर्ष संपुष्टात येईल, ही बाब विचारात घेता सन २०२२-२३ या चालू आर्थिक वर्षात बिडीएस प्रणालीवर उपलब्ध अर्थसंकल्पिय तरतूद रुपये ७२.५२ कोटी विकास आयुक्त (उद्योग) यांना वितरीत करुन, महाराष्ट्र औद्योगिक विकास महामंडळाकडे सुपूर्द करावी व विहित कार्यपध्दतीचा अवलंब करुन कार्यान्वयन यंत्रणांना अदा करावी, असा निर्णय मुख्य सचिव यांच्या अध्यक्षतेखालील सुकाणू समितीने घेतला आहे. सदर बैठकीचे इतिवृत्त संदर्भ क्र.४ येथील दि.०७/०२/२०२३ च्या पत्रान्वये निर्गमित करण्यात आले आहे. सुकाणू समितीने घेतलेल्या निर्णयानुसार सदर योजनेअंतर्गत सन २०२२-२३ या आर्थिक वर्षात उपलब्ध रुपये ७२.५२ कोटी एवढी अर्थसंकल्पिय तरतूद महाराष्ट्र औद्योगिक विकास महामंडळाच्या अधिनस्त ठेवण्याची बाब शासनाच्या विचाराधिन होती.
शासन निर्णय : मा.मुख्य सचिव यांच्या अध्यक्षतेखालील सुकाणू समितीने दि.०३/०२/२०२३ रोजीच्या नवव्या बैठकीत घेतलेल्या निर्णयानुसार, औद्योगिक पायाभूत सुविधांची निर्मिती व विकास (४८७५००२५) या योजनेकरीता सन २०२२-२३ या चालू आर्थिक वर्षात बिडीएस प्रणालीवर उपलब्ध अर्थसंकल्पिय तरतूद रुपये ७२.५२ कोटी (अक्षरी बहात्तर कोटी बावन्न लाख फक्त) एवढी रक्कम विकास आयुक्त (उद्योग), उद्योग संचालनालय, मुंबई यांचे कार्यालयाकडे सुपूर्द करण्यास शासनाची मान्यता देण्यात येत आहे.
# Page 2
शासन निर्णय क्रमांकः औपासू- २०२२/प्र.क्र.११५/ उद्योग-२ २. विकास आयुक्त (उद्योग), उद्योग संचालनालय यांचे कार्यालयातील लेखाधिकारी यांनी सदर निधी आहरीत करुन महाराष्ट्र औद्योगिक विकास महामंडळ या कार्यान्वयन यंत्रणेकडे सुपूर्द करावा.
३. अधिदान व लेखाधिकारी, मुंबई यांना कळविण्यात येते की, सदर रकमेचा धनादेश “मुख्य अभियंता, महाराष्ट्र औद्योगिक विकास महामंडळ, मुंबई” यांचे नावे काढून त्यांना अदा करण्यात यावा.
४. प्रस्तुत प्रयोजनार्थ होणारा खर्च हा मागणी क्र. के - १०, मुख्य लेखाशिर्ष § “४८७५, इतर उद्योगावरील भांडवली खर्च ”, उपलेखाशिर्ष ६०-इतर, ८०० इतर खर्च, ८०० (००) (०१), औद्योगिक पायाभूत सुविधांची निर्मिती व विकास (कार्यक्रम) (४८७५ ००२५) या योजनेखाली सन २०२२-२३ या आर्थिक वर्षात मंजूर अर्थसंकल्पित तरतूदीतून भागविण्यात यावा.
५. सदर शासन निर्णय मा. मुख्य सचिव यांच्या अध्यक्षतेखालील सुकाणू समितीच्या दि.०३/०२/२०२३ रोजी संपन्न झालेल्या बैठकीत सुकाणू समितीच्या निर्णयानुसार व मान्यतेने निर्गमित करण्यात येत आहे.