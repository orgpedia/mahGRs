# Page 1
राज्यात नवीन पारेषण प्रकल्प उभारणीसाठी वीजदरावर आधारित स्पर्धात्मक निविदा प्रक्रिया राबविण्यासाठी गठीत केलेल्या अधिकार प्राप्त समितीतील ऊर्जा व आर्थिक क्षेत्रातील नामनिर्देशित सदस्यांची नियुक्ती करणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. संकीर्ण-२०१८/प्र.क्र.२१४/ऊर्जा-४
मंत्रालय, मुंबई ४०० ०३२
दिनांक : २ मे, २०१९
वाचा :- १) अध्यक्ष व व्यवस्थापकीय संचालक, महाराष्ट्र राज्य विद्युत पारेषण कंपनी, मुंबई यांचे पत्र क्र.
CMD/MSETCL/CO/2019, दिनांक २२.०२.२०१८ २) शासन निर्णय उद्योग, ऊर्जा व कामगार विभाग, क्र. संकीर्ण -२०१८/प्र.क्र.२१४/ऊर्जा-४, दिनांक ०४.०१.२०१९ ३) अध्यक्ष व व्यवस्थापकीय संचालक, महाराष्ट्र राज्य विद्युत पारेषण कंपनी, मुंबई यांचे पत्र क्र.
CMD/MSETCL/STU/TBCB/1760, दिनांक २७.०२.२०१९ प्रस्तावना : राज्यातील पारेषण प्रकल्प उभारणीसाठी वीज दरावर आधारित स्पर्धात्मक निविदा प्रक्रिया राबविण्याबाबत उद्योग, ऊर्जा व कामगार विभागाचा शासन निर्णय दिनांक ०४.०१.२०१९ अन्वये निर्णय घेण्यात आला आहे.
२. सदर प्रक्रियेव्दारे पारेषण प्रकल्पांची कामे करण्यासाठी केंद्र शासनाच्या मार्गदर्शक तत्वानुसार खालील प्रमाणे अधिकारप्राप्त समिती (Empowered Commitee) स्थापन करण्यात आली आहे.
१) प्रधान सचिव (ऊर्जा) अध्यक्ष २) अप्पर मुख्य सचिव (नियोजन) यांचे प्रतिनिधी सदस्य ३) प्रधान सचिव (व्यय), वित्त विभाग सदस्य ४) अध्यक्ष व व्यवस्थापकीय संचालक, महापारेषण कंपनी सदस्य ५) अध्यक्ष व व्यवस्थापकीय संचालक, महावितरण कंपनी सदस्य ६) ऊर्जा क्षेत्रातील तज्ञ (स्वतंत्र) सदस्य ७) आर्थिक क्षेत्रातील तज्ञ (स्वतंत्र) सदस्य ८) मुख्य अभियंता (राज्य पारेषण उपक्रम) .समन्वय/सदस्य सचिव उपरोक्त समितीमधील अ.क्र. ६ व ७ साठी ऊर्जा व आर्थिक क्षेत्रातील तज्ञ नेमण्याबाबत स्वतंत्र आदेश यथावकाश निर्गमित करण्यात येतील असे नमूद केले आहे. त्यानुसार उक्त सदस्यांच्या नियुक्तीचा प्रस्ताव शासनाच्या विचाराधीन होता.
शासन निर्णय : उपरोक्त समितीच्या दिनांक १४.०२.२०१९ रोजीच्या पहिल्या बैठकीत समितीने अध्यक्ष व व्यवस्थापकीय संचालक, महापारेषण कंपनी यांना ऊर्जा व आर्थिक क्षेत्रातील तज्ञांची नावे सुचित करण्याचे निर्देश दिले होते. दिनांक ०७.०३.२०१९ रोजीच्या समितीच्या दुसऱ्या बैठकीत अध्यक्ष व व्यवस्थापकीय संचालक, महापारेषण कंपनी यांनी ऊर्जा व आर्थिक क्षेत्रातील तज्ञांची नावे सुचित केली. समितीने या तज्ञांच्या नियुक्तीबाबत सहमती दर्शविली. त्यानुषंगाने महापारेषण कंपनीच्या दिनांक २७.०२.२०१९ रोजीच्या पत्रान्वये पुढील दोन सदस्यांची नावे प्रस्तावित करण्यात आली आहेत. त्यानुसार पुढील दोन सदस्यांची नामनिर्देशित सदस्य म्हणून नियुक्ती करण्यास मान्यता देण्यात येत आहे.
# Page 2
शासन निर्णय क्रमांक: संकीर्ण-२०१८/प्र.क्र.२१४/ऊर्जा-४
१) प्रा. एस.ए. खापर्डे, आय.आय.टी. मुंबई- ऊर्जा क्षेत्रातील तज्ञ.
२) श्री. जयकुमार श्रीनिवासन, संचालक (वित्त) महावितरण कंपनी, वित्त क्षेत्रातील तज्ञ.
३. उपरोक्त नामनिर्देशित सदस्यांची नियुक्ती कमाल तीन वर्षांकरीता किंवा शासनाचा पुढील आदेश या पैकी जे आगोदर असेल त्या कालावधीकरीता राहील. उक्त नियुक्त्या शासन निर्णयाच्या दिनांकापासून करण्यात येत आहे.
४. नियुक्त सदस्यांना प्रचलित नियमानुसार दैनिक भत्ता व प्रवास भत्ता अनुज्ञेय राहील व तो महाराष्ट्र राज्य विद्युत पारेषण कंपनीकडून देय राहिल.