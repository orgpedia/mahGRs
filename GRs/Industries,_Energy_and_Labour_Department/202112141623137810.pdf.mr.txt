# Page 1
सामूहिक प्रोत्साहन योजना - २०१९, सोलापूर जिल्ह्यातील चिंचोळी एमआयडीसी क्षेत्राचे “ड+” असे वर्गीकरण करणेबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांक - साप्रोयो-२०२१/ प्र.क्र. १५४/उद्योग-८
मादाम कामा रोड, हुतात्मा राजगुरु चौक,
मंत्रालय, मुंबई-४०००३२
दिनांक :- १४ डिसेंबर, २०२१
वाचा १) शासन निर्णय क्रमांक :- उद्योग, उर्जा व कामगार विभाग, क्रमांक साप्रोयो २०१९/प्र.क्र. ४६/ उद्योग-८, दिनांक : १६.०९.२०१९
प्रस्तावना
संदर्भित शासन निर्णय दिनांक १६.०९.२०१९ अन्वये सामूहिक प्रोत्साहन योजना - २०१९ अंतर्गत सोलापूर जिल्ह्यातील सोलापूर (उत्तर) तालुका “ड” वर्गीकरणामध्ये व मोहोळ तालुका “ड+” वर्गीकरणामध्ये समाविष्ट करण्यात आले आहेत. तथापि चिंचोली एमआयडीसी क्षेत्राचा काही भाग उत्तर सोलापूर तालुक्यात व काही भाग मोहोळ तालुक्यात समाविष्ट असल्याने व सामूहिक प्रोत्साहन योजना - २०१९ मध्ये चिंचोळी एमआयडीसी क्षेत्राला स्वतंत्र वर्गीकरण नसल्याने एकाच क्षेत्रातील काही उद्योगांना “ड” वर्गीकरणाचे व काही उद्योगांना “ड+” वर्गीकरणाचे लाभ मिळत आहेत. सदरची संदिग्धता टाळण्यासाठी संपूर्ण चिंचोळी एमआयडीसी क्षेत्राचा समावेश “ड+” वर्गीकरणामध्ये करण्याची बाब शासनाच्या विचाराधीन होती. त्यानुसार शासनाने पुढीलप्रमाणे निर्णय घेतला आहे.
शासन निर्णय -
सामूहिक प्रोत्साहन योजना - २०१९ अंतर्गत सोलापूर जिल्ह्यातील सोलापूर (उत्तर) तालुका, मोहोळ तालुका व चिंचोली एमआयडीसी क्षेत्राचा पुढीलप्रमाणे वर्गीकरणामध्ये समावेश करण्यास शासन मान्यता देण्यात येत आहे.
------------------------------------------------------------------------------------------------------------------------------------
| अ. क्र. | तालुका/क्षेत्र | सामूहिक प्रोत्साहन योजना- २०१९ अंतर्गत मूळ वर्गीकरण | सामूहिक प्रोत्साहन योजना- २०१९ अंतर्गत सुधारीत वर्गीकरण |
| १ | सोलापूर (उत्तर) | “ड” | "ड" (चिंचोळी एमआयडीसी क्षेत्र वगळून) |
| २  |  | मोहोळ | “ड+” | “ड+” (चिंचोळी एमआयडीसी क्षेत्रासह) |
| ३ | संपूर्ण चिंचोळी एमआयडीसी क्षेत्र |  | “ड+” |
------------------------------------------------------------------------------------------------------------------------------------
# Page 2
शासन निर्णय क्रमांकः साप्रोयो-२०२१/प्र.क्र. १५४/उद्योग-८
२. वरीलप्रमाणे तालुक्याचे सुधारीत वर्गीकरण सामूहिक प्रोत्साहन योजना - - २०१९ अंतर्गत अर्ज करणाऱ्या पात्र उद्योग घटकांना लागू राहील.