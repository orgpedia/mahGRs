# Page 1
शासकीय मध्यवर्ती मुद्रणालय, मुंबई या कार्यालयाचे आहरण व संवितरण अधिकारी घोषित करणेबाबत.
महाराष्ट्र शासन
उद्योग, ऊर्जा व कामगार विभाग
शासन आदेश क्र.: डीडीओ-२०२३/प्र.क्र.९९/उद्योग-४
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई ४०० ०३२.
दिनांक : १६ जून, २०२३
संदर्भ:- १) उद्योग, ऊर्जा व कामगार विभागाचे शासन आदेश क्र.न्यायाप्र-२०१४/प्र.क्र.१८२/उद्योग-४, दि.२६.०९.२०२२ २) उद्योग, ऊर्जा व कामगार विभागाचे शासन आदेश क्र. पदोनि-२०१८/प्र.क्र.११५/उद्योग-४, दि.२२.११.२०२२
प्रस्तावना-:
उद्योग विभागाच्या अधिपत्याखालील संचालक, शासकीय मुद्रण, लेखनसामग्री व प्रकाशन
संचालनालय, मुंबई यांच्या अखत्यारितील व्यवस्थापक, शासकीय मध्यवर्ती मुद्रणालय, मुंबई या पदाचा
अतिरिक्त कार्यभार संदर्भ क्र.०१ अन्वये श्री.मि.शां.शिंदे, व्यवस्थापक (गट-अ, राजपत्रित) यांच्याकडे
सोपविण्यात आले होते. तद्नंतर संदर्भ क्र. ०२ अन्वये श्री.मि. शां. शिंदे यांना व्यवस्थापक, शासकीय
मध्यवर्ती मुद्रणालय, मुंबई या पदावर पदोन्नतीने पदस्थापना देण्यात आलेली आहे. त्यानुषंगाने शासकीय मध्यवर्ती मुद्रणालय, मुंबई या कार्यालयाचे आहरण व संवितरण अधिकारी घोषित करण्याची बाब शासनाच्या विचाराधीन होती.
शासन आदेश-:
श्री.मि.शां.शिंदे, व्यवस्थापक (गट-अ, राजपत्रित) यांना शासकीय मध्यवर्ती मुद्रणालय, मुंबई या
कार्यालयातील आहरण व संवितरण अधिकारी म्हणून देयकांवर स्वाक्षरी करण्यास महाराष्ट्र वित्तीय
नियमावलीच्या तरतूदीनुसार शासन मान्यता देण्यात येत आहे.
# Page 2