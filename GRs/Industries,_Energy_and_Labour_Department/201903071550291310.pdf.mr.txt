# Page 1
वृत्तपत्र विक्रेता कल्याणकारी योजना अंमलबजावणीकरिता अभ्यास समिती गठीत करणेबाबत
महाराष्ट्र शासन
उद्योग, उर्जा व कामगार विभाग,
शासन निर्णय क्रमांक असंका २०१८/प्र.क्र.१२६/काम-७अ
हुतात्मा राजगुरु चौक, मादाम कामा मार्ग,
मंत्रालय मुंबई - ४०००३२
दिनांक : ७ मार्च, २०१९
प्रस्तावना :
भारतातील असंघटीत कामगारांना विविध कल्याणकारी योजनांद्वारे सामाजिक सुरक्षा प्रदान करण्याच्या उद्देशाने भारत सरकारने दिनांक ३१/१२/२००८ रोजी असंघटीत कामगार सामाजिक सुरक्षा अधिनियम २००८ लागू केला असून या अधिनियमान्वये प्रदान करण्यात आलेल्या अधिकारांच्या वापर करुन महाराष्ट्र शासनाने अधिसूचना क्रमांक असंका- २०११/प्र.क्र.२१४ / काम-७अ दिनांक ३०/०५/२०१३ अन्वये “महाराष्ट्र असंघटीत कामगार सामाजिक सुरक्षा नियम २०१३” लागू केले आहेत.
असंघटीत कामगार सामाजिक सुरक्षा अधिनियम २००८ अन्वये महाराष्ट्र राज्य सामाजिक सुरक्षा मंडळाची दिनांक ३ एप्रिल २०१८ रोजी स्थापना करण्यात आलेली आहे. सदर अधिनियमान्वये महामंडळांतर्गत नोंदीत होणाऱ्या वृत्तपत्र विक्रेता असंघटीत कामगारांना राज्य शासनामार्फत राबविण्यात येणाऱ्या कल्याणकारी योजनांचे लाभ मिळावेत व त्यासंदर्भात योजनांची परिणामकारक अंमलबजावणी करण्यासाठी अभ्यास समिती गठीत करण्याबाबतचा निर्णय घेण्याची बाब शासनाच्या विचारधीन होती. लक्षवेधी सूचनेला उत्तर देताना मा.मंत्री (कामगार) यांनी यापूर्वीच शासनाने गठीत केलेल्या महाराष्ट्र राज्य सामाजिक सुरक्षा मंडळांतर्गत वृत्तपत्र विक्रेता कल्याणकारी योजना अंमलबजावणीकरिता अभ्यास समिती गठीत करण्यात येईल असे आश्वासन दिलेले होते.
त्यानुसार खालीलप्रमाणे निर्णय घेण्यात येत आहे.
शासन निर्णय :
असंघटीत कामगार सामाजिक सुरक्षा अधिनियम २००८ च्या कलम ६ (१) अन्वये गठीत करण्यात आलेल्या महाराष्ट्र राज्य सामाजिक सुरक्षा मंडळाअंतर्गत नोंदीत होणाऱ्या वृत्तपत्र विक्रेता असंघटीत कामगारांना राज्य शासनामार्फत राबविण्यात येणाऱ्या कल्याणकारी योजनांचे लाभ प्राप्त व्हावेत व त्याची अंमलबजावणी कशा प्रकारे करावी याकरिता अभ्यास समिती गठीत करण्याचा निर्णय शासन याद्वारे घेत आहे.
अभ्यास समितीची रचना खालीलप्रमाणे असेल.
१) सहाय्यक कामगार आयुक्त, वि आ, (अ.का) अध्यक्ष २) सरकारी कामगार अधिकारी, वि आ. (अ.का) सदस्य सचिव ३) श्री. अनिल शिवाजीराव देसाई, सातारा सदस्य
# Page 2
शासन निर्णय क्रमांकः असंका २०१८/प्र.क्र.१२६/काम-७अ
४) श्री बालाजी पवार, नांदेड सदस्य ५) श्री.दत्ता घाडगे, ठाणे सदस्य ६) श्री. रविंद्र कुलकर्णी, मालेगांव सदस्य ७) श्री. राजेंद्र टिकार, बुलढाणा सदस्य ८) श्री. संजय पावशे, मुंबई सदस्य ९) श्री.सत्यजित रामेश्वर बदर, लातूर सदस्य १०) श्री.हरी पवार, मुंबई सदस्य ११) श्री.सुनिल पाटणकर, मुंबई सदस्य
सदर समितीमार्फत वृत्तपत्र विक्रेत्यांसाठी राबविण्यात यावयाच्या कल्याणकारी योजनांचा अभ्यास करणे व त्या अनुषंगाने आवश्यक त्या सूचना शासनास प्रस्तावित करण्यात येतील.
प्रस्तावित योजनांकरिता लागणारा निधी व त्याचा स्त्रोत, या वृत्तपत्र विक्रेत्यांना लागू होणाऱ्या सर्व कामगार कायद्यांतर्गत बाबी, नोंदणी व अन्य बाबींची शासनास शिफारस करणे ही कार्ये प्रामुख्याने समितीस पार पाडावी लागतील. या समितीच्या अशासकीय सदस्यांना कोणताही बैठक भत्ता व इतर दैनिक भत्ते अनुज्ञेय असणार नाही. समितीच्या बैठकीचे आयोजन करणे, इतिवृत्त तयार करणे तसेच समितीच्या शिफारशी शासनास पाठविण्याची जबाबदारी समितीचे सदस्य सचिव यांच्यावर राहील.
समितीने पुढील सहा महिन्यांत अहवाल शासनास सादर करणे बंधनकारक आहे.
# Page 3