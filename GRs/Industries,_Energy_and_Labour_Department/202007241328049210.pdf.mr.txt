# Page 1
ऊर्जा विभागाच्या अधिपत्याखालील शासकीय कंपन्यांद्वारे घेण्यात येणाऱ्या कर्ज / इतर करारास शासन हमी देण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकिर्ण-२०२०/प्र.क्र.१७१/ऊर्जा-५
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक : २४ जुलै, २०२०.
शासन निर्णय:
कोव्हीड-१९ या साथीच्या रोगाचा जागतिक स्तरावर परिणाम झाला असून वीज क्षेत्रासह सर्व क्षेत्रावर याचा परिणाम झाला आहे. महाराष्ट्रातील वीजेची दररोजची सरासरी मागणी २३००० मेगावॅट वरून १६००० मेगावॅट इतकी कमी झाली आहे परिणामी पुरेशी वीजेची उपलब्धता, गुणवत्ता राखणे व सर्वांसाठी वीज या मुख्य योजनेच्या अनुषंगाने करावयाची कार्यवाही, महाराष्ट्र विद्युत नियामक आयोगाने औद्योगिक व वाणिज्यिक ग्राहकांना दिलेल्या सवलती तसेच शासनाकडील सवलती पाहता महानिर्मिती, महापारेषण व महावितरण कंपनीस आर्थिक समस्येला तोंड द्यावे लागणार आहे. रोकड सुलभता, वीज खरेदीची अदायगी, मासिक खर्च इ. मध्ये आर्थिक तुट उद्भवणार आहे. याकरिता विविध उपाययोजनांच्या अंतर्गत या कंपन्यांद्वारे उभारण्यात येणाऱ्या कर्जास शासन हमी दिल्यास असे कर्ज स्वस्त दरात उपलब्ध होण्याची शक्यता विचारात घेता अशा कर्जास शासन हमी अनुज्ञेय करण्याच्या प्रस्तावावर मंत्रीमंडळाच्या दिनांक ०९.०६.२०२० रोजी झालेल्या बैठकीमध्ये चर्चा होऊन खालीलप्रमाणे निर्णय घेण्यात आला.
१. एम. एस. ई. बी. सूत्रधारी, महानिर्मिती, महापारेषण व महावितरण कंपन्यांद्वारे निधी उपलब्धतेकरिता एनटीपीसी अथवा पीएफसी अथवा आरईसी अथवा राष्ट्रीयकृत बँका अथवा वित्तीय संस्था यांच्या समवेत करण्यात येणाऱ्या विविध प्रकारच्या करारास महाराष्ट्र शासनातर्फे कमाल रुपये २०,००० कोटी (अक्षरी रुपये वीस हजार कोटी) इतक्या रकमेस हमी अनुज्ञेय करण्यास मान्यता देण्यात येत आहे.
२. या हमी करिता शासनाकडून आकारण्यात येणारे हमी शुल्क माफ करण्यास मान्यता देण्यात येत आहे.
३. सदर कर्ज व हमी रक्कमेच्या संदर्भात घ्यावयाच्या कर्जाची रक्कम आणि अनुषंगिक अटी व शर्ती मुख्य सचिव यांच्या अध्यक्षतेखालील उच्चाधिकार समिती निश्चित करेल. सदर समितीची रचना खालीलप्रमाणे राहील.
(9) मा.मुख्य सचिव अध्यक्ष
(२) अपर मुख्य सचिव (वित्त) सदस्य
(३) अपर मुख्य सचिव (नियोजन) सदस्य
(४) प्रधान सचिव (ऊर्जा) सदस्य
(4) उपसचिव (ऊर्जा) सदस्य सचिव
# Page 2
शासन निर्णय क्रमांकः संकिर्ण-२०२०/प्र.क्र.१७१/ऊर्जा-५
४. मान्यतेची कार्यवाही पुढीलप्रमाणे असेल - (१) उक्त प्रस्ताव सादर करताना वित्त विभाग शासन निर्णय दिनांक १६.०३.२०२० नुसार परतफेडीचे स्त्रोत व वेळापत्रक तसेच शासन निर्णया सोबतच्या विवरणपत्रातील विहित नमुन्यातील माहिती महावितरण कंपनीने कर्ज प्रस्तावासोबत सादर करावी.
(२) प्राप्त प्रस्तावांची छाननी करुन सदर प्रस्ताव ऊर्जा विभागाद्वारे वित्त विभागास सादर करण्यात येईल. सदर प्रस्तावावर वित्त विभागाचे अभिप्राय प्राप्त करुन ऊर्जा विभागामार्फत प्रस्ताव उच्चस्तरीय समितीसमोर ठेवण्यात येईल.
(३) वरील समितीने मान्य केलेल्या अटी व शर्तीनुसार ऊर्जा विभागामार्फत पुढील कार्यवाही करण्यात येईल.
(४) उक्त अटी व शर्ती विचारात घेऊन कंपनीव्दारा प्राधिकृत अधिकारी तसेच ऊर्जा विभाग व वित्त विभागातील प्राधिकृत अधिकारी कर्ज करारावर स्वाक्षरी करतील.
(५) सदर प्रस्ताव फक्त कोविड प्रादुर्भाव लॉकडाऊन कालावधीत झालेल्या तुटी पुरता सिमित राहील.
५. सदर शासन निर्णय वित्त विभागाच्या अनौपचारिक संदर्भ क्रमांक ७०२ / अर्थबळ दिनांक १३/०७/२०२० अन्वये प्राप्त सहमती नुसार व मान्यतेनुसार निर्गमित करण्यात येत आहे.
# Page 3