# Page 1
सुरक्षा रक्षक मंडळातील नोंदीत सुरक्षा रक्षकांच्या जागी अनुकंपा तत्वावर त्यांच्या नातेवाईकाची नियुक्ती करण्याबाबतचे निकष ठरविण्याबाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्र. एसजीए-२०१८/प्र.क्र.६४४/कामगार-५
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक: २७ डिसेंबर, २०१८.
संदर्भ :- शासन निर्णय क्र. एसजीए-१५०८/प्र.क्र.१४६६ (अ)/कामगार-५, दि.१५.०७.२००९.
प्रस्तावना :
सुरक्षा रक्षक मंडळातील नोंदीत सुरक्षा रक्षकांच्या जागी अनुकंपा तत्वावर त्यांच्या नातेवाईकाची नियुक्ती करण्याबाबत ठरविण्यात आलेल्या निकषांमध्ये सुधारणा करण्याची बाब शासनाच्या विचाराधीन होती याबाबत शासन खालीलप्रमाणे निर्णय घेत आहे.
शासन निर्णय :
सुरक्षा रक्षक मंडळातील नोंदीत सुरक्षा रक्षकांच्या जागी अनुकंपा तत्वावर त्यांच्या नातेवाईकाची नियुक्ती करण्याबाबत दि.१५.०७.२००९ रोजीच्या शासन निर्णयान्वये निश्चित करण्यात आलेल्या निकषांमध्ये पुढीलप्रमाणे सुधारीत निकष अंतर्भूत करण्यात येत आहेत.
१) दि.१५.०७.२००९ च्या शासन निर्णयानुसार सुरक्षा रक्षक यांच्या नातेवाईकाची अनुकंपा तत्वावर नियुक्ती करताना जर शैक्षणिक पात्रतेच्या व्यतिरिक्त इतर सर्व अटी पूर्ण करीत असल्यास, त्यांच्याबाबतीत सुरक्षा रक्षकांच्या नेमणूकीसाठीची शैक्षणिक अर्हतेची अट शिथिल करण्यासंबंधी नियुक्ती प्राधिकारी म्हणून संबंधित सुरक्षा रक्षक मंडळाने उचित निर्णय घ्यावा.
२) वरील अटी व्यतिरिक्त दि.१५.०७.२००९ रोजीच्या शासन निर्णयातील सर्व अटी यापुढेही लागू राहतील ३) सुरक्षा रक्षक मंडळातील नोंदीत सुरक्षा रक्षकांच्या जागी अनुकंपा तत्वावर त्यांच्या नातेवाईकाची नियुक्ती करण्याबाबतचे प्रस्ताव संबंधित सुरक्षा रक्षक मंडळाच्या स्तरावरच अंतिम करण्यात यावेत.
# Page 2
शासन निर्णय क्रमांकः एसजीए-२०१८/प्र.क्र.६४४/कामगार - ५