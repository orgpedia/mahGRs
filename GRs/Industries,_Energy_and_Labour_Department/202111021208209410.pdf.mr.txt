# Page 1
बांधकाम कामगारांची ग्रामीण व शहरी भागात सहजतेने, तत्परतेने व गतीने नोंदणी व्हावी यासाठी “नोंदणी अधिकारी” घोषित करणेबाबत
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : इबांका २०२१/प्र.क्र.१४८/कामगार-७
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : ०२ नोव्हेंबर, २०२१
वाचा - १)उद्योग, ऊर्जा व कामगार विभाग, शासन निर्णय क्र.इबांका २०२१/प्र.क्र.१४८/ काम-७, दिनांक २३.०९.२०२१.
२) सचिव तथा मुख्य कार्यकारी अधिकारी, महाराष्ट्र इमारत व इतर बांधकाम कामगार कल्याणकारी मंडळ, मुंबई यांचे पत्र क्र. मइवइबाकमं/२१२८/२०२१, दिनांक २०.१०.२०२१.
प्रस्तावना
इमारत व इतर बांधकाम कामगार (रोजगार विनियमन व सेवाशर्ती) अधिनियम,१९९६ मधील कलम १२ (२) नुसार संदर्भाधीन दिनांक २३.०९.२०२१ रोजीच्या शासन निर्णयामध्ये नमूद केलेल्या अधिकाऱ्यांना बांधकाम कामगारांची नोंदणी करण्यासाठी नोंदणी अधिकारी म्हणून घोषित केली आहे. सदर प्राधिकृत केलेल्या नोंदणी अधिकाऱ्यामध्ये वरिष्ठ कामगार अन्वेषक व कनिष्ठ कामगार अन्वेषक यांचा समावेश करण्याची बाब शासनाच्या विचाराधीन होती.
शासन निर्णय
इमारत व इतर बांधकाम कामगार (रोजगार विनियमन व सेवाशर्ती) अधिनियम,१९९६ मधील कलम १२ (२) नुसार संदर्भाधीन दिनांक २३.०९.२०२१ रोजीच्या शासन निर्णयामध्ये नमूद केलेल्या अधिकाऱ्यांना बांधकाम कामगारांची नोंदणी करण्यासाठी नोंदणी अधिकारी म्हणून घोषित केली आहे. सदर प्राधिकृत केलेल्या नोंदणी अधिकाऱ्यांमध्ये वरिष्ठ कामगार अन्वेषक व कनिष्ठ कामगार अन्वेषक यांचा समावेश करण्यास शासन मान्यता प्रदान करण्यात येत आहे.
त्यानुसार वरिष्ठ कामगार अन्वेषक व कनिष्ठ कामगार अन्वेषक यांनी अधिनियमाच्या तरतुदीनुसार बांधकाम कामगाराच्या नोंदणीची जबाबदारी पार पाडावी.
# Page 2
शासन निर्णय क्रमांक: इबांका २०२१/प्र.क्र.१४८/कामगार-७