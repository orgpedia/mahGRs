# Page 1
विद्युत दरात देण्यात येणाऱ्या सवलतीपोटी निधी उपलब्ध करुन देण्याबाबत सन २०२२-२३ मे.लोटस इंडस्ट्रीज, सांताक्रुझ, मुंबई.
महाराष्ट्र शासन
उद्योग, ऊर्जा व कामगार विभाग,
शासन निर्णय क्र. टॅरिफ-२०२२/प्र.क्र.१००/ऊर्जा-३,
मंत्रालय, मुंबई - ४०० ०३२.
दिनांक :- १० ऑगस्ट, २०२२.
संदर्भ:-१. शासन निर्णय, उद्योग, ऊर्जा व कामगार विभाग क्र.टेरीफ- २००८/प्र.क्र.१४/ऊर्जा-३,दि.२६/०२/२००८.
२. शासन निर्णय, उद्योग, ऊर्जा व कामगार विभाग क्र.टेरीफ-२००८/प्र.क्र.१४१/ऊर्जा-३,दि. ३१/०१/२००९.
३. शासन निर्णय, उद्योग, ऊर्जा व कामगार विभाग क्र.टॅरीफ-२०२०/प्र.क्र.७९/ऊर्जा-३, दि.१०/०१/२०२२.
४. शासन परिपत्रक वित्त विभाग क्र.अर्थसं-२०२२/प्र.क्र.४३/अर्थ-३,दि.०४/०४/२०२२.
५. शासन निर्णय, उद्योग, ऊर्जा व कामगार विभाग क्र. बीयुडी-२०२२/प्र.क्र.६२/ऊर्जा-३, दि.२९/०७/२०२२ ६. मुख्य विद्युत निरिक्षक, मुंबई यांचे पत्र क्र. मुविनि/ ११०१/२०२२, दि.२७/०७/२०२२.
प्रस्तावना :
शासनाच्या प्रचलित धोरणानुसार राज्यातील यंत्रमागधारकांना शासनामार्फत वीजेच्या दरात सवलत देण्यात येते. या सवलतीपोटी देय असलेली रक्कम संबधित अनुज्ञप्ती धारकांमार्फत यंत्रमाग धारकांना परत केली जाते. सन २०२२-२३ या आर्थिक वर्षातील खर्चासाठी, "मागणी क्र. के-६, २८०१ वीज, ०५ पारेषण व वितरण, ८०० इतर खर्च, (०१)(०२) यंत्रमाग विषयक प्रशुल्क कमी करण्यासाठी वीज वितरण/पारेषण लायसन्सधारकांना अर्थसहाय्य (कार्यक्रम) (२८०१५५८१) ३३ अर्थसहाय्य" या अतंर्गत रु. ७००.०० कोटी इतकी अर्थसंकल्पिय तरतूद करण्यात आली आहे.सदर तरतुदीपैकी वित्त विभागाने मान्यता दिल्यानुसार रु. ६९९.८० कोटी समायोजनाने उपरोक्त संदर्भिय शासन निर्णय क्र.५ नुसार महावितरण कंपनीला वितरित करण्यात आली आहे. उर्वरित रु. २०.०० लक्ष तरतुदीमधुन शासनाच्या सदर धोरणानुसार मे. अदानी इलेक्ट्रीसिटी लि. मुंबई या कंपनीच्या कार्यकक्षेत कार्यरत असलेल्या मे.लोटस इंडस्ट्रीज, सांताक्रुझ, मुंबई यांना अनुक्रमे दिनांक ०१/१०/२०२१ ते ३१/०३/२०२२ या कालावधीत विद्युत दरात दिलेली सवलतीची रक्कम रु. ४,७८,३४५/- (रू. चार लक्ष अठ्ठयात्तर हजार तीनशे पंचेचाळीस रूपये फ़क्त) रोखीने परत देण्याचा प्रस्ताव शासनाच्या विचाराधीन होता.
शासन निर्णय : मे. अदानी इलेक्ट्रीसिटी कंपनी लिमिटेड, मुंबई यांचे वीज ग्राहक असलेले मे.लोटस इंडस्ट्रीज, सांताक्रुझ, मुंबई या यंत्रमागधारक ग्राहकास (ग्राहक क्र. १०२६९७२९५) माहे दिनांक ०१/१०/२०२१ ते ३१/०३/२०२२ या कालावधीत विद्युत दरात दिलेली सवलतीची एकूण रक्कम रू. ४,७८,३४५/- (रू. चार लक्ष अठ्यात्तर हजार तीनशे पंचेचाळीस रूपये फ़क्त ) मे. अदानी इलेक्ट्रीसिटी लि., मुंबई या कंपनीमार्फत यंत्रमागधारकाला परतावा करण्यास शासनाची मान्यता देण्यात येत असून सदर रक्कम रोखीने या आदेशान्वये उपलब्ध करुन देण्यात येत आहे.
२. सदर शासन निर्णयान्वये मंजूर करण्यात आलेल्या अर्थसहाय्याची रक्कम ज्या कारणासाठी मंजूर करण्यात आलेली आहे, त्याच कारणासाठी उपयोगात आणली जाईल याची दक्षता घ्यावी.
३. वरील बाबींचा खर्च "मागणी क्र. के-६, २८०१ वीज, ०५ पारेषण व वितरण, ८०० इतर खर्च, (०१)(०२) यंत्रमाग विषयक प्रशुल्क कमी करण्यासाठी वीज वितरण/पारेषण लायसन्सधारकांना अर्थसहाय्य या लेखाशिर्षाखाली सन २०२२-२३ करिता मंजूर अनुदानातून खर्ची टाकण्यात यावा.
# Page 2
शासन निर्णय क्रमांकः टॅरिफ-२०२२/प्र.क्र.१००/ऊर्जा-३,
४. सदर रक्कम अधिदान व लेखा अधिकारी मुंबई यांचेकडून आहरित करुन, ती रक्कम मे. अदानी इलेक्ट्रीसिटी लि. मुंबई यांचे मार्फत मे.लोटस इंडस्ट्रीज, सांताक्रुझ, मुंबई, यांना अदा करण्यासाठी आहरण व संवितरण अधिकारी म्हणून श्री.ना.रा.ढाणे, अवर सचिव (उर्जा - ३) आणि नियंत्रण अधिकारी म्हणून श्री. नारायण श्री. कराड, उप सचिव (उर्जा-३) उद्योग, ऊर्जा व कामगार विभाग, मंत्रालय, मुंबई यांना प्राधिकृत करण्यात येत आहे. त्यांनी सदर मजूर झालेली रक्कम रु. ४,७८,३४५/- (रू. चार लक्ष अठ्यात्तर हजार तीनशे पंचेचाळीस रूपये फ़क्त ) अधिदान व लेखा अधिकारी, मुंबई येथून आहरित करुन मे. लोटस इंडस्ट्रीज, सांताक्रुझ, मंबई यांचे नावे स्वतंत्ररीत्या आरटीजीएस द्वारे वितरीत करण्याची कार्यवाही करावी.
५. महाराष्ट्र विनियोजन (लेखा अनुदान) विधेयक २०२२, परिपत्रक क्र. अर्थसं - २०२२/ प्र.क्र.४३ / अर्थ - ३, दि.२४/०६/२०२२च्या परिपत्रकातील अनुक्रमांक ९ या अटीची पूर्तता होत आहे. तसेच परिच्छेद क्र.१ ते ८ ८ मधील अटीं लागू होत नसल्याचे प्रमाणित करण्यात येत आहे.
६. या लेखाशिर्षाखाली निधी वितरित करण्यासाठी सादर करण्यात आलेल्या देयकाच्या अनुषंगाने प्रमाणित करण्यात येते की, या लेखाशिर्षाखाली कोणतेही संक्षिप्त देयक प्रलंबित नाही तसेच उपयोगिता प्रमाणपत्र प्रलंबित नाही.सदर शासन निर्णय, वित्त विभागाच्या अनौपचारिक संदर्भ क्र.५०३५/२०२२/व्यय-१६, दिनांक २७/०७/२०२२ अन्वये प्राप्त सहमतीनुसार निर्गमित करण्यात येत आहे.