# Page 1
वस्त्रोद्योग धोरण २०१८-२०२३ च्या अनुषंगाने, महाराष्ट्र औद्योगिक धोरण - २०१९ अंतर्गत विशाल प्रकल्पाचा दर्जा देण्याच्या तरतुदींमध्ये सुधारणा करण्याबाबत.
महाराष्ट्र शासन
उद्योग ऊर्जा व कामगार विभाग
शासन निर्णय क्र. मऔधो-२०१७/प्र.क्र.११९/उद्योग-२,
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२.
दिनांक : ०२ डिसेंबर, २०२२
वाचा : १) उद्योग ऊर्जा व कामगार विभाग, शासन निर्णय क्र. मऔधो-२०१९/प्र.क्र.६/ उद्योग-२, दिनांक ०७/०३/२०१९
२) सहकार पणन व वस्त्रोद्योग विभाग, शासन निर्णय क्र. धोरण-२०१७/प्र.क्र. ६/टेक्स-५, दिनांक १५/०२/२०१८
३) उद्योग, ऊर्जा व कामगार विभाग, शासन निर्णय क्र. मऔधो-२०१७/प्र.क्र.११९/उद्योग-२, दिनांक ०८/०५/२०१८
४) अतिरिक्त उद्योग संचालक, उद्योग संचालनालय यांचे पत्र क्र.उसं/साप्रोयो-२०१९/ वस्त्रोद्योग धोरण/२०२१/ओ-५९२, दिनांक २७/०४/२०२२
प्रस्तावना: सहकार पणन व वस्त्रोद्योग विभागाचा शासन निर्णय क्र. धोरण-२०१७/प्र.क्र.६/टेक्स-५, दिनांक १५/०२/२०१८ अन्वये नवीन वस्त्रोद्योग जाहीर करण्यात आले असून सदर धोरणाचा कालावधी सन २०१८-२०२३ असा असून सदर कालावधी हा दिनांक ३१/०३/२०२३ रोजी संपुष्टात येणार आहे. सदर धोरणातील या विभागाशी संबंधित परि- ७.९.१ व ७.९.२ च्या अंमलबजावणीच्या अनुषंगाने, वस्त्रोद्योग क्षेत्रातील विशाल प्रकल्पाच्या संदर्भात सर्व वर्गीकृत तालुक्यात रु.१०० कोटी भांडवली गुंतवणूक अथवा २५० रोजगार निर्मीती करणाऱ्या नवीन किंवा विस्तारीकरण करणाऱ्या वस्त्रोद्योग प्रकल्पांना औद्योगिक धोरण-२०१९ व सामूहिक प्रोत्साहन योजना-२०१९ अंतर्गत मेगा प्रोजेक्टसचा दर्जा व प्रोत्साहने देण्यात येतील”. तसेच “एकाच तालुक्यातील वेगवेगळया ठिकाणी स्थापन केलेल्या वस्त्रोद्योग प्रकल्पांची गुंतवणूक अथवा रोजगार एकत्रितपणे विचारात घेवून मेगा प्रोजेक्टसचा दर्जा व प्रोत्साहने देण्यात येतील". असे निकष निश्चित करुन उद्योग विभागामार्फत दिनांक ०८/०५/२०१८ रोजी शासन निर्णय निर्गमित करण्यात आला आहे.
दरम्यान महाराष्ट्राचे नवीन औद्योगिक धोरण-२०१९ दिनांक ०७/०३/२०१९ रोजी जाहीर करण्यात आले व त्याअनुषंगाने सामूहिक प्रोत्साहन योजना दिनांक १६/०९/२०१९ रोजी जाहीर करण्यात आली. सामूहिक प्रोत्साहन योजना -२०१९ अन्वये खालील तक्त्यामध्ये दर्शविलेल्या किमान मर्यादांनुसार स्थिर भांडवली गुंतवणूक असलेले किंवा प्रत्यक्ष नियमित रोजगार निर्माण करणारे उत्पादक घटकांना अतिविशाल किंवा विशाल प्रकल्पाचा दर्जा देण्याच्या निकषामध्ये सुधारणा करण्यात आली आहे.
---------------------------------------------------------------------------------------------------------------------------------------------------
| उद्योगाचा प्रकार | तालुका / विभाग वर्गवारी | स्थिर भांडवली गुंतवणूकीची किमान मर्यादा (रु. कोटी) | किमान प्रत्यक्ष रोजंदारी निर्मीती (व्यक्तींची संख्या) |
| विशाल प्रकल्प | अव ब | १५०० | २००० |
| क | १००० | १५०० |
| ड | ७५० | १००० |
| ड+ | ५०० | ७५० |
| विदर्भ, मराठवाडा, रत्नागिरी, सिंधुदुर्ग व धुळे | ३५० | ५०० |
| विना उद्योग जिल्हे, नक्षली प्रस्तावित विभाग* व आकांक्षी जिल्हे** | २०० | ३५० |
| अति विशाल प्रकल्प | संपूर्ण राज्यासाठी | ४००० | ४००० |
---------------------------------------------------------------------------------------------------------------------------------------------------
# Page 2
शासन निर्णय क्रमांकः मऔधो - २०१७/प्र.क्र.११९/उद्योग-२
महाराष्ट्राचे नवीन औद्योगिक धोरण-२०१९ दिनांक ०७/०३/२०१९ च्या अनुषंगाने सामूहिक प्रोत्साहन योजना दिनांक १६/०९/२०१९ च्या शासन निर्णयान्वये जाहीर करण्यात आली आहे. सदर शासन निर्णयान्वये विशाल प्रकल्पाच्या निकषामध्ये वरील तक्त्यामध्ये दर्शविल्यानुसार बदल करण्यात आले आहेत. औद्योगिक धोरण-२०१९ व सामूहिक प्रोत्साहन योजना - २०१९ नुसार विशाल प्रकल्पाबाबत निकष बदल झाला असला तरी, वस्त्रोद्योग धोरण-२०१८ चा पाच वर्षाचा कालावधी दिनांक ३१/०३/२०२३ रोजी संपुष्टात येणार असल्याने, वस्त्रोद्योग क्षेत्रातील प्रकल्पांना विशाल प्रकल्पाचा दर्जा व प्रोत्साहने ही वस्त्रोद्योग धोरण-२०१८ चा कालावधी उद्योग विभागामार्फत निर्गमित केलेल्या दि.०८/०५/२०१८ च्या शासन निर्णयातील निकषानुसार राहणार असल्याबाबत सुधारीत शासन निर्णय निर्गमित करण्याची बाब शासनाच्या विचाराधीन होती.
शासन निर्णय
औद्योगिक धोरण-२०१९ व सामूहिक प्रोत्साहन योजना - २०१९ नुसार विशाल प्रकल्पाबाबचा दर्जा देण्याच्या निकषामध्ये बदल झाला असला तरी, वस्त्रोद्योग क्षेत्रातील प्रकल्पांना विशाल प्रकल्पाचा दर्जा व प्रोत्साहने देण्याचे निकष हे सामूहिक प्रोत्साहन योजना २०१९ च्या कालावधीत, वस्त्रोद्योग धोरण-२०१८ व त्यानुसार उद्योग विभागामार्फत निर्गमित केलेल्या दिनांक ०८/०५/२०१८ च्या शासन निर्णयातील खालील बाबीनुसार दिनांक ३१/०३/२०२३ पर्यंत कायम राहतील.
१) उद्योग विभागाकडून राबविण्यात येणाऱ्या सामूहिक प्रोत्साहन योजने अंतर्गत सर्व वर्गीकृत तालुक्यात रु. १०० कोटी भांडवली गुंतवणूक अथवा २५० रोजगार निर्मीती करणाऱ्या नवीन किंवा विस्तारीकरण करणाऱ्या वस्त्रोद्योग प्रकल्पांना विशाल प्रकल्पाचा दर्जा व प्रोत्साहने देण्यात येतील.
२) एकाच तालुक्यातील वेगवेगळया ठिकाणी स्थापन केलेल्या वस्त्रोद्योग प्रकल्पांची गुंतवणूक अथवा रोजगार एकत्रितपणे विचारात घेवून, विशाल प्रकल्पाचा दर्जा व प्रोत्साहने देण्यात येतील.
३) वस्त्रोद्योग प्रकल्पांना सर्व स्त्रोतांमार्फत देण्यात येणारा आर्थिक परतावा / प्रोत्साहने ही, महाराष्ट्राचे नवीन औद्योगिक धोरण- २०१९ मधील परि. क्र. १०.२.५ मधील तरतुदीनुसार घटकाने केलेल्या एकूण स्थिर भांडवली गुंतवणूकीच्या १०० टक्केच्या मर्यादेतच अनुज्ञेय राहतील.
# Page 3