# Page 1
महाराष्ट्र राज्याच्या औद्योगिक विकासासाठी
घटकाची गुंतवणूक ते उद्योग उभारणी
दरम्यान असणाऱ्या विविध टप्प्यांची
अंमलबजावणी व संनियंत्रण करण्यासाठी
उद्योग विभागासाठी अंमलबजावणी व
संनियंत्रण समिती (वॉर रूम) गठित
करण्याबाबत...
महाराष्ट्र शासन
उद्योग,ऊर्जा,कामगार व खनिकर्म विभाग
शासन निर्णय क्रमांक: साप्रोयो-२०२३/प्र.क्र.२८/उद्योग-८
मादाम कामा रोड,हुतात्मा राजगुरू चौक,
मंत्रालय,मुंबई-४०० ०३२
दिनांक:- ०८ जुलै, २०२५
वाचा:-
१.समक्रमांक शासन निर्णय, दि.२७.०१.२०२३
२.सामान्य प्रशासन शासन निर्णय क्र.मुमंस-१०२२/प्र.क्र.२३५/२१(आस्था), दि.०६.०९.२०२२.
प्रस्तावना:-
महाराष्ट्र राज्याचा सवंकष आर्थिक विकास घडविण्यासाठी नविन उद्योग घटकांच्या स्थापनेस
चालना देणे व रोजगारांच्या संधी निर्माण होऊन राज्याचा सवांगीण विकास होण्यासाठी महाराष्ट्र
राज्याचे औद्योगीक धोरण जाहिर करण्यात आले आहे.
यासंदर्भात राज्यामध्ये उद्योग उभारणीसाठी सुसंगत वातावरण असल्याने मोठया प्रमाणावर
उद्योग घटक राज्यामध्ये गुंतवणूक करण्यास आकर्षित व प्रोत्साहीत होत आहे. त्यानुषंगाने मागील
पाच वर्षामध्ये राज्यात मोठया प्रमाणात गुंतवणूक येऊन विशाल, अतिविशाल तसेच थ्रस्ट सेक्टर तथा
उच्च तंत्रज्ञावर आधारीत उद्योग स्थापन करण्यासाठी सामंजस्य करार तसेच देकार पत्र शासनाव्दारे
देण्यात आलेले आहे. उद्योग विभागांतर्गत झालेल्या व होणाऱ्या विविध सामंजस्य करारांचा व इतर
प्रलंबित महत्वाच्या विषयांचा आढावा घेण्याकरीता समक्रमाकांच्या दि.२७.०१.२०२३ च्या शासन
निर्णयान्वये कृती दलाची स्थापन करण्यात आली आहे.
तथापि, उद्योग घटकांना त्यांचे उद्योग उभारणीपासून ते घटक उत्पादनात जाण्यापयंत
अंमजबजावणीच्या विविध टप्प्यांमध्ये गती आणणे, तसेच या सर्व प्रक्रियेचे समन्वयन, संनियंत्रण व
अंमलबजावणी करण्यासाठी राज्यस्तरीय अंमलबजावणी व संनियंत्रण समिती (वॉर रूम) स्थापन
करण्याच्या अनुषंगाने दि.२७.०१.२०२३ रोजीच्या शासन निर्णयामध्ये सुधारणा करण्याची बाब
शासनाच्या विचाराधीन होती.
# Page 2
शासन निर्णय क्रमांकः साप्रोयो-२०२३/प्र.क्र.२८/उद्योग-८
शासन निर्णय :-
महाराष्ट्र राज्याच्या सवंकष औद्योगिक विकासासाठी मोठ्या प्रमाणावर उद्योग घटकांकडून
होणाऱ्या गुंतवणूकीच्या अनुषंगाने उद्योग स्थापनेपासून ते घटक उत्पादनात जाण्यापयंतच्या विविध
टप्प्याचे संनियंत्रण करण्यासाठी राज्यस्तरीय अंमलबजावणी व संनियंत्रण (वॉर रूम) करण्यासाठी
खालील राज्यस्तरीय समिती (वॉर रूम) गठित करण्यास शासन मान्यता देण्यात येत आहे.
----------------------------------------------------------------------------------------
| अ.क्र. | नाव/पदनाम | अध्यक्ष/सदस्य |
| १. | मा.मंत्री (उद्योग) | अध्यक्ष |
| २. | मा.मुख्य सचिव,महाराष्ट्र राज्य,मंत्रालय,मुंबई | सदस्य |
| ३. | अपर मुख्य सचिव (महसूल), महसूल व वन विभाग,मंत्रालय,मुंबई | सदस्य |
| ४. | अपर मुख्य सचिव,गृह विभाग,मंत्रालय,मुंबई | सदस्य |
| ५. | अपर मुख्य सचिव (वने), महसूल व वन विभाग,मंत्रालय,मुंबई | सदस्य |
| ६. | अपर मुख्य सचिव,नियोजन विभाग, मंत्रालय,मुंबई | सदस्य |
| ७. | अपर मुख्य सचिव,वित्त विभाग,मंत्रालय,मुंबई | सदस्य |
| ८. | अपर मुख्य सचिव,ऊर्जा विभाग,मंत्रालय,मुंबई | सदस्य |
| ९. | अपर मुख्य सचिव,जलसंपदा विभाग, मंत्रालय, मुंबई | सदस्य |
| १०. | प्रधान सचिव,कामगार विभाग,मंत्रालय,मुंबई | सदस्य |
| ११. | प्रधान सचिव,ग्रामविकास विभाग,मंत्रालय,मुंबई | सदस्य |
| १२. | प्रधान सचिव,पर्यावरण व वातावरणीय बदल विभाग, मंत्रालय,मुंबई | सदस्य |
| १३. | मा.मुख्यमंत्री यांचे प्रधान सचिव,मुख्यमंत्री सचिवालय,मंत्रालय, मुंबई | सदस्य |
| १४. | मा.मुख्यमंत्री यांचे सचिव, मुख्यमंत्री सचिवालय,मंत्रालय, मुंबई | सदस्य |
| १५. | मा.उप मुख्यमंत्री (नगरविकास व गृहनिर्माण) यांचे प्रधान सचिव, मंत्रालय, मुंबई | सदस्य |
| १६. | मा.उप मुख्यमंत्री (वित्त व नियोजन) यांचे प्रधान सचिव,मंत्रालय, मुंबई | सदस्य |
| १७. | अ.मु.स./प्र.स./सचिव, उद्योग विभाग,मंत्रालय,मुंबई | संचालक व नियंत्रक |
|  | कार्यकारी अधिकारी, महाराष्ट्र औद्योगिक विकास महामंडळ, अंधेरी (पू), मुंबई | सदस्य |
| १९. | विकास आयुक्त (उद्योग), उद्योग संचालनालय,नवीन प्रशासकीय भवन,मुंबई | सदस्य |
| २०. | अतिरिक्त पोलीस महासंचालक,कायदा व सुव्यवस्था,महाराष्ट्र राज्य | सदस्य |
| २१. | संबंधित विभागीय आयुक्त (व्हीसीद्वारे) | सदस्य |
| २२. | संबंधित जिल्हयाचे जिल्हाधिकारी (व्हीसीद्वारे) | सदस्य |
| २३. | संबंधित गुंतवणूकदार (व्हीसीद्वारे) | सदस्य |
----------------------------------------------------------------------------------------
पृष्ट्ठ ४ पैकी २
# Page 3
शासन निर्णय क्रमांकः साप्रोयो-२०२३/प्र.क्र.२८/उद्योग-८
समितीस प्रकल्पाच्या आवश्यकतेनुसार संबंधित विभागाचे अपर मुख्य सचिव/प्रधान
सचिव/सचिव तसेच क्षेत्रिय यंत्रणा अथवा तज्ञ संस्था यांना बैठकीस निमंत्रित करण्याची मुभा राहील.
२. समितीची कार्यकक्षा :-
सदर समितीची कार्यकक्षा खालीलप्रमाणे आहे :-
१)राज्यामध्ये उद्योग घटकांसोबत झालेले सामंजस करार व घटकांस देण्यात आलेले देकार पत्र (Offer Letter) त्यानुषंगाने उद्योग स्थापनेसाठी आवश्यक सर्व बाबींचे नियोजन व प्रगतीचा
आढावा घेणे.
२)उद्योग घटकांना आवश्यक जमीन, वीज, इतर पायाभूत सुविधा व सर्व वैधानिक परवानग्या
याबाबत संबंधीत विभाग व यंत्रणेकडे पाठपुरावा करणे.
३)राज्यात गुंतवणूक करणाऱ्या घटकांसोबत आढावा घेऊन त्यांच्या अडी-अडचणींचे निराकरण
करणे. राज्यामध्ये होणाऱ्या औद्योगिक गुंतवणुकीच्या अनुषंगाने स्थापन होणाऱ्या उद्योगाच्या
कामाच्या प्रगतीची अद्ययावत माहिती प्राप्त व्हावी यासाठी माहिती तंत्रज्ञान पुरक पोर्टल व
डॅशबोर्ड तयार करण्यासाठी नियोजन करणे.
३. अंमलबजावणी व संनियंत्रण समितीची (वॉर रूम) दोन महिन्यांतून एकदा बैठक आयोजित
करण्यात येईल.तसेच सदर समितीचे संचालक व संनियत्रक यांनी समितीच्या अन्य सदस्यांसमवेत
महिन्यातून एकदा बैठक आयोजित करावी.
४. उद्योग विभागाच्या अंमलबजावणी व संनियंत्रण (वॉर रूम) समितीने प्रकल्पांच्या प्रभावी
अंमलबजावणीसाठी घेतलेले निर्णय इतिवृत्ताच्या स्वरूपात निर्गमित करण्यात येतील. सदर निर्णय हे
मा.मुख्यमंत्री सचिवालयातील वॉर रूमच्या निदर्शनास आणण्यात यावे.
५. गुंतवणूक करणाऱ्या घटकांच्या प्रत्येक बाबींचे दैनंदिन अद्ययावतीकरण करण्यासाठी एक
उपगट तयार करण्यात यावा.त्यासाठी आवश्यक सल्लागार हे विकास आयुक्त (उद्योग),उद्योग
संचालनालय,मुंबई व मैत्री कक्षाद्वारे नियुक्त करण्यात यावे.
६. सदर समितीच्या कार्यकक्षेप्रमाणे कार्यवाही करताना महाराष्ट्र औद्योगिक विकास महामंडळ व
उद्योग संचालनालय यांनी एकत्रितपणे सर्व संबंधित घटकांकडून माहिती प्राप्त करून घेणे,सदर
माहितीचे अद्ययावतीकरण करणे तसेच घटकांना प्रकल्प स्थापन करतेवेळी ज्या-ज्या पातळीवर अडी- अडचणी येत असतील तेथे “महाराष्ट्र उद्योग,व्यापार आणि गुंतवणूक सुविधा केंद्र (Maharashtra Industry, Trade & Investment Facilitation Cell) (मैत्री)” कक्षामार्फत विकास आयुक्त (उद्योग),उद्योग
संचालनालय,नवीन प्रशासकीय भवन,मंत्रालयासमोर,मुंबई यांनी तातडीने कार्यवाही करावी.
पृष्ट्ठ ४ पैकी ३
# Page 4
शासन निर्णय क्रमांकः साप्रोयो-२०२३/प्र.क्र.२८/उद्योग-८
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर