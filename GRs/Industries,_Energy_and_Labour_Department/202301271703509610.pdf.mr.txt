# Page 1
उद्योग विभागांतर्गत झालेल्या व होणाऱ्या विविध सामंजस्य करारांचा व इतर प्रलंबित महत्वाच्या विषयांचा आढावा घेण्याकरीता कृती दल (Task Force) स्थापन करणेबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः साप्रोयो-२०२३/प्र.क्र.२८/उद्योग-८
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक: २७ जानेवारी, २०२३.
प्रस्तावना : सामुहिक प्रोत्साहन योजना (साप्रोयो) धोरणानुसार महाराष्ट्र राज्यात जास्तीत जास्त गुंतवणूक आकर्षित करण्याचा राज्य शासनाचा प्रयत्न आहे. राज्यात उद्योगधंदे स्थापन करण्यात येऊन गुंतवणूक आकर्षित करणे हे राज्याच्या औद्योगिक धोरणाचे महत्त्वाचे उद्दिष्ट आहे. प्रचलित साप्रोयो धोरणानुसार राज्यात स्थापित होणाऱ्या तसेच गुंतवणूक करुन रोजगार निर्मिती करणाऱ्या उद्योग घटकांना प्रोत्साहने देण्यात येतात.
उद्योग विभागाच्या अधिनस्त विभागातील झालेल्या व भविष्यात होणार असलेल्या विविध सामंजस्य करारांचा व इतर प्रलंबित महत्वाच्या विषयांचा आढावा घेण्यासाठी मा. प्रधान सचिव (उद्योग) यांचे अध्यक्षतेखाली कृती दल स्थापित करण्याची बाब शासनाच्या विचाराधीन होती.
शासन निर्णय : उद्योग विभागाच्या अधिनस्त विभागातील झालेल्या व होऊ घातलेल्या विविध सामंजस्य करारांचा व इतर प्रलंबित महत्वाच्या विषयांवर उद्योग तसेच संबंधित विभागातील अधिकारी यांचे समवेत विभागस्तरावर साप्ताहिक आढावा घेण्याकरीता मा. प्रधान सचिव (उद्योग) यांचे अध्यक्षतेखाली पुढीलप्रमाणे कृती दल (Task Force) स्थापित करण्यात येत आहे.
----------------------------------------------------------------------------------------------------------------------------------------------------------------------------------------
| अ.क्र. | कृती दलातील (Task Force) सदस्य | समितीतील पदनाम |
| १. | अपर मुख्य सचिव/ प्रधान सचिव/सचिव (उद्योग) | पदसिध्द-अध्यक्ष |
| २. | सह मुख्य कार्यकारी अधिकारी (स्पेशल प्रोजेक्टस), महाराष्ट्र औद्योगिक विकास महामंडळ, अंधेरी, मुंबई. | सदस्य |
| ३. | सह सचिव (उद्योग-१४)/ उप सचिव (उद्योग-८), उद्योग, ऊर्जा व  |  कामगार विभाग, मंत्रालय, मुंबई. | पदसिध्द-सदस्य |
| ४. | विकास आयुक्त (उद्योग), उद्योग संचालनालय, मुंबई | सदस्य-सचिव |
| ५. | आवश्यकतेनुसार मुंबई महानगर क्षेत्र विकास प्राधिकरण (एमएमआरडीए), सिडको, नगर विकास, पर्यावरण, ऊर्जा, कामगार, महसूल व वन विभाग व इतर विभागांशी संबंधित निमंत्रित सदस्य | निमंत्रित सदस्य |
----------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः साप्रोयो-२०२३/प्र.क्र.२८/उद्योग-८
२. विकास आयुक्त (उद्योग), उद्योग संचालनालय, मुंबई यांनी उद्योग विभागाच्या अधिनस्त विभागातील झालेल्या व होऊ घातलेल्या विविध सामंजस्य करारांचा व इतर प्रलंबित महत्वाच्या विषयांवर उद्योग तसेच संबंधित विभागातील अधिकारी यांचे समवेत कृती दल समितीची साप्ताहिक बैठक आयोजित करावी.
३. सदर कृती दल बैठकीत विभागस्तरावर जलदगतीने आढावा घेऊन विकास आयुक्त (उद्योग), उद्योग संचालनालय, मुंबई यांनी दर महिन्यांनी मा. मंत्री (उद्योग) यांच्या अध्यक्षतेखाली बैठक आयोजित करुन प्रकल्पांच्या कार्यान्वयनाचा अहवाल सादर करावा.
४. सदर कृती दलाची (Task Force) कार्यकक्षा खालीलप्रमाणे राहील
१) गुंतवणूकदारांच्या अडचणी व गुंतवणूकीतील अडथळ्यांसंदर्भात कृती दलाच्या बैठकीत होणाऱ्या निर्णयांची अंमलबजावणी करण्यासाठी आवश्यकतेप्रमाणे संबंधित विभाग व अधिकाऱ्यांशी संपर्क करणे.
२) शासनाच्या वतीने करण्यात आलेल्या सामंजस्य करारांचा पाठपुरावा करणे.
३) सामंजस्य कराराच्या अंमलबजावणीच्या अनुषंगाने येणाऱ्या अडचणींची माहिती घेणे व त्यांचे निराकरण करणे.
४) सामंजस्य कराराबाबतच्या सद्यस्थितीबाबतची माहिती घेणे व अद्ययावत ठेवणे.
५) महाराष्ट्र औद्योगिक विकास महामंडळाकडील तसेच त्यांचे क्षेत्राबाहेरील जमीन संपादन व वाटप यासंबंधीची कार्यवाही करणे.
६) उद्योग स्थापित करण्यासाठी अत्यावश्यक असलेल्या मंजूऱ्यांसंदर्भात आढावा घेणे.
५. वरीलप्रमाणे कार्यवाही करताना महाराष्ट्र औद्योगिक विकास महामंडळ व उद्योग संचालनालय येथील सर्व संबंधितांकडून माहिती घेणे, ती अद्ययावत ठेवणे तसेच ज्या पातळीवर अडचणी येत असतील तेथे “महाराष्ट्र उद्योग, व्यापार आणि गुंतवणुक सुविधा केंद्र Maharashtra Industry, Trade & Investment Facilitation Cell ( मैत्री कक्ष) ” मार्फत तातडीने कार्यवाही करण्यासाठी प्रयत्न करण्याची जबाबदारी विकास आयुक्त (उद्योग) आणि अतिरिक्त विकास आयुक्त (उद्योग), उद्योग संचालनालय, मुंबई यांची राहील.
# Page 3