# Page 1
महाराष्ट्र राज्याचे नवीन औद्योगिक धोरण तयार करण्यासाठी मसुदा समिती स्थापन करण्याबाबत...
महाराष्ट्र शासन
उद्योग, ऊर्जा, कामगार व खनिकर्म विभाग
शासन निर्णय क्रमांक : मऔधो २०२३/प्र.क्र.१८७/उद्योग-२
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : ११ डिसेंबर, २०२३
संदर्भ :- १) शासन निर्णय क्र. मऔधो- २०१९/प्र.क्र.६/उद्योग-२, दिनांक ०७/०३/२०१९ २) शासन निर्णय क्रमांक : मऔधो २०२३/प्र.क्र.१८७/उद्योग-२, दिनांक ०३/११/२०२३
प्रस्तावना: महाराष्ट्राचे नवीन औद्योगिक धोरण-२०१९ हे दिनांक ०७/०३/२०१९ च्या शासन निर्णयान्वये जाहीर करण्यात आले असून सदर धोरण हे दिनांक ०१/०४/२०१९ पासून अंमलात आले आहे. सदर धोरणाचा कालावधी हा दिनांक ३०/०३/२०२४ रोजी संपुष्टात येणार आहे. त्यानुषंगाने राज्याचे नवीन औद्योगिक धोरण तयार करण्यासाठी उपरोक्त संदर्भाधीन क्र. २ अन्वये अभ्यास गट स्थापन करण्यात आला आहे. राज्याचे नवीन औद्योगिक धोरण तयार करण्यासाठी मसुदा समिती स्थापन करण्याची बाब शासनाच्या विचाराधीन होती. त्यानुषंगाने पुढीलप्रमाणे निर्णय घेण्यात येत आहे.
शासन निर्णय : राज्याचे नवीन औद्योगिक धोरण तयार करण्याच्या अनुषंगाने प्रधान सचिव (उद्योग) यांच्या अध्यक्षतेखाली खालीलप्रमाणे “मसुदा समिती” स्थापन करण्यात येत आहे.
---------------------------------------------------------------------------------------
| १ | अपर मुख्य सचिव (वित्त) अथवा त्यांचे प्रतिनिधी, वित्त विभाग | सदस्य |
| २ | प्रधान सचिव (नियोजन) अथवा त्यांचे प्रतिनिधी, नियोजन विभाग | सदस्य |
| ३ | प्रधान सचिव (ऊर्जा)अथवा त्यांचे प्रतिनिधी,ऊर्जा,उद्योग,कामगार व खनिकर्म विभाग | सदस्य |
| ४ | कृषि आयुक्त, महाराष्ट्र राज्य,पुणे | सदस्य |
| ५ | राज्य वस्तू व सेवा आयुक्त, मुंबई | सदस्य |
| ६ | कौशल्य विकास आयुक्त, नवी मुंबई | सदस्य |
|  | मुख्य कार्यकारी अधिकारी, मेरी टाईम बोर्ड, मुंबई | सदस्य |
|  | मुख्य कार्यकारी अधिकारी, महाराष्ट्र औद्योगिक विकास महामंडळ, मुंबई | सदस्य |
| ९ | विकास आयुक्त (उद्योग), उद्योग संचालनालय, मुंबई | सदस्य सचिव |
---------------------------------------------------------------------------------------
२. मसुदा समितीची कार्यकक्षा खालीलप्रमाणे असेल : १) महाराष्ट्राचे नवीन औद्योगिक धोरण-२०१९ चे उद्दीष्ट व लक्षांक, त्याबाबतची फलनिष्पती, याविषयी सविस्तर माहिती प्राप्त करुन घेवून त्याचा अहवाल सादर करणे २) महाराष्ट्राचे नवीन औद्योगिक धोरण तयार करण्यासंदर्भात प्राप्त झालेली निवेदने, याविषयी केंद्र शासनाचे धोरण/मार्गदर्शक सूचना, इतर राज्यांचे याविषयीचे धोरण तसेच या क्षेत्रातील सहभागधारक यांचेशी महसूली विभागवार चर्चा करुन व तद्नुषंगिक बाबींचा सखोल अभ्यास
# Page 2
शासन निर्णय क्रमांकः मऔधो २०२३/प्र.क्र.१८७/उद्योग-२
करुन, नवीन औद्योगिक धोरणामध्ये कोणत्या बाबींचा समावेश करणे आवश्यक आहे. याबाबत सविस्तर अहवाल तयार करणे.
३) अहवाल सादर करण्यासाठी कालावधी : उपरोक्त मसुदा समितीने आपला अहवाल ४५ दिवसात शासनास सादर करावा.
४) सदर मसुदा समितीच्या आवश्यकतेनुसार बैठका घेता येतील.