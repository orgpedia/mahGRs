# Page 1
बारामती नगरपालिकेच्या विस्तारित क्षेत्रांतर्गत समाविष्ट संलग्न गावे आणि बिगर महानगरपालिका क्षेत्रांमधील विद्युत वाहिन्यांचे भूमिगत विद्युत वाहिन्यांमध्ये रूपांतर करण्यासाठी रु ३०.११ कोटी इतक्या खर्चाच्या सविस्तर प्रकल्प अहवालास प्रशासकीय मान्यता व निधी उपलब्ध करुन देण्याबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांक : संकीर्ण २०२०/प्र.क्र.४५/ऊर्जा-५
मादाम कामा मार्ग, हुतात्मा राजगुरू चौक,
मंत्रालय, मुंबई ४०००३२.
दिनांक: २७ मार्च २०२१.
संदर्भ: १. अध्यक्ष व व्यवस्थापकीय संचालक, महाराष्ट्र राज्य वीज वितरण कंपनी मर्यादित यांचे पत्र क्रमांक मु.अ.(वितरण)/में-१/ बारामती/ १६७२, दिनांक:२१/०१/२०२१.
२ शासन परिपत्रक, वित्त विभाग, क्र. अर्थसं-२०२०/प्र.क्र.६४/अर्थ-३, दि. १५/०३/२०२१.
३. उद्योग, ऊर्जा व कामगार विभाग, शासन निर्णय क्र. पुनर्वि-२०२१/प्र.क्र. ३३/ऊर्जा-३, दि. २७/०३/२०२१.
प्रस्तावना:
बारामती नगरपालिकेच्या विस्तारीत क्षेत्रांतर्गत संलग्न परिसरातील गावे आणि बिगर नगरपालिका क्षेत्रातील विद्युत वाहिन्यांचे भुमिगत विद्युत वाहिन्यांमध्ये रुपांतर करण्यासाठी एकूण रु. ७७.३४ कोटी इतक्या प्रकल्प खर्चास प्रशासकीय मान्यता व रु.५० कोटी इतका निधी महावितरण कंपनीस वितरीत करण्यास शासन निर्णय, उद्योग, ऊर्जा व कामगार विभाग क्र. संकिर्ण-२०२०/प्र.क्र.४५/ऊर्जा-५, ३०/०३/२०२० अन्वये मान्यता देण्यात आली आहे. तथापि सदर काम रु. ५० कोटीच्या मर्यादेतच पुर्ण करण्यात आले आहे.
महावितरण कंपनीने संदर्भिय पत्रान्वये बारामती नगरपालिकेच्या विस्तारित क्षेत्रांतर्गत संलग्न परिसरातील गावे आणि बिगर नगरपालिका क्षेत्रातील विद्युत वाहिन्यांचे भुमिगत विद्युत वाहिन्यांमध्ये रुपांतर करणे तसेच उपकेंद्र रोहित्राच्या क्षमतेत वाढ करणे, नवीन उच्चदाब उपकेंद्र स्थापित करणे, नवीन वितरण रोहित्र बसविणे, वितरण रोहित्राची क्षमता वाढ करणे इ. कामे करण्याकरिता येणाऱ्या खर्च रु. ३०.११ कोटी इतका निधी उपलब्ध करून देण्याबाबत विनंती केली आहे. ही कामे केल्यामुळे या परिसरातील ग्राहकांना दर्जेदार व अखंडीत वीज पुरवठा देणे, अपघाताचे प्रमाण कमी होणे व विद्युत वितरण हानी कमी होणे शक्य होणार आहे.
सन २०२०-२१ या वर्षाचे खर्चाचे पुरक विवरणपत्र दि. ०१ मार्च, २०२१ रोजी विधानमंडळास सादर करण्यात आले. सदर पुरवणी खर्चास विधानसभेने मान्यता दिली आहे. दि. ३१ मार्च, २०२१ रोजी संपणाऱ्या वित्तीय वर्षाच्या विनियोजनामध्ये समाविष्ट करण्यासाठी पुरवणी विनियोजन विधेयकास मा. राज्यपालांनी संमती दिली आहे आणि ते महाराष्ट्र पुरवणी विनियोजन विधेयक-२०२१ (सन २०२१ चा महाराष्ट्र अधिनियम क्र. २) म्हणून महाराष्ट्र शासन राजपत्र असाधारण, भाग-४, दि. १० मार्च, २०२१ यामध्ये प्रसिध्द करण्यात आले आहे.
# Page 2
शासन निर्णय क्रमांक: संकीर्ण २०२०/प्र.क्र.४५/ऊर्जा-५
सन २०२१-२२ च्या अर्थसंकल्पिय अधिवेशनामध्ये बारामती नगरपालिकेच्या विस्तारित क्षेत्राअंतर्गत समाविष्ट संलग्न गावे आणि बिगर नगरपालिका क्षेत्रांमधील विद्युत वाहिन्यांचे भूमिगत विद्युत वाहिन्यांमध्ये रूपांतर करण्याकरिता सन २०२०-२१ या आर्थिक वर्षात तरतूद अर्थसंकल्पित आहे. तथापि, सदर कामे ही खर्चाची नवीन बाब ठरत असल्याने सदर बाब विधानमंडळाच्या निदर्शनास आणण्यासाठी लाक्षणिक पुरवणी मागणी रु. १०००/- मंजूर करण्यात आली आहे. सदर कामासाठी पुनर्विनियोजनाद्वारे रु. ३०,१०,९९,०००/ इतकी तरतूद मंजूर करण्यात आली असून सदर कामास प्रशासकीय मान्यता देण्याची व निधी वितरण करण्याची बाब शासनाच्या विचाराधीन होती.
शासन निर्णय: बारामती नगरपालिकेच्या विस्तारित क्षेत्राअंतर्गत समाविष्ट संलग्न गावे आणि बिगर नगरपालिका
क्षेत्रांमधील विद्युत वाहिन्यांचे भूमिगत विद्युत वाहिन्यांमध्ये रूपांतर करण्यासाठी महावितरण कंपनीमार्फत तयार करण्यात आलेल्या एकूण रू. ३०.११ कोटीच्या खर्चाच्या सविस्तर प्रकल्प अहवालास याद्वारे शासन स्तरावर प्रशासकीय मान्यता देण्यात येत आहे.
२. उक्त प्रयोजनासाठी सन २०२०-२१ या आर्थिक वर्षात रुपये ३०.११ कोटी (रुपये तीस पूर्णांक अकरा कोटी फक्त) निधी महाराष्ट्र राज्य विद्युत वितरण कंपनीला उपलब्ध करुन देण्यात येत आहेत.
३. सदर प्रकल्प अहवालास तांत्रिक मान्यता प्रादेशिक संचालक स्तरावर व प्रशासकीय मान्यता संचालक (संचलन) महाराष्ट्र राज्य विद्युत वितरण कंपनी मर्यादित यांनी उपरोक्त संदर्भाधीन पत्रान्वये दिलेली आहे.
तसेच या बाबीवर करण्यात येणारा खर्च यापूर्वी करण्यात आलेला नाही.
४. सदर कामासाठी होणारा खर्च मागणी क्रमांक के-०६ मुख्य लेखाशीर्ष २८ ०१, विज, ०५ पारेषण व वितरण, ८०० इतर खर्च (००) (०२) महाराष्ट्र राज्य वीज वितरण कंपनी मर्यादित यास सहाय्यक अनुदान २८०१२६२४, ३१ सहायक अनुदान (कार्यक्रम) (वेतनेतर) या लेखाशीर्ष खाली खर्ची घालून तो सन २०२०-२१ या वित्तीय वर्षात करण्यात आलेल्या अर्थसंकल्पीय तरतूदीतून भागविण्यात यावा.
५. सदर रक्कम अधिदान व लेखाधिकारी, मुंबई यांचे मार्फत कोषागारातून काढून महाराष्ट्र राज्य विद्युत वितरण कंपनी मर्या. यांना अदा करण्यासाठी आहरण व संवितरण अधिकारी म्हणून श्री. ना. रा. ढाणे, अवर सचिव (ऊर्जा-३) आणि नियंत्रण अधिकारी म्हणून श्री. उ. द. वाळुंज, सह सचिव (ऊर्जा-३), उद्योग, ऊर्जा व कामगार विभाग, मंत्रालय, मुंबई यांना प्राधिकृत करण्यात येत आहे. त्यांना महाराष्ट्र राज्य विद्युत वितरण कंपनी मर्या. यांना मंजूर झालेली रक्कम रु. ३०.११ कोटी (रुपये तीस कोटी अकरा लक्ष फक्त) अधिदान व लेखाधिकारी, मुंबई येथून आहरीत करून महाराष्ट्र राज्य विद्युत वितरण कंपनी मर्या., मुंबई यांचे नावे स्वतंत्ररित्या धनादेश काढून वितरीत करण्याची कार्यवाही करावी.
पृष्ठ ३ पैकी २
# Page 3
शासन निर्णय क्रमांक: संकीर्ण २०२०/प्र.क्र.४५/ऊर्जा-५
६. सदर बाबीसाठी निधी वितरीत करताना वित्त विभाग, शासन परिपत्रक क्र. अर्थसं २०२०/प्र.क्र.०६/अर्थ-३, दि. १६/०४/२०२० व वित्त विभाग, शासन निर्णय क्र. अर्थसं-२०२०/प्र.क्र. ६५/अर्थ ३, दि. ०४/०५/२०२० च्या परिशिष्टातील तपासणीसूचीमधील प्रत्येक अटीची पूर्तता होत आहे.
७. सदर प्रस्तावास नियोजन विभागाच्या अनौ. संदर्भ क्र. ५१/२०२१/१४६१, दि. २४/०३/२०२१ वित्त विभागाच्या अनौ. संदर्भ क्र. ३४१०, दि. २६/०३/२०२१ अन्वये प्राप्त सहमती नुसार सदर शासन निर्णय निर्गमित करण्यात येत आहे.