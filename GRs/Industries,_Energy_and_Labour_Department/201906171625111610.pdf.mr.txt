# Page 1
सामुहिक प्रोत्साहन योजना,२०१३ अंतर्गत विशाल /अतिविशाल प्रकल्पांचा गुंतवणुक कालावधी निश्चित करण्याबाबत महाराष्ट्र शासन
उद्योग, ऊर्जा व कामगार विभाग
शासन परिपत्रक, क्रमांक: साप्रोयो-२०१९/प्र.क्र.११६/उद्योग-८
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक :-१७/०६/२०१९
वाचा:- १) शासन निर्णय, उद्योग,ऊर्जा व कामगार विभाग, क्रमांक-पीएसआय-१७०७/प्र.क्र.५०/ उद्योग-८, दि.३० मार्च,२००७ २) शासन निर्णय, उद्योग,ऊर्जा व कामगार विभाग, क्रमांक-पीएसआय-२०१३/प्र.क्र.५४/ उद्योग-८, दि. १/४/२०१३ ३) शासन परिपत्रक, उद्योग,ऊर्जा व कामगार विभाग, क्रमांक-साप्रोयो-२०१३/प्र.क्र.५४/ उद्योग-८, दि.१२/०८/२०१३ ४) शासन निर्णय, उद्योग,ऊर्जा व कामगार विभाग, क्रमांक-पीएसआय-२०१३/प्र.क्र.५४/ उद्योग-८, दि. ०५/०६/२०१८ ५) शासन निर्णय, उद्योग,ऊर्जा व कामगार विभाग, क्रमांक-मऔधो-२०१९/प्र.क्र.६/ उद्योग-२, दि.०७ मार्च,२०१९
शासन परिपत्रक प्रचलित पध्दतीनुसार विशाल / अतिविशाल प्रकल्पांना गुंतवणुकीचा कालावधी सामुहिक प्रोत्साहन योजना-२०१३ च्या सुरुवातीच्या दिनांक १/४/२०१३ पासून / देकार पत्राच्या दिनांकापासून/सामंजस्य कराराच्या दिनांकापासून / साप्रोयो-२०१३ च्या कालावधीत पात्र होणाऱ्या कोणत्याही दिनांकापासून किंवा विशाल / अतिविशाल प्रकल्पासाइी शासनाकडे केलेल्या अर्जाच्या दिनांकापासून अनुज्ञेय करण्यात येतो. प्रकल्पाच्या स्थीर भांडवली गुंतवुणकीमध्ये प्रकल्पासाठी संपादन केलेल्या जमीनीच्या किंमतीचा समावेश आहे. तथापि, प्रकल्पासाठी जमीन संपादन करण्यास काही कालावधी जात असल्यामुळे आणि गुंतवणुकीचा कालावधी वरीलप्रमाणे अनुज्ञेय केल्यामुळे प्रकल्पास देय असलेला ५ वर्षाचा संपूर्ण कालावधी मिळत नाही. त्यामुळे प्रकल्पास नियोजित गुंतवणुक (Plannes Investment) विहित कालावधीत करता येत नाही. या अनुषंगाने संदर्भाधीन क्र. ३ येथील शासन परिपत्रकान्वये, सामूहिक प्रोत्साहन योजना २०१३ मधील परिच्छेद ७.१ मध्ये नमूद केल्यानुसार घटकांचे सामुहिक प्रोत्साहन योजनेतंर्गत पात्र होण्यासाठी सर्व परिणामकारक टप्पे पुर्ण करुन योजनेच्या समाप्तीच्या दिनांकापर्यंत देण्यात आलेली मुदत दि.३१.०३.२०१८ पर्यंत होती.
आता राज्य शासनाचे नवीन औद्योगिक धोरण-२०१९ जाहिर झालेले आहे. त्यानुसार सामुहिक प्रोत्साहन योजना-२०१३ ला शासन निर्णय दि.०५/०६/२०१८ अन्वये दिलेली मुदतवाढ संपुष्टात आलेली असून, सामुहिक प्रोत्साहन योजना-२०१९ दि.०१.०४.२०१९ पासून अंमलात येणार आहे. त्यामुळे उपरोक्त
# Page 2
शासन परिपत्रक क्रमांकः साप्रोयो-२०१९/प्र.क्र.११६/उद्योग-८
सामुहिक प्रोत्साहन योजना-२०१३ च्या कालावधीत शासनाकडून देकारपत्र देण्यात आलेल्या विशाल/अतिविशाल प्रकल्पांना परिणामकारक टप्पे पूर्ण करुन त्याच्या पुराव्यासह दि.३१.०३.२०२४ पुर्वी अंमलबजावणी यंत्रणेकडे अर्ज करणे आवश्यक असून, अर्जाच्या दिनांकापासून गुंतवणुक
कालावधी/देकारपत्रात नमूद गुंतवणुक कालावधी देय करण्यास या शासन परिपत्रकान्वये मान्यता देण्यात येत आहे.