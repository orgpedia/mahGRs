# Page 1
एकत्रित परिविक्षाधीन प्रशिक्षण कार्यक्रम - ५ व ६ राज्यसेवा (मुख्य) परिक्षा - २०१७ व २०१८ च्या अंतिम निकालाच्या आधारावर महाराष्ट्र लोकसेवा आयोगाकडून निवड झालेल्या गट-अ व गट-ब संवर्गातील उमेदवारांच्या परिवीक्षाधीन प्रशिक्षण कालावधी करिता निर्माण करण्यात आलेल्या अधिसंख्य पदांना मुदतवाढ देणेबाबत...
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः टिआरएन-२०२०/५९/प्र.क्र.१७/उद्योग-३
मादाम कामा रोड, हुतात्मा राजगुरु चौक़,
मंत्रालय, मुंबई - ४०० ०३२.
दिनांक:०३ मार्च, २०२२
वाचा: १) शासन निर्णय, सामान्य प्रशासन विभाग क्रमांक टिआरएन-२०१३/प्र.क्र.८४/१३/१२-अ, दि.२०.०१.२०१४ २) शासन निर्णय, उ.ऊ. व का. विभाग क्रमांक इएसटी २०१५/३९८/प्र.क्र.११०/उद्योग-३, दिनांक ७.१०.२०१५ ३) शासन निर्णय, उ.ऊ.व का.विभाग क्र.टिआरएन-२०२०/५९/प्र.क्र.१६/उ-३, दि.२४.१.२०२० ४) या विभागाचा समक्रमांकाचा शासन निर्णय दि.२४.०१.२०२० ५) सामान्य प्रशासन विभाग पत्र क्र.टिआरएन-०९२१/प्र.क्र.२३/सीपीटीपी-अ,, दि.११.१०.२०२१
प्रस्तावना:
महाराष्ट्र लोकसेवा आयोगामार्फत राज्यसेवा परिक्षेद्वारे सन २०१४ पासून प्रतिवर्षी सरळसेवेने नियुक्त होणाऱ्याय गट-अ मधील पदांसाठी यशदा, पुणे या संस्थेमार्फत व गट-ब मधील पदांसाठी वनामती, नागपूर या संस्थेमार्फत दोन वर्षांच्या कालावधीसाठी एकत्रित परिविक्षाधीन प्रशिक्षण कार्यक्रम संदर्भाधीन क्र. १ च्या शासन निर्णयानुसार राबविण्यात येत आहे. त्याअनुषंगाने उद्योग, ऊर्जा व कामगार विभागाच्या अधिपत्याखालील उद्योग संचालनालयातंर्गत उद्योग उपसंचालक (तांत्रिक) गट अ व उद्योग अधिकारी (तांत्रिक) गट ब संवर्गाचा समावेश संदर्भाधीन क्र. २ च्या शासन निर्णयान्वये एकत्रित परिविक्षाधीन प्रशिक्षण कार्यक्रमामध्ये करण्यास मान्यता देण्यात आली आहे. महाराष्ट्र लोकसेवा आयोगाकडून राज्यसेवा (मुख्य) परीक्षा -२०१७ व २०१८ च्या अंतिम निकालाच्या आधारे निवड झालेल्या व एकत्रित परिविक्षाधीन प्रशिक्षण कार्यक्रम -५ व ६ मध्ये प्रशिक्ष घेणाऱ्या उमेदवारांसाठी संदर्भ क्रमांक ३ व ४ येथील शासन निर्णयान्वये दि.३०.९.२०१९ ते दि.०३.१०.२०२१ या दोन वर्षाच्या कालावधीसाठी अधिसंख्य पदे निर्माण करण्यात आली होती. तथापि, सदर परिविक्षाधीन अधिकाऱ्यांची ज्येष्ठता निश्चित करुन सेवाज्येष्ठतेनुसार संवर्गवाटप हाईपर्यंत काही कालावधी लागणार असल्यामुळे सदर पदांना मुदतवाढ देण्याबाबत सामान्य प्रशासन विभागाच्या संदर्भ क्रमांक ४ येथील पत्रान्वये या विभागास कळविले आहे. यास्तव, सदर पदांना मुदतवाढ देण्याची बाब शासनाच्या विचाराधीन होती.
शासन निर्णय: शासनाच्या वाचा क्र.३ व ४ येथील शासन निर्णयान्वये उद्योग संचालनालयाच्या आस्थापनेवर निर्माण करण्यात आलेल्या अनुक्रमे उद्योग अधिकारी (तांत्रिक) गट-ब या संवर्गातील ७ तर उद्योग उपसंचालक (तांत्रिक) गट अ संवर्गातील २ अधिसंख्य पदांना दि.०४.१०.२०२१ ते दि.०३.०३.२०२२ या कालावधीसाठी मुदतवाढ देण्यात येत आहे.
# Page 2
शासन निर्णय क्रमांकः टिआरएन-२०२०/५९/प्र.क्र.१७/उद्योग-३
२. सदर शासन निर्णय, वित्त विभागाच्या अनौपचारिक संदर्भ क्रमांक ९१/आपुक, दि.१५.०२.२०२२ अन्वये दिलेल्या मान्यतेच्या आधारे निर्गमित करण्यात येत आहे.