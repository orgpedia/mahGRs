# Page 1
मुख्य विद्युत निरीक्षक यांच्या आस्थापनेवरील
विद्युत निरीक्षक, उद्वाहन, मुंबई व विद्युत निरीक्षक
(स.अ.मं.व उ.नि.) यांच्या कार्यालयातील पदांचे
अन्य कार्यालयामध्ये समायोजनाबाबत......
महाराष्ट्र शासन
उद्योग, ऊर्जा, कामगार व खनिकर्म विभाग
शासन निर्णय क्रमांक : मुविनि-२०२५/प्र.क्र. ८४/ऊर्जा-१
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : १८ जुलै, २०२५.
संदर्भ :- १. उद्योग, ऊर्जा, कामगार व खनिकर्म विभाग, शासन निर्णय क्र. मुअवि-००५/सीआर-८९५७/ऊर्जा-२,
दि.२०.०२.२००६.
२. उद्योग, ऊर्जा, कामगार व खनिकर्म विभाग, शासन निर्णय क्र.-संकीर्ण-२०१४/प्र.क्र.५८८/ऊर्जा-२,
दि.२६.०२.२०१५.
३. उद्योग, ऊर्जा, कामगार व खनिकर्म विभाग, शासन अधिसूचना क्र. मुविनि-२०२५/प्र.क्र.४५/ऊर्जा-१,
दि.२८.०४.२०२५.
४. मुख्य विद्युत निरीक्षक कार्यालयाचे पत्र क्र. मुविनि/का-२/तांत्रिक/९५८/२०२५, दि. १८.०६.२०२५.
प्रस्तावना :-
विद्युत अधिनियम, २००३ व त्या अनुषंगाने बनविण्यात आलेले नियम व विनियम सक्षमपणे राबविण्याकरिता
सार्वजनिक बांधकाम विभागाच्या अधिपत्याखाली विद्युत निरीक्षणालय कार्यरत होते. शासन निर्णय, उद्योग, ऊर्जा व
कामगार विभाग, क्रमांक संकीर्ण २०१४/प्र. क. ५८८/ऊर्जा-५, दिनांक २६ फेब्रुवारी, २०१५ अन्वये विद्युत निरीक्षक व
त्यांच्या अखत्यारीतील अधिकारी आणि कर्मचारी यांची शासन निर्णय दि. २०/०२/२००६ नुसार निश्चित केलेल्या
आकृतीबंधानुसार मंजूर असलेली सर्व पदे रिक्त पदांसह तसेच संबंधित पदावर कार्यरत अधिकारी कर्मचाऱ्यांसह,
सार्वजनिक बांधकाम विभागाच्या प्रशासकीय नियंत्रणाऐवजी, ऊर्जा विभागाच्या अधिपत्याखाली आणण्यास मान्यता
देण्यात आली. त्यानुसार उद्वाहनासंबंधी कामकाज ऊर्जा विभागाच्या अधिपत्याखाली आले. संदर्भाधीन क्र. १ येथील
शासन निर्णय दि. २०.०२.२००६ मधील परिशिष्ट्ट-ब नुसार उद्वाहन शाखेच्या कामकाजासाठी विद्युत निरीक्षक,
उद्वाहन, मुंबई व विद्युत निरीक्षक (सचिव, अनुज्ञापक मंडळ व उद्वाहन निरीक्षक) या दोन कार्यालयात तांत्रिक व
अतांत्रिक संवर्गातील अधिकारी/ कर्मचारी कार्यरत आहेत.
०२. राज्यामध्ये सध्या सुमारे २ लाखांपेक्षा जास्त उद्वाहने कार्यरत आहेत. महाराष्ट्र उद्वाहन अधिनियम, १९३९
मधील तरतूदीनुसार सदर उद्वाहनांचे वर्षातून दोन वेळा निरीक्षण करणे बंधनकारक आहे. तसेच मा. उच्च न्यायालय,
मुंबई यांनी एका प्रकरणी वर्षातून किमान १ वेळा उद्वाहनांचे निरीक्षण करण्याबाबत आदेश दिले आहेत.
दरवर्षी अंदाजे १२ हजार उद्वाहनांचे निरीक्षण करून नव्याने परवाने दिले जातात. याकरीता केवळ २ विद्युत
निरीक्षक व त्यांच्या अंतर्गतचा कर्मचारीवृंद कार्यरत होता. उद्वाहनांचा परवाना व अनुज्ञाप्ती अंतिमरित्या मुख्य विद्युत
निरीक्षक यांच्याकडून देण्यात येत होती. या दोन्ही विद्युत निरीक्षकांची कार्यालय तसेच मुख्य विद्युत निरीक्षक यांचे
कार्यालय मुंबई येथे कार्यरत आहेत. या बाबी विचारात घेऊन जनतेच्या, व्यावसायिक आणि उद्योजकांच्या सोयीच्या
दृष्ट्टीने उद्वाहन निरीक्षणाचे कामकाज जिल्हास्तरावर / विभागास्तरावर संबंधित विद्युत निरीक्षक व अंतिमरित्या
उद्वाहन परवाना व उद्वाहन अनुज्ञाप्ती देण्याच्या कामकाजाचे प्रादेशिक विद्युत मंडळाच्या स्तरावर अधीक्षक अभियंता
# Page 2
यांच्याकडे संदर्भाधीन क्र. ३ येथील २ स्वतंत्र अधिसूचनांन्वये विकेंद्रीकरण करण्यात आले आहे. त्यामुळे विद्युत
निरीक्षक, उद्वाहन, मुंबई या कार्यालयाचे व विद्युत निरीक्षक (सचिव, अनुज्ञापक मंडळ व उद्वाहन निरीक्षक), मुंबई या
कार्यालयातील उद्वाहन शाखेची आवश्यकता राहिलेली नाही. विकेंद्रीकरणामुळे उद्वाहनाबाबतचे कामकाज जिल्हा व
प्रादेशिक स्तरावर वर्ग करण्यात आले आहे. त्यामुळे वरील दोन कार्यालयातील उद्वाहनाकरीता मंजूर असणाऱ्या
पदांचे जिल्हा व प्रादेशिक कार्यालयांमध्ये समायोजन करणे आवश्यक आहे. त्यानुसार वरील दोन कार्यालयामध्ये
उद्वाहनांच्या कामकाजासाठी मंजूर असणाऱ्या एकूण १०८ पदांचे प्रशासकीय सोय व निकड विचारात घेऊन इतर
कार्यालयांमध्ये समायोजन करण्याची बाब शासनाच्या विचाराधीन होती.
शासन निर्णय :-
ऊर्जा विभागाच्या शासन निर्णय दि. २०.०२.२००६ नुसार मंजूर आकृतीबंधातील विद्युत निरीक्षक, उद्वाहन,
मुंबई या कार्यालयासाठी मंजूर पदांचे समायोजन करण्यात येत आहे. तसेच विद्युत निरीक्षक (सचिव, अनुज्ञापक मंडळ
व उद्वाहन निरीक्षक) या कार्यालयामधील उद्वाहन शाखेकरीता मंजूर असलेल्या पदांचे समायोजन करण्यात येत आहे.
२. उपरोक्त दोन कार्यालयातील मंजूर पदांच्या मर्यादेत सोबत जोडलेल्या परिशिष्ट्ट-अ मध्ये दर्शविल्यानुसार
ऊर्जा विभागाच्या अधिपत्याखालील मुख्य विद्युत निरीक्षक यांच्या अधिनस्त प्रादेशिक व जिल्हास्तरावरील
कार्यालयात समायोजन करण्यास शासन मान्यता देण्यात येत आहे.
३. या समायोजनाच्या अनुषंगाने कार्यालयनिहाय उपविभागीय व शाखास्तरीय कार्यक्षेत्र निश्चितीबाबतचा प्रस्ताव
मुख्य विद्युत निरीक्षक, मुंबई यांनी शासनास तात्काळ सादर करावा.
४. सदर शासन आदेश महाराष्ट्र शासनाच्या www.maharashtra.gov.in या संकेस्थळावर उपलब्ध करण्यात
# Page 3
# Page 4
# Page 5
# Page 6