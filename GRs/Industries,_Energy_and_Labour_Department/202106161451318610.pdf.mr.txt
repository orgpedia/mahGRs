# Page 1
दिव्यांग व्यक्ती हक्क अधिनियम, २०१६ नुसार महाराष्ट्र इमारत व इतर बांधकाम कामगार कल्याणकारी मंडळाच्या आस्थापनेवरील पदांमध्ये दिव्यांगांची पदे सुनिश्चित करणेबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांक: दिव्यांग-२०२१/प्र.क्र.१०१/काम-७
हुतात्मा राजगुरु चौक, मादाम काम मार्ग,
मंत्रालय, मुंबई-४०० ०३२.
दिनांक: १६ जून, २०२१
वाचा :- १. केंद्र शासनाचा दिव्यांग व्यक्ती हक्क अधिनियम, २०१६.
२. केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची अधिसूचना क्र.३८-१६/२०२०-DD-III, दि.०४/०१/२०२१.
३. शासन निर्णय, सामाजिक न्याय व विशेष सहाय्य विभाग क्र. दिव्यांग २०१९/ प्र.क्र.२५१/दि.क.२ दि.०२/०२/२०२१.
४. मुख्य सचिव यांचे अर्धशासकीय पत्र क्र. दिव्यांग-२०२१/संकीर्ण-११/दि.क.२, दि.०६/०२/२०२१.
प्रस्तावना : दिव्यांग व्यक्ती हक्क अधिनियम, २०१६ मधील कलम ३३ (i) नुसार महाराष्ट्र इमारत व इतर बांधकाम कामगार कल्याणकारी मंडळाच्या आस्थापनेवरील पदांकरिता दिव्यांगांसाठी पदसुनिश्चिती करणे आवश्यक आहे. केंद्र शासनाने संदर्भाधीन क्र. २ येथील अधिसूचनेन्वये दिव्यांगांसाठी सुनिश्चित केलेल्या पदांची यादी प्रसिध्द केलेली आहे. केंद्र शासनाचा अधिसूचनेनुसार (केंद्र शासनाच्या धर्तीवर) राज्य शासनाच्या आस्थापनेवरील दिव्यांगांसाठीची पदे सुनिश्चित करणेबाबतच्या सूचना सामाजिक न्याय व विशेष सहाय्य विभागाच्या संदर्भाधीन क्र. ३ येथील शासन निर्णयान्वये दिलेल्या आहेत.
त्यानुसार महाराष्ट्र इमारत व इतर बांधकाम कामगार कल्याणकारी मंडळाच्या आस्थापनेवरील दिव्यांगांसाठीची पदे सुनिश्चित करण्याची बाब शासनाच्या विचाराधीन होती.
शासन निर्णय : १. दिव्यांग व्यक्ती हक्क अधिनियम, २०१६, केंद्र शासनाची दि.०४/०१/२०२१ ची अधिसूचना व शासन निर्णय, सामाजिक न्याय व विशेष सहाय्य विभाग, दि. ०२/०२/२०२१ अन्वये दिलेल्या सूचना विचारात घेवून महाराष्ट्र इमारत व इतर बांधकाम कामगार कल्याणकारी मंडळाच्या आस्थापनेवरील पदांमधील दिव्यांगांसाठी सोबतच्या सहपत्रामध्ये नमूद केल्याप्रमाणे सुनिश्चित करण्यात येत आहे.
२. सदर शासन निर्णय, केंद्र शासनाच्या सामाजिक न्याय व अधिकारिता मंत्रालय, नवी दिल्ली यांची दि.०४/०१/२०२१ ची अधिसूचना व सामाजिक न्याय विभागाच्या दि.०२/०२/२०२१ रोजीच्या शासन निर्णयान्वये दिलेल्या सूचनेनुसार निर्गमित करण्यात येत आहे.
# Page 2
शासन निर्णय क्रमांकः दिव्यांग-२०२१/प्र.क्र.१०१/काम-७
# Page 3
# Page 4