# Page 1
सन २०२१-२२ या वित्तीय वर्षासाठी महाराष्ट्र राज्य खादी व ग्रामोद्योग मंडळ मुंबई, यांना वेतनेतर खर्चासाठी सहाय्यक अनुदान वितरीत करण्याबाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्रमांक :- केव्हीबी-२०२१/प्र.क्र. ६१ / उद्योग-६.
मंत्रालय, मुंबई-४०० ०३२.
दिनांक :- १६ डिसेंबर, २०२१
वाचा : १) वित्त विभाग, शासन परिपत्रक क्र. अर्थसं-२०२१/प्र.क्र.४८/अर्थ-३, दि.०६/०४/२०२१.
२) शासन निर्णय क्रमांक केव्हीबी-१३२०/प्र.क्र.५४-अ/उद्योग-६, दि.२३ मार्च, २०२१.
३) शासन निर्णय क्रमांक केव्हीबी-१३२०/प्र.क्र.५४/उद्योग-६, दि.२२ फ़ेब्रुवारी, २०२१.
४) शासन निर्णय क्रमांक केव्हीबी-१३२०/प्र.क्र.६०/उद्योग-६, दि.२९ नोव्हेंबर, २०२१.
५) अर्थ सल्लागार व मुख्य लेखाधिकारी, महाराष्ट्र राज्य खादी व ग्रामोद्योग मंडळ यांचे क्र. कार्यासन- ९/ रानिवि/३००, दि.११.०५.२०२१.
प्रस्तावना: महाराष्ट्र राज्य खादी व ग्रामोद्योग मंडळाने त्यांच्या संदर्भ क्रमांक ५ च्या पत्रान्वये माहे एप्रिल, २०२१ व मे, २०२१ या दोन महिन्यांचे वेतन, सेवानिवृत्ती वेतन व वेतनेतर यावरील खर्च भागविण्यासाठी अनुक्रमे रुपये १२४४.०६ लाख व ३१ सहायक अनुदान (वेतनेतर) साठी रुपये ४५.५६/-लाख इतके अनुदान उपलब्ध करुन देण्याची विनंती केलेली आहे.
२. या विभागाच्या अर्थसंकल्प शाखेने मागणी क्रमांक के-७, २८५१, ग्रामोद्योग व लघुउद्योग, १०५ खादी व ग्रामोद्योग (२८५१०५८५) या लेखाशिर्षाखाली ७५ टक्केच्या मर्यादेत ३६ सहायक अनुदान (वेतन) या उपलेखाशिर्षांखाली अनुदान उपलब्ध करुन दिल्याने माहे जुलै, ऑगस्ट व सप्टेंबर, २०२१ या महिन्याचा वेतन, सेवानिवृत्ती वेतन इ. खर्च भागविण्यासाठी रुपये १८,६६,०९,०००/(रुपये अठरा कोटी सहासष्ट लाख नऊ हजार फक्त ) इतके अनुदान संदर्भ क्रमांक ४ येथील दिनांक २९ नोव्हेंबर, २०२१ रोजीच्या शासन निर्णयान्वये वितरीत करण्यात आलेले आहे.
३. महाराष्ट्र राज्य खादी व ग्रामोद्योग मंडळाचा वेतनेत्तर खर्च भागविण्यासाठी अनुदान उपलब्ध करुन देण्याची बाब शासनाच्या विचाराधिन होती.
शासन निर्णय :
खादी व व ग्रामोद्योग मंडळास वेतनेतर खर्च भागविण्यासाठी ३१ सहाय्यक अनुदान (वेतनेतर) या उद्दिष्टांसाठी रुपये ४०,९९,९५०/-लक्ष (रुपये चाळीस लाख नव्यान्नव हजार नऊशे पन्नास मात्र) इतके अनुदान वितरीत करण्यास या शासन निर्णयान्वये मान्यता देण्यात येत आहे.
२. यावरील खर्च मागणी क्रमांक के-७, २८५१, ग्रामोद्योग व लघुउद्योग, १०५ खादी व ग्रामोद्योग (००) (००) (०१) खादी व ग्रामोद्योग मंडळाला सहाय्यक अनुदान (दत्तमत) (२८५१०५८५) ३१, सहाय्यक अनुदान (वेतनेतर) या उद्दिष्टाखालील सन २०२१-२२ या अर्थसंकल्पीय वर्षासाठी मंजूर अनुदानातून भागविण्यात यावा व तो त्याच लेखाशिर्षाखाली खर्ची टाकण्यात यावा.
३. सदर रक्कमेच्या आहरण व संवितरणाचे अधिकार विकास आयुक्त (उद्योग), उद्योग संचालनालय, मुंबई यांच्या कार्यालयातील लेखा अधिकारी यांना देण्यात आलेले आहेत. सदर अनुदान खर्च झाल्याबाबतचे विनियोग प्रमाणपत्र मंडळाने शासनास व आहरण व संवितरण अधिकाऱ्यांना विहित कालावधीत सादर करावे. तसेच लेख्यांच्या खर्चमेळाबाबत महालेखापाल, महाराष्ट्र - १, मुंबई यांच्याकडून
# Page 2
शासन निर्णय क्रमांकः केव्हीबी-२०२१/प्र.क्र.६१/उद्योग-६.
विचारणा करण्यात येईल, तेव्हा लेख्यासंबंधीची आवश्यक ती कागदपत्रे मंडळाने महालेखापाल कार्यालयास सादर करावीत.
४. सदर शासन निर्णय, वित्त विभाग शासन निर्णय क्र. विअप्र-२०१३/ प्र.क्र.३० / २०१३/ विनियम, दि.१७ एप्रिल, २०१५ मधील वित्तीय अधिकार नियम पुस्तिका, १९७८- भाग-१, उपविभाग-१,अनुक्रमांक २७ नियम क्रमांक १४९ अन्वये प्रशासनिक विभागास प्रदान करण्यात आलेल्या अधिकारानुसार तसेच वित्त विभागाच्या सहमतीने त्यांचा अनौपचारिक संदर्भ क्र.१५९/२०२१/व्यय-१६, दि.२६/११/२०२१ वर देण्यात आलेल्या मान्यतेनुसार निर्गमित करण्यात येत आहे.