# Page 1
धुळे जिल्यातील साक्री तालुक्यातील
३३/११ के.व्ही बल्हाणे उपकेंद्र ते
मानवकेंद्र, पिंपळनेर यामध्ये नवीन लिंक
वाहिनी उभारण्याच्या कामाकरिता
प्रशासकीय मान्यता प्रदान करण्याबाबत.
महाराष्ट्र शासन
उद्योग, ऊर्जा, कामगार व खनिकर्म विभाग
शासन निर्णय क्रमांक : संकिर्ण-२०२४ /प्र.क्र.९२/ऊर्जा-५
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक : १४ ऑक्टोबर, २०२४
संदर्भ : मुख्य अभियंता (वितरण), महावितरण कंपनी मर्या./०३६५५५,
दि.१३.१२.२०२३
प्रस्तावना:
धुळे जिल्यातील साक्री तालुक्यातील कार्यान्वित असलेल्या ३३ के.व्ही. पिंपळनेर
वाहिनीवर ३३/११ के.व्ही पिंपळनेर उपकेंद्र (क्षमता २५ एम.व्ही.ए), ३३/११ के.व्ही. कुडाशी उपकेंद्र
(क्षमता १० एम.व्ही.ए) व ३३/११ के.व्ही. उमरपाटा उपकेंद्र (क्षमता ५ एम.व्ही.ए) यांचा भार आहे.
सदर पिंपळनेर वाहिनीची लांबी १३२/३३ के.व्ही. साक्री उपकेंद्रापासून ५० कि.मी पेक्षा अधिक आहे.
त्यामुळे या भागातील ग्राहकांना कमी दाबाने वीज पुरवठा होतो. तसेच शेतकऱ्यांच्या कृषीपंपाना
योग्य दाबाने व सुरळीत वीज पुरवठा होत नाही. उपरोक्त उपकेंद्र व पिंपळनेर शहराला वीज
पुरवठा करण्याकरिता पर्यायी व्यवस्था उपलब्ध नाही. ३३/११ के.व्ही बल्हाणे उपकेंद्र ते मानवकेंद्र,
पिंपळनेर यामध्ये ३३ के.व्ही नवीन लिंक वाहिनी उभारल्यामुळे पिंपळनेर, कुडाशी व उमरपाटा
उपकेंद्राना वीज पुरवठा करण्याकरिता पर्यायी व्यवस्था उपलब्ध होऊन वितरण प्रणाली वरील भार
कमी होईल. तसेच या भागातील कमी विद्युत दाबाच्या समस्येचे निराकरण होईल.
धुळे जिल्यातील साक्री तालुक्यातील ३३/११ के.व्ही बल्हाणे उपकेंद्र ते मानवकेंद्र,
पिंपळनेर यामध्ये नवीन लिंक वाहिनी उभारण्याच्या कामाकरिता रु.२.४१ कोटी इतक्या रकमेचा
प्रस्ताव तांत्रिकदृष्ट्ट्या तपासणी करुन महावितरण कंपनीने सादर केला आहे. सदर प्रस्तावास
प्रशासकीय मान्यता देण्याची बाब शासनाच्या विचाराधीन होती.
शासन निर्णय :
१.धुळे जिल्यातील साक्री तालुक्यातील ३३/११ के.व्ही बल्हाणे उपकेंद्र ते मानवकेंद्र,
पिंपळनेर यामध्ये ३३ के.व्ही नवीन लिंक वाहिनी उभारण्याच्या कामाकरिता रु.२.४१
कोटीइतक्या खर्चाच्या कामांस प्रशासकीय मान्यता देण्यात येत आहे.
# Page 2
२.या योजनेसाठी होणारा खर्च मंजूर व अर्थसंकल्पित केलेल्या तरतुदीनुसार पुढील
लेखाशिर्षातून भागविण्यात यावा.
मागणी क्रमांक टी - ५
२८०१, वीज
८०, सर्वसाधारण, ७९६, जनजाती क्षेत्र योजना
(०२) जनजाती क्षेत्र उपयोजना,
(०१) (०३) महाराष्ट्र राज्य वीज वितरण (२८०१ ५०८९)
कंपनी मर्यादित यांना अनुदान
(राज्यस्तरीय योजना) (कार्यक्रम)
३५, भांडवली मत्तेच्या निर्मितीकरिता अनुदान
३. सदर योजना राबविताना ऊर्जा विभागांतर्गत संबंधित क्षेत्रिय कार्यालयाने आदिवासी विकास
विभागाचे संबंधित प्रकल्प अधिकारी, एकात्मिक आदिवासी विकास प्रकल्प यांचेशी समन्वय
साधावा. तसेच प्रकल्प अंमलबजावणी योग्य रितीने होईल तसेच अपेक्षित ध्येय प्राप्त होईल याची
संपूर्ण जबाबदारी महावितरण कंपनीने पार पाडावी.
४. हा शासन निर्णय, आदिवासी विकास विभागाच्या सहमतीने निर्गमित करण्यात येत आहे.
५. हा शासन निर्णय, महाराष्ट्र शासनाच्या www.maharashtra.gov.in या संकेतस्थळावर
# Page 3