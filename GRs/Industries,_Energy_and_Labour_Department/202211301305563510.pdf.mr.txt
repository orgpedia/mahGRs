# Page 1
अपारंपारिक ऊर्जा निर्मिती धोरण- २०२० अतंर्गत प्रोत्साहनात्मक सुधारणांबाबतची कार्यपध्दती....
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : अपाऊ-२०२१/प्र.क्र.२२४/(भाग-४)/ऊर्जा-७
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक :- ३० नोव्हेंबर, २०२२.
संदर्भ:- १. शासन निर्णय, उ.ऊ व का.विभाग, क्र.अपाऊ-२०१५/प्र.क्र.४९/ऊर्जा-७, दिनांक २०.०७. २०२२ २. शासन निर्णय, उ.ऊ व का.विभाग,क्र.अपाऊ-२०१५/प्र.क्र.४९/ऊर्जा-७, दिनांक ०९.०९.२०२२ ३. शासन निर्णय, उ.ऊ व का.विभाग,क्र. अपाऊ-२०२०/प्र.क्र.१३७/ऊर्जा-७, दिनांक ३१.१२.२०२० ४. शासन निर्णय, उ.ऊ व का.विभाग, क्र. अपाऊ-२०२१/प्र.क्र.६९/ ऊर्जा-७, दिनांक २२.०४.२०२१ ५. शासन निर्णय, उ.ऊ व का.विभाग, क्र. अपाऊ-२०२१/प्र.क्र.६९/ ऊर्जा-७, दिनांक २२.०६.२०२१ ६. शासन निर्णय, उ.ऊ व का.वि., क्र.अपाऊ-२०२१/प्र.क्र.१३७ (भाग-१७)/ ऊर्जा-७, दि १३.१२.२०२१ ७. शासन निर्णय, उ.ऊ व का.विभाग, क्र. अपाऊ-२०२०/प्र.क्र.१३७(अ)/ऊर्जा-७, दिनांक ११.०५.२०२२ ८. शासन निर्णय, उ.ऊ व का.विभाग, क्र. अपाऊ-२०२१/प्र.क्र.२२४/ ऊर्जा-७, दिनांक ३०.०६.२०२२
प्रस्तावना:
राज्याचे नवीन व नवीकरणीय (अपारंपारिक) ऊर्जा स्त्रोतांपासून वीज निर्मितीच्या प्रकल्पांसाठी पारेषण संलग्न / पारेषण विरहीत एकत्रित अपारंपारिक ऊर्जा निर्मिती धोरण- २०२० संदर्भाधिन दिनांक ३१.१२.२०२० च्या शासन निर्णयान्वये जाहीर करण्यात आले आहे. सदरच्या अपारंपारिक ऊर्जा निर्मिती धोरणांतर्गत पारेषण संलग्न व पारेषण विरहीत अपारंपारिक ऊर्जा प्रकल्प आस्थापित / कार्यान्वित
करण्याबाबतची कार्यपध्दती संदर्भाधिन दिनांक ११.०५.२०२२ च्या शासन निर्णयान्वये जाहीर करण्यात
आली आहे.
सदरचे धोरण जाहीर झाल्यानंतर अपारंपारिक ऊर्जा निर्मिती प्रकल्प उभारणाऱ्या प्रमुख Stake holder यांनी शासन पातळीवर व महाऊर्जाकडे अपारंपारिक ऊर्जा निर्मिती प्रकल्प उभारण्यासाठी
होणारी मोठी गुंतवणुक, त्याद्वारे राज्यात निर्माण होणारी वीज तसेच निर्माण होणारा रोजगार आणि अनुषंगिक फायदे, राज्यातील जमिनींची इतर राज्यांच्या तुलनेने जास्तीची किंमत, त्यामुळे इतर
राज्यांच्या तुलनेत महाग वीज, वीज विक्री दरातील फरक कमी करण्यासाठी व किफायतशीर दर देण्याच्या दृष्टीने शासनामार्फत सोयी सवलती/अनुदान स्वरुपात आर्थिक सहाय्य मिळण्याबाबत विनंती केली होती. सदर मागणी विचारात घेऊन व अपारंपारिक ऊर्जा क्षेत्रात देशात राज्य अव्वल स्थानावर येण्यासाठी अपारंपारिक ऊर्जा निर्मिती धोरण- २०२० मध्ये अपारंपारिक ऊर्जा निर्मिती प्रकल्पांना सोयी
सवलती/अनुदान स्वरुपात आर्थिक सहाय्य अंतर्भूत करुन प्रोत्साहनात्मक सुधारणा संदर्भाधिन दिनांक ३०.०६.२०२२ च्या शासन निर्णयान्वये जाहीर करण्यात आल्या आहेत. सदर प्रोत्साहनात्मक
सुधारणांबाबत कार्यपध्दती निश्चित करण्याची बाब शासनाच्या विचाराधीन होती.
# Page 2
शासन निर्णय क्रमांकः अपाऊ-२०२१/प्र.क्र.२२४/(भाग-४)/ऊर्जा-७
शासन निर्णयः अपारंपारिक ऊर्जा निर्मिती धोरण-२०२० मध्ये अपारंपारिक ऊर्जा प्रकल्पांना सोयी सवलती/ अनुदान स्वरुपात आर्थिक सहाय्य अंतर्भूत करुन प्रोत्साहनात्मक सुधारणांची अमंलबजावणी करण्यासाठी खालीलप्रमाणे विहित केलेल्या कार्यपध्दतीस शासन मान्यता देण्यात येत आहे : १. अपारंपारिक ऊर्जा निर्मिती धोरण- २०१५ अंतर्गत महाऊर्जाकडे नोंदणी झालेल्या पारेषण संलग्न सौर ऊर्जा प्रकल्पांना कार्यान्वित करण्यासाठी मुदतवाढ देणे:
अपारंपारिक ऊर्जा निर्मिती धोरण-२०२० अंतर्गत सन २०१५ च्या धोरण कालावधीत ज्या अपारंपारिक ऊर्जा प्रकल्पांना नोंदणी पत्र देण्यात आले आहे, अशा प्रकल्पांना, तसेच सदर धोरण जाहीर झाल्यानंतर पुढील तीन महिन्यात, सन २०१५ च्या धोरणांतर्गत प्रकल्पांची नोंदणी करण्याची प्रकल्पधारकास मुभा होती, अशा प्रकल्पांना सन २०१५ च्या धोरणात नमुद प्रोत्साहनात्मक बाबींचा लाभ नवीन धोरण जाहीर झाल्यापासून एक वर्षाच्या आत प्रकल्प कार्यान्वित केल्यास अनुज्ञेय ठरतील, अशी तरतूद आहे. सदर कालावधीत नोंदणी होऊ न शकलेल्या सौर ऊर्जा प्रकल्पांना नोंदणी करण्यासाठी शासनाने दोनवेळा मुदतवाढ दिली होती. तथापि, सदर मुदतवाढ देतांना प्रकल्प कायान्वित करण्यासाठी मुदतवाढ दिलेली नसल्याने राज्यातील करोना महामारीच्या पार्श्वभूमीवर महाऊर्जाकडे सन २०१५ च्या धोरणातंर्गत नोंदणी झालेले ४१८ मेगावॅट क्षमतेचे प्रकल्प कार्यान्वित करण्यासाठी मंत्रीमंडळाच्या मान्यतेच्या दिनांकापासून म्हणजेच दि. ६.०६.२०२२ पासून एक वर्षाची (दि.०५.०६.२०२३ पर्यत) मुदतवाढ संदर्भाधिन दिनांक ३० जून, २०२२ च्या शासन निर्णयान्वये देण्यात आली आहे.
प्रकल्प कार्यान्वित करण्यासाठी अशा प्रकल्पांचे विकासक/ प्रकल्पधारक हे प्रकल्पनिहाय प्रकल्प मुदतवाढीबाबत महाऊर्जाकडे अर्ज करतील.
→ महाऊर्जा, असा मुदतवाढीचा अर्ज प्राप्त झाल्यानंतर मुदतवाढीबाबतची कागदपत्रे तपासून मुदतवाढीचा प्रस्ताव शासन निर्णय दि. १३ डिसेंबर, २०२१ अन्वये प्रकल्पांना मुदतवाढ देण्यासाठी प्रधान सचिव (ऊर्जा) यांच्या अध्यक्षतेखाली गठीत केलेल्या समितीसमोर ठेवण्यासाठी ऊर्जा विभागास सादर करेल.
सदर समितीने मान्यता दिल्यानंतर व प्रकल्प धारकाने विहित मुदतीत प्रकल्प पूर्ण केल्यानंतर ऊर्जा धोरणाच्या उद्दिष्टाच्या मर्यादेमध्ये महावितरण कंपनीकडून विहित पध्दतीने प्रकल्प कार्यान्वित करण्यासाठी मान्यता देण्यात येईल.
अपारंपारिक ऊर्जा निर्मिती धोरण, २०१५ दिनांक २०.०७.२०१५ व कार्यपध्दती दिनांक ०९.०९.२०१५ च्या शासन निर्णयातील अन्य तरतूदी लागू राहतील.
२. राज्याचे नवीन अपारंपारिक ऊर्जा निर्मिती धोरण - २०२० अंतर्गत उदयोगांनी स्वयंवापरासाठी सौर, पवन, शहरी व औदयोगिक घनकचरा ऊर्जा निर्मिती आणि ऊसाच्या चिपाडावर आधारीत वीज निर्मिती प्रकल्प आस्थापित केल्यास त्यातून निर्माण झालेल्या विजेवर प्रकल्प कार्यान्वित झालेल्या दिनांकापासून पहिल्या १० वर्षापर्यंत विद्युत शुल्क माफ करणे :
पृष्ठ ५ पैकी २
# Page 3
शासन निर्णय क्रमांकः अपाऊ-२०२१/प्र.क्र.२२४/(भाग-४)/ऊर्जा-७
अपारंपारिक ऊर्जा निर्मिती धोरण-२०२० अंतर्गत आस्थापित होणाऱ्या सौर, पवन, शहरी व औदयोगिक घन कचऱ्यापासून वीज निर्मिती आणि ऊसाच्या चिपाडावर आधारित सहवीज निर्मिती प्रकल्पांतून निर्माण होणाऱ्या विजेचा वापर उदयोगांनी स्वयंवापरासाठी केल्यास अशा प्रकल्पांना विहित मुदतीत प्रकल्प कार्यान्वित झाल्यास प्रकल्प कार्यान्वित झाल्याच्या दिनांकापासून पहिल्या १० वर्षाकरीता विद्युत शुल्क माफी देण्यात येईल.
→ प्रकल्प कार्यान्वित झाल्यानंतर विकासक मुख्य विद्युत निरिक्षक यांचेकडे नोंदणीकृत प्रकल्पास विद्युत शुल्कातील माफी मिळण्यासाठी प्रस्ताव सादर करतील.
→ मुख्य विद्युत निरिक्षक अशा प्रस्तावाची छाननी करुन अभिप्रायासह विद्युत शुल्क माफीचा प्रस्ताव ऊर्जा विभागास सादर करतील.
→ अशा प्रस्तावास प्रधान सचिव, ऊर्जा यांनी मान्यता दिल्यानंतर मुख्य विद्युत निरिक्षक व महावितरण कंपनी त्यानुसार पुढील आवश्यक ती कार्यवाही करतील.
→ विद्युत शुल्क माफीबाबतचा त्रैमासिक व वार्षिक अहवाल मुख्य विद्युत निरिक्षक व महावितरण कंपनी शासनास सादर करेल.
३. अपारंपरिक ऊर्जा निर्मिती धोरण-२०२० अंतर्गत राज्य शासनाची महामंडळे, कृषी विद्यापीठे यांच्या ताब्यातील वापराविना असलेल्या जमिनीवर सौर ऊर्जा प्रकल्प उभारणी करुन राज्यातील वीज
वितरण कंपन्या अथवा तिसऱ्या घटकास प्रचलित कायदे/नियमानुसार वीज खरेदी करार करून वीज विक्री करता येऊ शकेल. याकरिता संबंधित महामंडळे/कृषी विद्यापीठे / प्रकल्प विकासक/ प्रकल्प धारक यांनी अपाऊ धोरण २०२०, दिनांक ३१ डिसेंबर, २०२० व कार्यपध्दती दिनांक ११ मे, २०२२ प्रमाणे प्रकल्प उभारण्याबाबतची कार्यवाही करावी.
४. राज्यातील सर्व शासकीय / निमशासकीय इमारतींवर यापूर्वी आस्थापित केलेले पारेषण विरहीत सौर ऊर्जा प्रकल्पात बदल करुन ज्या ठिकाणी आस्थापित केलेल्या बॅटरी, नादुरुस्त आहेत, त्या ठिकाणी महाऊर्जा मार्फत पारेषण संलग्न संकरीत ग्रीड टाय इन्र्व्हटर (हायब्रीड) व नेटमिटरींगसह आस्थापित करणेबाबत महाराष्ट्र राज्य विद्युत नियामक आयोगाच्या नियमावली, महावितरण, महापारेषण कंपनीच्या मार्गदर्शक सुचना व राज्य शासनाचे आदेश विचारात घेऊन महाऊर्जा मार्फत कार्यवाही करण्यात येईल. यासाठी निधी उपलब्धतेनुसार दरवर्षी सुमारे १०० शासकीय/निमशासकीय कार्यालयात सदर योजना राबविण्यात येईल. संबंधित शासकीय / निमशासकीय कार्यालयाने महाऊर्जा विभागीय कार्यालयामार्फत तांत्रिक सर्वेक्षण करुन अंदाजपत्रकीय किंमतीसह प्रस्ताव महाऊर्जा मुख्यालयास सादर करतील.
५. सौर/ पवनऊर्जेवर आधारित पथदर्शी तत्वावरील एनर्जी स्टोअरेज प्रकल्प महाऊर्जामार्फत विकसित करण्यास तत्वत: मान्यता देण्यात आली असून, या संदर्भातील अत्याधुनिक तंत्रज्ञान विकसित झाल्यानंतर महाऊर्जाने अंतिम मान्यतेसाठी प्रस्ताव ऊर्जा विभागास सादर करणे : १) महाऊर्जाच्या जागेवर सौर/पवनऊर्जेवर आधारित पथदर्शी तत्वावरील एनर्जी स्टोअरेज प्रकल्प उभारण्याकरीता सविस्तर प्रकल्प अहवाल तयार करण्याकरीता सल्लागाराची निवड करुन त्यांना कार्यादेश देण्यात येतील.
पृष्ठ ५ पैकी ३
# Page 4
शासन निर्णय क्रमांकः अपाऊ-२०२१/प्र.क्र.२२४/(भाग-४)/ऊर्जा-७
२) सविस्तर प्रकल्प अहवाल तयार झाल्यानंतर महाऊर्जा सदर प्रस्ताव शासनास सादर करेल.
३) ऊर्जा विभागाकडून अशा प्रस्तावास/प्रकल्पास मा.मंत्रीमंडळाची मान्यता घेऊन एनर्जी स्टोरेज प्रकल्पास प्रशासकीय मान्यता देण्यात येईल.
४) प्रशासकीय मान्यतेनंतर महाऊर्जाकडून ई-निविदेचा अवलंब करुन प्रकल्पाची अमंलबजावणी करण्यात येईल.
६. प्रकल्पधारक/विकासक यांनी अपारंपारिक ऊर्जा निर्मिती धोरण-२०२० अंतर्गत सौर व पवन वीज निर्मिती प्रकल्पांसाठी बिगर शेती कर माफ करण्याबाबतचा प्रस्ताव महसूल व वन विभागास सादर करावा.
७. राज्यात अपारंपारिक ऊर्जा निर्मिती धोरण-२०२० अंतर्गत राज्यातील वीज वितरण कंपन्यांना त्यांच्या एकूण अपारंपारिक ऊर्जा बंधनासाठी (RPO) आवश्यक असणाऱ्या वीजेपैकी ५०% वीज राज्यातील अपारंपारिक ऊर्जा प्रकल्पातून घेणे बंधनकारक करण्यासाठी मा. वीज नियामक आयोगाकडे महाऊर्जामार्फत याचिका दाखल करण्यास मान्यता देण्यात आली आहे. याबाबतची कार्यवाही महाऊर्जाने त्वरित करावी. सदर याचिकेत मा.आयोगाने दिलेल्या निर्णयानुसार पुढील आवश्यक ती कार्यवाही मा.मंत्रीमंडळाच्या मान्यतेने करण्यात येईल.
८. यासह अपारंपरिक ऊर्जा निर्मिती धोरण- २०२० अंतर्गत नमूद इतर सर्व तरतूदी तसेच अपांरपारिक ऊर्जा निर्मिती धोरण-२०२० अंतर्गत प्रोत्साहनात्मक सुधारणांबाबत दिनांक ३०.०३.२०२२, दिनांक ११.०५.२०२२ व दिनांक ३०.०६.२०२२ रोजीच्या शासन आदेशातील तरतुदी सुध्दा लागू राहतील / कायम राहतील.
# Page 5