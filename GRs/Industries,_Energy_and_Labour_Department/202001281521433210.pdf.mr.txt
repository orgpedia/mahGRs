# Page 1
दि.०६/०२/२०२० रोजी होणाऱ्या स्थानिक स्वराज्य संस्थेच्या निवडणुकासाठी सदर क्षेत्रातील मतदारांना मतदानाच्या दिवशी मतदान करण्यासाठी दोन तासांची सवलत देण्याबाबत.
महाराष्ट्र शासन
उद्योग, ऊर्जा व कामगार विभाग
शासन परिपत्रक क्रमांक: मतदान २०२०/प्र.क्र.१४/कामगार-९
मंत्रालय, मुंबई ४०० ०३२
दिनांक : २८ जानेवारी, २०२०
संदर्भ :- राज्य निवडणूक आयोग, महाराष्ट्र यांचे क्रमांक रानिआ/नप-२०१९/प्र.क्र.१४/का.६, दि.२३ जानेवारी, २०२० रोजीचे पत्र.
शासन परिपत्रक राज्य निवडणूक आयोगाने निर्गमित केलेल्या आदेशाप्रमाणे दि. ०६ फेब्रुवारी, २०२० रोजी सोबतच्या परिशिष्ट-१ व २ मध्ये नमूद केल्याप्रमाणे निवडणूक घेतली जाणार आहे. सदर निवडणुकीमध्ये सर्व मतदारांना त्यांचा मतदानाचा हक्क योग्यरितीने बजावता यावा यासाठी खालील प्रमाणे आदेश देण्यात येत आहेत: ।) निवडणूक होणाऱ्या मतदान क्षेत्रात मतदार असलेले कामगार/अधिकारी/कर्मचारी यांना निवडणुकीच्या दिवशी मतदानाचा हक्क बजावण्यासाठी कमीत कमी दोन तासांची सवलत देण्यात यावी.
II) सदर सवलत उद्योग, ऊर्जा व कामगार विभागांतर्गत येणाऱ्या सर्व आस्थापना, कारखाने, दुकाने इत्यादींना लागू राहिल. (उदा. खाजगी कंपन्या या मधील आस्थापना, सर्व दुकाने व व इतर आस्थापना, निवासी हॉटेल, खाद्यगृहे, अन्य गृहे, नाटयगृहे, व्यापार, औद्योगिक उपक्रम किंवा इतर आस्थापना तसेच माहिती व तंत्रज्ञान कंपन्या, शॉपिंग सेंटर, मॉल्स, रिटेलर्स इ.) II) वर नमूद केल्यानुसार उद्योग, ऊर्जा व कामगार विभागाअंतर्गत येणाऱ्या सर्व आस्थापना, कारखाने, दुकाने इत्यादींच्या मालकांनी / व्यवस्थापनाने वरील सूचनांचे योग्य ते अनुपालन होईल याची काटेकोरपणे खबरदारी घ्यावी. या आदेशांचे पालन न केल्यास संबंधित आस्थापनांविरुध्द आवश्यक ती कारवाई करण्यात येईल.
४. सदर परिपत्रक राज्य निवडणूक आयोग, महाराष्ट्र यांचे क्रमांक रानिआ/नप-२०१९/प्र.क्र.१४/का.६, दि.२३ जानेवारी, २०२० रोजीच्या पत्रास अनुसरुन निर्गमित करण्यात येत आहे.
# Page 2
# Page 3