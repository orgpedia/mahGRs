# Page 1
कामगार उप आयुक्त, पुणे कार्यालयातील शिपाई
संवर्गातील ०१ पद खुल्या प्रवर्गाच्या पदावर
समायोजित करण्यासाठी पुनर्जीवित करणेबाबत.
महाराष्ट्र शासन
उद्योग, उर्जा, कामगार व खनिकर्म विभाग
शासन आदेश क्रमांकः संकीर्ण- २०२३/प्र.क्र. ३१६/कामगार-८
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
तारीख: ०८ ऑक्टोबर, २०२५
संदर्भ :-
१)उद्योग, उर्जा, कामगार व खनिकर्म विभाग, शासन निर्णय क्रमांक: काआआ- २०१३/प्र.क.
१४७/कामगार-८, दि. ०६.१२.२०२१.
२)कामगार आयुक्त यांचे पत्र क्र. काआ/आस्था/स.न्या.सि.अ/२०२४/कार्या-२/१२,
दि.०३.०१.२०२५.
३)वित्त विभागाचे पत्र क्र. पदनि- २०२५/प्र.क्र. ६३/आ.पु.क., दि. २२.०९.२०२५.
प्रस्तावना :-
उद्योग, उर्जा, कामगार व खनिकर्म विभागाच्या अधिपत्याखालील कामगार आयुक्त
कार्यालयाच्या आस्थापनेवरील पदांचा सुधारीत आकृतीबंध संदर्भीय क्र. १ येथील दि. ०६ डिसेंबर, २०२१
अन्वये मंजूर करण्यात आलेला आहे. सदर आकृतीबंधात गट- ड संवर्ग “मृत संवर्ग” घोषित करण्यात
आला आहे.
उपरोक्त आकृतीबंध निर्गमित होण्यापूर्वी, प्रादेशिक निवड समिती, कामगार विभाग, पुणे
यांच्यामार्फत गट-क व गट-ड संवर्गातील पदे भरण्यासाठी सन २०१४ मध्ये घेण्यात आलेल्या स्पर्धा
परिक्षेद्वारे श्री. दादाराव चव्हाण व श्री.विष्ट्णू पालवे यांना लिपीक- टंकलेखक संवर्गात व श्री. गजानन
ढाकणे यांना शिपाई संवर्गात नियुक्ती देण्यात आली होती. सदर निवडसूचीवर मा. महाराष्ट्र प्रशासकीय
न्यायाधिकरण, मुंबई यांचेकडे दाखल मुळ अर्ज क्र. ८९/२०१८ नुसार सदर निवडयादी रद्द करुन
सुधारीत निवडयादी प्रसिध्द करण्यात आली. याविरुध्द संबंधितांनी मा. सवोच्च न्यायालय येथे अपिल
याचिका क्र. ६८६३/२०२३ दाखल केली होती. मा. सवोच्च न्यायालयाने संबंधित लिपिक- टंकलेखक व
शिपाई यांना रिक्त पदावर सामावून घेण्याचे निदेश दिले. त्यानुसार श्री. दादाराव चव्हाण व श्री. विष्ट्णू
पालवे यांना लिपीक-टंकलेखक संवर्गात खुल्या प्रवर्गातून सहाय्यक कामगार आयुक्त, अहमदनगर येथे
रिक्त पदावर समायोजन केले. श्री.गजानन ढाकणे यांना शिपाई संवर्गातील खुल्या प्रवर्गाच्या पदावर
समायोजित करण्यास पद उपलब्ध नसल्याने पुणे या विभागातील शिपाई संवर्गातील १३ पदांपैकी गट-ड
संवर्गातील खुल्या प्रवर्गातील ०१ पद पुनर्जीवित करणे आवश्यक आहे. याकरीता, कामगार आयुक्त,
मुंबई यांनी संदर्भीय क्र. २ अन्वये पुणे विभागातील शिपाई संवर्गातील ०१ पद पुनर्जीवित करण्याबाबतचा
प्रस्ताव शासनास सादर केला होता. त्यानुसार, पुणे विभागातील शिपाई संवर्गातील खुल्या प्रवर्गातील
एक पद पुनर्जीवित करण्याबाबत वित्त विभागास विनंती करण्यात आली होती. सदरचा प्रस्ताव वित्त
# Page 2
विभागाने दि.५ सप्टेंबर, २०२५ रोजी उप समिती बैठकीमध्ये सादर केला असता, मा. सवोच्च न्यायालय
यांनी दिलेल्या निदेशानुसार श्री. गजानन ढाकणे यांना शिपाई संवर्गातील खुल्या प्रवर्गाच्या पदावर
समायोजित करण्यासाठी पुणे या विभागातील शिपाई संवर्गातील १३ पदांपैकी गट-ड संवर्गातील खुल्या
प्रवर्गातील ०१ पद पुनर्जीवित करण्याची शिफारस समितीने संदर्भीय क्र. ३ अन्वये केली आहे.
त्यानुषंगाने, कामगार उप आयुक्त, पुणे या कार्यालयातील शिपाई संवर्गातील खुल्या प्रवर्गातील ०१ पद
पुनर्जीवित करण्याची बाब शासनाच्या विचाराधीन होती.
शासन आदेश :-
कामगार आयुक्त कार्यालय, मुंबई यांचे अधिनस्त कामगार उप आयुक्त, पुणे या कार्यालयातील
शिपाई संवर्गातील खुल्या प्रवर्गातील ०१ पद पुनर्जीवित करण्यास खालील अटी व शतींच्या अधिन राहून
या शासन आदेशान्वये मान्यता देण्यात येत आहे.
१)सदर पदावर नियुक्ती केलेला कर्मचारी हा पदोन्नत झाल्यामुळे अथवा सेवानिवृत्त झाल्यामुळे
अथवा इतर कारणामुळे हे पद रिक्त झाल्यास ते नियमित पद व्यपगत होईल.
प्रस्तुत शासन आदेश वित्त विभागाचे पत्र क्रमांक: पदनि-२०२५/प्र.क्र. ६३/आपुक,
दि.२२.०९.२०२५ सोबत जोडलेल्या इतिवृत्तामध्ये उप समितीने केलेल्या शिफारशीनुसार निर्गमित
करण्यात येत आहेत.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर