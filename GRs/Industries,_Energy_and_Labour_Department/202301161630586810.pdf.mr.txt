# Page 1
“केंद्रपुरस्कृत “सुधारित वितरण क्षेत्र योजना सुधारणा अधिष्ठित आणि निष्पत्ती-आधारित योजना" (Revamped Distribution Sector-Scheme-Reforms-Based and Results-Linked) राज्यात महावितरण कंपनी व बेस्ट उपक्रमामार्फत त्यांच्या त्यांच्या कार्यक्षेत्रात राबविण्याबाबत त्रिपक्षीय करार करणेबाबत.”
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकिर्ण-२०२१/प्र.क्र.२१५/ऊर्जा-५
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०९ डिसेंबर, २०२२.
वाचा:- शासन निर्णय क्र. संकिर्ण-२०२१/प्र.क्र.२१५/ऊर्जा-५, दि.२५.०८.२०२२
प्रस्तावना :
केंद्रपुरस्कृत “सुधारित वितरण क्षेत्र योजना - सुधारणा अधिष्ठित आणि निष्पत्ती-आधारित योजना" (Revamped Distribution Sector-Scheme-Reforms-Based and Results-Linked) राज्यात महावितरण कंपनी व बेस्ट उपक्रमामार्फत त्यांच्या त्यांच्या कार्यक्षेत्रात राबविण्याबाबतच्या प्रस्तावास दि.२७.०७.२०२२ रोजीच्या मंत्रिमंडळ बैठकीत मान्यता देण्यात आली. मंत्रिमंडळ बैठकीतील निर्णयाच्या अनुषंगाने संदर्भिय शासन निर्णय निर्गमित करण्यात आला.
२. सदर योजनेअंतर्गत विद्युत पायाभुत सुविधा प्रकल्प खर्चाच्या ६०% अनुदान केंद्र शासनामार्फत वितरण कंपन्यांना देण्यात येणार आहे. सदरचे वितरण हे विहीत केलेल्या उदिष्टांच्या पुर्ततेवर आधारित राहणार आहे.
उर्वरित रक्कम वितरण कंपन्या कर्जाद्वारे उपलब्ध करणार आहेत. तसेच मिटरींग अंतर्गत प्रति मिटर रु. ९०० इतके अनुदान केंद्र शासनामार्फत वितरण कंपन्यांना प्राप्त होणार आहे. उर्वरित रक्कम Totex mode द्वारे (Total Expenditure) वितरण कंपन्या उपलब्ध करुन घेणार आहेत.
३. केंद्रशासनाच्या संनियंत्रण समितीने महावितरण कंपनीच्या स्मार्ट मिटरींगकरिता रु.१४,५४७.४५ कोटी इतक्या प्रकल्प खर्चास (मूळ DPR रु.११,१०५ कोटी) तसेच वितरण हानी कमी करणे याकरिता रु.१३,१४९.३२ कोटी (मूळ DPR रु.१४,२३१ कोटी) इतक्या प्रकल्प खर्चास PFC चे पत्र दि.२२.०९.२०२२ अन्वये मान्यता दिली आहे.
४. केंद्रशासनाच्या संनियंत्रण समितीने बेस्ट उपक्रमाच्या स्मार्ट मिटरींगकरिता रु.६५९.१७ कोटी इतक्या प्रकल्प खर्चास (मूळ DPR रु.७०८.५४ कोटी) तसेच वितरण हानी कमी करणे याकरिता रु.९७२.८८ कोटी (मूळ DPR रु.२३२१ कोटी) इतक्या प्रकल्प खर्चास PFC चे पत्र दि.२१.११.२०२२ अन्वये मान्यता दिली आहे.
RDSS योजना महावितरण व बेस्ट उपक्रमामार्फत त्यांच्या त्यांच्या कार्यक्षेत्रात राबविल्याने या वितरण कंपन्यांची कार्यरत कार्यक्षमता व आर्थिक स्थिरता यामध्ये सुधारणा होण्याचे उद्दिष्टीत असल्याने व पायाभूत सुविधा उभारण्याकरिता केंद्रशासनाकडून ६० % अनुदान सदर कंपन्यांनी विहीत केलेल्या उद्दिष्टांची पुर्तता केल्यास मिळणार असल्याने योजना राबविण्याबाबतचा त्रिपक्षीय करार करण्याची बाब शासनाच्या विचाराधीन होती.
शासन निर्णयः १. सदर योजनेअंतर्गत कंपन्यांनी पाठविलेल्या प्रस्तावाच्या अनुषंगाने राज्य शासनाच्या संदर्भीय शासन निर्णयातील तरतूदी व केंद्रशासनाने विहित नमुन्यातील त्रिपक्षीय करारामध्ये नमूद केलेल्या अटी व शर्ती नुसार महावितरण व बेस्ट उपक्रमाने जबाबदाऱ्यांचे काटेकोरपणे पालन करावे.
# Page 2
शासन निर्णय क्रमांकः संकिर्ण-२०२१/प्र.क्र.२१५/ऊर्जा-५
२. केंद्रशासनाने मंजूर केलेल्या प्रकल्प खर्चापैकी उर्वरित ४०% रक्कम कर्जाद्वारे स्वबळावर महावितरण व बेस्ट उपक्रमाने उभारावी.
३. महावितरण कंपनीने सदर प्रकल्पातील प्रस्तावित कामे इतर केंद्र / राज्यपुरस्कृत योजनांमध्ये दुरुक्ती नसल्याबद्दलची खात्री करावी.
४. प्रकल्प मंजुर केलेल्या पत्रासोबत जोडलेल्या विहित नमुन्यातील त्रिपक्षीय करार पत्रावर स्वाक्षरी करण्यास राज्य शासनाच्यावतीने उपसचिव (ऊर्जा) यांना प्राधिकृत करण्यात येत आहे.