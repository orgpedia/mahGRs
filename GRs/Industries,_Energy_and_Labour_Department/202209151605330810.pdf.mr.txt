# Page 1
Business Reform Action Plan (BRAP) २०२२ अंतर्गत DPIIT यांनी सूचित केलेल्या सुधारणांवर कार्यवाही करण्याबाबत.
महाराष्ट्र शासन
उद्योग, ऊर्जा व कामगार विभाग
शासन र्णय क्र.कंकाअ-०६/२०२२/प्र.क्र.१०४/कामगार-१०
मादाम कामा मार्ग, हुतात्मा राजगुरू चौक
मंत्रालय, मुंबई-४०० ०३२
दिनांक :- १५ सप्टेंबर, २०२२.
संदर्भ:- १) शासन निर्णय क्र.संकिर्ण-२०१५/प्र.क्र.१२/कामगार-९, दि.२४/०७/२०१५.
२) कामगार आयुक्त, मुंबई यांचे क्र.काआ/BRAP/सुधारणा/२०२२/५१६/कार्या-११ दि. १०/०६/२०२२ रोजीचे पत्र.
३) कामगार आयुक्त, मुंबई यांचे क्र.काआ/ग्रा.वि./BRAP/सुधारणा/२०२२/ कार्या-११/६७२, दि. ०५/०८/२०२२ रोजीचे पत्र.
प्रस्तावना: उपरोक्त संदर्भ क्र. (२) व (३) येथील पत्रान्वये कामगार आयुक्त, मुंबई यांनी Business Reform Action Plan (BRAP) २०२२ अंतर्गत Department for Promotion of Industry & Internal Trade (DPIIT) यांनी सूचित केल्यानुसार, महाराष्ट्र कंत्राटी कामगार (नियमन व निर्मुलन) नियम १९७१ मध्ये सुधारणा करण्याबाबतचा प्रस्ताव सादर केला आहे.
महाराष्ट्र कंत्राटी कामगार (नियमन व निर्मुलन) नियम, १९७१ च्या नियम-२३ व २९ मधील मूळ तरतूदींचे अवलोकन केले असता, सदर तरतूदींमध्ये कंत्राटदारास अनुज्ञप्ती देणे/नुतनीकरणाची कार्यवाही ७ दिवसांत करण्याची तसेच सदर कालावधीत कार्यवाही न झाल्यास Deemed Approval ची तरतूद आहे. तसेच महाराष्ट्र कंत्राटी कामगार (नियमन व निर्मुलन) नियम, १९७१ मध्ये मुख्य मालकास नोंदणी प्रमाणपत्र देण्याच्या अनुषंगाने निश्चित कालावधी नमूद नाही.
तथापि, उद्योग, ऊर्जा व कामगार विभागाच्या उपरोक्त संदर्भ क्र. (१) येथील दिनांक २४/०७/२०१५ रोजीच्या शासन निर्णयामध्ये सदर सेवा ०७ दिवसांत पुरविण्याचा कालावधी नमूद करण्यात आला आहे. तथापि, त्यानुसार स्वंयनिर्मित (Auto Generated) नोंदणी / सुधारणा प्रमाणपत्र निर्गमित होणेसाठी संगणकीय प्रणालीमध्ये अनुषंगिक बदल करण्यात आलेले नाहीत. त्यामुळे सदर ७ दिवसाचा कालावधी संपुष्टात आल्यानंतर मुख्य मालकास / कंत्राटदारास स्वंयनिर्मित (Auto Generated) नोंदणी / नुतनीकरण / सुधारणा प्रमाणपत्र निर्गमित होणेसाठी संगणकीय प्रणालीमध्ये अनुषंगिक बदल करणे आवश्यक आहे. त्यास अनुसरुन शासनाने आता पुढीलप्रमाणे निर्णय घेतला आहे.
शासन निर्णय:
Business Reform Action Plan (BRAP) २०२२ अंतर्गत DPIIT यांनी क्र.१३० व १३९ अन्वये कंत्राटदारास/मुख्य मालकास अनुज्ञप्ती देणे/ नूतनीकरण करणे / सुधारणा करणे यासंदर्भात सुधारणा सुचविलेल्या आहेत. शासन निर्णय दिनांक २४/०७/२०१५ मध्ये कंत्राटदारास/मुख्य मालकास अनुज्ञप्ती देणे/ नूतनीकरण करणे / सुधारणा करणे या संदर्भातील सेवा ०७ दिवसांत
# Page 2
शासन निर्णय क्रमांकः कंकाअ-०६/२०२२/प्र.क्र.१०४/कामगार-१०
पुरविण्याचा कालावधी नमूद करण्यात आला आहे. DPIIT यांनी सुचविलेल्या सुधारणा व शासन निर्णयातील विहित तरतूदी विचारात घेऊन कंत्राटी कामगार (नियमन व निर्मुलन) अधिनियम १९७० अंतर्गत कंत्राटदारास/ मुख्य मालकास विहित कालावधीनंतर स्वंयनिर्मित (Auto Generated) नोंदणी/नूतनीकरण/सुधारणा प्रमाणपत्र उपलब्ध होण्यासाठी संगणकीय प्रणालीमध्ये आवश्यक ते अनुषंगिक बदल करण्यास शासनाची मान्यता देण्यात येत आहे. सदर शासन मान्यतेस अनुसरुन कामगार आयुक्त, मुंबई यांनी त्यांचे स्तरावरुन संबंधित संगणकीय प्रणालीवर आवश्यक ते अनुषंगिक बदल करण्याची कार्यवाही तात्काळ करावी.