# Page 1
राज्यातील कायदे आणि राज्याच्या विनियमांतील दुरूस्तीचा भाग म्हणून गुन्ह्याच्या व्याख्येतून (गुन्हेसूचीतून) काढून टाकण्याच्या तरतुदींच्या परिणामकारकतेसाठी समितीचे संस्थात्मकीकरण
महाराष्ट्र शासन
उद्योग, ऊर्जा व कामगार विभाग
शासन निर्णय क्र. ई-बिझ-२०२०/प्र.क्र. १०५/उद्योग-८
मंत्रालय, मादाम कामा रोड, मुंबई - ४०० ०३२
दिनांक : ३० मे, २०२२
प्रस्तावना: भारतात गुंतवणुक आकर्षित करण्यासाठी आणि देशात रोजगारनिर्मिती करण्याच्या हेतूने देशात अनुकूल उद्यम वातावरणनिर्मितीसाठी भारत सरकारने अनेक उपक्रम हाती घेतले आहेत.
सदर उपक्रमामध्ये पायाभूत सुविधांचा विकास, लॉजिस्टिकमधील सुधारणा, कॉर्पोरेट करांच्या दरांत घट, बिगर बँकींग वित्तपुरवठा कंपनी आणि बँकांच्या रोखीकरणाच्या समस्यांचे सुलभीकरण, व्यवसाय सुलभीकरणांतर्गत सुधारणा, परकीय थेट गुंतवणूक धोरणातील सुधारणा, पूर्तता भार कमी करणे, सार्वजनिक खरेदी आदेशांच्या माध्यमातून देशांतर्गत उत्पादन वाढविण्यासाठी धोरण, टप्प्यानुसार उत्पादन कार्यक्रम (पीएमपी) आणि विविध मंत्रालयांच्या उत्पादनांशी जोडलेल्या प्रोत्साहन (पीएलआय) योजना समाविष्ट आहेत.
व्यवसाय सुलभीकरण (EoDB) उपक्रमाचा एक भाग म्हणून अनेक वर्षांपूर्वी बनविलेल्या विविध प्रकारच्या केंद्र आणि राज्य पातळ्यांवरील कायदे/नियमातील कालबाहय झालेल्या तरतूदी तसेच अप्रचलित तरतुदी यांचा व्यवसायांवरील नियामक अनुपालन बोझा कमी करणे याबाबतचा उद्देश आहे.
“व्यवसायांवरील नियामक अनुपालन बोझा कमी करण्याची” उद्दिष्टे खालीलप्रमाणे आहेतः
१. कायद्यातील बोजड अनुपालनांचे सुलभीकरण / घट साध्य करणे.
२. शासन ते व्यवसाय (G२B) यंत्रणांची ऑनलाईन अंमलबजावणी करणे.
३. अप्रचलित असलेले आणि सद्यस्थितीत महत्त्वाचे नसलेले कायदे रद्द करणे.
४. स्वयं-नूतनीकरणाची अंमलबजावणी करणे.
५. स्वयंघोषणापत्र आणि तृतीय पक्ष प्रमाणपत्र इत्यादींची अंमलबजावणी करणे.
६. पालन करणे आवश्यक असलेल्या अनुपालनांची नियतकालिकता कमी करणे.
७. छोट्या समजल्या जाणाऱ्या गुन्हेगारी अपराधांना गुन्ह्याच्या व्याख्येतून (गुन्हेसूचीतून) काढून टाकणे.
८. ब्लॉकचेन व तत्सम नवीन तंत्रज्ञानांचा अंगीकार करणे.
# Page 2
शासन निर्णय क्रमांक: ई-बिझ-२०२०/प्र.क्र. १०५/उद्योग-८
राहणीमान सुलभता (EoL) आपल्या अंतर्क्षेत्रात आणणाऱ्या व्यवसाय सुलभीकरण (EoDB) उपक्रमाप्रमाणे “व्यवसायांवरील नियामक अनुपालन ताण कमी करणे" हा उपक्रम २०२० साली सुरू करण्यात आलेला आहे. नागरिकांशी संबंधित कायदे आणि सेवांना समाविष्ट करण्यासाठीही सदर कार्यक्रम विस्तारित करण्यात आला आहे. सदर उपक्रमांतर्गत गुन्हेगारी अपराधांसाठी कायद्यातील तरतुदीनुसार विहित करण्यात आलेली तुरुंगवासाची शिक्षा काढून टाकणे या उद्दीष्टांच्या प्रभावी अंमलबजावणीसाठी एक सचिव समिती स्थापन करण्याचा निर्णय शासनाच्या विचाराधीन होता.
शासन निर्णय:
केंद्र सरकारच्या तसेच राज्य शासनाच्या विविध कायदे आणि विनियमांच्या तरतुदीनुसार गुन्हेगारी अपराधांसाठी कायद्यातील तरतुदीनुसार विहित करण्यात आलेली तुरुंगवासाची शिक्षा काढून टाकणे या उद्दीष्टाच्या प्रभावी अंमलबजावणीसाठी व्यवसाय सुलभीकरण (EoDB) उपक्रमाअंतर्गत अतिरिक्त मुख्य सचिव (उद्योग) यांच्या अध्यक्षतेखाली खालीलप्रमाणे सचिव समिती स्थापन करण्यास मंजुरी देत आहे.
समितीची रचना:
-----------------------------------------------------------------
|  | अनु |  |  | पदनाम |  |  | समितीतील पद |  |
| क्र. |
|  |  |
| १. | अतिरिक्त मुख्य सचिव, उद्योग विभाग | अध्यक्ष |
| २. | अतिरिक्त मुख्य सचिव, गृह | सदस्य (मध्यवर्ती समिती) |
| ३. | प्रधान सचिव, कायदा आणि न्यायव्यवस्था | सदस्य (मध्यवर्ती समिती) |
| ४. | विकास आयुक्त, उद्योग संचालनालय | सदस्य सचिव |
-----------------------------------------------------------------
सचिव समितीची कार्यकक्षा :
राज्य शासनाच्या विविध संबंधित विभागाअंतर्गत लागु असलेले निरनिराळे अधिनियम/नियम यामध्ये विविध स्वरुपाच्या गुन्ह्यांकरीता प्रस्तावित करण्यात आलेली तुरुंगवासाची शिक्षा ही आवश्यक आहे किंवा कसे तसेच व्यवसाय सुलभीकरणाच्या दृष्टीकोनातुन सदर कायद्यातील तरतुदींचे निर्गुन्हेगारीकरण (Decrimilization) आवश्यक आहे किंवा कसे यादृष्टीने सचिव समिती संबंधित विभागाच्या सचिवांना आमंत्रित करुन सविस्तर चर्चा करेल आणि
ज्या तरतुदी व्यवसाय सुलभीकरणाच्या दृष्टीकोनातून वगळणे आवश्यक आहे त्याबद्दल सुस्पष्ट शिफारस करेल. तुरुंगवासाच्या शिक्षेसंबंधी ज्या तरतुदी अजुन कायम ठेवणे आवश्यक असल्याचे
Page 2 of ४
# Page 3
शासन निर्णय क्रमांक: ई-बिझ-२०२०/प्र.क्र. १०५/उद्योग-८
सदर सचिव समितीचे मत असेल, त्याविषयी समिती कारणे नमुद करुन वेगळे मत नोंदवेल.
संबंधित विभागांनी सचिव समितीशी वरीलप्रमाणे चर्चा केल्यानंतर सचिव समितीच्या शिफारशींप्रमाणे संबंधित अधिनियम/नियमात आवश्यक त्या सुधारणा करण्याची प्रक्रिया विहित कार्यपध्दतीचा अवलंब करणे अभिप्रेत राहील.
# Page 4
# Page 5
# Page 6
# Page 7
# Page 8