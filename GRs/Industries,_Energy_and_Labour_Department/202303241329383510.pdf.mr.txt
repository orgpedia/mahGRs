# Page 1
वाईन उद्योगास प्रोत्साहन या योजनेअंतर्गत निधी वितरीत करण्यास मान्यता देण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक:- वाप्रोयो-२०२२/ प्र.क्र.१०९/ उद्योग-२
मंत्रालय, मुंबई - ४०० ०३२.
दिनांक :- २४ मार्च, २०२३
संदर्भ :
१) उद्योग, ऊर्जा व कामगार विभाग, शासन निर्णय क्रमांक डब्ल्यूआयपी २००९/ प्र.क्र.३२८ / २००९/ उद्योग-२, दिनांक ३१/०८/२००९.
२) उद्योग, ऊर्जा व कामगार विभाग, शासन परिपत्रक क्र. डब्ल्यूआयपी २००९/ प्र.क्र.३२८ / २००९ / उद्योग-२, दिनांक ०१/०२/२०१०.
३) उद्योग, ऊर्जा व कामगार विभागाचे शासन शुध्दीपत्रक क्रमांक डब्ल्यूआयपी २००९ / प्र.क्र.३२८/ उद्योग २, दिनांक २१/०८/२०१०.
४) उद्योग, ऊर्जा व कामगार विभागाचे शासन शुध्दीपत्रक क्र. वाप्रोअ-१७१४/प्र.क्र.३/उद्योग-२, दिनांक २७/१०/२०१४.
५) वित्त विभाग, शासन निर्णय क्र. अर्थसं-२०२२/प्र.क्र.४३/अर्थ-३,दि.०४/०४/२०२२ ६) अतिरिक्त उद्योग संचालक, उद्योग संचालनालय यांचे पत्र क्र. उसं/साप्रोयो/ वाईन प्रोत्साहन अनुदान/ दावे/२०२२/ओ-२३९, दि.१०/०२/२०२२ ७) अतिरिक्त उद्योग संचालक, उद्योग संचालनालय यांचे पत्र क्र. उसं/साप्रोयो/ वाईन प्रोत्साहन अनुदान/ दावे / २०२२ / ओ-४०७, दि.२१/०३/२०२३
प्रस्तावना :
राज्यातील द्राक्ष उत्पादक शेतक-यांचे नुकसान होऊ नये, शेतक-यांना द्राक्ष लागवडीस प्रोत्साहन देणे, सुकामेवा बनविणे तसेच द्राक्षापासून आर्थिकदृष्ट्या अधिक लाभदायी पर्यायी उत्पादनांची निर्मिती व्हावी तसेच द्राक्षावर आधारीत वाईन उद्योगास प्रोत्साहन म्हणून शासनाने द्राक्ष प्रक्रिया उद्योग धोरण- २००१ दि.१९/१०/२००१ च्या शासन निर्णयान्वये घोषित केले. सदर धोरणाच्या अंमलबजावणीचा भाग म्हणून राज्यामध्ये उत्पादीत केलेल्या व अंतिमत: विक्री झालेल्या वाईनच्या विक्रीवर देय असलेल्या २० टक्के मूल्यवर्धीत कर भरल्यास त्यापैकी १६ टक्के कराच्या रकमेइतके वाईन प्रोत्साहन अनुदान वाईन उद्योगास देण्याबाबतची योजना शासनाने दि.३१/०८/२००९ च्या शासन निर्णयान्वये अमलात आणली आहे.
२. प्रस्तुत योजनेअंतर्गत सन २०२२-२३ या आर्थिक वर्षात या योजनेअंतर्गत अर्थसंकल्पित निधीपैकी सद्य:स्थितीत रुपये १२,६६,७२,२५८/- कोटी एवढा निधी बीडीएस प्रणालीवर वितरणासाठी उपलब्ध आहे. या योजनेअंतर्गत सद्य:स्थितीत सन २०१९-२० वा त्यापूर्वीच्या कालावधीचे प्रलंबित दावे निकाली काढण्याबाबतचे वित्त विभागाचे निर्देश आहेत. सद्य:स्थितीत सन २०१९-२० वा त्यापूर्वीच्या कालावधीचे ९ दावे प्रलंबित असून, सदर दावे निकाली काढण्याकरीता रुपये ५,६१,५२,२२२/- एवढया निधीची आवश्यकता आहे. उपलब्ध तरतुदीतून प्रलंबित ९ दावे निकाली काढण्याकरीता रक्कम वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः वाप्रोयो-२०२२/ प्र.क्र.१०९/ उद्योग-२ शासन निर्णय : वाईन उद्योगास प्रोत्साहन योजनेअंतर्गत सन २०२२-२३ या आर्थिक वर्षात वितरणासाठी उपलब्ध
असलेला निधी विचारात घेऊन, संदर्भ क्रमांक १ ते ४ येथे नमूद केलेले शासन निर्णय / परिपत्रक/ शुध्दीपत्रकातील तरतुदी, निकष, पात्रता इत्यादींची पडताळणी /शर्तीची काटेकोर अंमलबजावणी करण्याची खात्री करुन घेण्याच्या अटीच्या अधीन राहून, उद्योग संचालनालयाकडून प्राप्त झालेले सन २०१९-२० या आर्थिक वर्षात अथवा तत्पूर्वीच्या कालावधीत प्रलंबित असलेल्या दाव्यापोटी खालील विवरणपत्रातील रकाना क्र.२ मध्ये नमूद केलेल्या वाईन उद्योग घटकाला रकाना क्र.५ मध्ये नमूद केल्यानुसार रुपये ५,६१,५२,२२२/ (रुपये पाच कोटी एकसष्ट लाख बावन्न हजार दोनशे बावीस फक्त) इतका निधी वितरीत करण्यास या शासन निर्णयाद्वारे मान्यता देण्यात येत आहे.
---------------------------------------------------------------------------
| अ क्र | घटकांचे नाव | कालावधी (दिनांक) | दाव्याची रक्कम (रुपये) |
| १ | २ | ३ | ४ |
| १ | रेनिसन्स वाईनरी प्रा.लि, नाशिक | १/०४/२०१४ ते ३०/०९/२०१४ | २,७४,१८६ |
| २ | रेनिसन्स वाईनरी प्रा.लि. नाशिक | १/१०/२०१४ ते ३१/०३/२०१५ | ३,७३,५७५ |
| ३ | मे.ओकवुड वाईनरी प्रा.लि., अहमदनगर | १/१०/२०१५ ते ३१/०३/२०१६ | ४,०८,८७४ |
| ४ | मे. ओकवुड वाईनरी प्रा.लि., अहमदनगर | १/४/२०१६ ते ३०/०९/२०१६ | ४,४८,१५७ |
| ५ | मे. ओकवुड वाईनरी प्रा. लि., अहमदनगर | १/१०/२०१६ ते ३१/०३/२०१७ | ९,७७,३५८ |
| ६ | मे. ओकवुड वाईनरी प्रा.लि., अहमदनगर | १/०४/२०१७ ते ३०/०९/२०१७ | १,७५,४५६ |
| ७ | मे. ओकवुड वाईनरी प्रा.लि., अहमदनगर | १/१०/२०१७ ते ३१/०३/२०१८ | ५,८५,७४७ |
|  | मे.सुला विनियार्ड प्रा.लि.,नाशिक | १/४/२०१८ ते ३०/०९/२०१८ | १,६७,२२,८२१ |
| ९ | मे. सुला विनियार्ड प्रा. लि., नाशिक | १/१०/२०१८ ते ३१/०३/२०१९ | ३,६१,८६,०४८ |
|  |  |  | ५,६१,५२,२२२ |
---------------------------------------------------------------------------
४. सदर प्रयोजनार्थ होणारा खर्च मागणी क्रमांक - के ७, लेखाशिर्ष २८५२ - उद्योग (००)(११) वाईन उद्योगास प्रोत्साहन (अनिवार्य) (२८५२ ०४७२), ३३ - अर्थसहाय्य या लेखाशीर्षाखाली सन २०२२-२३ या आर्थिक वर्षाकरीता सुधारित अंदाजाद्वारे मंजूर अर्थसंकल्पिय अनुदानातून भागविण्यात यावा.
५. वरील परिच्छेदामध्ये नमूद केलेल्या एकूण रुपये ५,६१,५२,२२२/- (रुपये पाच कोटी एकसष्ट लाख बावन्न हजार दोनशे बावीस फक्त) एवढ्या रकमेच्या आहरणाचे आणि महाराष्ट्र विक्रीकर रोखे प्राधिकरणास वितरीत करण्याचे अधिकार विकास आयुक्त (उद्योग), उद्योग संचालनालय, मुंबई यांचे कार्यालयातील लेखाधिकारी यांना देण्यात येत आहेत.
६. अधिदान व लेखाधिकारी, मुंबई यांना कळविण्यात येते की, सदर रक्कम आहरण व संवितरण करावयाचे अधिकार विकास आयुक्त (उद्योग), उद्योग संचालनालय, मुंबई यांच्या कार्यालयातील लेखा
पृष्ठ ३ पैकी २
# Page 3
शासन निर्णय क्रमांकः वाप्रोयो-२०२२/ प्र.क्र.१०९/ उद्योग-२
अधिकारी यांना देण्यात येत आहे. उद्योग संचालनालयाकडून सदर निधी महाराष्ट्र विक्रीकर रोखे प्राधिकरण, मुंबई यांना अदा करण्यात यावा.
७. या शासन निर्णयान्वये मंजूर केलेल्या रकमेचे उपयोगिता प्रमाणपत्र उद्योग संचालनालयाने महाराष्ट्र विक्रीकर रोखे प्राधिकरणाकडून प्राप्त करुन शासनास त्वरीत सादर करावे.
८. सदरचा शासन निर्णय वित्त विभागाच्या अनौपचारीक संदर्भ क्र. अनौस क्र.६७/२०२३/व्यय-१६,दिनांक २४/०३/२०२३ अन्वये प्राप्त सहमतीनुसार निर्गमित करण्यात येत आहे.