# Page 1
रत्नागिरी येथे कामगार भवन उभारण्यास
मान्यता देणेबाबत.
महाराष्ट्र शासन
उद्योग, उर्जा, कामगार व खनिकर्म विभाग
शासन निर्णय क्रमांकः संकीर्ण-१०२४/प्र.क्र.२००/काम-८
मादाम कामा मार्ग, हुतात्मा राजगुरु चौक, मंत्रालय, मुंबई-४०० ०३२.
दिनांक: १० ऑक्टोबर, २०२४.
संदर्भ:-
१)उद्योग, ऊर्जा व कामगार विभाग, शासन निर्णय क्र. संकीर्ण-२०२२/प्र.क्र.१९५/काम-
८, दि.०७.१२.२०२३.
२)प्रादेशिक अधिकारी, महाराष्ट्र औद्योगिक विकास महामंडळ, रत्नागिरी यांचे पत्र क्र.
ROR/Zadgnon/I-७२५५८/२०२४, दि.२३.०८.२०२४.
३)मा.मंत्री (उद्योग) यांचे पत्र क्र.सा.क्र./मंत्री/उद्योग/टिप्पणी/७७५/२०२४, दि.१८.०७.२०२४.
प्रस्तावना:-
राज्यातील संघटित व असंघटित क्षेत्रामध्ये काम करणाऱ्या कामगारांच्या सोईसाठी व
कामगार विभागांतर्गतची सर्व कार्यालये एका छताखाली आणण्याच्या उद्देशाने प्रत्येक जिल्हा
मुख्यालयाच्या ठिकाणी कामगार भवन उभारण्याचा शासनाचा मानस आहे. त्यास अनुसरुन संदर्भ
क्र. १ येथील दि.०७.१२.२०२३ रोजीच्या शासन निर्णयान्वये राज्यातील प्रत्येक जिल्हा
मुख्यालयाच्या ठिकाणी कामगार भवन उभारण्यास व त्याच्या बांधकामास तत्वत: मान्यता देण्यात
आली आहे. प्रत्येक जिल्यामध्ये कामगार विभागाची कार्यरत असलेली कार्यालये व त्या
कार्यालयांतील आकृतीबंधानुसार शासकीय मानकाप्रमाणे आवश्यक असलेली जागा यांचा विचार
करुन कामगार भवनाचे ४ प्रकारांमध्ये वर्गीकरण करण्यात आले असून, त्याप्रमाणे सार्वजनिक
बांधकाम विभागाकडून तयार करुन घेण्यात आलेल्या अ, ब, क व ड या चार प्रकारच्या
योजना/संकल्प आराखडे (Type Plan) यांना दि.२८.१२.२०२३ रोजीच्या पत्रान्वये मान्यता देण्यात
आली आहे. सदर शासन निर्णयान्वये राज्यातील कामगार भवनांच्या उभारणीसाठी कामगार
आयुक्त, मुंबई यांना नियंत्रण अधिकारी म्हणून घोषित करण्यात आले असून, कामगार भवन
उभारण्याकामी अनुसरावयाची कार्यपद्धती देखील विशद करण्यात आली आहे. कामगार
भवनाच्या सदर वर्गीकरणामध्ये रत्नागिरी जिल्याचा समावेश “क” प्रकारामध्ये करण्यात आला
आहे. उद्योग विभागांतर्गत महाराष्ट्र औद्योगिक विकास महामंडळामार्फत रत्नागिरी जिल्याकरिता
कामगार भवन उभारण्यासाठी आवश्यक जागा उपलब्ध करुन देण्यात येईल, असे मा.मंत्री
(उद्योग) यांनी संदर्भ क्र.३ येथील दि.१८.०७.२०२४ रोजीच्या पत्रान्वये कळविलेले आहे.
त्याअनुषंगाने रत्नागिरी जिल्याकरिता कामगार भवन उभारण्याचे प्रस्तावित आहे.
२. रत्नागिरी येथे कामगार भवन उभारणीसाठी म.औ.वि.महामंडळ, रत्नागिरी यांच्या जागेची
मागणी उद्योग विभागास केली असता, त्यास अनुसरुन, प्रादेशिक अधिकारी, म.औ.वि.महामंडळ,
रत्नागिरी यांनी संदर्भ क्र. २ येथील दि.२३.०८.२०२४ रोजीच्या पत्रान्वये रत्नागिरी (झाडगाव)
औद्योगिक क्षेत्रातील ३००० चौ.मी.चा भूखंड देण्याचे Comfort Letter काही अटी व शतींच्या
# Page 2
शासन निर्णय क्रमांकः संकीर्ण-१०२४/प्र.क्र.२००/काम-८
अधीन राहून दिले आहे. तसेच, सदर जागा रु.१/- प्रति चौ.मी. या नाममात्र दराने उपलब्ध करुन
देण्यास उद्योग विभागाने मान्यता दिली आहे. सदर बाब विचारात घेता, रत्नागिरी येथे कामगार
भवन (प्रशासकीय इमारत) उभारण्यास मान्यता देण्याची बाब शासनाच्या विचाराधीन होती.
त्यानुसार शासन खालीलप्रमाणे निर्णय घेत आहे.
शासन निर्णय:-
रत्नागिरी जिल्याकरिता कामगार भवन उभारण्यासाठी रत्नागिरी (झाडगाव) औद्योगिक
क्षेत्रातील ३००० चौ.मी.चा भूखंड रु.१/- प्रति चौ.मी. या नाममात्र दराने उद्योग विभागामार्फत
कामगार विभागास उपलब्ध करुन देण्यात येणाऱ्या भूखंडावर रत्नागिरी जिल्याकरिता कामगार
भवन उभारण्यास या शासन निर्णयाद्वारे तत्वत: मान्यता देण्यात येत आहे.
२. प्रादेशिक अधिकारी, म.औ.वि.महामंडळ, रत्नागिरी यांनी नमूद केलेल्या अटी व शतींची
पूर्तता करण्याची तसेच, सदर भूखंडाचे महामंडळाकडून अंतिम मोजमापन झाल्यानंतर, अंतिम
भूखंड क्षेत्रानुसार “वाटप पत्र” (Allotment Letter) प्राप्त करुन घेण्याची कार्यवाही कामगार
आयुक्त, मुंबई यांनी करावी.
३. संदर्भ क्र. १ येथील दि.०७.१२.२०२३ रोजीच्या शासन निर्णयान्वये कामगार भवनाचे ४
प्रकारांमध्ये वर्गीकरण करण्यात आले असून, रत्नागिरी जिल्याचा समावेश “क” प्रकारामध्ये
करण्यात आला आहे. त्यास अनुसरुन उपरोक्त भूखंडावर रत्नागिरी येथे उभारावयाच्या कामगार
भवनाचे रेखांकित आराखडे व संकल्पचित्र (वास्तु आराखडा) तसेच, अंदाजपत्रक इ. संबंधित
यंत्रणेकडून तयार करुन घेण्याची कार्यवाही कामगार आयुक्त, मुंबई यांनी करावी.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3