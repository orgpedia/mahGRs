# Page 1
कै.नारायण मेघाजी लोखंडे महाराष्ट्र श्रम विज्ञान संस्था, मुंबई आणि प्रादेशिक कामगार संस्था, नागपूर या आस्थापनांना सुधारित वेतनसंरचना लागू करणेबाबत.
महाराष्ट्र शासन
उद्योग ऊर्जा व कामगार विभाग
शासन निर्णय क्र. एमएलआय-०३१९/प्र.क्र.१९/काम-६
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १७ ऑगस्ट, २०२१
पहा: १) उद्योग, ऊर्जा व कामगार विभाग, शासन निर्णय क्र. एमएलआय-०९/२००९/ प्र.क्र.३१४/कामगार १, दि.१३/०४/२०१०.
२) उच्च व तंत्र शिक्षण विभाग, शासन निर्णय क्र. एमआयएससी-२०१८ / प्र.क्र.५६/१८/युएनआय-१, दि.०८/०३/२०१९.
३) वित्त विभाग अधिसूचना क्र.वेपुर-२००९/प्र.क्र.१/सेवा-९, दि.३०/०१/२०१९.
४) वित्त विभाग, शासन परिपत्रक क्र. वेपुर-२०१९/प्र.क्र.८/सेवा-९,
दि.२०/०२/२०१९
५) वित्त विभाग, शासन परिपत्रक क्र. वेपुर-२०१९/प्र.क्र.८/सेवा-९,
दि.३०/०५/२०१९
६) संचालक, कै.नारायण मेघाजी लोखंडे महाराष्ट्र श्रम विज्ञान संस्था यांचे पत्र क्र.
मश्रविसं/१२२५, दि.०३/०५/२०१९.
७) संचालक, कै.नारायण मेघाजी लोखंडे महाराष्ट्र श्रम विज्ञान संस्था यांचे पत्र क्र.
मश्रविसं/२४१२, दि.०१/११/२०१९.
८) संचालक, कै.नारायण मेघाजी लोखंडे महाराष्ट्र श्रम विज्ञान संस्था यांचे पत्र क्र.
मश्रविसं / २५१, दि.२०/०१/२०२०.
९) संचालक, कै.नारायण मेघाजी लोखंडे महाराष्ट्र श्रम विज्ञान संस्था यांचे पत्र क्र.
मश्रविसं/४१४, दि.०१/०२/२०२०.
प्रस्तावना:
कै.नारायण मेघाजी लोखंडे महाराष्ट्र श्रम विज्ञान संस्था, मुंबई आणि प्रादेशिक कामगार संस्था, नागपूर येथील शैक्षणिक पदांना ६ व्या वेतन आयोगामध्ये उद्योग,ऊर्जा व कामगार विभागाच्या दि.१३ एप्रिल, २०१० रोजीच्या शासन निर्णयानुसार तसेच दि.०४/०८/२०१८ रोजीच्या शासन शुध्दीपत्रकानुसार उच्च व तंत्र शिक्षण विभागाच्या धर्तीवर (UGC) सुधारित वेतनश्रेणी लागू करण्यात आली होती. सदर सुधारित वेतन संरचना उच्च व तंत्र शिक्षण विभागाच्या दि.१२/०८/२००९ रोजीच्या शासन निर्णयावर आधारीत होती. तसेच कै.नारायण मेघाजी लोखंडे महाराष्ट्र श्रम विज्ञान संस्था, मुंबई आणि प्रादेशिक कामगार संस्था, नागपूर
# Page 2
शासन निर्णय क्रमांकः एमएलआय-०३१९/प्र.क्र.१९/काम-६
येथील संस्थेतील अध्यापकीय पदांना ४ थ्या, ५ व्या वेतन आयोगाच्या वेळी देखील स्वंतत्र शासन निर्णय निर्गमित करुन सुधारित वेतनश्रेणी लागू करण्यात आली होती.
वित्त विभागाच्या दि.३०/०१/२०१९ रोजीच्या अधिसूचनान्वये राज्य शासकीय कर्मचाऱ्यांसाठी ७ व्या वेतन आयोगाची सुधारित वेतनश्रेणी लागू करण्यात आली आहे तसेच उच्च व तंत्र शिक्षण विभागाच्या दि. ८ मार्च, २०१९ रोजीच्या शासन निर्णयान्वये राज्यातील अकृषी विद्यापीठे / महाविद्यालये, शासकीय संस्था व महाविद्यालये यातील शिक्षकीय पदांना ७ व्या वेतन आयोगानुसार सुधारित वेतनश्रेणी लागू करण्यात आली आहे. त्याच धर्तीवर कै. नारायण मेघाजी लोखंडे महाराष्ट्र श्रम विज्ञान संस्था, मुंबई आणि प्रादेशिक कामगार संस्था, नागपूर येथील संस्थेतील अध्यापकीय पदांना उच्च व तंत्र शिक्षण विभागाच्या धर्तीवर ७ वा वेतन आयोग लागू करण्याबाबत प्रस्ताव शासनाच्या विचाराधीन होता. त्याअनुषंगाने दि.२८/०७/२०२१ रोजी मा.मंत्रिमंडळाच्या बैठकीत सदर प्रस्ताव मान्यतेसाठी ठेवण्यात आला असता, सदर प्रस्तावास मा.मंत्रिमंडळाने मान्यता दिली आहे.
शासन निर्णय: १) कै.नारायण मेघाजी लोखंडे महाराष्ट्र श्रम विज्ञान संस्था, मुंबई आणि प्रादेशिक कामगार संस्था, नागपूर या संस्थांमधील ७ अध्यापकीय पदांना उच्च व तंत्र शिक्षण विभागाच्या दि.०८/०३/२०१९ रोजीच्या शासन निर्णयाच्या धर्तीवर दि.०१/०१/२०१६ पासून ७ व्या वेतन आयोगाच्या वेतनसंरचना सोबत जोडलेल्या विवरण पत्रातील तपशीलानुसार लागू करण्यास मान्यता देण्यात येत आहे.
२) सदर ७ अध्यापकीय पदांना उच्च व तंत्र विभागाच्या दि.०८/०३/२०१९ रोजीच्या शासन निर्णयामध्ये विहित केलेल्या संबंधित शैक्षणिक अर्हता, अटी व शर्ती योग्य त्या फेरफारासह लागू राहतील. तसेच सदर शासन निर्णयात नमूद केल्यानुसार विद्यापीठ अनुदान आयोगाच्या (UGC) निकषानुसार सुधारित वेतन संरचना अनुज्ञेय करण्यास मान्यता देण्यात येत आहे.
३) सदर अध्यापकीय पदांना वेतनाच्या थकबाकीचे प्रदान १) वित्त विभाग, शासन अधिसूचना क्र.वेपुर-२००९/प्र.क्र.१/सेवा-९, दि. ३० जानेवारी, २०१९, २) वित्त विभाग, शासन परिपत्रक, क्र.वेपुर-२०१९/प्र.क्र.८/सेवा-९, दि. २० फेब्रुवारी, २०१९ आणि ३) वित्त विभाग, शासन परिपत्रक, क्र.वेपुर-२०१९/प्र.क्र.८/सेवा-९, दि. ३० मे, २०१९ मधील तरतूदींच्या अनुषंगाने कार्यवाही करण्यास व दि.०१/०१/२०१९ पासून सुधारित वेतनसंरचनेतील वेतन रोखीने अदा करण्यास मान्यता देण्यात येत आहे.
४) Career Advancement Scheme (CAS) संदर्भात स्वतंत्र आदेश निर्गमित करण्यात येतील.
पृष्ठ ४ पैकी २
# Page 3
शासन निर्णय क्रमांकः एमएलआय-०३१९/प्र.क्र.१९/काम-६
५) सुधारित वेतन संरचना लागू करण्यासंदर्भात येणार खर्च अनुक्रमे मागणी क्र.के.४, २२३० कामगार व सेवायोजन ०१ कामगार २७७, शिक्षण (००)(०१) महाराष्ट्र श्रम विज्ञान संस्था (२२३००६३९), ०१ कामगार २७७, शिक्षण (००) (०२) मुंबई येथील कामगार संस्थेचा विस्तार (२२३००६४८) व प्रादेशिक कामगार संस्था, नागपूर येथील पदे २२३०, कामगार व सेवायोजन, ०१ कामगार २७७ शिक्षण (००) (०४) प्रादेशिक कामगार संस्था नागपूर (२२३००६६६) या प्रधान लेखाशिर्षाखाली दाखवून तो चालू वित्तीय वर्षाच्या मंजूर तरतुदीतून भागविण्यात यावा.
६) सदर शासन निर्णय, वित्त विभागाने त्यांच्या अनौपचारिक संदर्भ क्र.६१/२०२१/सेवा-९, दि.१५/०२/२०२१ अन्वये दिलेल्या सहमतीनुसार निर्गमित करण्यात येत आहे.
# Page 4