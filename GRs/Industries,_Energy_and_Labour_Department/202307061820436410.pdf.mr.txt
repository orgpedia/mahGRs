# Page 1
असंघटित कामगारांचे व्यवसाय/रोजगारांचे क्षेत्रनिहाय सुधारीत वर्गीकरण करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. असंका-११२२/प्र.क्र.४६/काम-७ अ
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२.
दिनांक :- ०६/०७/२०२३
वाचा:- शासन निर्णय,उद्योग, ऊर्जा व कामगार विभाग, क्र.स्थलांका-२०२०/०७/ प्र.क्र.८६/कामगार-१०, दि.१३.०८.२०२०
प्रस्तावना : असंघटित क्षेत्रातील कामगार हे देशाच्या अर्थव्यवस्थेचा मुख्य कणा आहे. शेती, उद्योग इत्यादी एकूण सर्वच आर्थिक क्षेत्रात असंघटित क्षेत्रातील कामगारांचे योगदान मोठे आहे. केंद्र सरकारने असंघटित कामगारांसाठी सामाजिक सुरक्षितता पुरविण्याच्या उद्देशाने दिनांक ३१.१२.२००८ रोजी असंघटित कामगार सामाजिक सुरक्षा अधिनियम २००८ पारित केला आहे. लेबर ब्युरो, चंदीगड यांनी सन २०१४ मध्ये जाहिर केलेल्या चौथ्या वार्षिक रोजगार बेरोजगारी सर्वेक्षणानुसार महाराष्ट्र राज्यात ३,६५,२५,१४९ असंघटीत कामगार आहेत. या असंघटित कामगारांना समाजाच्या मुख्य प्रवाहमध्ये आणण्याचे उद्दिष्ट पूर्ण करण्याकरीता असंघटित कामगार सामाजिक सुरक्षा अधिनियम २००८ च्या कलम ६ च्या तरतुदींतर्गत महाराष्ट्र शासनाने महाराष्ट्र असंघटित कामगार सामाजिक सुरक्षा नियम २०१३ अन्वये “महाराष्ट्र राज्य सामाजिक सुरक्षा मंडळ” स्थापन केले आहे. सर्वोच्च न्यायालयाच्या आदेशानुसार केंद्र सरकारने असंघटीत कामगारांचा राष्ट्रीय डेटाबेस (NDUW-National Database of Unorganised Workers) तयार करण्याचा निर्णय घेतलेला असून असंघटित कामगारांची नोंदणी करण्याकरीता दिनांक २६.०८.२०२१ रोजी ई-श्रम पोर्टल सुरू करण्यात आले आहे. दि.३१.०५.२०२३ अखेर राज्यात ई-श्रम पोर्टल वर सुमारे १३६.२८ लाख असंघटीत कामगारांनी नोंदणी केलेली आहे. सदर कामगार कृषी, उद्योग, सेवा अशा विविध क्षेत्रामध्ये कार्यरत आहेत.
कोविड–१९ च्या प्रादुर्भावामुळे निर्माण झालेल्या परिस्थितीत महाराष्ट्रातील अनेक मजुरांनी त्यांच्या मूळ राज्यात स्थलांतरण केले होते. तसेच, काही स्थलांतरीत कामगार परराज्यातून महाराष्ट्रात आले होते.
या स्थलांतरीत कामगारांची संपूर्ण / सविस्तर माहिती संगणकीकृत पध्दतीने ठेवण्याच्या केंद्र शासनाच्या मार्गदर्शक सूचनांच्या पार्श्वभूमीवर दि. १३.८.२०२० च्या शासन निर्णयान्वये असंघटित कामगारांचे ३०० व्यवसायांमध्ये वर्गीकरण करण्यात आले होते. सदर वर्गीकरण सर्वसमावेशक करुन सुधारीत करण्याची तसेच असंघटित कामगारांचे क्षेत्रनिहाय वर्गीकरण करण्याची बाब शासनाच्या विचाराधीन होती.
शासन निर्णय : असंघटित कामगारांचे दि.१३.०८.२०२० च्या शासन निर्णयान्वये १२ क्षेत्र (Field) व ३०० असंघटित व्यवसाय/रोजगारांमध्ये वर्गीकरण करण्यात आले आहे. सदर वर्गीकरण सर्वसमावेशक करण्याच्या दृष्टीने उपरोक्त वर्गीकरणामध्ये असंघटित क्षेत्रातील आणखी काही व्यवसायांच्या समावेशासह सोबत जोडलेल्या परिशिष्ट-१ नुसार असंघटित कामगारांचे ३९ क्षेत्रात व ३४० व्यवसायांमध्ये वर्गीकरण करण्यास या शासन निर्णयान्वये मान्यता देण्यात येत आहे.
# Page 2
शासन निर्णय क्रमांकः असंका-११२२/प्र.क्र.४६/काम-७ अ
# Page 3
# Page 4
# Page 5
# Page 6
# Page 7
# Page 8
# Page 9
# Page 10