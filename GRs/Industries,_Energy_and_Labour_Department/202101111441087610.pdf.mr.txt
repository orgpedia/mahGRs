# Page 1
औद्योगिक न्यायालय, महाराष्ट्र, मुंबई यांच्या कार्यालयांतर्गत अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर न केलेल्या अधिकारी / कर्मचाऱ्यांसाठी अधिसंख्य पद निर्माण करण्याबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांक: औन्यामुं- १०२०/प्र.क्र.४७/काम-६
हुतात्मा राजगुरु चौक, मादाम काम मार्ग,
मंत्रालय, मुंबई-४०० ०३२.
तारीख: ११ जानेवारी, २०२१
संदर्भ : १) शासन निर्णय, सामान्य प्रशासन विभाग, क्र. बीसीसी-२०१८/प्र.क्र.३०८/१६ब, दि.२१/१२/२०१९.
२) प्रबंधक,औद्योगिक न्यायालय,महाराष्ट्र, मुंबई यांचे पत्र क्र.औन्यामुं/आस्था-१/ १५२६/२०२०, दि.४/१२/२०२०.
३) शासन निर्णय, सामान्य प्रशासन विभाग, क्र.बीसीसी-२०२०/प्र.क्र.१८७ओ/१६ब, दि.३०/०६/२०२०.
प्रस्तावना:
मा.सर्वोच्च न्यायालयाने सिव्हिल अपील क्र.८९२८/२०१५ (चेअरमन अँड मॅनेजिंग डायरेक्टर), एफसीआय आणि इतर विरुध्द जगदिश बलराम बहिरा व इतर) व इतर याचिकांमध्ये दि.०६/०७/२०१७ रोजी मागास जातींना असलेल्या आरक्षणाच्या आधारे शासकीय सेवेत दाखल झालेल्या व त्यानंतर जातीचे दावे अवैध ठरलेल्या व्यक्तींना शासकीय सेवेत सरंक्षण देय ठरत नाही, असा निर्णय दिलेला आहे. मा.उच्च न्यायालय, मुंबई खंडपीठ नागपूर यांनी रिट याचिका क्र.३१४०/२००८ मध्ये दि.२८/०९/२०१८ च्या आदेशान्वये मा. सर्वोच्च न्यायालयाच्या आदेशानुसार दि.३१/१२/२०१९ पर्यन्त कार्यवाही करण्याचे आदेश दिले आहेत. मा. उच्च न्यायालयाचे सदर आदेश विचारात घेता, मा. सर्वोच्च न्यायालयाच्या निर्णयाची राज्यात अंमलबजावणी करण्यासंदर्भात सामान्य प्रशासन विभागाने दि.२१/१२/२०१९ रोजीच्या शासन निर्णयान्वये निर्देश दिले आहेत. त्यानुसार उद्योग, ऊर्जा व कामगार विभागाच्या अधिपत्याखालील औद्योगिक न्यायालय, महाराष्ट्र, मुंबई कार्यालयांतर्गत अनुसूचित जमाती प्रवर्गातून मूळ नियुक्ती मिळवलेल्या तथापि सदर प्रवर्गाचे जात वैधता प्रमाणपत्र सादर करु न शकलेल्या एकूण ५ अधिकारी / कर्मचारी यांच्या सेवा अधिसंख्य पदावर वर्ग करण्यात आल्या आहेत.
त्यानुसार अधिसंख्यपदावर वर्ग करण्यात आलेल्या सदर अधिकारी/कर्मचाऱ्यांसाठी अधिसंख्य पद निर्माण करण्याची बाब शासनाच्या विचाराधीन होती.
शासन निर्णय:
संदर्भ क्र.३ येथील शासन निर्णयान्वये (परिच्छेद क्र.१) सामान्य प्रशासन विभागाने सामान्य प्रशासन विभागाच्या दि.२१/१२/२०१९ च्या शासन निर्णयातील परिच्छेद क्र.१ (अ) ते (इ) मध्ये नमूद
# Page 2
शासन निर्णय क्रमांकः औन्यामुं-१०२०/प्र.क्र.४७/काम-६
केलेल्या कर्मचाऱ्याला अधिसंख्य पदावर वर्ग करण्याचे तसेच अधिसंख्य पदे निर्माण करण्याचे प्राधिकार प्रशासकीय विभागांना दिलेले आहेत. यास्तव, मा. सर्वोच्च न्यायालयाने सिव्हिल अपिल क्र.८९२८/२०१५ व इतर याचिकांमध्ये दि.०६/०७/२०१७ रोजी दिलेल्या निर्णयाची अंमलबजावणी करण्याच्या अनुषंगाने सामान्य प्रशासन विभागाच्या दि.२१/१२/२०१९ च्या शासन निर्णयान्वये दिलेल्या सूचनांनुसार उद्योग,ऊर्जा व कामगार विभागाच्या अधिपत्याखालील औद्योगिक न्यायालय, महाराष्ट्र, मुंबई यांचे अधिपत्याखालील मूळ अनुसूचित जमातीच्या राखीव संवर्गातून नियुक्त झालेले तथापि अनुसूचित जमातीचे वैधता प्रमाणपत्र सादर करु न शकलेल्या खालील तक्यात नमूद अधिकारी/कर्मचाऱ्यांसाठी खालीलप्रमाणे ५ अधिसंख्य पदे निर्माण करण्यास मान्यता देण्यात येत आहे.
--------------------------------------------------------------------------------------------------
| अ.क्र. | कर्मचाऱ्याचे नाव | सध्या कार्यरत असलेले पद | मूळ नियुक्तीचे पद | शासन सेवेतील नियुक्तीचा दिनांक |
| १ | श्रीमती पी.पी.पराते | स्वीय सहाय्यक | लिपिक टंकलेखक | ०८/०४/१९८२ |
| २ | श्रीमती एस.एस.मयेकर | न्यायालय लिपिक | लिपिक टंकलेखक | १५/०४/१९९१ |
| ३ | श्री.एस.बी.पराते | न्यायालय लिपिक | लिपिक टंकलेखक | ०४/१०/१९९१ |
| ४ | श्री.पी.एन.जंगले | न्यायालय लिपिक | लिपिक टंकलेखक | १६/०९/१९९७ |
| ५ | श्री. आर. के. कांबळे | बेलिफ | शिपाई | १३/०३/१९९५ |
--------------------------------------------------------------------------------------------------
२. अधिसंख्य पदावर सेवा वर्ग करण्यात येणारा कर्मचारी सध्या ज्या पदावर कार्यरत आहे त्या पदासाठी निर्माण केलेले अधिसंख्य पद संबंधित कर्मचाऱ्याच्या सेवा अधिसंख्य पदावर वर्ग झाल्याच्या दिनांकापासून तात्पुरत्या स्वरुपात ११ महिन्यांकरिता किंवा ते सेवेत राहीले असते तर ते ज्या दिनांकाला सेवानिवृत्त झाले असते त्या दिनांकापर्यन्त यापैकी जे आधी घडेल तोपर्यन्त अस्तित्वात राहील.
३. सदर शासन निर्णय, सामान्य प्रशासन विभागाच्या क्र.बीसीसी-२०२०/प्र.क्र.१८७ ओ/१६-ब, दि. ३०/०६/२०२० नुसार प्राप्त प्राधिकारानुसार निर्गमित करण्यात येत आहे.
# Page 3