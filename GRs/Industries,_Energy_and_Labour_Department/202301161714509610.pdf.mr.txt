# Page 1
ऑरीक सिटी औरंगाबाद येथे ड्रोन सिटी व मॅन्युफॅक्चरींग क्लस्टर स्थापन करण्या संदर्भात निर्णय घेण्यासाठी समिती स्थापन करणेबाबत...
महाराष्ट्र शासन
उद्योग, ऊर्जा व कामगार विभाग
शासन निर्णय क्र. असंधो-२०२२/प्र.क्र. १८२ / उद्योग-२
मादाम कामा रोड, हुतात्मा राजगुरु चौक,
मंत्रालय, मुंबई - ४०००३२
दिनांक : १६ जानेवारी, २०२३
प्रस्तावना: संचालक, ब्रम्हा रिसर्च फांऊडेशन, वांद्रे, मुंबई यांनी शासनास निवेदन सादर करुन त्यामध्ये ऑरीक सिटी, औरंगाबाद येथे ड्रोन हब व मॅन्युफॅक्चरिंग क्लस्टर स्थापित करणे, सुरक्षा विषयक यंत्र सामुग्री निर्मीती तयार करण्याचे धोरण तयार करणे, त्यासाठी विशेष आर्थिक क्षेत्र तयार करणे व तद्अनुषंगिक सुविधा देण्यात याव्यात इत्यादी मागण्या केल्या आहेत. मा. राज्यमंत्री (वित्त), भारत सरकार, व मा. उप मुख्यमंत्री, यांच्या उपस्थितीत व मा.
मंत्री (उद्योग) यांच्या अध्यक्षतेखाली दिनांक १६/११/२०२२ रोजी औरंगाबाद येथे झालेल्या औद्योगिक गुंतवणूकीबाबत झालेल्या बैठकीमध्ये संस्थेच्या मागण्यांवर चर्चा करण्यात आली.
त्यामध्ये संस्थेने केलेल्या मागण्यांनुसार आवश्यक ती माहिती संस्थेने शासनास उपलब्ध करुन देण्याबाबतचे निर्देश संस्थेस देण्यात आले आहेत. संस्थेच्या मागण्यांवर विचार करून, त्यावर निर्णय घेण्यासाठी समिती स्थापन करण्याची बाब शासनाच्या विचाराधीन होती.
शासन निर्णय :
संचालक, ब्रम्हा रिसर्च फाऊंडेशन, वांद्रे, मुंबई यांच्या निवेदनातील मागण्यांवर विचार करुन निर्णय घेण्यासाठी विकास आयुक्त (उद्योग) यांच्या अध्यक्षतेखाली खालीलप्रमाणे समिती गठीत करण्यात येत आहे.
----------------------------------------------------------------------------------------------
| १. | विकास आयुक्त (उद्योग), उद्योग संचालनालय, मुंबई | अध्यक्ष |
| २. | सचिव, माहिती तंत्रज्ञान विभाग अथवा त्यांचे प्रतिनिधी | सदस्य |
| ३. | सचिव, उच्च व तंत्र शिक्षण विभाग अथवा त्यांचे प्रतिनिधी | सदस्य |
| ४. | सचिव, कौशल्य विकास, उद्योजकता व नाविन्यता विभाग अथवा त्यांचे प्रतिनिधी | सदस्य |
| ५. | सह मुख्य कार्यकारी अधिकारी (विशेष प्रकल्प) महाराष्ट्र औद्योगिक विकास महामंडळ, मुंबई | सदस्य |
| ६. | व्यवस्थापकीय संचालक, महाराष्ट्र इंडस्ट्रीयल टाऊनशिप लि. | सदस्य |
| ७. | डॉ. विजय पागे, संचालक, ब्रम्हा रिसर्च फाऊंडेशन, वांद्रे, मुंबई. | सदस्य |
| ८. | कन्फेडरेशन ऑफ इंडियन इंडस्ट्री (सीआयआय) यांचा १ प्रतिनिधी | सदस्य |
| ९. | फेडरेशन ऑफ इंडियन चेंबर्स ऑफ कॉमर्स अॅन्ड इंडस्ट्री (फिक्की) यांचा  |  १ प्रतिनिधी | सदस्य |
| १०. | अर्नेस्ट अॅन्ड यंग या सल्लागार संस्थेचा १ प्रतिनिधी | सदस्य |
| ११. | संरक्षण साहित्याची निर्मीती करणाऱ्या क्षेत्रातील उद्योजकांचे ३ प्रतिनिधी | सदस्य |
| १२. | अतिरिक्त उद्योग संचालक, उद्योग संचालनालय, मुंबई | सदस्य सचिव |
----------------------------------------------------------------------------------------------
# Page 2
शासन निर्णय क्रमांक: असंधो-२०२२/प्र.क्र. १८२/उद्योग-२
सदर समितीची कार्यकक्षा खालीलप्रमाणे राहील: १) ब्रम्हा रिसर्च फाऊंडेशन, वांद्रे, मुंबई यांनी केलेल्या मागण्या, त्यासंदर्भात केंद्र शासन व राज्य शासनाच्या धोरणातील तरतुदींची तसेच तद्अनुषंगिक बाबींची सविस्तर तपासणी समितीमार्फत करण्यात येवून, त्याअनुषंगाने सविस्तर अहवाल समितीमार्फत तयार करण्यात यावा.
२) समितीने वरीलप्रमाणे अहवाल तयार करुन तो ३ महिन्यामध्ये शासनास सादर करावा.