# Page 1
वस्त्रोद्योग धोरण (२०१८-२०२३) च्या अनुषंगाने, महाराष्ट्र औद्योगिक धोरण २०१३ मध्ये आवश्यक सुधारणा करणे
महाराष्ट्र शासन
उद्योग ऊर्जा व कामगार विभाग,
शासन निर्णय क्र. मऔधो-२०१७/प्र.क्र. ११९ / उद्योग-२,
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०८ मे, २०१८
वाचा : १) उद्योग ऊर्जा व कामगार विभाग, शासन निर्णय क्र. आयआयआय-पॉलीसी २०१०/ प्र.क्र.७६८/उद्योग-२, दिनांक २२/०२/२०१३ २) सहकार पणन व वस्त्रोद्योग विभाग, शासन निर्णय क्र. धोरण-२०१७/प्र. क्र. ६/टेक्स-५, दिनांक १५/०२/२०१८ ३) उद्योग ऊर्जा व कामगार विभाग, शासन निर्णय क्र. मऔधो -२०१७/प्र.क्र.२२९/उद्योग-२ दिनांक १४/०२/२०१८ प्रस्तावना: दिनांक ०६ फेब्रुवारी २०१८ रोजी झालेल्या मंत्रीमंडळाच्या बैठकीत नवीन वस्त्रोद्योग धोरण २०१८-२०२३ यास मान्यता दिली आहे. शासन निर्णय क्र. धोरण-२०१७/प्र. क्र. ६/टेक्स-५, दिनांक १५/०२/२०१८ अन्वये नवीन वस्त्रोद्योग जाहीर करण्यात आले. शासन निर्णयामधील परि- ७.९.१ “मेगा प्रोजेक्ट नुसार “उद्योग विभागाकडून राबविण्यात येणाऱ्या सामूहिक प्रोत्साहन योजने अंतर्गत सर्व वर्गीकृत तालुक्यात रु.१०० कोटी भांडवली गुंतवणूक अथवा २५० रोजगार निर्मीती करणाऱ्या नवीन किंवा विस्तारीकरण करणाऱ्या वस्त्रोद्योग प्रकल्पांना मेगा प्रोजेक्टसचा दर्जा व प्रोत्साहने देण्यात येतील”. तसेच परि- क्र. ७.९.२ येथे “एकाच तालुक्यातील वेगवेगळया ठिकाणी स्थापन केलेल्या वस्त्रोद्योग प्रकल्पांची गुंतवणूक अथवा रोजगार एकत्रितपणे विचारात घेवून मेगा प्रोजेक्टसचा दर्जा व प्रोत्साहने देण्यात येतील”. असे नमूद केले आहे.
महाराष्ट्र औद्योगिक धोरण-२०१३ अन्वये खालील तक्त्यामध्ये दर्शविलेल्या किमान मर्यादांनुसार स्थिर भांडवली गुंतवणूक असलेले किंवा प्रत्यक्ष नियमित रोजगार निर्माण करणारे उत्पादक घटक अतिविशाल किंवा विशाल प्रकल्प म्हणून संबोधण्यात येतील.
तक्ता
--------------------------------------------------------------------------------------------------------------------------------------------
| घटकांचे प्रकार | तालुका / क्षेत्र निहाय वर्गवारी | किमान स्थिर भांडवली गुंतवणूक (रु. कोटीत) | किमान प्रत्यक्ष रोजंदारी निर्मीती (व्यक्ती संख्या) |
| विशाल औद्योगिक घटक (मेगा इंडस्ट्रीयल युनिट) | अ आणि ब | ७५० | १,५०० |
| क | ५०० | १००० |
| ड आणि ड+ | २५० | ५०० |
| विना उद्योग जिल्हे आणि नक्षलग्रस्त क्षेत्र | १०० | २५० |
| अति विशाल औद्योगिक घटक (अल्ट्रा मेगा इंडस्ट्रीयल युनिट) | संपूर्ण राज्यात | १५०० | ३००० |
--------------------------------------------------------------------------------------------------------------------------------------------
# Page 2
शासन निर्णय क्रमांकः मऔधो-२०१७/प्र.क्र.११९/ उद्योग-२,
शासन निर्णय : सहकार पणन व वस्त्रोद्योग विभागाने दिनांक १५/०२/२०१८ रोजी जाहीर केलेल्या वस्त्रोद्योग धोरणातील वस्त्रोद्योग विशाल प्रकल्पाच्या अंमलबजावणीच्या अनुषंगाने महाराष्ट्र औद्योगिक धोरण २०१३ मधील वस्त्रोद्योग विशाल प्रकल्पाच्या संदर्भात निकष पुढीलप्रमाणे सुधारीत करण्यात येत आहेत.
१) मेगा प्रोजेक्ट नुसार “उद्योग विभागाकडून राबविण्यात येणाऱ्या सामूहिक प्रोत्साहन योजने अंतर्गत सर्व वर्गीकृत तालुक्यात रु.१०० कोटी भांडवली गुंतवणूक अथवा २५० रोजगार निर्मीती करणाऱ्या नवीन किंवा विस्तारीकरण करणाऱ्या वस्त्रोद्योग प्रकल्पांना मेगा प्रोजेक्टसचा दर्जा व प्रोत्साहने देण्यात येतील.
२) एकाच तालुक्यातील वेगवेगळया ठिकाणी स्थापन केलेल्या वस्त्रोद्योग प्रकल्पांची गुंतवणूक अथवा रोजगार एकत्रितपणे विचारात घेवून, अशा वस्त्रोद्योग प्रकल्पांना मेगा प्रोजेक्टसचा दर्जा व प्रोत्साहने देण्यात येतील.
# Page 3