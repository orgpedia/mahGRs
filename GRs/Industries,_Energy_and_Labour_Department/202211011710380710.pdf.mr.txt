# Page 1
शासकीय मुद्रण, लेखनसामग्री व प्रकाशन संचालनालय, मुंबई यांच्या आस्थापनेवरील अधिसंख्य पदावरील नियुक्त्यांना मुदतवाढ देणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक: जावैप्र-२०१९/प्र.क्र.१४४/उद्योग-४
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक:- ०१ नोव्हेंबर, २०२२
संदर्भ :- १. शासन निर्णय, सामान्य प्रशासन विभाग, क्र. बीसीसी-२०१८/ प्र.क्र.३०८/१६ब, दिनांक २१.१२.२०१९.
२. शासन निर्णय, उद्योग, ऊर्जा व कामगार विभाग, क्र.जावैप्र-२०१९/ प्र.क्र.१४४/उ-४, दिनांक १२.०४.२०२२.
३. शासन निर्णय, सामान्य प्रशासन विभाग, क्र.बीसीसी-२०१८/
प्र.क्र.३०८/१६ब, दिनांक १४.१०.२०२२.
प्रस्तावना: मा.सार्वोच्च न्यायालयाने सिव्हिल अपील क्र. ८९२८/२०१५ (चेअरमन अँड मॅनेजिंग डायरेक्टर), एफसीआय आणि इतर विरूद्ध जगदिश बलराम बहिरा व इतर) व इतर याचिकांमध्ये दि.०६.०७.२०१७ रोजी मागास जातींना असलेल्या आरक्षणाच्या आधारे शासकीय सेवेत दाखल झालेल्या व त्यांनंतर जातीचे दावे अवैध ठरलेलया व्यक्तींना शासकीय सेवेत संरक्षण देय ठरत नाही, असा निर्णय दिलेला आहे. मा.उच्च न्यायालय, मुंबई खंडपीठ, नागपूर यांनी रिट याचिका क्र.३१४४/२००८ मध्ये दि. २८.०९.२०१८ च्या आदेशान्वये मा. सर्वोच्च न्यायालयाच्या आदेशानुसार दि.३१.१२.२०१९ पर्यंत कार्यवाही करण्याचे आदेश दिले होते.
त्यानुषंगाने मा.उच्च न्यायालयाने दिलेले सदर आदेश लक्षात घेता, मा.सर्वोच्च न्यायालयाच्या निर्णयाची राज्यात अंमलबजावणी करण्यासंदर्भात सामान्य प्रशासन विभागाने दि.२१.१२.२०१९ रोजीच्या शासन निर्णयान्वये निर्देश दिले आहेत.
२. त्यानुसार उद्योग, उर्जा व कामगार विभागाच्या अधिपत्याखालील शासकीय मुद्रण, लेखनसामग्री व प्रकाशन संचालनालय, मुंबई कार्यालयांतर्गत अनुसूचित जमाती प्रवर्गातून मूळ नियुक्ती मिळवलेल्या तथापि सदर प्रवर्गाचे जात वैधता प्रमाणपत्र सादर करू न शकलेल्या एकूमण ३५ अधिकारी / कर्मचारी यांच्या सेवा संदर्भ क्र. २ अन्वये अधिसंख्य पदावर वर्ग करण्यात आल्या आहेत. आता सामान्य प्रशासन विभागाने संदर्भ क्र.३ च्या शासन निर्णयाच्या अनुषंगाने सदर अधिसंख्य पदांना मुदतवाढ दिली आहे. त्यानुषंगाने सदर अधिसंख्य पदांना मुदतवाढ देण्याबातची बाब शासनाच्या विचाराधीन होती.
शासन निर्णयः संदर्भ क्र.३ येथील निर्णयान्वये सामान्य प्रशासन विभागाने त्यांच्या दिनांक १४.१०.२०२२ रोजीच्या शासन निर्णयातील परिच्छेद क्र.२ मध्ये नमुद केल्यानुसार अनुसुचित जमातीचे जात वैधता प्रमाणपत्र सादर न केलेल्या अधिसंख्य पदावर वर्ग केलेल्या कर्मचाऱ्यांना ११ महिन्यांची मुदतवाढ देण्याबाबत सर्व प्रशासकीय विभागांना त्यांच्या अधिनस्त असलेल्या सर्व क्षेत्रीय कार्यालयांना / आस्थापनांना योग्य ते आदेश तातडीने निर्गमित करून सदर आदेशाची तातडीने अंमलबजावणी करावी अशा सुचना दिल्या आहेत.
# Page 2
शासन निर्णय क्रमांकः जावैप्र-२०१९/प्र.क्र.१४४/उद्योग-४
२. यास्तव, सामान्य प्रशासन विभागाच्या दिनांक १४.१०.२०२२ रोजीच्या शासन निर्णयातील दिलेल्या सूचनांनुसार उद्योग, उर्जा व कामगार विभागाच्या अधिपत्याखालील शासकीय मुद्रण, लेखनसामग्री व प्रकाशन संचालनालय, मुंबई यांचे अधिपत्याखालील अधिसंख्य पदावर मुदतवाढ देण्यात आलेल्या ३५ अधिकारी / कर्मचाऱ्यांच्या अधिसंख्य पदावरील नियुक्त्यांना त्यांच्या अधिसंख्य पदावरील ११ महिन्यांचा कालावधी संपुष्टात आल्यानंतर पुढील ११ महिने किंवा ते सेवेत राहीले असते तर ते ज्या दिनांकाला सेवानिवृत्त झाले असते त्या दिनांकापर्यंत, किंवा अभ्यास गटाच्या शिफारशीवर शासनाचा अंतिम निर्णय होईपर्यंत यापैकी जे आधी घडेल तोपर्यंत या शासन निर्णयान्वये मुदतवाढ देण्यात येत आहे.
३ सदर शासन निर्णय, सामान्य प्रशासन विभागाच्या क्र. बीसीसी-२०१८/प्र.क्र.३०८/१६ ब, दिनांक १४.१०.२०२२ नुसार प्राप्त प्राधिकारानुसार निर्गमित करण्यात येत आहे.
# Page 3
# Page 4