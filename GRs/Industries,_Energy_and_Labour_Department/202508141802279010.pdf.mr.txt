# Page 1
सहायक विद्युत निरीक्षक, गट-अ
(राजपत्रित) या संवर्गातील अधिकाऱ्यांची
समायोजनाने पदस्थापना करण्याबाबत.
महाराष्ट्र शासन
उद्योग, ऊर्जा, कामगार व खनिकर्म विभाग
शासन आदेश क्र. मुविनि-२०२५/प्र.क्र.८४/ऊर्जा-१
मादाम कामा मार्ग, हुतात्मा राजगुरू चौक,
मंत्रालय, मुंबई ३२.
दिनांक:- १४ ऑगस्ट, २०२५.
वाचा:- १) महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१.
२) उद्योग, ऊर्जा व कामगार विभाग, शासन निर्णय क्र. विनिब-२०१५/प्र.क्र.३८८/ऊर्जा-२, दि. १७ जून, २०१५.
३) उद्योग, ऊर्जा व कामगार विभाग, शासन अधिसूचना क्र. मुविनि-२०२५/प्र.क्र.४५/ऊर्जा-१ दि. २८.०४.२०२५.
(२ स्वतंत्र अधिसूचना) ४) उद्योग, ऊर्जा व कामगार विभाग, शासन निर्णय क्र. मुविनि-२०२५/प्र.क्र.८४/ऊर्जा-१, दि. १८.०७.२०२५.
शासन आदेश:-
उद्योग, ऊर्जा, कामगार व खनिकर्म विभाग, शासन अधिसूचना क्र. मुविनि-
२०२५/प्र.क्र.४५/ऊर्जा-१, दि. २८.०४.२०२५ (२ स्वतंत्र अधिसूचना) अन्वये उद्वाहन संबंधितच्या
कामकाजाचे प्रादेशिक विद्युत निरीक्षण मंडळ स्तरावर व जिल्हास्तरावर विकेंद्रीकरण करण्यात आले
आहे. त्यामुळे विद्युत निरीक्षक, उद्वाहन, मुंबई या कार्यालयाची आवश्यकता राहीली नाही. ही बाब
विचारात घेता विद्युत निरीक्षक, उद्वाहन, मुंबई या कार्यालयातील खालील स्तंभ क्र. २ मधील नमूद
सहायक विद्युत निरीक्षक, गट-अ (राजपत्रित) यांची खालील तक्त्यामधील स्तंभ क्र. ४ मध्ये दर्शविण्यात
आलेल्या पदावर सक्षम प्राधिकाऱ्यांच्या मान्यतेने प्रशासकीय सोयीच्या दृष्ट्टीने समायोजनाने पदस्थापना
करण्यात येत आहे.
-------------------------------------------------------------------------------------------------------------------------------------------------------------------------------------------------------------
| अ.क्र. | अधिकाऱ्याचे नाव व पदनाम | सध्याची पदस्थापना | समायोजनाने पदस्थापना |
| १ | २ | ३ | ४ |
| १. | श्री. अर्जुन विश्वनाथ जाधव, सहायक विद्युत निरीक्षक | विद्युत निरीक्षक, उद्वाहन, मुंबई. ( कक्ष क्र. ४) | विद्युत निरीक्षक, निरीक्षण विभाग क्र. २, ठाणे, येथील सहायक विद्युत निरीक्षक (भिवंडी) या रिक्त पदावर. |
| २. | श्री. सयाजी गणपतराव श्रीराम, सहायक विद्युत निरीक्षक | विद्युत निरीक्षक, उद्वाहन, मुंबई. (कक्ष क्र. ७) | अधिक्षक अभियंता, प्रादेशिक विद्युत निरीक्षण मंडळ, पुणे येथील सहायक विद्युत निरीक्षक या रिक्त पदावर. |
-------------------------------------------------------------------------------------------------------------------------------------------------------------------------------------------------------------
# Page 2
------------------------------------------------------------------------------------------------------------------------------------------------------------------------------------------------------------
| ३. | श्री. नाशिर अली हसन शेख, सहायक विद्युत निरीक्षक | विद्युत निरीक्षक, उद्वाहन, मुंबई. (कक्ष क्र. ८) | विद्युत निरीक्षक, निरीक्षण विभाग क्र. २, ठाणे, येथील सहायक विद्युत निरीक्षक (कल्याण) या रिक्त पदावर. |
| ४. | श्री. योगेश सुभाष काथार, सहायक विद्युत निरीक्षक | विद्युत निरीक्षक, उद्वाहन, मुंबई. (कक्ष क्र. ९) | विद्युत निरीक्षक, निरीक्षण विभाग, सांताक्रुझ येथील सहायक विद्युत निरीक्षक (कक्ष क्र. ५) या रिक्त पदावर. |
------------------------------------------------------------------------------------------------------------------------------------------------------------------------------------------------------------
२. सदर पदावर रूजू होण्यासाठी उपरोक्त सहायक विद्युत निरीक्षक यांना या आदेशाच्या
दिनांकापासून एकतर्फी कार्यमुक्त करण्यात येत आहे.
३. आहरण व संवितरण अधिकारी तसेच अधिदान व लेखा अधिकारी/ जिल्हा कोषागार अधिकारी
यांना कळविण्यात येते की, उपरोक्त सहायक विद्युत निरीक्षक यांचे माहे ऑगस्ट, २०२५ पासूनचे वेतन
नवीन पदस्थापनेच्या कार्यालयातून अदा करण्यात यावे.
४. महाराष्ट्र नागरी सेवा ( पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून
टाकणे यांच्या काळातील प्रदाने) नियम, १९८१ मधील नियमांनुसार दिलेल्या विहित कालावधीत संबंधित
अधिकारी यांनी पदस्थापनेच्या ठिकाणी रूजू होण्याची दक्षता घ्यावी. अन्यथा या पदस्थापनेच्या पदावर
रूजू न झाल्यास, त्यांचा अनुपस्थितीचा कालावधी हा “अकार्यदिन” (dies non) म्हणून गणला जाईल.
तसेच समायोजनाच्या ठिकाणी रूजू होईपयंतचा कालावधी सेवाखंड धरण्यात येईल व सदर सेवाखंडाची
नोंद त्यांच्या ज्येष्ट्ठतासूचीयादीमध्ये घेण्यात येईल.
५. संबंधित सहायक विद्युत निरीक्षक यांनी समायोजनाने दिलेल्या कार्यालयामध्ये विहीत वेळेत रूजू
न झाल्याचे निदर्शनास आल्यास त्यांच्याविरूध्द सामान्य प्रशासन विभाग, शासन निर्णय, क्र. संकीर्ण-
२०१६/प्र.क्र.१८६/१६/कार्यासन-१४, दि. २३.१२.२०१६ मधील तरतूदींनुसार शिस्तभंगविषयक कारवाई
करण्यात येईल.
६. मुख्य विद्युत निरीक्षक, मुंबई यांना असे सूचित करण्यात येते की, संबंधित सहायक विद्युत
निरीक्षकास शासनाच्या पूर्वपरवानगी शिवाय कोणत्याही कारणास्तव रजा मंजूर करू नये. तसेच,
महाराष्ट्र नागरी सेवा (रजा) नियम, १९८१ मधील नियम-३० (सी) नुसार मूळ कार्यालयाने बदली झालेल्या
अधिकाऱ्यांचे कोणत्याही प्रकारचे रजेचे अर्ज स्विकारू नयेत.
७. सदरहू आदेशानुसार पदस्थापनेच्या पदावर तात्काळ रूजू न झाल्यास वा कोणत्याही प्रकारचा
दबाव आणून पदस्थापना रदृ करणे तसेच त्यामध्ये बदल करण्याचा प्रयत्न झाल्यास, ही कृती महाराष्ट्र
# Page 3
नागरी सेवा (वर्तणूक) नियम १९७९ मधील नियम २३ चे उल्लंघन करणारी असल्यामुळे, ती गैरवर्तणूक
समजून त्यांचेविरूध्द शिस्तभंग विषयक कारवाई करण्यात येईल, याची संबंधितांनी नोंद घ्यावी.
८. तसेच उपरोक्त तक्त्यात नमूद सहायक विद्युत निरीक्षक यांनी बदली अधिनियमानुसार सक्षम
प्राधिकाऱ्यांच्या मान्यतेने पारित केलेल्या आदेशाचे पालन न करणे, ही बाब गंभीर स्वरूपाची असून यामुळे
पालन न करणारा अधिकारी, विभागीय चौकशी नियम पुस्तिका १९९१ च्या प्रकरण २ मधील कलम २.१
(२) (पाच) अन्वये निलंबनाच्या कार्यवाहीस पात्र ठरेल.
९. संबंधित सहायक विद्युत निरीक्षक यांनी पदस्थापनेच्या ठिकाणी तात्काळ रुजू होऊन तसा
अनुपालन अहवाल मुख्य विद्युत निरीक्षक, मुंबई यांच्यामार्फत शासनास न चुकता सादर करावा.
१०. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर