# Page 1
शासकीय मुद्रण, लेखनसामग्री व प्रकाशन संचालनालयातील “व्यवस्थापक (मोठी मुद्रणालये) " गट अ (राजपत्रित) या संवर्गातील पदावर पदोन्नतीने नियुक्ती.
महाराष्ट्र शासन
उद्योग, ऊर्जा व कामगार विभाग
शासन आदेश क्र.: पदोनि-२०१८/प्र.क्र.११५/उद्योग-४
मादाम कामा रोड, हुतात्मा राजगुरु चौक,
विस्तार इमारत, मंत्रालय, मुंबई ४०० ०३२.
दिनांक : २२ नोव्हेंबर, २०२२
शासन आदेश
शासकीय मुद्रण, लेखनसामग्री व प्रकाशन संचालनालयातील “व्यवस्थापक (लहान मुद्रणालये)”
“गट `अ` (राजपत्रित)” संवर्गातील खालील अधिकारी यांना “व्यवस्थापक (मोठी मुद्रणालये)” “गट `अ`
(राजपत्रित)” (वेतन श्रेणी एस-२३, ६७७००-२०८७००) या पदावर खालील परिच्छेद-२ येथे नमूद केलेल्या
अटी व शर्तीच्या अधीन राहून त्यांच्या नावासमोर स्तंभ -४ मध्ये दर्शविलेल्या पदावर या आदेशाच्या दिनांकापासून केवळ तात्पुरत्या स्वरुपात पदोन्नती व पदस्थापना देण्यात येत आहे
------------------------------------------------------------------------------
|  |  | अधिकाऱ्यांचे नांव व विद्यमान |  |  | ज्येष्ठता |  |  | पदोन्नतीनंतर पदस्थापना करण्यात |  |
|  | अ. क्र. |  |
| पदस्थापना | क्रमांक | आली ते पद व कार्यालय |
|  |
|  |  |  |  |
|  |  | श्री. मिलिंद शांताराम शिंदे, |  |  |  | व्यवस्थापक (मोठी मुद्रणालये), |  |
| (अ.जा.), | शासकीय मध्यवर्ती मुद्रणालय, मुंबई |
| व्यवस्थापक (लहान मुद्रणालये), |  |
| शासकीय मुद्रणालय, वाई |
------------------------------------------------------------------------------
२. सदर तात्पुरती पदोन्नती खालील अटी व शर्तींच्या अधीन राहून देण्यात येत आहे : i) निवडसूची तयार करताना कोणीही ज्येष्ठ अधिकारी अनावधानाने वगळण्यात आलेले नाहीत अथवा अधिक्रमित झालेली नाहीत.
ii) मा.सर्वोच्च न्यायालयात दाखल केलेल्या विशेष अनुज्ञा याचिका क्र.२८३०६/२०१७ च्या अधीन राहून पदोन्नतीच्या कोट्यातील सर्व रिक्त पदे दि. २५.०५.२००४ स्थित सेवाज्येष्ठतेनुसार, निव्वळ तात्पुरत्या स्वरुपात भरण्याबाबत सा.प्र.वि./१६ब कार्यासनाच्या दि.०७.०५.२०२१ च्या शासन निर्णयानुसार दिलेल्या सूचनांनुसार सदर मान्यता देण्यात येत आहे.
ii) दिव्यांग आरक्षणासंदर्भात दि.०५.०७.२०२१ रोजीचा शासन निर्णय व दिनांक २३.०७.२०२१ च्या शासन पत्रान्वये दिलेल्या सूचनांच्या अनुषंगाने सदर निवडसूचीस मान्यता देण्यात येत आहे.
iv) सदर पदोन्नती निव्वळ तात्पुरत्या स्वरुपाची असल्याने या तात्पुरत्या पदोन्नतीच्या परिणामी निवडसूचीतील अधिकाऱ्यांना नियमितपणाचा कोणताही हक्क मिळणार नाही.
# Page 2
शासन आदेश क्रमांकः पदोनि-२०१८/प्र.क्र.११५/उद्योग-४
v) निवडसूचीतील ज्या अधिकाऱ्यांविरुध्द विभागीय चौकशी सुरु असेल त्यांच्याबाबत सा.प्र.वि. शासन निर्णय दि.१५.१२.२०१७ नुसार विभागाने कार्यवाही करावी.
vi) निवडसूचीतील सर्व अधिकाऱ्यांनी सामान्य प्रशासन विभागाच्या दि.०१.०८.२०१९ च्या शासन निर्णयात विहित केलेल्या पदोन्नतीच्या निकषांची पूर्तता केली आहे, या अटीच्या अधिन राहून सदर निवडसूचीस मान्यता दर्शविण्यात येत आहे.
vii) निवडसूचीस शासनाची मान्यता घेण्यात आली आहे.
viii) सदर निवडसूचीतील सेवाज्येष्ठतेनुसार पात्र असलेल्या, तथापि पदोन्नती नाकारलेल्या अधिकाऱ्यांच्या पदोन्नती संदर्भात या विभागाच्या दि.१२.०९.२०१६ च्या शासन निर्णयानुसार कार्यवाही करण्याची दक्षता संचालक, शासकीय मुद्रण, लेखनसामग्री व प्रकाशन संचालनालय, मुंबई यांनी घ्यावी.
३. हे आदेश सामान्य प्रशासन विभागाच्या अनौपचारिक संदर्भ क्र.१०६२/२०२२/का.१२, दि.११.१०.२०२२ अन्वये प्राप्त झालेल्या सहमतीने निर्गमित करण्यात येत आहेत.