# Page 1
लाड - पागे समितीच्या शिफारशींनुसार सफाई कामगारांच्या नियुक्तीबाबत वारसा हक्काची अंमलबजावणी पुढे चालू ठेवण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : संकीर्ण-२०१९/प्र.क्र.२८६/ऊर्जा-२
मादाम कामा मार्ग, हुतात्मा राजगुरु चौक
मंत्रालय विस्तार भवन, मुंबई -४०० ०३२.
दिनांक : २४ जून, २०२२.
संदर्भ : १) शासन निर्णय, उद्योग, ऊर्जा व कामगार विभाग, क्र. एमएससी-८०४७१/१२८४९८/का-३ए, दि. २० जून,१९७२.
२) शासन निर्णय, उद्योग, ऊर्जा व कामगार विभाग, क्र. एमएससी-१०७५/१७९०/कामगार-५, दि.१२ ऑगस्ट, १९७५.
३) शासन निर्णय, समाज कल्याण, सांस्कृतिक कार्य व क्रिडा विभाग, क्र. युटीए-१०७१/पाच/६७९८, दि.०९ फेब्रुवारी, १९७३.
४) शासन निर्णय, समाज कल्याण, सांस्कृतिक कार्य व क्रिडा विभाग, क्र.युटीए-१०७९/का-१९, दि.२१ जून, १९७९.
५) शासन परिपत्रक, नगर विकास विभाग, क्र. संकीर्ण-२२९२/प्र.क्र. १६४/९२/नवि-६, दि. १२ जानेवारी, १९९४.
६) शासन परिपत्रक, सामान्य प्रशासन विभाग, क्र.बीसीसी-२००२/१९५२/प्र.क्र.६५/१६-ब, दि. ०१ ऑक्टोबर, २००३.
७) शासन परिपत्रक, सामाजिक न्याय व विशेष सहाय्य विभाग, क्र. सफाई-२०११/प्र.क्र.३२७/विघयो, दि. २१ ऑक्टोबर, २०११.
८) शासन परिपत्रक, सामाजिक न्याय व विशेष सहाय्य विभाग, क्र. सफाई- २०१४/प्र.क्र.०७/महामंडळे, दि. २६ फेब्रुवारी, २०१४.
९) शासन निर्णय, सामाजिक न्याय व विशेष सहाय्य विभाग, क्र. सफाई- २०१५/प्र.क्र.२६८/महामंडळे, दि. १० नोव्हेंबर, २०१५.
१०) शासन निर्णय, सामाजिक न्याय व विशेष सहाय्य विभाग, क्र. सफाई- २०१५/प्र.क्र.२६८/महामंडळे, दि. ११ मार्च, २०१६.
प्रस्तावना: १. महाराष्ट्र शासनाने, शासन निर्णय, उद्योग, ऊर्जा व कामगार विभाग क्र. एमएससी/८०४७१/१२८४९८/का.३ए दि. २० जून १९७२ अन्वये, सफाई कामगार व अस्वच्छ व्यवसायातील कामगारांच्या कामाबाबत व सेवांबाबत विचार करण्याकरीता श्री. लाड यांच्या अध्यक्षतेखाली एक समिती नेमली होती. सदर समितीने केलेल्या शिफारशी शासन निर्णय उद्योग, ऊर्जा व कामगार विभाग क्र. एमएससी १०७५/१७९०/कामगार-५, दिनांक १२/८/१९७५ अन्वये स्वीकृत करण्यात आल्या व या शिफारशींनुसार कार्यवाही करण्याबाबत सर्व संबंधित कार्यालयांना सूचना देण्यात आलेल्या आहेत.
२. लाड- पागे समितीने सफाई कामगारांच्या शैक्षणिक, आर्थिक व सामाजिक उन्नतीसाठी केलेल्या शिफारशींची अंमलबजावणी करण्यासाठी नगर विकास विभाग, सामान्य प्रशासन विभाग व उद्योग, ऊर्जा व कामगार विभाग आणि या या विभागाकडून वेळोवेळी आदेश निर्गमित करण्यात आले. तथापि, सामाजिक न्याय विभागाच्या लाड-पागे समितीच्या धोरणाअंतर्गत अनेक प्रकरणे ऊर्जा विभागातंर्गत असलेल्या विविध कंपन्यांकडून मार्गदर्शनासाठी शासन स्तरावर प्राप्त होतात. उपरोक्त प्रकरणी तद्नंतर मार्गदर्शनासाठी सामाजिक न्याय विभागाकडे पाठविण्यात येतात. यात खूप कालापव्यय होतो. यानुषंगाने मार्गदर्शन / सल्ला देण्यासाठी शासन स्तरावर समिती गठीत करण्याचा प्रस्ताव शासनाच्या विचाराधीन होता.
# Page 2
शासन निर्णय क्रमांकः संकीर्ण-२०१९/प्र.क्र.२८६/ऊर्जा-२
शासन निर्णय : लाड-पागे समितीच्या शिफारशीनुसार सफाई कर्मचाऱ्यांची रिक्त पदे वारस पध्दतीनुसार भरण्याबाबत ऊर्जा विभागाच्या अंतर्गत कंपन्यांकडून मार्गदर्शनार्थ प्राप्त प्रस्तावांची छाननी करुन सदर प्रस्तावावर मागदर्शन / सल्ला देण्यासाठी प्रधान सचिव, ऊर्जा यांच्या अध्यक्षतेखाली खालीलप्रमाणे समिती गठीत करण्यात येत आहे : १) प्रधान सचिव (ऊर्जा), उद्योग, ऊर्जा व कामगार विभाग अध्यक्ष २) अध्यक्ष व व्यवस्थापकीय संचालक, महावितरण सदस्य ३) अध्यक्ष व व्यवस्थापकीय संचालक, महापारेषण सदस्य ४) अध्यक्ष व व्यवस्थापकीय संचालक, महानिर्मिती सदस्य ५) संचालक (मा.सं.), महावितरण सदस्य ६) संचालक (मा.सं.), महापारेषण सदस्य ७) संचालक (मा.सं.), महानिर्मिती सदस्य ८) मुख्य विधी सल्लागार, मराविमं सूत्रधारी कंपनी सदस्य ९) सामाजिक न्याय विभागात लाड- पागे समितीच्या शिफारशीसंदर्भात विषय हाताळणारे संबंधित सह / उप सचिव सदस्य
१०)सह/ उप सचिव (ऊर्जा-२) सदस्य सचिव
उपरोक्त समितीला अन्य अधिकारी / तज्ञ यांना समितीच्या बैठकीत निमंत्रित सदस्य म्हणून बोलविण्याचा अधिकार राहील. प्राप्त प्रकरणांच्या संख्येनुसार सदर समितीची बैठक दोन महिन्यातून एकदा आयोजित करावी.
ऊर्जा विभागाच्या अंतर्गत असलेल्या सर्व कंपन्यांनी वरिल निर्देशांची काटेकोर अंमलबजावणी करावी.
# Page 3