# Page 1
राज्यातील औद्योगिक व कामगार न्यायालय व
श्रमिक भरपाई आयुक्त कार्यालयातील
कायद्याचे पदव्युत्तर शिक्षण (L.L.M.) घेतलेल्या
न्यायिक अधिकाऱ्यांना ३ आगाऊ वेतनवाढ मंजूर
करण्याबाबत.
महाराष्ट्र शासन
उद्योग ऊर्जा कामगार व खनिकर्म विभाग
शासन निर्णय क्र. औन्यामुं-०५२३/प्र.क्र.९३/काम-६
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : १३ मार्च, २०२४
वाचा :- १. विधी व न्याय विभाग, शासन निर्णय क्र.एचसीटी-२००८/४२७/प्र.क्र.३५८/का.तीन,
दि.०१/०८/२०१७
२. विधी व न्याय विभाग, शासन निर्णय क्र.एचसीटी-२०१८/१३३/प्र.क्र.४३/का.तीन,
दि.२४/०३/२०२३.
३. उद्योग ऊर्जा व कामगार विभाग, शासन निर्णय क्र. औन्यामुं-०८१७/प्र.क्र.११०/काम-६
दि. १८ जून, २०१९
प्रस्तावना :-
मा.न्या. शेट्टी आयोगाच्या शिफारशीनुसार विधि शाखेतील पदव्युत्तर शिक्षण (L.L.M.).
घेतलेल्या राज्यातील दुय्यम न्यायालयातील न्यायिक अधिकाऱ्यांना तीन आगाऊ वेतनवाढीचा लाभ
विधी व न्याय विभागाच्या दिनांक ०१.०८.२०१७ रोजीच्या शासन निर्णयानुसार पूर्वलक्षी प्रभावाने मंजूर
करण्यात आला होता. याच धर्तीवर राज्यातील औद्योगिक व कामगार न्यायालय व श्रमिक भरपाई
आयुक्त कार्यालयातील न्यायिक अधिकाऱ्यांना हे लाभ मंजूर करण्याबाबत शासन निर्णय दि. १८ जून
२०१९ रोजी निर्गमित करण्यात आला होता. आता विधी व न्याय विभागाच्या दि. १.०८.२०१७ च्या
शासन निर्णयाच्या अनुषंगाने अनेक न्यायालयीन प्रकरणे व मा. उच्च न्यायालय, मुंबई येथील रिट
याचिका क्र. ९२७/२०१८ मधील दि.१०.११.२०१८ रोजीच्या आदेशानुसार व मा सवोच्च न्यायालयाने
विशेष अनुमती याचिका क्रमांक १०४१/२०२० व ६३४२/२०२० मधील दिनांक ३०.०९.२०२२ रोजी
दिलेल्या आदेशानुसार आणि भारत कुमार शांतीलाल ठक्कर विरुद्ध गुजरात राज्य व इतर (रिट
याचिका (सी.) क्र. १९/२०१२) मधील दिनांक ०१.०४.२०१४ च्या आदेशानुसार संदर्भाधिन क्र. १ च्या
शासन निर्णयाऐवजी विधी व न्याय विभागाने संदर्भित क्र. २ नुसार सुधारित शासन निर्णय दि. २४ मार्च
२०२३ रोजी निर्गमित केला आहे. त्याच धर्तीवर या विभागाच्या संदर्भ क्र. ३ येथील शासन
निर्णयाऐवजी सुधारित शासन निर्णय निर्गमित करण्याची बाब शासनाच्या विचाराधीन होती
शासन निर्णय :-
राज्यातील औद्योगिक व कामगार न्यायालय व श्रमिक भरपाई आयुक्त कार्यालयातील ज्या
न्यायिक अधिकाऱ्यांनी सेवेत येण्यापूर्वी किंवा सेवेत आल्यानंतर कायद्याचे पदव्युत्तर शिक्षण (L.L.M.)
# Page 2
शासन निर्णय क्रमांकः औन्यामुं-०५२३/प्र.क्र.९३/काम-६
ही पदवी धारण केलेली असेल तर त्यांना ३ आगाऊ वेतनवाढीचा लाभ देय आहे व तो लाभ देण्याची
कार्यपद्धती पुढीलप्रमाणे आहे.
२.
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | ३ आगाऊ वेतनवाढी देण्याची कार्यपध्दती |
| १ | न्यायिक अधिकारी सेवेत नियुक्त होणेपूर्वी कायद्यांचे पदव्युत्तर शिक्षण (L.L.M.) ही पदवी धारण केलेली असल्यास, | दि. ०१.११.१९९९ रोजी न्यायिक अधिकारी म्हणून ज्या वेतनश्रेणीत कार्यरत होते त्या वेतनश्रेणीवर ३ आगाऊ वेतनवाढीचा लाभ देऊन वेतन निश्चिती करण्यात यावी. |
| २ | १.११.१९९९ नंतर न्यायिक अधिकारी म्हणून सेवेत नियुक्त झाले होते व नियुक्त होण्यापूर्वी विधि शाखेतील पदव्युत्तर शिक्षण (L.L.M.) ही पदवी धारण केलेली असल्यास, | ज्या पदवर न्यायिक अधिकारी म्हणून प्रथम नियुक्त झालेले आहे त्या दिनांकाला त्या पदावर घेत असलेल्या वेतनश्रेणीत ३ आगाऊ वेतनवाढीचा लाभ देऊन वेतननिश्चिती करण्यात यावी. |
| ३ | दि. १.११.१९९९ नंतर न्यायिक अधिकारी म्हणून सेवेत नियुक्त झाल्यानंतर विधि शाखेतील पदव्यूत्तर शिक्षण (L.L.M.) ही पदवी धारण केलेली असल्यास, | ज्या दिनांकाला सदर अधिकाऱ्याने विधि शाखेतील पदव्यूत्तर शिक्षण (L.L.M.) ही पदवी धारण केली त्या दिनांकाला तो कार्यरत असलेल्या पदावर घेत असलेल्या वेतनश्रेणीत ३ आगाऊ वेतनवाढीचा लाभ देऊन वेतननिश्चिती करण्यात यावी. |
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. उपरोक्तप्रमाणे ३ आगाऊ वेतनवाढी देताना आश्वासित प्रगती योजनेचा / पदोन्नतीचा /
निवडश्रेणी / उच्च समयश्रेणी यांचा लाभ दिला असल्यास त्या त्या वेतनश्रेणीत/वेतनस्तरावर पुन्हा
३ आगाऊ वेतनवाढीचा लाभ अनुज्ञेय राहील.
४. राज्यातील औद्योगिक व कामगार न्यायालय व श्रमिक भरपाई आयुक्त कार्यालयातील
न्यायिक अधिकाऱ्यांना ३ आगाऊ वेतनवाढी देण्याबाबतचा खर्च संबंधित न्यायिक अधिकारी घेत
असलेल्या वेतनावरील लेखाशिर्षाच्या मंजूर अनुदानातून भागविण्यात यावा.
५. उपरोक्त ३ आगाऊ वेतनवाढीचा लाभ हा दि.०१.११.१९९९ पासून देय आहे व त्याबाबतची
थकबाकी रोखीने अदा करण्यात यावी.
६. या विभागाचा शासन निर्णय क्र. औन्यामुं-०८१७/प्र.क्र.११०/काम-६ दि. १८ जून, २०१९
याद्वारे अधिक्रमित करण्यात येत आहे.
पृष्ट्ठ ३ पैकी २
# Page 3
शासन निर्णय क्रमांकः औन्यामुं-०५२३/प्र.क्र.९३/काम-६
७. सदर शासन निर्णय वित्त विभागाच्या सहमतीने व त्यांच्या अनौपचारिक संदर्भ
क्र.१७/२०२३/वित्त विभाग/व्यय-१६, दिनांक ०२.०२.२०२४ अन्वये दिलेल्या सहमतीने निर्गमित
करण्यात येत आहे.
८. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर