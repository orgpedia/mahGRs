# Page 1
मैत्री कक्षातील सोयी सुविधा व अनुषंगिक बाबींच्या खर्चापोटी महाराष्ट्र औद्योगिक विकास महामंडळास रू.९४,२८७२९/- लाख रक्कम अदा करण्याबाबत...
महाराष्ट्र शासन
उद्योग, ऊर्जा व कामगार विभाग,
शासन निर्णय, क्र. मेइम-२०१८/प्र.क्र. ५८ / उद्योग-८,
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक - २२ मार्च, २०१८
वाचा:- १) शासन निर्णय क्र.इ बीज-२०१३/प्र.क्र.११७/ उद्योग-८ दिनांक १/३/२०१४ २) शासन निर्णय क्र. मेइम-२०१५/प्र.क्र.१०५ / उद्योग-८ दिनांक ११/२/२०१६ ३) शासन परिपत्रक, वित्त विभाग, क्र. पूरक -२०१६/प्र.क्र.१२८/अर्थसंकल्प-३ दिनांक ३०/६/२०१७.
४) शासन निर्णय क्र.विअप्र-२०१३/प्र.क्र.३०/२०१३, विनियम,भाग-१, दिनांक १७/४/२०१५ ५) उद्योग संचालनालयाचे पत्र क्र. उ.सं./मैत्री/इतर खर्च देयक/२०१८/ओ-५००, दि.१२/०३/२०१८ प्रस्तावना: राज्य औद्योगिक धोरणानुसार राज्य शासनाने दि. २७/०२/२०१४ पासून राज्यात गुंतवणूक करण्यास इच्छुक असलेल्या गुंतवणूकदारांना सहाय्य करण्यासाठी" एकात्मिक सुलभता कक्ष" Integrated Facilitation Centre "महाराष्ट्र उद्योग व्यापार आणि गुंतवणूक सुविधा केंद्र" मैत्री कक्ष मुंबई येथे स्थापित करण्यास संदर्भ क्र. १ येथील शासन निर्णयान्वये मान्यता दिली आहे. तसेच सदर कक्षाचा कार्यालयीन व दैनंदिन खर्च महाराष्ट्र औद्योगिक विकास महामंडळ यांचेकडून करण्यात येईल असा निर्णय घेण्यात आला आहे. त्यानुसार कक्षाच्या स्थापनेपासूनचा खर्च महाराष्ट्र औद्योगिक विकास महामंडळ यांचेकडून करण्यात आला आहे.
संदर्भ क्र.२ येथील शासन निर्णयान्वये उद्योगांना सर्व मंजुऱ्या एकाच ठिकाणी देण्यासाठी एक खिडकी योजना राबविण्याकरीता-"मैत्री कक्ष" सक्षम करण्याबाबत निर्णय घेण्यात आला आहे.
त्यानुसार सदर कक्षाच्या खर्चासाठी सन २०१७-१८ या आर्थिक रू. १०.०० कोटी निधी अर्थसंकल्पीत करण्यात आला आहे. सदर कक्षातील अंतर्गत विविध सुविधा, समिती कक्षाचे विस्तारीकरण, सुशोभिकरण, अंतर्गत सजावट व इतर अनुषंगिक सुविधांकरीता महाराष्ट्र राज्य औद्योगिक विकास महामंडळाने केलेल्या सादर केलेल्या प्रस्तावास व त्यापोटी झालेल्या रु.९४.२८७२९ लाख खर्चाची प्रतिपूर्ती म.औ.वि.महामंडळास करण्यास मंजूरी देण्याची विनंती उद्योग संचालनालयाने उपरोक्त संदर्भाकिंत क्र. ६ येथील पत्रान्वये केली आहे. त्यानुषंगाने सदर प्रस्तावास मान्यता देण्याची व सदर रक्कम महाराष्ट्र औद्योगिक विकास महामंडळास उपलब्ध करून देण्याची बाब शासनाच्या विचाराधीन होती.
# Page 2
शासन निर्णय क्रमांकः मेइम-२०१८/प्र.क्र. ५८ / उद्योग-८,
शासन निर्णय: मैत्री कक्षातील अंतर्गत विविध सुविधा, समिती कक्षाचे विस्तारीकरण, सुशोभिकरण, अंतर्गत सजावट व इतर अनुषंगिक सुविधांकरीता महाराष्ट्र राज्य औद्योगिक विकास महामंडळाने सन २०१७ १८ मध्ये केलेल्या रु.९४,२८,७२९/- इतक्या खर्चाच्या प्रस्तावास शासन मान्यता देण्याबाबत उद्योग संचालनालयाने सादर केलेल्या प्रस्तावास मान्यता देण्यात येत आहे. तसेच खर्चाच्या प्रतिपूर्तीसाठी ५०- इतर खर्च या तरतुदीखाली सद्य:स्थितीत एकूण रू. २१२.०० लाख इतकी तरतूद खर्चासाठी उपलब्ध आहे. सदर उपलब्ध तरतुदीमधून रू. ९४,२८,७२९/- लाख (अक्षरी रुपये चौऱ्याण्णव लाख अठ्ठावीस हजार सातशे एकोणतीस फक्त) इतका निधी नियंत्रक अधिकारी यांना महाराष्ट्र औद्योगिक विकास महामंडळास (MIDC) अदा करण्यासाठी मार्च महिन्याच्या मासिक खर्च विवरण (Cash Flow) मधून खर्च करण्यास शासन मंजूरी देण्यात येत आहे.
२. सदरची तरतूद आहरित करण्यासाठी लेखाधिकारी, उद्योग संचालनालय, मुंबई यांना आहरण व संवितरण अधिकारी व विकास आयुक्त (उद्योग) यांना नियंत्रक अधिकारी म्हणून घोषित करण्यात येत आहे. आहरण व संवितरण अधिकारी यांनी सदर निधीच्या विनियोगाबाबत तसेच महालेखापाल यांच्या लेख्याशी खर्च ताळमेळ घालण्याची कार्यवाही करावी. सदर निधी प्रत्यक्षात वितरित झाल्यानंतर खर्चाचे उपयोगिता प्रमाणपत्र महालेखापाल यांना पाठवून त्याची प्रत शासनास सादर करण्याची जबाबदारी नियंत्रक अधिकाऱ्याची राहील.
४. सदर खर्च "मागणी क्र. के - ७, मुख्य लेखाशीर्ष-, २८५२ उद्योग, ८०, सर्वसाधारण, १०२ औद्योगिक उत्पादकता, (००) (१५) "मैत्री कक्षाकरिता खर्च (योजनांतर्गत) (२८५२ ए (०२२ या लेखाशीर्षाखाली उपशिर्ष ५०- इतर खर्च याखाली सन २०१७-१८ या आर्थिक वर्षातील मंजूर केलेल्या तरतुदीतून भागविण्यात यावा. तसेच शासन परिपत्रक, वित्त विभाग, दि.३०.०६.२०१७ अन्वये देण्यात आलेल्या सुचनांचे काटेकोरपणे पालन करण्यात यावे.
५. हा शासन निर्णय वित्त विभाग, शासन निर्णय क्र.विअप्र-२०१३/प्र.क्र.३०/२०१३,विनियम,भाग १, दिनांक १७/४/२०१५ अन्वये सुधारित केलेल्या वित्तीय अधिकार नियम पुस्तिका १९७८,भाग पहिला, उप विभाग १ मधील अनुक्रमांक ३७ नियम क्र. ९० व उपविभाग-४, अनुक्रमांक- ११ अन्वये प्रशासकीय विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 3