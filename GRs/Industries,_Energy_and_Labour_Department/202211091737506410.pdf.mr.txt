# Page 1
उद्योगांना सर्व मंजूऱ्या एकाच ठिकाणी देण्यासाठी स्थापन करण्यात आलेल्या “मैत्री” कक्षासाठी आस्थापना अधिकारी घोषित करण्याबाबत..
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः इएसटी-२०२२/७२३/प्र.क्र.१५४/उद्योग-३
मादाम कामा रोड, हुतात्मा राजगुरु चौक़, मंत्रालय, मुंबई - ४०० ०३२.
दिनांक :- ०९ नोव्हेंबर, २०२२.
संदर्भ: १) या विभागाचे शासन परिपत्रक क्र. साप्रोयो-२०१६/प्र.क्र.३२/उद्योग-८, दि. २३/०८/२०१६.
२) या विभागाचा शासन निर्णय क्र. इएसटी-३४१८/प्र.क्र. ६२/उद्योग-३, दि. ११/०२/२०२२.
प्रस्तावना: राज्यात उद्योग स्थापन करण्याकरिता सर्व ना हरकती, परवाने तसेच मंजूऱ्या एकाच
ठिकाणी उद्योजकांना तातडीने व सुलभरित्या प्राप्त होण्याकरीता एक खिडकी योजना
राबविण्यासाठी उद्योग संचालनालय, मुंबई यांच्या कार्यालयात मैत्री कक्ष स्थापन करण्यात आला
आहे. संदर्भ क्र. १ च्या परिपत्रकान्वये सदर मैत्री कक्षात नियुक्त करण्यात आलेल्या
अधिकाऱ्यांच्या सेवाविषयक बाबी हाताळण्याकरिता अतिरिक्त उद्योग संचालक, उद्योग
संचालनालय, मुंबई यांना आस्थापना अधिकारी म्हणून प्राधिकृत करण्यात आले होते. आता संदर्भ
क्र. २ च्या शासन निर्णयान्वये मैत्री कक्षासाठी अतिरिक्त विकास आयुक्त (उद्योग) या भा.प्र.से.
संवर्गातील अधिकाऱ्याचे १ पद निर्माण करण्यात आले आहे. या पार्श्वभूमीवर अतिरिक्त विकास
आयुक्त (उद्योग) यांना सदर कक्षासाठी आस्थापना अधिकारी म्हणून प्राधिकृत करण्याची बाब
शासनाच्या विचाराधिन होती.
शासन निर्णय:
उपरोक्त संदर्भ क्र. १ वर नमूद दि. २३/०८/२०१६ रोजीचे शासन परिपत्रक अधिक्रमित
करण्यात येत असून, उद्योग संचालनालय, मुंबई येथील मैत्री कक्षात नियुक्त करण्यात आलेल्या
अधिकारी/कर्मचारी यांचे सेवाविषयक सर्व बाबी हाताळण्यासाठी अतिरिक्त विकास आयुक्त
(उद्योग) यांना याव्दारे “आस्थापना अधिकारी” म्हणून प्राधिकृत करण्यात येत आहे.
# Page 2
शासन निर्णय क्रमांकः इएसटी-२०२२/७२३/प्र.क्र.१५४/उद्योग-३