# Page 1
अपारंपारिक ऊर्जा निर्मितीस गती देण्यासाठी धोरण निश्चित करणे.
महाराष्ट्र शासन
उद्योग, ऊर्जा व कामगार विभाग,
शासन निर्णय क्रमांक : सौरप्र- २०२०/प्र.क्र.१३६/ऊर्जा-७
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२
दि. २४ जुलै, २०२०.
प्रस्तावना : केंद्र शासनाच्या अपारंपारिक ऊर्जा निर्मितीस यामध्ये प्रामुख्याने सौर ऊर्जा निर्मितीस प्राधान्य देण्याचे धोरण असून त्यासाठी आवश्यक त्या उपाययोजना करण्याचे निर्देश आहेत. त्याअनुषंगाने अपारंपारिक ऊर्जा निर्मितीस यामध्ये प्रामुख्याने सौर ऊर्जा निर्मितीसाठी राज्य शासनामार्फत अनेक उपाययोजना राबविण्यात येत आहेत. त्यांची प्रभावीपणे अंमलबजावणी करण्यासाठी आवश्यक असणाऱ्या जमिनी उपलब्ध करुन घेण्यामध्ये अडचणी निर्माण होत आहेत. यासाठी एक खिडकी योजना राबविणे, शासकीय जमिनी उपलब्धतेसाठी लँड बँक तयार करणे व त्या करिता नवीन कंपनी कर्नाटक व
राजस्थानच्या धर्तीवर तयार करणे, तसेच सौर ऊर्जा निर्मितीमध्ये इतर राज्यांमध्ये करण्यात येत असलेली
अंमलबजावणी याचा अभ्यास करुन उपाययोजना सुचविणे इ. बाबत धोरण निश्चित करण्यासाठी प्रधान सचिव (ऊर्जा) यांच्या अध्यक्षतेखाली सदस्य असलेली समिती स्थापन करण्याची बाब शासनाच्या विचाराधीन होती. त्याअनुषंगाने राज्य शासनाने खालील प्रमाणे निर्णय घेतला आहे.
शासन निर्णय : राज्यातील अपारंपारिक ऊर्जा निर्मितीस प्राधान्य देऊन राज्याचे सर्वसमावेशक अपारंपारिक ऊर्जा निर्मितीचे धोरण तयार करुन शासनास शिफारशी करण्याकरिता प्रधान सचिव (ऊर्जा) यांच्या अध्यक्षतेखाली खालील प्रमाणे उच्चस्तरीय समिती गठीत करण्यात येत आहे.
अ.क्र. सदस्याचे नांव पद १ प्रधान सचिव (ऊर्जा) अध्यक्ष २ अध्यक्ष व व्यवस्थापकीय संचालक, महावितरण सदस्य ३ अध्यक्ष व व्यवस्थापकीय संचालक, महानिर्मिती सदस्य OC ४ अध्यक्ष व व्यवस्थापकीय संचालक, महापारेषण सदस्य ५ महासंचालक, महाऊर्जा, पुणे. सदस्य ६ सह सचिव/उप सचिव, ऊर्जा विभाग सदस्य सचिव
२. उक्त समितीची कार्यकक्षा खालील प्रमाणे राहील : (9) समितीने शेजारील राज्यांतील उदा. कर्नाटक, गुजरात, आंध्रप्रदेश इ. मधील सौर निर्मिती प्रकल्प व इतर प्रकल्पांचा अभ्यास करुन त्यासाठी आवश्यक असलेल्या उपाययोजना सुचविणे.
(२) सौर प्रकल्पांच्या मंजूरीसाठी एक खिडकी योजना राबविणे तसेच लँड बँक तयार करण्यासाठी कंपनीची कर्नाटक व राजस्थानच्या धर्तीवर स्थापना करणे व उक्त कंपनीची संरचना,
कार्यप्रणाली इ. बाबत उपाययोजना सुचविणे.
# Page 2
शासन निर्णय क्रमांक: सौरप्र- २०२०/प्र.क्र.१३६/ऊर्जा-७
(३) अपारंपारिक ऊर्जा प्रकल्पांसाठीच्या मंजूरीसाठी एक खिडकी योजनेसाठीची कार्यपद्धती निश्चित करणे.
(४) याशिवाय शासनातर्फे देण्यात येणाऱ्या विविध मुद्यांचा समावेश करण्यात यावा.
३. समितीने वरील बाबींचा अभ्यास करुन समितीचा अहवाल १५ दिवसांत शासनास सादर करावा.