# Page 1
महाराष्ट्र राज्याचे नवीन लॉजिस्टीक धोरण तयार करण्यासंदर्भात शिफारशी करण्यासाठी समिती स्थापन करणेबाबत......
महाराष्ट्र शासन
उद्योग, ऊर्जा व कामगार विभाग
शासन परिपत्रक क्रमांक:- एमएलपी -२०२३/प्र.क्र.०१/उद्योग-२
मंत्रालय, मुंबई - ४०० ०३२.
दिनांक :- ०८ फेब्रुवारी, २०२३
परिपत्रक
राज्याचे लॉजिस्टीक पार्क धोरण दिनांक १४/०२/२०१८ च्या शासन निर्णयान्वये घोषित केले आहे. केंद्र शासनाने राष्ट्रीय लॉजिस्टीक धोरण दिनांक २८/०९/२०२२ रोजी घोषित केली असून, केंद्र शासनाच्या धोरणानुसार राज्याच्या लॉजिस्टीक पार्क धोरणामध्ये सुधारणा करुन नवीन धोरण तयार करणे आवश्यक आहे.
केंद्र शासनाच्या राष्ट्रीय लॉजिस्टीक धोरणामधील तरतूदीचा अभ्यास करुन राज्याचे नवीन लॉजिस्टीक धोरण तयार करण्याकरीता, राज्य शासनास शिफारशी करण्यासाठी विकास आयुक्त (उद्योग) यांचे अध्यक्षतेखाली खालीलप्रमाणे समिती गठीत करण्यात येत आहे.
----------------------------------------------------------------------------------------------
| १ | विकास आयुक्त (उद्योग), उद्योग संचालनालय, मुंबई | अध्यक्ष |
| २ | नगररचना संचालक, पुणे अथवा त्यांचे प्रतिनिधी | सदस्य |
| ३ | परिवहन आयुक्त, फोर्ट, मुंबई अथवा त्यांचे प्रतिनिधी | सदस्य |
| ४ | पणन संचालक, पुणे अथवा त्यांचे प्रतिनिधी | सदस्य |
| ५ | सह मुख्य कार्यकारी अधिकारी (विशेष प्रकल्प), महाराष्ट्र औद्योगिक विकास महामंडळ, मुंबई | सदस्य |
| ६ | लॉजिस्टीक क्षेत्रातील नामवंत संस्थांचे तीन प्रतिनिधी | सदस्य |
|  | आवश्यकतेनुसार या क्षेत्रातील नामवंत संस्थांचा एक प्रतिनिधी | सदस्य |
| ८ | अर्नेस्ट अँड यंग या संस्थेचा एक प्रतिनिधी | सदस्य |
| ९ | अतिरिक्त उद्योग संचालक, उद्योग संचालनालय, मुंबई | सदस्य सचिव |
----------------------------------------------------------------------------------------------
समितीची कार्यकक्षा खालीलप्रमाणे राहील: १. केंद्र शासनाच्या राष्ट्रीय लॉजिस्टीक धोरणातील तरतूदी, लॉजिस्टीक क्षेत्राबाबत इतर राज्यातील धोरणे व त्यातील तरतूदी, राज्याच्या धोरणातील सद्यस्थितीतील तरतूदी व करावयाच्या सुधारणा याबाबत समितीने तपासणी व अभ्यास करुन आपला अहवाल तयार करावा.
२. समितीने वरील प्रमाणे अहवाल तयार करुन तो ३ महिन्यामध्ये शासनास सादर करावा.
# Page 2