# Page 1
विदर्भ व मराठवाडयातील कृषीपंपाचे उच्चदाब वितरण प्रणालीव्दारे ऊर्जीकरणा करण्याकरिता महाराष्ट्र विद्युत वितरण कंपनी यांना द्यावयाचे सहायक अनुदान सन २०१८-१९.
महाराष्ट्र शासन
ऊद्योग, ऊर्जा व कामगार विभाग,
शासन निर्णय क्र. निधिवि-२०१८/प्र.क.६९ (२) / ऊर्जा-३
मादाम कामा मार्ग, हुतात्मा राजगुरु चौक
मंत्रालय, मुंबई - ४०००३२.
दिनांक :-२८ मार्च, २०१९
संदर्भ :- १) शासन निर्णय,उद्योग, ऊर्जा व कामगार विभाग क्र.निधिवी-२०१८-प्र.क्र.६९/ ऊर्जा-३,दिनांक ४/८/२०१८
२) शासन निर्णय,उद्योग, ऊर्जा व कामगार विभाग क्र.निधिवी-२०१८-प्र.क्र.६९/
ऊर्जा-३,दिनांक १/१२/२०१८
३) शासन निर्णय उद्योग, ऊर्जा व कामगार विभाग क्र. उविप्र-२०१८/प्र.क्र.३०/ऊर्जा-५, दिनांक ५ मे, २०१८.
४) शासन परिपत्रक वित्त विभाग क्र. अर्थसं - २०१८/प्र.क्र.६९/अर्थ-३, दि. २ एप्रिल, २०१८ ५) शासन परिपत्रक वित्त विभाग क्र.अर्थसं-२०१८/प्र.क्र.६९/अर्थ-३,
दि. २५ जानेवारी, २०१९
६) महाराष्ट्र विद्युत वितरण कंपनीचे पत्र क्र. मु.म.व्य (सांघिक वित्त)/१४, दि. २६ जून, २०१८ ७) महाराष्ट्र विद्युत वितरण कंपनीचे पत्र क्र. मु.म.व्य (सांघिक वित्त)/४१, दि.८/२/२०१९ प्रस्तावना : विदर्भ व मराठवाडयातील कृषीपंपाना वीज जोडणी देणे मागणी क्र. के-६ मुख्यलेखाशिर्ष २८०१५५१६ अंतर्गत सन २०१८-१९ च्या सुधारित अंदाजामध्ये सदर लेखाशिर्षाअंतर्गत रू. ७२० कोटी इतकी तरतूद मंजूर करण्यात आली आहे. महावितरण कंपनीस सदर लेखाशिर्षांतर्गत संदर्भिय शासन निर्णय क्र. १ अन्वये ३१२.३७ कोटी त्याचप्रमाणे संदर्भिय शासन निर्णय क्र. २ अन्वये रू. १७७.६३ कोटी अशाप्रकारे एकूण रू. ४९० कोटी वितरीत करण्यात आले आहेत. महावितरण कंपनीने त्यांचे संदर्भिय पत्र क्र. ७ अन्वये कृषीपंपाचे उच्चदाब वितरण प्रणालीव्दारे उर्जीकरणासाठी रू. ४१० कोटीची मागणी केली आहे. सुधारित अंदाजामध्ये सदर लेखाशिर्षांतर्गत मंजूर केल्यानुसार रू. ७२० कोटीमधून महावितरण कंपनीस यापूर्वी वितरीत करण्यात आलेले रू. ४९० कोटी वजा जाता उर्वरित तरतूद रू. २३० कोटी वितरीत करण्याची बाब शासनाच्या विचाराधीन होती.
शासन निर्णय : संदर्भिय शासन निर्णय क्र. ३ अन्वये राज्यातील पैसे भरून वीज जोडणीकरिता प्रलंबित असलेल्या कृषीपंपाच्या उर्जीकरणासाठी महावितरण कंपनीमार्फत उच्चदाब वितरण प्रणाली (HVDS) योजना राबविण्यास शासनाने मान्यता दिली आहे.
२. विदर्भ व मराठवाडयातील प्रलंबित कृषीपंप वीज जोडणी यापुढे उच्चदाब वितरण प्रणालीव्दारे (HVDS) देण्यासाठी लागणारा एकूण खर्च रू. १९५४.०९ कोटी निधी उपलब्ध करण्यासाठी विदर्भ व मराठवाडयातील कृषीपंपाना वीज जोडणी देणे या योजनेंतर्गत सन २०१८-१९ व सन २०१९-२० या वर्षी अर्थसंकल्पात तरतूद करण्यास व सदरचा निधी अनुदान स्वरूपात महावितरण कंपनीस वितरीत करण्यास शासनाने मान्यता दिलेली आहे.
# Page 2
शासन निर्णय क्रमांकः निधिवि-२०१८/प्र.क.६९ (२) /ऊर्जा-३
३. महावितरण कंपनीने त्यांचे संदर्भिय पत्र क्र.७ अन्वये कळविल्यानुसार मार्च २०१९ पर्यन्त १२४३६ इतक्या कृषीपंपाचे उच्चदाब वितरण प्रणालीव्दारे ऊर्जीकरण करण्यासाठी महावितरण कंपनीस रू. २३० कोटी (रु. दोनशे तीस कोटी फक्त) वितरीत करण्यास या शासन निर्णयाव्दारे मंजूरी देण्यात येत आहे.
४. उपरोक्त प्रयोजनासाठी होणारा खर्च “मागणी क्रमांक के-६, २८०१ वीज, ०५ पारेषण व वितरण, १९९ इतर अशासकीय संस्थांना सहाय (००) (०२) विदर्भ व मराठवाडा विभागातील कृषीपंपाना वीज जोडणी देणे (कार्यक्रम) ३१ सहायक अनुदाने (वेतनेत्तर) (२८०१५५१६) या लेखाशिर्षा खाली खर्ची टाकावा व तो सन २०१८-१९ या वित्तीय वर्षासाठी मंजूर असलेल्या तरतूदीमधून भागविण्यात यावा.
५. सदरची रक्कम अधिदान व लेखा अधिकारी यांच्या मार्फत कोषागारातून काढून महाराष्ट्र राज्य विद्युत वितरण कंपनी मर्यादित, मुंबई यांना अदा करण्यासाठी आहरण व संवितरण अधिकारी म्हणून अवर सचिव (ऊर्जा ३) व नियंत्रण अधिकारी म्हणून सह सचिव, (ऊर्जा-३) उद्योग, ऊर्जा व कामगार विभाग, मंत्रालय, मुंबई -३२ यांना प्राधिकृत करण्यात येत आहे. त्यांनी महाराष्ट्र राज्य विद्युत वितरण कंपनी मर्यादित, मुंबई यांना मंजूर झालेली रक्कम रु.२३०,००,००,०००/- (रुपये दोनशे तीस कोटी फक्त) अधिदान व लेखा अधिकारी, मुंबई येथून महाराष्ट्र राज्य विद्युत वितरण कंपनी मर्यादित यांच्या नावे स्वतंत्ररित्या धनादेश काढून वितरीत करण्याची कार्यवाही करावी.
६. महाराष्ट्र विनियोजन अधिनियम २०१८ निधी वितरण शासन परिपत्रक वित्त विभाग क्रमांक अर्थसं २०१८/प्र.क्र.६९/अर्थ-३, दिनांक २ एप्रिल, २०१८ च्या परिच्छेद क्र. ७ मधील अटी लागू होत नाही. सदर परिपत्रका सोबतच्या परिशिष्टामधील अनुक्रमांक २ मधील अटींची पूर्तता झाल्याचे प्रमाणित करण्यात येत आहे.
इतर अटी लागू होत नाही. तसेच अनुक्रमांक ८ मधील ३१ वेतनेत्तर सहायक अनुदाने च्या अनुषंगाने तपासणी सूचीतील अनुक्रमांक १ तसेच अनुक्रमांक ९ या अटीची पूर्तता होत असल्याचे प्रमाणित करण्यात येत आहे. उर्वरित अटी लागू होत नसल्याचे प्रमाणित करण्यात येत आहे.
७. या लेखाशीर्षाखाली निधी वितरीत करण्यासाठी सादर करण्यात आलेल्या देयकाच्या अनुषंगाने प्रमाणित करण्यात येते की, या लेखाशीर्षाखाली कोणतेही संक्षिप्त देयक प्रलंबित नाही तसेच उपयोगिता प्रमाणपत्र प्रलंबित नाही. सदर खर्च सन २०१८-२०१९ च्या सुधारीत अंदाजाच्या मर्यादेत असून प्रशासकीय विभागाच्या अधिकारात प्रधान सचिव (उर्जा) यांच्या मान्यतेने निर्गमित करण्यात येत आहे.
# Page 3