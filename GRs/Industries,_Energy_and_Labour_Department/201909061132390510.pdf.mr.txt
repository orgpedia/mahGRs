# Page 1
साखर कारखान्यांना सहवीज निर्मिती प्रकल्पांसाठी ऊस खरेदी करात सूट देणेबाबतच्या धोरणातील स्पष्टतेबाबत
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक: अपाऊ-२०१९/प्र.क्र.१९६/ऊर्जा-७
हुतात्मा राजगुरू चौक, मादाम कामा रोड,
मंत्रालय, मुंबई- ४०० ०३२.
दिनांक:- ०६ सप्टेंबर, २०१९.
वाचा:- १) शासन निर्णय, उद्योग, ऊर्जा व कामगार विभाग, क्र.अपाऊ-२००८/प्र.क्र.६९३/ऊर्जा-७, दिनांक १४ ऑक्टोबर, २००८ २) शासन निर्णय, उद्योग, ऊर्जा व कामगार विभाग, क्र.अपाऊ-२००८/प्र.क्र.६९३-अ/ऊर्जा-७, दिनांक २७ जानेवारी, २००९ ३) शासन निर्णय, उद्योग, ऊर्जा व कामगार विभाग, क्र. अपाऊ-२०१०/प्र.क्र.३६०/ऊर्जा-७, दिनांक ०३ मार्च, २०११ ४) शासन निर्णय, उद्योग, उर्जा व कामगार विभाग, क्र. अपाऊ-२०१२/प्र.क्र.४९/ऊर्जा-७, दिनांक १३ फेब्रुवारी, २०१३ ४) शासन निर्णय, उद्योग, उर्जा व कामगार विभाग, क्र. बगास-२०१३/प्र.क्र.१६५/ऊर्जा-७, दिनांक ३१ जानेवार, २०१४ ५) शासन पत्र, उद्योग, उर्जा व कामगार विभाग, क्र. बैठक-२०१९/प्र.क्र.१८५(अ)/ऊर्जा-७, दिनांक २५.०६.२०१९ प्रस्तावना:
केंद्र शासनाच्या मार्गदर्शक तत्वास अनुसरुन राज्य शासनामार्फत १९९६ पासून राज्यात
अपारंपारिक ऊर्जा स्रोताच्या विकासासाठी प्रोत्साहनात्मक धोरणे वेळोवेळी जाहीर करण्यात आली असून
सदर धोरणांची यशस्वीपणे अंमलबजावणी करण्यात आली आहे. मा. मंत्रीमंडळाच्या मान्यतेस अनुसरुन
दिनांक १४ ऑक्टोबर, २००८ च्या शासन निर्णयान्वये "अपारंपारिक ऊर्जा स्रोतापासून ऊर्जानिर्मितीचे
नवीन धोरण- २००८" अंतर्गत सहवीज निर्मिती प्रकल्प आस्थापित करणाऱ्या साखर कारखान्यांकडून
वसूल करण्यात येणाऱ्या ३ टक्के ऊस खरेदी करातून पुढील १० वर्षांसाठी सूट अनुज्ञेय करण्यात आली
आहे. सदर सूट देण्यासाठी दिनांक ०३ मार्च, २०११ व दिनांक १३ फेब्रुवारी, २०१३ च्या शासन निर्णयान्वये
अटी व शर्ती विहित केल्या होत्या, तथापि शासन निर्णय दिनांक ३१ जानेवारी, २०१४ अन्वये सदर सूट
देण्याबाबतचे दोन्ही शासन निर्णय अधिक्रमित करून खाजगी साखर कारखाने आणि बूट तत्वावर प्रकल्प
कार्यान्वित करणाऱ्या सहकारी साखर कारखान्यांना दिनांक १४ जुलै २०१० पासून व त्यानंतर कार्यान्वित
झालेल्या प्रकल्पांना, प्रकल्प कार्यान्वित झाल्यापासून काही अटी व शर्तीच्या अधीन राहून ऊस खरेदी
करात सूट अनुज्ञेय करण्यात आली आहे.
# Page 2
शासन निर्णय क्रमांकः अपाउ-२०१९/प्र.क्र.१९६/ऊर्जा-७
तथापि, प्रकल्प कार्यान्वित झाल्यानंतर पुढील १० वर्षापर्यंत कर सवलत मिळेल, अथवा प्रकल्प
आस्थापित केल्यानंतर १० वर्षाच्या काळात केव्हाही मूळ क्षमतेत वाढ केल्यास सुरुवातीपासून कर सवलत
मिळेल याबाबत संभ्रम निर्माण झाल्यामुळे मा. मंत्रीमंडळाच्या दिनांक २० ऑगस्ट, २०१९ रोजी झालेल्या
बैठकीतील निर्णयानुसार ऊर्जा विभागाच्या दि. ३१.०१.२०१४ च्या शासन निर्णयातील ऊस खरेदी कर सूट
प्राप्त होण्यासाठी नमूद केलेल्या अटींपैकी अट क्र. २ मधील ऊस खरेदी कर सवलत देण्याबाबत स्पष्टता
नसल्याने उक्त परिच्छेदामध्ये स्पष्टता आणण्यासाठी सदर शासन निर्णयामध्ये पुर्वलक्षी प्रभावाने सुधारणा
करण्याची बाब शासनाच्या विचाराधीन होती.
शासन निर्णय
ऊर्जा विभागाच्या दि. ३१.०१.२०१४ च्या शासन निर्णयातील ऊस खरेदी कर सूट प्राप्त होण्यासाठी नमूद केलेल्या अटींपैकी अट क्र. २ मधील ऊस खरेदी कर सवलत देण्याबाबत स्पष्टता नसल्याने उक्त परिच्छेदामध्ये स्पष्टता आणण्यासाठी सदर परिच्छेद खालीलप्रमाणे वाचावा व हा बदल
पुर्वलक्षी प्रभावाने लागू राहील.
"सदर सूट देण्यासाठी प्रकल्पाच्या मूळ स्थापित क्षमतेचा आणि त्यावर झालेल्या भांडवली गुंतवणुकीचा विचार करून सदर रकमेची भरपाई होईपर्यंत अथवा दहा वर्षांचा कालावधी यापैकी जी घटना
आधी घडेल तोपर्यंत ऊस खरेदी करात सूट देण्यात येईल. तथापि मूळ प्रकल्प कार्यान्वित झालेल्या
दिनांकापासून दहा वर्षाच्या काळात प्रकल्प धारकाने मूळ क्षमतेत वाढ केल्यास नवीन क्षमते पोटी केलेल्या
भांडवली गुंतवणुकीचा समावेश मूळ गुंतवणुकीत करण्यात येईल तसेच प्रकल्पाच्या एकूण मूळ स्थापित
क्षमतेचा व त्यावर झालेल्या एकूण भांडवली गुंतवणुकीचा विचार करून मुळ प्रकल्प कार्यान्वित केलेल्या
दिनांकापासून सदर रकमेची भरपाई होईपर्यंत अथवा वाढीव क्षमतेचा प्रकल्प कार्यान्वित झालेल्या
दिनांकापासून पुढील १० वर्षापर्यंत जे अगोदर घडेल तोपर्यंत ऊस खरेदी कर सूट योजनेचा लाभ देण्यात
येईल. प्रकल्पधारकास ऊस खरेदी सूट लाभांतर्गत कोणत्याही परिस्थितीत भांडवली गुंतवणुकीपेक्षा
अधिक लाभ देय होणार नाही."
दि. १ जुलै, २०१७ पासून वस्तु व सेवा कर (जी.एस.टी.) कर लागू झाला असून, त्यामध्ये ऊस
खरेदी कराचा समावेश करण्यात आला आहे. सहकारी साखर कारखान्यासाठी उर्वरित अनुज्ञेय
रक्कमेबाबत शासनाचे जे धोरण ठरेल त्यानुसार कार्यवाही करण्यात येईल.
पृष्ठ ३ पैकी २
# Page 3
शासन निर्णय क्रमांकः अपाउ-२०१९/प्र.क्र.१९६/ऊर्जा-७
सदर शासन निर्णय दिनांक २० ऑगस्ट, २०१९ रोजीच्या मा. मंत्रीमंडळ बैठकीतील मान्यतेस
अनुसरुन वित्त विभागाच्या अनौपचारिक संदर्भ क्रमांक ०४ / करा-३, दिनांक ०३ सप्टेंबर, २०१९ अन्वये
दिलेल्या सहमतीनुसार निर्गमित करण्यात येत आहे.