# Page 1
महाराष्ट्र लोकसेवा हक्क अधिनियमांतर्गत उद्योग, ऊर्जा, कामगार व खनिकर्म विभागाच्या कामगार प्रभागातील इमारत व इतर बांधकाम कामगार कल्याणकारी मंडळाच्या सेवा सेवा अधिसूचित करण्यासाठी अभ्यासगट स्थापन करणेबाबत.
महाराष्ट्र शासन
उद्योग, उर्जा, कामगार व खनिकर्म विभाग
शासन निर्णय क्रमांक : संकीर्ण-२०२३/प्र.क्र.१८७/कामगार-९
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक १२ ऑक्टोबर, २०२३
प्रस्तावना: महाराष्ट्र लोकसेवा हक्क अधिनियमाच्या प्रभावी अंमलबजावणीसाठी कामगार विभागाच्या क्षेत्रीय कार्यालयामार्फत देण्यात येणाऱ्या एकूण ४१ सेवा महाराष्ट्र लोकसेवा हक्क अधिनियमांतर्गत अधिसूचित करण्यात आलेल्या आहेत. इमारत व इतर बांधकाम कामगार कल्याणकारी मंडळांतर्गत एकूण-३१ प्रकारच्या सेवा ऑनलाईन दिल्या जातात. तथापि, सदर सेवा लोकसेवा हक्क अधिनियमांतर्गत अधिसूचित नसल्याचे निदर्शनास आले आहे. यास्तव, सदर सेवा अधिसूचित करता येईल किंवा कसे याबाबत एक अभ्यासगट स्थापन करण्याची बाब शासनाच्या विचाराधीन होती.
शासन निर्णय : इमारत व इतर बांधकाम कामगार कल्याणकारी मंडळांतर्गत एकूण-३१ प्रकारच्या सेवा विभागाच्या वेब-साईटवर ऑनलाईन दिल्या जातात. तथापि, सदर सेवा लोकसेवा हक्क अधिनियमांतर्गत अधिसूचित नसल्याने सदर ३१ प्रकारच्या सेवांपैकी किती सेवा लोकसेवा हक्क अंतर्गत अधिसूचित करता येतील याबाबत, पुढीलप्रमाणे अभ्यासगट स्थापन करण्यात येत आहे :
१) श्री. दादासाहेब खताळ, उप सचिव (कामगार), उद्योग, ऊर्जा, कामगार व खनिकर्म विभाग, मंत्रालय, मुंबई- अध्यक्ष.
२) श्री. विवेक कुंभार, सचिव तथा मु.का.अ., महाराष्ट्र इमारत व इतर बांधकाम कामगार कल्याणकारी मंडळ, बांद्रे (पूर्व), मुंबई § सदस्य.
३) श्री. धनाजी शिंदे, मुख्य वित्त व लेखा अधिकारी, महाराष्ट्र इमारत व इतर बांधकाम कामगार कल्याणकारी मंडळ, बांद्रे (पूर्व), मुंबई - सदस्य सचिव.
३. सदर अभ्यासगटाने आपला अहवाल एक महिन्याच्या आत शासनास सादर करावा.
# Page 2