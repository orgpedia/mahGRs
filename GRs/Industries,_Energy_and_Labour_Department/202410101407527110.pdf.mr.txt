# Page 1
महाराष्ट्र उद्योगरत्न पुरस्काराचे नामकरण “रतन टाटा उद्योगरत्न पुरस्कार” असे
करण्याबाबत.
महाराष्ट्र शासन
उद्योग, ऊर्जा, कामगार व खनिकर्म विभाग
शासन निर्णय क्र. उपुसो-२०२४/प्र.क्र. ९९/उद्योग-७,
मंत्रालय, मुंबई- ४०० ०३२.
दिनांक १०/१०/ २०२४
संदर्भ :- १. उद्योग, ऊर्जा, कामगार व खनिकर्म विभाग, शासन निर्णय क्र. बैठक- २०२३/प्र.क्र.१०२/उद्योग-७, दिनांक १४/०८/२०२३.
२. उद्योग, ऊर्जा, कामगार व खनिकर्म विभाग, शासन निर्णय क्र. बैठक-
२०२३/प्र.क्र.१४७/उद्योग-७, दिनांक १४/०८/२०२३.
प्रस्तावना:-
मा.श्री.रतन टाटा यांना, त्यांच्या आजपयंतच्या कारकीर्दीमध्ये आंतरराष्ट्रीय, राष्ट्रीय व
राज्यस्तरीय विविध पुरस्कारांनी सन्मानित केलेले आहे. मा. श्री. रतन टाटाजी यांचे दु:खद निधन झाले असून देशाच्या व राज्याच्या आर्थिक, औद्योगिक व सामाजिक जडणघडणीमध्ये त्यांचे अत्यंत महत्तवपूर्ण
योगदान आहे.
मा.श्री.रतन टाटा यांना राज्य शासनाने सन २०२३ च्या पहिल्या “उद्योगरत्न” पुरस्काराने दिनांक २०/०८/२०२३ रोजी सन्मानित केले होते. श्री. रतन टाटा यांचा आर्थिक, औद्योगिक व
सामाजिक समृध्द वारसा देशातील व राज्यातील संपूर्ण उद्योग जगताला प्रेरणादायी ठरावा. तसेच
त्यांच्या अतुलनीय कार्याची निरंतर स्मृती रहावी या हेतूने राज्य शासनाच्या “उद्योगरत्न” पुरस्काराचे नामकरण “रतन टाटा उद्योगरत्न पुरस्कार” असे करण्याची बाब राज्य शासनाच्या विचाराधीन होती.
शासन निर्णय:-
महाराष्ट्र राज्याच्या उद्योग क्षेत्रातील उल्लेखनिय कामगिरी करणा-या उद्योजकांना देण्यात येणा-या “उद्योगरत्न” पुरस्काराचे नामकरण “रतन टाटा उद्योगरत्न पुरस्कार” असे करण्यात येत
आहे.
२. संदर्भाधिन १ येथील दिनांक १४/०८/२०२३ च्या शासन निर्णयात नमूद पुरस्काराचे स्वरुप व
इतर बाबी कायम राहतील.
३. सदर शासन निर्णय डिजिटल स्वाक्षरीने साक्षांकित करून काढण्यात येत असून त्याचा
संगणक सांकेतांक क्र. २०२४१०१०१४०७५२७११० असा आहे.
महाराष्ट्राचे राज्यपाल यांच्या आदेशानुसार व नावाने,
( संजय देगांवकर )
सह सचिव, महाराष्ट्र शासन
प्रत :-
१)मा. राज्यपाल महोदय यांचे प्रधान सचिव.
२)मा. मुख्यमंत्री महोदय यांचे अपर मुख्य सचिव.
३)मा. उपमुख्यमंत्री ( गृह व विधी व न्याय विभाग) यांचे प्रधान सचिव.
४)मा. उपमुख्यमंत्री (वित्त व नियोजन विभाग) यांचे प्रधान सचिव.
५)मा. मुख्य सचिव, मंत्रालय, मुंबई.
# Page 2
शासन निर्णय क्रमांकः उपुसो-२०२४/प्र.क्र. ९९/उद्योग-७,
६)मुख्य कार्यकारी अधिकारी, महाराष्ट्र औद्योगिक विकास महामंडळ, अंधेरी, मुंबई.
७)विकास आयुक्त (उद्योग), उद्योग संचालनालय, मंत्रालय, मुंबई.
८)मा. मंत्री (उद्योग) यांचे खाजगी सचिव.
९)मा. अध्यक्ष, विधानसभा, विधानमंडळ सचिवालय, विधानभवन, मुंबई यांचे खाजगी सचिव
१०)मा. सभापती, विधानपरिषद, विधानमंडळ सचिवालय, विधानभवन, मुंबई यांचे खाजगी सचिव
११)मा. विरोधी पक्षनेते, विधानसभा, विधानमंडळ सचिवालय, विधानभवन, मुंबई यांचे खाजगी सचिव
१२)मा. विरोधी पक्षनेते, विधानपरिषद, विधानमंडळ सचिवालय, विधानभवन, मुंबई यांचे खाजगी सचिव
१३)उद्योग विभागातील सर्व सह सचिव/उप सचिव/कक्ष अधिकारी.
१४)प्रधान सचिव (उद्योग) यांचे स्वीय सहाय्यक, उद्योग, ऊर्जा व कामगार विभाग, मंत्रालय, मुंबई-३२.
१५)निवड नस्ती (उद्योग-७), उद्योग, ऊर्जा व कामगार विभाग, मंत्रालय, मुंबई.
पृष्ट्ठ २ पैकी २