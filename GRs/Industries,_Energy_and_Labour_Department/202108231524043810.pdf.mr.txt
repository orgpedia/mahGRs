# Page 1
महापारेषण कंपनीद्वारे केंद्र शासनाच्या Power System Development Fund (PSDF) व Green Energy Corridor (GEC) योजनेअंतर्गत सुरु असलेल्या प्रकल्पांच्या अंमलबजावणीची सखोल चौकशी करण्यासाठी समिती गठीत करण्याबाबत.
महाराष्ट्र शासन
उद्योग ऊर्जा व कामगार विभाग
शासन निर्णय क्रमांक: संकीर्ण- २०२१/प्र.क्र.२०७/ऊर्जा-४
मंत्रालय, मुंबई-४०० ०३२.
दिनांक : २३ ऑगस्ट, २०२१
संदर्भ: १) विद्यूत मंत्रालय, भारत सरकार यांचे पत्र क्र. D.O.No. १०/१/२०१४-OM (Vol-V), दि. ३०.०७.२०२१
२) शासनाचे पत्र क्र. संकीर्ण-२०२१/प्र.क्र.२०७/ऊर्जा-४, दि. १०.०८.२०२१
प्रस्तावना : राज्यातील अती उच्चदाब पारेषण प्रणाली सुरक्षित ठेवण्यासाठी महाराष्ट्र राज्य विद्यूत पारेषण कंपनीकडून नवीन अति उच्चदाब उपकेंद्राची व वाहीण्यांची उभारणीची कामे केली जातात. सदर पारेषण प्रकल्पांच्या उभारणीची कामे महापारेषण कंपनी स्वत:चे भागभांडवल तसेच आर्थिक संस्थांकडून कर्ज घेऊन पुर्ण करते.
केंद्र शासनाच्या तसेच राज्य शासनाच्या विविध योजनांमधून सुद्धा काही पारेषण प्रकल्पांची कामे महापारेषण कंपनीकडून करण्यात येतात. केंद्र शासनाच्या Power System Development Fund (PSDF) व Green Energy Corridor या योजनांमध्ये महापारेषण कंपनीने सहभाग घेतला होता. दिनांक ३०.०७.२०२१ रोजी मा. प्रधान सचिव (ऊर्जा) यांच्या अध्यक्षतेखाली दिनांक २७.०७.२०२१ रोजी Power System Development Fund (PSDF) व Green Energy Corridor प्रकल्पांबाबत आढावा बैठक संपन्न झाली. सदर दोन्हीही योजनांमधील काही प्रकल्प रद्द करण्यात आले तर काही प्रकल्पांची कामे अद्यापपर्यंत सुरु करण्यात आलेले नाही असे निदर्शनास आले. त्यानुषंगाने PSDF व GEC योजनांच्या अंमलबजावणीबाबत सखोल चौकशी करण्याकरीता उच्च स्तरीय समिती गठीत करण्याची बाब शासनाच्या विचाराधीन होती. त्यानुसार शासनाने खालीलप्रमाणे निर्णय घेण्यात आला आहे :
शासन निर्णय : केंद्र शासनाच्या Power System Development Fund (PSDF) व Green Energy Corridor (GEC-I) योजनांमध्ये महापारेषण कंपनीने सहभाग घेतला होता. राज्यात सदर योजनांची अंमलबजावणी राज्यात महापारेषण कंपनीकडून समाधानकारकरीत्या राबविण्यात आली नाही. त्यानुषंगाने सदर दोन्ही योजनांच्या अंमलबजावणीची सखोल चौकशी करण्यासाठी खालीलप्रमाणे समिती गठीत करण्यात येत आहे.
# Page 2
शासन निर्णय क्रमांकः संकीर्ण-२०२१/प्र.क्र.२०७/ऊर्जा-४
----------------------------------------------------------------------------------------------------------------------------------------
| अ.क्र. | नाव | पदनाम | सदस्य |
| १. | श्री. उद्धव वाळुंज | सह सचिव (ऊर्जा), मंत्रालय, मुंबई | अध्यक्ष |
| २. | श्री. अरविंद भादीकर | कार्यकारी संचालक, महावितरण कंपनी, प्रकाशगड, वांदे, मुंबई | सदस्य |
| ३. | श्री. अशोक फळणीकर | संचालक (वित्त), महापारेषण कंपनी, प्रकाशगंगा, वांदे, मुंबई | सदस्य |
| ४. | श्री. सुनिल सुर्यवंशी | अधिक्षक अभियंता तथा अध्यक्ष तथा व्यवस्थापकीय संचालक, महापारेषण  |  कंपनी यांचे विशेष कार्य अधिकारी | सदस्य समन्वय |
----------------------------------------------------------------------------------------------------------------------------------------
याशिवाय समिती आवश्यकतेनुसार योग्य त्या तज्ञ सदस्यांना निमंत्रित करु शकेल.
२. समितीची कार्यकक्षा : उपरोक्त समितीने खालील बाबींची सखोल चौकशी करुन एक महिन्याच्या आत त्याबाबतचा अहवाल सादर करावा.
१. महापारेषण कंपनीने Power System Development Fund (PSDF) योजनेअंतर्गत केंद्र शासनास प्रस्तावित केलेले व केंद्र शासनाने मंजूर केलेल्या अनेक प्रकल्पांत बदल केले. सदर बदल केलेले प्रकल्प इतर योजनेतून/ स्वनिधीतून पुर्ण करण्याचे नियोजन महापारेषण कंपनीने केले. या संदर्भात महापारेषण कंपनीच्या नियोजनातील त्रुटी/उणिवा.
२. महापारेषण कंपनीने अनेक प्रकल्प PSDF अंतर्गत न घेता इतर योजनेतून / स्वनिधीतून पुर्ण करण्याचे नियोजन केले. मात्र इतर योजनेतून / स्वनिधीतून सुद्धा हे प्रकल्प अद्यापपर्यंत पूर्ण कलेले नाहीत या संदर्भातील कारणे/ उणिवा.
३. प्रकल्प अंमलबजावणी अत्यंत संथ गतीने होण्यामागची कारणे. निविदेला प्रतिसाद नाही या कारणासाठी २ ते ३ वर्ष प्रकल्प रखडत ठेवण्यात येतात याबाबतची कारणे उणिवा.
४. Visibility च्या दृष्टीने अत्यंत महत्वाचे RTU/ Data Concentrator च्या प्रकल्पांची अंमलबजावणी न करण्याची कारणे / उणिवा.
५. प्रकल्पातील बदल / ठिकाणातील बदल केंद्र शासनाकडून मंजूर न करुन घेण्यामागची कारणे/ उणिवा.
६. निधी प्राप्त करणे/UC पाठविने/ केंद्र शासनाकडे पाठपुरावा करणे या संदर्भातील त्रुटी/ उणिवा.
पृष्ठ ३ पैकी २
# Page 3
शासन निर्णय क्रमांक: संकीर्ण-२०२१/प्र.क्र.२०७/ऊर्जा-४
७. Green Energy Corridor या महत्वकांक्षी व RE Integration साठी आवश्यक असलेल्या प्रकल्पांचा Phase - २ व Phase - ३मध्ये समाविष्ट न करण्यामागची कारणे/त्रुटी/उणिवा.
८. PSDF/GEC प्रकल्प राबविण्यासाठी असलेल्या उदासीनतेचे कारणे.
९. उपरोक्त १ ते ८ साठी जबाबदारी निश्चित करणे व कार्यवाही प्रस्तावित करणे.
१०.PSDF व GEC प्रकल्प अंमलबजावणीसाठी शिफारशी व सुचना.