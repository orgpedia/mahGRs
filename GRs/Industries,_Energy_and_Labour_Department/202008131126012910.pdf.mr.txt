# Page 1
विद्युत निरीक्षणालयातील गट अ (राजपत्रित) पदावरील पदोन्नतीसाठी असलेल्या विभागीय पदोन्नती समितीचे पुनर्गठन करण्याबाबत
महाराष्ट्र शासन
उद्योग, ऊर्जा व कामगार विभाग,
क्रमांक: विपस-२०२०/प्र.क्र.१०३/ऊर्जा-५
हुतात्मा राजगुरु चौक, मादामा कामा रोड,
मंत्रालय, मुंबई-४०००३२.
दिनांक: ०४ ऑगस्ट, २०२०.
संदर्भ:- १) उद्योग, ऊर्जा व कामगार विभाग, शासन निर्णय क्र. विपस-२०१५/प्र.क्र.२०५/ऊर्जा-५, दि. २९.०८.२०१५.
२) सामान्य प्रशासन विभाग, शासन निर्णय क्र. एसआरव्ही-२०१८/प्र.क्र.१५९/कार्यासन-१२, दि. ०१.०८.२०१९.
प्रस्तावना :
विद्युत निरीक्षणालयातील गट अ (राजपत्रित) पदावर पदोन्नती देण्यासाठी संदर्भ क्र १ येथील शासन निर्णयान्वये विभागीय पदोन्नती समितीची स्थापना करण्यात आली आहे. तथापि, सामान्य प्रशासन विभागाच्या संदर्भ क्र. २ येथील शासन निर्णयान्वये शासकीय अधिकारी / कर्मचारी यांना पदोन्नती देण्याकरिता अनुसरावयाच्या कार्यवाहीबाबतची एकत्रित मार्गदर्शक तत्त्वे विहित केली आहेत. सदर शासन निर्णयातील मार्गदर्शक सूचनेनुसार विद्युत निरीक्षणालयातील गट अ (राजपत्रित) पदावर पदोन्नती देण्याकरिता विभागीय पदोन्नती समितीचे पुनर्गठन करण्याची बाब शासनाच्या विचाराधीन होती.
शासन निर्णय:
विद्युत निरीक्षणालयातील गट अ (राजपत्रित) पदावर पदोन्नती देण्यासाठी गठीत करण्यात आलेल्या विभागीय पदोन्नती समितीचे खालीलप्रमाणे पुनर्गठन करण्यात येत आहे.
---------------------------------------------------------------------------------------------------------------
| अ.क्र. | पदनाम | विभागीय पदोन्नती समितीमधील पद |
| १. | अप्पर मुख्य सचिव/ प्रधान सचिव/सचिव (ऊर्जा) | अध्यक्ष |
| २. | सह सचिव / उपसचिव (ऊर्जा-५) | सदस्य |
| ३. | सह सचिव / उपसचिव / अवर सचिव, उद्योग, ऊर्जा व कामगार विभाग, मंत्रालय, मुंबई | मागासवर्गीय प्रतिनिधी तथा सदस्य |
| ४. | अवर सचिव/ कार्यासन अधिकारी (ऊर्जा-५) | सदस्य सचिव |
---------------------------------------------------------------------------------------------------------------
०२. सदर आदेश तात्काळ अंमलात येईल.
# Page 2
शासन आदेश क्रमांकः विपस-२०२०/प्र.क्र.१०३/ऊर्जा-५