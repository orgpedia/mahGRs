# Page 1
सेवानिवृत्त सह संचालकांची विवक्षित सेवा/ कामासाठी करार पध्दतीवर संचालनालयामध्ये “औद्योगिक सुरक्षा सल्लागार” या पदावर नेमणूक करणेबाबत.
महाराष्ट्र शासन
उद्योग,ऊर्जा व कामगार विभाग,
शासन आदेश क्र: औसुवआ-०६१८/प्र.क्र.८०/२०१८/काम.१
मंत्रालय, पहिला मजला, विस्तार इमारत,
मादाम कामा मार्ग, हुतात्मा राजगुरु चौक,
मुंबई- ४०० ०३२.
दिनांक : ०५ डिसेंबर, २०१८
वाचा:- शासन निर्णय, सामान्य प्रशासन विभाग, क्र. संकीर्ण-२७१५/प्र.क्र.१००/१३, दि. १७/१२/२०१६.
प्रस्तावना :
महाराष्ट्र राज्यातील कारखान्यांमध्ये अपघातांचे प्रमाण वाढल्यामुळे ते कमी करण्याकरीता कारखान्याचे सुरक्षा लेखा परिक्षण करुन घेण्यात येईल असे आश्वासन मा. मंत्री (कामगार) यांनी हिवाळी अधिवेशनात सभागृहास दिले होते. यास्तव, महाराष्ट्र कारखाने (सुरक्षा लेखा परिक्षा) नियम २०१४ नुसार कारखान्यांचे दोन वर्षातून एकदा सुरक्षा लेखा परिक्षण करण्याकरीता काही सुरक्षा लेखा परिक्षकांची निवड करण्यात आली असून अजून अधिक सुरक्षा लेखा परिक्षकांची नियुक्ती करण्यात येणार आहे. सदर सुरक्षा लेखा परिक्षक कारखान्यांचे परिक्षण करुन आपला अहवाल संचालनालयास सादर करतात. या अहवालाची वेळीच तपासणी करुन त्यात सुचविण्यात आलेल्या उपाय योजनांची पुर्तता करुन घेणे आवश्यक असते. संचालनालयाच्या अधिपत्याखालील अधिकाऱ्यांची संख्या कमी असल्यामुळे सदर अहवाल काटेकोरपणे तपासुन कारखान्यांच्या व्यवस्थापनांकडून अहवालात सूचवीलेल्या उपाययोजनांची पुर्तता करुन घेणे शक्य होत नाही. यामुळे, सुरक्षा लेखा परिक्षकांनी सादर केलेले अहवाल तपासण्याकरीता निवृत्त सह संचालक दर्जाच्या अनुभवी अधिकाऱ्याची संचालनालयात “औद्योगिक सुरक्षा सल्लागार” या पदावर करार पध्दतीने नियुक्ती करण्याची बाब शासनाच्या विचाराधीन होती.
शासन आदेश :
उपरोक्त विवक्षित कामासाठी औद्योगिक सुरक्षा व आरोग्य संचालनालयामार्फत दि.
२५/०७/२०१८ रोजी www.mahakamgar.com या शासनाच्या संकेत स्थळावर जाहीरात प्रसिध्द करण्यात आली होती. सदर जाहीरातीस अनुसरुन अर्ज केलेल्या ३ सेवानिवृत्त सह संचालकांची या प्रयोजनार्थ गठीत करण्यात आलेल्या समितीने मुलाखत घेऊन नामिकासूची तयार केली आहे. त्या आधारे प्रभारी संचालक, औद्योगिक सुरक्षा व आरोग्य संचालनालय, मुंबई यांनी शिफारस केलेल्या पुढील सेवानिवृत्त सह संचालकांची संदर्भाधीन शासन निर्णय, सामान्य प्रशासन विभाग दि.१७/१२/२०१६ मधील अटी व शर्तीच्या अधीन राहून “औद्योगिक सुरक्षा सल्लागार” या पदावर करार पध्दतीने ते हजर झाल्याच्य दिनांकापासून एक वर्षाच्या कालावधीकरीता नियुक्ती करण्यात येत आहे.
संबंधितांनी नेमणूकीच्या ठिकाणी तात्काळ रुजू व्हावे.
# Page 2
शासन आदेश क्रमांकः औसुवआ-०६१८/प्र.क्र.८०/२०१८/काम.१
--------------------------------------------------------------------------------------------------------------------------------------------------------------------------------------------------------------------------
| अ.क्र. | करार पध्दतीने “औद्योगिक सुरक्षा सल्लागार” या पदावर नियुक्त करावयाच्या सेवानिवृत्त सह संचालकांचे नाव व पत्ता | नेमणूकीचे ठिकाण |
| १. | श्री. र. सुं. चिटोरे, ७०१, सिलव्हर सी व्ह्यू, १७, सेक्टर -८, चारकोप, कांदिवली (प.), मुंबई ४०० ०६७. | औद्योगिक सुरक्षा व आरोग्य संचालनालय, कामगार भवन, ५ वा मजला, वांद्रे-कुर्ला संकुल, वांद्रे (पूर्व), मुंबई- ४०० ०५१. |
--------------------------------------------------------------------------------------------------------------------------------------------------------------------------------------------------------------------------
२. करार पध्दतीने “औद्योगिक सुरक्षा सल्लागार" या पदावर नियुक्त केलेल्या सेवानिवृत्त सह संचालकांची कर्तव्ये व जबाबदाऱ्या खालीलप्रमाणे राहतील -
१. महाराष्ट्र राज्यातील कारखान्यांचे मान्यता प्राप्त सुरक्षा लेखा परिक्षकांनी सुरक्षा लेखा परिक्षण केल्यानंतर त्यांनी या संचालनालयास सादर केलेल्या अहवालाची काटेकोर पध्दतीने तपासणी करणे व सुरक्षा लेखा परिक्षकांनी सुचविलेल्या उपाययोजनांची पूर्तता कारखान्यांच्या व्यवस्थापनाकडून करुन घेण्याकरिता अहवाल संचालकांना सादर करणे.
२. सुरक्षा लेखा परिक्षणाच्या नियमांत सुधारणा करणे करीता संचालकांना प्रस्ताव सादर करणे.
३. सुरक्षा लेखा परिक्षण नियम लागू असलेल्या कारखान्यांचे सुरक्षा लेखा परिक्षण करुन घेणे करीता संचालकांना सहकार्य करणे.
४. कारखान्यांमध्ये झालेल्या अपघातांच्या चौकशी अहवालांची तपासणी करणे व त्यामधील आढळलेल्या त्रुटींची पूर्तता करण्यासाठी संबंधित सह संचालकांकडे पाठपुरावा करणे.
५. मध्यवर्ती निरीक्षण प्रणालीच्या (C.I.S.) कामावर देखरेख ठेवणे.
६. तसेच संचालाकांनी वेळोवेळी सांगितलेली इतर कामे करणे.
३. करार पध्दतीने “औद्योगिक सुरक्षा सल्लागार" या पदावर नियुक्त केलेल्या सेवानिवृत्त सह संचालकांना सामान्य प्रशासन विभागाच्या दि.१७/१२/२०१६ रोजीच्या शासन निर्णयातील पुढील अटी व शर्ती लागू राहतील.
१) करार पध्दतीने नियुक्ती देण्यात आल्यामूळे संबंधितास शासनाच्या कोणत्याही संवर्गात सेवा समावेशनाबाबत/सामावून घेण्याचे व नियमित सेवेचे इतर कोणतेही लाभ मिळण्याचा हक्क/अधिकार असणार नाही.
२) नियुक्ती प्राधिकारी यांना विशेष परिस्थितीत कोणत्याही वेळी अशा अधिकाऱ्यांच्या कारार पध्दतीवरील सेवा समाप्त करण्याचे अधिकार राहतील.
३) कारार पध्दतीने नियुक्त करण्यात आलेली व्यक्ती सोपविलेली सेवा पार पाडण्याच्या कामात व्यत्यय निर्माण होईल, अशा कोणत्याही व्यावसायिक कामात गुंतेलेली नसावी.
४) करार पध्दतीने नियुक्त करण्यात आलेल्या व्यक्तीस गुंतलेले हितसंबंध (conflict of interest) जाहीर करणे आवश्यक राहील.
५) करार पध्दतीने नियुक्त करण्यात आलेल्या व्यक्तीने त्यांना प्राप्त होणाऱ्या कागदपत्रे/माहिती वा आधार सामुग्रीबाबत गोपनीयता पाळणे आवश्यक राहील.
६) ज्या सेवानिवृत्त अधिकाऱ्याची नेमणूक औद्योगिक सुरक्षा व आरोग्य संचालनालय, कामगार भवन, ५ वा मजला, वांद्रे-कुर्ला संकुल, वांदे (पूर्व), मुंबई-४०० ०५१ येथे झाली आहे, त्यांचे पृष्ठ ३ पैकी २
# Page 3
शासन आदेश क्रमांकः औसुवआ-०६१८/प्र.क्र.८०/२०१८/काम.१
नियंत्रक अधिकारी प्रभारी संचालक, औद्योगिक सुरक्षा व आरोग्य संचालनालय, मुंबई हे असतील. सेवानिवृत्त अधिकाऱ्यांनी त्यांच्यावर सोपविलेल्या कामकाजाच्या अनुषंगाने माहिती / प्रस्ताव अहवाल निश्चित केलेल्या कालावधीत नियंत्रक अधिकारी यांना सादर करावा. आवश्यकतेनुसार सदर माहिती / अहवाल नियंत्रक अधिकाऱ्यांनी त्यांच्या अभिप्रायांसह शासनास सादर करावा.
७) करार पध्दतीने नियुक्त करण्यात आलेल्या व्यक्तीने त्यांच्यावर सोपविलेले कामकाज निश्चित केलेल्या कालावधीत पूर्ण करणे आवश्यक राहील. त्यांच्या कामकाजाबाबतची माहिती नियंत्रक अधिकाऱ्यांनी त्यांच्या अभिप्रायांसह नियुक्ती प्रधिकारी यांच्याकडे वेळोवेळी सादर करावी. नियुक्ती प्रधिकारी आढावा घेऊन त्यांच्या कामकाजाचे मुल्यमापन करतील.
८) सेवानिवृत्त अधिकाऱ्यांचे करार पध्दतीतील कालावधीकरीताचे मानधन व अन्य भत्ते / सुविधा सामान्य प्रशासन विभागाच्या दि. १७/१२/२०१६ रोजीच्या शासन निर्णयानुसार निश्चित करण्यात येतील. ( याबाबतचे स्वतंत्र आदेश नियंत्रक अधिकारी यांच्याकडून निर्गमित करण्यात येतील.) ४. “औद्योगिक सुरक्षा सल्लागार” या पदाच्या पारिश्रमिक व भत्यावरील खर्च मागणी क्र. “के-४, मुख्य लेखाशीर्ष क्र. २२३०, कामगार व सेवायोजन, १०२ कामांची पध्दत व सुरक्षितता (००) (००) (०१) औद्योगिक सुरक्षा व आरोग्य संचालनालय (२२३० ०५२१), १३ कार्यालयीन खर्च” या लेखाशीर्षातून भागविण्यात यावा.
५. सदर शासन आदेश शासन निर्णय, सामान्य प्रशासन विभाग, क्र.संकीर्ण-२७१५/प्र.क्र.१००/१३, दि. १७/१२/२०१६ ला अनुसरुन निर्गमित करण्यात येत आहे.