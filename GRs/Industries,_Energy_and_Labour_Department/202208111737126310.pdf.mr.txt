# Page 1
केंद्र पुरस्कृत योजनांचे निधी वितरण व विनियोग व्यवस्थापन करण्याकरिता Single Nodal Agency (SNA) & Nodal Officer यांची नियुक्ती करण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय, क्र.संकिर्ण ३३२२/प्र.क्र.५२/काम.७अ
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक- ११ ऑगस्ट, २०२२
वाचा:- १) भारत सरकार यांच्या वित्त मंत्रालयाचे कार्यालयीन ज्ञापन F.No.१(१३)/PFMS/FCD/२०२०, दि.२३.०३.२०२१
२) शासन परिपत्रक, वित्त विभाग, क्र. संकीर्ण-२०२१/प्र.क्र.३५ / कोषा प्रशा-४, दि.१.०७.२०२१.
३) शासन निर्णय, वित्त विभाग, क्र. संकीर्ण-२०२१/प्र.क्र.८४/कोषा प्रशा-५, दि.१५.०९.२०२१.
प्रस्तावना: केंद्र शासनाच्या वित्त मंत्रालयाने दि. २३.०३.२०२१ च्या पत्रान्वये केंद्र पुरस्कृत योजनांच्या निधीचे परिणामकारक व्यवस्थापन करण्याकरिता व निधी विनियोगाच्या प्रक्रियेत अधिक परिणामकारकता आणण्याकरीता दि. १.०७.२०२१ पासून सुधारित कार्यपध्दतीचा अवलंब करण्याचे निर्देश दिले आहेत. या सुधारीत कार्यपध्दतीनुसार कार्यवाही करण्याबाबत वित्त विभागाने दि.१.०७.२०२१ च्या परिपत्रकान्वये व दि.१५.०९.२०२१ च्या शासन निर्णयान्वये सूचना दिलेल्या आहेत. या सूचनांनुसार National Database for Unorganised Workers (NDUW) या केंद्रपुरस्कृत योजनेसाठी Single Nodal Agency (SNA) व Nodal Officer ची नियुक्ती करण्याची बाब शासनाच्या विचाराधीन होती.
शासन निर्णय: असंघटीत कामगारांसाठी राष्ट्रीय डेटाबेस (National Database for Unorganised Workers - NDUW) या केंद्रपुरस्कृत योजना / प्रकल्पासाठी Single Nodal Agency (SNA) म्हणून विकास आयुक्त (असंघटित कामगार), मुंबई कार्यालयाची व योजनेच्या समन्वयासाठी Nodal Officer म्हणून विकास आयुक्त (असंघटित कामगार) यांची नियुक्ती करण्यात येत आहे.
# Page 2
शासन निर्णय क्रमांक: संकिर्ण ३३२२/प्र.क्र.५२/काम.७अ
विकास आयुक्त (असंघटित कामगार), मुंबई कार्यालयाने वित्त विभागाच्या दि. १ जुलै, २०२१ च्या परिपत्रकातील व दि. १५.०९.२०२१ च्या शासन निर्णयातील सूचनांनुसार प्राधिकृत बँकेत स्वतंत्र Single Nodal Bank Account व अंमलबजावणी संस्थांच्या स्तरावर Zero Balance Subsidiary Accounts उघडण्याची कार्यवाही करावी.