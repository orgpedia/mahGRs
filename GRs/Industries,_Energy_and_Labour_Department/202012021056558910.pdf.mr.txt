# Page 1
काजू प्रक्रिया उद्योगास प्रोत्साहन योजनेअंतर्गत राज्य वस्तू व सेवा कर (SGST) परताव्याबाबत.
महाराष्ट्र शासन
उद्योग ऊर्जा व कामगार विभाग
शासन निर्णय क्रमांक:- काप्रोयो-२०२०/प्र.क्र.७८/ उद्योग-२
मंत्रालय, मुंबई - ४०० ०३२.
दिनांक :- ०२ डिसेंबर, २०२०
वाचा :- १) उद्योग ऊर्जा व कामगार विभाग, शासन निर्णय क्र.काप्रप्रो -२०१०/प्र.क्र ५४८/ उद्योग-२, दिनांक १५/०७/२०१० २) उद्योग ऊर्जा व कामगार विभाग, शासन परिपत्रक क्र. काप्रप्रो-२०१०/प्र.क्र ५४८/ उद्योग-२, दिनांक १८/०२/२०११ ३) उद्योग ऊर्जा व कामगार विभाग, शासन निर्णय क्र. काप्रयो-२०१२/प्र.क्र १३६/ उद्योग-२, दिनांक १२/०३/२०१३ ४) उद्योग ऊर्जा व कामगार विभाग, शासन पत्र क्र.काप्रोयो - २०२०/प्र.क्र.७८/ उद्योग-२, दिनांक ०७/०९/२०२० ५) उद्योग उप संचालक(साप्रोयो), उद्योग संचालनालय यांचे पत्र क्र.उसं/ साप्रोयो/ काप्रप्रो/शा.नि.मसुदा/ २०२०/ अ -५९७, दि.१८/०८/२०२०
प्रस्तावना : काजू प्रक्रिया उद्योग हा कृषी आधारीत उद्योग आहे. कोकण विभागात औद्योगिक व्यवसायामध्ये काजू प्रक्रिया उद्योग महत्त्वाचा आहे. राज्यातील काजू प्रक्रिया उद्योगास प्रोत्साहन अनुदान देण्याबाबत शासनाने दि.१५/०७/२०१० च्या शासन निर्णयान्वये निर्णय घेतला आहे. तसेच दि.१२/०३/२०१३ च्या शासन निर्णयान्वये काजू प्रक्रिया उद्योगास प्रोत्साहन अनुदान वाटपाची सुधारीत कार्यप्रणाली निश्चित करुन ही योजना पुढे चालू ठेवण्यास मान्यता देण्यात आली आहे. सदर योजनेनुसार राज्यामध्ये उत्पादीत व प्रक्रिया केलेल्या काजूपैकी राज्यामध्ये अंतिमत: विक्री झालेल्या काजूच्या विक्रीवर देय असलेल्या ५% मूल्यवर्धित कर (VAT) भरल्यानंतर सदर कराची रक्कम प्रोत्साहन अनुदान म्हणून संबंधित घटकांना प्रदान करण्यात येत होती.
देशात दि.०१/०७/२०१७ पासून वस्तू व सेवा कर (GST) प्रणाली लागू करण्यात आली असून राज्यांतर्गत विविध करांची पुनर्रचना होऊन त्यांचे एकाच करात रुपांतर झाले आहे. त्यामुळे सद्यस्थितीत केंद्रीय कर व मूल्यवर्धित कर हे वस्तू व सेवा करामध्ये समाविष्ट झाले असल्याने मूल्यवर्धित करावर आधारीत काजू प्रक्रिया उद्योगास देण्यात येणा-या प्रोत्साहन योजनेच्या कार्यप्रणालीमध्ये सुधारणा करणे आवश्यक आहे.
सद्यस्थितीत वस्तू व सेवा कर प्रणालीनुसार सदर योजनेअंतर्गत राज्यामध्ये उत्पादीत व प्रक्रिया केलेल्या काजूपैकी राज्यामध्ये अंतिमतः विक्री झालेल्या काजूच्या विक्रीवर ५ टक्के वस्तू व सेवा कर आकारण्यात येत असून त्यामध्ये केंद्रीय वस्तु व सेवा कराचा हिस्सा (CGST) २.५ टक्के व राज्याच्या वस्तू व सेवा कराचा हिस्सा (SGST) २.५ टक्के एवढा आहे. वस्तू व सेवा कराच्या पार्श्वभूमीवर, राज्यातील काजू प्रक्रिया उद्योगास दिल्या जाणा-या प्रोत्साहन योजनेच्या कार्यप्रणालीमध्ये सुधारणा झाली नसल्याने त्याप्रमाणे तशी सुधारणा करावी व एकूण वस्तू व सेवा करापैकी ५० टक्के म्हणजेच राज्याच्या हिस्स्याची १०० टक्के ढोबळ राज्य वस्तू व सेवा कर (SGST) प्रोत्साहन अनुदान म्हणून देण्याबाबत काजू प्रक्रिया उद्योग घटकांकडून शासनाकडे सातत्याने मागणी केली जात होती. सदर पार्श्वभूमीवर मा. उप मुख्यमंत्री तथा मंत्री (वित्त) यांचे दालनात दि.१३/०८/२०२० रोजी संघटनेचे प्रतिनिधी यांच्यासोबत झालेल्या बैठकीमध्ये घेण्यात आलेल्या निर्णयानुसार राज्यामध्ये उत्पादीत व प्रक्रिया केलेल्या काजूपैकी राज्यामध्ये अंतिमत: विक्री झालेल्या काजूच्या विक्रीवर देय असलेल्या वस्तू व सेवा करापैकी राज्याच्या हिस्स्याचा १०० टक्के ढोबळ राज्य वस्तू व सेवा कर (Gross SGST) प्रोत्साहन अनुदान म्हणून काजू प्रक्रिया उद्योगास देण्याची व त्याअनुषंगाने याबाबतच्या कार्यप्रणालीमध्ये सुधारणा करण्याची बाब शासनाच्या विचाराधिन होती.
शासन निर्णयः राज्यातील काजू प्रक्रिया उद्योग घटकांनी राज्यामध्ये उत्पादीत व प्रक्रिया केलेल्या काजूपैकी महाराष्ट्र राज्यामध्ये अंतिमत: विक्री झालेल्या काजूच्या विक्रीवर दि.०१/०४/२०२० पासून देय असलेला वस्तू
# Page 2
शासन निर्णय क्रमांकः काप्रोयो-२०२०/प्र.क्र.७८/ उद्योग-२
व सेवा कर (GST) भरल्यानंतर त्यापैकी १०० टक्के ढोबळ राज्य वस्तू व सेवा कर (Gross SGST) प्रोत्साहन अनुदान म्हणून काजू प्रक्रिया उद्योगास प्रदान करण्यास या शासन निर्णयाद्वारे मान्यता देण्यात येत आहे. सदर कर सवलत ही दिनांक ०१/०४/२०२० पासून अनुज्ञेय राहील. सदर काजू प्रक्रिया उद्योगांना प्रोत्साहन अनुदान खालील अटी व शर्तींच्या अधीन राहून देण्यात येईल : अ) काजू प्रक्रिया घटकाने संबंधित कालावधीसाठी त्यांनी केलेल्या काजूच्या विक्रीवर Input Tax वजा जाता उर्वरीत राज्य वस्तू व सेवा कराचा भरणा करणे आवश्यक आहे.
ब) काजू प्रक्रिया उद्योग घटकाने वरील अट क्र.१ नुसार काजूच्या विक्रीवर देय राज्य वस्तू व सेवा कराबाबत संबंधित राज्यकर सह आयुक्त (एसजीएसटी प्रशासन) यांनी अशा प्रकारे भरलेल्या कराचे पुरावे तपासून तसे प्रमाणपत्र देणे आवश्यक आहे.
क) अनुदान पात्र काजू प्रक्रिया उद्योग घटकाने प्रोत्साहन अनुदानाचे तिमाही / अथवा यथास्थिती करदेयतेप्रमाणे सहामाही दावे उद्योग संचालनालय / संबंधित जिल्हा उद्योग केंद्र यांचेकडे सादर करावेत.
२. उपरोक्त निर्णय व अटींच्या अनुषंगाने अनुदानास प्राप्त काजू प्रक्रिया उद्योग घटकांना काजू प्रक्रिया उद्योग प्रोत्साहन अनुदानाचे वाटप उद्योग विभागाकडून करण्यात येईल. या अनुदान वाटपाची कार्यपध्दती सोबतच्या प्रपत्र-अ मध्ये नमूद केल्याप्रमाणे राहील.
३. सदर शासन निर्णय वित्त विभागाच्या सहमतीने व त्या विभागाच्या अनौपचारीक संदर्भ क्र.१६३६/ वित्तीय सुधारणा (कराधान), दि.२१/०९/२०२० ला अनुलक्षून निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11