# Page 1
कोराडी, ता. कामटी, जि. नागपूर येथे २x६६० मे.वॅट क्षमतेच्या कोळशावर आधारित सुपर क्रिटीकल तंत्रज्ञानावर आधारित विद्युत प्रकल्प उभारणीस व शासनाकडून भागभांडवलास मान्यता मिळणेबाबत.
महाराष्ट्र शासन
उद्योग, ऊर्जा, कामगार व खनिकर्म विभाग,
शासन निर्णय क्रमांक : संकीर्ण-२०१९/प्र.क्र.४७/ऊर्जा-४
मंत्रालय, मुंबई - ४०००३२.
दिनांक : ०१ डिसेंबर, २०२३
संदर्भ :- १) महानिर्मिती कंपनी यांचे पत्र क्रमांक-CE/P&P/KRD २x६६० MW Proj/No.
०२२०, दिनांक २१ फेब्रुवारी, २०१९
२) शासन निर्णय क्रमांक : संकीर्ण-२०१९/प्र.क्र.४७/ऊर्जा-४, दि. ०७.०३.२०१९ ३) महानिर्मिती कंपनी यांचे पत्र क्रमांक- CE(P&P)/KRD २x६६० MW Proj/No.
०१३८, दिनांक ०८ फेब्रुवारी, २०२३
४) महानिर्मिती कंपनी यांचे पत्र क्रमांक- मु.अ. (प्र. व नि.)/शासकीय पत्रव्यवहार/ No. ०४१२, दिनांक १८ एप्रिल, २०२३
५) महानिर्मिती कंपनी यांचे पत्र क्रमांक- CE(P&P)/KRD २x६६० MW Proj/No.
०७७३, दिनांक २१ जुलै, २०२३
६) महानिर्मिती कंपनी यांचे पत्र क्रमांक - मु.अ./नि व प्र/जिओएम/कोराडी प्रकल्प /No.१११४, दिनांक १७ ऑक्टोबर, २०२३
प्रस्तावना: महाराष्ट्र राज्यातील वेगाने होणारे औद्योगिकीकरण तसेच पायाभूत सुविधांच्या विकासामुळे विजेची मागणीत होणारी वाढ विचारात घेता, महानिर्मिती कंपनीने कोळश्यावर आधारित सुपर क्रिटीकल तंत्रज्ञावर आधारित मौजे कोराडी, ता. कामटी, जि.नागपूर येथे २x६६० मेगावॅट क्षमतेच्या विद्युत प्रकल्प उभारणीबाबतचा प्रस्ताव शासनास सादर केला आहे. महानिर्मिती कंपनीच्या जुन्या बंद होणाऱ्या कोराडी संच क्र. ५ (२०० मेगावॅट), नाशिक संच क्र. ४ (२१० मेगावॅट), नाशिक संच क्र. ५ (२१० मेगावॅट), परळी संच क्र. ४ (२१० मेगावॅट), परळी संच क्र. ५ (२१० मेगावॅट) व चंद्रपूर संच क्र. ३ (२१० मेगावॅट) अशा एकूण १२५० मेगावॅट क्षमतेच्या संचाच्या बदल्यात कोराडी औष्णिक विद्युत केंद्र येथे कोळशावर आधारित व सुपर क्रिटीकल तंत्रज्ञानावर आधारित २x६६० मेगावॅट (१३२० मे.वॅट) क्षमतेचा विद्युत निर्मिती प्रकल्प प्रस्तावित केला आहे.
सदर प्रकल्पाच्या उभारणीस मा. महाराष्ट्र विद्युत नियामक आयोगाद्वारेही काही अटी व शर्तीवर तत्वत: मान्यता दिली आहे.
महानिर्मिती कंपनीने १९ व्या Electrical Power Survey व Power For All च्या अंदाजानुसार सन २०२० ते सन २०३० या कालावधी दरम्यान वीजेच्या प्रक्षेपित मागणीचा अंदाज विचारात घेता सन २०२९-३० मध्ये महावितरण कंपनीची विजेची मागणी ३४७२९ मे.वॅट पर्यंत
# Page 2
शासन निर्णय क्रमांक: संकीर्ण-२०१९/प्र.क्र.४७/ऊर्जा-४
जाण्याची शक्यता वर्तविली आहे. ही मागणी व सद्यस्थितीतील नवीकरणीय उर्जेची होणारी उपलब्धता, साठवणूक प्रणालीवरील मर्यादा याचा विचार करता Peak Load साठी औष्णिक ऊर्जेची आवश्यकता राहणारच आहे. केंद्र शासनानेही विज निर्मिती कंपन्यांना त्यांच्या मंजूरी मिळालेल्या स्थगित ठेवलेल्या वा प्रक्रियेत असणाऱ्या प्रकल्पांची उभारणी सुरु ठेवण्याबाबत सूचित केले आहे. हे धोरण पाहता भविष्यातील विजेच्या मागणीच्या दृष्टीने राज्य शासनासही पावले उचलणे आवश्यक आहे.
सन २०१९ मध्ये राज्य शासनाद्वारे औष्णिक ऊर्जा निर्मिती न करण्याबाबतच्या धोरणासही ५ वर्षे झाली आहे. भविष्यातील विजेच्या मागणीची पूर्तता होणे हेही राज्याच्या विकासाच्या दृष्टीने अत्यंत आवश्यक आहे. राज्य शासनाचे धोरण हे केंद्र शासनाच्या धोरणाशी सुसंगत असण्याची आवश्यकता पाहता औष्णिक वीज निर्मिती प्रकल्प उभारणे ही भविष्यातील विजेच्या मागणीच्या दृष्टीने गरज बनली आहे. याचा विचार करुन भविष्यातील विज मागणी पूर्ततेच्या दृष्टीने पावले उचलणेही आवश्यक आहे.
वरील पार्श्वभूमिवर प्रस्तावित २x६६० मे. वॅट कोराडी प्रकल्पासाठीचा सुधारित पर्यावरण नियम, FGD व SCR सहित अंदाजित खर्च रु. १०६२५ कोटी इतका आहे. या अंदाजित खर्चापैकी २०% रक्कम राज्य शासनाचे भागभांडवल म्हणून देण्याची बाब शासनाच्या विचाराधीन होती. त्या अनुषंगाने पुढील निर्णय घेण्यात आला आहे:
शासन निर्णय :
महानिर्मिती कंपनीच्या कोळशावर आधारित सुपर क्रिटीकल तंत्रज्ञानावर आधारित मौजे कोराडी, ता.कामटी, जि. नागपूर येथे २x६६० मेगावॅट क्षमतेच्या विद्युत प्रकल्प उभारणीस व शासनाकडून भागभांडवलास मान्यता मिळण्यासाठी महाराष्ट्र राज्य वीज निर्मिती कंपनीकडून संदर्भीय पत्रान्वये प्राप्त झालेल्या प्रस्तावाच्या अनुषंगाने खालीलप्रमाणे निर्णय घेण्यात आला आहे: (१) महानिर्मितीच्या मौजे कोराडी, ताकामटी. , जि. नागपूर येथे कोळशावर आधारित सुपर क्रिटीकल तंत्रज्ञानावर आधारित २x६६० मेगावॅट क्षमतेच्या विद्युत प्रकल्प उभारणी करण्यास शासनाची मान्यता देण्यात येत आहे.
(२) उपरोक्त प्रकल्पाच्या एकूण रु. १०६२५ कोटी अंदाजित खर्चास शासनाची मान्यता देण्यात येत आहे.
(३) सदर प्रकल्पांच्या एकूण अंदाजित खर्चाच्या ८०% रक्कम रु.८५०० कोटी महानिर्मितीस विविध वित्तीय संस्था, जसे की PFC / REC / Consortium of Banks यांचेकडून कर्जाद्वारे उपलब्ध करण्यास मान्यता देण्यात येत आहे. याकरिता घेण्यात येणा-या कर्ज व त्यावरील व्याजाची परतफेड महानिर्मितीद्वारे करण्यात येणार असून, राज्य शासनावर कोणताही भार नाही.
(४) सदर प्रकल्पांच्या एकूण अंदाजित खर्चाच्या उर्वरित २०% रक्कम रु. २१२५ कोटी शासनाकडून पुढील पाच वर्षात टप्प्याटप्प्याने भागभांडवल स्वरूपात उपलब्ध करुन देण्यास शासनाची मान्यता देण्यात येत आहे.
पृष्ठ ३ पैकी २
# Page 3
शासन निर्णय क्रमांक: संकीर्ण-२०१९/प्र.क्र.४७/ऊर्जा-४