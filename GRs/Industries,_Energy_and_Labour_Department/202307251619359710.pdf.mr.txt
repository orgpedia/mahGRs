# Page 1
१३२ के.व्ही. एकलपरिपथ वाहिनी दुहेरी मनोऱ्यावर २२०/१३२ के.व्ही. नांदगाव पेठ उपकेंद्रापासून सौर ऊर्जा पार्क उपकेंद्रापर्यंत उभारण्यासाठी विद्युत अधिनियम २००३ च्या कलम ६८ अन्वये शासनाची पूर्व परवानगी देणेबाबत.
महाराष्ट्र शासन
उद्योग, ऊर्जा व कामगार विभाग,
शासन निर्णय क्रमांक: पावामा-२०२३/प्र.क्र.१३९/ऊर्जा-४
मादाम कामा रोड, हुतात्मा राजगुरु चौक, मंत्रालय,
मुंबई ४०००३२
दिनांक : २५ जुलै, २०२३
संदर्भ : १) संचालक (प्रकल्प), महाराष्ट्र राज्य विद्युत पारेषण कंपनी मर्या., मुंबई यांचे दिनांक २१.०३.२०२३ चे पत्र.
२) शासन निर्णय, उद्योग, ऊर्जा व कामगार विभाग क्र. पावामा-२०२१/प्र.क्र.१७०/ऊर्जा-४, दिनांक ०२.११.२०२२ प्रस्तावना -: राज्यातील पारेषण वाहिन्यांचे सक्षमिकरण करून राज्याला सुरळित वीज पूरवठा होण्यासाठी संचालक (प्रकल्प), महाराष्ट्र राज्य विद्युत पारेषण कंपनी मर्या., मुंबई यांनी संदर्भ क्र. १ येथील पत्रान्वये शासनास अमरावती जिल्ह्यातील केकतपूर, ता. नांदगाव खांदेश्वर येथील मे. रिन्यु ग्रीन एनर्जी सोल्युशन प्रा. लि. यांच्या ५० मे. वॅ. १३२ के. व्ही. निष्कासन व्यवस्था करणेबाबतचे काम प्रस्तावित केले आहे. सदर प्रस्तावित वाहिनी १३२ के. व्ही. एकेरी परिपथ, २२०/१३२ के. व्ही. नांदगाव पेठ उपकेंद्रापासून १३२ के.व्ही. सौर ऊर्जा पार्क उपकेंद्रापर्यंत उभारणे ५.९ कि. मी. (एकेरी परिपथ वाहिनी दुहेरी मनोऱ्यावर ५.५१९ कि.मी. व अस्तित्वात असलेल्या बहुपथ मनोऱ्यावर - ०.३८९ कि.मी.) प्रस्तावित केले असून सदर पारेषण वाहिनीच्या योजनेस विद्युत अधिनियम, २००३ अंतर्गतच्या कलम ६८ अन्वये पूर्व परवानगी प्रदान करण्याची विनंती शासनास प्राप्त झाली आहे. सदर प्रस्तावास त्यानुषंगाने परवानगी देण्याची बाब शासनाच्या विचाराधीन होती.
शासन निर्णय : मे. रिन्यु ग्रीन एनर्जी सोल्युशन प्रा. लि. कंपनीकडून वाहिनी १३२ के.व्ही. एकल परिपथ वाहिनी दुहेरी मनोऱ्यावर ५.५१९ कि.मी. उभारणीचे काम सोबत जोडलेल्या परिशिष्ट-अ प्रमाणे करण्यात येणार आहे.
परिशिष्ट-अ मध्ये नमूद केलेल्या नविन पारेषण वाहिन्यांच्या/ उपकेंद्राच्या उभारणीसाठी मे. रिन्यु ग्रीन एनर्जी सोल्युशन प्रा. लि. कंपनीस भारतीय विद्युत अधिनियम २००३ च्या कलम ६८ अंतर्गत पुढील अटी तथा शर्तींच्या अधीन राहुन शासनाची मान्यता प्रदान करण्यात येत आहे : १. परिशिष्ट-अ मधील वीज वाहिनीची उभारणी मे. रिन्यु ग्रीन एनर्जी सोल्युशन प्रा. लि. ही महापारेषण कंपनीच्या देखरेखेखाली करेल.
# Page 2
शासन निर्णय क्रमांकः पावामा-२०२३/प्र.क्र.१३९/ऊर्जा-४
२. वीज वाहिन्यांचे संचलन व सुव्यवस्था मे. रिन्यु ग्रीन एनर्जी सोल्युशन प्रा. लि. ही कंपनी स्वतः करेल.
३. वीज वाहिन्यांचा वापर ज्या प्रयोजनार्थ करावयाचा ठरविलेला आहे केवळ त्याच प्रयोजनासाठी करणे मे. रिन्यु ग्रीन एनर्जी सोल्युशन प्रा. लि. यांना बंधनकारक असेल.
४. वीज वाहिन्या कार्यान्वीत करण्यापूर्वी/प्रभारीत करण्यापूर्वी याबाबतच्या सक्षम प्राधिकाऱ्यांकडून पूर्व परवानगी घेणे आवश्यक असेल.
५. वीज वाहिन्या उभारताना वा उभारल्यानंतर संबंधित जागा मालकांच्या / शेतकऱ्यांच्या जर काही तक्रारी असल्यास, सक्षम प्राधिकाऱ्या समवेत विचार विनिमय करुन त्या तक्रारींचे यथायोग्यरित्या निराकरण करणे ही जबाबदारी मे रिन्यु ग्रीन एनर्जी सोल्युशन प्रा. लि. कंपनीची असेल.
६. सदरहू वीज वाहिनी उभारणे व उभारुन ठेवणे या अनुषंगाने आवश्यक असलेले सर्व परवाने मिळविणे, विहित केलेल्या निकषांची पूर्तता करणे तसेच शासनाचे विविध प्राधिकरण / विभाग/वीज नियामक आयोग इ. चे इतर प्रचलित नियम त्याचप्रमाणे शासनाने वेळोवेळी मंजूर केलेले नियम व अटी मे. रिन्यु ग्रीन एनर्जी सोल्युशन प्रा. लि. यांच्यावर बंधनकारक राहतील.
७. विद्युत अधिनियम २००३ च्या कलम ६८ मधील अटी व शर्ती व त्यात वेळोवेळी होणारे बदल, या विभागाचा संदर्भ क्र.२ येथील शासन निर्णय क्रं. पावामो-२०२१/प्र.क्र.१७०/ऊर्जा-४, दिनांक ०२.११.२०२२ मधील अटी व शर्ती तसेच राज्य शासन व केंद्र शासनाची अशा पारेषण वाहिन्यांसंबंधीची वेळोवेळी जाहीर झालेली / होणारी मार्गदर्शक तत्वे व धोरणे सदरहू पारेषण वाहिन्यास लागू राहतील.
८. उक्त अटी व शर्तीचा भंग केल्याची बाब शासनाच्या निर्देशनास आल्यास सदरहू मान्यता रद्द समजण्यात येईल.
# Page 3
# Page 4