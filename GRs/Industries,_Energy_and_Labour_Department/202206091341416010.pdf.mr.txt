# Page 1
१२ जून या आंतरराष्ट्रीय बालकामगार विरोधी दिनानिमित्त बाल कामगार प्रथेचे उच्चाटन करण्याच्या अनुषंगाने वृत्तपत्रांमार्फत प्रस्तावित असलेल्या जाहिरातीच्या खर्चास प्रशासकीय मान्यता देणेबाबत...
महाराष्ट्र शासन
उद्योग, उर्जा व कामगार विभाग
शासन निर्णय क्रमांक: सीएलए-२०२२/प्र.क्र. १३०/कामगार-४
हुतात्मा राजगुरु चौक, मादाम कामा रोड,
मंत्रालय, मुंबई-४०० ०३२.
दिनांक : ०९ जून, २०२२.
वाचा:- कामगार आयुक्त कार्यालयाचे पत्र क्र. काआ/बाका/जाहिरात/२०२२-२३/कार्या-१२/४१४, दि.२९ एप्रिल, २०२२.
प्रस्तावना : बाल व किशोरवयीन कामगार (प्रतिबंध व नियमन) अधिनियम, १९८६ या कायद्याची प्रभावी अंमलबजावणी करणे, यासाठी जाहिरात व प्रसिद्धीच्या माध्यमातून जनसामान्यांपर्यंत पोहचविणे आणि जन सहभागातूनच बाल कामगार ही अनिष्ट प्रथा नष्ट करणे, ही प्रभावी योजना कामगार विभागामार्फत राबविण्यात येते.त्यानुषंगाने दि.१२ जून हा आंतराष्ट्रीय बाल कामगार विरोधी दिनाचे औचित्य साधून बाल कामगार प्रथेचे उच्चाटन करण्यासाठी वर्तमानपत्रामध्ये माहिती व जनसंपर्क महासंचालनालय, मुंबई यांच्यामार्फत रंगीत जाहिरात प्रसिद्ध करण्याबाबतचा प्रस्ताव दि.२९.०४.२०२२ च्या पत्रान्व्ये कामगार आयुक्त कार्यालयाकडून शासनास सादर झाला आहे.
त्यानुसार,सदर जाहिरातीकरिता येणाऱ्या खर्चास प्रशासकीय मान्यता देण्याची बाब शासनाच्या विचाराधीन होती.
शासन निर्णय : सन २०२२-२३ या आर्थिक वर्षामध्ये १२ जून या आंतरराष्ट्रीय बाल कामगार दिनाचे औचित्य साधून बाल कामगार प्रथेचे उच्चाटन करण्यासाठी सदर जाहिरात प्रसिध्द करावयाची आहे. त्यास अनुसरून दि.१२ जून,२०२२ या दिवशी तरुण भारत (नागपूर), आपलं महानगर (मुंबई), दिव्य मराठी (औरंगाबाद व नाशिक), पुढारी (कोल्हापूर), लोकसत्ता (मुंबई), दै. सामना (मुंबई), देशान्नती (अकोला), सकाळ (पुणे), महाराष्ट्र टाईम्स (मुंबई), लोकमत (मुंबई), पुण्यनगरी (लातूर) या निवडक १२ मराठी दैनिक वर्तमानपत्रात मुखपृष्ठांवरील दर्शनी भागात » पृष्ठांवर (४०० चौ. सेमी. आकाराची) शासनमान्यदराने प्रचलित कार्यपद्धतीनुसार माहिती व जनसंपर्क महासंचालनालयाकडून प्रसिद्ध करण्यास मान्यता देण्यात येत आहे.
०२. सदर दि.१२ जून, २०२२ रोजी आंतरराष्ट्रीय बालकामगार विरोधी दिनानिमित्त वर्तमानपत्रात प्रसिद्ध करण्यात येणाऱ्या जाहिरातींच्या देयकांचा खर्च या विभागाच्या “मागणी क्र. के ४, मुख्यलेखाशीर्ष २२३० कामगार व सेवायोजन, ०१-कामगार, १११ कामगारांसाठी सामाजिक सुरक्षितता,राज्य योजनांतर्गत योजना (००) (१४) बाल कामगार प्रतिबंध अधिनियम, १९८६ (२२३०५८२८)" या लेखाशीर्षाखालील २६ जाहिरात व प्रसिध्दी या उद्दिष्टासाठी सन २०२२-२३ या आर्थिक वर्षाकरिता अर्थसंकल्पीय संगणक वितरण प्रणालीवर प्रत्यक्षात वितरणासाठी उपलब्ध
# Page 2
शासन निर्णय क्रमांक: सीएलए-२०२२/प्र.क्र. १३०/कामगार-४
असलेल्या २१% या निधीतून अदा करण्यास या शासन निर्णयान्वये प्रशासकीय मान्यता देण्यात येत आहे.
०३. सदर शासन निर्णय, वित्तीय अधिकार नियमपुस्तिका १९७८, भाग पहिला, उप विभाग दोन यामधील अ. क्र. ८, नियम क्र. १७ (अ) अन्वये प्रशासनिक विभागास प्राप्त असलेल्या अधिकारान्वये निर्गमित करण्यात येत आहे.
०४. कामगार आयुक्त,महाराष्ट्र राज्य, मुंबई यांनी जाहिरात प्रसिद्धीनंतर सदर जाहिरातीची देयके कोणत्याही प्रकारचा विलंब न करता वित्तीय मान्यतेकरिता शासनास सादर करावी.