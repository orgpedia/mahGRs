# Page 1
एकत्रित परिविक्षाधिन प्रशिक्षण कार्यक्रम-७ सरळसेवेत नियुक्त होणाऱ्या "गट-अ" व "गट-ब" संवर्गातील अधिकाऱ्यांच्या तांत्रिक प्रशिक्षणाची रक्कम अदा करण्याबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांकः टिआरएन-२०२२/१४१/प्र.क्र.३८/उद्योग-३
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२
तारीख: २० जुलै, २०२२
वाचा :
१) सामान्य प्रशासन विभाग शासन निर्णय क्र. टिआरएन-२०१३/प्र.क्र. ८४/१३/ १२-अ, दि. २०/०१/२०१४.
२) सामान्य प्रशासन विभाग शासन निर्णय क्र. टिआरएन-२०१३/प्र.क्र. १२/१८-ब, दि. ०८/०८/२०१७.
३) सामान्य प्रशासन विभाग कार्यालयीन आदेश क्र. टिआरएन-१०२१/प्र.क्र. २९/ सीपीटीपी- अ दि. २४/१२/२०२१.
४) सामान्य प्रशासन विभाग कार्यालयीन आदेश क्र. टिआरएन-१०२१/प्र.क्र. ३७/ सीपीटीपी-ब, दि. २४/१२/२०२१.
५) सामान्य प्रशासन विभाग कार्यालयीन आदेश क्र. टिआनएन-१०२१/प्र.क्र. २९/ सीपीटीपी- अ, दि. १३/०१/२०२२.
६) उद्योग संचालनालयाचे पत्र क्र. उसं/आस्था/सीपीटीपी प्रशिक्षण/२०२२/अ ५७१, दि. १३/०४/२०२२.
प्रस्तावना :
राज्यसेवा परीक्षेच्या माध्यमातून महाराष्ट्र लोकसेवा आयोगाने शिफारस केलेल्या "गट-अ" व
"गट-ब" संवर्गातील उमेदवारांसाठी सन २०१७ पासून अनुक्रमे यशवंतराव चव्हाण विकास प्रशासन
प्रबोधिनी (यशदा), पुणे व वसंतराव नाईक राज्य कृषि विस्तार व्यवस्थापन (वनामती), नागपूर या
संस्थेमार्फत दोन वर्षांच्या कालावधीसाठी एकत्रित परिविक्षाधीन प्रशिक्षण कार्यक्रम सामान्य प्रशासन
विभागाच्या संदर्भ क्र. १ व २ येथील शासन निर्णयान्वये राबविण्यात येत आहे. त्यानुसार राज्यसेवा
परीक्षा-२०१९ च्या अंतिम निकालाच्या आधारे सामान्य प्रशासन विभागाच्या संदर्भ क्रमांक ३ व ४ येथील
कार्यालयीन आदेशान्वये शासन सेवेतील "गट-अ" व "गट-ब" संवर्गातील पदासाठी शिफारस प्राप्त
ठरलेल्या अनुक्रमे ५ व २६ उमेदवारांना परिविक्षाधीन अधिकारी म्हणून नियुक्ती देण्यात आली आहे.
तसेच सामान्य प्रशासन विभागाच्या संदर्भ क्रमांक ५ च्या कार्यालयीन आदेशान्वये मा.महाराष्ट्र
प्रशासकीय न्यायाधिकरण, मुंबई यांनी मुळ अर्ज क्रमांक २६५/२०१५संदर्भात दिलेल्या दि.०३/०८/२०२१
# Page 2
शासन निर्णय क्रमांकः टिआरएन-२०२२/१४१/प्र.क्र.३८/उद्योग-३
रोजीच्या आदेशास अनुलक्षून एका उमेदवारास "गट-अ" संवर्गात नियुक्ती देण्यात आली आहे.
अशाप्रकारे "गट-अ" संवर्गातील एकूण ६ तर "गट-ब" संवर्गात एकूण २६ उमेदवारांना परिविक्षाधीन
अधिकारी म्हणून सामान्य प्रशासन विभागाने नियुक्ती दिली आहे. त्यापैकी "गट-अ" संवर्गातील सर्व
(एकूण-६) तर "गट-ब" संवर्गातील २३ असे दोन्ही संवर्ग मिळून एकूण २९ उमेदवार सदर प्रशिक्षणासाठी
संबंधित संस्थेत रुजू झाले असून उक्त परिविक्षाधीन अधिकाऱ्यांच्या प्रशिक्षण शुल्कापोटी अनुज्ञेय रक्कम
संबंधीत संस्थेस अदा करण्याची बाब शासनाच्या विचाराधीन होती.
शासन निर्णय : :
राज्यसेवा परीक्षा- २०१३ व २०१९ च्या अंतिम निकालाच्या आधारे सामान्य प्रशासन विभागाच्या
संदर्भ क्रमांक ३, ४ व ५ येथील कार्यालयीन आदेशान्वये शासन सेवेतील "गट-अ" व "गट-ब" संवर्गातील
पदासाठी शिफारस प्राप्त ठरलेल्या तसेच एकत्रित परिविक्षाधीन प्रशिक्षण कार्यक्रम-७ (सीपीटीपी-७)
अंतर्गत प्रशिक्षणासाठी प्रत्यक्षात रुजू झालेल्या सदर एकूण २९ उमेदवारांच्या तांत्रिक प्रशिक्षणापोटी
संस्था निहाय खालीलप्रमाणे शुल्क अनुज्ञेय करण्यास शासनाची मान्यता देण्यात येत आहे.
(रुपये लाखात)
------------------------------------------------------------------------------------------------------------------------------------------------------------
| प्रशिक्षण संस्था | प्रतिप्रशिक्षणार्थी प्रतिदिन अनुज्ञेय रक्कम  |  | तांत्रिक प्रशिक्षण कालावधी (दिवस) | प्रशिक्षणार्थींची प्रशिक्षणार्थींची संख्या | अनुज्ञेय शुल्क |
| यशदा, पुणे | ३५०० | ५६ | ६ | ११.७६ |
| वनामती, नागपूर | ३५०० | ५६ | २३ | ४५.०८ |
| एकूण | ५६.८४ |
------------------------------------------------------------------------------------------------------------------------------------------------------------
सदरचा खर्च, लेखाशिर्ष २८५२०५१४ (००) (०३), उद्योग विभागातर्गत प्रादेशिक कार्यालयांमधील
कर्मचाऱ्यांचे प्रशिक्षण, (५०-इतर खर्च), या लेखाशिर्षाखालील सन २०२२-२३ या आर्थिक वर्षात मंजूर
अनुदानातून भागविण्यात यावा.
सदरचा शासन निर्णय वित्त विभाग अनौपचारिक संदर्भ क्र. १८६/२०२२/व्यय-१६, दि.२०.६.२०२२
अन्वये देण्यात आलेल्या सहमतीस अनुलक्षुन काढण्यात येत आहे.
सदरचे देयक उद्योग संचालनालय, मुंबई यांनी वितरित करावे. उपरोक्त प्रमाणे कार्यवाही पूर्ण
झाल्यानंतर सदर खर्चाचे उपयोगिता प्रमाणपत्र शासनास सादर करणे बंधनकारक राहील.
पृष्ठ ३ पैकी २
# Page 3
शासन निर्णय क्रमांकः टिआरएन-२०२२/१४१/प्र.क्र.३८/उद्योग-३