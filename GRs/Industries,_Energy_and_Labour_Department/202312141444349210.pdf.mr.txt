# Page 1
रत्नागिरी येथे काथ्या सामुहिक सुविधा केंद्र उभारण्यास प्रशासकीय मान्यता देण्याबाबत.
महाराष्ट्र शासन
उद्योग, ऊर्जा, कामगार व खनिकर्म विभाग,
शासन निर्णय क्र. मलिव-२०२३/प्र.क्र.१५७/उद्योग-६,
मंत्रालय, मुंबई - ३२.
दिनांक : १४ डिसेंबर, २०२३.
संदर्भ :
१. शासन निर्णय क्र.मलवि-२०१८/प्र.क्र.१५/उद्योग-६, दि.१५/०२/२०१८.
२. महाराष्ट्र लघुद्योग विकास महामंडळ मर्यादित पत्र क्र.मलउविम/काथ्या/२०२३-२४/सीआर-१६९/५२५, दि.०४/१२/२०२३.
प्रस्तावना :
काथ्याचा तंतू हा पर्यावरण पूरक व भविष्यातील नैसर्गिक धागा म्हणून ओळखला जातो. नारळापासून निघणारा पर्यावरणपूरक काथ्या हा कृत्रिम धाग्यासाठी एक उत्तम पर्याय आहे. काथ्या तयार करण्यासाठी नारळाचे सोडण हे कच्चा माल म्हणून वापरण्यात येतो. काथ्यापासून धागा तयार करण्याचा उद्योग हा ग्रामोद्योग म्हणून ओळखला जातो तर काथ्यापासून तयार केलेल्या इतर वस्तू या अंशत: ग्रामोद्योग व अंशत: उद्योगांतर्गत मोडतात. महाराष्ट्रामध्ये नारळाची लागवड मुख्यत्वे कोकण विभागामध्ये मोठया प्रमाणावर करण्यात येते. त्यामुळे कोकण विभागामध्ये काथ्या उद्योगाची उभारणी करण्यास मोठा वाव आहे. सिंधुदुर्ग जिल्हयामध्ये एकूण १७,५५५ हेक्टर जमिनीवर नारळाची लागवड करण्यात आली आहे, जी महाराष्ट्रातील एकूण नारळ लागवड क्षेत्राच्या ६०.६९ टक्के एवढी आहे. सिंधुदुर्ग जिल्हयातील नारळ लागवड क्षेत्र कोकण विभागातील नारळ लागवड क्षेत्राच्या ६८.४० टक्के एवढे आहे. कोकण विभागामध्ये नारळाच्या सोडणाचा वापर हा इंधन म्हणून करण्यात येतो.
कोकणामध्ये नारळाच्या सोडणापासून काथ्या तयार करण्याचे उद्योग फार थोडे आहेत. कोकणामध्ये नारळाच्या सोडणापासून काथ्या व्यतिरिक्त इतर कुठल्याही प्रकारची उत्पादने तयार करण्यात येत नाहीत. सिंधुदुर्ग जिल्हयाव्यतिरिक्त इतर जिल्हयांमध्ये सुध्दा मोठया प्रमाणावर नारळाची सोडणे उपलब्ध आहेत. या नारळाच्या सोडणावर प्रक्रिया करुन त्यापासून काथ्या व काथ्याची इतर उत्पादने तयार करता येवू शकतात. नारळाच्या सोडणाचा संभाव्य साधनसंपत्तीचा वापर करुन उद्योगाबाबतचे प्रशिक्षण दिल्यास या विभागात मोठया प्रमाणावर उद्योग संधी उपलब्ध होवू शकतात.
सिंधुदुर्ग जिल्ह्याप्रमाणेच रत्नागिरी जिल्ह्यामध्ये नारळाचे उत्पादन मोठ्या प्रमाणावर होत असल्याने तसेच रत्नागिरी जिल्ह्यातील महिलांना व युवकांना रोजगाराच्या संधी उपलब्ध करुन देण्यासाठी तेथे काथ्या उद्योग सामुहीक सुविधा केंद्र उभारण्याची बाब शासनाच्या विचाराधीन होती.
शासन निर्णय :
काथ्या उद्योग धोरण-२०१८ बाबतच्या दि. १५ फेब्रुवारी, २०१८ रोजीच्या शासन निर्णयातील मुद्दा क्र. ३ नुसार रत्नागिरी येथे काथ्या सामुहिक सुविधा केंद्र उभारण्यासाठी अंदाजे रु.२१४.६० लक्ष (अक्षरी दोन कोटी चौदा लक्ष साठ हजार मात्र) इतक्या खर्चास प्रशासकीय मान्यता देण्यात येत आहे.
सामुहिक सुविधा केंद्रासाठी लागणारी आवश्यक जागा, इमारत बांधकाम, फर्निचर, यंत्रसामुग्री, पाणीपुरवठा व ३ महिण्यासाठीचे खेळते भांडवल यासाठी लागणा-या अंदाजित खर्चाचा तपशिल परिशिष्ट-१ प्रमाणे असेल.
# Page 2
शासन निर्णय क्रमांकः मलिव-२०२३/प्र.क्र.१५७/उद्योग-६ उद्दिष्टे:
१) रत्नागिरी जिल्हयातील उपलब्ध नारळाच्या सोडणापासून जास्तीत जास्त काथ्या निर्मिती करणे व याद्वारे नारळ उत्पादन करणाऱ्या शेतकऱ्यांना सोडणाच्या विक्रीतून नवीन रोजगार उपलब्ध करुन देणे.
२) स्थानिक महिलांना काथ्यापासून दोरी व इतर वस्तू बनविण्याचे प्रशिक्षण देवून त्यांना सक्षम बनविणे.
३) या सामूहिक सुविधा केंद्रामध्ये तयार झालेला काथ्या महिलांना देवून त्यापासून दोरी बनवून त्यांना रोजगार उपलब्ध करुन देणे.
४) काथ्यापासून तयार होणाऱ्या इतर उत्पादनांच्या उद्योगांस प्रोत्साहन देण्यासाठी त्यांना काथ्या उपलब्ध करून देणे.
अपेक्षित फायदे -
१) महाराष्ट्र लघुउद्योग विकास महामंडळामार्फत उभारण्यात आलेल्या काथ्या प्रकल्पात काथ्याचे उत्पादन सुरु केल्यानंतर हा काथ्या इतर छोटया उत्पादकांना महामंडळामार्फत पुरवठा करण्यात येईल.
२) स्थानिक स्तरावर काथ्या तयार झाल्यामुळे तो कच्चामाल असलेल्या काथ्याची इतर उत्त्पादने तयार करणाऱ्या उद्योगघटकांना कमीदरात उपलब्ध होवू शकेल.
३) सामुहिक सुविधा केंद्राची स्थापना केल्यामुळे काथ्यावर आधारित छोटया उद्योगांची उभारणी केल्यानंतर त्याद्वारे त्यांना उच्च तंत्रज्ञान असलेल्या यंत्रसामुग्री उपलब्ध करुन देऊन दर्जेदार उत्पादने निर्माण करता येतील.
सामुहिक सुविधा केंद्राची स्थापना व कामाचा आराखडा : महिलांना सक्षम बनविण्यासाठी तसेच रत्नागिरी जिल्हयात काथ्यापासून इतर वस्तू तयार करण्यासाठी प्रोत्साहन देण्यासाठी त्यांना काथ्या उपलब्ध करुन देणे हे या केंद्राचे मुख्य उदिष्ट असेल. या केंद्रासाठी आवश्यक जागा शासनाकडून विकत अथवा भाडेपट्टयावर घेवून त्यावर केंद्राची उभारणी करण्यात यावी. या केंद्रामध्ये इच्छुक प्रशिक्षणार्थी/बचत गटांना यंत्रसामग्रीचा वापर करून त्यांची उत्पादने तयार करून घेता येतील.
हे सामूहीक सुविधा केंद्र चालविण्यासाठी स्थानिक इच्छुक महिला बचत गट व महामंडळ यांच्यात करार करुन महिला बचत गटांमार्फत हे केंद्र चालविण्यात येईल. या केंद्रात तयार होणारा काथ्या हा इतर स्थानिक उद्योग घटकांना तसेच महिलांना पुरविण्यात यावा. स्थानिक महिलांना मंजूरी देवून त्यांच्याकडून काथ्यापासून दोरी तयार करून घेण्यात यावी. या दोरीच्या, काथ्याच्या व काथ्याच्या भूशाच्या विक्रीतून केंद्रास मिळणारा नफा सदर केंद्र चालविणाऱ्या महिला बचतगटास मिळेल. या केंद्रातून तयार होणा-या काथ्याच्या उत्पादन किंमतीवर नाममात्र नफा आकारून काथ्या विकला जाईल, या केंद्रामुळे उद्योजकांना / कारागीरांना काथ्या त्यांच्या व्यवसायाच्या ठिकाणाजवळ उपलब्ध होवून त्यांची उत्पादने स्पर्धात्मक किंमतीत विकता येतील. या केंद्रामुळे स्थानिक महिलांना रोजगार उपलब्ध होईल.
सामुहीक सुविधा केंद्राची जागा निश्चिती करुन, त्यासाठी आवश्यक जागेची मागणी महाराष्ट्र लघुउद्योग विकास महामंडळामार्फत महाराष्ट्र औद्योगिक विकास महामंडळाकडे करण्यात यावी.
सामुहीक सुविधा केंद्र स्थापन करण्यासाठी व ते सुरळीतपणे चालविण्यासाठी लागणा-या मनुष्यबळासाठी आवश्यक तो निर्णय वित्त विभागाच्या सल्याने व मान्यतेने राज्य शासनाकडून घेण्यात येईल.
या योजनेकरीता विकास आयुक्त (उद्योग), उद्योग संचालनालय, मुंबई यांच्या कार्यालयातील लेखा अधिकारी हे आहरण व संवितरण अधिकारी आहेत. या योजनेसाठी करण्यात येणारा खर्च हा “मागणी क्रमांक के ७, २८५१ ग्रामोद्योग व लघुउद्योग, १०६ काथ्या उद्योग विकास, (०१)(०१) काथ्या उद्योग धोरण-२०१८ अंतर्गत प्रशिक्षण कार्यक्रम, बाजारपेठ विकास व विपणन या करीता सहाय्यक अनुदान (कार्यक्रम) (२८५१ ६६३६) ३१ सहाय्यक अनुदाने (वेतनेतर)” या लेखाशिर्षाखाली टाकण्यात यावा.
पृष्ठ ४ पैकी २
# Page 3
शासन निर्णय क्रमांक: मलिव-२०२३/प्र.क्र.१५७/उद्योग-६
# Page 4