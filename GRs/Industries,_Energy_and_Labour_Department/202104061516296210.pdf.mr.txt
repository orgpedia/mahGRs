# Page 1
नागपूर जिल्हा मुख्यालयातील विद्युत वाहिन्यांचे भूमिगत विद्युत वाहिन्यांमध्ये रूपांतर करण्यासाठी रु. ४९०.९४ कोटी इतक्या खर्चाच्या सविस्तर प्रकल्प अहवालास प्रशासकीय मान्यता व निधी उपलब्ध करुन देण्याबाबत.
महाराष्ट्र शासन
उद्योग, उर्जा व कामगार विभाग
शासन निर्णय क्रमांक : संकीर्ण-२०२१/प्र.क्र.५०/ऊर्जा-५
मादाम कामा मार्ग, हुतात्मा राजगुरू चौक,
मंत्रालय, मुंबई ४०००३२.
दिनांक: ३१ मार्च २०२१.
संदर्भ: १. संचालक (प्रकल्प), महाराष्ट्र राज्य वीज वितरण कंपनी मर्यादित यांचे पत्र क्रमांक मु.अ.(प्रकल्प)/१९५४, दिनांक: :२५.०१.२०२१ २. संचालक (प्रकल्प), महाराष्ट्र राज्य वीज वितरण कंपनी मर्यादित यांचे पत्र क्रमांक मु.अ.(प्रकल्प)/३९७२, दिनांक: १६.०२.२०२१ ३. शासन परिपत्रक, वित्त विभाग, क्र. अर्थसं-२०२०/प्र.क्र.६४/अर्थ-३, दि. १५/०३/२०२१.
प्रस्तावना: गोंदिया, भंडारा व नागपूर या जिल्ह्यांमधील उपरी तार मार्ग वाहिन्या भूमिगत करणे व या जिल्हा मुख्यालयाच्या ठिकाणी असणारी वीज वितरण प्रणालीचे सक्षमीकरण करणे याबाबत मा. उपमुख्यमंत्री महोदयांच्या अध्यक्षतेखाली दि.२०.०१.२०२१ रोजी बैठक संपन्न झाली. सदर बैठकीत गोंदिया, भंडारा व नागपूर या जिल्ह्यांमधील उपरी तार मार्ग वाहिन्या भूमिगत करणे व या जिल्हा मुख्यालयाच्या ठिकाणी असणारी वीज वितरण प्रणालीचे सक्षमीकरण करणे याबाबत निर्णय घेण्यात आला. याकरिता महावितरण कंपनीकडून प्राप्त अहवालानुसार गोंदिया जिल्हा मुख्यालयाकरिता अंदाजे रु. १४२.७५ कोटी, नागपूर जिल्हा मुख्यालयाकरिता अंदाजे रु.४९०.९४ कोटी तसेच भंडारा जिल्हा मुख्यालयाकरिता अंदाजे रु.१८०.७९ कोटी इतका खर्च अपेक्षित आहे. अशा प्रकारे या तीनही शहरांकरिता एकूण सुमारे रु.८१४.४८ कोटी इतका खर्च अपेक्षित आहे. यापैकी राज्यशासनाकडून ३०% म्हणजे रु.२४४.३४ कोटी इतके भागभांडवल महावितरण कंपनीस पुढील दोन वर्षात देण्याबाबत बैठकीत निर्णय घेण्यात आला.
महावितरण कंपनीने संदर्भिय पत्रान्वये नागपूर जिल्हा मुख्यालयातील विद्युत वाहिन्यांचे भुमिगत विद्युत वाहिन्यांमध्ये रुपांतर करणे तसेच उपकेंद्र रोहित्राच्या क्षमतेत वाढ करणे, नवीन उच्चदाब उपकेंद्र स्थापित करणे. नवीन वितरण रोहित्र बसविणे, वितरण रोहित्राची क्षमता वाढ करणे इ. कामे करण्याकरिता येणाऱ्या खर्च रु. ४९०.९४ कोटी इतका निधी उपलब्ध करून देण्याबाबत विनंती केली आहे. ही कामे केल्यामुळे या परिसरातील ग्राहकांना दर्जेदार व अखंडीत वीज पुरवठा देणे, अपघाताचे प्रमाण कमी होणे व विद्युत वितरण हानी कमी होणे शक्य होणार आहे.
# Page 2
शासन निर्णय क्रमांकः संकीर्ण -२०२१/प्र.क्र.५०/ऊर्जा-५
सन २०२०-२१ या वर्षाचे खर्चाचे पूरक विवरणपत्र दि. १ मार्च, २०२१ रोजी विधानमंडळास सादर करण्यात आले. सदर पूरवणी खर्चास विधानसभेने मान्यता दिली आहे. दि. ३१ मार्च, २०२१ रोजी संपणाऱ्या वित्तीय वर्षाच्या विनियोजनामध्ये समाविष्ट करण्यासाठी पुरवणी विनियोजन विधेयकास मा. राज्यपालांनी संमती दिली आहे आणि ते महाराष्ट्र पुरवणी विनियोजन वधेयक, २०२१ (सन २०२१ चा महाराष्ट्र अधिनियम क्र. २ ) म्हणून महाराष्ट्र शासन राजपत्र असाधारण, भाग-४, दि. १० मार्च, २०२१ यामध्ये प्रसिध्द करण्यात आले आहे.
सन २०२१-२२ च्या अर्थसंकल्पिय अधिवेशनामध्ये नागपूर जिल्हा मुख्यालयातील विद्युत वाहिन्यांचे भुमिगत विद्युत वाहिन्यांमध्ये रुपांतर करणे तसेच उपकेंद्र रोहित्राच्या क्षमतेत वाढ करणे, नवीन उच्चदाब उपकेंद्र स्थापित करणे, नवीन वितरण रोहित्र बसविणे, वितरण रोहित्राची क्षमता वाढ करणे इ. कामे करण्याकरिता सन २०२०-२१ या आर्थिक वर्षात सदर कामासाठी तरतुद अर्थसंकल्पित आहे. तथापि सदर कामे ही खर्चाची नवीन बाब ठरत असल्याने सदर बाब विधानमंडळाच्या निदर्शनास आणण्यासाठी लाक्षणिक पुरवणी मागणी रुपये १०००/- मंजूर करण्यात आली आहे. सदर कामांसाठी सुधारित अंदाज रु.५० कोटी तरतूद मंजूर करण्यात आली असून सदर कामास प्रशासकीय मान्यता देण्याची व निधी वितरणाची बाब शासनाच्या विचाराधीन होती.
शासन निर्णय: नागपूर जिल्हा मुख्यालयातील विद्युत वाहिन्यांचे भूमिगत विद्युत वाहिन्यांमध्ये रूपांतर करण्यासाठी महावितरण कंपनीमार्फत तयार करण्यात आलेल्या एकूण रू. ४९०.९४ कोटीच्या खर्चाच्या सविस्तर प्रकल्प अहवालास याद्वारे शासन स्तरावर प्रशासकीय मान्यता देण्यात येत आहे.
२. उक्त प्रयोजनासाठी सन २०२०-२१ या आर्थिक वर्षात रुपये २५ कोटी (रुपये पंचवीस कोटी फक्त) निधी महाराष्ट्र राज्य विद्युत वितरण कंपनीला उपलब्ध करुन देण्यात येत आहेत.
३. सदर प्रकल्प अहवालास तांत्रिक मान्यता संचालक (प्रकल्प), महावितरण स्तरावर उपरोक्त संदर्भाधीन पत्रान्वये दिलेली आहे. तसेच या बाबीवर करण्यात येणारा खर्च यापूर्वी करण्यात आलेला नाही.
४. सदर कामासाठी होणारा खर्च मागणी क्रमांक के-११, मुख्यलेखाशीर्ष ४८०१, वीज प्रकल्पांवरील भांडवली खर्च, ०५, पारेषण व वितरण १९०, सार्वजनिक क्षेत्रातील व इतर उपक्रमातील गुंतवणुका (०१) भांडवली गुंतवणुक (०१) (०१) महाराष्ट्र राज्य विद्युत वितरण कंपनीमध्ये भांडवली गुंतवणुक (कार्यक्रम) ५४ गुंतवणुका (४८०१४०९५) या लेखाशीर्षाखाली खर्ची घालून तो सन २०२०-२१ या वर्षातील अर्थसंकल्पीय तरतूदीतून भागविण्यात यावा.
५. सदर रक्कम अधिदान व लेखाअधिकारी, मुंबई यांचे मार्फत कोषगारातून काढून महाराष्ट्र राज्य विद्युत वितरण कंपनी मर्या. यांना अदा करण्यासाठी आहरण व संवितरण अधिकारी म्हणून श्री. ना. रा. ढाणे, अवर सचिव (ऊर्जा–३) आणि नियंत्रण अधिकारी म्हणून श्री. उ. द. वाळुंज, सह सचिव (ऊर्जा - ३ ), उद्योग, ऊर्जा व कामगार विभाग, मंत्रालय, मुंबई यांना प्राधिकृत करण्यात येत आहे. त्यांना महाराष्ट्र राज्य विद्युत वितरण कंपनी
पृष्ठ ४ पैकी २
# Page 3
शासन निर्णय क्रमांकः संकीर्ण -२०२१/प्र.क्र.५०/ऊर्जा-५
मर्या. यांना मंजूर झालेली रक्कम रु.२५.०० कोटी (रुपये पंचवीस कोटी फक्त) अधिदान व लेखाअधिकारी, मुंबई येथून आहरित करून महाराष्ट्र राज्य विद्युत वितरण कंपनी मर्या. मुंबई यांचे नावे स्वतंत्ररित्या धनादेश काढून वितरीत करण्याची कार्यवाही करावी.
६. शासनाने महाराष्ट्र राज्य विद्युत वितरण कंपनी मर्या. या कंपनीमध्ये केलेली सदर भांडवली गुंतवणुक ही महाराष्ट्र राज्य विद्युत मंडळ सुत्रधारी कंपनी मर्या. मार्फत केलेली भांडवली गुंतवणूक समजण्यात यावी.
महाराष्ट्र राज्य विद्युत वितरण कंपनी मर्या. या कंपनीने सदर रक्कमेच्या दर्शनी मूल्याइतके समभाग महाराष्ट्र राज्य विद्युत मंडळ सुत्रधारी कंपनी मर्या. या कंपनीच्या नावे वितरित करावेत.
७. सदर बाबीसाठी निधी वितरित करताना वित्त विभाग शासन परिपत्रक क्र. अर्थसं-२०२०/प्र.क्र.०६/ अर्थ-३, दि. १६ एप्रिल, २०२० व वित्त विभाग शासन निर्णय क्र. अर्थसं-२०२०/प्र.क्र.६५/अर्थ-३, दि. ०४ मे, २०२० च्या परिशिष्टातील तपासणी सूचीमधील अटीची पूर्तता करण्यापासून खालील परिच्छेदात नमूद वित्त विभागाच्या अनौ. संदर्भान्वये सुट देण्यात आली आहे.
८. सदर प्रस्तावास नियोजन विभागाच्या अनौ. संदर्भ क्र. ५३ / २०२१/१४६१, दि. ३१/०३/२०२१ व वित्त विभागाच्या अनौ. संदर्भ क्र. ११६/२०२१/व्यय-१६, दि. ३१/०३/२०२१ अन्वये प्राप्त सहमती नुसार सदर शासन निर्णय निर्गमित करण्यात येत आहे.
# Page 4