# Page 1
मागणी क्र. के - २, मुख्य लेखाशिर्ष २०४९ या लेखाशिर्षाखालील सन २०१८-१९ या वर्षाकरिता केलेली तरतूद खर्ची टाकणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक : प्रत्यार्पित-२०१९/प्र.क्र.२९(३)/ऊर्जा-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक : ३१/०३/२०१९
शासन निर्णय-: केंद्र शासनाने देशातील वीज वितरण कंपन्याची कार्यक्षमता व आर्थिक सक्षमता वाढविण्याच्या उद्देश्याने उदय योजना मंजूर केली आहे. सदर योजनेत सहभागी होण्यासाठी केंद्रीय विद्युत मंत्रालय, राज्य शासन व महावितरण कंपनीमध्ये त्रिपक्षीय करार (MOU) करण्यात आलेला आहे. त्याबाबतचा शासन निर्णय दि.२७/१२/२०१६ रोजी निर्गमित करण्यात आला आहे.
२. या योजनेअंतर्गत महावितरण कंपनीकडील दि. ३०.०९.२०१५ रोजी असणाऱ्या मध्यम व लघू मुदतीच्या रु. ६६१३ कोटी रक्कमेच्या ७५% रक्कम रु.४९५९.७५ कोटीचे Non SLR/SDL रोखे सन २०१६-१७ मध्ये राज्यशासनामार्फत रोखे विक्री करण्यास मान्यता देण्यात आली आहे.
३. उदय योजनेतर्गत व्याजाची परतफेड करण्याकरिता सन २०१८-१९ करीता केलेली तरतूद रू. ३६५.०३ कोटी मागणी क्रमांक के-२ २०४९ अंतर्गत मुख्य लेखाशिर्ष २०४९२५४२ केंद्र शासनाच्या उदय योजनेतर्गत महावितरण कंपनीसाठी उभारलेल्या महाराष्ट्र शासनाच्या विशेष कर्ज रोख्यावरील व्याज ४५ या लेखाशिर्षाखाली खर्ची टाकण्यास शासन मंजूरी देण्यात येत आहे.
४. सदर शासन निर्णय प्रशासकीय विभागाच्या अधिकारात निर्गमित करण्यात येत आहे.