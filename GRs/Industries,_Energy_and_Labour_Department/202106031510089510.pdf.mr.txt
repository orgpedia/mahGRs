# Page 1
कोव्हीड–१९ महामारीचा प्रादुर्भाव रोखण्यासाठी करावयाची आपातकालीन कामे, बाधीत रुग्णांना उपलब्ध करून द्यावयाच्या सुविधा तसेच औषधी व इतर सामग्रीची आपातकालीन खरेदी करण्यासाठी शक्तीप्रदत उच्चाधिकार समीती गठीत करणेबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्र. भांखस-२०२१/प्र.क्र.८२/उद्योग-४.
मादाम कामा रोड, हुतात्मा राजगुरु चौक, मंत्रालय, मुंबई - ३२.
दिनांक :- २३ एप्रिल, २०२१.
वाचा :- १) शासन निर्णय, उद्योग उर्जा व कामगार विभाग क्र.भांखस-२०२१/प्र.क्र.८२ भाग-३/उद्योग-४, दिनांक ०१.१२.२०१६.
२) शासन निर्णय, उद्योग उर्जा व कामगार विभाग क्र.संकीर्ण-२०१६/प्र.क्र.२१५/ उद्योग-४, दिनांक २४.०८.२०१७.
प्रस्तावना : शासकीय / निमशासकीय कार्यालय / मंडळ / महामंडळ / शासकीय उपक्रम / संस्था / स्वायत्त संस्था / जिल्हा परिषद / महानगरपालिका / नगरपालिका / नगरपरिषदा व सार्वजनिक उपक्रम इत्यादी
अंतर्गत येणाऱ्या कार्यालयांना विविध साधनसामुग्रीची खरेदी करावी लागते. या संदर्भात मार्गदर्शक तत्वे व खरेदी प्रक्रीयाबाबत संविस्तर धोरण शासन निर्णय दिनांक ०१.१२.२०१६ व दिनांक २४.०८.२०१७ अन्वये विहित करण्यात आले आहे.
कोव्हीड–१९ महामारीचा प्रादुर्भाव राज्यात वाढत असून त्यास निर्बंध घालण्यासाठी विविध प्रशासकीय विभागांना करावयाच्या आपातकालीन खरेदी संदर्भात सहाय्य करण्यासाठी शक्ती प्रदत उच्चाधिकार समीती गठीत करण्याचा प्रस्ताव शासनाच्या विचाराधिन होता.
शासन निर्णय :
राज्य मंत्रीमंडळाच्या दिनांक २०.०४.२०२१ रोजी झालेल्या बैठकीमध्ये कोव्हीड-१९ महामारीचा
प्रादुर्भाव रोखण्यासाठी करावयाची आपातकालीन कामे, बाधीत रुग्णांना उपलब्ध करून द्यावयाच्या सुविधा तसेच औषधी व इतर सामग्रीची आपातकालीन खरेदी करण्यासाठी शक्ती प्रदत उच्चाधिकार समीती गठीत करण्यास मंत्रीमंडळाने मान्यता दिली आहे.
सदर निर्णयाच्या अनुषंगाने शासकीय विभागांनी करावयाच्या कार्यालयीन खरेदीच्या कार्यपद्धतीची सुधारीत नियमपुस्तिका शासन निर्णय दिनांक ०१.१२.२०१६ च्या परिच्छेद ३.३.१ अंर्तगत विशेष परिस्थितीतील खरेदीमध्ये सुधारीत परिछेद ३.३.१.२ नव्याने अंर्तभूत करण्यात येत आहे.
३.३.१.२ - कोव्हीड–१९ महामारीच्या पार्श्वभूमीवर करावयाची अपातकालीन खरेदी व कामे :
कोव्हीड–१९ महामारीचा प्रादुर्भाव रोखण्यासाठी करावयाची आपातकालीन कामे, बाधीत रुग्णांना उपलब्ध करून द्यावयाच्या सुविधा तसेच औषधी व इतर सामग्रीची आपातकालीन खरेदी करण्यासाठी शक्तीप्रदत उच्चाधिकार समीती गठीत करण्यास शासन मान्यता देत आहे.
# Page 2
शासन निर्णय क्रमांकः भांखस-२०२१/प्र.क्र.८२/उद्योग-४
प्रस्तूत शक्तीप्रदत उच्चाधिकार समीतीचे गठण खालील प्रमाणे करण्यात येत आहे :
-------------------------------------------------------------
| अ.क्र. |  |  |
| १ | अपर मुख्य सचिव (वित्त) | अध्यक्ष |
| २ | अपर मुख्य सचिव (महसूल) | सदस्य |
| ३ | अपर मुख्य सचिव / प्रधान सचिव / सचिव (संबंधित विभाग) | सदस्य |
| ४ | अपर मुख्य सचिव (उद्योग) | सदस्य सचिव |
-------------------------------------------------------------
शक्तीप्रदत उच्चाधिकार समीतीची कार्यकक्षा :
अ. ज्या प्रशासकीय विभागांना कोव्हीड-१९ च्या अनुषंगाने आपातकालीन कामे / खरेदी करावयाची आहे, अशा प्रशासकीय विभागांनी त्या संदर्भातील प्रस्ताव सदर शक्तीप्रदत उच्चाधिकार समीती समोर सादर करावेत.
आ. शक्तीप्रदत समीती खरेदीची तातडी व निकड लक्षात घेता खरेदी धोरणातील विहित
तरतुदींसदर्भात अपवाद वा एखाद्या तरतूदीस सुट देण्याबाबत प्रकरण परतव्ये मान्यता देईल.
इ. सदर समीतीच्या आवश्यक्तेनुसार वेळोवेळी बैठका घेण्याची कार्यवाही अ.मु.से (उद्योग) यांनी करावी.