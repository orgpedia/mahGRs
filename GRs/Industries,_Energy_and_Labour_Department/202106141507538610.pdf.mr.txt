# Page 1
सह संचालक, गट-अ, औद्योगिक सुरक्षा व आरोग्य संचालनालय या संवर्गातील अधिकाऱ्यांच्या, दि.०१.०१.२०१९ व दि.०१.०१.२०२० रोजीच्या तात्पुरत्या ज्येष्ठतासूच्या.
महाराष्ट्र शासन
उद्योग, ऊर्जा व कामगार विभाग
शासन परिपत्रक क्र.- औसुवआ-०५१८/प्र.क्र.६३/कामगार-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक:- १४ जून, २०२१.
परिपत्रक
सह संचालक, गट-अ, औद्योगिक सुरक्षा व आरोग्य संचालनालय या संवर्गातील अधिकाऱ्यांच्या, दि.०१.०१.२०१९ व दि.०१.०१.२०२० रोजीच्या तात्पुरत्या ज्येष्ठतासूच्या या परिपत्रकासोबत जोडण्यात आल्या आहेत. सदर ज्येष्ठतासूच्या, या, सामान्य प्रशासन विभाग, शासन निर्णय क्र. एसआरव्ही २०११/प्र. क्र.२८४/१२, दि.२१.१०.२०११ मधील सूचनांनुसार आणि खाली नमूद प्रलंबित न्यायालयीन प्रकरणांच्या अधीन राहून तयार करण्यात आलेल्या आहेत- १) मा.मुंबई उच्च न्यायालयाने याचिका क्र.२७९७/२०१५ वर दि.०४.०८.२०१७ रोजी पदोन्नतीमधील आरक्षणाबाबत दिलेल्या आदेशाविरोधात राज्य शासनाने मा.सर्वोच्च न्यायालयात दाखल केलेली व प्रलंबित विशेष अनुज्ञा याचिका (SLP) क्र.२८३०६/२०१७ २) मा.महाराष्ट्र प्रशासकीय न्यायाधिकरणामध्ये दाखल, मूळ अर्ज क्र.४००/२०१७.
२. संचालक, औद्योगिक सुरक्षा व आरोग्य संचालनालय यांना विनंती करण्यात येते की, सदर ज्येष्ठतासूच्या सर्व संबंधित अधिकाऱ्यांच्या (रजेवर / प्रतिनियुक्तीवर असलेल्या अधिकाऱ्यांसह) निदर्शनास आणाव्यात व तसे कळविल्याबाबत त्यांची स्वाक्षरी घेतलेली प्रत अभिलेखात ठेवावी. तसेच सदर ज्येष्ठतासूच्यांसंदर्भातील आक्षेप/त्रुटी याबाबत संबंधितांनी तात्काळ निवेदन सादर करावे. त्याप्रमाणे प्राप्त झालेल्या निवेदनातील वस्तुस्थिती संबंधितांच्या उपलब्ध अभिलेख्यांवरुन तपासून सविस्तर अभिप्रायांसह निवेदने शासनास यथाशीघ्र (तीन आठवड्यात) पाठवावीत. याबाबत आक्षेप/माहिती प्राप्त न झाल्यास सदर ज्येष्ठतासूच्यांबाबत कोणताही आक्षेप नसल्याचे गृहीत धरुन अंतिम ज्येष्ठतासूच्या प्रसिध्द करण्यात येतील.
# Page 2
# Page 3