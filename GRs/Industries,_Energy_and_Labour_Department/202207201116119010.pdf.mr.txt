# Page 1
सामाजिक न्याय विभागाच्या विशेष घटक कार्यक्रमांतर्गत अनुसूचित जातीच्या कृषीपंप ग्राहक लाभार्थ्यांना वीज दरात सवलतीसाठी सन २०२२-२३ मध्ये अनुदान वितरण मागणी क्र. एन- ३ (मुख्यलेखाशिर्ष २८०१५६६१).
महाराष्ट्र शासन
उद्योग, ऊर्जा व कामगार विभाग,
शासन निर्णय क्र. निधिवी-२०२२/प्र.क्र.६४/ऊर्जा-३,
मंत्रालय, मुंबई - ४०० ०३२.
दिनांक :- १९ जुलै, २०२२.
संदर्भ :- १. वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३,दि.०४/०४/२०२२ २.महावितरण कंपनीचे पत्र क्र.पी.कॉम/शासन/मागणी/सवलत/SCP/१०८७३,दि.२९एप्रिल,२०२२ ३.सामाजिक न्याय व विशेष सहाय्य विभाग, शासन निर्णय क्र.बीजीटी-२०२२/प्र.क्र.४५/ अर्थसंकल्प (विघयो),दि.१३ जुलै,२०२२.
प्रस्तावना : राज्यातील कृषीपंपधारकांना दरवर्षी सवलतीच्या दरात वीज पुरवठा करण्यात येतो व त्याची प्रतिपूर्ती करण्यासाठी महावितरण कंपनीस अर्थसहाय्य देण्यात येते. सामाजिक न्याय व विशेष सहाय्य विभागाच्या अनुसूचित जाती विशेष घटक कार्यक्रमांतर्गत अनुसूचित जाती घटकांतर्गत वैयक्तिक लाभार्थी कृषीपंपधारकांना वीज दरात सवलत देण्यासाठी सामाजिक न्याय व विशेष सहाय्य विभागाने सन २०२२-२३ करिता महावितरण कंपनीस अर्थसहाय्य उपलब्ध करून देण्यासाठी रु.१००.०० कोटी इतकी अर्थसंकल्पिय तरतुद केली आहे.
२. सदर तरतुदीपैकी वित्त विभागाच्या संदर्भिय शासन निर्णय क्र. १ मधील सुचनांच्या अनुषंगाने व वित्त विभागाने अनुमती दिल्यानुसार सामाजिक न्याय व विशेष सहाय्य विभागाने रु. २१.०० कोटी इतकी तरतुद संदर्भिय शासन निर्णय क्र. ३ अन्वये महावितरण कंपनीस वितरित करण्यासाठी प्रशासकीय विभाग म्हणून ऊर्जा विभागास उपलब्ध करुन दिली आहे. सदर तरतुद रु. २१,००,००,०००/- (रुपये एकवीस कोटी फ़क्त) महावितरण कंपनीस वितरित करण्याची बाब विचारधीन होती.
शासन निर्णय :
महाराष्ट्र राज्य विद्युत वितरण कंपनी मर्यादित यांना सामाजिक न्याय व विशेष सहाय्य विभागाच्या अनुसूचित जाती विशेष घटक कार्यक्रमांतर्गत अनुसूचित जाती घटकांतर्गत वैयक्तिक लाभार्थी कृषीपंपधारकांना वीज दरात सवलत देण्यासाठी रु.२१,००,००,०००/- (रुपये एकवीस कोटी फ़क्त) महावितरण कंपनीस रोखीने वितरित करण्यास शासन मंजुरी देण्यात येत आहे.
२. सदर शासन निर्णयान्वये मंजूर करण्यात आलेल्या अर्थसहाय्याची रक्कम फ़क्त अनुसूचित जाती घटकांतर्गत लाभार्थ्यांवरच वीज दरात सवलतीपोटी खर्च होईल याची दक्षाता विभाग स्तरावर ऊर्जा-५ कार्यासनाने तसेच महवितरण कंपनीने घ्यावी. तसेच ज्या उद्देशासाठी सदर निधी मंजूर करण्यात आला आहे, त्याच उद्देशासाठी तो उपयोगात आणली जाईल याची जबाबदारी महावितरण कंपनीची राहील.
# Page 2
शासन निर्णय क्रमांकः निधिवी-२०२२/प्र.क्र.६४/ऊर्जा-३,
३. वरील बाबींचा खर्च "मागणी क्र. के-६, २८०१ वीज, उप मुख्यलेखाशिर्ष ०५ पारेषण व वितरण,गौणशिर्ष ७८९ अनुसूचित जाती घटक योजना, गट शिर्ष (०१) अनुसूचित जाती घटक कार्यक्रमांतर्गत योजना उप गट शिर्ष (०१) (०२) कृषीपंप ग्राहकांना वीज दरात सवलत (कार्यक्रम) योजना सांकेतांक (२८०१५६६१) ३३, अर्थसहाय्य या लेखाशिर्षाखाली सन २०२२-२३ करिता मंजूर अनुदानातून खर्ची टाकण्यात यावा.
४. सदर रक्कम अधिदान व लेखा अधिकारी, मुंबई यांच्यामार्फत कोषागारातून काढून महाराष्ट्र राज्य विद्युत वितरण कंपनी मर्यादित, मुंबई यांना अदा करण्यासाठी आहरण व संवितरण अधिकारी म्हणून श्री.ना.रा.ढाणे, अवर सचिव (ऊर्जा - ३ ) आणि नियंत्रण अधिकारी म्हणून श्री. नारायण.श्री.कराड, उप सचिव (ऊर्जा-३), उद्योग, ऊर्जा व कामगार विभाग, मंत्रालय, मुंबई यांना प्राधिकृत करण्यात येत आहे. त्यांनी सदर मंजूर झालेली रक्कम रु. २१,००,००,०००/ (रुपये एकवीस कोटी फ़क्त) अधिदान व लेखा अधिकारी, मुंबई येथून आहरित करुन महाराष्ट्र राज्य विद्युत वितरण कंपनी मर्यादित यांचे नावे स्वतंत्ररीत्या धनादेश काढून वितरित अथवा NEFT/RTGS Fund Transfer द्वारे निधी हस्तांतरित करण्याची कार्यवाही करावी.
५. या लेखाशिर्षांतर्गत एक वर्षापुर्वीचे संक्षिप्त देयक प्रलंबित नाही तसेच उपयोगिता प्रमाणपत्र प्रलंबित नाही. वित्त विभाग परिपत्रक क्र. अर्थसं - २०२२ / प्र.क्र.४३ / अर्थ-३, दि.०४/०४/२०२२ च्या परिपत्रकातील तपासणी अटीची पूर्तता होत असल्याचे प्रमाणित करण्यात येत आहे.
६. सदर शासन निर्णय सामाजिक न्याय व विशेष सहाय्य विभागाच्या दिनांक १३/०७/२०२२ च्या शासन निर्णयानुसार व वित्त विभागने दिनांक ०४/०४/२०२२ रोजीच्या परिपत्रकन्वये मान्यता दिल्यानुसार सदर निधी वितरित करण्यात येत आहे.
# Page 3