# Page 1
महानिर्मिती कंपनीकडून त्यांच्या मालकीच्या राज्यातील विविक्षित जागावर एकूण ३९० मेगावॅट क्षमतेचे सौर ऊर्जा प्रकल्प उभारण्यास शासनाची मंजुरी देण्याबाबत.
महाराष्ट्र शासन
उद्योग, ऊर्जा व कामगार विभाग
शासन निर्णय क्रमांक: सौरप्र-२०२०/प्र.क्र.१३०/ऊर्जा-७
हुतात्मा राजगुरू चौक, मादाम कामा रोड,
मंत्रालय, मुंबई- ४०० ०३२.
दिनांक :- २९ सप्टेंबर, २०२१.
वाचा :
१) उद्योग, ऊर्जा व कामगार विभाग शासन निर्णय क्र.अपाऊ-२०१५/प्र.क्र.४९/ऊर्जा-७, दि.२०.०७.२०१५ २) उद्योग,ऊर्जा व कामगार विभाग शासन निर्णय क्र.अपाऊ-२०१५/प्र.क्र.४९/ऊर्जा-७, दि.०९.०९.२०१५ ३) उद्योग, ऊर्जा व कामगार विभाग शासन निर्णय क्र.अपाऊ-२०१६/प्र.क्र.१०/ऊर्जा-७, दि.३.१२.२०१६ ४) महाराष्ट्र राज्य विद्युत निर्मिती कंपनी, मुंबई यांचा प्रस्ताव क्र. मु.अ./सौर-प्र/म.शा./३९० मे.वॉ.प्रकल्प / म.शा.मंजूरी व भाग भांडवल, दिनांक १७ जुलै, २०२० ५) उद्योग, ऊर्जा व कामगार विभाग शासन निर्णय क्र.अपाऊ-२०२०/प्र.क्र.१३७/ऊर्जा-७, दि.३१.१२.२०२०
प्रस्तावना:
नवीन व नवीकरणीय ऊर्जा स्रोतांपासून वीजनिर्मितीचे अनन्यसाधारण महत्त्व लक्षात घेऊन केंद्र शासनाने अशा ऊर्जास्त्रोतांद्वारे देशात सन २०२२ पर्यंत १७५ गिगावॅट एवढी वीज निर्मितीचे उद्दिष्ट असलेले धोरण जाहीर केले आहे. यामध्ये १०० गिगावॅट सौरऊर्जा निर्मितीचा समावेश आहे. त्यादृष्टीने देशभरात व
राज्यामध्ये नवीन व नवीकरणीय ऊर्जा स्रोतापासून वीज निर्मितीचे कार्यक्रम हाती घ्यावयाचे आहेत.
२. सन २०१५ च्या धोरणांतर्गत ७,५०० मेगावॅट क्षमतेचे सौर ऊर्जा वीजनिर्मिती प्रकल्प महाराष्ट्रात विकसित करण्याचे नियोजन होते. यापैकी २५०० मेगावॅट क्षमतेचे सौर ऊर्जा पासून वीज निर्मिती प्रकल्प राज्याच्या महानिर्मिती कंपनीकडून त्यांचे येऊ घातलेले नित्यनूतनशील ऊर्जानिर्मिती बंधन (Renewable Generation Obligation) पूर्ण करण्यासाठी सार्वजनिक-खाजगी भागीदारी (Public Private Partnership) पद्धतीने विकसित करण्याचे प्रस्तावित होते. उर्वरित ५००० मेगावॅट क्षमतेचे सौर ऊर्जेपासून वीज निर्मिती प्रकल्प इतर प्रकल्प विकासकाकडून विकसित करण्यात नियोजित आहे. या धोरणांतर्गत सार्वजनिक खाजगी भागीदारी (Public Private Partnership) पद्धतीने विकसित होणाऱ्या सौर ऊर्जेपासून वीज निर्मिती प्रकल्पातील वीज राज्याच्या महावितरण कंपनीकडील नित्यनूतनशील ऊर्जा खरेदी बंधन (Renewable Purchase Obligation) पूर्ण करण्यासाठी वापरली जाईल. या विजेचा खरेदी दर वीज नियामक आयोगाने ठरवलेल्या अधिमान्य दरानुसार राहील. संदर्भ अनुक्रमांक ३ येथील शासन निर्णयानुसार महानिर्मिती कंपनीला दिलेल्या सौरऊर्जेच्या २५०० मेगावॅट उद्दिष्ट पैकी ५०० मेगावॉट क्षमतेचे प्रकल्प Engineering Procurement and Construction (EPC) तत्वावर विकसित करून त्यांनी निर्माण केलेली वीज महावितरण कंपनी द्वारा खरेदी करण्यात येईल.
# Page 2
शासन निर्णय क्रमांकः सौरप्र-२०२०/प्र.क्र.१३०/ऊर्जा-७
३. राज्याच्या अपारंपारीक ऊर्जा धोरणानुसार सौर ऊर्जा प्रकल्पाच्या विकासाच्या अनुषंगाने जि.
वाशिम येथे वाशिम-१ या प्रकल्पांतर्गत १३० मेगावॅट क्षमतेचे (मौजे दुधखेडा येथे ६० मेगावॅट, मौजे परडी ताकमोर ३० मेगावॅट, मौजे कंझारा येथे ४० मेगावॅट), जि. वाशिम येथे वाशिम-२ या प्रकल्पांतर्गत ४० मेगावॅट क्षमतेचे (मौजे बाभूळगांव व मौजे सायखेडा येथे प्रत्येकी २० मेगावॅट), मौजे कचराळा जि. चंद्रपूर येथे १४५ मेगावॅट आणि जि. यवतमाळ या प्रकल्पांतर्गत ७५ मेगावॅट क्षमतेचे (मौजे मंगलादेवी येथे २५ मेगावॅट, मौजे पिंपरी इजारा येथे २५ मेगावॅट व मौजे मालखेड येथे २५ मेगावॅट) असे एकूण ३९० मेगावॅट क्षमतेचे सौर ऊर्जा प्रकल्प के.एफ.डब्ल्यू. (KfW) बँक, जर्मनीचे कर्ज व महानिर्मितीच्या स्वभागभांडवलातुन EPC तत्वावर उभारण्यास प्रशासकीय मान्यता देण्याची बाब विचाराधीन होती. त्यानुषंगाने शासनाने पुढीलप्रमाणे निर्णय घेतला आहे:
शासन निर्णय:
जि. वाशिम येथे वाशिम -१ या प्रकल्पांतर्गत १३० मेगावॅट क्षमतेचे (मौजे दुधखेडा येथे ६० मेगावॅट, मौजे परडी ताकमोर ३० मेगावॅट, मौजे कंझारा येथे ४० मेगावॅट), जि. वाशिम येथे वाशिम-२ या प्रकल्पांतर्गत ४० मेगावॅट क्षमतेचे (मौजे बाभूळगांव व मौजे सायखेडा येथे प्रत्येकी २० मेगावॅट), मौजे कचराळा जि. चंद्रपूर येथे १४५ मेगावॅट आणि जि. यवतमाळ या प्रकल्पांतर्गत ७५ मेगावॅट क्षमतेचे (मौजे मंगलादेवी येथे २५ मेगावॅट, मौजे पिंपरी इजारा येथे २५ मेगावॅट व मौजे मालखेड येथे २५ मेगावॅट) असे एकूण ३९० मेगावॅट क्षमतेचे सौर ऊर्जा प्रकल्प उभारण्यासाठी शासनाची पुढीलप्रमाणे प्रशासकीय मान्यता देण्यात येत आहे.
२. ३९० मेगावॅट क्षमतेच्या सौर ऊर्जा प्रकल्पांकरीता KIW यांचे नवीन कर्ज मिळविण्याकरिता वेळोवेळी पत्र व्यवहार करण्यात आला आहे. सदर कर्जाच्या सुचक अटीनुसार KiW यांनी नवीन कर्जाकरीता त्यांच्याच यापुर्वी शासनास सौर ऊर्जा प्रकल्पासाठी उपलब्ध केलेल्या जुन्या कर्जाच्या व्याज दरच्या तुलनेत सवलतीच्या व्याज दराचा प्राथमिक प्रस्ताव दिलेला आहे. यापुर्वीच्या सौर ऊर्जा प्रकल्पांकरीता KfW यांनी पुरविलेल्या प्रकल्प सहाय्य कराराचा व्याज दर १.९६ % प्रति वर्ष इतका असुन त्याच्या तुलनेत ३९० मेगावॅट क्षमतेच्या प्रकल्पांकरीता KiW यांनी नवीन कर्जाच्या प्राथमिक प्रस्तावानुसार व्याज दर ०.०५ % प्रति वर्ष इतका दिलेला आहे, त्यामुळे ते फायदेशीर आहे. दि. २२.०६.२०२१ रोजी KfW यांच्या सुचनेनुसार महानिर्मितीने सदर ३९० मेगावॅट क्षमतेच्या सौर ऊर्जा प्रकल्पांकरीताचा “प्रकल्प प्राथमिक अहवाल” भारत सरकारच्या कार्यापद्धतीनुसार Department Of Economic Affairs (DEA) यांच्या पोर्टलवर अपलोड केला आहे.
३. सदर ३९० मेगावॅट क्षमतेकरीता KIW यांनी नाविन्यपूर्ण प्रकल्पाच्या अटीनुसार प्रत्येक प्रकल्प क्षमतेच्या २०% प्रमाणे, प्रत्येक प्रकल्प क्षमतेत १०% ड्राय क्लिनीग (DRY CLEANING) व १०% अग्रिवोल्टाईक (AGRIVOLTAIC) बदल करण्याचे बंधनकारक केले आहे. त्यापैकी १०% अग्रिवोल्टाईक (AGRIVOLTAIC) बाबतची अट शिथील करण्यात आलेली आहे व एकूण ३९० मेगावॅट प्रकल्प क्षमतेच्या १०% ड्राय क्लिनीग (DRY CLEANING) करण्यास सहमती दर्शविली आहे. सदर नाविन्यपूर्ण प्रकल्प अटीनुसार ३९० मेगावॅट क्षमतेकरीता निविदा व करारनामा यांचे मसुदा तयार करून ना हरकतीकरीता पृष्ठ ५ पैकी २
# Page 3
शासन निर्णय क्रमांक: सौरप्र-२०२०/प्र.क्र.१३०/ऊर्जा-७
KFW यांना सादर केले आहेत. तसेच सदर ना हरकत प्राप्त झाल्यावर महानिर्मिती कंपनीच्या ताब्यात
असलेल्या जमिनींवर एकूण ३९० मेगावॅट क्षमतेच्या सौर ऊर्जा प्रकल्पांकरीता EPC पद्धतीने अंमलबजावणी
करण्याकरीता लवकरच आंतरराष्ट्रीय स्पर्धात्मक बोली पद्धतीने निविदा मागवण्यात येतील.
४. सदर कर्जाची रक्कम KfW यांचेकडून केंद्र शासनाला प्राप्त होईल. केंद्र शासन सदर निधी रक्कम
राज्य शासनाला उपलब्ध करून देईल. राज्य शासन सदर निधी महानिर्मिती कंपनीला उपलब्ध करून
देईल. कर्जाची परतफेड महानिर्मिती कंपनीकडून राज्य शासन, राज्य शासनाकडून केंद्र शासन आणि केंद्र
शासनाकडून KfW यांना करण्यात येईल. त्यासाठी आवश्यक असणारे करार करण्यात येतील.
५. केंद्र शासनाकडून प्राप्त होणारा निधी विभागाच्या मागणी क्रमांक के–११, लेखाशिर्ष ६८०१ वीज
प्रकल्पासाठी कर्जे, १९० सार्वजनिक क्षेत्रातील व इतर उपक्रमांना कर्जे, (००) (०४) सौर ऊर्जा प्रकल्पासाठी
के.एफ.डब्ल्यू. जर्मन बँकेकडून महाराष्ट्र राज्य वीज निर्मिती कंपनीला कर्जे (कार्यक्रम) (६८०१०६६५), ५५
कर्जे व आगाऊ रकमा या मार्फत महानिर्मिती कंपनीने उपलब्ध करण्यात येईल. तसेच त्याची परतफेड
लेखाशिर्ष ६८०१ वीज प्रकल्पासाठी कर्जे, १९० सार्वजनिक क्षेत्रातील व इतर उपक्रमांना कर्जे, (००) (०२)
महाराष्ट्र राज्य वीज निर्मिती कंपनीला सौर ऊर्जा प्रकल्पासाठी कर्जे (६८०१५१४८) या लेखाशिर्षाखाली
करण्यात येईल.
६. महानिर्मिती कंपनीच्या ताब्यात असलेल्या जमिनींवर KFW यांच्या नवीन कर्जाद्वारे EPC पद्धतीने
विकसित करावयाच्या प्रस्तावित ३९० मेगावॅट क्षमतेच्या सौर ऊर्जा प्रकल्पासाठी लागणारा निधीचा तपशील
खालील प्रमाणे:
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | प्रकल्पाचे नाव | प्रकल्प क्षमता (मेगावॅट) | अंदाजे निव्वळ प्रकल्प निविदा खर्च (रू. कोटी) | प्रकल्पाचा अंदाजे एकूण खर्च (रू.कोटी) जमीन खरेदी, वीज निष्कासन व्यवस्था व इतर खर्चासहित | KIW बँक कडून मिळणारे कर्ज (रू.कोटी) (अंदाजे प्रकल्प निविदा खर्चाच्या ८५ टक्के) | महानिर्मितीचे अंदाजे भाग भांडवल (रू.कोटी) (ब वजा क) |
| अ | ब | क (अ च्या ८५ % ) | ड ( ब वजा क) |
| ०१ | वाशिम– १, (मौजे दुधखेडा येथे ६० मेगावॅट, मौजे परडी ताकमोर ३० मेगावॅट, मौजे कंझारा येथे ४० मेगावॅट), जि. वाशिम | १३० | ४७०.६० | ५५४.१६ | ४००.०१ | १५४.१५ |
| ०२ | वाशिम- २ (मौजे बाभूळगांव व मौजे सायखेडा येथे प्रत्येकी २० मेगावॅट ) जि. वाशिम | ४० | १४४.८० | १५५.४७ | १२३.०८ | ३२.३९ |
| ०३ | मौजे कचराळा जि. चंद्रपूर | १४५ | ५२४.९० | ५६८.६९ | ४४६.१७ | १२२.५२ |
| ०४ | जि. यवतमाळ (मौजे मंगलादेवी येथे २५ मेगावॅट, मौजे पिंपरी इजारा येथे २५ मेगावॅट व मौजे मालखेड येथे २५ मेगावॅट) | ७५ | २७१.५० | २८५.९० | २३०.७८ | ५५.१२ |
| एकूण | ३९० | १४११.८० | १५६४.२२ | १२००.०४ | ३६४.१८ |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ५ पैकी ३
# Page 4
शासन निर्णय क्रमांकः सौरप्र-२०२०/प्र.क्र.१३०/ऊर्जा-७
उपरोक्त वस्तुस्थितीस अनुसरुन खालीलप्रमाणे निर्णय घेण्यात येत आहे:
अ. महानिर्मिती कंपनीच्या ताब्यात असलेल्या जमिनींवर Engineering Procurement and Construction (EPC) तत्वावर उभारणी करावयाच्या प्रस्तावित जि. वाशिम येथे वाशिम-१ या प्रकल्पांतर्गत १३० मेगावॅट क्षमतेचे (मौजे दुधखेडा येथे ६० मेगावॅट, मौजे परडी ताकमोर ३० मेगावॅट, मौजे कंझारा येथे ४० मेगावॅट), जि. वाशिम येथे वाशिम-२ या प्रकल्पांतर्गत ४० मेगावॅट क्षमतेचे (मौजे बाभूळगांव व मौजे सायखेडा येथे प्रत्येकी २० मेगावॅट ), मौजे कचराळा जि. चंद्रपूर येथे १४५ मेगावॅट आणि जि. यवतमाळ या प्रकल्पांतर्गत ७५ मेगावॅट क्षमतेचे (मौजे मंगलादेवी येथे
२५ मेगावॅट, मौजे पिंपरी इजारा येथे २५ मेगावॅट व मौजे मालखेड येथे २५ मेगावॅट) असे एकूण ३९० मेगावॅट क्षमतेचे सौर ऊर्जा प्रकल्प उभारण्यासाठी शासनाची प्रशासकीय मान्यता देण्यात येत आहे.
आ. सदर प्रस्तावित ३९० मेगावॅट क्षमतेच्या सौर प्रकल्पांकरीता एकूण प्रकल्प खर्च रुपये १५६४.२२ कोटी पैकी प्रकल्पाच्या निविदा किंमतिच्या म्हणजेच रुपये १४११.८० कोटी च्या ८५% रक्कम रुपये
१२००.०४ कोटी (अंदाजे १५० मिलियन युरो) इतके कर्ज ०.०५% प्रतिवर्ष या दराने कमाल १२ वर्षात परतफेड करण्याच्या अटीवर नवीन कर्ज KiW यांच्याकडून मिळविण्याकरीता शासनाची मंजुरी देण्यात येत आहे. या करिता राज्यशासनाद्वारे करण्यात येणाऱ्या अनुषंगीक करार केंद्र शासनाच्या समन्वयाने व वित्त विभागाच्या सहमतीने करण्यास मान्यता देण्यात येत आहे.
इ. सदर महानिर्मिती कंपनीमार्फत EPC तत्वावर उभारणी करावयाच्या ३९० मेगावॅट क्षमतेच्या सौर ऊर्जा प्रकल्पांकारीता कर्जाव्यतिरीक्त लागणारे भाग भांडवल स्वरुपात अंदाजे रु. ३६४.१८ कोटी महानिर्मिती कंपनीकडून सदर रक्कम त्यांच्या अंतर्गत स्त्रोतांतून अथवा वित्तिय संस्थाकडून कर्जाद्वारे उभारुन सदर प्रकल्पाचे काम पुर्ण करण मान्यता देण्यात येत आहे.
ई. KIW यांचेकडून घेतलेल्या कर्जाची परतफेड महानिर्मिती कंपनीद्वारे राज्यशासनामार्फत करण्यास मान्यता देण्यात येत आहे.
हा सदर शासन निर्णय सामान्य प्रशासन विभाग परिपत्रक क्रमाक: मुसका-२०१५/ई-१५७११०/ का-१, दिनांक २५ ऑगस्ट, २०१५ मधील सूचनांस अनुसरुन निर्गमित करण्यात येत आहे.
# Page 5