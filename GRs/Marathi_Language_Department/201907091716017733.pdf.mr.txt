# Page 1
मराठी भाषा विभाग व क्षेत्रीय कार्यालये यांच्या अधिकृत नवीन संकेतस्थळांची माहिती प्रसिध्द करणेबाबत.
महाराष्ट्र शासन
मराठी भाषा विभाग
शासन परिपत्रक क्रमांक: संकीर्ण-२०१९/प्र.क्र.१८/भाषा-१,
नवीन प्रशासन भवन, ८ वा मजला,
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : ०९ जुलै, २०१९.
वाचा : १) माहिती तंत्रज्ञान (सा.प्र.वि.) चे शासन परिपत्रक क्र.मातंस/०६०/३/२०१७/१, दि.१६.०५.२०१८.
२) माहिती तंत्रज्ञान (सा.प्र.वि.) चे शासन परिपत्रक क्र.मातंस/०६०/३/२०१७/२, दि.१९.०५.२०१८.
प्रस्तावना :
मराठी भाषेच्या सर्वांगीण विकासाच्या दृष्टीकोनातून महाराष्ट्र राज्याच्या सुवर्ण महोत्सवी वर्षामध्ये "मराठी भाषा विभाग" असा स्वतंत्र प्रशासकीय विभाग शासन अधिसूचना, सामान्य प्रशासन विभाग, क्रमांक आरओबी-२०१२/१०८/१८ (र. व का.), दि. २९ नोव्हेंबर, २०१० अन्वये स्थापन करण्यात आला आहे. विभागाच्या निर्मितीनंतर माहिती तंत्रज्ञान संचालनालय, महाऑनलाईन व सी-डॅक यांच्या सहकार्याने मराठी भाषा विभाग (खुद्द ) व विभागाच्या अखत्यारितील चार क्षेत्रीय कार्यालयांची संकेतस्थळे तयार करण्यात आली होती. विभागाची अद्ययावत माहिती जनसामान्यांपर्यंत पोहचावी या उद्देशाने तंत्रज्ञान क्षेत्रातील अद्ययावत आज्ञावल्यांचा वापर करून सदर सर्व संकेतस्थळे तांत्रिकदृष्ट्या अधिक दर्जेदार करण्याच्या दृष्टीने माहिती तंत्रज्ञान संचालनालयाच्या संदर्भाधीन शासन परिपत्रकात निश्चित
केलेल्या निकषानुसार मराठी भाषा विभाग व विभागाच्या अधिपत्याखालील सर्व क्षेत्रीय कार्यालयांची नवीन संकेतस्थळे तयार करण्याचा प्रस्ताव शासनाच्या विचाराधीन होता.
शासन परिपत्रक :
मराठी भाषा विभाग (खुद्द) व विभागांतर्गत असलेल्या भाषा संचालनालय, महाराष्ट्र राज्य साहित्य आणि संस्कृती मंडळ, महाराष्ट्र राज्य मराठी विश्वकोश निर्मिती मंडळ व राज्य मराठी विकास संस्था या चार क्षेत्रीय कार्यालयांची संकेतस्थळे तसेच विश्वकोशातील नवीन नोंदी व विविध विषयांचे परिभाषा कोश / शब्दकोश या करीता स्वतंत्र शब्दकोशांचे संकेतस्थळ कार्यान्वित करण्यात येत आहेत.
# Page 2
शासन परिपत्रक क्रमांक : संकीर्ण-२०१९/प्र.क्र.१८/भाषा-१
२. पुढील नवीन संकेतस्थळे कार्यान्वित करण्यात येत आहेत
-----------------------------------------------------------------------------------
| अ.क्र. | विभाग/कार्यालय | नवीन संकेतस्थळे |
| १. | मराठी भाषा विभाग | https://marathi.gov.in |
| २. | भाषा संचालनालय | http://directorate.marathi.gov.in |
| ३. | राज्य मराठी विकास संस्था | http://rmvs.marathi.gov.in |
| ४. | महाराष्ट्र राज्य साहित्य आणि संस्कृती मंडळ | http://sahitya.marathi.gov.in |
| ५. | महाराष्ट्र राज्य मराठी विश्वकोश निर्मिती मंडळ | http://www.marathivishwakosh.org |
| ६. | विश्वकोश प्रथमावृत्ती (१ ते २० खंड) | https://vishwakosh.marathi.gov.in |
| ७. | मराठी परिभाषा कोश | https://shabdakosh.marathi.gov.in |
-----------------------------------------------------------------------------------
विभागाची अद्ययावत संकेतस्थळे वरीलप्रमाणे कार्यान्वित होत असल्याने यापूर्वी कार्यान्वित असलेली मराठी भाषा विभाग व क्षेत्रीय कार्यालयांची जुनी संकेतस्थळे बंद करण्यात येतील. त्याचप्रमाणे उपरोक्त परिच्छेद २ मध्ये दर्शविल्याप्रमाणे नवीन संकेतस्थळांचे दुवे (Links) शासनाच्या अधिकृत संकेतस्थळावर दर्शविण्यात येतील.
# Page 3