# Page 1
मराठी भाषा संवर्धन पुरस्कार, सन २०२० जाहीर करण्याबाबत.
महाराष्ट्र शासन
मराठी भाषा विभाग
शासन निर्णय क्रमांकः पुरस-२०२१/प्र.क्र.७/भाषा-३,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २६ फेब्रुवारी, २०२१
वाचा : १) मराठी भाषा विभाग, शासन निर्णय क्र. भासंपु-२०१६/प्र.क्र.२६/२०१६ / भाषा-३, दिनांक १८ फेब्रुवारी, २०१६.
२) मराठी भाषा विभाग, शासन निर्णय क्र.भासंपु-२०१६/प्र.क्र.२६/२०१६/भाषा-३, दिनांक ०२ फेब्रुवारी, २०१८.
३) मराठी भाषा विभाग शासन निर्णय् क्र. पुरस-२०२१/प्र.क्र.१०/भाषा-३, दि.२६ फेब्रुवारी, २०२१ प्रस्तावना : संदर्भाधीन दिनांक १८ फेब्रुवारी, २०१६ रोजीच्या शासन निर्णयान्वये राज्य मराठी विकास संस्थेमार्फत, मराठी भाषा संवर्धनासाठी मोलाचे योगदान देणाऱ्या व्यक्तीस अथवा संस्थेस “भाषा संवर्धन पुरस्कार” प्रदान करण्याचा निर्णय घेण्यात आला आहे.
संदर्भाधीन दि.२६ फेब्रुवारी, २०२१ च्या शासन निर्णयान्वये यावर्षीपासून सदर पुरस्कार व्यक्ती व संस्था यांना स्वतंत्रपणे देण्याचा निर्णय घेण्यात आला आहे.
त्यानुसार आंतरराष्ट्रीय किर्तीचे ज्येष्ठ भाषा वैज्ञानिक आणि साहित्य समीक्षक डॉ. अशोक केळकर यांचे नांवे “मराठी भाषा अभ्यासक पुरस्कार, सन २०२०” व कविवर्य मंगेश पाडगांवकर यांचे नांवे “मराठी भाषा संवर्धक पुरस्कार, सन २०२०” जाहीर करण्याची बाब शासनाच्या विचाराधीन होती.
शासन निर्णय : मराठी भाषा संवर्धन पुरस्कार प्रदान करण्याकरीता संदर्भाधीन शासन निर्णयान्वये गठीत करण्यात आलेल्या समितीच्या निर्णयानुसार सन २०२० या वर्षाचा “डॉ. अशोक केळकर, मराठी भाषा अभ्यासक पुरस्कार” डॉ. सुधीर रसाळ यांना जाहीर करण्यात येत आहे.
तसेच “कविवर्य मंगेश पाडगांवकर, मराठी भाषा संवर्धक पुरस्कार” श्री. संजय जनार्दन भगत व मराठी साहित्य परिषद, आंध्र प्रदेश यांना जाहीर करण्यात येत आहे.
२. या पुरस्कारांचे स्वरुप प्रत्येकी रु.२,००,०००/- (रुपये दोन लक्ष फक्त) रोख, मानचिन्ह व मानपत्र असे आहे.
३. सदर शासन निर्णय वित्त विभागाच्या अनौपचारिक संदर्भ क्र. अनौसंक्र-१३३/२०२१/व्यय-४, दि.२६.२.२०२१ अन्वये मिळालेल्या मान्यतेनुसार निर्गमित करण्यात येत आहे.
# Page 2
शासन निर्णय क्रमांकः पुरस-२०२१/प्र.क्र.७/भाषा-३ ४. या प्रीत्यर्थ होणारा खर्च मागणी क्रमांक झेडएफ-२, मुख्य लेखाशीर्ष, २२०५, कला व संस्कृती (०२) कार्यक्रम, (०२) (०१) राज्य मराठी विकास संस्था (कार्यक्रम), ३१ सहायक अनुदाने (वेतनेतर) (२२०५३२०५ ) या लेखाशीर्षाखाली सन २०२०-२१ या वित्तीय वर्षात मंजूर होणाऱ्या अनुदानातून भागविण्यात यावा.