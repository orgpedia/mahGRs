# Page 1
मराठी भाषा भवन, मुख्य केंद्र, चर्नी मार्ग, मुंबई व मराठी भाषा भवन, उपकेंद्र, ऐरोली, नवी मुंबई यांच्या जागा व इमारतीच्या मालमत्ता कराचा भरणा करण्याकरिता नवीन लेखाशीर्ष निर्माण करणेबाबत.
महाराष्ट्र शासन
मराठी भाषा विभाग
शासन निर्णय क्र. मभाभ-२०२२/प्र.क्र.१४/भाषा-१ (दुय्यम नस्ती)
८ वा मजला, नवीन प्रशासन भवन,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दि. ०६ जून, २०२३.
प्रस्तावना : मराठी भाषा भवन, उपकेंद्र ही इमारत भूखंड क्र. ६ ए, सेक्टर १३, ऐरोली, नवी मुंबई येथे उभारण्यात येणार आहे. सदर भूखंडाचा ताबा दि.१६.०७.२०२१ रोजी सिडको महामंडळाकडून मराठी भाषा विभागास प्राप्त झाला आहे. सदर भूखंडाकरीता नवी मुंबई महानगरपालिकेकडून मालमत्ता कराची भरणा करण्याबाबत देयक प्राप्त झाले होते. सदर मालमत्ता कराची भरणा करण्याची बाब ही नियमित खर्चाची असल्याने मराठी भाषा विभागाच्या वतीने प्रतिवर्षी प्राप्त होणाऱ्या मालमत्ता कराचे देयक अदा करण्याकरिता विभागाकडे सुयोग्य लेखाशिर्ष उपलब्ध नसल्याने नवीन लेखाशीर्ष घेण्याची बाब शासनाच्या विचाराधीन होती.
शासन निर्णय : मराठी भाषा विभागाच्या वतीने भूखंड क्र. १७३६, चर्नी रोड, मुंबई व भूखंड क्र.६ ए, सेक्टर-१३, ऐरोली, नवी मुंबई येथे अनुक्रमे मराठी भाषा भवन, मुख्य केंद्र, मुंबई व मराठी भाषा भवन, उपकेंद्र, ऐरोली, नवी मुंबई या इमारतीच्या प्रतिवर्षी प्राप्त होणाऱ्या मालमत्ता कराचे देयक अदा करण्याकरिता खालीलप्रमाणे नवीन लेखाशीर्ष निर्माण करण्यात येत आहे,
----------------------------------------------------------------------------------------------------------------------------------
|  | मराठी लेखाशीर्ष | इंग्रजी लेखाशीर्ष |
| मागणी क्रमांक | झेडएफ- ०१ | ZF-01 |
| मुख्य लेखाशीर्ष | २०५२ सचिवालयीन सर्वसाधारण सेवा | 2052- SECRETARIAT- GENERAL SERVICES |
| उप मुख्य लेखाशीर्ष | ०० - - सचिवालयीन सर्वसाधारण सेवा | 00- Secretariat - General Services |
| गौण शीर्ष | ०९०- सचिवालय | 090- Secretariat |
| गट शीर्ष |  | 00 |
| उप गटशीर्ष (योजनेचे नाव) | (००) (०५) मराठी भाषा भवन (अनिवार्य) (२०५२ ५४०१ ) | (00) (05) Marathi Bhasha Bhavan (Committed) (20525401) |
| तपशीलवार शीर्ष | १४- भाडेपट्टी व कर | 14- Rent, Rate and Taxes |
----------------------------------------------------------------------------------------------------------------------------------
३. सदर शासन निर्णय वित्त विभागाच्या अनौपचारीक संदर्भ क्रमांक अनौसं १४९/ अर्थ-१४, दि.१५.०२.२०२३, अनौसं २५७/व्यय-४, दि.०४.०५.२०२३ व मा.महालेखापाल कार्यालयाच्या अनौपचारीक संदर्भ क्रमांक सं.ख.वि/चा-१/मराठी भाषा विभाग / युओआर-१९७/२०२२-२३/४७, दि.१८.०४.२०२३ अन्वये दिलेल्या मान्यतेनुसार निर्गमित करण्यात येत आहे.
# Page 2
शासन निर्णय क्रमांकः मभाभ-२०२२/प्र.क्र.१४/भाषा-१ (दुय्यम नस्ती)