# Page 1
महाराष्ट्र राज्य मराठी विश्वकोश निर्मिती मंडळाच्या कार्यालयाचे भाडे अदा करण्यासाठी अनुदान मंजूर करण्याबाबत.
महाराष्ट्र शासन
मराठी भाषा विभाग
शासन निर्णय क्रमांकः अर्थसं-२०१८/प्र.क्र.४७/भाषा-१,
हुतात्मा राजगुरू चौक, मादाम कामा मार्ग,
मंत्रालय, मुंबई-४०० ०३२.
तारीख: ०४ सप्टेंबर, २०१८.
वाचा : १) पर्यटन व सांस्कृतिक कार्य विभाग, शासन निर्णय क्र.सासंमं-२००६/प्र.क्र.८१/सा.का.२, दि. २८.१२.२००६.
२) सचिव, महाराष्ट्र राज्य मराठी विश्वकोश निर्मिती मंडळाचे पत्र क्र. विनिमं- २०१८/ लेखा/ पुरवणी/ भाडे/ १०७२ (अ), दि. २९.०५.२०१८.
शासन निर्णय : पर्यटन व सांस्कृतीक कार्य विभागाने दि. २८.१२.२००६ च्या शासन निर्णयान्वये महाराष्ट्र राज्य
साहित्य आणि संस्कृती मंडळ व महाराष्ट्र राज्य मराठी विश्वकोश निर्मिती मंडळ, मुंबई या दोन
शासकीय कार्यालयांचे स्थलांतर पु.ल.देशपांडे कला अकादमीच्या आवारातील रवींद्र नाट्य मंदिराच्या
दुसऱ्या मजल्यावर सार्वजनिक बांधकाम विभागाने ठरवून दिलेल्या दराप्रमाणे दरमहा भाडे तत्वावर
करण्यास मंजूरी दिली होती व त्यानुसार सदर दोन्ही कार्यालये उपरोक्त जागी मार्च-२००७ मध्ये भाडे
तत्वावर स्थलांतरित करण्यात आली. तथापि, मंडळांची कार्यालये ही शासकीय कार्यालये असल्याने
पु.ल.देशपांडे कला अकादमीने आकारलेले भाडे माफ करण्यात यावे या संदर्भात महाराष्ट्र राज्य
मराठी विश्वकोश निर्मिती मंडळ व महाराष्ट्र राज्य साहित्य आणि संस्कृती मंडळ यांचा शासनाशी
पत्रव्यवहार सुरु होता. तथापि भाडे माफ होण्यास मान्यता न मिळाल्याने महाराष्ट्र राज्य विश्वकोश
निर्मिती मंडळास शासनाच्या दिनांक २२.११.२०१६ च्या कार्यालयीन आदेशान्वये पु. ल. देशपांडे कला
अकादमी बरोबर भाडे करार करून त्यानुसार अर्थसंकल्पीय तरतूद करणेबाबतचे आदेश निर्गमित
करण्यात आले आहेत. त्या अनुषंगाने महाराष्ट्र राज्य मराठी विश्वकोश निर्मिती मंडळ व पु.ल.देशपांडे
# Page 2
शासन निर्णय क्रमांकः अर्थसं-२०१८/प्र.क्र.४७/भाषा-१
कला अकादमी यांचेमध्ये भाडे करार करण्यात आला आहे. या संदर्भात महाराष्ट्र राज्य मराठी
विश्वकोश निर्मिती मंडळ या कार्यालयाचे थकीत भाडे अदा करण्याबाबतचा प्रस्ताव शासनाच्या
विचाराधीन होता.
२. महाराष्ट्र राज्य मराठी विश्वकोश निर्मिती मंडळ या कार्यालयाचे सप्टेंबर २०१३ ते
फेब्रुवारी - २०१८ या कालावधीचे थकीत भाडे अदा करण्यास या शासन निर्णयान्वये प्रशासकीय
मान्यता देण्यात येत असून सदर कालावधीतील थकीत भाडे रू. ४७,३३,८५६/- (अक्षरी रू. सत्तेचाळीस
लाख तेहतीस हजार आठशे छप्पन फक्त) इतकी रक्कम जुलै - २०१८ च्या पावसाळी अधिवेशनात
पुरवणी मागणीद्वारे मंजूर करण्यात आलेल्या अनुदानातून अदा करण्यास शासन मान्यता देण्यात येत
आहे.
३. सदर निधी मंजूर प्रयोजनासाठीच खर्च करण्यात येईल, याची महाराष्ट्र राज्य मराठी विश्वकोश
निर्मिती मंडळाने सर्वतोपरी दक्षता घ्यावी.
४. यासाठी सहायक लेखा अधिकारी, महाराष्ट्र राज्य मराठी विश्वकोश निर्मिती मंडळ, मुंबई यांना
आहरण व संवितरण अधिकारी तसेच सचिव, महाराष्ट्र राज्य मराठी विश्वकोश निर्मिती मंडळ, मुंबई
यांना नियंत्रक अधिकारी म्हणून घोषित करण्यात येत आहे.
५. या बाबीवर होणारा खर्च मागणी क्रमांक झेडएफ-२, मुख्य लेखाशीर्ष २२०५, कला व संस्कृती,
१०२, कला व संस्कृती प्रचालन, (०१) (०२) महाराष्ट्र राज्य मराठी विश्वकोश निर्मिती मंडळ (अनिवार्य),
(२२०५ ३१८१) योजनेतर या लेखाशीर्षाअंतर्गत १४-भाडेपट्टी व कर या उद्दिष्टाखाली सन २०१८-१९ या
वर्षात पुरवणी मागणी अन्वये मंजूर झालेल्या अनुदानातून भागविण्यात यावा.
६. प्रस्तुत प्रकरणी वित्त विभाग शासन निर्णय क्र. विअप्र-२०१३/प्र.क्र.३०/२०१३/विनियम, भाग-२,
दि.१७.०४.२०१५ नुसार, वित्तीय अधिकार नियम पुस्तिका १९७८, भाग पहिला, उपविभाग- एक,
अनुक्रमांक ६, नियम-४० मधील अटी व शर्तीच्या अधीन राहून प्रशासकीय विभागास प्रदान करण्यात
आलेल्या अधिकारानुसार मान्यता देण्यात येत आहे.
पृष्ठ ३ पैकी २
# Page 3
शासन निर्णय क्रमांकः अर्थसं-२०१८/प्र.क्र.४७/भाषा-१
७. सदर शासन निर्णय वित्त विभागाच्या अनौपचारिक संदर्भ क्र.३१२/२०१८/व्यय -४,
दि.२१.०८.२०१८ अन्वये प्राप्त मंजूरीस अनुसरून निर्गमित करण्यात येत आहे.