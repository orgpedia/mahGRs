# Page 1
दिव्यांग व्यक्ती हक्क अधिनियम, २०१६ नुसार मराठी भाषा विभाग (खुद्द) मंत्रालय, मुंबई या विभागातील गट-ड संवर्गातील “शिपाई” या पदांकरीता दिव्यांगासाठी शासन सेवेत पदे सुनिश्चित करणेबाबत...
महाराष्ट्र शासन
मराठी भाषा विभाग
शासन निर्णय क्रमांकः दिव्यांग-२०२१/प्र.क्र.४४/आस्था-१
नवीन प्रशासन भवन,८ वा मजला,
मादाम कामा मार्ग, हुतात्मा राजगुरु चौक,
मंत्रालय,मुंबई -४०० ०३२
तारीख: १७ फेब्रुवारी, २०२१
वाचा : १) दिव्यांग व्यक्ती हक्क अधिनियम, २०१६.
२) सामाजिक न्याय व विशेष सहाय्य विभाग, शासन परिपत्रक क्र. दिव्यांग-२०१९/ प्र.क्र.२५१/दि.क.२, दि. १२.११.२०२०.
३) केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दि. ०४.०१.२०२१ ची अधिसूचना.
४) सामाजिक न्याय व विशेष सहाय्य विभाग शासन निर्णय क्र.दिव्यांग-२०१९/प्र.क्र.२५१/दि.क्र.२, दि. ०२.०२.२०२१.
५) मुख्य सचिव यांचे अ.शा.पत्र क्र. दिव्यांग-२०२१/संकीर्ण ११/दि.क.२ (सामाजिक न्याय व विशेष सहाय्य विभाग), दि.०६.०२.२०२१.
प्रस्तावना : दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी शासन सेवेतील पदांची पदसुनिश्चिती करणे आवश्यक आहे. यासाठी केंद्र शासनाने दि.०४.०१.२०२१ च्या अधिसूचनेन्वये दिव्यांगासाठी सुनिश्चित केलेल्या पदांची यादी करुन सदर यादी केंद्र शासनाच्या www.disabilityaffairs.gov.in या संकेस्थळावर Policy/Act/Rules-Notification येथे List of Post identification suitable for Persons with Benchmark Disability notified on दि.०४.०१.२०२१ या शिर्षाखाली प्रसिध्द केली आहे. सामाजिक न्याय व विशेष सहाय्य विभागाने दि.०७.१०.२०१६ च्या शासन निर्णयान्वये, राज्य शासनाच्या आस्थापनेवरील पदे दिव्यांगासाठी सुनिश्चित करण्याबाबतच्या सूचना निर्गमित केल्या आहेत. सदर शासन निर्णयातील निर्देशास अनुसरुन मराठी भाषा विभाग (खुद्द), मंत्रालय, मुंबई या विभागातील दिव्यांगासाठी गट-ड संवर्गातील शिपाई पदे सुनिश्चित करणे तसेच ३ वर्षापेक्षा जास्त नसेल इतक्या कालांतराने दिव्यांगासाठी सुनिश्चित केलेल्या शासन सेवेतील जागांचे यादीचे पुनर्विलोकन करुन सदर पदे नव्याने दिव्यांग प्रवर्गासाठी सुनिश्चित करण्याची बाब शासनाच्या विचाराधीन होती.
# Page 2
शासन निर्णय क्रमांकः दिव्यांग-२०२१/प्र.क्र.४४/आस्था-१
शासन निर्णय : दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी शासन सेवेतील पदांची पदसुनिश्चिती करण्यासाठी केंद्र शासनाच्या सामाजिक न्याय व अधिकारीता मंत्रालय, नवी दिल्ली यांनी दि.०४.०१.२०२१ अधिसूचनेन्वये दिव्यांगासाठी सुनिश्चित केलेल्या पदांची यादी करून प्रसिद्ध केलेली आहे.
त्यामध्ये नमूद केल्यानुसार केंद्रशासनाने पदसुनिश्चिती करुन पदे सुनिश्चित केलेली गट- अ ते गट-ड मधील जी पदे राज्य शासनाच्या आस्थापनेवर आहेत अशा पदांबाबत, केंद्र शासनाने प्रसिद्ध केलेल्या यादीतील ज्या पदांची कर्तव्ये व जबाबदाऱ्या, कामाचे स्वरुप व प्रचलित वेतनश्रेणी राज्य शासन सेवेतील पदांशी समान आहेत, अशा पदांची पदनामे जरी भिन्न असली तरी राज्य शासन सेवेतील ती पदे दिव्यांगासाठी सुनिश्चित करण्याच्या सूचना सामाजिक न्याय व विशेष सहाय्य विभागाने दि.०२.०२.२०२१ च्या शासन निर्णयान्वये दिलेल्या आहेत.
२. केंद्र शासनाने वर नमूद दि.०४.०१.२०२१ रोजीच्या अधिसूचनेद्वारे दिव्यांगासाठी पदे सुनिश्चित केलेली आहेत. त्या यादीतील गट-ड संवर्गातील शिपाई या पदासाठी निश्चित केल्याप्रमाणे, मराठी भाषा विभाग (खुद्द) मधील विवरणपत्र-अ मध्ये दर्शविल्याप्रमाणे पदे सुनिश्चित करण्यात येत आहेत.
३. सदर शासन निर्णय, केंद्र शासनाच्या सामाजिक न्याय व अधिकारीता मंत्रालय, नवी दिल्ली, यांची दि.०४.०१.२०२१ ची अधिसूचना व सामाजिक न्याय विभागाच्या दि. ०२.०२.२०२१ रोजीच्या शासन निर्णयान्वये दिलेल्या सूचनेनुसार निर्गमित करण्यात येत आहे.
# Page 3