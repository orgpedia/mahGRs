# Page 1
दिनांक १ जानेवारी ते दिनांक १५ जानेवारी, २०२० या कालावधीत मराठी भाषा संवर्धन पंधरवडा साजरा करणेबाबत.
महाराष्ट्र शासन
मराठी भाषा विभाग
शासन परिपत्रक क्रमांक: मभापं-२०१९/प्र.क्र. ९३ / भाषा-२
८ वा मजला, नवीन प्रशासकीय इमारत,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२,
दिनांक : ०३ डिसेंबर, २०१९
वाचा : मराठी भाषा विभाग, शासन निर्णय क्रमांक-मभापं-२०१५/प्र.क्र.७०/भाषा-२, दि. २२ जुलै, २०१५
शासन परिपत्रक : मराठी भाषेचे वैभव जपण्यासाठी व भाषेच्या संवर्धनासाठी राज्यभर दिनांक १ जानेवारी ते १५ जानेवारी हा कालावधी प्रतिवर्षी “मराठी भाषा संवर्धन पंधरवडा” म्हणून साजरा करण्याचा निर्णय संदर्भाधीन दिनांक २२ जुलै,२०१५ च्या शासन निर्णयान्वये घेण्यात आला आहे. त्या अनुषंगाने राज्यातील सर्व शासकीय / निमशासकीय कार्यालये / महामंडळे, राज्यातील केंद्र शासनाच्या अखत्यारीतील सर्व कार्यालये / मंडळे / सार्वजनिक उपक्रम, सर्व खाजगी व व्यापारी बँका, सर्व शैक्षणिक संस्था/ विद्यापीठे / महाविद्यालये इत्यादी सर्व संस्थांना दिनांक १ जानेवारी, २०२० ते १५ जानेवारी, २०२० या कालावधीत “मराठी भाषा संवर्धन पंधरवडा” साजरा करण्याबाबत सोबतच्या परिशिष्ट "अ" मध्ये नमूद केल्यापैकी सुयोग्य अशा कार्यक्रमांचे आयोजन करण्याच्या सूचना देण्यात येत आहेत.
राज्यामध्ये मराठी भाषेचा राजभाषा म्हणून सार्वत्रिक वापर करण्याच्या दृष्टीने सर्व कार्यालय प्रमुखांनी भाषा पंधरवड्यात विविध नाविन्यपूर्ण उपक्रमांचे आयोजन करावे व त्यामध्ये जास्तीत जास्त व्यक्तींचा सक्रीय सहभाग असावा. "मराठी भाषा संवर्धन पंधरवडा" असे फलक सर्व कार्यालयांनी लावावेत.
महाराष्ट्र राजभाषा अधिनियम, १९६४ नुसार वर्जित प्रयोजने वगळता शासकीय कामकाज १००% मराठी भाषेतून करणे आवश्यक आहे. तर, त्रिभाषा सूत्रानुसार राज्यातील केंद्र शासनाच्या अखत्यारितील सर्व कार्यालये/मंडळे/ सार्वजनिक उपक्रम यांनी मराठीचा वापर करणे अनिवार्य आहे. तरी याप्रमाणे योग्य कार्यवाही होत आहे काय याबाबत पंधरवड्याच्या निमित्ताने सर्व कार्यालय प्रमुखांनी आढावा घ्यावा.
सर्व मंत्रालयीन विभागांनी आपले कार्यालय व विभागाच्या अधिपत्याखालील सर्व क्षेत्रिय कार्यालयांना “मराठी भाषा संवर्धन पंधरवडा” साजरा करण्याबाबत दि.१०.१२.२०१९ पूर्वी आदेश द्यावेत व त्याची प्रत मराठी भाषा विभागास अग्रेषित करावी.
या कार्यक्रमासाठी येणारा खर्च संबंधित विभागांनी/कार्यालयांनी चालू वित्तीय वर्षात कार्यालयीन खर्चासाठी मंजूर करण्यात आलेल्या अनुदानातून भागवावा.
# Page 2
शासन परिपत्रक क्रमांकः मभापं-२०१९/प्र.क्र. ९३/भाषा-२
# Page 3
# Page 4