# Page 1
विंदा करंदीकर जीवन गौरव पुरस्कार -
सन २०२३ व श्री.पु.भागवत पुरस्कार -
सन २०२३ जाहीर करण्याबाबत.
महाराष्ट्र शासन
मराठी भाषा विभाग
शासन निर्णय क्रमांकः पुरस-२०२३/प्र.क्र.१५०/भाषा-३,
नवीन प्रशासकीय भवन, ८ वा मजला
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०९ फेब्रुवारी, २०२४
वाचा :-
१.मराठी भाषा विभाग, शासन निर्णय क्र.विंदापु-१०१४/प्र.क्र.११२/२०१४/भाषा-३,
दिनांक १२ फेब्रुवारी, २०१५ व १२ जुलै, २०१८.
२.मराठी भाषा विभाग, शासन निर्णय क्र.श्रीपुभा-१०१४/प्र.क्र.११३/२०१४/भाषा-३,
दिनांक १२ फेब्रुवारी, २०१५.
३.मराठी भाषा विभाग, शासन निर्णय क्र.पुरस-२०२०/प्र.क्र.६६/भाषा-३,
दिनांक १६ ऑक्टोबर, २०२० व दि.१० नोव्हेंबर, २०२०.
प्रस्तावना :-
मराठी साहित्य /वाङ्मय क्षेत्रात भरीव व मोलाची कामगिरी करणाऱ्या नामवंत
साहित्यिकास सन २०२३ या वर्षासाठीचा “विंदा करंदीकर जीवन गौरव पुरस्कार” तसेच मराठी
साहित्य निर्मिती क्षेत्रात लक्षणीय कामगिरी करणाऱ्या उत्कृष्ट्ट प्रकाशन संस्थेस, सन २०२३ या
वर्षासाठीचा “श्री.पु.भागवत पुरस्कार” जाहीर करण्याची बाब शासनाच्या विचाराधीन होती.
शासन निर्णय :-
मराठी साहित्य क्षेत्रात उल्लेखनीय कामगिरी करणाऱ्या नामवंत साहित्यिकास “विंदा
करंदीकर जीवन गौरव पुरस्कार” प्रदान करण्याकरीता तसेच मराठी साहित्य निर्मितीमध्ये लक्षणीय
कामगिरी करणाऱ्या प्रकाशन संस्थेस “श्री.पु.भागवत पुरस्कार” प्रदान करण्याकरीता संदर्भ क्र.३
च्या शासन निर्णयान्वये गठीत करण्यात आलेल्या समितीच्या निर्णयानुसार सन २०२३ या वर्षाचा
विंदा करंदीकर जीवन गौरव पुरस्कार “डॉ.रविंद्र शोभणे” यांना व सन २०२३ या वर्षाचा
श्री.पु.भागवत पुरस्कार “ मनोविकास प्रकाशन, पुणे” या संस्थेस जाहीर करण्यात येत आहे.
२. विंदा करंदीकर जीवन गौरव पुरस्काराचे स्वरुप रु.५.०० लक्ष (रुपये पाच लक्ष फक्त) रोख,
मानचिन्ह व मानपत्र असे असून, श्री.पु.भागवत पुरस्काराचे स्वरुप रु.३.०० लक्ष (रुपये तीन लक्ष
फक्त) रोख, मानचिन्ह व मानपत्र असे आहे.
३. या प्रीत्यर्थ होणारा खर्च मागणी क्रमांक झेडएफ-२, २२०५, कला व संस्कृती ०० १०२ कला
व संस्कृती प्रचालन (०१) (०३) सवोत्तम पुस्तकांसाठी प्रोत्साहन (कार्यक्रम), ५० इतर खर्च (२२०५
३१९९) या लेखाशीर्षखाली सन २०२३-२४ या वित्तीय वर्षात मंजूर होणाऱ्या अनुदानातून
भागविण्यात यावा.
# Page 2
शासन निर्णय क्रमांकः पुरस-२०२३/प्र.क्र.१५०/भाषा-३
४. प्रस्तुत प्रकरणी होणाऱ्या खर्चासाठी सचिव, महाराष्ट्र राज्य साहित्य आणि संस्कृती मंडळ,
मुंबई यांना नियंत्रण अधिकारी व सहायक लेखा अधिकारी, महाराष्ट्र राज्य साहित्य आणि संस्कृती
मंडळ, मुंबई यांना आहरण व संवितरण अधिकारी म्हणून घोषित करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर