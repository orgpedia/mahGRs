# Page 1
मराठी भाषा भवन, उप केंद्र, ऐरोली, या इमारतीच्या बांधकामाच्या अनुषंगाने संपादीत भूखंडाचे मालमत्ता कराचे देयक अदा करण्याबाबत.
महाराष्ट्र शासन
मराठी भाषा विभाग
शासन निर्णय क्रमांक मभाभ २०२२/प्र.क्र.१४/भाषा-१
नवीन प्रशासन भवन, ८ वा मजला,
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२.
दि. २२ नोव्हेंबर, २०२३.
वाचा :- १. मराठी भाषा विभाग, शासन निर्णय क्र. मभाभ २०१६/प्र.क्र.१२८/भाषा-१(भाग-२), दि.०५.०३.२०१८.
प्रस्तावना : मराठी भाषा भवन, मुख्य केंद्र व उपकेंद्र या इमारती अनुक्रमे दक्षिण मुंबई किंवा वांद्रे-कुर्ला वसाहत या परिसरामध्ये व ऐरोली, नवी मुंबई येथे उभारण्याचा निर्णय दि.१४.०२.२०१८ रोजीच्या मा. मंत्रिमंडळ बैठकीमध्ये घेण्यात आला. त्यानुसार संदर्भाधीन क्र. १ येथील दि.०५.०३.२०१८ च्या शासन निर्णयान्वये प्रशासकीय मान्यतेचे आदेश निर्गमित करण्यात आले. मराठी भाषा भवन, उपकेंद्र ही इमारत भूखंड क्र.६ ए, सेक्टर १३, ऐरोली, नवी मुंबई येथे उभारण्यात येणार आहे. सदर भूखंडाचा ताबा दि.१६.०७.२०२१ रोजी सिडको महामंडळाकडून मराठी भाषा विभागास प्राप्त झाला आहे. या भूखंडाकरिताचे दिनांक ०१.१०.२०२३ ते दि.३१.०३.२०२४ या कालावधीचे दिनांक ३१ डिसेंबर, २०२३ पावेतो देय असलेले रु.१,२३,४६४/- (अक्षरी रुपये एक लक्ष तेवीस हजार चारशे चौसष्ठ फक्त) इतक्या रकमेचे मालमत्ता कराचे देयक नवी मुंबई महानगरपालिका यांच्या संकेतस्थळावरुन प्राप्त झाले आहे. सदर देयक अदा करण्याकरिता निधी वितरीत करण्याची बाब शासनाच्या विचाराधीन होती.
शासन निर्णय : मराठी भाषा भवन, उपकेंद्र करिताच्या भूखंड क्र.६ ए, सेक्टर १३, ऐरोली, नवी मुंबई बाबतचे दिनांक ०१.१०.२०२३ ते दि.३१.०३.२०२४ या कालावधीचे दिनांक ३१ डिसेंबर, २०२३ पावेतो देय असलेले रु.१,२३,४६४/ - (अक्षरी रुपये एक लक्ष तेवीस हजार चारशे चौसष्ठ फक्त) इतक्या रकमेचे मालमत्ता कराचे देयक अतिरिक्त आयुक्त (१), नवी मुंबई महानगरपालिका यांना धनादेशाव्दारे / एनईएफटीव्दारे अदा करण्याकरिता मंजूरी देण्यात येत आहे.
२. सदर खर्च विभागाच्या मागणी क्रमांक झेडएफ-१, मुख्य लेखाशीर्ष २०५२, सचिवालयीन सर्वसाधारण सेवा, ०९०, सचिवालय, (००) (००) (०५), मराठी भाषा भवन (अनिवार्य) (२०५२ ५४०१) या लेखाशीर्षातंर्गत १४- भाडे, पट्टी व कर या तपशीलवार शीर्षाखाली सन २०२३-२४ या आर्थिक वर्षातील मंजूर झालेल्या अनुदानातून भागविण्यात यावा.
३. सन २०२३-२४ या आर्थिक वर्षात लेखाशीर्ष मराठी भाषा भवन (अनिवार्य) (२०५२ ५४०१) या लेखाशीर्षातंर्गत १४- भाडेपट्टी व कर या तपशीलवार शीर्षाखाली मंजूर असलेले अर्थसंकल्पीय अनुदान आहरित व संवितरीत करण्यासाठी कार्यासन अधिकारी (रोख शाखा), मराठी भाषा विभाग, मंत्रालय, मुंबई - ४०००३२ व अवर सचिव (रोख शाखा), मराठी भाषा विभाग, मंत्रालय, मुंबई - ४०००३२ यांना अनुक्रमे आहरण व संवितरण अधिकारी आणि नियंत्रक
# Page 2
शासन निर्णय क्रमांकः मभाभ २०२२/प्र.क्र.१४/भाषा-१
अधिकारी म्हणून घोषित करण्यात येत आहे. आहरण व संवितरण अधिकारी यांनी वितरीत करावयाची रु.१,२३,४६४/ (अक्षरी रुपये एक लक्ष तेवीस हजार चारशे चौसष्ठ फक्त) इतकी रक्कम नवी मुंबई महानगरपालिका यांना धनादेशाव्दारे अदा करण्यास वा NMMC (नवी मुंबई महानगरपालिका) यांच्या ICICI Bank, १ST FLOOR, EMPIRE COMPLEX, ४१४, S.B MARG, LOWER PAREL, MUMBAI ४०० ०१३ या शाखेतील NNPTAl०००३६५७५५४ (IFSC Code - ICIC००००१०४) या खात्यात National Electronic Funds Transfer (NEFT) व्दारे अदा करण्यात यावी.
४. सदर शासन निर्णय वित्त विभागाच्या शासन निर्णय क्रमांक: विअप्र-२०१३/प्र.क्र.३०/२०१३/ विनिमय, भाग-२, दि.१७.०४.२०१५ अन्वये वित्तीय अधिकार नियम पुस्तिका - १९७८ (भाग पहिला), उप विभाग- तीन, अनुक्रमांक–४, परिच्छेद क्रमांक २७ (२) नुसार प्रशासनिक विभागाला प्रदान करण्यात आलेल्या वित्तीय अधिकारानुसार निर्गमित करण्यात येत आहे.