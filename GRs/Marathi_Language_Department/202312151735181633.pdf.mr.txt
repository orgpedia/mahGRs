# Page 1
मराठी भाषा भवन, महाराष्ट्र, मुंबई या इमारतीच्या सुधारीत आराखड्यांना तसेच अनुषंगिक बाबींना मान्यता देणेबाबत
महाराष्ट्र शासन
मराठी भाषा विभाग
शासन निर्णय क्र. मभाभ-२०२३/प्र.क्र.१०७/भाषा-१,
नवीन प्रशासन भवन, ८ वा मजला,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक: १५ डिसेंबर, २०२३.
वाचा: (१) मराठी भाषा विभाग, शासन निर्णय क्रमांक: मभाभ-२०१६/प्र.क्र.१२८/भाषा-१, (भाग-२), दि.०५.०३.२०१८.
(२) महसूल व वन विभाग, शासन निर्णय क्रमांक जमीन- २५२०/२७४/प्र.क्र.२२/ज-२, दि.१२.०७.२०२१, (३) शासनपत्र, मराठी भाषा विभाग क्र. मभाभ २०२१/प्र.क्र.४७/ भाषा-१, दि.२३.०७.२०२१ (४) कार्यकारी अभियंता, महाराष्ट्र औद्योगिक विकास महामंडळ, विभाग क्र.१ ठाणे यांचे पत्र क्र.MIDC/THN/IFMS-A३२५७९/of २०२२, दि.२८.०१.२०२२.
(५) मराठी भाषा विभाग, शासन निर्णय क्रमांक मभाभ २०२१/प्र.क्र.४८/भाषा-१, दि.०६.०४.२०२२ (६) कार्यकारी अभियंता, महाराष्ट्र औद्योगिक विकास महामंडळ, विभाग क्र.१ ठाणे यांचे पत्र क्र.MIDC/THN/TC/IFMS-C९२४९७/of २०२२, दि.०१.०९.२०२२ (७) शासनपत्र, मराठी भाषा विभाग क्र. मभाभ २०२२/प्र.क्र.१४/भाषा-१, दि.१३.१२.२०२२ (८) मराठी भाषा विभाग, शासन निर्णय क्रमांक मभाभ २०२२/प्र.क्र.३४/भाषा-१, दि.१६.०१.२०२३ (९) शासनपत्र, मराठी भाषा विभाग क्र. मभाभ २०२२/प्र.क्र.१४/भाषा-१, दि.०२.०२.२०२३ (१०) मा. मंत्रिमंडळाच्या दि.१९.०४.२०२३ रोजीच्या बैठकीचे इतिवृत्त.
(११) महसूल व वन विभाग, शासन ज्ञापन क्रमांक : जमीन-२५२०/२७४/प्र.क्र.२२/ज-२, दि.२३.०८.२०२३ (१२) जिल्हाधिकारी, मुंबई शहर यांचा शासन आदेश क्र. सीएसएलआर/मशा/गिरगाव/भू.क्र.१७३६/ ज.बा.भ./ म.भा.भ./ आदेश/ २०२३/१४२७५, दि.०१.०९.२०२३
(१३) शासन पत्र, मराठी भाषा विभाग क्र.मभाभ-२०२३/प्र.क्र.९६/भाषा-१, दि.२३.११.२०२३.
(१४) मा. मंत्रिमंडळाच्या दि.२९.११.२०२३ रोजीच्या बैठकीचे इतिवृत्त.
प्रस्तावना : मा. मंत्रिमंडळाच्या दि.२४.०३.२०२१ रोजीच्या बैठकीत झालेल्या निर्णयास अनुसरुन संदर्भाधीन क्र.२ येथील शासन निर्णय, महसूल व वन विभाग, दि.१२.०७.२०२१ अन्वये मराठी भाषा भवन, महाराष्ट्र, मुंबई या इमारतीच्या बांधकामाकरिता गिरगांव महसूल विभागातील भूखंड क्र.१७३६ मधील अंदाजे २०८५ चौ.मी.
इतका भूखंड मराठी भाषा विभागास हस्तांतरित करण्यात आला आहे.
१.२ सदर इमारतीचे बांधकाम महाराष्ट्र औद्योगिक विकास महामंडळाकडून करून घेण्याचा निर्णय दि.२०.०७.२०२१ रोजीच्या बैठकीमध्ये घेण्यात आला.
# Page 2
शासन निर्णय क्रमांक: मभाभ-२०२३/प्र.क्र.१०७/भाषा-१,
१.३ सदर इमारतीचे आराखडे तयार करण्याकरिता महाराष्ट्र औद्योगिक विकास महामंडळाच्या स्तरावर स्पर्धा आयोजित करून संदर्भ क्र.४ येथील दि.२८.०१.२०२२ रोजीच्या आदेशान्वये मे. पी. के. दास अँड असोसिएट्स, मुंबई यांची वास्तुविशारद म्हणून निवड करण्यात आली.
१.४ मा.उच्च स्तरीय सचिव समितीच्या दि.२८.०३.२०२२ रोजीच्या बैठकीत दिलेल्या मान्यतेस अनुसरुन संदर्भ क्र.५ येथील दि.०६.०४.२०२२ रोजीच्या शासन निर्णयान्वये सदर प्रकल्पाकरिता रु.१२६.८९ कोटी इतक्या रकमेची प्रशासकीय मान्यता देण्यात आली.
१.५ महाराष्ट्र औद्योगिक विकास महामंडळाकडून निविदा प्रक्रिया राबवून मे कल्पना स्ट्रक्ट कॉन प्रायव्हेट लिमिटेड यांना संदर्भाधीन क्र. ६ येथील पत्रान्वये दि.०१.०९.२०२२ रोजी कार्यारंभ आदेश देण्यात आले.
१.६ मराठी भाषा भवन, महाराष्ट्र, मुंबई या इमारतीच्या बांधकामाच्या अनुषंगाने विविध परवानग्या व अनुषंगिक शुल्क अदा करण्याकरिता संदर्भाधीन क्र. ८ येथील दि.१६.०१.२०२३ रोजीच्या शासन निर्णयान्वये रु.६१.४१ लक्ष इतका निधी महाराष्ट्र औद्योगिक विकास महामंडळ यांना वितरीत करण्यात आला आहे.
२ मराठी भाषा भवन, महाराष्ट्र, मुंबई या इमारतीच्या बांधकामाच्या अनुषंगाने दि.३०.११.२०२२ व दि.२४.०१.२०२३ रोजी झालेल्या बैठकांमध्ये शालेय शिक्षण विभागाच्या अधिनस्त कार्यालयाची इमारत व मराठी भाषा विभागाचा भूखंड यावर मराठी भाषा भवन, महाराष्ट्र, मुंबई अशी संयुक्त भव्य इमारत उभारण्याचा निर्णय घेण्यात आला. त्यानुसार वास्तूविशारदांना सदर प्रकल्पाचे सुधारीत आराखडे तयार करण्याच्या सूचना बैठकीमध्ये दिल्या.
२.२ मा.मंत्रिमंडळाच्या दि.१९.०४.२०२३ रोजीच्या बैठकीमध्ये मराठी भाषा भवन व शालेय शिक्षण विभागाच्या अधिनस्त कार्यालयाची इमारत यांची अशी एक संयुक्त भव्य इमारत उभारण्याकरिता मराठी भाषा विभागाच्या व शालेय शिक्षण विभागाच्या भूखंडाचे एकत्रीकरण करण्यास व त्याकरिता वास्तूविशारद यांनी सादर केलेल्या सुधारीत आराखड्यांना मान्यता दिली.
२.३ संदर्भाधीन क्र.११ येथील शासन ज्ञापन, महसूल व वन विभाग, दि.२३.०८.२०२३ अन्वये मराठी भाषा भवन, महाराष्ट्र, मुंबई करिता गिरगांव महसूली विभागातील भूकर क्र.१७३६ सुधारीत क्षेत्र ३७७० चौ.मी. चा मराठी भाषा विभाग व शालेय शिक्षण विभाग यांच्यामार्फत संयुक्तरित्या विकास करण्याकरिता ना-हरकत देण्यात आली आहे. तसेच या शासन ज्ञापनान्वये सदर भूखंडाची मालकी मराठी भाषा विभागाच्या नावे दर्शविण्यास व इतर हक्कात शालेय शिक्षण विभागाची नोंद घेण्यास मान्यता देण्यात आली आहे.
जिल्हाधिकारी, मुंबई शहर यांनी संदर्भाधीन क्र.१२ येथील दि.०१.०९.२०२३ रोजीच्या आदेशान्वये सदर भूखंड मराठी भाषा विभागास हस्तांतरीत केला आहे. दि.१८.१०.२०२३ रोजीच्या ताबा पावतीन्वये सदर भूखंडाचा ताबा मराठी भाषा विभागास प्राप्त झाला आहे.
३. मराठी भाषा विभाग व उच्च व तंत्र शिक्षण विभागाकडील भूखंडाबाबत अंशत: अदलाबदल करुन भूखंडाच्या पुढील बाजूस मराठी भाषा भवन व मागील बाजूस सावित्रीबाई फुले वसतिगृह अशा दोन स्वतंत्र इमारतीच्या बांधकामाबाबत चर्चा होऊन याबाबतचा प्रस्ताव मराठी भाषा विभागाने तयार करुन त्यास उच्च व तंत्रशिक्षण विभागाची सहमती घेऊन प्रस्ताव महसूल व वन विभाग यांच्याकडे पाठवावा. तसेच मराठी भाषा भवन व सावित्रीबाई फुले वसतिगृह या दोन्ही इमारतींचे काम तातडीने पार पाडण्याच्या अनुषंगाने एकच वास्तूविशारद व एकच बांधकाम एजन्सी असावी असा निर्णय दि.०६.११.२०२३ रोजीच्या बैठकीमध्ये झाला.
४ तद्नंतर मा. मंत्रिमंडळाच्या दि.२९.११.२०२३ रोजीच्या बैठकीमध्ये मराठी भाषा विभाग व उच्च व तंत्र शिक्षण विभागाकडील भूखंडाबाबत अंशत: अदलाबदल करुन भूखंडाच्या पुढील बाजूस मराठी भाषा भवन व
पृष्ठ ४ पैकी २
# Page 3
शासन निर्णय क्रमांक: मभाभ-२०२३/प्र.क्र.१०७/भाषा-१,
मागील बाजूस सावित्रीबाई फुले वसतिगृह अशा दोन स्वतंत्र इमारतीच्या बांधकाम आराखड्यांचे सादरीकरण सदर प्रकल्पांचे वास्तूविशारद मे. पी. के. दास अॅन्ड असोसिएटस यांनी केले. सदर बैठकीमध्ये मा. मंत्रिमंडळाने
घेतलेल्या निर्णयास अनुसरुन सदर प्रकल्पाच्या सुधारीत आराखडे व अनुषंगिक बाबींना मान्यता देण्याची बाब शासनाच्या विचाराधीन होती.
शासन निर्णय : मा. मंत्रिमंडळाच्या दि.२९.११.२०२३ रोजीच्या बैठकीमध्ये मराठी भाषा विभाग व उच्च व तंत्र शिक्षण
विभागाकडील भूखंडाबाबत अंशत: अदलाबदल करुन भूखंडाच्या पुढील बाजूस मराठी भाषा भवन व मागील बाजूस सावित्रीबाई फुले वसतिगृह अशा दोन स्वतंत्र इमारतीच्या बांधकाम आराखडे व अन्य बाबींना दिलेल्या मान्यतेस अनुसरुन मराठी भाषा भवन, महाराष्ट्र, मुंबई बाबत खालीलप्रमाणे निर्णय घेण्यात येत आहे, १. मराठी भाषा विभाग व उच्च व तंत्र शिक्षण विभागाकडील भूखंडाबाबत अंशत: अदलाबदल करुन भूखंडाच्या पुढील बाजूस मराठी भाषा भवन व मागील बाजूस सावित्रीबाई फुले वसतिगृह अशा दोन स्वतंत्र इमारतींचे बांधकाम करण्यास मान्यता देण्यात येत आहे.
२. त्यानुसार मराठी भाषा भवन, महाराष्ट्र, मुंबई बांधण्याच्या अनुषंगाने वास्तूविशारद यांनी सादर केलेल्या आराखड्यांना मान्यता देण्यात येत आहे.
३. मराठी भाषा भवन, महाराष्ट्र, मुंबई या इमारतीच्या बांधकाम खर्चाच्या अनुषंगाने नवीन प्रशासकीय मान्यता घेण्याबाबत उच्च स्तरीय समितीकडे प्रस्ताव सादर करणेस मान्यता देण्यात येत आहे.
४. सदर इमारतीच्या बांधकामाकरिता सार्वजनिक बांधकाम विभाग या अभिकरणाची नियुक्ती करण्यास त्यांच्यामार्फत नवीन निविदा प्रक्रिया करण्यास मान्यता देण्यात येत आहे.
५. सदर प्रकल्पाच्या बांधकामाच्या अनुषंगाने महाराष्ट्र औद्योगिक विकास महामंडळ यांनी विहीत निविदा प्रक्रियेव्दारे निवड केलेल्या मे.कल्पना स्ट्रक्ट कॉन प्रा. लि. या कंत्राटदारासोबत दि.०१.०९.२०२२ रोजी केलेला करारनामा रद्द करण्यास मान्यता देण्यात येत आहे.
६. मराठी भाषा भवन, महाराष्ट्र, मुंबई या इमारतीच्या अनुषंगिक प्राथमिक कामांकरिता महाराष्ट्र औद्योगिक विकास महामंडळ, मुंबई यांनी केलेल्या खर्चाची पूर्तता करण्यास मान्यता देण्यात येत आहे.
२. सदर शासन निर्णय वित्त विभागाच्या अनौपचारिक संदर्भ क्र. ६०४/व्यय-४, दि.१५.१२.२०२३ अन्वये मिळालेल्या मान्यतेस अनुसरुन निर्गमित करण्यात येत आहे.
# Page 4