# Page 1
मराठी भाषा विभागातील अधिकारी / यांच्याकरीता संगणक व स्कॅनर खरेदी करण्यासाठी प्रशासकीय व वित्तीय मान्यता देण्याबाबत..
महाराष्ट्र शासन
मराठी भाषा विभाग
शासन निर्णय क्रमांक - खरेदी-२०२३/ प्र.क्र.६४/ नों.शा.
नवीन प्रशासन भवन, ८ वा मजला,
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२
दिनांक :-७ डिसेंबर, २०२३
संदर्भ - विभागीय खरेदी समिती, मराठी भाषा यांच्या दि. १० ऑक्टोबर, २०२३ च्या बैठकीचे इतिवृत्त प्रस्तावना :
विभागातील अधिकारी/कर्मचारी यांचेसाठी संगणक व स्कॅनर खरेदी करण्यासाठी माहिती व तंत्रज्ञान संचालनालयाकडून विनिर्देश (Specification) मागविण्यात आले होते. सदर विनिर्देश ( Specification) माहिती व तंत्रज्ञान संचालनालयाकडून प्राप्त झाल्यानंतर विभागाची विभागीय खरेदी समितीची बैठक मंगळवार, दि. १० ऑक्टोबर, २०२३ रोजी उप सचिव यांच्या दालनात घेण्यात आली. सदर बैठक अध्यक्ष व सदस्य सचिव यांच्या उपस्थितीत पार पडली. विभागास आवश्यक असणारे संगणक व स्कॅनर हे जेम पोर्टलवरून (Government-e Marketplace) निम्नतम दराने खरेदी करण्यात यावेत असा निर्णय घेण्यात आला.
शासन निर्णय :
विभागासाठी सन २०२३-२४ या आर्थिक वर्षासाठी लेखाशीर्ष मागणी क्र. झेडएफ-१, ०९०, सचिवालय (००), (००) (०१) मराठी भाषा विभाग (अनिवार्य) (२०५२ ५०५४) १७, संगणक या लेखाशीर्षाखाली रू.०६,०७,०००/ (रूपये सहा लक्ष सात हजार फक्त) इतकी तरतूद उपलब्ध आहे. वित्तीय अधिकार नियम पुस्तिका, १९७८ अनुक्रमांक २७–अ नियम क्र.७६ (१) नुसार प्रशासनिक विभागाला पूर्ण अधिकार (स्तंभ-६ मधील अट क्र.२ व ३ च्या अधीन) आहेत. त्यानुसार सदर खरेदी करण्यासाठी माहिती व तंत्रज्ञान संचालनालयाने दिलेल्या विनिर्देशानुसार विभागातील अधिकारी/ कर्मचारी यांनी मागणी केल्यानुसार जेम पोर्टलवरून निम्नतम दराने एकूण ३-संगणक खरेदी करण्यासाठी रू.०२,३७,०००/- ( रूपये दोन लक्ष सदोतीस हजार फक्त) तसेच १-स्कॅनर खरेदीसाठी रू.३५,३९५/- (रूपये पस्तीस हजार तीनशे पंच्याणव फक्त) अशा एकूण रू.०२,७२,३९५/- ( रूपये दोन लक्ष बहात्तर हजार तीनशे पंच्याणव फक्त) खर्चास प्रशासकीय व वित्तीय मान्यता प्रदान करण्यात येत आहे.
२. सदर खर्च हा लेखाशीर्ष मागणी क्र. झेडएफ–१, ०९०, सचिवालय (००), (००) (०१) मराठी भाषा विभाग (अनिवार्य) (२०५२ ५०५४) १७, संगणक खर्च या उद्दिष्टातंर्गत सन २०२३-२४ करिता अर्थसंकल्पित करण्यात आलेल्या निधीतून भागविण्यात येईल.
३. सदर निधी आहरित व संवितरीत करण्यासाठी कार्यासन अधिकारी (रोखशाखा), मराठी भाषा विभाग, मंत्रालय, मुंबई-४०० ०३२ व अवर सचिव (रोखशाखा), मराठी भाषा विभाग, मंत्रालय, मुंबई यांना अनुक्रमे आहरण व संवितरण अधिकारी आणि नियंत्रक अधिकारी म्हणून घोषित करण्यात येत आहे.
# Page 2
शासन निर्णय क्रमांकः खरेदी-२०२३/ प्र.क्र.६४/नों.शा.