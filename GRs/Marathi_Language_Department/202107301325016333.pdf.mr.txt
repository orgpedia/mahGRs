# Page 1
विभागीय सहायक भाषा संचालक, नवी मुंबई या पदाचा अतिरिक्त कार्यभार दिनांक २७.०५.२०२१ पासून पुढे सहा महिन्यांपर्यंत सुरु ठेवण्याबाबत.
महाराष्ट्र शासन
मराठी भाषा विभाग
शासन आदेश क्रमांक : भाअका-२०२१/प्र.क्र.५६/आस्था-२
नवीन प्रशासन भवन, ८ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ३० जुलै, २०२१
वाचा -
१) वित्त विभाग, शासन निर्णय, क्र. वेतन १३११/प्र.क्र.१७/सेवा-३, दि.२७.१२.२०११ २) शासन आदेश, समक्रमांक दि.२९.०१.२०२१
शासन आदेश -
भाषा संचालनालय, विभागीय कार्यालय, नवी मुंबई या कार्यालयातील "विभागीय सहायक भाषा संचालक” हे पद दिनांक ३०.०५.२०१६ पासून रिक्त आहे. सदर रिक्त पदाचा अतिरिक्त कार्यभार अन्य अधिकाऱ्यांकडे वेळोवेळी सोपविण्यात आलेला आहे. संदर्भ क्र. २ अन्वये सदर रिक्त पदाचा
अतिरिक्त कार्यभार दिनांक २७.०५.२०२० पासून पुढे १ वर्षापर्यंत किंवा पद रितसर भरले जाईल यापैकी जे अगोदर घडेल तोपर्यंत सुरु ठेवण्यास शासन मान्यता देण्यात आली आहे. सदर कालावधी दिनांक २६.०५.२०२१ रोजी संपुष्टात आला आहे.
२. उपरोक्त वस्तुस्थिती पाहता, भाषा संचालनालय, विभागीय कार्यालय, नवी मुंबई या कार्यालयातील "विभागीय सहायक भाषा संचालक” या पदाचा अतिरिक्त कार्यभार दिनांक २७.०५.२०२१ पासून पुढे सहा महिन्यांपर्यंत किंवा सदर पद विहित पध्दतीने भरले जाईल यापैकी जे अगोदर घडेल तोपर्यंत पुढे सुरु ठेवण्यास या आदेशाद्वारे शासन मान्यता देण्यात येत आहे.
# Page 2
शासन आदेश क्रमांकः भाअका-२०२१/प्र.क्र.५६/आस्था-२
३. सदर आदेश सामान्य प्रशासन विभागाच्या अनौपचारीक संदर्भ क्र.५४७/का.१२, दिनांक ०३.०६.२०२१ व वित्त विभागाच्या अनौपचारीक संदर्भ क्र.२०८/२१/सेवा-३, दिनांक २५.०६.२०२१ अन्वये दिलेल्या सहमतीस अनुसरुन देण्यात येत आहे.