# Page 1
महाराष्ट्र राज्य मराठी विश्वकोश निर्मिती मंडळाच्या अध्यक्षांना सेवा सुविधा मंजूर करण्याबाबत.
महाराष्ट्र शासन
मराठी भाषा विभाग
शासन निर्णय क्रमांक : विनिमं-२०२२/प्र.क्र.०३/भाषा-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
दिनांक : ३०.०५.२०२२
वाचा : १) वित्त विभाग, शासन निर्णय क्रमांक - प्रवास-१०१०/प्र.क्र.२/सेवा-५, दिनांक ०३ मार्च, २०१० २) वित्त विभाग, शासन निर्णय क्रमांक - शासाउ-१०.१०/प्र.क्र.९६/१०/सा.उ., दिनांक १३ मार्च, २०१२ ३) मराठी भाषा विभाग, शासन निर्णय, क्रमांक - सासंमं - १०१४/प्र.क्र.५६/२०१४/भाषा-३, दि.१८.११.२०१४ ४) महाराष्ट्र राज्य मराठी विश्वकोश निर्मिती मंडळ, जा.क्र.विनिम-२०२१/सेवासुविधा/११५२, दिनांक २४.११.२०२१ ५) महाराष्ट्र राज्य मराठी विश्वकोश निर्मिती मंडळ, जा.क्र. विनिम- २०२१/सेवासुविधा/१०१, दिनांक २४.०१.२०२२
प्रस्तावना : महाराष्ट्र राज्य मराठी विश्वकोश निर्मिती मंडळाच्या कार्याची व्याप्ती व स्वरुप मोठे आहे.
विश्वकोशातील नोंदीच्या अद्ययावतीकरणाच्या संदर्भात महाराष्ट्र राज्य मराठी विश्वकोश निर्मिती मंडळाच्या अध्यक्षांना महाराष्ट्रातील वेगवेगळया विद्यापीठातील विविध विषयातील तज्ज्ञ व्यक्ती, लेखक, समीक्षक, भाषांतरकार यांच्याशी चर्चा करण्यासाठी दौरे करावे लागतात. तसेच, मुंबई व वाई, जि.सातारा येथिल कार्यालयाला भेट द्यावी लागते. अशावेळी बऱ्याचदा भ्रमणध्वनीवरुन संपर्क साधावा लागत असल्याने त्यांना निवासी दुरध्वनीच्या खर्चाऐवजी भ्रमणध्वनीसाठी येणाऱ्या खर्चाची प्रतिपूर्ती देण्याचा प्रस्ताव शासनाच्या विचाराधीन होता.
शासन निर्णय: उपरोक्त संदर्भांकित क्र. ३ च्या शासन निर्णयान्वये महाराष्ट्र राज्य मराठी विश्वकोश निर्मिती मंडळाच्या अध्यक्षांना निवासी दूरध्वनीवरील प्रतिमाह रु.३०००/- इतक्या खर्चाची प्रतिपूर्ती करण्यासाठी शासन मान्यता देण्यात आलेली आहे. तथापि, यापुढे त्यांना निवासी दूरध्वनीवरील खर्चाऐवजी प्रतिमाह रु. ३०००/- इतक्या भ्रमणध्वनीच्या खर्चासाठी प्रतिपूर्ती करण्यास शासन मान्यता देण्यात येत आहे.
# Page 2
शासन निर्णय क्रमांकः विनिमं-२०२२/प्र.क्र.०३/भाषा-२
२. भ्रमणध्वनीसाठी सवलतीच्या नियोजनासाठी प्रतिमाह रु.३०००/- इतक्या मर्यादेत खर्च अनुज्ञेय राही. सदर खर्च संबंधित मंडळ कार्यालयाने प्रत्येक आर्थिक वर्षात मंजूर झालेल्या अनुदानातून करावा.
३. हे आदेश सदर शासन निर्णय निर्गमित झाल्याच्या दिनांकापासून अंमलात येतील.
४. हे आदेश वित्त विभागाच्या अनौपचारिक संदर्भ क्रमांक ३६२६/२०२२, दि.१२.०५.२०२२ अन्वये प्राप्त झालेल्या मंजूरीस अनुसरुन निर्गमित करण्यात येत आहेत.