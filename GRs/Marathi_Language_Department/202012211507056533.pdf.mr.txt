# Page 1
मानीव दिनांकाबाबत श्रीमती मनस्विता अ. सोनावणे, अधीक्षक
महाराष्ट्र शासन
मराठी भाषा विभाग
शासन आदेश क्रमांक : भामादि-२०१८/प्र.क्र.१०१/आस्था-२
नवीन प्रशासन भवन, ८ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २१ डिसेंबर, २०२०
वाचा - १) श्रीमती मनस्विता अ. सोनावणे यांचा दि.२६.०५.२०१६ चा अर्ज २) महाराष्ट्र राज्य अनुसूचित जाती-जमाती आयोगापुढील दि.११.१०.२०१७ रोजी झालेली सुनावणी ३) भाषा संचालनालयाचे क्र.रापअ(नियुक्ती)२०१८/प्र.क्र.५६/९१/चौदा, दि.०४.१०.२०१८ चे पत्र ४) भाषा संचालनालयाचे क्र.रापअ(नियुक्ती)२०१८/प्र.क्र.५६/४२९/चौदा, दि.१२.०३.२०१९ चे पत्र ५) भाषा संचालनालयाचे क्र.रापअ (नियुक्ती)२०१८/प्र.क्र.५६/२०५४/चौदा, दि.०६.११.२०१९ चे पत्र ६) भाषा संचालनालयाचे क्र.रापअ(नियुक्ती)२०१८/प्र.क्र.५६/२२११/चौदा, दि.१७.१२.२०१९ चे पत्र ७) शासन निर्णय, सामान्य प्रशासन विभाग क्र. एसआरव्ही-२०१५/ व्हीआयपी २१०/ प्र.क्र.४१२/का.१२, दि.२१.०८.२०१५
शासन आदेश -
संदर्भ १ अन्वये श्रीमती सोनावणे यांनी त्यांना वरिष्ठ लिपिक संवर्गात दि.०२.०६.१९९७ व अधीक्षक संवर्गात दि.०१.१२.२००५ असा मानीव दिनांक मिळण्याबाबत मागणी केली आहे. या मागणीच्या अनुषंगाने त्यांनी महाराष्ट्र राज्य अनुसूचित जाती-जमाती आयोगाकडे केलेल्या तक्रारीस अनुसरुन आयोगाच्या कार्यालयात दि.११.१०.२०१७ रोजी सुनावणी झाली. पदोन्नतीबाबत शासनाच्या सामान्य प्रशासन विभागाचे स्पष्ट निकष आहेत. त्यामुळे एखादा कर्मचारी सतत गैरहजर राहिल्यामुळे त्यास पदोन्नती नाकारणे समर्थनीय होऊ शकत नाही. त्यामुळे मराठी भाषा विभागाने घेतलेल्या निर्णयाचा
# Page 2
शासन आदेश क्रमांकः भामादि-२०१८/प्र.क्र.१०१/आस्था-२
फेरविचार करण्याची सूचना आयोगाने या सुनावणीमध्ये केली आहे. या संबंधात भाषा संचालकांकडून वस्तुस्थितीदर्शक आढावा व संबंधित कागदपत्रांच्या प्रती उपलब्ध करुन घेण्यात आल्या.
श्रीमती सोनावणे या भाषा संचालनालयाच्या सेवेत लिपिक-टंकलेखक या पदावर दि.२७.०१.१९८४ रोजी दाखल झाल्या. वरिष्ठ लिपिक या पदावर पदोन्नतीसाठी त्यांचा अन्य कर्मचाऱ्यांसह विभागीय पदोन्नती समितीच्या दि.२४.०२.१९९७ च्या बैठकीत प्रथमतः विचार झाला.
त्यानंतर दि.२१.०९.१९९९ च्या बैठकीत पुन्हा विचार झाला. अन्य काही कर्मचाऱ्यांना यामध्ये पदोन्नतीस पात्र ठरविण्यात आले, ज्यात त्यांना लिपिक-टंकलेखक संवर्गात सेवाकनिष्ठ असलेल्या काही कर्मचाऱ्यांचा समावेश आहे. सन १९९२-९३ ते सन १९९८-९९ या काळातील त्यांच्या विनापरवानगी गैरहजर व वारंवार रजेवर जाण्याच्या प्रवृत्तीबाबत त्यांच्या गोपनीय अहवालांमध्ये असलेल्या नोंदीस अनुसरुन पदोन्नतीस अपात्र असल्याची शिफारस सदरच्या दोन्ही बैठकांमध्ये करण्यात आली असून तसा नियुक्ती प्राधिकारी, भाषा संचालक यांनी जाणीवपूर्वक निर्णय घेतला आहे. शासकीय कर्मचाऱ्यांच्या पदोन्नतीबाबतच्या निकषांमध्ये रजा हा मुद्दा समाविष्ट नाही, ही वस्तूस्थिती आहे. तथापि, वारंवार गैरहजर तथा रजेवर राहण्याच्या प्रवृत्तीमुळे शासकीय कामकाजावर होणारा विपरित परिणाम विचारात घेऊन ज्यावेळी संबंधित कर्मचाऱ्याच्या गोपनीय अहवालामध्ये नोंद घेण्यात येते त्यावेळी त्यास प्रतिकूल शेरा हा दर्जा प्राप्त होतो. पदोन्नतीसाठी कर्मचाऱ्याचा विचार करताना गोपनीय अहवालातील प्रतिकूल शेऱ्यांचा देखील विचार करण्यात येतो. सदरचे प्रतिकूल शेरे श्रीमती सोनावणे यांना वेळोवेळी कळविण्यात आले असल्याचे दिसून येत आहे. या शेऱ्यांबाबत श्रीमती सोनावणे यांच्याकडून निवेदन संबंधित प्राधिकाऱ्याकडे दाखल झाले नसल्याने सदरचे प्रतिकूल शेरे कायम झाले आहेत. या स्थितीत विभागीय पदोन्नती समितीच्या दि.२४.०२.१९९७ व दि.२१.०९.१९९९ च्या बैठकांमधील शिफारस व त्या अनुषंगाने भाषा संचालकांनी घेतलेला निर्णय योग्य ठरतो.
विभागीय पदोन्नती समितीच्या दि.२६.१२.२००० रोजी झालेल्या बैठकीमध्ये सहानुभूतीच्या दृष्टीकोनातून श्रीमती सोनावणे यांना कालबद्ध पदोन्नतीकरिता पात्र असल्याची शिफारस करण्यात आली व त्यानुसार भाषा संचालकांनी तसा निर्णय घेतला आहे. कालबद्ध पदोन्नती व प्रत्यक्ष पदोन्नती यामध्ये पदाची उपलब्धता हा मुद्दा वगळता अन्य निकष समान आहेत. त्यामुळे कालबद्ध पदोन्नतीच्या दिनांकानंतर श्रीमती सोनावणे यांचा पदोन्नतीसाठी विचार होणे आवश्यक होते. त्यांना विभागीय पदोन्नती
समितीच्या दि.०५.११.२००३ च्या बैठकीतील शिफारशीनुसार दि.०६.११.२००३ पासून वरिष्ठ लिपिक या पदावर प्रत्यक्ष पदोन्नती देण्यात आली. लिपिक-टंकलेखक संवर्गात त्यांना सेवाकनिष्ठ असलेल्या श्रीमती
ज्यो. ज. केळुसकर व श्रीमती वि. शे. माळगावकर यांना अनुक्रमे दि.०४.०१.१९९९ व दि.१४.०७.२०००
पृष्ठ ४ पैकी २
# Page 3
शासन आदेश क्रमांकः भामादि-२०१८/प्र.क्र.१०१/आस्था-२
रोजी वरिष्ठ लिपिक संवर्गात तात्पुरत्या स्वरुपात पदोन्नती देण्यात आल्या. पदभरतीवरील निर्बधांच्या अनुषंगाने सदर २ कर्मचाऱ्यांच्या सदर पदावरील पदोन्नती दि.१०.०९.२००१ पासून नियमित करण्यात आल्या आहेत. श्रीमती सोनावणे यांना लिपिक-टंकलेखक संवर्गात सेवाकनिष्ठ असलेल्या व वरच्या पदावर नियमित स्वरुपात पदोन्नत झालेल्या सदर २ कर्मचाऱ्यांच्या वरिष्ठ लिपिक पदावरील पदोन्नतीचा
१०.०९.२००१ हा दिनांक श्रीमती सोनावणे यांना मानीव दिनांक म्हणून मंजूर करण्यात येत आहे.
लिपिक-टंकलेखक संवर्गात सेवाज्येष्ठताक्रम हा श्रीमती सोनावणे, श्रीमती केळूसकर व श्रीमती माळगावकर असा असल्याने श्रीमती सोनावणे यांच्या मानीव दिनांक विषयक वरील निर्णयांती वरिष्ठ लिपिक संवर्गात सदर ज्येष्ठताक्रम कायम राहिल.
श्रीमती केळूसकर व श्रीमती माळगावकर यांचा अधीक्षक संवर्गातील पदोन्नतीसाठी विभागीय पदोन्नती समितीच्या दि.१५.०४.२००५ च्या बैठकीत विचार झाला व त्या अनुषंगाने त्यांना पदोन्नतीस पात्र ठरविण्यात आले. त्यानुसार श्रीमती माळगावकर यांनी सदर पदोन्नती स्वीकारल्याने दि.०६.१०.२००५ पासून अधीक्षक संवर्गात पदोन्नती देण्यात आली. श्रीमती केळूसकर यांनी सदर पदोन्नती नाकारल्याने पुढील काळातील प्रक्रियेद्वारे त्यांना दि.०१.०७.२०१२ रोजी पदोन्नती देण्यात आली आहे. त्यावेळी श्रीमती सोनावणे यांना वरिष्ठ लिपिक संवर्गात दि.०६.११.२००३ पासून पदोन्नती देण्यात आली असल्याने सदर बैठकीवेळी त्या अधीक्षक पदावरील पदोन्नतीच्या विचारक्षेत्रात नव्हत्या. दि. २२.०५.२००७ रोजी झालेल्या बैठकीमधील शिफारशीनुसार श्रीमती सोनावणे यांना दि.०४.०६.२००७ पासून अधीक्षक पदावर पदोन्नती देण्यात आली.
त्यावेळी अस्तित्वात असलेल्या दि.२६.०३.१९८० च्या सेवाप्रवेश नियमांनुसार अधीक्षक संवर्गातील पदोन्नतीसाठी वरिष्ठ लिपिक संवर्गात ५ वर्षांची सेवा ही एक अट अस्तित्वात होती. त्यामुळे श्रीमती सोनावणे यांच्या मानीव दिनांकाच्या अनुषंगाने त्या दि.१०.०९.२००६ नंतर अधीक्षक संवर्गातील पदोन्नतीच्या विचारक्षेत्रात आल्या आहेत. यावेळी अधीक्षक संवर्गातील सर्व पदे भरलेली आहेत. त्यामध्ये
श्रीमती माळगावकर या सेवाकनिष्ठ आहेत. तत्कालीन बिंदूनामावलीनुसार अनुसूचित जातीसाठी १ पद आरक्षित असल्याने व नंतरच्या काळात सदर संवर्गात श्रीमती म. ज. टिळक यांच्या सेवानिवृत्तीमुळे दि.०१.१०.२००६ पासून पद रिक्त झाल्याने श्रीमती माळगावकर यांनी पूर्वी धारण केलेल्या पदावरुन पदावनत करुन सदरच्या सेवानिवृत्तीमुळे रिक्त झालेल्या पदावर नियुक्ती देण्यात येत आहे.
दि.१०.०९.२००६ ते दि.३०.०९.२००६ या काळात श्रीमती माळगावकर यांनी धारण केलेले अधीक्षक हे पद अभावित पदोन्नती म्हणून वर्ग करण्यात येत आहे. या परिणामी श्रीमती सोनावणे यांना वरिष्ठ लिपिक संवर्गात सेवाकनिष्ठ असलेल्या श्रीमती माळगावकर यांच्या अधीक्षक पदावरील पदोन्नतीचा
पृष्ठ ४ पैकी ३
# Page 4
शासन आदेश क्रमांक: भामादि-२०१८/प्र.क्र.१०१/आस्था-२
दि.०१.१०.२००६ हा श्रीमती सोनावणे यांना अधीक्षक पदावरील पदोन्नतीचा मानीव दिनांक म्हणून मंजूर करण्यात येत आहे.
हे आदेश सामान्य प्रशासन विभागाच्या अनौपचारिक संदर्भ क्र. ७८/१६-ब (ब) / २०२०, दि. २३.०६.२०२० व क्र. ४८१/का-१२/२०२०, दि.०४.०९.२०२० अन्वये केलेल्या विचारविनिमयांती निर्गमित करण्यात येत आहेत.