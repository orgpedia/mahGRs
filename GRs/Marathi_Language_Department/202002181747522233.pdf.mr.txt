# Page 1
भाषा संचालनालयाच्या आस्थापनेवरील गट-ब मधील सहायक भाषा संचालक (अनुवाद व शब्दावली )/ विभागीय सहायक भाषा संचालक या संवर्गामधील अधिकाऱ्यांची दि.१.१.२०१९ रोजीची तात्पुरती सामायिक ज्येष्ठतासूची.
महाराष्ट्र शासन
मराठी भाषा विभाग
शासन परिपत्रक क्रमांकः भाज्येसू-२०२०/प्र.क्र. २८/आस्था-२,
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक : १८ फेब्रुवारी, २०२०
वाचा - मराठी भाषा विभाग, शासन परिपत्रक, क्र.भाज्येसू-२०१८/प्र.क्र.७९/आस्था-२, दि.१५.१२.२०१८
शासन परिपत्रक
भाषा संचालनालयाच्या आस्थापनेवरील सहायक भाषा संचालक (अनुवाद व शब्दावली ) / विभागीय सहायक भाषा संचालक गट ब (राजपत्रित), या संवर्गामधील अधिकाऱ्यांची दि.०१.०१.२०१४, दि.०१.०१.२०१५, दि.०१.०१.२०१६, दि.०१.०१.२०१७ व दि.०१.०१.२०१८ च्या अंतिम ज्येष्ठतासूची संदर्भित परिपत्रकान्वये प्रसिद्ध करण्यात आली आहे. सहायक भाषा संचालक (अनुवाद व शब्दावली )/विभागीय सहायक भाषा संचालक गट-ब (राजपत्रित), या संवर्गात नियमित पदोन्नतीने/सरळेसेवेने दि. १.१.२०१८ ते दि. ३१.१२.२०१८ या कालावधीत नियुक्त झालेल्या अधिकाऱ्यांची दि.०१.०१.२०१९ रोजीची तात्पुरती सामाईक ज्येष्ठतासूची या परिपत्रकान्वये प्रसिद्ध करण्यात येत असून ती या परिपत्रकासोबत “प्रपत्र अ” म्हणून जोडली आहे.
सहायक भाषा संचालक (अनुवाद व शब्दावली ) / विभागीय सहायक भाषा संचालक या पदावरील अधिकाऱ्यांची सदरहू तात्पुरती ज्येष्ठतासूची खालील अटींच्या अधीन राहून प्रसिद्ध करण्यात येत आहे.
१) दि. ०१.०१.२०१८ ते दि.३१.१२.२०१८ या कालावधीत सेवानिवृत्त झालेल्या अधिकाऱ्यांची नावे सदर ज्येष्ठतायादीमध्ये समाविष्ट आहेत. दि.३१.१२.२०१७ पूर्वी सेवनिवृत्त झालेल्या अधिकाऱ्यांची नावे या ज्येष्ठतासूचीमधून वगळण्यात आली आहेत.
पृष्ठ ४ पैकी १
# Page 2
शासन परिपत्रक क्रमांकः भाज्येसू-२०२०/प्र.क्र.२८/आस्था-२
२) ज्येष्ठतासूचीतील अधिकाऱ्यांच्या नावासमोर नमूद केलेला ज्येष्ठतेचा दिनांक हा शासन अधिसूचना सामान्य प्रशासन विभाग, क्रमांक एसआरव्ही- १०७६/बारा, दि. २१.६.१९८२ नुसार फक्त सहायक भाषा संचालक (अनुवाद व शब्दावली) संवर्गातील ज्येष्ठता निश्चित करण्याकरिता विचारात घेण्यात येईल. सदर दिनांकाच्या अनुषंगाने आर्थिक लाभांची अनुज्ञेयता प्रचलित धोरणाच्या अधिन असेल.
३) सदर ज्येष्ठतासूची ही तात्पुरत्या स्वरुपातील असून, मा. उच्च न्यायालयाने याचिका क्रमांक २७९७/२०१५ वर दि.०४.०८.२०१७ रोजी दिलेल्या न्यायनिर्णयानुसार तसेच, या संदर्भात मा. सर्वोच्च न्यायालयात दाखल केलेल्या विशेष अनुमती याचिका क्रमांक २८३०६/२०१७ वरील अंतिम न्यायनिर्णयानुसार ज्येष्ठतासूचीमध्ये बदल होईल ४) सदरहू तात्पुरती सामायिक ज्येष्ठतासूची, मा. सर्वोच्च न्यायालयात दाखल करण्यात आलेल्या विशेष अनुमती याचिका क्र. २५१८१/२०१८ च्या अधीन राहून तसेच मा. महाराष्ट्र प्रशासकीय न्यायाधिकरण, मुंबई येथे दाखल मूळ अर्ज क्रमांक ८६२/२०१६ वरील न्यायनिर्णयाच्या अनुषंगाने कार्यवाहीच्या अधीन राहून प्रसिद्ध करण्यात येत आहे.
५) संदर्भित परिपत्रकाद्वारे प्रसिद्ध केलेल्या ज्येष्ठता यादीसंबंधात तसेच सदर संवर्गाच्या त्यापूर्वीच्या ज्येष्ठतायाद्यांसंबंधात श्री. गिते यांनी वेळोवेळी सादर केलेल्या व अंतिमतः निकाली न काढलेल्या निवेदनांवरील निर्णयाच्या अधीन प्रस्तुत ज्येष्ठता यादी प्रसिद्ध करण्यात येत आहे.
भाषा संचालक, महाराष्ट्र राज्य, मुंबई यांना विनंती करण्यात येते की, सदर परिपत्रक व
त्यासोबतची ज्येष्ठतासूची संबंधित सहायक भाषा संचालक (अनुवाद व शब्दावली )/विभागीय सहायक
भाषा संचालक यांच्या (रजेवर असलेल्या/ सेवानिवृत्त झालेल्या अधिकाऱ्यांसह) तात्काळ निदर्शनास
आणाव्यात. तसेच सदर ज्येष्ठतासूच्यांबाबत संबंधितांचे काही आक्षेप / वास्तविक चुका / त्रुटी राहिल्या
असल्यास भाषा संचालनालयाने हे परिपत्रक निर्गमित झाल्याच्या दिनांकापासून १५ दिवसांच्या आत
त्यांच्याकडे प्राप्त झालेल्या संबंधित अधिकाऱ्यांच्या निवेदनांतील वस्तुस्थिती, त्या अधिकाऱ्यांचे
सेवापुस्तक व अन्य उपलब्ध अभिलेखावरून तपासून अभिप्रायांसह या विभागाकडे कळवावी म्हणजे
त्याची पडताळणी करून ज्येष्ठतासूचीत आवश्यक ते बदल करुन अंतिम ज्येष्ठता यादी प्रसिद्ध करणे
शक्य होईल. विहित कालावधीत आक्षेप/माहिती प्राप्त न झाल्यास ज्येष्ठतासूचीत नमूद केलेला तपशील
बरोबर असल्याचे गृहीत धरुन अंतिम जेष्ठतासूची प्रसिद्ध करण्यात येईल.
पृष्ठ ४ पैकी २
# Page 3
शासन परिपत्रक क्रमांकः भाज्येसू-२०२०/प्र.क्र.२८/आस्था-२
# Page 4