# Page 1
दिव्यांग व्यक्ती हक्क अधिनियम २०१६ मधील तरतूदींच्या अनुषंगाने दिव्यांग व्यक्तींचा विविध योजना / उपक्रम यामध्ये समावेश करण्याबाबत.
महाराष्ट्र शासन
मराठी भाषा विभाग
शासन निर्णय क्रमांक: संकीर्ण-२०२०/प्र.क्र.७६/भाषा-३,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक: २१ डिसेंबर, २०२०
वाचा :- १. शासन निर्णय - सामान्य प्रशासन विभाग क्र. दिव्यांग-२०१८/प्र.क्र.११४/१६-अ, दि. २९ मे, २०१९.
प्रस्तावना :
दिव्यांग अधिनियम २०१६ च्या कलम ३ नुसार शासन अपंग व्यक्तींच्या समानतेच्या, सन्मानाने जीवन जगण्याच्या हक्कासाठी योग्य वातावरण निर्माण करण्यासाठी उपाययोजना करेल तसेच कलम ४ नुसार दिव्यांग महिलांसाठी समानतेच्या हक्काचे रक्षण करेल, अशी तरतूद आहे. दिव्यांग व्यक्ती हक्क अधिनियम, २०१६ अनुसार शासन सेवेतील पदावर शारिरिकदृष्ट्या दिव्यांग व्यक्तीसाठी ४ टक्के आरक्षण विहित करण्यात आले आहे. तथापि, शासनाच्या विविध योजना / उपक्रम यामध्ये दिव्यांग व्यक्तींना प्रतिनिधीत्व मिळावे याकरीता उपाययोजना करण्याच्या अनुषंगाने विभागाच्या अधिपत्याखालील महाराष्ट्र राज्य साहित्य आणि संस्कृती मंडळाच्या या क्षेत्रीय कार्यालयाच्या योजनांचा लाभ देण्याच्या दृष्टीने कार्यवाही करणे ही बाब शासनाच्या विचाराधीन होती.
शासन निर्णय :
या शासन निर्णयान्वये महाराष्ट्र राज्य साहित्य आणि संस्कृती मंडळामार्फत राबविण्यात येणाऱ्या विविध योजनांमध्ये खालीलप्रमाणे दिव्यांगांकरिता प्राधान्याने प्रतिनिधीत्व देण्यास शासन मान्यता देण्यात येत आहे.
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | योजनेचे नाव | तरतूद |
| १. | नवलेखकांसाठी चर्चासत्रे व कार्यशाळा | महाराष्ट्र राज्य साहित्य आणि संस्कृती मंडळाकडून त्या-त्या वित्तीय वर्षात अनुदान देण्यात येणाऱ्या नवलेखक चर्चासत्रे / कार्यशाळा आयोजक संस्थांनी चर्चासत्रे / कार्यशाळांमध्ये किमान १ दिव्यांग पुरूष व १ दिव्यांग स्त्री अशांना प्रतिनिधीत्व देण्यासंदर्भात अनुदान वितरणाच्या आदेशात नवलेखक चर्चासत्र / कार्यशाळा आयोजक संस्थांना मंडळातर्फे कळविण्यात यावे. |
| २. | साहित्य संस्थांना अनुदान | महाराष्ट्र राज्य साहित्य आणि संस्कृती मंडळामार्फत अनुदान देण्यात येणाऱ्या अखिल भारतीय मराठी साहित्य महामंडळ व या महामंडळाच्या ४ घटक संस्था तसेच कोकण मराठी साहित्य परिषद, रत्नागिरी व दक्षिण महाराष्ट्र साहित्य परिषद, कोल्हापूर या सात |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांक :संकीर्ण-२०२०/प्र.क्र.७६/भाषा-३
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  |  | साहित्य संस्थांनी त्यांच्या विविध वाङ्मयीन उपक्रमात / कार्यक्रमात किमान १ पुरूष व १ स्त्री दिव्यांग व्यक्तींना प्रतिनिधीत्व देण्यासंदर्भात सात साहित्य संस्थांना देण्यात येणाऱ्या अनुदान वितरणाच्या आदेशात मंडळातर्फे कळविण्यात यावे. |
| ३. | अखिल भारतीय मराठी साहित्य संमेलन | अखिल भारतीय मराठी साहित्य महामंडळाने त्यांच्या अखिल भारतीय मराठी साहित्य संमेलनासारख्या उपक्रमात व इतर विविध कार्यक्रमांत/उपक्रमात किमान १ पुरूष व १ स्त्री दिव्यांग व्यक्तींला प्रतिनिधीत्व देण्याबाबत महामंडळाला महाराष्ट्र राज्य साहित्य आणि संस्कृती मंडळामार्फत देण्यात येणाऱ्या अनुदान वितरण आदेशात कळविण्यात यावे. |
| ४. | नियतकालिकांना अनुदान | महाराष्ट्र राज्य साहित्य आणि संस्कृती मंडळामार्फत अनुदान देण्यात येणाऱ्या संबंधित नियताकालिकांनी त्या-त्या वित्तीय वर्षामध्ये किमान १ पुरूष व १ स्त्री दिव्यांग व्यक्तींच्या लेखांना त्यांच्या नियतकालिकात प्रतिनिधीत्व द्यावे असे संबंधित नियतकालिकांना अनुदान वितरण आदेशात मंडळातर्फे कळविण्यात यावे. |
| ५. | अन्य मराठी साहित्य संमेलनांना अनुदान | महाराष्ट्र राज्य साहित्य आणि संस्कृती मंडळाकडून अन्य मराठी साहित्य संमेलन अनुदान योजनेअंतर्गत त्या - त्या वित्तीय वर्षात अनुदान देण्यात येणाऱ्या अन्य मराठी साहित्य संमेलन आयोजक संस्थांनी त्यांच्याकडून आयोजित अन्य मराठी साहित्य संमेलनामधील विविध कार्यक्रमात किमान १ पुरूष व १ स्त्री दिव्यांग व्यक्तींना प्रतिनिधीत्व द्यावे, असे मंडळाकडून अनुदान वितरण आदेशात संबंधित संस्थांना कळविण्यात यावे. |
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. सदर योजनांची अंमलबजावणी करताना सामान्य प्रशासन विभागाच्या संदर्भाधीन दि.२९ मे, २०१९ च्या शासन निर्णयातील तरतूदीनुसार खालील संवर्गासाठी प्रतिनिधीत्व देण्यात येईल.
१) अंध / अल्पदृष्टी २) कर्णबधीरता अथवा ऐकू येण्यातील दुर्बलता ३) अस्थीव्यंगता / मेंदुचा पक्षघात / कुष्ठरोग मुक्त / शारीरिक वाढ खुंटणे / आम्ल हल्लाग्रस्त / स्नायु विकृती
पृष्ठ ४ पैकी २
# Page 3
शासन निर्णय क्रमांक :संकीर्ण-२०२०/प्र.क्र.७६/भाषा-३
३. महाराष्ट्र राज्य साहित्य आणि संस्कृती मंडळाच्या संबंधित योजनेचा लाभ घेऊ इच्छिणाऱ्या दिव्यांग व्यक्तीने दिव्यांग असल्यचे सक्षम प्राधिकाऱ्याचे प्रमाणपत्र मंडळाच्या योजनेची प्रत्यक्ष अंमलबजावणी करणाऱ्या संबंधित आयोजक साहित्य संस्थेकडे सादर करावे.
४. सदर प्रतिनिधीत्व नोकरीसाठी नसून योजनेच्या लाभासाठी असल्यामुळे किमान वयोमर्यादा १८ व कमाल मर्यादा कोणतीही नाही अशी राहील.
५. सचिव, महाराष्ट्र राज्य साहित्य आणि संस्कृती मंडळ, मुंबई यांनी सदर शासन निर्णयाची अंमलबजावणी होते किंवा कसे याची वेळोवेळी अनुदान देताना खातरजमा करावी.
# Page 4