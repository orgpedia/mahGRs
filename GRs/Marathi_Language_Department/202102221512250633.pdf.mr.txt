# Page 1
मराठी भाषा संवर्धन पुरस्कार प्रदान करण्याबाबत.
महाराष्ट्र शासन
मराठी भाषा विभाग
शासन निर्णय क्रमांकः पुरस-२०२१/प्र.क्र.१०/भाषा-३,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक:२६ फेब्रुवारी, २०२१
वाचा : १) मराठी भाषा विभाग, शासन निर्णय क्र.भासंपु-२०१६/प्र.क्र.२६/२०१६/भाषा-३, दिनांक १८ फेब्रुवारी, २०१६.
२) मराठी भाषा विभाग, शासन निर्णय क्र.भासंपु-२०१६/प्र.क्र.२६/२०१६/भाषा-३, दिनांक ०२ फेब्रुवारी, २०१८.
सुधारित शासन निर्णय :
आंतरराष्ट्रीय किर्तीचे ज्येष्ठ भाषा वैज्ञानिक आणि साहित्य समीक्षक डॉ. अशोक रा. केळकर यांचे नावे मराठी भाषा अभ्यासक पुरस्कार व कवितेच्या माध्यमातून समाजातील सर्व स्तरांवरील आबालवृध्दांपर्यंत सहजसोप्या भाषेत मराठी भाषा संवर्धनाचे लक्षणीय कार्य केलेल्या कविवर्य मंगेश पाडगांवकर यांचे नावे मराठी भाषा संवर्धन पुरस्कार प्रदान करण्यात येतात. या पुरस्कारांचे स्वरुप प्रत्येकी रु.२,००,०००/- (रु.दोन लक्ष फक्त) रोख, मानचिन्ह व मानपत्र असे आहे.
२. मराठी भाषा विभागाच्या शासन निर्णय दि.१८ फेब्रुवारी, २०१६ अन्वये “डॉ.अशोक रा.केळकर, मराठी भाषा अभ्यासक पुरस्कार” व “कविवर्य मंगेश पाडगावकर मराठी भाषा संवर्धक पुरस्कार” व्यक्ती अथवा संस्था यांना दिले जात होते. सदर शासन निर्णयावर मंत्रीमंडळ बैठकीमध्ये चर्चा झाली व त्यानुसार मराठी भाषेचा अधिक प्रसार व प्रचार व्हावा यादृष्टीने सदर दोन्ही पुरस्कार यावर्षीपासून व्यक्ती आणि संस्था यांना स्वतंत्रपणे देण्याचा निर्णय सदर बैठकीत घेण्यात आला आहे. मंत्रीमंडळाने दि.२४.२.२०२१ रोजीच्या
बैठकीत वरील दोन ऐवजी चार पुरस्कार (दोन व्यक्ती व दोन संस्था यांना) यावर्षीपासून प्रदान करण्यास व दरवर्षी या कारणास्तव होणाऱ्या वाढीव रू.४.०० लक्ष इतक्या आवर्ती खर्चास दिलेल्या मान्यतेच्या अनुषंगाने यावर्षीपासून खालीलप्रमाणे ४ पुरस्कार प्रदान करण्यास मान्यता देण्यात येत आहे : १) डॉ. अशोक रा. केळकर, मराठी भाषा अभ्यासक पुरस्कार (व्यक्तींसाठी) २) डॉ.अशोक रा.केळकर, मराठी भाषा अभ्यासक पुरस्कार (संस्थेसाठी) २) कविवर्य मंगेश पाडगावकर मराठी भाषा संवर्धक पुरस्कार (व्यक्तींसाठी) ४) कविवर्य मंगेश पाडगावकर मराठी भाषा संवर्धक पुरस्कार (संस्थेसाठी)
३. दि.१८.२.२०१६ च्या मूळ शासन निर्णयातील इतर मूळ अटी, शर्ती, निकष व पुरस्काराच्या स्वरूपात कोणताही बदल करण्यात आलेला नाही. तसेच संदर्भ क्र.२ येथील दि. २ फेब्रुवारी, २०१८ च्या शासन निर्णयात कोणताही बदल करण्यात आलेला नसून पुरस्काराचे स्वरूप प्रत्येकी रू.२,००,०००/- (रू. दोन लक्ष फक्त) रोख, मानचिन्ह व मानपत्र असे राहील.
# Page 2
शासन निर्णय क्रमांकः पुरस-२०२१/प्र.क्र.१०/भाषा-३
४. वरील सुधारणेमुळे पुरस्कारांची संख्या ४ होईल व यापोटी होणारा खर्च मागणी क्रमांक.झेडएफ-०२ मुख्य लेखाशिर्ष, २२०५ - कला व संस्कृती, (०२) योजनांतर्गत योजना (०२) (०१) राज्य मराठी विकास संस्था (३२०५) या लेखाशीर्षाखाली मंजूर अनुदानातून भागविण्यात यावा.