# Page 1
कोकण मराठी साहित्य परिषद, रत्नागिरी यांना मॉरिशस येथे नियोजित मराठी साहित्य संमेलनास जाण्यासाठी रु.१.५० कोटी अनुदान उपलब्ध करुन देण्याबाबत.
महाराष्ट्र शासन
मराठी भाषा विभाग
शासन निर्णय क्रमांक : संकिर्ण २०२३/प्र.क्र.१४२/भाषा-३
नवीन प्रशासन भवन, ८वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २८ नोव्हेंबर, २०२३
वाचा :- १) कोकण मराठी साहित्य परिषद, रत्नागिरी यांचे दि.१६.१०.२०२३ चे पत्र.
पार्श्वभूमी :
कोकण मराठी साहित्य परिषद व मॉरिशस मराठी मंडळ फेडरेशन, मॉरिशस मराठी कल्चरल सेंटर ट्रस्ट, मॉरिशस सरकारच्या कला व सांस्कृतिक वारसा मंत्रालयांतर्गत कार्यरत मराठी स्पीकिंग युनियन यांच्या संयुक्त विद्यमाने मॉरिशस येथे दि. २ व ३ डिसेंबर, २०२३ रोजी नियोजित मराठी साहित्य संमेलनाच्या अनुषंगाने दीड कोटी अर्थसहाय्य करण्याबाबत कोकण मराठी साहित्य परिषद, रत्नागिरी यांना अर्थसहाय करण्याबाबत संदर्भाधीन दि. १६.१०.२०२३ च्या पत्रान्वये प्रस्ताव सादर केला होता. मॉरिशस येथे कोकण मराठी साहित्य परिषदेला साहित्यिक उपक्रम सादर करण्यासाठी आमंत्रित करण्यात आले आहे. सदर प्रस्तावाच्या अनुषंगाने राज्य मराठी विकास संस्थेच्या निधीतून कोकण मराठी साहित्य परिषद, रत्नागिरी यांना रु. १.५० कोटी इतका निधी उपलब्ध करुन देण्याबाबतचा प्रस्ताव शासनाच्या विचाराधीन होता.
शासन निर्णय :
कोकण मराठी साहित्य परिषद, रत्नागिरी या संस्थेला दि. २ व ३ डिसेंबर, २०२३ रोजी नियोजित मराठी साहित्य संमेलनात मॉरिशस येथे सहभागी होण्यासाठी रु.१.५० कोटी इतका निधी “एक विशेष बाब” म्हणून राज्य मराठी विकास संस्थेमार्फत उपलब्ध करुन देण्यास शासन मान्यता देण्यात येत आहे.
सदर शासन मान्यता हे पूर्वोदाहरण म्हणून गृहीत धरता येणार नाही. सदर शासन मान्यता खालील अटी व शर्तीच्या अधीन राहून देण्यात येत आहे.
# Page 2
शासन निर्णय क्रमांकः संकिर्ण-२०२३/प्र.क्र.१४२/भाषा-३
१. मॉरिशस येथील नियोजित मराठी साहित्य संमेलनात कोणते साहित्यविषयक उपक्रम करण्यात आले, याचा अहवाल राज्य मराठी विकास संस्थेमार्फत शासनास सादर करावा.
२. महाराष्ट्र शासनाकडून उपलब्ध करुन देण्यात येत असलेल्या अर्थसहाय्याचा विनियोग, मराठी भाषेचा प्रचार, प्रसार, विकास, संवर्धन यासाठीच करण्यात यावा.
३. कोकण मराठी साहित्य परिषद, रत्नागिरी या संस्थेने मॉरिशस येथील संमेलनाच्या कामाचा अहवाल, लेख्याची कागदपत्रे अर्थसहाय्याचा विनियोग होईपर्यंत वेळोवेळी राज्य मराठी विकास संस्थेस सादर करावा.
४. शासनाकडून उपलब्ध करुन देण्यात आलेल्या निधीचे विनियोजन प्रमाणपत्र, संमेलन वृत्तांत, सनदी लेखापालांकडून तपासून घेण्यात आलेले लेख्यांचे विवरणपत्र संमेलनानंतर ३ महिन्यांच्या आत कोकण मराठी साहित्य परिषद, रत्नागिरी या संस्थेने राज्य मराठी विकास संस्थेकडे सादर करावीत.
२. यासाठी होणारा खर्च मागणी क्रमांक झेडएफ-२ - २२०५-कला व संस्कृती (००) (१०२) कला व संस्कृती प्रचालन (०२) (कार्यक्रम) (०२) (०१) राज्य मराठी विकास संस्था (कार्यक्रम) (२२०५३२०५) ३१ सहायक अनुदाने (वेतनेतर) या लेखाशीर्षाखाली उपलब्ध होणाऱ्या सन २०२३-२४ च्या मंजूर अनुदानातून भागविण्यात यावा.
# Page 3