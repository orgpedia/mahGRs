# Page 1
शासन व्यवहारात देवनागरी लिपी व वर्णमालेनुसार मराठी हस्तलेखन, टंकलेखन, मुद्रण, संगणक इत्यादींसाठी स्वीकारलेली देवनागरी लिपी व वर्णमालेच्या दिनांक १०.११.२०२२ रोजीच्या शासन निर्णयाच्या अंमलबजावणीस मुदतवाढ देण्याबाबत.
महाराष्ट्र शासन
मराठी भाषा विभाग
शासन निर्णय क्रमांक : कपासू-२०२०/प्र.क्र.५६/भाषा-२
नवीन प्रशासन भवन, ८ वा मजला,
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दि. ०२ जानेवारी, २०२३
वाचा:- समक्रमांक दि.१०.११.२०२२ रोजीचा शासन निर्णय
प्रस्तावना: विभागाच्या दि. १०.११.२०२२ रोजीच्या शासन निर्णयान्वये शासन व्यवहारात देवनागरी लिपी व
वर्णमालेनुसार मराठी हस्तलेखन, टंकलेखन, मुद्रण, संगणक इत्यादींसाठी स्वीकारलेली देवनागरी लिपी व
वर्णमाला अद्ययावत करण्याबाबत निदेश देण्यात आले आहेत. सदर निदेशांच्या अंमलबजावणीतील
अडचणींचा विचार करुन, सुधारीत वर्णमालेच्या प्रत्यक्ष अंमलबजावणीस मुदतवाढ देण्याची बाब शासनाच्या
विचाराधीन होती. त्यानुषंगाने शासन पुढीलप्रमाणे निर्णय घेत आहे.
शासन निर्णयः सर्व शासकीय कार्यालये, निमशासकीय कार्यालये, शैक्षणिक संस्था, विद्यापीठे, मंडळे, महामंडळे,
प्राधिकरणे, मराठी पाठ्यपुस्तके इत्यादींमध्ये तसेच ज्या ज्या ठिकाणी मराठी भाषेचा वापर होतो अथवा
भविष्यात केला जाणार आहे अशा सर्व ठिकाणी हस्तलेखन, टंकलेखन, मुद्रण, संगणक इत्यादींसाठी
देवनागरी लिपीतील प्रमाणीकृत मराठी वर्णमालेचा, अक्षरमालेचा व अंकांचा शासनाने स्वीकार केला आहे.
त्या अनुषंगाने वर्णमालेच्या संदर्भातील स्पष्टीकरणे तसेच विशिष्ट अक्षरांच्या लेखनाबाबतच्या सूचना,
स्वरचिन्हे, जोडाक्षरे, वर्णक्रम, लेखनात वापरावयाची विरामचिन्हे व अन्य चिन्हे, अंक, अंकांचे अक्षरी लेखन
इत्यादींविषयीच्या अंमलबजावणीसाठी या शासन निर्णयाच्या दिनांकापासून ०६ महिन्यांची मुदतवाढ देण्यात
येत आहे.
# Page 2
शासन निर्णय क्रमांकः कपासू-२०२०/प्र.क्र.५६/भाषा-२
# Page 3