# Page 1
मराठी भाषा भवन मुख्य केंद्र, मुंबई उभारणीसाठी स्थापन करण्यात आलेल्या समितीस मुदतवाढ देणेबाबत.
महाराष्ट्र शासन
मराठी भाषा विभाग
शासन निर्णय क्रमांकः मभाभ-२०१८/प्र.क्र.२९/भाषा-१
८ वा मजला, नवीन प्रशासन भवन,
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक :२० सप्टेंबर, २०१९.
वाचा : १) मराठी भाषा विभाग शासन निर्णय क्र.मभाभ-२०१६/प्र.क्र.१२८/भाषा-१,(भाग-२), दि.०५.०३.२०१८.
२) मराठी भाषा विभाग शासन निर्णय क्र.मभाभ-२०१८/प्र.क्र.२९/भाषा-१, दि.३०.०६.२०१८.
शासन निर्णय : मराठी भाषेचा विकास व संवर्धन करण्याच्या दृष्टीने शासनाने २०११ पासून स्वतंत्र मराठी भाषा विभाग सुरू केला आहे. या विभागाच्या अंतर्गत (१) भाषा संचालनालय, मुंबई (२) राज्य मराठी विकास संस्था, मुंबई (३) महाराष्ट्र राज्य साहित्य आणि संस्कृती मंडळ, मुंबई (४) महाराष्ट्र राज्य मराठी विश्वकोश निर्मिती मंडळ, मुंबई ही चार कार्यालये कार्यरत आहेत. सध्या ही कार्यालये मुंबईत विविध ठिकाणी कार्यरत असून या कार्यालयांच्या उपक्रमांमध्ये व कामामध्ये समन्वय साधण्यासाठी ही कार्यालये एका इमारतीत असणे आवश्यक आहे. याकरीता संदर्भाधीन क्रमांक २ च्या शासन निर्णयान्वये दक्षिण मुंबई ते वांद्रा-कुर्ला वसाहत या परिसरात मराठी भाषा भवनच्या मुख्य केंद्राकरीता योग्य जागेची निवड करण्याकरीता मा. मंत्री, मराठी भाषा यांचे अध्यक्षतेखाली स्वतंत्र समिती स्थापन करण्याबाबत निर्णय घेण्यात आला होता.
२. उक्त समितीचा कालावधी शासन निर्णय निर्गमित झाल्याच्या दिनांकापासून ३ महिने इतका होता.
तथापि, सदर मुदत दि.२९.०९.२०१८ रोजी संपुष्टात आल्याने तसेच दरम्यानच्या काळात समितीचे पुढील कामकाज होऊ न शकल्याने उक्त समितीस दि.३१.१२.२०१९ पर्यंत मुदतवाढ देण्यात येत आहे.
३. समितीची कार्यकक्षा संदर्भाधीन दि.३०.०६.२०१८ च्या शासन निर्णयानुसार राहील.
४. अशासकीय सदस्यांना वित्त विभाग शासन निर्णय क्र. बैठक-२०१२/प्र.क्र.१/सेवा-५, दि.२४ मे, २०१२ नुसार बैठक भत्ता तसेच वित्त विभाग शासन निर्णय क्र. प्रवास-१०१०/प्र.क्र.२/सेवा-५, दि.०३ मार्च, २०१० मधील परिच्छेद १२ मधील तरतूदीनुसार प्रवास व दैनिक भत्ता अनुज्ञेय राहील.
५. या प्रित्यर्थ होणारा खर्च या विभागाच्या "मागणी क्रमांक झेडएफ-०१, २०५२ सचिवालय सर्वसाधारण सेवा, ०९० सचिवालय, (००) (०१) मराठी भाषा विभाग (अनिवार्य), संगणक सांकेतांक क्रमांक २०५२ ५०५४ या लेखाशिर्षाखालील मंजूर असलेल्या अनुदानातून भागविण्यात यावा.
# Page 2
शासन निर्णय क्रमांकः मभाभ-२०१८/प्र.क्र.२९/भाषा-१