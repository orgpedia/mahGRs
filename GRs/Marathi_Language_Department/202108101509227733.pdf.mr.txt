# Page 1
“शासन शब्दकोश भाग-१" या भ्रमणध्वनी उपयोजकास (Mobile App) शासन स्तरावर प्रसिध्दी मिळणेबाबत.
महाराष्ट्र शासन
मराठी भाषा विभाग
शासन परिपत्रक क्रमांक: संकीर्ण-२०२१/प्र.क्र.४१/भाषा-१,
नवीन प्रशासन भवन, ८ वा मजला,
मादाम कामा रोड, हुतात्मा राजगुरू चौक,
मंत्रालय, मुंबई-४०० ०३२.
दिनांक : १० ऑगस्ट, २०२१.
प्रस्तावना : भाषा संचालनालय, महाराष्ट्र राज्य, मुंबई या कार्यालयामार्फत “शासन शब्दकोश भाग-१” हे भ्रमणध्वनी उपयोजक दि.२९.०५.२०२१ रोजी Google Play Store वर उपलब्ध करून देण्यात आले आहे. शासन शब्दकोश भाग-१ या भ्रमणध्वनी उपयोजकामध्ये कार्यदर्शिका, शासन वाक्प्रयोग, शासन व्यवहार कोश आणि न्याय व्यवहार कोश असे एकूण चार कोश डिजीटल स्वरूपात उपलब्ध असून, या चारही कोशांना इंग्रजी x मराठी तसेच मराठी x इंग्रजी या पध्दतीने पाहता येऊ शकते. सदर भ्रमणध्वनी उपयोजक हे आंतरजालासह (With Internet) किंवा आंतरजालाशिवाय ( Without Internet) वापरता येऊ शकते. शासन शब्दकोश भाग-१ यामधील शब्द हे शासन व्यवहारासाठी व न्याय व्यवहारासाठी अतिशय उपयुक्त असून सदर भ्रमणध्वनी उपयोजकाला मंत्रालयीन स्तरावर तसेच राज्य स्तरावर व्यापक प्रसिध्दी मिळवून देण्याची बाब शासनाच्या विचाराधीन होती.
शासन परिपत्रक : “शासन शब्दकोश भाग-१" हे भ्रमणध्वनी उपयोजक Google Play Store वर उपलब्ध करून देण्यात आले आहे. सदर उपयोजकाची लिंक पुढीलप्रमाणे असून http://play.google.com/store/apps/details?id=gov.maharashtra.shabdkoshapp हे उपयोजक भ्रमणध्वनीवर स्थापित (Download) करता येईल. सदर उपयोजकाच्या अनुषंगाने सविस्तर माहितीसाठी किंवा येणाऱ्या अन्य तांत्रिक अडचणींबाबत खालील पत्त्यावर संपर्क साधण्यात यावा - भाषा संचालनालयाचा पत्ता : भाषा संचालक, भाषा संचालनालय, प्रशासकीय इमारत, ५ वा मजला, डॉ. आंबेडकर उद्यानाजवळ, शासकीय वसाहत, वांद्रे (पूर्व), मुंबई-४०००५१.
दूरध्वनी क्रमांक : ०२२-२६४१७२६५
# Page 2
शासन परिपत्रक क्रमांक: संकीर्ण-२०२१/प्र.क्र.४१/भाषा-१
# Page 3