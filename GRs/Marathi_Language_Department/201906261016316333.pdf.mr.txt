# Page 1
महाराष्ट्र राज्य सांस्कृतिक धोरण, २०१० अंतर्गत “अन्य साहित्य संमेलनांना अर्थसहाय्य” या योजनेमध्ये साहित्य संस्थांचा सहभाग वाढवून अनुदानात वाढ करण्याबाबत...
महाराष्ट्र शासन
मराठी भाषा विभाग
शासन निर्णय क्रमांक: रासांधो-१०१५/प्र.क्र.१११/२०१५/भाषा-३,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक: २६ जून, २०१९
वाचा :- १. शासन निर्णय क्र.रासांधो-१०१२/प्र.क्र.१२६/२०१२/भाषा-३, दिनांक १७ एप्रिल, २०१५.
२. शासन निर्णय क्र.रासांधो-१०१५/प्र.क्र.१११/२०१५/भाषा-३, दिनांक १६ जानेवारी, २०१६.
३. सचिव,महाराष्ट्र राज्य साहित्य आणि संस्कृती मंडळ यांचे जा.क्र.सासंम/प्रकाशने/ २०१९/१२३२, दि.२७.३.२०१९
प्रस्तावना : महाराष्ट्रातील मुख्य प्रवाहाव्यतिरिक्त अन्य मराठी साहित्य संमेलनांना उपरोक्त संदर्भ क्र.२ येथील शासन निर्णयान्वये रु.३०.०० लक्ष (प्रत्येकी रु.२.०० लक्ष च्या मर्यादेत) इतके अनुदान मंजूर करण्यास व त्या अनुषंगाने अनुसरावयाची कार्यपध्दती, निकष व मार्गदर्शक तत्वे निश्चित करण्यास संदर्भ क्र.१ येथील दिनांक १७ एप्रिल, २०१५ च्या शासन निर्णयान्वये मान्यता देण्यात आली आहे. तथापि सदर उपक्रमाला साहित्यिक संस्थांकडून मिळणारा वाढता प्रतिसाद लक्षात घेता या उपक्रमात जास्तीत जास्त संस्थांना सहभागी करता यावे याकरिता सदर योजनेच्या अनुदानात वाढ करण्याचा प्रस्ताव शासनाच्या विचाराधीन होता.
शासन निर्णय : या शासन निर्णयान्वये “अन्य मराठी साहित्य संमेलनांना अर्थसहाय्य" या योजनेतंर्गत एकूण १५ साहित्य संस्थांकरिता रु.३०.०० लक्ष इतक्या अनुदाना ऐवजी एकूण ३० साहित्य संस्थांकरिता रु.६०.०० लक्ष (प्रत्येकी रु.२.०० लक्ष च्या मर्यादेत) इतके अनुदान मंजूर करण्यास मान्यता देण्यात येत आहे.
२. “अन्य मराठी साहित्य संमेलनांना अर्थसहाय्य" या योजनेसाठी संस्था निवडीचे निकष, अनुदान देण्याबाबतची कार्यपध्दती व मार्गदर्शक सूचना दिनांक १७ एप्रिल, २०१५ च्या शासन निर्णयानुसार राहतील.
# Page 2
शासन निर्णय क्रमांक : रासांधो-१०१५/प्र.क्र.१११/२०१५/भाषा-३
३. अर्थसहाय्य मंजूर करण्यात आलेल्या साहित्य संस्थांकडून, त्यांनी केलेल्या खर्चाबाबतचे उपयोगिता प्रमाणपत्र तसेच, केलेल्या खर्चाचा सविस्तर हिशोब घेण्याची जबाबदारी सचिव, महाराष्ट्र राज्य साहित्य आणि संस्कृती मंडळ, मुंबई यांची राहील.
४. या उपक्रमातंर्गत होणारा खर्च “मागणी क्र.झेडएफ-०२, मुख्य लेखाशीर्ष-२२०५-१०२ कला व संस्कृती प्रचालन, (०२)(०२) - राज्य साहित्य आणि संस्कृती मंडळ (कार्यक्रम) (२२०५ ३२१४) ३१, सहायक अनुदान (वेतनतर)” या लेखाशिर्षाखालील अनुदानातून भागविण्यात यावा.