# Page 1
“मराठी तितुका मेळवावा (विश्वसंमेलन) " आयोजनासाठी प्रशासकीय मान्यता देण्याबाबत
महाराष्ट्र शासन
मराठी भाषा विभाग
शासन निर्णय क्रमांक : मभासं-२०२२/प्र.क्र.१२५/भाषा-२
८ वा मजला, नवीन प्रशासकीय भवन,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२,
दिनांक :- २१ नोव्हेंबर, २०२२
शासन निर्णय
मराठी भाषेचा सर्वांगीण प्रचार-प्रसार वैश्विक स्तरावर होण्यासाठी तसेच, सर्वांमध्ये मराठीतून संवाद करण्याची रुची निर्माण करण्यासाठी, दैनंदिन वापरामध्ये मराठी भाषेचा अधिकाधिक वापर करण्यासाठी जनतेला प्रोत्साहित करण्याकरिता “मराठी तितुका मेळावा” या उदात्त हेतूने एक विश्वसंमेलन मुंबईत आयोजित करण्याचे प्रस्तावित होते. त्यानुषंगाने मा.मंत्री, मराठी भाषा यांच्या अध्यक्षतेखाली दि.२८.१०.२०२२ रोजी झालेल्या बैठकीमध्ये मुंबईमध्ये विश्वसंमेलन आयोजित करुन परदेशातील आणि इतर राज्यातील महाराष्ट्र मंडळाच्या सदस्यांना संमेलनासाठी आमंत्रित करण्याचा निर्णय घेण्यात आला.
२. मराठी भाषा, साहित्य, संस्कृती आणि कला यांना एक दीर्घ परंपरा व स्वतंत्र ओळख आहे.
महाराष्ट्राच्या या दीर्घ परंपरेचा उत्सव साजरा व्हावा, मराठी संस्कृतीला उजाळा मिळावा, अभिजात मराठी साहित्याचे श्रवण व्हावे, पारंपरिक कला अभिव्यक्त व्हाव्यात, उद्योग कल्पनांचे आदान-प्रदान व्हावे यासाठी भारतातील आणि भारताबाहेरील मराठी भाषिकांचे “मराठी तितुका मेळवावा (विश्वसंमेलन)” मुंबई येथे दिनांक ४, ५ व ६ जानेवारी, २०२३ या कालावधीत आयोजित करण्यास या शासन निर्णयान्वये प्रशासकीय मान्यता देण्यात येत आहे.
३. विभागाच्या अधिनस्त असलेल्या भाषा संचालनालय, महाराष्ट्र राज्य मराठी विश्वकोश निर्मिती मंडळ, महाराष्ट्र राज्य साहित्य आणि संस्कृती मंडळ आणि राज्य मराठी विकास संस्था या कार्यालयांनी शासनस्तरावरुन वेळोवेळी देण्यात येणाऱ्या निदेशानुसार कार्यवाही करुन या विश्वसंमेलनाच्या आयोजनात सहभाग घेणे बंधनकारक आहे.
४. या विश्वसंमेलनाच्या अनुषंगाने करावयाच्या अन्य कामांकरीता विविध संस्थांची नियुक्ती करणे तसेच इतर अनुषंगिक कामांकरीता खाजगी संस्थांची निवड करणे इत्यादी महत्वाच्या कामांची रुपरेषा तयार करणे व कार्यक्रमाचे नियोजन करणे यासाठी पुढीलप्रमाणे दोन समित्या गठीत करण्यात येत आहेत.
# Page 2
शासन निर्णय क्रमांक: मभासं-२०२२/प्र.क्र.१२५/भाषा-२
(१) विश्वसंमेलन कार्यकारी समिती - १) सहसचिव/उपसचिव, मराठी भाषा विभाग अध्यक्ष
२) भाषा संचालक, भाषा संचालनालय सदस्य
३) सचिव, महाराष्ट्र राज्य मराठी विश्वकोश निर्मिती मंडळ, मुंबई सदस्य ४) सचिव, महाराष्ट्र राज्य साहित्य आणि संस्कृती मंडळ, मुंबई सदस्य
५) संचालक, राज्य मराठी विकास संस्था सदस्य सचिव
(२) सुकाणू समिती - उपरोक्त कार्यकारी समितीवर पुढील सुकाणू समिती नियंत्रण व मार्गदर्शनाचे काम करील.
१) मा. मंत्री, मराठी भाषा २) प्रधान सचिव, मराठी भाषा ३) अध्यक्ष, महाराष्ट्र राज्य मराठी विश्वकोश निर्मिती मंडळ, मुंबई ४) अध्यक्ष, महाराष्ट्र राज्य साहित्य आणि संस्कृती मंडळ, मुंबई ५) अध्यक्ष, मराठी भाषा सल्लागार समिती
५. जगातील अनेक देशातील मराठी भाषिकांसाठी उपक्रम राबविण्याची तरतूद विभागाच्या अधिनस्त असलेल्या राज्य मराठी विकास संस्थेच्या घटनेमध्ये आहे. त्यामुळे सदर विश्वसंमेलनाचा खर्च राज्य मराठी विकास संस्थेकडील “मागणी क्र. झेडएफ-२, २२०५, कला व संस्कृती, (००) १०२ कला व संस्कृती प्रचालन, (०२) कार्यक्रम, (०२) (०१) राज्य मराठी विकास संस्था (कार्यक्रम), ३१ सहायक अनुदाने (वेतनेत्तर) (२२०२ ३२०५ )" या लेखाशिर्षाखालील मंजूर अनुदानातून भागविण्यात येईल.
# Page 3