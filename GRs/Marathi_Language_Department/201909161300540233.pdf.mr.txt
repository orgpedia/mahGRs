# Page 1
मराठी भाषा विभागाच्या अधिपत्याखालील कार्यालयांकडून प्रकाशित करण्यात येणा-या शासकीय प्रकाशनांची विक्री खाजगी वितरकामार्फत करण्यास व शासकीय प्रकाशनांवर ४० टक्के सवलत देण्यास मान्यता देण्याबाबत.
महाराष्ट्र शासन
मराठी भाषा विभाग
शासन निर्णय क्रमांक: संकीर्ण-२०१५/प्र.क्र.१४५/२०१५/भाषा-३,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक: १६ सप्टेंबर, २०१९
वाचा :- शासन निर्णय - मराठी भाषा विभाग क्र. संकीर्ण-२०१५/प्र.क्र.१४५/२०१५/भाषा-३, दि. १५ मार्च, २०१६.
प्रस्तावना : मराठी भाषा विभागाच्या अधिपत्याखालील भाषा संचालनालय, महाराष्ट्र राज्य मराठी विश्वकोश निर्मिती मंडळ व महाराष्ट्र राज्य सात्यि आणि संस्कृती मंडळ या कार्यालयामार्फत विविध परिभाषा कोश, प्रशासनिक लेखन, ब्रिटानिका एनसायक्लोपिडियाच्या धर्तीवर मराठी भाषेत सर्व विषय संग्राहक ज्ञानकोश तसेच मराठी भाषा, साहित्य, संस्कृती, विज्ञान, आधुनिक तंत्रज्ञान, समाजविद्या अशा विविध विषयांवर मौलिक भाष्य करणारी विपुल ग्रंथनिर्मिती करण्यात आली आहेत. ही प्रकाशने ज्ञानवर्धक असली, तरीही सद्य:स्थितीत या प्रकाशनांची विक्री फक्त मुंबई, पुणे, औरंगाबाद, कोल्हापूर व नागपूर या ५ शासकीय ग्रंथगारातून तसेच शासकीय मुद्रण, लेखनसामग्री व प्रकाशन संचालनालयामार्फत नेमण्यात आलेल्या महाराष्ट्रातील व महाराष्ट्राबाहेरील अधिकृत विक्रेत्यामार्फत होत आहे. तथापि, ही प्रकाशने, शैक्षणिक संस्था, विद्यार्थी तसेच सामान्य वाचकांपर्यंत सहजासहजी उपलब्ध व्हावीत, यासाठी ही प्रकाशने शासकीय मुद्रण, लेखनसामग्री व प्रकाशन संचालनालयामार्फत नेमण्यात आलेल्या अधिकृत विक्रेत्याव्यतिरिक्त खाजगी विक्रेत्यांनाही ४० टक्के सवलतीच्या दरात उपलब्ध करुन देण्याचा प्रस्ताव शासनाच्या विचाराधीन होता.
शासन निर्णय : या शासन निर्णयान्वये मराठी भाषा विभागाच्या अधिपत्याखालील भाषा संचालनालय, महाराष्ट्र राज्य मराठी विश्वकोश निर्मिती मंडळ व महाराष्ट्र राज्य साहित्य आणि संस्कृती मंडळ या कार्यालयाकडून आतापर्यंत प्रकाशित झालेल्या व यापुढे प्रकाशित करण्यात येणाऱ्या सर्व प्रकाशनांची विक्री शासकीय मुद्रण, लेखनसामग्री व प्रकाशन संचालनालयामार्फत नेमण्यात आलेल्या महाराष्ट्रातील व महाराष्ट्राबाहेरील अधिकृत तसेच खाजगी विक्रेत्यांमार्फत करण्यास व या विक्रेत्यांना सर्व प्रकाशनांवर सरसकट ४० टक्के सवलत देण्यास शासन मान्यता देण्यात येत आहे
# Page 2
शासन निर्णय क्रमांक: संकीर्ण-२०१५/प्र.क्र.१४५/२०१५/भाषा-३