# Page 1
मराठी भाषेसंदर्भात प्रमाणलेखन, वर्णमाला इत्यादी बाबींवर पुनर्विचार करण्यासाठी "मराठी प्रमाण लेखन निश्चितीकरण समिती” स्थापन करण्याबाबत.
महाराष्ट्र शासन
मराठी भाषा विभाग
शासन निर्णय क्रमांक-कपासू-२०२०/प्र.क्र.५६ / भाषा-२
नवीन प्रशासकीय इमारत, ८ वा मजला,
मादाम कामा मार्ग, हुतात्मा राजगुरू चौक
मंत्रालय, मुंबई:-४०० ०३२.
दिनांक: १५ नोव्हेंबर, २०२१
वाचा : १) सामान्य प्रशासन विभाग, शासन निर्णय क्र. मभावा-२००४/प्र.क्र.२५/२००४/२०-ब, दि. ०६.११.२००९ २) मराठी भाषा विभाग, समक्रमांकित शासन निर्णय दि. २९.०९.२०२१
प्रस्तावना :
संदर्भ (२) येथील शासन निर्णयान्वये मराठी भाषेसंदर्भात प्रमाणलेखन, वर्णमाला इत्यादी बाबींवर पुनर्विचार करण्यासाठी "मराठी प्रमाणलेखन निश्चितीकरण समिती” स्थापन करण्यात आली आहे. या समितीच्या दि. १८.११.२०२१ रोजीच्या प्रथम बैठकीत “देवनागरी लिपिच्या अभ्यासाला व संशोधनाला चालना देण्यासाठी उपाययोजना सुचविणे आणि संदर्भ (१) येथील शासन निर्णयात सुधारणा करण्याच्या अनुषंगाने लिपि तज्ज्ञ आणि संगणक तज्ज्ञ व्यक्तींचा मराठी प्रमाणलेखन निश्चितीकरण समिती मध्ये समावेश असणे” या मुद्दयांच्या संदर्भात चर्चा झाली. या चर्चेच्या अनुषंगाने “मराठी प्रमाणलेखन निश्चितीकरण समिती” च्या अध्यक्ष महोदयांनी श्री. गिरीश दळवी, लिपितज्ज्ञ आणि संगणक तज्ज्ञ यांचा समितीमध्ये “सदस्य” म्हणून समावेश करण्याबाबत शिफारस केली.
शासन निर्णय:
“मराठी प्रमाणलेखन निश्चितीकरण समिती” च्या दि. १८.११.२०२१ रोजीच्या बैठकीत झालेल्या निर्णयानुसार, समक्रमांकित दि. २९.०९.२०२१ रोजीच्या शासन निर्णयान्वये स्थापन करण्यात आलेल्या “मराठी प्रमाणलेखन निश्चितीकरण समिती” मध्ये विद्यमान सदस्यांमध्ये पुढील सदस्याचा समावेश करण्यात येत आहे:
-------------------------------------------------------
| अ.क्र. | सदस्याचे नांव | पदनाम |
|  | श्री. गिरीश दळवी, लिपि तज्ज्ञ आणि संगणक तज्ज्ञ | सदस्य |
-------------------------------------------------------
# Page 2
शासन निर्णय क्रमांकः कपासू-२०२०/प्र.क्र.५६/भाषा-२
श्री गिरीश दळवी, लिपि तज्ज्ञ आणि संगणक तज्ज्ञ यांना वित्त विभागाच्या प्रचलित शासन निर्णयानुसार प्रवास भत्ता, दैनिक भत्ता तसेच बैठक भत्ता अनुज्ञेय राहील.