# Page 1
वाचन प्रेरणा दिनाचे औचित्य साधून सर्व महानगरपालिका क्षेत्रात आयोजित करण्यात आलेल्या स्पर्धेच्या निकालाबाबत.
महाराष्ट्र शासन
मराठी भाषा विभाग
शासन निर्णय क्रमांक: वाप्रेदि-२०२२/प्र.क्र.११३/भाषा-३
नवीन प्रशासन भवन, ८ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दि. १६ फेब्रुवारी, २०२३
वाचा : १) मराठी भाषा विभाग, शासन परिपत्रक क्र.वाप्रेदि-२०२२/प्र.क्र.७५/२०२२/भाषा-३, दिनांक २६ सप्टेंबर, २०२२.
२) मराठी भाषा विभाग, शासन निर्णय क्र. मभावा-२०२०/प्र.क्र.९८/भाषा-२,
दिनांक दि. २४ जून, २०२२
३) शासन निर्णय क्र.वाप्रेदि-२०२२/प्र.क्र.११३/भाषा-३, दि. ०३ नोव्हेंबर, २०२२
शासन निर्णय :
माजी राष्ट्रपती स्व. डॉ.ए.पी.जे. अब्दुल कलाम यांच्या स्मृती जतन करण्याच्या उद्देशाने दिनांक १५ ऑक्टोंबर हा त्यांचा जन्मदिवस “वाचन प्रेरणा दिन” म्हणून साजरा करण्यात येतो. वाचन प्रेरणा दिनाच्या औचित्याने मराठी/अमराठी लोकांमध्ये मराठी बाबत आपुलकी वाढीस लागावी/जागृती निर्माण व्हावी म्हणून सर्व महानगरपालिका स्तरावर संदर्भाधिन शासन निर्णय दि. ०३ नोव्हेंबर, २०२२ च्या शासन निर्णयान्वये स्पर्धा आयोजित करण्यात आली होती. सदर स्पर्धेचा निकाल घोषित करण्याची बाब विचाराधीन होती.
२. संदभाधीन शासन निर्णयान्वये दि. ०३ नोव्हेंबर, २०२२ च्या अनुषंगाने ज्या महानगरपालिकाकडून अहवाल प्राप्त झाले त्यानुषंगाने खालील प्रमाणे तीन महानगरपालिका अंतिम करण्यात येत आहेत.
----------------------------------------------
| प्रथम क्रमांक | बृहन्मुंबई महानगरपालिका |
| व्दितीय क्रमांक | कल्याण-डोंबिवली महानगरपालिका |
| तृतीय क्रमांक | भिवडी-निजामपूर महानगरपालिका |
----------------------------------------------
३. संदर्भाधीन शासन निर्णय दि.०३ नोव्हेंबर, २०२२ नुसार अंतिम निर्णयाच्या अनुषंगाने पारितोषिकाची रक्कम संबंधित महानगरपालिका आयुक्त यांच्या आहरण व संवितरण यांच्या सांकेतिक क्रमांकाखाली (D.D.O. Code)/ संबंधित खात्यात वर्ग करण्यात येणार आहे. तरी याबाबतची माहिती संबंधीत महानगरपालिकेने तात्काळ सादर करावी. या संदर्भात संबंधीत महानगरपालिका संदर्भाधीन शासन निर्णय दि.०३ नोव्हेंबर, २०२२ च्या शासन निर्णयानुसार पुढील कार्यवाही करावी.
# Page 2
शासन निर्णय क्रमांकः वाप्रेदि-२०२२/प्र.क्र.११३/भाषा-३
४. यासाठी येणारा सर्व खर्च “मागणी क्रमांक झेडएफ-०१, २०५२ सचिवालयीन सर्वसाधारण सेवा, ०९० सचिवालय (००) (०४) मराठी भाषा प्रचार व प्रसारासाठी हाती घ्यावयाचे उपक्रम (कार्यक्रम) (२०५२ ५२३२) ५० इतर खर्च” या लेखाशिर्षाखालील मंजूर अनुदानातून भागविण्यात यावा.
# Page 3