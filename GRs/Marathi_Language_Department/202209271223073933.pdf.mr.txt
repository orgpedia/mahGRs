# Page 1
महाराष्ट्र राज्य साहित्य आणि संस्कृती मंडळाच्या आस्थापनेवरील गट-अ (राजपत्रित) वर्गामधील सचिव संवर्गातील अधिकाऱ्यांची दिनांक ०१.०१.२०१९ ते दिनांक ०१.०१.२०२२ रोजीची अंतिम सामायिक ज्येष्ठतासूची.
महाराष्ट्र शासन
मराठी भाषा विभाग
शासन परिपत्रक क्रमांक : साज्येसू-२०२२/प्र.क्र.५६/आस्था-२
नवीन प्रशासन भवन, ८ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २७ सप्टेंबर, २०२२
वाचा : १) सामान्य प्रशासन विभाग, अधिसूचना क्र. एसआरव्ही-२०१६/प्र.क्र.२८१/१२, दिनांक २१.०६.२०२१.
२) मराठी भाषा विभाग, शासन परिपत्रक क्र. साज्येसू २०२२/प्र.क्र.५६/आस्था-२, दिनांक २६.०७.२०२२.
शासन परिपत्रक - महाराष्ट्र राज्य साहित्य आणि संस्कृती मंडळाच्या आस्थापनेवरील गट-अ (राजपत्रित) वर्गामधील “सचिव” या संवर्गातील एकाकी पदावरील अधिकाऱ्यांची दिनांक ०१.०१.२०१९ ते दिनांक ०१.०१.२०२२ या कालावधीची तात्पुरती सामाईक ज्येष्ठतासूची संदर्भ क्र.२ येथील परिपत्रकान्वये प्रसिद्ध करण्यात आली आहे. सदर ज्येष्ठतासूचीस महाराष्ट्र राज्य साहित्य आणि संस्कृती मंडळाकडून विहित मुदतीत कोणतेही आक्षेप शासनास प्राप्त झालेले नाहीत. सबब, “सचिव” गट-अ (राजपत्रित) या एकाकी संवर्गामधील अधिकाऱ्यांची दिनांक ०१.०१.२०१९ ते दिनांक ०१.०१.२०२२ या कालावधीची संदर्भ क्र.२ येथील तात्पुरती ज्येष्ठतासूची या परिपत्रकान्वये अंतिम करण्यात येत आहे.
२. महाराष्ट्र राज्य साहित्य आणि संस्कृती मंडळातील “सचिव, गट-अ” या पदावरील अधिकाऱ्यांची सोबत जोडलेल्या “विवरणपत्र-अ” मधील अंतिम ज्येष्ठतासूची खालील अटींच्या अधीन राहून प्रसिद्ध करण्यात येत आहे.
# Page 2
शासन परिपत्रक क्रमांकः साज्येसू-२०२२/प्र.क्र.५६/आस्था-२
अ) ज्येष्ठतासूचीतील अधिकाऱ्यांच्या नावासमोर नमूद केलेला ज्येष्ठतेचा दिनांक हा म.ना.से.(ज्येष्ठता विनियमन) नियम, १९८२ मधील तरतूदी तसेच शासन निर्णय, सामान्य प्रशासन विभाग, दिनांक २१.०६.२०२१ नुसार फक्त “सचिव” संवर्गातील ज्येष्ठता निश्चित करण्याकरिता विचारात घेण्यात येईल. सदर दिनांकाच्या अनुषंगाने आर्थिक लाभांची अनुज्ञेयता प्रचलित धोरणाच्या अधिन असेल.
ब) मा. उच्च न्यायालय, मुंबई यांनी याचिका क्रमांक २७९७/२०१५ मध्ये दिनांक २५.०५.२००४ चा शासन निर्णय रद्द करुन पदोन्नतीमधील आरक्षण अवैध ठरविले आहे. सदर निर्णयास आव्हानित करण्यासाठी मा. सर्वोच्च न्यायालयात दाखल केलेल्या विशेष अनुज्ञा याचिका क्रमांक २८३०६/२०१७ दाखल करण्यात आली आहे. सदर विशेष अनुज्ञा याचिकेमधील अंतिम निर्णयाच्या अधिन राहून सदरची तात्पुरती ज्येष्ठतासूची निर्गमित करण्यात येत आहे.
३. सचिव, महाराष्ट्र राज्य साहित्य आणि संस्कृती मंडळ, मुंबई यांना विनंती करण्यात येते की, सदर परिपत्रक व त्यासोबतची ज्येष्ठतासूची संबंधितांच्या (सेवानिवृत्त झालेल्या अधिकाऱ्यांसह) तात्काळ निदर्शनास आणावी.
# Page 3