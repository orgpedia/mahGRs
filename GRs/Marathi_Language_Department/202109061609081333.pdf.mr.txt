# Page 1
ऐरोली, नवी मुंबई येथील “मराठी भाषा भवन उपकेंद्र” या इमारतीच्या बांधकामाबाबत समन्वयक अधिकारी म्हणून संचालक, राज्य मराठी विकास संस्था, मुंबई यांना प्राधिकृत करणेबाबत.
महाराष्ट्र शासन
मराठी भाषा विभाग
शासन निर्णय क्रमांकः मभाभ-२०१८/प्र.क्र.६३/भाषा-१,
नवीन प्रशासन भवन, ८ वा मजला,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक : ०६ सप्टेंबर, २०२१.
वाचा : १) मराठी भाषा विभाग, शासन निर्णय क्रमांक : मभाभ-२०१६/प्र.क्र.१२८/भाषा-१, (भाग-२), दि.०५.०३.२०१८.
२) मराठी भाषा विभाग,शासन निर्णय क्रमांकः मभाभ-२०१८/प्र.क्र.६३/भाषा-१, दि.०६.०७.२०१९.
३) मराठी भाषा विभाग, शासन निर्णय क्रमांक : मभाभ-२०१६/प्र.क्र.१२८/भाषा-१, (भाग-२), दि.२४.०७.२०१९ ४) मराठी भाषा विभाग,शासन निर्णय क्रमांकः मभाभ-२०१८/प्र.क्र.६३/भाषा-१, दि.०३.०५.२०२१.
प्रस्तावना : मराठी भाषा विभागाच्या अधिपत्याखालील कार्यान्वित असलेली १) भाषा संचालनालय, २) महाराष्ट्र राज्य साहित्य आणि संस्कृती मंडळ ३) महाराष्ट्र राज्य मराठी विश्वकोश निर्मिती मंडळ व ४) राज्य मराठी विकास संस्था ही क्षेत्रीय कार्यालये मुंबईत विविध ठिकाणी कार्यरत आहेत. या कार्यालयांच्या कामकाजामध्ये समन्वय राहण्याकरीता व मराठी भाषा विषयक विविध उपक्रम राबविण्याकरीता संदर्भाधिन क्रमांक १ येथील शासन निर्णयान्वये मराठी भाषा भवन मुख्य केंद्र दक्षिण मुंबई किंवा वांद्रे-कुर्ला संकुल परिसरामध्ये व मराठी भाषा भवन उपकेंद्र, ऐरोली, नवी मुंबई येथे उभारण्यास मंजूरी देण्यात आली. त्यानुसार मराठी भाषा भवन उपकेंद्र उभारण्याकरीता सिडको महामंडळाकडून ऐरोली, नवी मुंबई येथील सेक्टर क्र. १३ मधील भूखंड क्र. ६-ए हा भूखंड दीर्घकालीन भाडेपट्टीने संपादित करण्यात आला आहे. सदर जागेवर मराठी भाषा भवन उपकेंद्र या इमारतीचे बांधकाम करण्याकरीता मराठी भाषा विभाग व महाराष्ट्र औद्योगिक विकास महामंडळ याच्यांत समन्वय
# Page 2
शासन निर्णय क्रमांकः मभाभ-२०१८/प्र.क्र.६३/भाषा-१, दि.०६.०९.२०२१
विषयक कामे पार पाडण्याकरीता शासनाच्या वतीने समन्वयक अधिकारी म्हणून संचालक, राज्य मराठी विकास संस्था, मुंबई यांना प्राधिकृत करण्याची बाब शासनाच्या विचाराधीन होती.
शासन निर्णय : मराठी भाषा भवन उपकेंद्राचे बांधकाम महाराष्ट्र औद्योगिक विकास महामंडळाकडून करून घेण्यात येणार असल्याने महामंडळाने सादर केलेल्या रू.२७,०६,८३,५५०/- (अक्षरी रूपये सत्तावीस कोटी सहा लक्ष त्र्याऐंशी हजार पाचशे पन्नास फक्त) इतक्या रकमेच्या अंदाजपत्रकाची सार्वजनिक बांधकाम विभागाकडून तांत्रिक छाननी करून रू.२४,९७,७९,०४४/- (अक्षरी रूपये चोवीस कोटी सत्यान्नव लक्ष एकोणऐंशी हजार चौव्वेचाळीस फक्त) इतक्या ढोबळ अंदाजपत्रकास संदर्भाधिन क्रमांक ४ येथील शासन निर्णयान्वये प्रशासकीय मान्यता देण्यात आली आहे.
सदर बांधकामाकरीता मराठी भाषा विभाग व महाराष्ट्र औद्योगिक विकास महामंडळ यांचे अंतर्गत विहित सामंजस्य करार करण्याची कार्यवाही सुरू आहे. तसेच सदर बांधकाम सामंजस्य कराराच्या दिनांकापासून पुढील अडीच वर्षात पूर्ण करावयाचे आहे. मराठी भाषा भवन उपकेंद्राचे आराखडे निश्चित करणे, बांधकामाच्या इतर अनुषंगिक बाबी, महाराष्ट्र औद्योगिक विकास महामंडळासमेवत सामंजस्य करार करणे व सदर इमारतीचे बांधकाम सामंजस्य कराराच्या दिनांकापासून पुढील अडीच वर्षात पूर्ण करणे, शासन निर्णय दि.०३.०५.२०२१ नुसार मराठी भाषा भवन उपकेंद्र इमारतीच्या बांधकामास प्रशासकीय मान्यता देताना ज्या अटी विहित करण्यात आल्या आहेत त्याची पूर्तता होते किंवा कसे याची तपासणी करणे, तसेच बांधकामाशी संबंधित इतर सर्व प्रलंबित कामांची पूर्तता करणे यासाठी शासनाच्या वतीने समन्वयक अधिकारी म्हणून संचालक, राज्य मराठी विकास संस्था, मुंबई यांना प्राधिकृत करण्यात येत आहे.
# Page 3