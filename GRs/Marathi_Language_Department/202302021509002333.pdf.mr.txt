# Page 1
महाराष्ट्र राज्य साहित्य संस्कृती मंडळ नियमावली २०२१ नियम क्र. २४ बाबत.
महाराष्ट्र शासन
मराठी भाषा विभाग
शासन निर्णय क्रमांक : संकिर्ण २०२२/प्र.क्र.१४९/भाषा-३
नवीन प्रशासन भवन, ८वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : : ०२ फेब्रुवारी, २०२३
वाचा :- १) मराठी भाषा विभाग, शासन निर्णय क्र.रावापू-१०१४/प्र.क्र.१२०/२०१४/भाषा-३, दि. ०२ फेब्रुवारी, २०१६
प्रस्तावना : स्व. यशवंतराव चव्हाण राज्य वाङमय पुरस्कार योजनेच्या संदर्भाधीन शासन निर्णय दि. ०२ फेब्रुवारी, २०१६ मधील तरतुदीच्या अनुषंगाने साहित्य संस्कृती मंडळाने सन २०२१ पासून खालील प्रमाणे नियम क्र. २४ विहित केला होता.
मराठी भाषा विभागाच्या अधिनस्त असलेल्या भाषा संचालनालय, महाराष्ट्र राज्य मराठी विश्वकोश निर्मिती मंडळ, महाराष्ट्र राज्य साहित्य आणि संस्कृती मंडळ व राज्य मराठी विकास संस्था या संस्थांवरील शासन नियुक्त सदस्यांना, तसेच मराठी भाषा विभाग व अधिनस्त चारही संस्थांमधील अधिकारी/कर्मचारी यांना त्यांची पुस्तके, तसेच मराठी भाषा विभाग व अधिनस्त ४ ही संस्थांकडून प्रकाशित केली जाणारी पुस्तके पुरस्कारासाठी सादर करता येणार नाही. तसे निदर्शनास आल्यास पुरस्कार स्पर्धेसाठी अपात्र समजण्यात येईल.”
२. उक्त नियमावली बाबत शासनाकडे प्राप्त झालेल्या निवेदनाच्या अनुषंगाने सदर नियम सुधारित करण्याची बाब शासनाच्या विचाराधीन होती.
शासन निर्णय :
महाराष्ट्र राज्य साहित्य संस्कृती मंडळाने सन २०२१ पासून विहित केलेल्या नियमात खालील प्रमाणे सुधारणा करण्यास मान्यता देण्यात येत आहे.
“महाराष्ट्र राज्य साहित्य आणि संस्कृती मंडळावरील शासन नियुक्त सदस्य वगळता इतरांना उक्त पुरस्कारासाठी पुस्तके सादर करता येतील.”
३. वरील शासन निर्णयानुसार महाराष्ट्र राज्य साहित्य संस्कृती मंडळाने नियमात आवश्यक ते बदल करावेत.
# Page 2
शासन निर्णय क्रमांकः संकिर्ण-२०२२/प्र.क्र.१४९/भाषा-३