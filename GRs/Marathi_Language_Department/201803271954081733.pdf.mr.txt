# Page 1
महाराष्ट्र राज्य साहित्य आणि संस्कृती मंडळाच्या कार्यालयाचे भाडे अदा करण्यासाठी अनुदान मंजूर करण्याबाबत.
महाराष्ट्र शासन
मराठी भाषा विभाग
शासन निर्णय क्रमांकः अर्थसं-२०१७/प्र.क्र.४४/भाषा-१,
मंत्रालय, मुंबई-४०० ०३२.
तारीख: २७ मार्च, २०१८.
वाचा :- पर्यटन व सांस्कृतिक कार्य विभाग, शासन निर्णय क्र.सासंमं-२००६/प्र.क्र.८१/सा.का.२, दि. २८.१२.२००६.
शासन निर्णय : पर्यटन व सांस्कृतीक कार्य विभागाच्या दि. २८.१२.२००६ च्या शासन निर्णयान्वये महाराष्ट्र राज्य साहित्य आणि संस्कृती मंडळ व महाराष्ट्र राज्य मराठी विश्वकोश निर्मिती मंडळ, मुंबई या दोन शासकीय कार्यालयांचे स्थलांतर पु. ल. देशपांडे कला अकादमीच्या आवारातील रविंद्र नाट्य मंदिराच्या दुसऱ्या मजल्यावर सार्वजनिक बांधकाम विभागाने ठरवून दिलेल्या दराप्रमाणे दर महा भाडे तत्वावर करण्यास मंजूरी देण्यात आली आहे व त्यानुसार सदर दोन्ही कार्यालये उपरोक्त जागी मार्च-२००७ मध्ये भाडे तत्वावर स्थलांतरित करण्यात आली. तथापि, मंडळांची कार्यालये ही शासकीय कार्यालये असल्याने पु. ल. देशपांडे कला अकादमीने महाराष्ट्र राज्य मराठी विश्वकोश निर्मिती मंडळ व महाराष्ट्र राज्य साहित्य आणि संस्कृती मंडळाकडे मागणी केलेले भाडे माफ करण्यात यावे, यासंदर्भात दोन्ही मंडळांचा शासनाशी पत्रव्यवहार सुरु होता. तथापि भाडे माफ होण्यास मान्यता न मिळाल्याने महाराष्ट्र राज्य साहित्य आणि संस्कृती मंडळाने शासनाच्या दि. २२.११.२०१६ च्या कार्यालयीन आदेशान्वये पु.ल.देशपांडे कला अकादमी बरोबर भाडे करार करून त्यानुसार अर्थसंकल्पीय तरतूद करणेबाबतचे आदेश निर्गमित करण्यात आले आहेत. त्या अनुषंगाने महाराष्ट्र राज्य साहित्य आणि संस्कृती मंडळ व पु.ल.देशपांडे कला अकादमी यांचेमध्ये केलेल्या भाडे करारानुसार महाराष्ट्र राज्य साहित्य संस्कृती मंडळ या कार्यालयाचे थकीत भाडे अदा करण्याबाबतचा प्रस्ताव शासनाच्या विचाराधीन होता.
३. महाराष्ट्र राज्य साहित्य आणि संस्कृती मंडळ या कार्यालयाचे मार्च २००७ ते मार्च २०१८ या कालावधीचे थकीत भाडे अदा करण्यास या शासन निर्णयान्वये प्रशासकीय मान्यता देण्यात येत असून सदर कालावधीतील थकीत भाडे रू. १,७६,९१,०००/- (अक्षरी रू. एक कोटी शहात्तर लाख एक्याण्ण्व हजार फक्त) इतकी रक्कम डिसेंबर २०१७ च्या हिवाळी अधिवेशनात पुरवणी मागणीद्वारे मंजूर करण्यात आलेल्या अनुदानातून अदा करण्यास शासन मान्यता देण्यात येत आहे.
४. सदर निधी मंजूर प्रयोजनासाठीच खर्च करण्यात येईल, याची महाराष्ट्र राज्य साहित्य आणि संस्कृती मंडळाने सर्वतोपरी दक्षता घ्यावी.
५. यासाठी सहायक लेखा अधिकारी, महाराष्ट्र राज्य साहित्य आणि संस्कृती मंडळ, मुंबई यांना आहरण व संवितरण अधिकारी तसेच सचिव, महाराष्ट्र राज्य साहित्य आणि संस्कृती मंडळ, मुंबई यांना नियंत्रक अधिकारी म्हणून घोषित करण्यात येत आहे.
# Page 2
शासन निर्णय क्रमांकः अर्थसं-२०१७/प्र.क्र.४४/भाषा-१,
६. या बाबीवर होणारा खर्च मागणी क्रमांक झेडएफ-०२, मुख्य लेखाशीर्ष २२०५, कला व संस्कृती, १०२ कला व संस्कृती प्रचालन, (०१) योजनेतर योजना, (०१) (०१) राज्य साहित्य आणि संस्कृती मंडळ, (अनिवार्य) (२२०५३१७२) या खालील १४-भाडेपट्टी व कर या उद्दिष्टाखाली सन २०१७-१८ या वर्षात पुरवणी मागणी अन्वये मंजूर झालेल्या अनुदानातून भागविण्यात यावा.
७. सदर शासन निर्णय वित्त विभागाच्या अनौपचारिक संदर्भ क्र.१३६/२०१८/व्यय-४, दि.२२.०३.२०१८ व १९६/अर्थ-१४/१८, दि. २७.०३.२०१८ अन्वये प्राप्त मंजूरीस अनुसरून निर्गमित करण्यात येत आहे.