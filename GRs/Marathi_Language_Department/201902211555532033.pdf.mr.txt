# Page 1
मराठी विश्वकोशाच्या अद्ययावतीकरणासाठी स्थापन करण्यात आलेल्या ज्ञानमंडळांना मुदतवाढ देणेबाबत.
महाराष्ट्र शासन
मराठी भाषा विभाग
शासन निर्णय क्रमांकः विनिमं-२०१८/प्र.क्र.११०/भाषा-२,
नवीन प्रशासन भवन, ८ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २२ फेब्रुवारी, २०१९
वाचा :- शासन निर्णय क्रमांकः मराठी भाषा विभाग, शासन निर्णय क्र. विनिमं-२०१५/प्र.क्र.१७१/ भाषा-२, दि.२३.०२.२०१६
प्रस्तावना : मराठी विश्वकोशाच्या अद्ययावतीकरणासाठी संदर्भाधीन शासन निर्णयान्वये ज्ञानमंडळांची स्थापना ३ वर्षासाठी करण्यास मान्यता देण्यात आली आहे. सदर मंडळांची मुदत दि.२२.२.२०१९ रोजी संपत आहे. ज्ञानमंडळाचे प्रशासकीय कामकाज हे सहायकांमार्फत पार पाडले जाते. सहायकांना दरमहा रू. १५,०००/- इतके मानधन दिले जाते. सदर मानधनातून आयकरदेखील वजा केला जातो.
त्यामुळे इतक्या अल्प मानधनावर सहायक काम करण्यास उपलब्ध होत नाहीत. आवश्यक त्या पात्रतेचे सहायक न मिळाल्याने ज्ञानमंडळाच्या कामकाजावर प्रतिकूल परिणाम होतो. त्या अनुषंगाने सहायकांच्या मानधनात वाढ करण्याचा आणि ज्ञानमंडळांना मुदतवाढ देण्याचा प्रस्ताव शासनाच्या विचाराधीन होता.
शासन निर्णय : मराठी विश्वकोशाच्या विषयनिहाय अद्ययावतीकरणासाठी तसेच विविध शाखांमधील नवीन संकल्पना, नवे विचार प्रवाह यांच्या नोंदी घेण्यासाठी ज्ञानमंडळाची स्थापना करण्यात आली आहे.
विश्वकोशातील नोंदीचे काम हे सातत्यपूर्ण व निरंतर चालणारे आहे. विश्वकोशाच्या खंडातील माहिती कालानुरूप अद्ययावत करणे गरजेचे असल्याने त्यामध्ये नवीन नोंदी करण्यासाठी ज्ञानमंडळे आवश्यक आहेत. त्यासाठी ज्ञानमंडळांना ३ वर्षासाठी म्हणजे दि. २३.०२.२०१९ ते दि. २२.०२.२०२२ पर्यंत मुदतवाढ देण्यात येत आहे. तसेच सहायकांच्या मानधनात १०% वाढ करण्यास शासन मान्यता देण्यात येत आहे. सहायकांच्या मानधनातील वाढ दि.२३.२.२०१९ पासून लागू राहील.
मुदतवाढीनंतर ज्ञानमंडळांचे स्वरूप व रचना, कार्यपद्धती, मानधनाच्या अटी व शर्ती, सेवासुविधा आणि इतर खर्चाच्या बाबी दि.२३.०२.२०१६ च्या शासन निर्णयात नमूद केल्याप्रमाणे कायम राहतील.
# Page 2
शासन निर्णय क्रमांकः विनिमं-२०१८/प्र.क्र.११०/भाषा-२
याबाबत होणारा खर्च विश्वकोश निर्मिती मंडळाच्या योजनांतर्गत योजनेच्या खर्चासाठी असलेल्या “ मुख्य लेखाशीर्ष मागणी क्रमांक-झेडएफ-०२, २२०५-कला व संस्कृती (०२)(०३) मराठी विश्वकोश निर्मिती मंडळाचे विकास कार्यक्रम संगणक सांकेतांक क्रमांक - २२०५३२२३-३१- सहाय्यक अनुदाने (वेतनेतर) (योजनांतर्गत योजना)" या लेखाशीर्षाअंतर्गत मंजूर असलेल्या तरतूदीतून भागविण्यात येईल.
सदर खर्च करण्यास सहायक लेखा अधिकारी, महाराष्ट्र राज्य मराठी विश्वकोश निर्मिती मंडळ हे आहरण व संवितरण अधिकारी म्हणून आणि सचिव, महाराष्ट्र राज्य मराठी विश्वकोश निर्मिती मंडळ हे नियंत्रण अधिकारी म्हणून काम पाहतील.
# Page 3