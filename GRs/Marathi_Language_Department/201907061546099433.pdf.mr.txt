# Page 1
मराठी भाषा विभागांतर्गत क्षेत्रीय कार्यालयांकरीता ऐरोली, नवी मुंबई येथे “मराठी भाषा भवन उपकेंद्र" या इमारतीच्या बांधकामास प्रशासकीय मान्यता प्रदान करणेबाबत.
महाराष्ट्र शासन
मराठी भाषा विभाग
शासन निर्णय क्रमांकः मभाभ-२०१८/प्र.क्र.६३/भाषा-१,
नवीन प्रशासन भवन, ८ वा मजला,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
तारीख : ०६ जुलै, २०१९.
वाचा : १) मराठी भाषा विभाग, शासन निर्णय क्रमांक : मभाभ-२०१६/प्र.क्र.१२८/भाषा-१, (भाग-२), दि.०५.०३.२०१८.
२)शासन पत्र क्र.मभाव-२०१८/प्र.क्र.३२/भाषा-१, दि.१९.०४.२०१८.
३) सिडको महामंडळाचे पत्र क्र. CIDCO/SE (Vashi) २०१९/६२, दि.१८.०६.२०१९.
प्रस्तावना : मराठी भाषा विभागाच्या अधिपत्याखालील कार्यान्वित असलेली १) भाषा संचालनालय, २) महाराष्ट्र राज्य साहित्य आणि संस्कृती मंडळ ३) महाराष्ट्र राज्य मराठी विश्वकोश निर्मिती मंडळ व ४) राज्य मराठी विकास संस्था ही क्षेत्रीय कार्यालये मुंबईत विविध ठिकाणी कार्यरत आहेत. सदर कार्यालयांमार्फत भाषा व साहित्य विकास विषयक विविध उपक्रम राबविण्यात येतात. या सर्व कार्यालयांच्या कामात समन्वय राहावा या दृष्टीने ही कार्यालये एकाच इमारतीत असावी या उद्देशाने शासनाकडून सिडको महामंडळाकडे जागेची मागणी करण्यात आली होती. त्यानुषंगाने सिडको महामंडळाने दि.०३.११.२०१६ च्या पत्राद्वारे ऐरोली, नवी मुंबई येथील सेक्टर क्र. १३ मधील भूखंड क्र. ६-ए हा भूखंड “मराठी भाषा भवन उपकेंद्र" या इमारतीकरीता वितरित करण्यास सहमती दिली.
सदर भूखंडावर “मराठी भाषा भवन उपकेंद्र” या इमारतीचे बांधकाम करण्याबाबत संदर्भ क्र.१ च्या शासन निर्णयान्वये धोरणात्मक निर्णय घेण्यात आला आहे. त्याअनुषंगाने भूखंड क्र.६ए, सेक्टर १३, ऐरोली, नवी मुंबई येथील भूखंडावर मराठी भाषा विभागांतर्गत क्षेत्रीय कार्यालयांकरीता “मराठी भाषा भवन उपकेंद्र” या इमारतीचे बांधकाम सिडको महामंडळाकडून करून घेण्याबाबत शासनाने निर्णय घेतला व त्याअनुषंगाने प्रस्तावित इमारतीचा आराखडा व अंदाजपत्रक सादर करण्याबाबत संदर्भ क्र.२ च्या शासन पत्रान्वये सिडको महामंडळास कळविण्यात आले होते.
# Page 2
शासन निर्णय क्रमांकः मभाभ-२०१८/प्र.क्र.६३/भाषा-१
प्रस्तावित “मराठी भाषा भवन उपकेंद्र” या इमारतीचे बांधकाम सिडको महामंडळाकडून करण्यात येणार असल्याने संदर्भ क्र.३ च्या पत्राद्वारे सिडको महामंडळाकडून प्राप्त झालेले आराखडे व अंदाजपत्रकाची शासन स्तरावर छाननी करून प्रस्तावित इमारतीच्या बांधकामास प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय : मराठी भाषा विभागाची सर्व क्षेत्रीय कार्यालये व विभागांतर्गत कार्यरत असलेल्या विविध समित्या
/ मंडळे यांच्या कामकाजाकरीता सिडको महामंडळाच्या क्षेत्रातील भूखंड क्र. ६ए, सेक्टर क्र.१३, ऐरोली, नवी मुंबई या क्षेत्रावर प्रस्तावित “मराठी भाषा भवन उपकेंद्र” या इमारतीच्या बांधकामासंदर्भात सिडको महामंडळाने एकूण ३१८४.९२ चौ.मी. बांधकाम करण्यास आराखडा व अंदाजपत्रक सादर केले होते.
सिडको महामंडळाने सादर केलेल्या एकूण रू.२३,४४,११,०००/- (अक्षरी रूपये तेवीस कोटी चव्वेचाळीस लक्ष अकरा हजार फक्त) इतक्या ढोबळ अंदाजपत्रकाची शासन स्तरावर सार्वजनिक बांधकाम विभागाकडून तांत्रिक छाननी करण्यात आली व सार्वजनिक बांधकाम विभागाने सोबतच्या परिशिष्टात दर्शविल्याप्रामणे सुधारित परिगणना करून रू.१७,६६,४०,०००/- (अक्षरी रूपये सतरा कोटी सहासष्ट लक्ष चाळीस हजार फक्त) इतक्या ढोबळ अंदाजपत्रकास सहमती दिलेली आहे. त्यानुसार “मराठी भाषा भवन उपकेंद्र” या इमारतीच्या बांधकामाच्या रू.१७,६६,४०,०००/- (अक्षरी रूपये सतरा कोटी सहासष्ट लक्ष चाळीस हजार फक्त) इतक्या ढोबळ अंदाजपत्रकास प्रशासकीय मान्यता देण्यात येत आहे.
२. सदर मान्यता पुढील अटींच्या अधीन राहून देण्यात येत आहे.
१) ढोबळ स्वरूपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करूनच काम हाती घ्यावे.
२) सदर कामास प्रशासकीय मान्यता देण्यापूर्वी जागेच्या मालकी हक्काबाबतची खातरजमा करण्यात यावी.
३) प्रस्तुत काम पुरातत्व विभागाच्या अखत्यारित येत असल्यास संबंधीत विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
४) तांत्रिक मंजूरी देताना राज्य दरसूचीबाहय बाबींच्या दराकरीता शासन परिपत्रक क्रमांक २०१७/प्र.क्र.११/नियोजन-३, दि.११/०४/२०१७ नुसार कार्यवाही करण्यात यावी.
५) प्रस्तावातील खरेदीशी संबंधीत बाबींकरीता ई-निविदा प्रणालीचा अवलंब करून उद्योग, उर्जा व कामगार विभागाकडील दि.२४/०८/२०१७ च्या शासन निर्णयान्वये निर्गमित केलेल्या सूचना विचारात घ्याव्यात.
६) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही २०१३/प्र.क्र.१७७/तां.क.१, दि.१०/०१/२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
पृष्ठ ६ पैकी २
# Page 3
शासन निर्णय क्रमांकः मभाभ-२०१८/प्र.क्र.६३/भाषा-१
७) स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करून सदर कामे पूर्ण करावीत.
८) इमारतीमध्ये दिव्यांगाकरीता उपलब्ध करून द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
९) विषयांकित कामाकरीता सुधारित प्रशासकीय मान्यतेची आवश्यकता लागणार नाही.
यादृष्टीने विशेष दक्षता घेऊन काम करण्यात यावे.
सदर बांधकाम विहित कालमर्यादेत पूर्ण करण्याच्यादृष्टीने मराठी भाषा विभाग व सिडको महामंडळ यांचे अंतर्गत विहित सामंजस्य करार करण्यात येईल.
३. प्रस्तावित इमारत बांधकामाबाबतचा खर्च मागणी क्रमांक झेडएफ ४, मुख्य लेखाशीर्ष ४०५९ सार्वजनिक बांधकामावरील भांडवली खर्च, (०१) कार्यालयीन इमारती, (०५१) बांधकाम, (००) (०१) मराठी भाषा संशोधन, विकास व सांस्कृतिक केंद्र स्थापन करणे, ५३, मोठी बांधकामे, संगणक संकेतांक (४०५९२५३२) या लेखाशीर्षाअंतर्गत खर्ची टाकण्यात येईल.
४. सदर कामाची किंमत रू.१५.०० कोटी पेक्षा जास्त असल्याने मुख्य सचिव यांचे अध्यक्षतेखाली अपर मुख्य सचिव, नियोजन व अपर मुख्य सचिव, वित्त सदस्य असलेल्या उच्चस्तर समितीने चक्रीय पध्दतीने सदर प्रस्तावास मान्यता दिली आहे.
# Page 4
# Page 5
# Page 6