# Page 1
राज्य मराठी विकास संस्था, मुंबई संस्थेतील अधिकारी / कर्मचारी यांना ७ व्या वेतन आयोगाच्या अनुषंगाने सुधारित वेतनश्रेणी लागू करण्याबाबत.
महाराष्ट्र शासन
मराठी भाषा विभाग
शासन निर्णय क्रमांक: वेतन-२०१९/प्र.क्र.५०/आस्था-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक: १३ ऑगस्ट, २०१९
वाचा :- १) शासन निर्णय, वित्त विभाग, क्र. वेपुर-२०१८/प्र.क्र.४४/सेवा-९, दिनांक ०१.०१.२०१९.
२) शासन अधिसूचना, वित्त विभाग, क्र. वेपुर-२०१९/प्र.क्र.१/सेवा-९, दिनांक ३०.०१.२०१९.
प्रस्तावना : राज्य शासकीय कर्मचा-यांना सातव्या वेतन आयोगाच्या अनुषंगाने दिनांक ०१.०१.२०१६ पासून सुधारित वेतन संरचना लागू करण्यात आल्या आहेत. त्याच धर्तीवर राज्य मराठी विकास संस्था या १००% शासन अनुदानीत संस्थेतील अधिकारी/कर्मचारी यांना सातव्या वेतन आयोगानुसार सुधारित वेतनसंरचना लागू करण्याबाबतचा प्रस्ताव शासन स्तरावर मान्यतेसाठी सादर करण्यात आला आहे.
शासन निर्णय :
मराठी भाषा विभागाच्या अधिनस्त असलेल्या “राज्य मराठी विकास संस्था" या १००% शासन अनुदानीत संस्थेतील अधिकारी / कर्मचारी यांना सोबत जोडलेल्या “प्रपत्र - अ” मध्ये दर्शविल्यानुसार दिनांक ०१.०१.२०१६ पासून सुधारित वेतनसंरचना मंजूर करुन सुधारित वेतनाचा प्रत्यक्ष आर्थिक लाभ दिनांक ०१.०१.२०१९ पासून देण्यास शासन मान्यता देण्यात येत आहे.
२. या सुधारित वेतनसंरचनेतील वेतननिश्चिती शासन अधिसूचना, वित्त विभाग, दिनांक ३०.०१.२०१९ नुसार निर्गमित करण्यात आलेल्या महाराष्ट्र नागरी सेवा (सुधारित वेतन) नियम, २०१९ आणि शासन निर्णय, वित्त विभाग, क्र. वेपुर-२०१९/प्र.क्र.८/सेवा-९, दिनांक २०.०२.२०१९ नुसार करण्यात यावी. या नियमानुसार अनुज्ञेय असलेल्या सुधारित वेतनश्रेणीत वेतन घेण्याबाबतचा विकल्प सदर कर्मचा-यांनी हे आदेश निर्गमित झाल्याच्या दिनांकापासून ०१ महिन्याच्या आत देण्यात यावा.
दिनांक ०१.०१.२०१६ ते दिनांक ३१.१२.२०१८ या कालावधीतील अनुज्ञेय थकबाकीसंदर्भात स्वतंत्रपणे आदेश निर्गमित करण्यात येतील.
३. यासाठी होणारा खर्च “मागणी क्र. झेडएफ-०२, मुख्य लेखाशीर्ष २२०५, कला व संस्कृती, १०२, कला व संस्कृती प्रचालन, (०१) (०४) राज्य मराठी विकास संस्था (अनिवार्य) (२२०५ ३१६१) ३६-सहायक अनुदाने (वेतन)” या लेखाशीर्षाखालील अनुदानातून भागविण्यात यावा.
# Page 2
शासन निर्णय क्रमांक : वेतन-२०१९/प्र.क्र.५०/आस्था-२
४. सदर शासन निर्णय वित्त विभागाच्या अनौपचारिक संदर्भ क्र. २७७/२०१९/सेवा-९, दिनांक १८.०७.२०१९ अन्वये दिलेल्या सहमतीने निर्गमित करण्यात येत आहे.
# Page 3