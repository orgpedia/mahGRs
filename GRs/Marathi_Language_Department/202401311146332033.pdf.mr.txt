# Page 1
भाषा संचालनालयाच्या
आकृतीबंधामध्ये सुधारणा
करणेबाबत.
महाराष्ट्र शासन
मराठी भाषा विभाग
शासन निर्णय क्र. भापनि २०२२/प्र.क्र.८५/आस्था-२
नवीन प्रशासन भवन, ८ वर मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ३१ जानेवारी, २०२४
वाचा :-
१) शासन निर्णय, मराठी भाषा विभाग क्र. आढावा २०१६/प्र.क्र.२३८/आस्था-१, दि. १४.११.२०१९ २) शासन निर्णय, मराठी भाषा विभाग क्र. भापनि १२११/प्र.क्र.०५/आस्था-०२, दि. २९.१०.२०२१
प्रस्तावना :-
उच्चस्तर सचिव समितीने दिनांक ०८.०७.२०१९ रोजीच्या बैठकीत दिलेल्या मान्यतेनुसार व वित्त
विभागाच्या अनौपचारिक संदर्भ क्र. ४०६/आपुक, दि. २२.०८.२०१९ व क्र. ४४५/सेवा-९, दि. ०७.११.२०१९
अन्वये प्राप्त मान्यतेनुसार मराठी भाषा विभागाच्या वाचा येथील क्र. १ च्या शासन निर्णयान्वये मराठी भाषा
विभाग (खुद्द) व विभागाच्या अधिपत्याखालील क्षेत्रिय कार्यालयांचा सुधारीत आकृतीबंध निश्चित करण्यात
आला आहे.
तद्नंतर वाचा येथे नमूद दिनांक २९.१०.२०२१ रोजीच्या शासन निर्णयान्वये भाषा संचालनालयाच्या
आकृतीबंधामध्ये सुधारणा करण्यात आली आहे. सदर आकृतीबंधात नमूद विभागीय सहाय्यक भाषा संचालक
व सहाय्यक भाषा संचालक (अनुवाद व शब्दावली) या पदांची वेतनसंरचना अनुक्रमे एस-१६ : ४४९००-
१४२४०० व एस-१५ : ४१८००-१३२३०० अशी आहे. वास्तविक सदर पदांच्या सेवाप्रवेश नियमांनुसार सदर
दोन्ही पदे एकच असून, ती बदलीस पात्र आहेत. तसेच, सदर पदांची सेवाज्येष्ट्ठता एकत्रित ठेवण्यात येते.
सहाय्यक भाषा संचालक (अनुवाद व शब्दावली) यांना विभागीय कार्यालयांमध्ये बदलीने पदस्थापना
दिल्यानंतर विभागीय सहाय्यक भाषा संचालक असे संबोधण्यात येते व विभागीय सहाय्यक भाषा संचालक
यांना मुख्यालयात बदली दिल्यानंतर त्यांना सहाय्यक भाषा संचालक (अनुवाद व शब्दावली) असे
संबोधण्यात येते.
एकाच पदासाठी दोन वेगळ्या ठिकाणी दोन वेगळी पदनामे व दोन वेगळ्या वेतनसंरचना अस्तित्वात
आहेत. सदर तफावत दूर करुन सदर पदांना सहायक भाषा संचालक हे एकच पदनाम व एस-१५ : ४१८००-
१३२३०० ही एकसमान वेतनसंरचना देण्याची बाब शासनाच्या विचाराधीन होती. यानुषंगाने शासनाने
पुढीलप्रमाणे निर्णय घेतला आहे :-
# Page 2
शासन निर्णय क्रमांकः भापनि २०२२/प्र.क्र.८५/आस्था-२
शासन निर्णय :-
वाचा येथील क्र. २ च्या दिनांक २९.१०.२०२१ रोजीच्या शासन निर्णयासोबतच्या परिशिष्ट्ट-ब मध्ये
अ.क्र. ४ व अ.क्र. ५ येथे नमूद विभागीय सहाय्यक भाषा संचालक -०४ पदे व सहाय्यक भाषा संचालक
(अनुवाद व शब्दावली) - ०४ पदे या दोन्ही पदांचे एकत्रिकरण करुन सदरील एकूण ०८ पदांना (०७ पदे
स्थायी व ०१ पद अस्थायी) सहायक भाषा संचालक हे पदनाम व एस-१५ : ४१८००-१३२३०० ही वेतनश्रेणी/
वेतनस्तर निश्चित करण्यात येत आहे. तसेच, सदर वेतनश्रेणी/वेतनस्तर यापुढे उंचावून देण्यात येणार नाही.
सदर शासन निर्णय वित्त विभागाच्या अनौपचारिक संदर्भ क्र. ४१७/सेवा-९, दिनांक ३०.१०.२०२३
अन्वये दिलेल्या मान्यतेस अनुसरुन तसेच, सामान्य प्रशासन विभागाचा अनौपचारिक संदर्भ क्र.१/का.१२,
दिनांक ०१.०१.२०२४ अन्वये दिलेल्या मान्यतेस अनुसरुन व मराठी भाषा विभागाच्या वाचा येथील अ.क्र. १ व
२ येथील शासन निर्णयांच्या अनुषंगाने निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध