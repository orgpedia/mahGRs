# Page 1
मराठी भाषा भवन, महाराष्ट्र, मुंबई या प्रकल्पाकरिताच्या
भूखंडाचे सीआरझेड सवेक्षण व अनुषंगिक परवानग्या घेण्याकरिता निधी वितरीत करणेबाबत.
महाराष्ट्र शासन
मराठी भाषा विभाग
शासन निर्णय क्रमांकः मभाभ २०२४/प्र.क्र.३४/भाषा-१
नवीन प्रशासन भवन, ८ वा मजला,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक: १ मार्च, २०२४.
वाचा:-
(१) मराठी भाषा विभाग, शासन निर्णय क्रमांक मभाभ २०२१/प्र.क्र.४८/भाषा-१, दि.०६.०४.२०२२
(२) शासन निर्णय, मराठी भाषा विभाग, मभाभ २०२३/ प्र.क्र.१०७/भाषा-१, दि.१५.१२.२०२३
(३) कार्यकारी अभियंता, एकात्मिकृत घटक (सा. बां.) विभाग, मुंबई यांचे पत्र क्र. जा.क्र.- काअ/ एध/प्रशा-३/१४३२, दि.२२.०२.२०२४
(४) कार्यकारी अभियंता, एकात्मिकृत घटक (सा. बां.) विभाग, मुंबई यांचे पत्र क्र. जा.क्र.- काअ/
एध/प्रशा-३/१५६३, दि.२६.०२.२०२४
प्रस्तावना
गिरगांव महसूली विभागातील भूखंड क्र.१७३६ येथे मराठी भाषा भवन, महाराष्ट्र, मुंबई ही इमारत
बांधण्यात येणार आहे. शासन निर्णय, महसूल व वन विभाग, दि.१२.०७.२०२१ अन्वये मराठी भाषा भवन,
महाराष्ट्र, मुंबई या इमारतीच्या बांधकामाकरिता गिरगांव महसूल विभागातील भूखंड क्र.१७३६ मधील अंदाजे
२०८५ चौ.मी. इतका भूखंड मराठी भाषा विभागास हस्तांतरित करण्यात आला आहे.
तद्नंतर मराठी भाषा भवनासंबंधी मा. मंत्री, मराठी भाषा विभाग यांच्या अध्यक्षतेखाली वेळोवेळी झालेल्या
बैठकांमध्ये झालेल्या निर्णयांनुसार वास्तुविशारद यांनी प्रकल्पाचे आराखडे सुधारीत केले. मा.मंत्रिमंडळाच्या
दि.१९.०४.२०२३ रोजीच्या बैठकीमध्ये शालेय शिक्षण विभागाच्या अधिनस्त कार्यालयाची इमारत व मराठी भाषा
विभागाची मराठी भाषा भवन मुख्य केंद्र अशी संयुक्त भव्य इमारत उभारण्याकरिता भूखंडाचे एकत्रीकरण
करण्यास व त्याकरिता सादर केलेल्या सुधारीत आराखड्यांना मान्यता देण्यात आली.
मा. मंत्रिमंडळाच्या दि.१९.०४.२०२३ रोजीच्या बैठकीत झालेल्या निर्णयास अनुसरुन शासन निर्णय,
महसूल व वन विभाग, दि.२३.०८.२०२३ अन्वये मराठी भाषा भवन, मुख्य केंद्र करिता गिरगांव महसूली
विभागातील भूकर क्र.१७३६ सुधारीत क्षेत्र ३७७० चौ.मी. चा मराठी भाषा विभाग व शालेय शिक्षण विभाग
यांच्यामार्फत संयुक्तरित्या विकास करण्याकरिता ना-हरकत देण्यात आली आहे. जिल्हाधिकारी, मुंबई शहर
यांनी दि.०१.०९.२०२३ रोजीच्या आदेशान्वये सदर भूखंड मराठी भाषा विभागास हस्तांतरीत केला आहे.
तद्नंतर मा. मंत्रिमंडळाच्या दि.२९.११.२०२३ रोजीच्या बैठकीमध्ये मराठी भाषा विभाग व उच्च व तंत्र
शिक्षण विभागाकडील भूखंडाबाबत अंशत: अदलाबदल करुन भूखंडाच्या पुढील बाजूस मराठी भाषा भवन व
मागील बाजूस सावित्रीबाई फुले वसतिगृह अशा दोन स्वतंत्र इमारतीच्या बांधकाम करण्यास, मराठी भाषा भवन
या इमारतीच्या सुधारीत आराखड्यांना, सदर इमारतीच्या बांधकामाकरिता सार्वजनिक बांधकाम विभाग या
# Page 2
शासन निर्णय क्रमांकः मभाभ २०२४/प्र.क्र.३४/भाषा-१
अभिकरणाची नियुक्ती करण्यास आणि त्यांच्यामार्फत नवीन निविदा प्रक्रिया करण्यास व अन्य इतर बाबींना
मान्यता दिली आहे. त्यास अनुसरुन शासन निर्णय, मराठी भाषा विभाग, दि.१५.१२.२०२३ निर्गमित करण्यात
आला आहे
कार्यकारी अभियंता, एकात्मिकृत घटक (सा. बां.) विभाग, मुंबई यांनी संदर्भाधीन क्र.३ येथील
दि.२२.०२.२०२४ रोजीच्या प्रस्तावान्वये मराठी भाषा भवन, महाराष्ट्र, मुंबई या प्रकल्पाच्या भूखंडाची सीआरझेड
बाबतची परवानगी घेण्याच्या अनुषंगाने Institute of Remote Sensing, Chennai यांना भूखंडाचे सवेक्षण व
अनुषंगिक बाबींसाठी रु.५,९०,०००/- इतके शुल्क अदा करणेकरिता निधी वितरीत करण्याची विनंती केली
होती.
तसेच कार्यकारी अभियंता, एकात्मिकृत घटक (सा. बां.) विभाग, मुंबई यांनी संदर्भाधीन क्र.४ येथील
दि.२६.०२.२०२४ रोजीच्या प्रस्तावान्वये मराठी भाषा भवन, महाराष्ट्र, मुंबई या प्रकल्पाच्या अनुषंगाने बृहन्मुंबई
महानगरपालिकेकडे बांधकाम परवानगी तसेच फायर ब्रिगेड परवानगी यासंबंधी शुल्क अदा करण्याकरिता
अनुक्रमे रु.३४,३६४/- व रु.६,९३,६००/- असा एकूण रु.७,२७,९६४/- इतका निधी वितरीत करण्याची विनंती
केली होती.
कार्यकारी अभियंता, एकात्मिकृत घटक (सा.बां.) विभाग, मुंबई यांच्या उपरोक्त दोन्ही प्रस्तावाच्या
अनुषंगाने एकूण रु.१३,१७,९६४/- इतका निधी वितरीत करण्याची बाब शासनाच्या विचाराधीन होती.
शासन निर्णय :-
मराठी भाषा भवन, महाराष्ट्र, मुंबई या इमारतीच्या बांधकामाच्या अनुषंगाने भूखंडाची सीआरझेड
बाबतची परवानगी घेणेकरिता Institute of Remote Sensing, Chennai यांना भूखंडाचे सवेक्षण व अनुषंगिक
बाबींसाठी रु.५,९०,०००/- इतके शुल्क अदा करणेकरिता आणि बृहन्मुंबई महानगरपालिकेकडे बांधकाम
परवानगी तसेच फायर ब्रिगेड परवानगी यासंबंधी शुल्क अदा करण्याकरिता अनुक्रमे रु.३४,३६४/- व
रु.६,९३,६००/- असा एकूण रु.१३,१७,९६४/- (अक्षरी रुपये तेरा लक्ष सतरा हजार नऊशे चौसष्ट्ट फक्त) इतका
निधी मागणी क्रमांक झेडएफ ४, मुख्य लेखाशीर्ष ४०५९- सार्वजनिक बांधकामावरील भांडवली खर्च, (०१)
कार्यालयीन इमारती, (०५१) बांधकाम, (००)(००) (०१) मराठी भाषा संशोधन, विकास व सांस्कृतिक केंद्र स्थापन
करणे, ५३, मोठी बांधकामे, संगणक संकेतांक (४०५९२५३२) या लेखाशीर्षाखाली सन २०२३-२४ या आर्थिक
वर्षामध्ये मंजूर अनुदानातून कार्यकारी अभियंता यांचे कार्यालय, एकात्मिकृत घटक (सा.बां.) विभाग, बांधकाम
भवन, मुंबई "Treasury Code ७१०१, D.D.O. Code ००३४३३ & User ID ७१०१००३४३३ Executive Engineer
Integrated unit (P.W.) Department, Mumbai" या सार्वजनिक बांधकाम विभागाच्या कार्यालयाच्या कोषागार
संकेतांकावर अभिहस्तांकीत करण्यास शासन मान्यता देण्यात येत आहे.
२. सदर शासन निर्णय वित्त विभागाच्या शासन निर्णय क्रमांक : विअप्र-२०१३/प्र.क्र.३०/२०२३/विनिमय,
भाग-२, दि.१७.०४.२०१५ अन्वये वित्तीय अधिकार नियम पुस्तिका- १९७८ (भाग पहिला), उप विभाग-तीन,
अनुक्रमांक-४, परिच्छेद क्रमांक २७(२) नुसार प्रशासनिक विभागाला प्रदान करण्यात आलेल्या वित्तीय
अधिकारानुसार निर्गमित करण्यात येत आहे.
३. सदर निधीचा विनियोग केल्यानंतर त्याचे उपयोगिता प्रमाणपत्र शासनास सादर करावे.
पृष्ट्ठ ३ पैकी २
# Page 3
शासन निर्णय क्रमांकः मभाभ २०२४/प्र.क्र.३४/भाषा-१
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध