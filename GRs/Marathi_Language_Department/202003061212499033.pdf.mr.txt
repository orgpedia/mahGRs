# Page 1
अखिल भारतीय मराठी संत साहित्य संमेलनास निधी उपलब्ध करून देण्याबाबत.
महाराष्ट्र शासन
मराठी भाषा विभाग
शासन निर्णय क्रमांक: सासंमे-२०२०/प्र.क्र.१५/भाषा-३,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ६ मार्च, २०२०
वाचा :- १. शासन निर्णय क्र. रासांधो-१०१२/प्र.क्र.१२६/२०१२/भाषा-३, दिनांक १७ एप्रिल, २०१५.
प्रस्तावना : महाराष्ट्र राज्य सांस्कृतिक धोरण २०१० नुसार, अखिल भारतीय मराठी साहित्य संमलेनाच्या धर्तीवर मुख्य प्रवाहापेक्षा वेगळया प्रवाहातील जनसमूहांच्या आणि उपेक्षित वर्गांच्या साहित्य संमेलनांना शासनाकडून त्या त्या संमेलनाच्या एकंदर स्वरुपावर आधारित अनुदान देऊन त्या माध्यमातून सदर प्रवाहांना साहित्य क्षेत्राच्या मुख्य प्रवाहात आणण्यासाठी त्यांना हक्काचे व्यासपीठ मिळवून देण्याकरीता महाराष्ट्र राज्य साहित्य आणि संस्कृती मंडळाकडून “अन्य मराठी साहित्य संमेलनांना अनुदान" ही योजना राबविण्यात येत आहे. मा.मंत्री (मराठी भाषा) यांनी दि.२८ डिसेंबर, १०१९ रोजी कोल्हापूर येथे पार पडलेल्या ८ व्या अखिल भारतीय मराठी संत साहित्य संमेलनात केलेल्या घोषणेच्या अनुषंगाने अखिल भारतीय मराठी संत साहित्य संमेलनास एकवेळची विशेष बाब म्हणून रू.२५,००,०००/- (अक्षरी रूपये पंचवीस लक्ष फक्त) इतके अर्थसहाय्य मंजूर करण्याच्या प्रस्तावास प्रशासकीय मान्यता देण्याचे शासनाच्या विचाराधीन होते.
शासन निर्णय : या शासन निर्णयान्वये, वारकरी साहित्य परिषद, महाराष्ट्र यांच्या मार्फत अखिल भारतीय मराठी संत साहित्य संमेलनाच्या आयोजनासाठी एकवेळची विशेष बाब म्हणून रुपये २५,००,०००/- (रुपये पंचवीस लक्ष फक्त) इतके अर्थसहाय्य खालील अटी व शर्तीच्या अधीन राहून मंजूर करण्यास मान्यता देण्यात येत आहे.
१) महाराष्ट्र राज्य साहित्य आणि संस्कृती मंडळाने रु.२५.०० लक्ष इतकी अर्थसहाय्याची रक्कम वारकरी साहित्य परिषद, महाराष्ट्र यांना वितरीत करण्याची कार्यवाही करावी तसेच सदर अर्थसहाय्य एकवेळची विशेष बाब म्हणून देण्यात येत असल्याने सदर बाब पूर्वोदाहरण म्हणून समजण्यात येऊ नये.
२) महाराष्ट्र शासनाकडून उपलब्ध करून देण्यात येत असलेल्या अर्थसहाय्याचा विनियोग केवळ अखिल भारतीय मराठी संत साहित्य संमेलनामध्ये, मराठी भाषा आणि साहित्य विषयक आयोजित करण्यात येणाऱ्या विविध उपक्रमांसाठीच करण्यात यावा.
३) अखिल भारतीय मराठी संत साहित्य संमेलनासाठी शासनाकडून उपलब्ध करून देण्यात आलेल्या निधीचे विनियोजन प्रमाणपत्र, संमेलन वृत्तांत, सनदी लेखापालांकडून तपासून घेण्यात आलेले लेख्यांचे विवरणपत्र १ महिन्याच्या आत वारकरी साहित्य परिषदेने शासनाच्या अधिपत्याखालील महाराष्ट्र राज्य साहित्य आणि संस्कृती मंडळास सादर करावे.
तसेच या बाबतचा पूर्तता अहवाल उपयोगिता प्रमाणपत्रासह महाराष्ट्र राज्य साहित्य आणि संस्कृती मंडळाने शासनास सादर करावा.
# Page 2
शासन निर्णय क्रमांक: सासंमे-२०२०/प्र.क्र.१५/भाषा-३,
४) अखिल भारतीय मराठी संत साहित्य संमेलनासाठी शासनाकडून मंजूर करण्यात आलेल्या अर्थसहाय्याबाबतची सर्व कागदपत्रे व हिशोब महालेखापाल, महाराष्ट्र-१, मुंबई किंवा त्यांचे अधिकारी यांना तपासण्याचा अधिकार असून त्यांनी मागणी केल्यास सर्व कागदपत्रे त्यांच्याकडे तपासणीसाठी सादर करावीत.
२. यासाठी सहायक लेखा अधिकारी, महाराष्ट्र राज्य साहित्य आणि संस्कृती मंडळ यांना आहरण व संवितरण अधिकारी म्हणून घोषित करण्यात येत आहे. तसेच सचिव, महाराष्ट्र राज्य साहित्य आणि संस्कृती मंडळ, मुंबई यांना नियंत्रण अधिकारी म्हणून घोषित करण्यात येत आहे.
३. यासाठी होणारा खर्च मागणी क्र. झेडएफ-०२, लेखाशिर्ष २२०५ - कला व संस्कृती (००)(१०२) कला व संस्कृती प्रचालन (०२) कार्यक्रम (०२) (०२) राज्य साहित्य व संस्कृती मंडळ (कार्यक्रम), ३१, सहायक अनुदाने (वेतनेतर) (२२०५३२१४) याखाली सन २०१९-२०२० या आर्थिक वर्षासाठी पुनर्विनियोजनाने उपलब्ध होणाऱ्या अनुदानातून भागविण्यात यावा.
४. सदर शासन निर्णय नियोजन व वित्त विभागाने दि. ५.३.२०२० रोजी दिलेल्या मान्यतेनुासर निर्गमित करण्यात येत आहे.
# Page 3