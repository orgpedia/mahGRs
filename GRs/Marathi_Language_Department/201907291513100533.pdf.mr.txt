# Page 1
महाराष्ट्र राज्य साहित्य आणि सांस्कृती मंडळ, मुंबई यांच्या मार्फत नवोदित लेखकांना प्रोत्साहन देण्यासाठी घेण्यात येणाऱ्या कार्यशाळांची/चर्चासत्रांची संख्या वाढवणे.
महाराष्ट्र शासन
मराठी भाषा विभाग
शासन निर्णय क्रमांक: नलेका-२०१९/प्र.क्र.५७/भाषा-३,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०५ ऑगस्ट, २०१९
वाचा :- १. शासन निर्णय - सामाजिक न्याय, सांस्कृतिक कार्य, क्रीडा व विशेष सहाय्य विभाग क्र.सासंमं-२००१/प्र.क्र.१३५/का.सांका-२, दि. २३ नोव्हेंबर, २००१.
२. शासन निर्णय -सामाजिक न्याय, सांस्कृतिक कार्य, क्रीडा व विशेष सहाय्य विभाग क्र.सासंमं-२००१/प्र.क्र.१३५/का.सांका-२, दि. ८ मार्च, २००२.
३. शासन निर्णय क्र.मराठी भाषा विभाग -नलेका-१०१२/प्र.क्र.१३४/२०१२/भाषा-३, दि. २४ जून, २०१३.
४. सचिव,महाराष्ट्र राज्य साहित्य आणि संस्कृती मंडळ यांचे जा.क्र.सासंम/प्रकाशने/ २०१९/२६०७, दि.११ जुलै, २०१९
प्रस्तावना :
महाराष्ट्र राज्य साहित्य आणि संस्कृती मंडळच्या प्रमुख उद्दीष्टांपैकी साहित्य संस्कृतीचे संवर्धन करणे हे एक महत्त्वाचे उद्दिष्ट आहे. साहित्याचा प्रचार व प्रसारासाठी महाराष्ट्राच्या ग्रामीण भागातील नवलेखकांना प्रोत्साहन देणे, त्यांना मार्गदर्शन करणे, नवलेखकांचे लेखन सुधारुन त्यांनी केलेल्या लिखानामध्ये त्रुटी राहू नयेत, ग्रमीण भागात चांगले लेखक तयार व्हावेत, त्यांना तज्ज्ञांचे मार्गदर्शन मिळावे, याकरिता महाराष्ट्र राज्य साहित्य आणि संस्कृती मंडळाकडून राबविण्यात येणाऱ्या नवोदित लेखकांसाठी दरवर्षी ७ कार्यशाळांचे/चर्चासत्रांचे आयोजन केले जाते व सदर कार्यशाळांच्या आयोजनाकरिता प्रत्येकी ५०,००० /- प्रमाणे (लेखाशीर्ष २२०५३४१२ अंतर्गत) रु.३,५०,०००/- इतका निधी अर्थसंकल्पीत केला जातो. सदरचा निधी अपुरा पडत असल्याने कार्यशाळांच्या संख्येत वाढ करता येत नव्हती. सदर उपक्रमाला नवोदित लेखकांकडून मिळणारा प्रतिसाद व महाराष्ट्रात इतर भागातही सदर उपक्रम राबविणे शक्य व्हावे म्हणून या योजनेच्या अनुदानात वाढ झाल्याने कार्यशाळांच्या संख्येमध्ये वाढ करण्याचा प्रस्ताव शासनाच्या विचाराधीन होता.
शासन निर्णय :
या शासन निर्णयान्वये महाराष्ट्र राज्य साहित्य आणि संस्कृती मंडळामार्फत नवोदित लेखकांसाठी कार्यशाळा/चर्चासत्राचे आयोजन करणे या उपक्रमातंर्गत दरवर्षी एकूण १० कार्यशाळांचे/चर्चासत्रांचे आयोजन करण्यास व त्यांच्या आयोजनाकरिता प्रत्येकी रु.५०,०००/ (रु. पन्नास हजार फक्त) एवढी रक्कम प्रदान करण्यास शासन मान्यता देण्यात येत आहे.
# Page 2
शासन निर्णय क्रमांक :नलेका-२०१९/प्र.क्र.५७/भाषा-३
२. यासाठी सचिव, महाराष्ट्र राज्य साहित्य आणि संस्कृती मंडळ, मुंबई यांना आहरण व संवितरण अधिकारी म्हणून घोषित करण्यात येत असून, त्यांना याबाबतच्या देयकावर स्वाक्षरी करण्यास प्राधिकृत करण्यात येत आहे.
३. सदर कार्यशाळा/चर्चासत्र यांचे आयोजनाकरिता एकूण रु.५,००,०००/- (रु.पाच लाख फक्त) इतका होणारा खर्च “मागणी क्र.झेडएफ-०२, मुख्य लेखाशीर्ष-२२०५-१०२ कला व संस्कृती प्रचालन, (०१)(०७)– नवोदित लेखकांसाठी चर्चासत्र व कार्यशाळा आयोजित करण्यासाठी सहायक अनुदान, (कार्यक्रम) (२२०५३२१४) ३१, सहायक अनुदान (वेतनतर ) " या लेखाशिर्षाखाली प्रत्येक वित्तीय वर्षात उपलब्ध करुन दिलेल्या मंजूर आर्थिक तरतूदीतून व मासिक निधी विवरणपत्राप्रमाणे भागविण्यात यावा.