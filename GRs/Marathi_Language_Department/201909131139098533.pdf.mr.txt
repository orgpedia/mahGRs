# Page 1
मराठी भाषा विभागांतर्गत क्षेत्रीय कार्यालयांकरीता ऐरोली, नवी मुंबई येथे “मराठी भाषा भवन उपकेंद्र" या इमारतीच्या बांधकामासाठी अतिरिक्त १०१८.७२ चौ.मी. जागेचे शुल्क अदा करण्यास प्रशासकीय मान्यता प्रदान करणेबाबत.
महाराष्ट्र शासन
मराठी भाषा विभाग
शासन निर्णय क्रमांकः मभाभ-२०१६/प्र.क्र.१२८/भाषा-१, (भाग - २ )
नवीन प्रशासन भवन, ८ वा मजला,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक: १३ सप्टेंबर, २०१९.
वाचा : १) मराठी भाषा विभाग, शासन निर्णय क्रमांक : मभाभ-२०१६/प्र.क्र.१२८/भाषा-१,(भाग-२), दि.०५.०३.२०१९.
२) सिडको महामंडळाचे पत्र क्र. सिडको/सासेवि/२०१९/८३३, दि.१७.०६.२०१९.
३) मराठी भाषा विभाग, शासन निर्णय क्रमांक : मभाभ-२०१८/प्र.क्र.६३/भाषा-१, दि.०६.०७.२०१९.
४) मराठी भाषा विभाग, शासन निर्णय क्रमांक : भाभ-२०१६/प्र.क्र.१२८/भाषा-१, (भाग-२), दि.२४.०७.२०१९.
५) सिडको महामंडळाचे पत्र क्र. सिडको/एसएसओ/२०१९/९७, दि.२२.०८.२०१९.
प्रस्तावना: मराठी भाषा विभागाच्या अधिपत्याखालील कार्यान्वित असलेली १) भाषा संचालनालय, २) महाराष्ट्र राज्य साहित्य आणि संस्कृती मंडळ ३) महाराष्ट्र राज्य मराठी विश्वकोश निर्मिती मंडळ व ४) राज्य मराठी विकास संस्था ही क्षेत्रीय कार्यालये मुंबईत विविध ठिकाणी कार्यरत आहेत. सदर कार्यालयांमार्फत भाषा व साहित्य विकास विषयक विविध उपक्रम राबविण्यात येतात. या सर्व कार्यालयांच्या कामात समन्वय राहावा या दृष्टीने ही कार्यालये एकाच इमारतीत असावी या उद्देशाने शासनाकडून सिडको महामंडळाकडे जागेची मागणी करण्यात आली होती. त्यानुषंगाने सिडको
# Page 2
शासन निर्णय क्रमांक: मभाभ-२०१६/प्र.क्र.१२८/भाषा-१, (भाग-२)
महामंडळाने ऐरोली, नवी मुंबई येथील सेक्टर क्र. १३ मधील भूखंड क्र. ६-अ हा भूखंड (अंदाजे क्षेत्रफळ २००० चौ. मी.) “मराठी भाषा भवन उपकेंद्र” या इमारतीकरीता वितरित करण्यास सहमती दिली. सदर भूखंडावर “मराठी भाषा भवन उपकेंद्र” या इमारतीचे बांधकाम करण्याबाबत संदर्भ क्र.१ च्या शासन निर्णयान्वये धोरणात्मक निर्णय घेण्यात आला आहे.
२. सिडको महामंडळाने ऐरोली येथील भूखंड क्र. ६ अ, अंदाजे क्षेत्रफळ २००० चौ.मी., सेक्टर १३, या भूखंडाचे दीर्घकालीन भाडेपट्टीच्या अनुषंगाने विहीत केलेले एकूण शुल्क रू.३,६३,५०,१९०/- (अक्षरी रूपये तीन कोटी त्रेसष्ठ लाख पन्नास हजार एकशे नव्वद फक्त) सिडको महामंडळाला अदा केले आहे.
३. मराठी भाषा भवन उपकेंद्रासाठी वाटप केलेल्या २००० चौ.मी. भूखंडापैकी १००० चौ.मी. क्षेत्रफळ हे किनारा नियमन क्षेत्र अधिसूना, २०११ (CRZ Notification, २०११) अन्वये CRZ-II (Urban) प्रकारामध्ये आणि ५० मीटर खारफुटी क्षेत्रात बाधीत होत असल्याने या जागेवर प्रचलित धोरणानुसार मा. उच्च न्यायालयाच्या निर्देशानुसार बांधकाम करता येत नसल्याचे सिडको महामंडळाने संदर्भ क्र. २ च्या पत्रान्वये निदर्शनास आणून दिले. त्या अनुषंगाने इमारत बांधकामासाठी आवश्यक भूखंडाकरीता सिडको महामंडळाने मूळ भूखंडालगत अतिरिक्त १०१८.७२ चौ.मी. क्षेत्र वाटपासाठी प्रस्तावित केले आहे. इमारत बांधकामासाठी अतिरिक्त भूखंडाची आवश्यकता असल्याने मा.मंत्रिमंडळाने मान्यता दिलेल्या मूळ प्रस्तावातील या बदलास महाराष्ट्र शासन कार्यनियमावलीच्या नियम १५ अन्वये देण्यात आलेल्या अनुदेश क्र.२९ नुसार मा. मुख्यमंत्री महोदयांच्या निदर्शनास आणून सदर प्रस्तावास मान्यता घेण्यात आली. तत्पूर्वी सदर प्रस्तावास वित्त विभाग व नियोजन विभागाची मान्यता घेण्यात आली होती. त्यानुसार सिडको महामंडळास वाढीव भूखंडाच्या भाडेपट्टीचे विहित शुल्क रू.२,०६,२१,५००/- (अक्षरी रूपये दोन कोटी सहा लाख एकवीस हजार पाचशे फक्त) अदा करण्यास दि.२४.०७.२०१९ रोजीच्या शासन निर्णयान्वये प्रशासकीय मान्यता देण्यात आली होती.
दरम्यान सिडको महामंडळाने त्यांच्या दि. २२.०८.२०१९ च्या पत्रान्वये (संदर्भ क्र. ५) सन २०१९-२० या वित्तीय वर्षातील विहीत दरानुसार सदर वाढीव भूखंडाच्या भाडेपट्टीचे शुल्क रू.२,२६,६०,२४७/ (अक्षरी रुपये दोन कोटी सव्वीस लाख साठ हजार दोनशे सत्तेचाळीस फक्त) अदा करण्याबाबत कळविले.
तथापि, सदर शुल्क दि.२४.०७.२०१९ च्या शासन निर्णयान्वये प्रशासकीय मान्यता दिलेल्या रकमेपेक्षा अधिक असल्याने सदर प्रस्तावास शासन मान्यता घेण्यात आली आहे. त्यामुळे आता संदर्भाधिन क्रमांक ४ येथील शासन निर्णय अधिक्रमित करून सुधारित वाढीव रकमेस प्रशासकीय मान्यता देण्याची बाब शासनाच्या विचाराधीन होती.
पृष्ठ ४ पैकी २
# Page 3
शासन निर्णय क्रमांक: मभाभ-२०१६/प्र.क्र.१२८/भाषा-१, (भाग-२)
शासन निर्णय : या शासन निर्णयाद्वारे संदर्भाधिन क्रमांक ४ येथील दि. २४.०७.२०१९ रोजीचा शासन निर्णय
अधिक्रमित करून मराठी भाषा भवन उपकेंद्रासाठीच्या ऐरोली, नवी मुंबई येथील भूखंड क्र. ६-अ, सेक्टर क्र.१३ मधील १०१८.७२ चौ.मी. अतिरिक्त भूखंडाचे दीर्घकालीन भाडेपट्टीचे शुल्क रू.२,२६,६०,२४७/ (अक्षरी रुपये दोन कोटी सव्वीस लाख साठ हजार दोनशे सत्तेचाळीस फक्त) सिडको महामंडळाला अदा करण्यास प्रशासकीय मान्यता देण्यात येत आहे.
२. भूखंडाच्या भाडेपट्टीपोटी येणारा वरील खर्च, सन २०१९-२० या आर्थिक वर्षात प्रस्तावित मराठी भाषा भवन उपकेंद्राकरीता विभागाच्या मागणी क्रमांक झेडएफ-४, मुख्य लेखाशीर्ष ४०५९, सार्वजनिक बांधकामावरील भांडवली खर्च, (०१), कार्यालयीन इमारती, (०५१) बांधकाम, (००) (०१) मराठी भाषा संशोधन, विकास व सांस्कृतिक केंद्र स्थापन करणे (कार्यक्रम), ५३ मोठी बांधकामे, (४०५९ २५३२) अंतर्गत केलेल्या मंजूर तरतूदीतून भागविण्यात यावा.
३. सदर प्रस्तावास वित्त विभागाने अनौपचारिक संदर्भ क्र. २८५/२०१९/व्यय-४, दि.२६.०८.२०१९ व नियोजन विभागाने अनौपचारिक संदर्भ क्र. १९०७, दि.२९.०८.२०१९ अन्वये सहमती दिली आहे.
# Page 4