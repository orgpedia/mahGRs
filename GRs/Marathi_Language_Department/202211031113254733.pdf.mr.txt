# Page 1
माजी राष्ट्रपती स्व. डॉ. ए.पी.जे. अब्दुल कलाम यांचा दिनांक १५ ऑक्टोबर हा जन्मदिवस "वाचन प्रेरणा दिन” म्हणून सर्व महानगरपालिका क्षेत्रात साजरा करणे व स्पर्धा आयोजित करणेबाबत.
महाराष्ट्र शासन
मराठी भाषा विभाग
शासन निर्णय क्रमांक : वाप्रेदि-२०२२/प्र.क्र.११३/भाषा-३
नवीन प्रशासन भवन, ८ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०३ नोव्हेंबर, २०२२
वाचा :- १) मराठी भाषा विभाग, शासन परिपत्रक क्र.वाप्रेदि-२०२२/प्र.क्र.७५/२०२२/भाषा-३, दिनांक २६ सप्टेंबर, २०२२.
२) मराठी भाषा विभाग, शासन निर्णय क्र. मभावा-२०२०/प्र.क्र.९८/भाषा-२, दिनांक दि. २४ जून, २०२२
शासन निर्णय :
माजी राष्ट्रपती स्व. डॉ.ए.पी.जे. अब्दुल कलाम यांच्या स्मृती जतन करण्याच्या उद्देशाने दिनांक १५ ऑक्टोंबर हा त्यांचा जन्मदिवस “वाचन प्रेरणा दिन” म्हणून साजरा करण्यात येतो. या निर्णयास अनुसरुन वाचनाची प्रेरणा निर्माण करण्यासाठी व वाचनाची आवड वृध्दींगत करण्याच्या दृष्टीने संदर्भाधीन शासन परिपत्रक क्र.१ च्या अनुषंगाने "वाचन प्रेरणा दिन" कार्यक्रम साजरा करण्यासाठी सर्व मंत्रालयीन विभाग व त्यांच्या अधिपत्याखालील सर्व शासकीय / निमशासकीय कार्यालये, शासकीय संस्था / मंडळ, सार्वजनिक उपक्रम इ. कार्यालयांनी देखील विविध उपक्रमांचे आयोजन करण्याबाबत सूचना देण्यात आल्या आहेत.
२. महाराष्ट्र स्थानिक प्राधिकरणे (राजभाषा) अधिनियम, २०२२ स्थानिक प्राधिकरणांना बंधनकारक आहे. या अधिनियमाच्या प्रभावी अंमलबजावणीसाठी कलम ४ नुसार स्थानिक प्राधिकरणाला सुयोग्य तरतुदी करता येतील. या तरतुदीचा एक भाग म्हणून स्थानिक प्राधिकरणास विविध उपाययोजना करता येतील.
३. वरील प्रमाणे तसेच वाचन प्रेरणा दिनाच्या औचित्याने मराठी/अमराठी लोकांमध्ये मराठी बाबत आपुलकी वाढीस लागावी/ जागृती निर्माण व्हावी म्हणून या वर्षी महानगरपालिका स्तरावर खालील प्रमाणे स्पर्धा आयोजित करण्याचा निर्णय शासनाने घेतला आहे. सदर स्पर्धा महानगरपालिका आयुक्त यांच्या स्तरावर घेण्यात येईल. या स्पर्धेचे अटी व नियम खालील प्रमाणे आहेत.
स्पर्धेचे अटी व नियम
१) “महाराष्ट्राची राजभाषा मराठी” या विषयाच्या अनुषंगाने मराठी/अमराठी लोकांमध्ये मराठी बाबत आपुलकी वाढीस लागावी/ जागृती निर्माण व्हावी म्हणून अभिनव कल्पनेच्या आधारे कार्यक्रम आयोजित करण्यात यावेत. अभिनव कल्पनेत संगीत, छायाचित्रीकरण, रेखाचित्रे, घोषवाक्य, आधुनिक तंत्रज्ञानाच्या आधारे विषय मांडणी इत्यादी विविध माध्यमांचा उपयोग करता येईल.
# Page 2
शासन निर्णय क्रमांकः वाप्रेदि-२०२२/प्र.क्र.११३/भाषा-३
महानगरपालिका क्षेत्रातील अधिकारी / कर्मचारी यांनी वरील माध्यमातून जास्तीत जास्त लोकांना शिक्षीत करावयाचे आहे. यासाठी महाराष्ट्र शासनाच्या अधिपत्याखालील राज्य मराठी विकास संस्था व मुंबई विद्यापीठ यांच्या विद्यमाने तयार करण्यात आलेल्या खालील उपयोजकाचा संदर्भ म्हणून वापर करता येईल.
गुगल प्लेस्टोअर - माय मराठी (My Marathi)
२) सदर स्पर्धा मुंबई, अहमदनगर, अमरावती, औरंगाबाद, भिवंडी-निजामपूर, चंद्रपूर, नवी मुंबई, जळगाव, कल्याण, डोंबिवली, कोल्हापूर, मीरा भाईंदर, नागपूर, नांदेड, नाशिक, पनवेल, पिंपरी-चिंचवड, सांगली-मिरज-कुपवाड, सोलापूर, ठाणे, उल्हासनगर, वसई-विरार, लातूर, परभणी, अकोला, मालेगाव या महानगरपालिका क्षेत्रातील कार्यालयासाठी खुली राहील.
३) अधिकारी/कर्मचारी निवडीचा अधिकार संबंधित महानगरपालिकेच्या आयुक्तास राहील.
४) महानगरपालिका क्षेत्रातील संबंधित आयुक्तांनी स्पर्धेचे दि. १५ नोव्हेंबर, २०२२ ते १५ डिसेंबर, २०२२ या कालावधीत आयोजन करावे व आपल्या महानगरपालिकेशी संबंधित माहिती खालील प्रपत्रात दिनांक २५ डिसेंबर, २०२२ पर्यंत मराठी भाषा विभागाकडे सादर करावी. स्पर्धेचा निर्णय दि २७ फेब्रुवारी, २०२२ च्या मराठी भाषा गौरव दिन कार्यक्रमात जाहिर केला जाईल.
---------------------------------------------------------
| अ.क्र. | स्पर्धा स्वरुप | अधिकारी/कर्मचारी नाव | साध्य | शिफारस |
|  |  |  |  |  |
|  |  |  |  |  |
|  |  |  |  |  |
|  |  |  |  |  |
---------------------------------------------------------
५) महानगरपालिका आयुक्ताकडून प्राप्त झालेल्या माहितीच्या अनुषंगाने मराठी भाषा विभागाकडून ३ महानगरपालिकांची नावे अंतिम करण्यात येतील.
६) अंतिम होणाऱ्या महानगरपालिकांनी शासनाकडून महानगरपालिकेला रक्कम अदा केल्यानंतर खालील प्रमाणे कार्यवाही करावी.
१) प्रथम येणाऱ्या महानगरपालिकेतील १० अधिकारी / कर्मचाऱ्यास प्रत्येकी रु.३०,०००/ इतकी रक्कम अदा करण्यात यावी.
२) व्दितीय येणाऱ्या महानगरपालिकेतील १० अधिकारी / कर्मचाऱ्यास प्रत्येकी रु.२०,०००/ इतकी रक्कम अदा करण्यात यावी.
३) तृतीय येणाऱ्या महानगरपालिकेतील १० अधिकारी / कर्मचाऱ्यास प्रत्येकी रु.१०,०००/ इतकी रक्कम अदा करण्यात येईल.
पृष्ठ ४ पैकी २
# Page 3
शासन निर्णय क्रमांकः वाप्रेदि-२०२२/प्र.क्र.११३/भाषा-३
४) प्रत्येक महानगरपालिका क्षेत्रातील कमीत कमी १० अधिकारी / कर्मचारी यांनी स्पर्धेत भाग घेणे अनिवार्य राहिल. दहा पेक्षा कमी अधिकारी/कर्मचारी यांनी भाग घेतलेली महानगरपालिका स्पर्धेसाठी अपात्र ठरेल.
५) माय मराठी (My Marathi) या उपयोजकाचा वापर करुन मराठी बाबत जागृती/आपुलकी निर्माण करणाऱ्या एक अधिकारी/कर्मचारी यांच्यासाठी बक्षीस राखीव असेल.
४. अंतिम निर्णयाच्या अनुषंगाने पारितोषिकाची रक्कम संबंधित महानगरपालिका आयुक्त यांच्या आहरण व संवितरण यांच्या सांकेतिक क्रमांकाखाली (D.D.O.Code)/संबंधित खात्यात वर्ग करण्यात येईल.
५. सदर स्पर्धेचे समन्वयन संचालक, राज्य मराठी विकास संस्था मुंबई यांच्याकडून करण्यात येईल.
६. सदर शासन निर्णय नगर विकास विभागाच्या सहमतीने निर्गमित करण्यात येत आहे.
७. यासाठी येणारा सर्व खर्च “मागणी क्रमांक झेडएफ-०१, २०५२ सचिवालयीन सर्वसाधारण सेवा, ०९० सचिवालय (००) (०४) मराठी भाषा प्रचार व प्रसारासाठी हाती घ्यावयाचे उपक्रम (कार्यक्रम) (२०५२ ५२३२) ५०- इतर खर्च” या लेखाशिर्षाखालील मंजूर अनुदानातून भागविण्यात यावा.
# Page 4