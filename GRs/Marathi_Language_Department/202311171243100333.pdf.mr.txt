# Page 1
सचिव (मराठी भाषा) यांच्या कार्यालयीन वापरातील निर्लेखित करण्यात आलेल्या वाहनाच्या बदली नवीन वाहन खरेदी करण्यास प्रशासकीय मान्यता देण्याबाबत.
महाराष्ट्र शासन
मराठी भाषा विभाग
शासन निर्णय क्रमांक- वाहन २०२३/प्र.क्र.४०/ अर्थसं
नवीन प्रशासकीय भवन, ८ वा मजला
मादाम कामा मार्ग, हुतात्मा राजगुरु चौक,
मंत्रालय मुंबई-४०० ०३२.
दिनांक : १७ नोव्हेंबर, २०२३
वाचा :
१) मराठी भाषा विभाग, ज्ञापन क्र. वाहन २१११/प्र.क्र.६०/२०११/आस्था-१, दि.१९/०९/२०११.
२) मराठी भाषा विभाग, शासन निर्णय क्र. वाहन २०२१/प्र.क्र.७७/आस्था-१, दि.२३/११/२०११.
३) शासन निर्णय, वित्त विभाग, क्र. वाहन २०१७/प्र.क्र.४१/१७/विनियम, दि.२८/०७/२०२०.
४) शासन निर्णय, वित्त विभाग क्र. वाहन २०२१/प्र.क्र.२२/२०२१/विनियम दि.०३/०२/२०२२.
५) पर्यावरण व वातावरणीय बदल विभागाचा, शासन निर्णय क्र. मइवाधो-२०२१/प्र.क्र.२५/तां.क.४ दि.१२/०४/२०२२.
६) शासकीय परिवहन सेवा, वरळी, मुंबई यांचे पत्र क्र. शापसे/वा.त./२०२३/२६२, दिनांक २३/०६/२०२३.
७) मराठी भाषा विभाग, कार्यालयीन आदेश, क्र. वाहन-२०२३/ प्र.क्र.३८ /अर्थसं, दि. २८/०६/२०२३.
प्रस्तावना:
वित्त विभागाच्या राज्यस्तरीय वाहन आढावा समितीने दिलेल्या मान्यतेनुसार विभागाच्या संदर्भ क्र. २ येथे नमूद दि.२३.११.२०११ च्या शासन निर्णयान्वये विभागाच्या सचिवांसाठी कार्यालयीन वापराकरीता “कार” या वाहन प्रकारातील ०१ वाहन मंजूर करण्यात आले आहे. विभागाच्या संदर्भ क्र.१ येथील दि.१९.०९.२०११ च्या ज्ञापनान्वये विभागाच्या सचिवांच्या कार्यालयीन वापराकरीता मारुती सुझुकी कंपनीचे मारुती स्वीफ्ट डिझायर व्ही एक्सआय वाहन क्र. MH-०१-AN – ६५६५ हे वाहन सन-२०११ मध्ये खरेदी करण्यात आले. तद्नंतर, सदर वाहनावर देखभाल/दुरुस्तीवर अद्यापपर्यन्त झालेला खर्च तसेच, वाहनाच्या दुरुस्तीवर भविष्यात करावा लागणारा खर्च पहाता, शासकीय परिवहन सेवा, वरळी, मुंबई यांचे अभिप्राय घेऊन संदर्भ क्र. ७ येथील या विभागाच्या दि.२८/०६/२०२३ च्या कार्यालयीन आदेशान्वये वाहन क्र.
MH-०१-AN – ६५६५ निर्लेखित करण्यात आले आहे.
२. सचिव (मराठी भाषा) यांच्या कार्यालयीन वापरासाठी असलेले वाहन क्र MH-०१-AN ६५६५ निर्लेखित करण्यात आल्यामुळे त्यांच्यासाठी नवीन वाहन खरेदी करणे आवश्यक आहे. सचिव, मराठी भाषा यांच्या कार्यभारातील विषय पहाता, सचिवांना शासकीय दौरे करावे लागतात. त्यातील काही ठिकाणी चार्जिंग स्टेशनची सुविधा मिळण्याची शाश्वती नसल्याची बाब विचारात घेऊन पर्यावरण व वातावरणीय बदल विभागाने त्यांच्या संदर्भ क्र. ५ मध्ये नमूद दि.१२/०४/२०२२ च्या शासन निर्णयातील इलेक्ट्रिक वाहन खरेदी करण्याच्या तरतुदीतून या विभागाच्या सचिवांकरीता खरेदी करावयाच्या वाहनाकरिता इलेक्ट्रिक वाहन खरेदीतून विशेष बाब म्हणून सुट दिलेली आहे.
# Page 2
शासन निर्णय क्रमांकः वाहन २०२३/प्र.क्र. ४०/ अर्थसं
यास्तव, सचिव, मराठी भाषा यांच्या कार्यालयीन वापराकरीता निर्लेखित करण्यात आलेल्या वाहनाच्या बदली पेट्रोल/डिझेल इंधनावरील नवीन वाहन खरेदी करण्याची बाब शासनाच्या विचाराधीन होती.
शासन निर्णय
सचिव (मराठी भाषा) यांचे कार्यालयीन वापराकरीता असलेले जुने वाहन निर्लेखित करुन त्याच्या बदली पेट्रोल/डिझेल इंधनावर चालणारे नवीन वाहन खरेदी करण्यासाठी अध्यक्ष, राज्यस्तरीय आढावा समिती यांनी दि.०९.११.२०२३ रोजी मान्यता दिलेली आहे. सदर मान्यतेस अनुसरून तसेच, संदर्भ क्र.३ येथे नमूद दि.२८.७.२०२० च्या शासन निर्णयानुसार रु.१२.०० लक्ष किंमत मर्यादेत (वाहनाची किंमत + वस्तू व सेवा कर + टेम्पररी रजिस्ट्रेशन चार्जेस + सहाय्यभूत साहित्य (Accessories) इत्यादी अंतर्भूत करून) पेट्रोल / डिझेल इंधनावरील नवीन वाहन खरेदी करण्यास व यासाठी येणा-या खर्चास या शासन निर्णयान्वये प्रशासकीय मान्यता देण्यात येत आहे.
२. सदर वाहनासाठी होणारा खर्च या विभागाच्या मागणी क्र. झेडएफ-१-प्रधाानशीर्ष २०५२ सचिवालयीन सर्वसाधारण सेवा ०९० सचिवालय (००) (००) (०१) मराठी भाषा विभाग (२०५२ ५०५४) (अनिवार्य) १३, कार्यालयीन खर्च या लेखाशिर्षाखाली करण्यात येईल.
३. सदर शासन निर्णय वित्त विभाग, अनौपचारिक संदर्भ क्र. ५२१/ व्यय-४, दि.३१.१०.२०२३ व अनौपचारिक संदर्भ क्र.४२२ / विनियम, दि.०८.११.२०२३ अन्वये दिलेल्या मान्यतेनुसार निर्गमित करण्यात येत आहे.