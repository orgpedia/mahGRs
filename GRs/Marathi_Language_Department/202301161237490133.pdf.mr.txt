# Page 1
मराठी भाषा संवर्धन पंधरवड्याच्या निमित्ताने विविध कार्यक्रमांचे आयोजन करणेबाबत
महाराष्ट्र शासन
मराठी भाषा विभाग
शासन परिपत्रक क्रमांक : मभापं-२०२२/प्र.क्र.१२८/भाषा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२,
दिनांक :- १६ जानेवारी २०२३
वाचा १) मराठी भाषा विभाग, शासन परिपत्रक क्र. मभापं-२०२२/प्र.क्र.१२७/भाषा-२,
शासन परिपत्रक :
मराठी भाषेचे वैभव जपण्यासाठी व मराठी भाषेच्या संवर्धनासाठी दिनांक १४ जानेवारी ते २८ जानेवारी, २०२३ या कालावधीत “मराठी भाषा संवर्धन पंधरवडा” साजरा करण्याबाबत दि.११.११.२०२२ च्या परिपत्रकान्वये सूचना देण्यात आलेल्या आहेत. त्या अनुषंगाने दि. २३.०१.२०२३ ते २५.०१.२०२३ या कालावधीत मंत्रालयीन विभागातील व मराठी भाषा विभागाच्या अधिनस्त ४ कार्यालयांमधील अधिकारी/कर्मचारी यांच्यासाठी खालील स्पर्धा आयोजित करण्यात येत आहेत
१) अभिवाचन स्पर्धा मराठी भाषा संवर्धन पंधरवड्यानिमित्त पुढील चार विषयांवर अभिवाचन स्पर्धेचे आयोजन करण्यात येत आहे. मराठी भाषेतील कोणत्याही एका विषयावरील साहित्याचे वाचन स्पर्धकास करता येईल.
१. देशभक्ती
२. कोणत्याही आत्मचरित्रातील भाग
३.मराठी भाषेसंदर्भात काही लेख
४. ऐतिहासिक पुस्तकातील काही भाग
उपरोक्त नमूद स्पर्धेमध्ये सहभागी होऊ इच्छिणाऱ्या मंत्रालयीन विभागातील तसेच विभागाच्या अधिनस्त कार्यालयांमधील अधिकारी / कर्मचारी यांनी आपली नावे दि.१९.०१.२०२३ पर्यंत aarti.sane@nic.in या ई-मेलवर पाठवावीत. सहभागी स्पर्धकांना प्रत्यक्षपणे सभागृहात उपस्थित राहून अभिवाचन करावयाचे आहे.
या स्पर्धेत सहभागी होणाऱ्या सर्व स्पर्धकांची मंत्रालयातील परिषद सभागृहात दि.२४.०१.२०२३ रोजी दुपारी २ ते ५ या वेळेत प्रत्यक्ष अभिवाचन स्पर्धा घेण्यात येईल. पहिल्या, दुसऱ्या व तिसऱ्या क्रमांकाच्या विजेत्यांना अनुक्रमे रुपये रू. ३०००/-, २५००/- व १५००/- असे व दोन उत्तेजनार्थ प्रत्येकी रू.१०००/- असे बक्षीस देण्यात येईल.
# Page 2
शासन परिपत्रक क्रमांकः मभापं-२०२२/प्र.क्र.१२८/भाषा-२
सदर स्पर्धेचे नियम खालीलप्रमाणे:
अभिवाचन स्पर्धेमध्ये उपरोक्त नमूद विषयावरील कोणत्याही एका साहित्याचे वाचन स्पर्धकास करता येईल. स्पर्धक स्वरचित साहित्याचे अभिवाचन करु शकतात. मात्र नाटक अथवा एकांकिका सादर करता येणार नाही. अभिवाचनाचा कालावधी ५ ते ७ मिनिटे असेल. स्पर्धकाच्या वाचिक अभिनयाला सर्वोच्च महत्त्व असल्यामुळे, रंगभूषा, केशभूषा, पार्श्वसंगीत इ. घटकांचा वापर करता येणार नाही.
सदर स्पर्धेकरीता परीक्षकांचा निर्णय अंतिम असेल.
सर्व मंत्रालयीन विभागातील व मराठी भाषा विभागाच्या अधिनस्त कार्यालयांमधील अधिकारी / कर्मचारी यांना अभिवाचन स्पर्धेत सहभागी होण्याचे आवाहन करण्यात येत आहे.
याशिवाय मराठी भाषेच्या प्रचार, प्रसारासंदर्भात पुढीलप्रमाणे कार्यक्रम आयोजित केले आहेत.
२) "चालता-बोलता"- प्रश्नसरिता कार्यक्रम मंत्रालयातील त्रिमूर्ती प्रांगणांत सोमवार दि.२३.०१.२०२३ रोजी सकाळी ११ ते सायंकाळी ४.०० या वेळेत मराठी भाषेतील म्हणी, वाक्प्रचार, इंग्रजी शब्दांना पर्यायी मराठी शब्द तसेच त्यांच्यावर आधारीत प्रश्न व मराठी साहित्य/ साहित्यिक या संदर्भातील प्रश्नमंजुषेचा कार्यक्रम आयोजित केला आहे. या स्पर्धात्मक कार्यक्रमात सहभाग घेऊन जो बरोबर उत्तर देईल त्यास लगेच बक्षीस दिले जाईल.
३) हास्यसंजीवनी कार्यक्रम :
दि. २५ जानेवारी, २०२३ रोजी संध्याकाळी ४.०० ते ५.१५ या वेळेत "हास्यसंजीवनी" हा श्रीमती दीपाली केळकर यांचा कार्यक्रम मंत्रालयातील त्रिमुर्ती प्रांगणामध्ये आयोजित केला आहे.
सदर स्पर्धेकरीता कोविड साथीच्या नियंत्रणासाठी शासनाने निर्धारीत केलेली नियमावली लागू राहील.
सदर स्पर्धेकरीता होणारा खर्च क्रमांक झेड एफ-०१, २०५२ सचिवालयीन सर्वसाधारण सेवा, ०९०-सचिवालय, (००) (०४) मराठी भाषेच्या प्रचार व प्रसारासाठी हाती घ्यावयाचे उपक्रम (कार्यक्रम) ५० इतर खर्च संगणक सांकेतांक (२०५२ ५२३२) या लेखाशीर्षाखाली सन २०२२-२३ या वित्तीय वर्षासाठीच्या मंजूर अनुदानातून भागविण्यात येईल.
# Page 3