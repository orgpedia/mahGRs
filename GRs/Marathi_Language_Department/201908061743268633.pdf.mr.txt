# Page 1
राज्यातील सर्व शिक्षण मंडळांच्या शालेय अभ्यासक्रमात मराठी भाषा विषय अनिवार्य करण्यासंदर्भात शासनस्तरावर समिती स्थापन करणेबाबत
महाराष्ट्र शासन
मराठी भाषा विभाग
शासन निर्णय क्रमांक: मभावा-२०१९/प्र.क्र.४२/भाषा-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक: ०६ ऑगस्ट, २०१९
प्रस्तावना : राज्यातील सर्व शिक्षण मंडळांच्या शालेय अभ्यासक्रमात मराठी विषय अनिवार्य करण्याकरीता “मराठी शिक्षण अधिनियम” करण्यासाठी विविध संघटनांनी आग्रह धरलेला आहे. या संदर्भात मराठी प्रेमी संघटनांनी दि. २४.०६.२०१९ रोजी आझाद मैदानात आंदोलन केले असता मा. मुख्यमंत्रीमहोदयांनी आंदोलनकर्त्यांच्या मागण्यांच्या अनुषंगाने दिलेल्या निदेशानुसार, मा. मंत्री (मराठी भाषा) व मा. मंत्री (शालेय शिक्षण व क्रीडा) यांच्यासमवेत पु. ल. देशपांडे सभागृह, प्रभादेवी, मुंबई येथे दि. १९.०७.२०१९ रोजी बैठक आयोजित करण्यात आली होती. सदर बैठकीत चर्चा करताना ज्येष्ठ साहित्यिक श्री.मधु मंगेश कर्णिक यांनी संयुक्त समितीद्वारे याबाबत विचारविनिमय करावा असे सूचित केले. त्यानुषंगाने राज्यातील सर्व शिक्षण मंडळांच्या शालेय अभ्यासक्रमात मराठी विषय अनिवार्य करण्याच्या दृष्टीने व्यापक चर्चा करुन याबाबतचा अहवाल तयार करण्याकरीता शासन स्तरावर समिती गठीत करण्याची बाब शासनाच्या विचाराधिन होती.
शासन निर्णय: राज्यातील सर्व शिक्षण मंडळांच्या शालेय अभ्यासक्रमात मराठी भाषा हा विषय अनिवार्य करण्याकरीता वैधानिक तरतूद करण्याच्या दृष्टीने विचारविनिमय करुन याबाबत शिफारशी करण्यासाठी मा. मंत्री (मराठी भाषा) यांच्या अध्यक्षतेखाली पुढीलप्रमाणे तज्ज्ञ समितीची स्थापना करण्यात येत आहे.
१) मा. विनोद तावडे, मंत्री, मराठी भाषा अध्यक्ष
२) मा. 'ड. आशिष शेलार, मंत्री, शालेय शिक्षण व क्रीडा - उपाध्यक्ष
३) श्री मधु मंगेश कर्णिक - सदस्य
४) प्रा. कौतिकराव ठाले पाटील - सदस्य
५) श्री लक्ष्मीकांत देशमुख सदस्य
६) डॉ. नागनाथ कोतापल्ले - सदस्य
७) श्री. रंगनाथ पठारे सदस्य
८) डॉ. रेणू दांडेकर सदस्य
# Page 2
शासन निर्णय क्रमांकः मभावा-२०१९/प्र.क्र.४२/भाषा-२
९) डॉ. रमेश पानसे - सदस्य
१०) डॉ. दादा गोरे - सदस्य
११) श्री.रमेश कीर - सदस्य
१२) श्रीमती विभावरी दामले - सदस्य
१३) श्री. सुधीर देसाई- सदस्य
१४) श्रीमती वंदना कृष्णा, अ.मु.स., शालेय शिक्षण विभाग - सदस्य
१५) श्री.भूषण गगराणी - प्रधान सचिव, मराठी भाषा विभाग – सदस्य
२) समितीची कार्यकक्षा :- सदर समिती शालेय अभ्यासक्रमात मराठी भाषा हा विषय अनिवार्य करण्याच्या दृष्टीने अन्य राज्यातील भाषाविषयक अभ्यासक्रमाचा तुलनात्मक अभ्यास करुन आपला अहवाल व शिफारशी शासनास सादर करेल.
३) अशासकीय सदस्यांना वित्त विभाग शा.नि.क्र. बैठक २०१२/प्र.क्र. १/सेवा-५, दि. २४ मे, २०१२ नुसार बैठक भत्ता तसेच वित्त विभाग शा.नि.क्र. प्रवास १०१०/प्र.क्र. २ / सेवा-५, दि. ०३ मार्च, २०१० मधील परिच्छेद १२ मधील तरतुदीनुसार प्रवास व दैनिक भत्ता अनुज्ञेय राहील.
४) सदर खर्च मराठी भाषा विभागाच्या चालु आर्थिक वर्षातील कार्यालयीन खर्चासाठी असलेल्या वित्तिय तरतूदीतून अदा करण्यात यावा.
# Page 3