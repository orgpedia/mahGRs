# Page 1
विंदा करंदीकर जीवन गौरव पुरस्कार - सन २०१७ व श्री.पु.भागवत पुरस्कार - सन २०१७ जाहीर करण्याबाबत.
महाराष्ट्र शासन
मराठी भाषा विभाग
शासन निर्णय क्रमांकः पुरस-२०१७/प्र.क्र.१३३/२०१७/भाषा-३,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: २२ फेब्रुवारी, २०१८.
वाचा : १. मराठी भाषा विभाग, शासन निर्णय क्र.विंदापु-१०१४/प्र.क्र.११२/२०१४/भाषा-३, दिनांक १२ फेब्रुवारी, २०१५.
२. मराठी भाषा विभाग, शासन निर्णय क्र. श्रीपुभा-१०१४/प्र.क्र.११३/२०१४/भाषा-३, दिनांक १२ फेब्रुवारी, २०१५.
प्रस्तावना :
मराठी साहित्य/वाङ्मय क्षेत्रात भरीव व मोलाची कामगिरी करणाऱ्या नामवंत साहित्यिकास सन २०१७ या वर्षासाठीचा विंदा करंदीकर जीवन गौरव पुरस्कार तसेच मराठी साहित्य निर्मिती क्षेत्रात लक्षणीय कामगिरी करणाऱ्या उत्कृष्ट प्रकाशन संस्थेस, सन २०१७ या वर्षासाठीचा श्री.पु.भागवत पुरस्कार जाहीर करण्याची बाब शासनाच्या विचाराधीन होती.
शासन निर्णय :
मराठी साहित्य क्षेत्रात उल्लेखनीय कामगिरी करणाऱ्या नामवंत साहित्यिकास “विंदा करंदीकर जीवन गौरव पुरस्कार” प्रदान करण्याकरीता संदर्भ क्र.१ च्या शासन निर्णयान्वये गठीत करण्यात आलेल्या समितीच्या निर्णयानुसार सन २०१७ या वर्षाचा विंदा करंदीकर जीवन गौरव पुरस्कार ज्येष्ठ साहित्यिक “श्री. मधु मंगेश कर्णिक" यांना व मराठी साहित्य निर्मितीमध्ये लक्षणीय कामगिरी करणाऱ्या प्रकाशन संस्थेस “श्री.पु.भागवत पुरस्कार” प्रदान करण्याकरीता संदर्भ क्र.२ च्या शासन निर्णयान्वये गठीत करण्यात आलेल्या समितीच्या निर्णयानुसार सन २०१७ या वर्षाचा श्री. पु. भागवत पुरस्कार "वरदा प्रकाशन, पुणे" या संस्थेस जाहीर करण्यात येत आहे.
२. विंदा करंदीकर जीवन गौरव पुरस्काराचे स्वरुप रु.५.०० लक्ष (रुपये पाच लक्ष फक्त) रोख, मानचिन्ह व मानपत्र असे असून, श्री. पु. भागवत पुरस्काराचे स्वरुप रु.३.०० लक्ष (रुपये तीन लक्ष फक्त) रोख, मानचिन्ह व मानपत्र असे आहे.
३. या प्रित्यर्थ होणारा खर्च मागणी क्रमांक झेडएफ-०२, २२०५, कला व संस्कृती ०० १०२ कला व संस्कृती प्रचालन ०१ (योजनेतर योजना) (०१) (०३) - उत्तम पुस्तकांना उत्तेजन - (२२०५ ३१९९) – ५० इतर खर्च (योजनेतर) या लेखाशीर्षाखाली सन २०१६-१७ या वित्तीय वर्षात मंजूर होणाऱ्या अनुदानातून भागविण्यात यावा.
# Page 2
शासन निर्णय क्रमांकः पुरस-२०१७/प्र.क्र.१३३/२०१७/भाषा-३
४. प्रस्तुत प्रकरणी होणाऱ्या खर्चासाठी सचिव, महाराष्ट्र राज्य साहित्य आणि संस्कृती मंडळ, मुंबई यांना नियंत्रण अधिकारी व सहायक लेखा अधिकारी, महाराष्ट्र राज्य साहित्य आणि संस्कृती मंडळ, मुंबई यांना आहरण व संवितरण अधिकारी म्हणून घोषित करण्यात येत आहे. तसेच त्यांना अथवा त्यांनी प्राधिकृत केलेल्या दुय्यम अधिकाऱ्यास या संबंधीच्या देयकावर स्वाक्षरी करण्यासही या आदेशाद्वारे प्राधिकृत करण्यात येत आहे.