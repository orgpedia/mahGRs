# Page 1
अखिल भारतीय मराठी संत साहित्य संमेलनास निधी उपलब्ध करून देण्याबाबत.
महाराष्ट्र शासन
मराठी भाषा विभाग
शासन निर्णय क्रमांक: सासंमे-२०२३/प्र.क्र.०८/भाषा-३,
नवीन प्रशासन भवन, ८ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दि. ०९ फेब्रुवारी, २०२३
वाचा :- १. शासन निर्णय क्र.रासांधो-१०१२/प्र.क्र.१२६/२०१२/भाषा-३,दिनांक १७ एप्रिल, २०१५.
प्रस्तावना :
महाराष्ट्र राज्य सांस्कृतिक धोरण २०१० नुसार, अखिल भारतीय मराठी साहित्य संमलेनाच्या धर्तीवर मुख्य प्रवाहापेक्षा वेगळया प्रवाहातील जनसमूहांच्या आणि उपेक्षित वर्गांच्या साहित्य संमेलनांना शासनाकडून त्या संमेलनाच्या एकंदर स्वरुपावर आधारित अनुदान देऊन त्या माध्यमातून सदर प्रवाहांना साहित्य क्षेत्राच्या मुख्य प्रवाहात आणण्यासाठी त्यांना हक्काचे व्यासपीठ मिळवून देण्याकरीता महाराष्ट्र राज्य साहित्य आणि संस्कृती मंडळाकडून “अन्य मराठी साहित्य संमेलनांना अनुदान” ही योजना राबविण्यात येते. अखिल भारतीय मराठी संत साहित्य संमेलनास एक विशेष बाब म्हणून रु.२५,००,०००/- इतके अर्थसहाय मंजूर (अक्षरी रुपये पंचवीस लक्ष फक्त) करण्याची बाब शासनाच्या विचाराधीन होती.
शासन निर्णय :
या शासन निर्णयान्वये, वारकरी साहित्य परिषद, महाराष्ट्र यांच्या मार्फत अखिल भारतीय मराठी संत साहित्य संमेलनाच्या आयोजनासाठी संगणक सांकेतांक (२२०५३६५३) अंतर्गत रुपये २५,००,०००/- (रुपये पंचवीस लक्ष फक्त) इतका निधी संगणक सांकेतांक (२२०५३२१४) खाली पुनर्विनियोजनाने उपलब्ध करुन देण्याचा प्रस्ताव नियोजन/वित्त विभागास सादर करण्यात आला असता सदर प्रस्तावास नियोजन/वित्त विभागाने दिलेल्या मान्यतेच्या अनुषंगाने एकवेळची विशेष बाब म्हणून रुपये २५,००,०००/- (रुपये पंचवीस लक्ष फक्त) इतके अर्थसहाय्य खालील अटी व शर्तीच्या अधीन राहून मंजूर करण्यास मान्यता देण्यात येत आहे.
१) सन २०२२-२०२३ करीता मागणी क्र. झेडएफ-०२ पुस्तकांचे गाव (१०० टक्के राज्य योजना) (कार्यक्रम) (२२०५ ३६५३) या लेखाशीर्षातंर्गत ३१ - सहायक अनुदाने (वेतनेतर) या उष्टिामधून रु.२५ लक्ष इतका निधी मागणी क्र. झेडएफ-०२, राज्य साहित्य व संस्कृती मंडळ (कार्यक्रम) (२२०५३२१४ ) (कार्यक्रम) या लेखाशीर्षाखालील ३१ - सहायक अनुदाने (वेतनेतर) या उष्टिामध्ये पुनर्विनियोजीत करतांना व सदर निधीचे वाटप करतांना विहित कार्यपध्दतीचे अनुपालन करण्यात यावे.
# Page 2
शासन निर्णय क्रमांकः सासंमे-२०२३/प्र.क्र.०८/भाषा-३
२) मागणी क्र. झेडएफ २, पुस्तकांचे गाव (२२०५ ३६५३) लेखाशीर्षातंर्गत ३१- सहायक अनुदाने (वेतनेतर) या उष्टामधून निधी पुनर्विनियोजीत करण्यात आल्या नंतर उक्त लेखाशीर्षाखाली चालू आर्थिक वर्षात कोणत्याही अतिरिक्त निधीची मागणी करण्यात येणार नाही.
३) ज्या बाबीसाठी पुनर्विनियोजन करण्यात येणार आहे त्याच प्रयोजनासाठी तसेच दि. ३१.०३.२०२३ पुर्वी सदरचा निधी खर्ची पडेल याची दक्षता घ्यावी.
४) खर्चाचे उपयोगिता प्रमाणपत्र अधिदान व लेखा कार्यालयास विहित कालावधीत सादर करण्यात यावे.
५) महाराष्ट्र शासनाकडून उपलब्ध करून देण्यात येत असलेल्या अर्थसहाय्याचा विनियोग केवळ अखिल भारतीय मराठी संत साहित्य संमेलनामध्ये, मराठी भाषा आणि साहित्य विषयक आयोजित करण्यात येणाऱ्या विविध उपक्रमांसाठीच करण्यात यावा.
६) अखिल भारतीय मराठी संत साहित्य संमेलनासाठी शासनाकडून उपलब्ध करून देण्यात आलेल्या निधीचे विनियोजन प्रमाणपत्र, संमेलन वृत्तांत, सनदी लेखापालांकडून तपासून घेण्यात आलेले लेख्यांचे विवरणपत्र १ महिन्याच्या आत वारकरी साहित्य परिषदेने शासनाच्या अधिपत्याखालील महाराष्ट्र राज्य साहित्य आणि संस्कृती मंडळास सादर करावे. तसेच या बाबतचा पूर्तता अहवाल उपयोगिता प्रमाणपत्रासह महाराष्ट्र राज्य साहित्य आणि संस्कृती मंडळाने शासनास सादर करावा.
७) अखिल भारतीय मराठी संत साहित्य संमेलनासाठी शासनाकडून मंजूर करण्यात आलेल्या अर्थसहाय्याबाबतची सर्व कागदपत्रे व हिशोब महालेखापाल, महाराष्ट्र - १, मुंबई किंवा त्यांचे अधिकारी यांना तपासण्याचा अधिकार असून त्यांनी मागणी केल्यास सर्व कागदपत्रे त्यांच्याकडे तपासणीसाठी सादर करावीत.
२. यासाठी सहायक लेखा अधिकारी, महाराष्ट्र राज्य साहित्य आणि संस्कृती मंडळ यांना आहरण व संवितरण अधिकारी म्हणून घोषित करण्यात येत आहे. तसेच सचिव, महाराष्ट्र राज्य साहित्य आणि संस्कृती मंडळ, मुंबई यांना नियंत्रण अधिकारी म्हणून घोषित करण्यात येत आहे.
३. यासाठी होणारा खर्च मागणी क्र. झेडएफ-०२, लेखाशिर्ष २२०५ - कला व संस्कृती (००)(१०२) कला व संस्कृती प्रचालन (०२) कार्यक्रम (०२) (०२) राज्य साहित्य व संस्कृती मंडळ ( कार्यक्रम), ३१, सहायक अनुदाने (वेतनेतर) (२२०५३२१४) याखाली सन २०२२-२०२३ या आर्थिक वर्षासाठी पुनर्विनियोजनाने उपलब्ध होणाऱ्या अनुदानातून भागविण्यात यावा.
४. सदर शासन निर्णय नियोजन विभागाच्या अनौपचारीक संदर्भ क्र. ५४/१४४३, दि. ०८.०२.२०२३ व वित्त विभागाच्या अनौपचारीक संदर्भ क्र. ७०/व्यय-४, दि. ०८.०२.२०२३ रोजी दिलेल्या मान्यतेनुासर निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः सासंमे-२०२३/प्र.क्र.०८/भाषा-३