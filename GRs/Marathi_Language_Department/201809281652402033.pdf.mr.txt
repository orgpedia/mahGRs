# Page 1
मराठी भाषा व हिंदी भाषा परीक्षा सुधारणा समितीस मुदतवाढ देणेबाबत.
महाराष्ट्र शासन
मराठी भाषा विभाग
शासन निर्णय क्रमांकः हिंभाप-२०१७/प्र.क्र.१०१/भाषा-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक:- २८ सप्टेंबर, २०१८
वाचा.
१) समक्रमांकाचा दि.२.६.२०१८ चा शासन निर्णय २) शासन निर्णय क्रमांकः मभाप-२०१७/प्र.क्र.९८/भाषा-२, दि.९.७.२०१८
प्रस्तावना : भाषा संचालनालयाच्या अंतर्गत असलेल्या एतदर्थ मंडळामार्फत घेण्यात हिंदी भाषा व मराठी भाषा परीक्षा पद्धतीमध्ये सुधारणा करण्यासाठी अनुक्रमे दि. २.६.२०१८ व दि.९.७.२०१८ च्या शासन निर्णयान्वये समिती स्थापन करण्यात आली आहे. दोन्ही समितींनी आपला अहवाल २ महिन्यात सादर करावयाचा आहे.
हिंदी भाषा परीक्षेबाबत समितीच्या २ बैठका झाल्या असून अहवाल तयार करण्याचे काम अंतिम टप्प्यात आहे. जुलै, २०१८ मध्ये विधानमंडळाचे पावसाळी अधिवेशन नागपूर येथे घेण्यात आल्यामुळे जुलै महिन्यामध्ये समितींचे कामकाज होऊ न शकल्याने दोन्ही समित्यांना प्रत्येकी २ महिने मुदतवाढ देण्याची बाब शासनाच्या विचाराधीन होती.
शासन निर्णय: मराठी भाषा व हिंदी भाषा परीक्षा सुधारणा समितीस प्रत्येकी २ महिने मुदतवाढ देण्यास शासन मान्यता देण्यात येत आहे.