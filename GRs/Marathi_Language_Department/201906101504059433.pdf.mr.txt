# Page 1
श्री नामदेव गाथा हा ग्रंथ सवलतीच्या दरात उपलब्ध करून देण्याबाबत.
महाराष्ट्र शासन
मराठी भाषा विभाग
शासन निर्णय क्रमांक: संकिर्ण-२०१८/प्र.क्र.१२७/भाषा-३,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक: १३ जून, २०१९
प्रस्तावना : श्री संत नामदेव महाराज यांचे भागवत धर्मातील कार्य व त्यांनी आपल्या अभंग आणि किर्तनाच्या
माध्यमातून संपूर्ण भारतातील विशेषत: महाराष्ट्र व पंजाब प्रांतातील जनतेमध्ये केलेली जनजागृती विचारात घेता आजही त्यांच्या साहित्याचे व त्यातून होणा-या जनजागृतीचे महत्व कमी झालेले नाही.
म्हणून आजदेखील “श्री नामदेव गाथा” हा ग्रंथ वारकरी संप्रदायातील महत्त्वाचा ग्रंथ आहे. त्यामुळेच “श्री नामदेव गाथा" हा ग्रंथ सर्वसामान्य वारक-यास तसेच सामान्य वाचकांना सवलतीच्या दरात उपलब्ध करून देण्याबाबत प्रस्तावास मान्यता देण्याचे शासनाच्या विचाराधीन होते.
शासन निर्णय :
या शासन निर्णयान्वये, “श्री नामदेव गाथा” हा ग्रंथ सर्वसामान्य वारक-यास तसेच सामान्य वाचकांना सवलतीच्या दरात म्हणजेच रू. ९४५/- ऐवजी ५०% सवलतीने रू.४७२.००/- या दरात उपलब्ध करून देण्याबाबत खालील अटी व शर्तींच्या अधीन राहून मान्यता देण्यात येत आहे.
(१) “श्री नामदेव गाथा” हा ग्रंथ पुनर्मुद्रण करण्यासाठी येणारा खर्च महाराष्ट्र राज्य साहित्य आणि संस्कृती मंडळाने सन २०१९-२० च्या मंजूर तरतूदीतून भागविण्यात यावा.
(२) “श्री नामदेव गाथा” सवलतीच्या दरात उपलब्ध करून देण्यात येत असल्याने ग्रंथ / पुस्तके निर्धारित विक्रीमुल्य कमी करून सवलतीच्या दरात उपलब्ध करणेविषयक प्रस्तावांची वारंवारता वाढू नये याची महाराष्ट्र राज्य साहित्य आणि संस्कृती मंडळाने दक्षता घ्यावी.
(३) “श्री नामदेव गाथा” हा ग्रंथ जास्तीत जास्त वाचकांपर्यंत व सर्वसामान्य वारकऱ्यांपर्यंत पोहचण्यासाठी महाजालावर उपलब्ध करणे तसेच त्याच्या ऑडीओ सीडीज उपलब्ध करणेविषयी महाराष्ट्र राज्य साहित्य आणि संस्कृती मंडळाने कार्यवाही करावी.
२. यासाठी होणारा खर्च मागणी क्रमांक-झेडएफ-०२, २२०५, कला व संस्कृती, १०२ कला व संस्कृती प्रचालन - (०१) (अनिवार्य) (०१) (०१) राज्य साहित्य व संस्कृती मंडळ (१६ प्रकाशने) (२२०५ ३१७२) या मुख्य लेखाशिर्षाखाली सन २०१९-२०२० या आर्थिक वर्षासाठी मंजूर अनुदानातून भागविण्यात यावा.
# Page 2
शासन निर्णय क्रमांक: संकिर्ण-२०१८/प्र.क्र.१२७/भाषा-३,
३. सदर शासन निर्णय वित्त विभाग अनौपचारिक संदर्भ क्र. १७७/२०१९/व्यय-४, दि.२८.०५.२०१९ अन्वये दिलेल्या सहमतीने तसेच शासन निर्णय वित्त विभाग, परिपत्रक क्रमांक १०.०६/प्र.क्र.१/अर्थोपाय, दिनांक २०.०४.२००६ अन्वये प्रशासकीय विभागास प्रदान केलेल्या अधिकारानुसार निर्गमित करण्यात येत आहे.