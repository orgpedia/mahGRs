# Page 1
स्व.यशवंतराव चव्हाण राज्य वाङ्मय पुरस्कार परीक्षण समिती रद्द करणेबाबत व प्रौढ वाड्:मय अनुवादित या प्रकारातील फ्रॅक्चर्ड फ्रिडम :तुरुंगातील आठवणी व चिंतन या पुस्तकास देण्यात आलेला पुरस्कार रद्द करण्याबाबत.
महाराष्ट्र शासन
मराठी भाषा विभाग
शासन निर्णय क्रमांक: संकीर्ण-२०२२/प्र.क्र.१४१/भाषा-३,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १२/१२/२०२२
वाचा : १) मराठी भाषा विभाग शासन निर्णय क्र.रावापु-१०१२/प्र.क्र.१०४/२०१२/भाषा-३, दिनांक १० सप्टेंबर, २०१२.
२) मराठी भाषा विभाग शासन निर्णय क्र.रावापु-१०१४/प्र.क्र.२३/२०१४/भाषा-३,
दिनांक १० सप्टेंबर, २०१४.
३) मराठी भाषा विभाग, शासन निर्णय क्र. रावापु-१०१४/प्र.क्र.१२०/२०१४/भाषा-३, दिनांक २ फेब्रुवारी, २०१६.
४) अध्यक्ष महाराष्ट्र राज्य साहित्य संस्कृती मंडळ यांचे दि.२२.६.२०२२ चे परिक्षण समिती आदेश.
५) सचिव, महाराष्ट्र राज्य साहित्य संस्कृती मंडळ यांचे क्र.सासंमं/रावापु २०२१/२०२२/ १९०१, दि.२२.६.२०२२ चे परीक्षण समिती कार्यालयीन आदेश.
६) सचिव, महाराष्ट्र राज्य साहित्य संस्कृती मंडळ यांचे क्र.सासंमं/प्रकाशने/प्र.क्र.३७६/ २०२२/३१९१, दि.१९.१०.२०२२ चे पत्र.
७) मराठी भाषा विभाग, शासन निर्णय क्र. रावापु-१०१४/प्र.क्र.१३८/२०२२/भाषा-३, दिनांक ६ डिसेंबर, २०२२
शासन निर्णय : महाराष्ट्र शासनाकडून मराठी भाषेतील उत्कृष्ट मराठी वाङ्मय निर्मितीस स्व. यशवंतराव चव्हाण राज्य वाङ्मय पुरस्कार देण्याची योजना कार्यान्वित आहे. या योजनेअंतर्गत राज्यातील व राज्याबाहेरील ज्या लेखकांनी मराठी भाषेत वाङ्मय निर्मिती केली आहे अशा लेखकांकडून विविध वाङ्मय प्रकारातील प्रकारातील पुस्तके स्वीकारण्यात येतात.
२. सन २०२१ च्या पुरस्कार स्पर्धेसाठी प्राप्त झालेल्या प्रवेशिकांच्या अनुषंगाने स्व.यशवंतराव चव्हाण राज्य वाङ्मय पुरस्कार प्रदान करण्यासाठी संदर्भाधीन अ.क्र.४ व ५ येथील गठीत करण्यात आलेल्या परीक्षण समितीच्या संदर्भाधीन दि.१९.१०.२०२२ च्या पत्राच्या अनुषंगाने प्राप्त निर्णयानुसार स्व.यशवंतराव चव्हाण राज्य वाङ्मय पुरस्कार - २०२१ संदर्भाधीन दि.६.१२.२०२२ च्या शासन निर्णयानुसार जाहीर करण्यात आले होते .
३. या शासन निर्णयान्वये संदर्भाधीन क्र. ४ व ५ अनुसार अध्यक्ष महाराष्ट्र राज्य साहित्य संस्कृती मंडळ यांनी गठीत केलेली परिक्षण समिती प्रशासकीय कारणास्तव रद्द करण्यात येत आहे.
# Page 2
शासन निर्णय क्रमांक: संकीर्ण-२०२२/प्र.क्र.१४१/भाषा-३
४. तसेच, संदर्भाधीन दि.६.१२.२०२२ मधील शासन निर्णयातील अ.क्र.२७ येथील प्रौढ वाड्:मय अनुवादित या प्रकारातील फ्रॅक्चर्ड फ्रिडम: तुरुंगातील आठवणी व चिंतन या पुस्तकास देण्यात आलेला पुरस्कार रद्द करण्यात येत आहे.
५. या अनुषंगाने सचिव महाराष्ट्र राज्य साहित्य संस्कृती मंडळ यांनी पुढील आवश्यक कार्यवाही करुन त्याचा अहवाल शासनास तात्काळ सादर करावा.