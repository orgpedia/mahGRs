# Page 1
अखिल भारतीय मराठी साहित्य महामंडळ आयोजित अखिल भारतीय मराठी साहित्य संमेलनाच्या आयोजनासाठी दरवर्षी रु. २ कोटी इतके अर्थसहाय्य मंजूर करण्याबाबत.....
महाराष्ट्र शासन
मराठी भाषा विभाग
शासन निर्णय क्रमांक: अभासं - २०२३/प्र.क्र.३/भाषा-३
नवीन प्रशासकीय भवन, ८ वा मजला
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दि. २२ डिसेंबर, २०२३.
वाचा :- १) मराठी भाषा विभाग, शासन निर्णय क्र. सासंअ-२०१५/प्र.क्र.१०३/भाषा-३, दि.०९.१०.२०१५
२) मराठी भाषा विभाग, शासन निर्णय क्र. सासंअ-२०१८/प्र.क्र.१२२/भाषा-३, दि.२३.०८.२०१८
३) मंत्रीमंडळाच्या दिनांक १४.१२.२०२३ रोजीच्या बैठकीचे दि.१९.१२.२०२३ चे इतिवृत्त.
पार्श्वभूमी :
अखिल भारतीय मराठी साहित्य महामंडळाकडून आयोजित करण्यात येणाऱ्या अखिल भारतीय मराठी साहित्य संमेलनाच्या आयोजनासाठी संदर्भाधीन दि. २३ ऑगस्ट, २०१८ च्या शासन निर्णयानुसार रु. ५० लक्ष अर्थसहाय्य मंजूर करण्याचा निर्णय घेण्यात आला आहे.
अखिल भारतीय मराठी साहित्य संमेलनामध्ये मराठी भाषा आणि साहित्य विषयक आयोजित करण्यात येणाऱ्या विविध उपक्रमासाठी साहित्य संमेलनास निधी देण्यात येतो. मराठी भाषेचा प्रचार, प्रसार, विकास, संवर्धन हे मराठी भाषा विभागाचे मुख्य धोरण आहे. या अनुषंगाने अखिल भारतीय मराठी साहित्य संमेलनाच्या अर्थसहाय्याची रक्कम रू. ५०.०० लक्षावरून रू. २.०० कोटी इतकी करण्याची बाब शासनाच्या विचाराधीन होती.
शासन निर्णय या शासननिर्णयान्वये, अखिल भारतीय मराठी साहित्य महामंडळामार्फत दरवर्षी अखिल भारतीय मराठी साहित्य संमेलनाच्या प्रस्तावित ठिकाणी निमंत्रक संस्थेच्या वतीने आयोजित करण्यात येणाऱ्या अखिल भारतीय मराठी साहित्य संमेलनाच्या आयोजनासाठी, सन २०२३-२४ पासून दरवर्षी रु. २ कोटी (अक्षरी रु. दोन कोटी फक्त) इतके अर्थसहाय्य मंजूर करण्याच्या प्रस्तावास खालील अटी व शर्तीच्या अधीन राहून प्रशासकीय मान्यता देण्यात येत आहे :
(१) अखिल भारतीय मराठी साहित्य महामंडळाने अखिल भारतीय मराठी साहित्य संमेलनास अर्थसहाय्य उपलब्ध करुन देण्याचा प्रस्ताव महाराष्ट्र राज्य साहित्य आणि संस्कृती मंडळाकडे सादर करावा.
(२) महाराष्ट्र राज्य साहित्य आणि संस्कृती मंडळाने अखिल भारतीय मराठी साहित्य संमेलनास अर्थसहाय्य उपलब्ध करुन देण्याचा प्रस्ताव अखिल भारतीय मराठी साहित्य महामंडळाकडून, मंडळाकडे प्राप्त झाल्यानंतरच प्रस्तावित संमेलनासाठी रु. २ कोटी इतकी अर्थसहाय्याची रक्कम अखिल भारतीय मराठी साहित्य महामंडळास वितरीत करण्याची कार्यवाही करावी.
# Page 2
शासन निर्णय क्रमांक: अभासं - २०२३/प्र.क्र.३/भाषा-३
(३) अखिल भारतीय मराठी साहित्य महामंडळाकडून एखाद्या वर्षी अखिल भारतीय मराठी साहित्य संमेलनाचे आयोजन न झाल्यास त्यासाठी मंजूर करण्यात आलेली तरतूद शासन मान्यतेशिवाय अन्यत्र वापरली जाणार नाही याची दक्षता महाराष्ट्र राज्य साहित्य आणि संस्कृती मंडळाने घ्यावी.
(४) महाराष्ट्र राज्य साहित्य आणि संस्कृती मंडळाने अखिल भारतीय मराठी साहित्य संमेलनासाठी उपलब्ध करुन देण्यात येणाऱ्या अर्थसहाय्याची रक्कम दरवर्षी दसऱ्यापूर्वी अखिल भारतीय मराठी साहित्य महामंडळाच्या खात्यात एकरकमी जमा करावी. त्यादृष्टीने प्रस्तावित संमेलनाचा तपशील अखिल भारतीय मराठी साहित्य महामंडळाकडून पुरेशा आधी मागविण्याची खबरदारी महाराष्ट्र राज्य साहित्य आणि संस्कृती मंडळाने घ्यावी.
(५) महाराष्ट्र शासनाकडून उपलब्ध करून देण्यात येत असलेल्या अर्थसहाय्याचा विनियोग केवळ अखिल भारतीय मराठी साहित्य संमेलनामध्ये, मराठी भाषा आणि साहित्य विषयक आयोजित करण्यात येणाऱ्या विविध उपक्रमांसाठीच करण्यात यावा.
(६) अखिल भारतीय मराठी साहित्य संमेलनाच्या आयोजनाबाबत नियम, कायदे आणि आर्थिक बाबी यांची यथायोग्य पूर्तता करण्याची संपूर्ण जबाबदारी अखिल भारतीय मराठी साहित्य महामंडळाची असेल.
(७) अखिल भारतीय मराठी साहित्य संमेलनासाठी शासनाकडून उपलब्ध करून देण्यात आलेल्या निधीचे विनियोजन प्रमाणपत्र, संमेलन वृत्तांत, सनदी लेखापालांकडून तपासून घेण्यात आलेले लेख्यांचे विवरणपत्र संमेलनानंतर ६ महिन्यांच्या आत अखिल भारतीय मराठी साहित्य महामंडळाने शासनाच्या अधिपत्याखालील महाराष्ट्र राज्य साहित्य आणि संस्कृती मंडळास सादर करावे. तसेच या बाबतचा पूर्तता अहवाल उपयोगिता प्रमाणपत्रासह महाराष्ट्र राज्य साहित्य आणि संस्कृती मंडळाने शासनास सादर करावा.
(८) अखिल भारतीय मराठी साहित्य संमेलनासाठी शासनाकडून मंजूर करण्यात आलेल्या अर्थसहाय्याबाबतची सर्व कागदपत्रे व हिशोब महालेखापाल, महाराष्ट्र - १, मुंबई किंवा त्यांचे अधिकारी यांना तपासण्याचा अधिकार असून त्यांनी मागणी केल्यास सर्व कागदपत्रे त्यांच्याकडे तपासणीसाठी सादर करावीत.
२. यासाठी सहायक लेखा अधिकारी, महाराष्ट्र राज्य साहित्य आणि संस्कृती मंडळ, मुंबई यांना आहरण व संवितरण अधिकारी म्हणून घोषित करण्यात येत आहे. तसेच सचिव, महाराष्ट्र राज्य साहित्य आणि संस्कृती मंडळ, मुंबई यांना नियंत्रक अधिकारी म्हणून घोषित करण्यात येत असून त्यांना अथवा त्यांनी प्राधिकृत केलेल्या त्यांच्या अधिपत्याखालील दुय्यम अधिका-यास यासंबंधीच्या देयकावर स्वाक्षरी करण्यास प्राधिकृत करण्यात येत आहे.
३. यासाठी होणारा खर्च मागणी क्रमांक झेडएफ-२, २२०५-कला व संस्कृती- ००,१०२ कला व संस्कृती प्रचालन, (०१) (१०) अखिल भारतीय मराठी साहित्य संमेलनास अनुदान (कार्यक्रम) (२२०५ ३४४८) ३१- सहायक अनुदाने (वेतनेतर) या लेखाशिर्षाखाली मंजूर करण्यात येणाऱ्या अनुदानातून व मासिक निधी विवरणपत्राप्रमाणे भागविण्यात यावा.
४. सदर शासन निर्णय, नियोजन विभाग अनौपचारिक संदर्भ क्र. २५८/का-१४४३, दि.०९.०९.२०२३ आणि वित्त विभाग अनौपचारिक संदर्भ क्र. ४५५/व्यय-४, दि. २०.०९.२०२३ नुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: अभासं - २०२३/प्र.क्र.३/भाषा-३