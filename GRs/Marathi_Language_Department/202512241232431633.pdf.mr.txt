# Page 1
आंतरराष्ट्रीय मराठी मंचासाठी समन्वयक
व उपसमन्वयक नेमणेबाबत..
महाराष्ट्र शासन
मराठी भाषा विभाग
शासन परिपत्रक क्र. संकीर्ण-२०२२/प्र.क्र.१८/भाषा-२
नवीन प्रशासन भवन, ८ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : २४ डिसेंबर, २०२५
वाचा :- शासन निर्णय क्र. संकीर्ण-२०२२/प्र.क्र.१८/भाषा-२, दि. ०७.०३.२०२२
शासन परिपत्रक :-
विभागाच्या वाचा येथील दिनांक ०७.०३.२०२२ रोजीच्या शासन निर्णयान्वये आंतरराष्ट्रीय
स्तरावर मराठी भाषेचे जतन व संवर्धन करण्यासाठी आयोजित करण्यात येत असलेल्या विविध
उपक्रमांसाठी “आंतरराष्ट्रीय मराठी मंच” ची स्थापना करण्यात आली आहे.
२. दि. ०७.०३.२०२२ रोजीच्या शासन निर्णयानुसार आंतरराष्ट्रीय मराठी मंचाच्या माध्यमातून
परदेशातील मराठी भाषेच्या संवर्धनासाठी कार्यरत असलेल्या संस्था, व्यक्ती यांनी त्यांची माहिती
शासनाकडे पाठविणे आवश्यक आहे. त्यासाठी संबंधित संस्था, व्यक्ती व राज्य मराठी विकास
संस्था यांच्या समन्वय साधण्यासाठी मानसेवी तत्वावर एक किंवा एकापेक्षा जास्त समन्वयकांची
अथवा उपसमन्वयकांची नेमणूक राज्य मराठी विकास संस्थेकडून करण्यात येते.
आजतागायत एकूण १७ देशांमध्ये राज्य मराठी विकास संस्थेमार्फत समन्वयक नेमण्यात
आलेले आहेत.
३. आंतरराष्ट्रीय मराठी मंचासाठी एखाद्या देशासाठी समन्वयक नेमावयाचे किंवा
उपसमन्वयक नेमावयाचे याबाबत संभ्रम निर्माण होत असल्यामुळे दि. ०७.०३.२०२२ रोजीच्या
शासन निर्णयातील तरतुदीबाबत पुढीलप्रमाणे अधिक स्पष्ट्टीकरण देण्यात येत आहे :-
प्रत्येक देशासाठी नेमण्यात येणाऱ्या व्यक्तींना उपसमन्वयक असे न संबोधता त्या
देशासाठीचे समन्वयक असे संबोधण्यात यावे.
देशाचा आकार मोठा असल्यास अशा देशासाठी एक समन्वयक तसेच, अशा देशातील
प्रमुख मोठ्या प्रदेशांसाठी आवश्यकतेनुसार उपसमन्वयकांची नेमणूक करण्यात यावी.
सर्व देशांच्या समन्वयकांमध्ये समन्वय साधण्यासाठी नेमण्यात आलेल्या समन्वयकास मुख्य
समन्वयक असे संबोधण्यात यावे.
# Page 2
शासन परिपत्रक क्रमांकः संकीर्ण-२०२२/प्र.क्र.१८/भाषा-२
४. सदर शासन परिपत्रक महाराष्ट्र शासनाच्या www.maharashtra.gov.in या