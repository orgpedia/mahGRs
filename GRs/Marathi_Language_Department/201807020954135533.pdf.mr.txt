# Page 1
मराठी भाषा भवन मुख्य केंद्र, मुंबई उभारणीसाठी समिती स्थापन करणेबाबत.
महाराष्ट्र शासन
मराठी भाषा विभाग
शासन निर्णय क्रमांकः मभाभ-२०१८/प्र.क्र.२९/भाषा-१
मंत्रालय, मुंबई - ४०० ०३२.
तारीख: ३० जून, २०१८.
वाचा : १) मराठी भाषा विभाग शासन निर्णय क्र.मभाभ-२०१६/प्र.क्र.१२८/भाषा-१,(भाग-२), दि.०५ मार्च, २०१८.
शासन निर्णय : मराठी भाषेचा विकास व संवर्धन करण्याच्या दृष्टीने शासनाने २०११ पासून स्वतंत्र मराठी भाषा विभाग सुरू केला आहे. या विभागाच्या अखत्यारित (१) भाषा संचालनालय, मुंबई (२) राज्य मराठी विकास संस्था, मुंबई (३) महाराष्ट्र राज्य साहित्य आणि संस्कृती मंडळ, मुंबई (४) महाराष्ट्र राज्य मराठी विश्वकोश निर्मिती मंडळ, मुंबई ही चार कार्यालये कार्यरत आहेत. सध्या ही कार्यालये मुंबईत विविध ठिकाणी कार्यरत असून या कार्यालयांच्या उपक्रमांमध्ये व कामामध्ये समन्वय साधण्यासाठी ही कार्यालये एका इमारतीत असणे आवश्यक आहे. याकरीता मुंबई परिसरात मराठी भाषा भवनच्या मुख्य केंद्राकरीता मा. मंत्री, मराठी भाषा यांच्या अध्यक्षतेखाली स्वतंत्र समिती स्थापन करण्याबाबत संदर्भाधीन शासन निर्णयान्वये निर्णय घेण्यात आला आहे. त्या अनुषंगाने पुढीलप्रमाणे समिती स्थापन करण्यात येत आहे.
समितीची रचना :
१. मा. श्री. विनोद तावडे, मंत्री (मराठी भाषा) अध्यक्ष
२. श्री. आशिष शेलार, वि.स.स. सदस्य
३. श्री. सुरेश हावरे सदस्य
# Page 2
शासन निर्णय क्रमांकः मभाभ-२०१८/प्र.क्र.२९/भाषा-१
४. श्रीमती मोनिका गजेंद्रगडकर सदस्य
५. श्री. भरत जाधव सदस्य
६. श्री. किशोर कदम सदस्य
७. प्रधान सचिव ( मराठी भाषा विभाग) सदस्य सचिव
समितीची कार्यकक्षा व कालावधी :
२. सदर समिती भाषा भवनच्या मुख्य केंद्राच्या उभारणीसाठी दक्षिण मुंबई / वांद्रे-कुर्ला संकुल या परिसरातील शासनाच्या ताब्यातील रिक्त जागांची माहिती घेईल. सदर जागांची तपासणी करुन योग्य जागेची निवड करून शासनास शिफारस करण्यात येईल.
३. या समितीचा कालावधी ३ महिन्याचा असेल.
४. अशासकीय सदस्यांना वित्त विभाग शासन निर्णय क्र. बैठक-२०१२/प्र.क्र.१/सेवा-५,
दि.२४ मे, २०१२ नुसार बैठक भत्ता तसेच वित्त विभाग शासन निर्णय क्र. प्रवास-१०१०/प्र.क्र.२/सेवा-५, दि.०३ मार्च, २०१० मधील परिच्छेद १२ मधील तरतूदीनुसार प्रवास व दैनिक भत्ता अनुज्ञेय राहील.
५. या प्रित्यर्थ होणारा खर्च या विभागाच्या "मागणी क्रमांक झेडएफ-०१, २०५२ सचिवालय सर्वसाधारण सेवा, ०९० सचिवालय, (००) (०१) मराठी भाषा विभाग (अनिवार्य), संगणक सांकेतांक
क्रमांक २०५२ ५०५४ या लेखाशिर्षाखालील मंजूर असलेल्या अनुदानातून भागविण्यात यावा.
# Page 3