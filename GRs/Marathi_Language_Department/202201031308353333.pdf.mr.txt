# Page 1
मराठी भाषा संवर्धन पंधरवड्याच्या निमित्ताने मंत्रालयीन विभागातील तसेच मराठी भाषा विभागाच्या अधिनस्त कार्यालयांमधील अधिकारी/ कर्मचारी यांच्यासाठी विविध स्पर्धांचे आयोजन करण्याबाबत.
महाराष्ट्र शासन
मराठी भाषा विभाग
शासन परिपत्रक क्रमांक: मभापं - २०२१/प्र.क्र.१३६/भाषा-२
८ वा मजला, नवीन प्रशासन भवन,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२,
दिनांक : ०३ जानेवारी, २०२२
वाचा : १) मराठी भाषा विभाग, समक्रमांकाचे शासन परिपत्रक दि. २२.१२.२०२१
शासन परिपत्रक :
मराठी भाषेचे वैभव जपण्यासाठी व मराठी भाषेच्या संवर्धनासाठी दिनांक १४ जानेवारी ते २८ जानेवारी २०२२ या कालावधीत “मराठी भाषा संवर्धन पंधरवडा” साजरा करण्याबाबत उपरोक्त
दिनांक २२.१२.२०२१ रोजीच्या शासन परिपत्रकान्वये सूचना देण्यात आलेल्या आहेत. मराठी भाषा
संवर्धन पंधरवड्याच्या अनुषंगाने दिनांक १८.०१.२०२२ ते २०.०१.२०२२ या कालावधीत मराठी भाषा विभागामार्फत विभागाच्या अधिनस्त ४ कार्यालयांमधील व मंत्रालयीन विभागातील अधिकारी/कर्मचारी यांच्यासाठी विविध कार्यक्रम व स्पर्धांचे आयोजन करण्यात येत आहे.
१) अभिवाचन स्पर्धा
हे वर्ष भारताच्या स्वातंत्र्याचे अमृत महोत्सवी वर्ष म्हणून साजरे करण्यात येत आहे. या
निमित्ताने मराठी भाषा संवर्धन पंधरवड्यामध्ये “स्वातंत्र्याचे अमृतमहोत्सवी वर्ष : स्वातंत्र्यपूर्व आणि स्वातंत्र्योत्तर भारत" या विषयावर अभिवाचन स्पर्धेचे आयोजन करण्यात येत आहे.
२) काव्य वाचन स्पर्धा :
ज्येष्ठ कवयित्री शांता शेळके व कवी वसंत बापट यांच्या जन्मशताब्दीच्या निमित्ताने त्यांच्या कवितांचे वाचन करण्यासाठी स्पर्धा आयोजित करण्यात येत आहे.
उपरोक्त नमुद स्पर्धांमध्ये सहभागी होऊ इच्छिणाऱ्या मंत्रालयीन विभागातील तसेच मराठी भाषा विभागाच्या अधिनस्त कार्यालयांमधील अधिकारी/कर्मचारी यांनी आपली नावे दि. ०७.०१.२०२२ पर्यंत aarti.sane@nic.in या ई-मेलवर पाठवावीत. या दोन्ही स्पर्धामध्ये सहभागी होणाऱ्या
स्पर्धकांची चाळणी फेरी दि. १४ जानेवारी, २०२२ रोजी घेण्यात येईल. त्यातून अंतिम फेरीसाठी निवड
# Page 2
शासन परिपत्रक क्रमांक: मभापं-२०२१/प्र.क्र.१३६/भाषा-२
झालेल्या स्पर्धकांची दिनांक १९ जानेवारी, २०२२ रोजी प्रत्यक्ष अभिवाचन व काव्यवाचन स्पर्धा घेण्यात
येईल. दोन्ही स्पर्धेतील पहिल्या, दुसऱ्या व तिसऱ्या क्रमांकाच्या विजेत्यांना अनुक्रमे रुपये ३,०००/-, २५००/- १,५००/- व दोन स्पर्धकांना उत्तेजनार्थ रुपये १,०००/- असे बक्षिस देण्यात येईल.
सदर स्पर्धेचे नियम खालीलप्रमाणे आहेत:
• अभिवाचन स्पर्धेमध्ये भारताच्या स्वातंत्र्यपूर्व व स्वातंत्र्योत्तर यापैकी कोणत्याही
काळाशी संबंधित मराठी भाषेतील कथा, कविता, आत्मवृत्त, वैचारिक लेख किंवा संमिश्र अशा कोणत्याही साहित्याचे वाचन स्पर्धकास करता येईल. स्पर्धक स्वरचित साहित्याचे अभिवाचन करु शकतात. मात्र, नाटक अथवा एकांकिका सादर करता
येणार नाही. अभिवाचनाचा कालावधी ५ ते ७ मिनिटे असेल. स्पर्धकाच्या वाचिक
अभिनयाला सर्वोच्च महत्त्व असल्यामुळे, रंगभूषा, केशभूषा, पार्श्वसंगीत इ. घटकांचा वापर करता येणार नाही.
काव्यवाचन स्पर्धेत ज्येष्ठ कवयित्री शांता शेळके किंवा कवी वसंत बापट यांनी
लिहिलेल्या कवितांचे वाचन करण्यासाठी स्पर्धकास ३ ते ५ मिनिटे इतका कालावधी
देण्यात येईल. या वेळेमध्ये एकापेक्षा जास्त कवितांचे वाचन केले तरी चालेल.
• दोन्ही स्पर्धांकरीता परीक्षकांचा निर्णय अंतिम असेल.
मराठी भाषा विभागाच्या अधिनस्त कार्यालयांमधील व सर्व मंत्रालयीन विभागातील
अधिकारी/कर्मचारी यांना अभिवाचन व काव्य वाचन स्पर्धेत सहभागी होण्याचे आवाहन करण्यात येत
आहे. सदर स्पर्धेकरीता कोविड साथीच्या नियंत्रणासाठी शासनाने निर्धारित केलेली नियमावली लागू राहील.
सदर स्पर्धांसाठी होणारा खर्च क्रमांक झेडएफ-०१, २०५२ सचिवालयीन सर्वसाधारण सेवा,
०९०-सचिवालय, (००) (०४) मराठी भाषेच्या प्रचार व प्रसारासाठी हाती घ्यावयाचे उपक्रम (कार्यक्रम) ५० - इतर खर्च संगणक सांकेतांक (२०५२ ५२३२) या लेखाशीर्षाखाली सन २०२१-२२ या वित्तीय
वर्षासाठीच्या मंजूर अनुदानातून भागविण्यात येईल.
# Page 3