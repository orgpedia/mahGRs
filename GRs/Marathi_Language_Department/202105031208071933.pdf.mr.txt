# Page 1
मराठी भाषा विभागांतर्गत विविध उपक्रमांकरिता ऐरोली, नवी मुंबई येथे “मराठी भाषा भवन उपकेंद्र” या इमारतीच्या बांधकामास नव्याने प्रशासकीय मान्यता प्रदान करणेबाबत.
महाराष्ट्र शासन
मराठी भाषा विभाग
शासन निर्णय क्रमांकः मभाभ-२०१८/प्र.क्र.६३/भाषा-१,
नवीन प्रशासन भवन, ८ वा मजला,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक: ३ मे, २०२१.
वाचा : १) मराठी भाषा विभाग, शासन निर्णय क्रमांक : मभाभ-२०१६/प्र.क्र.१२८/भाषा-१, (भाग-२), दि.०५.०३.२०१८.
२) मराठी भाषा विभाग,शासन निर्णय क्रमांकः मभाभ-२०१८/प्र.क्र.६३/भाषा-१, दि.०६.०७.२०१९.
३) सिडको महामंडळाचे पत्र क्र. CIDCO/CE (NM) २०२१/८३१, दि.२८.०१.२०२१.
४) महाराष्ट्र औद्योगिक विकास महामंडळाचे पत्र जा.क्र.मऔविम/महापे/ओ-४५१३१/२०२१, दि.०५.०२.२०२१.
५) विभागाचे पत्र क्र.मभाभ-२०१८/प्र.क्र.६३/भाषा-१, दि.०२.०३.२०२१.
प्रस्तावना : मराठी भाषा विभागाच्या अधिपत्याखालील कार्यान्वित असलेली १) भाषा संचालनालय, २) महाराष्ट्र राज्य साहित्य आणि संस्कृती मंडळ, ३) महाराष्ट्र राज्य मराठी विश्वकोश निर्मिती मंडळ व ४) राज्य मराठी विकास संस्था ही क्षेत्रीय कार्यालये मुंबईत विविध ठिकाणी कार्यरत आहेत. या कार्यालयांच्या कामकाजामध्ये समन्वय राहण्याकरीता व मराठी भाषा विषयक विविध उपक्रम राबविण्याकरीता संदर्भाधिन क्रमांक १ येथील शासन निर्णयान्वये मराठी भाषा भवन मुख्य केंद्र दक्षिण मुंबई किंवा वांद्रे-कुर्ला संकुल परिसरामध्ये व मराठी भाषा भवन उपकेंद्र, ऐरोली, नवी मुंबई येथे उभारण्यास मंजूरी देण्यात आली. त्यानुसार मराठी भाषा भवन उपकेंद्र उभारण्याकरीता सिडको महामंडळाकडून ऐरोली, नवी मुंबई येथील सेक्टर क्र. १३ मधील भूखंड क्र. ६-ए हा भूखंड दीर्घकालीन भाडेपट्टीने संपादित करण्यात आला आहे. सदर भूखंडावर मराठी भाषा भवन उपकेंद्राचे बांधकाम सिडको महामंडळाकडून करून घेण्यात येणार असल्याने महामंडळाने त्यांच्या दि.१८.०६.२०१९ च्या पत्रान्वये सदर बांधकामासाठी रु.२३४४.११ लक्ष इतक्या खर्चाचा प्रस्ताव सादर केला होता. सदर
# Page 2
शासन निर्णय क्रमांक: मभाभ-२०१८/प्र.क्र.६३/भाषा-१,
प्रस्ताव तपासून सार्वजनिक बांधकाम विभागांतर्गत सचिव समितीने रु.१७६६.४० लक्ष इतक्या बांधकाम खर्चास मान्यता दिली होती. त्यानुसार दि.०६.०७.२०१९ च्या शासन निर्णयान्वये प्रशासकीय मान्यतेचे आदेश निर्गमित करण्यात आले होते. तथापि, तद्नंतर सिडको महामंडळाने त्यांच्या दि.२६.११.२०१९ च्या पत्रान्वये मराठी भाषा भवन, उपकेंद्राच्या बांधकामाकरीता रु. २५०८.८५ लक्ष इतक्या खर्चास मान्यता देण्याबाबत कळविले होते. सिडको महामंडळाने सादर केलेले आराखडे सुधारित करण्याकरीता मा.मंत्री महोदयांच्या निर्देशानुसार मा. सचिव, मराठी भाषा यांनी वेळोवेळी बैठका घेतल्या. तद्नंतर दि.०५.०१.२०२१ रोजीच्या बैठकीमध्ये सदर सुधारित आरखड्यांस मा. मंत्री महोदयांनी मान्यता दिली. या बैठकीमध्ये सिडको महामंडळाने मागविलेली जुनी निविदा व्यपगत झाली असल्याचे स्पष्ट केले. त्यामुळे सदर बांधकामाकरिता नव्याने निविदा मागविणे आवश्यक असल्याचे सिडको महामंडळाने बैठकीमध्ये स्पष्ट केले. याच बैठकीमध्ये सदर बांधकाम महाराष्ट्र औद्योगिक विकास महामंडळाकडून कमी खर्चामध्ये होऊ शकत असल्याचे निदर्शनास आले. त्यावर मा. मंत्री महोदयांनी दिलेल्या निर्देशानुसार सिडको महामंडळ तसेच महाराष्ट्र औद्योगिक विकास महामंडळाकडून बांधकाम खर्चाचे अंदाजपत्रक मागविण्यात आले. त्यानुसार दोन्ही महामंडळाकडून प्राप्त झालेल्या अंदाजपत्रकांपैकी महाराष्ट्र औद्योगिक विकास महामंडळाने रु.२७.०७ कोटी इतक्या रकमेचे अंदाजपत्रक सादर केले. सदर अंदाजपत्रक सिडको महामंडळाकडून प्राप्त अंदाजपत्रकापेक्षा रु.४.७६ कोटी इतक्या कमी रकमेचे असल्याने सदर बांधकामासाठी महाराष्ट्र औद्योगिक विकास महामंडळाची निवड करण्यात आली आहे.
प्रस्तावित “मराठी भाषा भवन उपकेंद्र” या इमारतीचे बांधकाम आता महाराष्ट्र औद्योगिक विकास महामंडळाकडून करण्यात येणार असल्याने संदर्भ क्र.४ च्या पत्राद्वारे महाराष्ट्र औद्योगिक विकास महामंडळाकडून प्राप्त झालेले आराखडे व अंदाजपत्रकाची शासन स्तरावर छाननी करून प्रस्तावित इमारतीच्या बांधकामास नव्याने प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय :
सदर शासन निर्णय संदर्भाधिन क्रमांक २ येथील दि.०६.०७.२०१९ चा शासन निर्णय अधिक्रमित करुन काढण्यात येत आहे. मराठी भाषा विभाग व सर्व क्षेत्रीय कार्यालये व विभागांतर्गत कार्यरत असलेल्या विविध समित्या / मंडळे / संस्था यांच्या कामकाजाकरीता सिडको महामंडळाकडून संपादित भूखंड क्र.६ए, सेक्टर क्र.१३, ऐरोली, नवी मुंबई या क्षेत्रावर प्रस्तावित “मराठी भाषा भवन उपकेंद्र” या इमारतीचे बांधकाम महाराष्ट्र औद्योगिक विकास महामंडळाकडून करून घेण्याचा निर्णय घेण्यात आला आहे. महाराष्ट्र औद्योगिक विकास महामंडळाने रू.२७,०६,८३,५५०/- (अक्षरी रूपये सत्तावीस कोटी सहा लक्ष त्र्याऐंशी हजार पाचशे पन्नास फक्त) इतक्या रकमेचे अंदाजपत्रक सादर केले आहे.
पृष्ठ ७ पैकी २
# Page 3
शासन निर्णय क्रमांक: मभाभ-२०१८/प्र.क्र.६३/भाषा-१,
सुधारित आराखडे व ढोबळ अंदाजपत्रकाची शासन स्तरावर सार्वजनिक बांधकाम विभागाकडून तांत्रिक छाननी करण्यात आली व सार्वजनिक बांधकाम विभागाने सोबतच्या परिशिष्टात दर्शविल्याप्रामणे सुधारित परिगणना करून रू.२४,९७,७९,०४४/- (अक्षरी रूपये चोवीस कोटी सत्यान्नव लक्ष एकोणांशी हजार चौव्वेचाळीस फक्त) इतक्या ढोबळ अंदाजपत्रकास सहमती दिलेली आहे.
त्यानुसार “मराठी भाषा भवन उपकेंद्र” या इमारतीच्या बांधकामाच्या रू.२४,९७,७९,०४४/- (अक्षरी रूपये चोवीस कोटी सत्यान्नव लक्ष एकोणांशी हजार चौव्वेचाळीस फक्त) इतक्या ढोबळ अंदाजपत्रकास प्रशासकीय मान्यता देण्यात येत आहे.
२. सदर मान्यता पुढील अटींच्या अधीन राहून देण्यात येत आहे.
१) ढोबळ स्वरूपात धरण्यात आलेल्या तरतूदीबाबत काम करतेवेळी विस्तृत अंदाजपत्रक सादर करून तसेच सदर बांधकामास विहित कार्यपध्दतीने सविस्तर तांत्रिक मान्यता घेऊनच काम हाती घ्यावे.
२) सिडको महामंडळाने मराठी भाषा भवन उपकेंद्रासंदर्भात सर्वे अँड सॉईल इन्व्हेस्टिगेशन, पर्यावरणीय मान्यता मिळविणे, आराखडे तयार करणे व अंतिम करणे इत्यादी बाबी पार पाडल्या आहेत. या संदर्भातील कागदपत्रेमहाराष्ट्र औद्योगिक विकास महामंडळाने सिडको महामंडळाकडून प्राप्त करून घ्यावीत. तसेच या कामासाठीची रक्कम बांधकाम खर्चाच्या अंदाजपत्रकातून वजावट करण्यात यावी.
३) सदर कामास प्रशासकीय मान्यता देण्यापूर्वी जागेच्या मालकी हक्काबाबतची खातरजमा करण्यात यावी.
४) प्रस्तुत काम पुरातत्व विभागाच्या अखत्यारित येत असल्यास संबंधीत विभागाची तसेच महानगरपालिका व तत्सम प्राधिकरणे यांची पूर्व परवानगी घ्यावी.
५) तांत्रिक मंजूरी देताना राज्य दरसूचीबाह्य बाबींच्या दराकरीता शासन परिपत्रक क्रमांक : २०१७/प्र.क्र.११/नियोजन-३, दि.११.०४.२०१७ नुसार कार्यवाही करण्यात यावी.
६) प्रस्तावातील खरेदीशी संबंधीत बाबींकरीता ई-निविदा प्रणालीचा अवलंब करून उद्योग, ऊर्जा व कामगार विभागाकडील दि.२४.०८.२०१७ च्या शासन निर्णयान्वये निर्गमित केलेल्या सूचना विचारात घ्याव्यात. तसेच सदर प्रक्रियेबाबत मराठी भाषा विभागास वेळोवेळी अवगत करण्यात यावे.
७) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही- २०१३/प्र.क्र.१७७/ तां.क.१, दि.१०.०१.२०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
८) स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करून सदर कामे पूर्ण करावीत.
पृष्ठ ७ पैकी ३
# Page 4
शासन निर्णय क्रमांक: मभाभ-२०१८/प्र.क्र.६३/भाषा-१,
९) इमारतीमध्ये दिव्यांगाकरीता उपलब्ध करून द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
१०)विषयांकित कामाकरीता सुधारित प्रशासकीय मान्यतेची आवश्यकता लागणार नाही, यादृष्टीने विशेष दक्षता घेऊन काम करण्यात यावे.
सदर बांधकाम विहित कालमर्यादेत पूर्ण करण्याच्या दृष्टीने मराठी भाषा विभाग व महाराष्ट्र औद्योगिक विकास महामंडळ यांचे अंतर्गत विहित सामंजस्य करार करण्यात येईल.
३. प्रस्तावित इमारत बांधकामाबाबतचा खर्च मागणी क्रमांक झेडएफ ४, मुख्य लेखाशीर्ष ४०५९ सार्वजनिक बांधकामावरील भांडवली खर्च, (०१) कार्यालयीन इमारती, (०५१) बांधकाम, (००) (०१) मराठी भाषा संशोधन, विकास व सांस्कृतिक केंद्र स्थापन करणे, ५३, मोठी बांधकामे, संगणक संकेतांक (४०५९२५३२) या लेखाशीर्षाअंतर्गत खर्ची टाकण्यात येईल.
४. सदर कामाची किंमत रू.१५.०० कोटी पेक्षा जास्त असल्याने मुख्य सचिव यांचे अध्यक्षतेखालील अपर मुख्य सचिव, नियोजन व अपर मुख्य सचिव, वित्त सदस्य असलेल्या उच्चस्तर समितीने चक्रीय पध्दतीने सदर प्रस्तावास मान्यता दिली आहे. सदर प्रस्तावास सार्वजनिक बांधकाम विभाग, नियोजन विभाग व वित्त विभागाने त्यांच्या अनुक्रमे अनौपचारिक संदर्भ क्र. ११४५, दि. १८.०३.२०२१, अनौ.सं.क्र.१०१/१४४३, दि.२२.०३.२०२१ व अनौ.सं.क्र.३२१६, दि.३०.०३.२०२१ अन्वये मान्यता दिली आहे.
# Page 5
# Page 6
# Page 7