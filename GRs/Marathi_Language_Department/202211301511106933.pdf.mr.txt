# Page 1
“महाराष्ट्र-कर्नाटक सीमावर्ती भागात मराठी भाषा संस्कृती व विकास यासाठी अर्थसहाय्य” प्रशासकीय मान्यता मिळणेबाबत”
महाराष्ट्र शासन
मराठी भाषा विभाग
शासन परिपत्रक क्र. ममंटि-२०१७/प्र.क्र.१३५/अर्थसंकल्प,
नवीन प्रशासन भवन, ८ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ३० नोव्हेंबर, २०२२
संदर्भ : मराठी भाषा विभाग शासन निर्णय समक्रमांक दिनांक १४ जून, २०२२
महाराष्ट्र-कर्नाटक सीमावर्ती भागात मराठी भाषेचा विकास, संवर्धन, संगोपन आणि अभिवृध्दी होण्याच्या दृष्टीने महाराष्ट्र शासनातर्फे महाराष्ट्र-कर्नाटक सीमावर्ती भागातील मराठी संस्थांना अर्थसहाय्य करण्याचा प्रस्ताव शासनाच्या विचाराधीन होता. त्यानुसार संदर्भाधीन दिनांक १४.६.२०२२ च्या शासन निणयान्वये महाराष्ट्र-कर्नाटक सीमावर्ती भागात मराठी भाषा संस्कृती व विकास यासाठी महाराष्ट्र-कर्नाटक सीमावर्ती भागात कार्य करणाऱ्या मान्यताप्राप्त संस्थांना/मंडळांना संदर्भाधीन शासन निर्णयातील परिच्छेद २(२) मध्ये नमूद केलेल्या अटी व शर्तीच्या अधिन राहून अर्थसहाय्य / अनुदान मंजूर करण्याचा निर्णय घेतला आहे.
त्यानुसार “महाराष्ट्र-कर्नाटक सीमावर्ती भागात मराठी भाषा संस्कृती व विकास यासाठी अर्थसहाय्य” हा नवीन उपक्रम म्हणून या विभागाच्या अधिनस्त राज्य मराठी विकास संस्था यांचेमार्फत राबविण्यात येणार आहे.
२. संदर्भाधीन शासन निर्णयातील परिच्छेद २(३) मध्ये महाराष्ट्र-कर्नाटक सीमावर्ती भागातील मराठी भाषिक संस्थांनी आपापल्या कार्यक्षेत्रात राबवावयाचे उपक्रमाचे स्वरूप नमूद केले आहे. सदर उपक्रम खालीलप्रमाणे आहेत.
१. मराठी साहित्याची ओळख व मराठी साहित्याविषयी वाचकांचे प्रेम वाढावे म्हणून महाराष्ट्र, कर्नाटक या राज्यातील नामवंत साहित्यिक, विचारवंत, कथाकार, कवी यांची व्याख्याने आयोजित करणे तसेच मराठी भाषातील दर्जेदार साहित्य उपलब्ध करुन देणे.
२. संमेलनाच्या माध्यमातून संस्कारक्षम मराठी भाषेतील पुस्तके अल्प दरात वाचकांस उपलब्ध करुन देणे.
३. ना नफा ना तोटा तत्वावर मराठी भाषेतील पुस्तकाच्या प्रकाशनास मदत करणे व विक्रीस उपलब्ध करुन देणे.
४. मराठी भाषा संस्कृती लिपि यांचे संरक्षण, संवर्धन करणे आणि मराठी भाषा समृध्द करण्यासाठी प्रयत्न करणे.
५. मराठी बाल, युवा व प्रौढ साहित्य संमेलनाचे आयोजन करणे.
६. सीमा भागातील विद्यार्थ्यासाठी मराठी भाषा विषयक स्पर्धा परीक्षा आयोजित करणे व त्यासाठी अभ्यासिका केंद्राची उभारणी करणे.
७. मराठी भाषा व साहित्य क्षेत्रात भरीव कामगिरी करणाऱ्या व्यक्तीचा पुरस्कार देऊन सन्मान करणे.
८. ग्रामीण भागात मराठी वाङ्मयीन कार्यक्रमाचे आयोजन करणे.
९. महाराष्ट्र-कर्नाटक सीमा भागातून प्रसिध्द होणारे व मराठी भाषेच्या अभिवृध्दीसाठी कार्य करणारे वृत्तपत्र, नियतकालिक, पाक्षिक यांस अनुदान देणे.
# Page 2
शासन परिपत्रक क्रमांकः ममंटि-२०१७/प्र.क्र.१३५/अर्थसंकल्प
१०. संस्थेच्या वतीने आयोजित करण्यात येणाऱ्या मराठी साहित्य संमेलनाच्या आयोजनाचा खर्च व त्याअनुषंगिक होणारा खर्च भागविणे.
११. मराठी भाषा विषय शिकविणाऱ्या मान्यताप्राप्त शिक्षक संघटनांना भाषेचे विविध उपक्रमांतर्गत निबंधस्पर्धा, चर्चासत्रे, कार्यशाळा, नाट्यस्पर्धा यांच्या आयोजनासाठी अर्थसहाय्य करणे.
३. दिनांक १४.६.२०२२ च्या शासन निर्णयात नमूद अटी व शर्तींची पूर्तता करणाऱ्या आणि अनुदान/ अर्थसहाय्यास पात्र ठरणाऱ्या महाराष्ट्र-कर्नाटक सीमावर्ती भागातील मान्यतप्राप्त संस्थांना/मंडळांना जास्तीत जास्त रु. १०.०० लक्ष (रुपये दहा लक्ष मात्र) एवढया कमाल मर्यादेपर्यन्त अर्थसहाय्य/अनुदान अदा करण्याची कार्यवाही राज्य मराठी विकास संस्थेने करावयाची आहे.
४. तथापि सदर अनुदानाचे वाटप उपक्रमनिहाय होण्याच्या अनुषंगाने राज्य मराठी विकास संस्थेने खालील बाबी लक्षात घ्याव्यात.
१. उपरोक्त नमूद ११ उपक्रमांपैकी प्रत्येक उपक्रमास कमाल रु.१.०० लक्ष च्या मर्यादेत अनुदान मंजूर करण्यात यावे.
२. एका मराठी भाषिक संस्थेने/मंडळाने एकापेक्षा जास्त उपक्रम राबविण्याचे ठरविल्यास अशा उपक्रमांसाठी मिळून रु. १०.०० लक्ष च्या कमाल मर्यादेत अनुदान मंजूर करण्यात यावे.
# Page 3