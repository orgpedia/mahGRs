# Page 1
अखिल भारतीय मराठी संत साहित्य
संमेलनास एक वेळची विशेष बाब म्हणून रु.२५ लाख इतका निधी उपलब्ध करून देण्याबाबत.
महाराष्ट्र शासन
मराठी भाषा विभाग
शासन निर्णय क्रमांक: संकीर्ण-२०२४/प्र.क्र.३/भाषा-३,
नवीन प्रशासन भवन, ८ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २९ फेब्रुवारी, २०२४
प्रस्तावना :- महाराष्ट्र राज्य सांस्कृतिक धोरण २०१० नुसार, अखिल भारतीय मराठी साहित्य संमलेनाच्या
धर्तीवर मुख्य प्रवाहापेक्षा वेगळया प्रवाहातील जनसमृूहांच्या आणि उपेक्षित वर्गाच्या साहित्य संमेलनांना शासनाकडून त्या संमेलनाच्या एकंदर स्वरुपावर आधारित अनुदान देऊन त्या माध्यमातून सदर प्रवाहांना साहित्य क्षेत्राच्या मुख्य प्रवाहात आणण्यासाठी त्यांना हक्काचे व्यासपीठ मिळवून देण्याकरीता महाराष्ट्र राज्य साहित्य आणि संस्कृती मंडळाकडून “अन्य मराठी साहित्य संमेलनांना अनुदान” ही योजना
राबविण्यात येते. त्याच धर्तीवर संत समेलन आयोजित करण्यास अखिल भारतीय मराठी संत साहित्य
संमेळनास एक विशेष बाब म्हणून रु. २५,००,०००/- इतके अर्थसहाय्य मंजूर (अक्षरी रुपये पंचवीस लक्ष
फक्‍त) करण्याची बाब शासनाच्या विचाराधीन होती.
शासन निर्णय :-
या शासन निर्णयान्वये, वारकरी साहित्य परिषद, महाराष्ट्र यांच्यामार्फत रत्नागिरी येथे दि.५, ६ व ७ फेब्रुवारी, २०२४ रोजी आयोजीत करण्यात आलेल्या १२ व्या अखिल भारतीय मराठी संत साहित्य संमेलनास संगणक सांकेतांक (२२०५ ३२१४) अंतर्गत रुपये २५,००,०००/- (रुपये पंचवीस लक्ष फक्त) इतका निधी उपलब्ध करुन देण्याचा प्रस्तावास मा.मुख्यमंत्री यांनी दिलेल्या मान्यतेच्या अनुषंगाने एकवेळची विशेष बाब म्हणून रुपये २५,००,०००/- (रुपये पंचवीस लक्ष फक्त) इतके अर्थसहाय्य खालील अटी व शातींच्या अधीन राहून मंजूर करण्यास मान्यता देण्यात येत आहे.
१) सन २०२३-२०२४ करीता मागणी क्र. झेडएफ-०२, राज्य साहित्य व संस्कृती मंडळ (कार्यक्रम) (२२०५ ३२१४) (कार्यक्रम) या लेखाशीर्षातंर्गत ३१- सहायक अनुदाने (वेतनेतर) या उद्ष्टामधून रु. २५ लक्ष इतका निधीचे वाटप करतांना विहीत कार्यपध्दतीचे अनुपालन करण्यात यावे.
२) ज्या बाबीसाठी त्याच प्रयोजनासाठी तसेच दि. ३१.०३.२०२४ पुर्वी सदरचा निधी खर्ची पडेल याची दक्षता घ्यावी.
३) खर्चाचे उपयोगिता प्रमाणपत्र अधिदान व लेखा कार्यालयास विहित कालावधीत सादर करण्यात यावे.
४) महाराष्ट्र शासनाकडून उपलब्ध करून देण्यात येत असलेल्या अर्थसहाय्याचा विनियोग केवळ अखिल भारतीय मराठी संत साहित्य संमेलनामध्ये, मराठी भाषा आणि साहित्य विषयक आयोजित करण्यात येणाऱ्या विविध उपक्रमांसाठीच करण्यात यावा.
५) अखिल भारतीय मराठी संत साहित्य संमेलनासाठी शासनाकडून उपलब्ध करून देण्यात आलेल्या निधीचे विनियोजन प्रमाणपत्र, संमेलन वृत्तांत, सनदी लेखापालांकडून तपासून घेण्यात आलेले लेख्यांचे विवरणपत्र १ महिन्याच्या आत वारकरी साहित्य परिषदेने शासनाच्या अधिपत्याखालील महाराष्ट्र राज्य साहित्य आणि संस्कृती मंडळास सादर करावे. तसेच या बाबतचा पूर्तता अहवाल उपयोगिता प्रमाणपत्रासह महाराष्ट्र राज्य साहित्य आणि संस्कृती मंडळाने शासनास सादर करावा.
# Page 2
शासन निर्णय क्रमांकः संकीर्ण-२०२४/प्र.क्र.३/भाषा-३,
६)अखिल भारतीय मराठी संत साहित्य संमेलनासाठी शासनाकडून मंजूर करण्यात आलेल्या
अर्थसहाय्याबाबतची सर्व कागदपत्रे व हिशोब महालेखापाल, महाराष्ट्र-१, मुंबई किंवा त्यांचे
अधिकारी यांना तपासण्याचा अधिकार असून त्यांनी मागणी केल्यास सर्व कागदपत्रे त्यांच्याकडे
तपासणीसाठी सादर करावीत.
२. यासाठी सहायक लेखा अधिकारी, महाराष्ट्र राज्य साहित्य आणि संस्कृती मंडळ, मुंबई यांना आहरण
व संवितरण अधिकारी म्हणून घोषित करण्यात येत आहे. तसेच सचिव, महाराष्ट्र राज्य साहित्य आणि
संस्कृती मंडळ, मुंबई यांना नियंत्रण अधिकारी म्हणून घोषित करण्यात येत आहे.
३. यासाठी होणारा खर्च महाराष्ट्र राज्य साहित्य व संस्कृती मंडळ (कार्यक्रम), ३१, सहायक अनुदाने
(वेतनेतर) (२२०५३२१४) या लेखाशीर्षाखाली सन २०२३-२०२४ या आर्थिक वर्षाच्या मंजूर अनुदानातून
भागविण्यात यावा.
४. सदर शासन निर्णय नियोजन विभागाच्या अनौपचारिक संदर्भ क्र. १११/१४४३ दि.१४.०२.२०२४ व
वित्त विभागाच्या अनौपचारिक संदर्भ क्र.१४८/व्यय-४,दि.२६.०२.२०२४ रोजी दिलेल्या मान्यतेनुसार निर्गमित
करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर