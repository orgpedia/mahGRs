# Page 1
अध्यक्ष, महाराष्ट्र राज्य मराठी विश्वकोश निर्मिती मंडळ यांच्या मानधनात वाढ करण्याबाबत.
महाराष्ट्र शासन
मराठी भाषा विभाग
शासन निर्णय क्रमांक : विनिमं-२०२२/प्र.क्र.०४/भाषा-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
दिनांक : २८.०६.२०२२
वाचा : १) पर्यटन व सांस्कृतिक कार्य विभाग, शासन निर्णय क्रमांक : सांसमं-२००६/प्र.क्र.१३९/सां.का.२, दिनांक २६.१२.२००६ २) वित्त विभाग, शासन निर्णय क्रमांक - शासाउ-१०.१०/प्र.क्र.९६/१०/सा.उ., दिनांक १३ मार्च,२०१२ ३) महाराष्ट्र राज्य मराठी विश्वकोश निर्मिती मंडळ, जा.क्र.विनिम-२०२१/मानधन वाढ/११५३, दिनांक २४.११.२०२१ ४) महाराष्ट्र राज्य मराठी विश्वकोश निर्मिती मंडळ, जा.क्र.विनिम-२०२२/मानधन वाढ/५३०, दिनांक ११.०५.२०२२
प्रस्तावना : अध्यक्ष, महाराष्ट्र राज्य मराठी विश्वकोश निर्मिती मंडळ यांना मराठी विश्वकोशाच्या कामानिमित्त वेगवेगळया विद्यापीठांमध्ये आयोजित बैठका, कार्यशाळा, मा.मंत्री मराठी भाषा, मंडळ व उपसमित्या इत्यादीं सोबतच्या बैठका, इतर शासकीय कार्यक्रम इत्यादीसाठी वेगवेगळ्या ठिकाणी उपस्थित राहावे लागते. तसेच, कुमार विश्वकोशाच्या कामाकरीता होमी भाभा विज्ञान शिक्षण केंद्र, मानखुर्द, मुंबई येथे व संपादकीय कामाशी संबंधित नस्त्यावर निर्णय देण्याकरिता अध्यक्ष या नात्याने प्रभादेवी, मुंबई व वाई येथील प्रशासकीय कार्यालयात उपस्थित राहावे लागते.
महाराष्ट्र राज्य मराठी विश्वकोश निर्मिती मंडळाच्या अध्यक्षांचे मानधन संदर्भ क्र. १ च्या शासन निर्णयानुसार दरमहा रु.१०,०००/- इतके आहे. विश्वकोशाचे काम हे विशेष स्वरुपाचे आहे. त्यामुळे वरील कामाचा आवाका लक्षात घेता महाराष्ट्र राज्य मराठी विश्वकोश निर्मिती मंडळाच्या अध्यक्षांचे मानधन दरमहा रु.१०,०००/- वरुन रु.५०,०००/- इतके वाढवून देण्याची बाब शासनाच्या विचाराधीन होती.
शासन निर्णय: अध्यक्ष, महाराष्ट्र राज्य मराठी विश्वकोश निर्मिती मंडळ यांचे मानधन दरमहा रु.१०,०००/- (रुपये दहा हजार फक्त) वरुन दरमहा रु.५०,०००/- (रुपये पन्नास हजार फक्त) इतके वाढवून देण्यास “एक विशेष बाब” म्हणून मंजुरी देण्यात येत आहे.
# Page 2
शासन निर्णय क्रमांकः विनिमं-२०२२/प्र.क्र.०४/भाषा-२
२. हे आदेश सदर शासन निर्णय निर्गमित झाल्याच्या दिनांकापासून अंमलात येतील.
३. यासाठी होणारा खर्च मागणी क्र. झेड-एफ-०२ २२०५- कला संस्कृती, १०२ कला व संस्कृती यांचे प्रचालन (०१) (०२) २८ व्यावसायिक सेवा, मराठी विश्वकोश निर्मिती मंडळ (अनिवार्य) (२२०५३१८१) या लेखाशिर्षाखाली खर्ची टाकण्यात येईल.
४. सदरहू खर्च सन २०२२-२३ या आर्थिक वर्षामध्ये उपलब्ध असलेल्या मंजूर आर्थिक तरतुदीतून मासिक निधी विवरणपत्राप्रमाणे भागविण्यात यावा व त्यानंतर दरवर्षी उपलब्ध तरतुदीतून हा खर्च भागविण्यात यावा.
५. वरील खर्च करण्यासाठी सहायक लेखा अधिकारी, महाराष्ट्र राज्य मराठी विश्वकोश निर्मिती मंडळ, मुंबई यांना आहरण व संवितरण अधिकारी म्हणून तसेच सचिव, महाराष्ट्र राज्य मराठी विश्वकोश निर्मिती मंडळ, मुंबई यांना नियंत्रण अधिकारी म्हणून घोषित करण्यात येत आहे.
६. हे आदेश वित्त विभागाच्या अनौपचारिक संदर्भ क्रमांक ३१४/व्यय-४, दि.२६.०५.२०२२ अन्वये प्राप्त झालेल्या मंजूरीस अनुसरुन निर्गमित करण्यात येत आहेत.