# Page 1
भाषा संचालनालयातील सहाय्यक भाषा उप संचालक ( अनुवाद व शब्दावली) आणि भाषा उप संचालक (विधि) या संवर्गांतील अधिकाऱ्यांची अनुक्रमे दिनांक ०१.०१.२०१८ आणि दिनांक ०१.०१.२०१६ ते दिनांक ०१.०१.२०१८ या कालावधीची अंतिम ज्येष्ठतासूची.
महाराष्ट्र शासन
मराठी भाषा विभाग,
शासन परिपत्रक क्रमांक : भाज्येसू-२०१८/प्र.क्र.७७/आस्था-२,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ३ एप्रिल, २०१९
वाचा : १) मराठी भाषा विभाग, शासन परिपत्रक, समक्रमांक दि.६.१२.२०१८ २) भाषा संचालनालयाचे पत्र क्रमांक ज्येसूची २०१७/प्र.क्र.८६/१/चौदा, दि. ०१.०१.२०१९
शासन परिपत्रक
वरील संदर्भ (१) अन्वये भाषा संचालनालयातील सहाय्यक भाषा उप संचालक (अनुवाद व
शब्दावली) आणि भाषा उप संचालक (विधि) या संवर्गांतील (गट-अ) राजपत्रित अधिकाऱ्यांची अनुक्रमे
दिनांक ०१.०१.२०१८ आणि दिनांक ०१.०१.२०१६ ते दिनांक ०१.०१.२०१८ या कालावधीची तात्पुरती
ज्येष्ठतासूची प्रसिद्ध करण्यात आली आहे. या ज्येष्ठतासूची संदर्भात श्री. ल. म. डोनीकर, भाषा उप
संचालक (विधि) यांनी त्यांच्या पदोन्नतीच्या दिनांकामध्ये बदल करण्याबाबत दि. २२.११.२०१८ च्या
निवेदनान्वये आक्षेप नोंदविले असून संदर्भ क्र.२ च्या पत्रान्वये भाषा संचालनालयाने त्यावर अभिप्राय
दिलेले आहेत.
# Page 2
शासन परिपत्रक, क्रमांक : भाज्येसू-२०१८/प्र.क्र.७७/आस्था-२
२. श्री. ल. म. डोनीकर, यांना भाषा उप संचालक (विधि) या पदावरील पदोन्नतीचा मानीव दिनांक
मिळावा व त्यानुसार ज्येष्ठता सूचीमध्ये सुधारणा करुन पदोन्नतीचा दिनांक लिहीला जावा. तसेच
उपसंचालक (विधि) हे पद उन्नत झाल्यानंतर सदर पदाचा अतिरिक्त कार्यभार सोपविण्यात आलेल्या
दिनांकापासून सदर पदावर श्री. डोनीकर यांची नियुक्ती नियमित करण्याबाबत त्यांनी विनंती केलेली
आहे.
३. मानीव दिनांक देण्याबाबत सामान्य प्रशासन विभागाने दिनांक ०६.०६.२००२ रोजी परिपत्रक
निर्गमित केलेले आहे. सदर परिपत्रकातील तरतूदी विचारात घेता, श्री. डोनीकर यांचेबाबतीत त्यांना
मानीव दिनांक देण्याबाबतची कोणतीही परिस्थिती उद्भवली नसल्यामुळे याबाबत त्यांना मराठी भाषा
विभागाच्या दिनांक ०९.०८.२०१६ रोजी पत्रान्वये यापूर्वीच कळविण्यात आलेले आहे. तसेच श्री. डोनीकर
यांनी मागणी केल्याप्रमाणे पदोन्नतीचा दिनांक त्यांना देय ठरत नाही कारण श्री. डोनीकर यांना त्यांचेकडे
सोपविण्यात आलेल्या अतिरिक्त कार्यभाराच्या पदावर नियमित नियुक्ती देतानासुध्दा नियुक्ती प्रक्रियेचा
अवलंब करणे अनिवार्य ठरते. सदर निवडप्रक्रियेची कार्यपद्धती पूर्ण करण्यासाठी लागणारा कालावधी
पाहता पदोन्नतीने उमेदवार उपलब्ध करुन देण्याच्या प्रक्रियेमध्ये कोणत्याही स्वरुपाचा विलंब अथवा
जाणून बुजून कोणावर अन्याय केलेला नाही. सबब, श्री. डोनीकर यांना दिलेली पदोन्नती आवश्यक ती
कार्यपद्धती पूर्ण करुन देण्यात आलेली आहे. त्यामुळे श्री. डोनीकर यांचे आरोपात तथ्य आढळून येत
नाही. या सर्व बाबी विचारात घेऊन सहाय्यक भाषा उप संचालक (अनुवाद व शब्दावली) आणि भाषा उप
संचालक (विधि) या संवर्गांतील अधिकाऱ्यांची अनुक्रमे दिनांक ०१.०१.२०१८ आणि दिनांक ०१.०१.२०१६
ते दिनांक ०१.०१.२०१८ या कालावधीची अंतिम ज्येष्ठतासूची प्रसिद्ध करण्यात येत आहेत.
४. भाषा संचालक, भाषा संचालनालय यांना विनंती करण्यात येते की, सदर परिपत्रक व
त्यासोबतच्या अंतिम ज्येष्ठतासूची संबंधित अधिकाऱ्यांच्या (सेवानिवृत्त झालेल्या अधिकाऱ्यांसह)
निदर्शनास आणावी.
पृष्ठ ३ पैकी २
# Page 3
शासन परिपत्रक, क्रमांक : भाज्येसू-२०१८/प्र.क्र.७७/आस्था-२
# Page 4
# Page 5
# Page 6
# Page 7