# Page 1
मराठी भाषा संवर्धन पुरस्कार, सन २०१८ जाहीर करण्याबाबत.
महाराष्ट्र शासन
मराठी भाषा विभाग
शासन निर्णय क्रमांक: पुरस-२०१८/प्र.क्र.१६०/२०१८/भाषा-३,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ३ जानेवारी, २०१९.
वाचा : १) मराठी भाषा विभाग, शासन निर्णय क्र. भासंपु-२०१६/प्र.क्र.२६/२०१६/भाषा-३, दिनांक १८ फेब्रुवारी, २०१६.
२) मराठी भाषा विभाग, शासन निर्णय क्र.भासंपु-२०१६/प्र.क्र.२६/२०१६/भाषा-३, दिनांक ०२.०२.२०१८.
प्रस्तावना :
संदर्भाधीन दिनांक १८ फेब्रुवारी, २०१६ च्या शासन निर्णयान्वये राज्य मराठी विकास संस्थेमार्फत, मराठी भाषा संवर्धनासाठी मोलाचे योगदान देणा-या व्यक्तीस अथवा संस्थेस "भाषा संवर्धन पुरस्कार” प्रदान करण्याचा निर्णय घेण्यात आला आहे. त्यानुसार आंतरराष्ट्रीय कीर्तीचे ज्येष्ठ भाषा वैज्ञानिक आणि साहित्य समीक्षक डॉ. अशोक केळकर यांचे नांवे "मराठी भाषा अभ्यासक पुरस्कार, सन २०१८” व कवितेच्या माध्यमातून समाजातील सर्व स्तरांवरील आबालवृध्दांपर्यंत सहजसोप्या भाषेत मराठी भाषा संवर्धनाचे लक्षणीय कार्य केलेल्या कविवर्य मंगेश पाडगांवकर यांचे नांवे “मराठी भाषा संवर्धक पुरस्कार, सन २०१८” जाहीर करण्याची बाब शासनाच्या विचाराधीन होती.
शासन निर्णय :
मराठी भाषा संवर्धन पुरस्कार प्रदान करण्याकरीता संदर्भाधीन शासन निर्णयान्वये गठीत करण्यात आलेल्या समितीच्या निर्णयानुसार सन २०१८ या वर्षाचा “डॉ. अशोक केळकर, मराठी भाषा अभ्यासक पुरस्कार” डॉ. कल्याण काळे यांना व “कविवर्य मंगेश पाडगांवकर, मराठी भाषा संवर्धक पुरस्कार” हरिश्चंद्र बोरकर यांना जाहीर करण्यात येत आहे.
२. या पुरस्काराचे स्वरुप प्रत्येकी रु.२,००,०००/- (रुपये दोन लक्ष फक्त) रोख, मानचिन्ह व मानपत्र असे आहे.
# Page 2
शासन निर्णय क्रमांकः पुरस-२०१८/प्र.क्र.१६०/२०१८/भाषा-३
३. या प्रीत्यर्थ होणारा खर्च मागणी क्रमांक झेडएफ-०२, मुख्य लेखाशीर्ष, २२०५, कला व संस्कृती (०२) कार्यक्रम, (०२) (०१) राज्य मराठी विकास संस्था (कार्यक्रम), ३१ सहायक अनुदाने (वेतनेतर) (२२०५३२०५) या लेखाशीर्षाखाली सन २०१८-१९ या वित्तीय वर्षात मंजूर होणाऱ्या अनुदानातून भागविण्यात यावा.