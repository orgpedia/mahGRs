# Page 1
महाराष्ट्र राज्य साहित्य आणि संस्कृती मंडळाच्या कार्यालयातील गट-ब (अराजपत्रित), गट-क व गट-ड च्या कर्मचाऱ्यांच्या वयाच्या ५०/५५ वर्षानंतर किंवा अर्हताकारी सेवेचे ३० वर्षे पूर्ण झाल्यानंतर शासन सेवेत राहण्याची पात्रापात्रता अजमावण्यासाठी करावयाच्या पुनर्विलोकनासाठी समितीची पुनर्रचना करण्याबाबत
महाराष्ट्र शासन
मराठी भाषा विभाग
शासन निर्णय क्रमांक : सेपूस-२०२१/प्र.क्र.४९/आस्था-२
नवीन प्रशासन भवन, ८ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०१ जून, २०२१
वाचा -
१. शासन निर्णय, सामान्य प्रशासन विभाग क्र : एलपीएल-२०१७/प्र.क्र.२१/का.पंधरा, दिनांक १०.०६.२०१९.
२. महाराष्ट्र राज्य साहित्य आणि संस्कृती मंडळाचे क्र. सासंमं-२०२१/आस्थापना/७७०, दि.०३.०३.२०२१ चे पत्र
शासन निर्णय -
महाराष्ट्र नागरी सेवा (निवृत्तीवेतन) नियम १९८२ च्या नियम, १०(४) व ६५ च्या अनुषंगाने शासनाच्या सेवेतील अधिकारी व कर्मचारी यांच्या वयाच्या ५०/५५ वर्षापलिकडे किंवा अर्हताकारी सेवेची ३० वर्ष पूर्ण झाल्यावर सेवेत राहण्याची पात्रअपात्रता विहित निकषानुसार अजमावणे या शासनाच्या पुनर्विलोकनविषयक धोरणानुसार मराठी भाषा विभागाच्या अधिपत्याखालील महाराष्ट्र राज्य साहित्य आणि संस्कृती मंडळ या कार्यालयातील पुनर्विलोकनास पात्र होणाऱ्या गट-ब (अराजपत्रित), गट-क व गट-ड मधील कर्मचाऱ्यांच्या सेवेचे पुनर्विलोकन करून शिफारस करण्यासाठी वरील संदर्भ १ येथील शासनाच्या धोरणास अनुसरुन खालीलप्रमाणे समितीची पुनर्रचना करण्यात येत आहे.
# Page 2
शासन निर्णय क्रमांकःसेपूस-२०२१/प्र.क्र.४९ / आस्था- २
--------------------------------------------------------------------------------
| १) | सचिव, महाराष्ट्र राज्य मराठी विश्वकोश निर्मिती मंडळ | अध्यक्ष |
| २) | मराठी भाषा विभागातील आस्थापनेचे सह सचिव / उप सचिव | सदस्य |
| ३) | भाषा उपसंचालक (अनुवाद व शब्दावली), भाषा संचालनालय | सदस्य |
| ४) | सहाय्यक लेखा अधिकारी, महाराष्ट्र राज्य साहित्य आणि संस्कृती मंडळ | सदस्य सचिव |
--------------------------------------------------------------------------------
वरील समितीचे कामकाज शासनाने पुनर्विलोकनाबाबत विहित केलेल्या निकषांनुसार राहील.
सदर शासन निर्णय सामान्य प्रशासन विभागाच्या अनौपचारिक संदर्भ क्र. ४/२१/ कार्या-१५ दि.१२.०४.२०२१ अन्वये दिलेल्या सहमतीस अनुसरुन निर्गमित करण्यात येत आहे.