# Page 1
“प्रबोधन” या पाक्षिकाचे शताब्दी वर्ष साजरे करण्याबाबत .
महाराष्ट्र शासन
मराठी भाषा विभाग
शासन निर्णय क्रमांकः शताब्दी-२०२०/प्र.क्र.८१/२०१८/भाषा-३
मादाम कामा मार्ग, हुतात्मा राजगुरू चौक
मंत्रालय, मुंबई - ४०००३२.
दिनांक: ०३ ऑगस्ट, २०२१
संदर्भ :- १) महाराष्ट्र राज्य साहित्य आणि संस्कृती मंडळ क्र.सासंमं/प्रकाशने/प्र.क्र.३४७/२०२१/४५५, दि.८.०२.२०२१ रोजीचे पत्र.
२) माहिती व जनसंपर्क महासंचालनालय यांचे दि.६.१.२०२१ रोजीचे पत्र व दि.१७.०२.२०२१ रोजीची टिप्पणी.
प्रस्तावना : महाराष्ट्राच्या सामाजिक, सांस्कृतिक, साहित्यिक, राजकीय, शैक्षणिक, कला आदी क्षेत्रांमध्ये अनेक मान्यवरांनी जसे आपले महत्त्वपूर्ण योगदान दिले आहे, तसेच पुरोगामी महाराष्ट्राच्या वैचारीक जडणघडणीमध्ये उल्लेखनीय असे कार्य करून अनेक प्रबोधनपर नियतकालिकांनी आपले महत्त्वपूर्ण योगदान दिले आहे. अशा या विविध क्षेत्रातील उल्लेखनीय कार्य करणाऱ्या व आपले बहुमूल्य योगदान देणाऱ्या व्यक्तींचे जन्मशताब्दी वर्ष महाराष्ट्र शासनाकडून यापूर्वी वेळोवेळी साजरे केले आहे. त्याचधर्तीवर पुरोगामी महाराष्ट्राच्या वैचारीक जडणघडणीमध्ये मोलाचे योगदान देणाऱ्या प्रबोधनपर नियतकालिकाचे शताब्दी वर्ष साजरे करण्याचा प्रस्ताव शासनाच्या विचाराधीन होता.
शासन निर्णय : महाराष्ट्राच्या वैचारिक चळवळीचा व पुरोगामी परंपरेचा वारसा पुढे नेण्यासाठी प्रबोधनकार केशव सिताराम ठाकरे यांनी सुरू केलेल्या “प्रबोधन” या पाक्षिकाचे दिनांक १६ ऑक्टोबर, २०२० ते दिनांक १५ ऑक्टोबर, २०२१ हे शताब्दी वर्ष महाराष्ट्र शासनाच्यावतीने विविध उपक्रमांच्या माध्यमातून साजरे करण्यास या शासन निर्णयान्वये मान्यता देण्यात येत आहे.
२. या अनुषंगाने महाराष्ट्राच्या पुरोगामी वैचारिक जडणघडणीत महत्वपूर्ण योगदान देणाऱ्या प्रबोधन या पाक्षिकाच्या दिनांक १६ ऑक्टोबर, २०२० ते दिनांक १५ ऑक्टोबर, २०२१ या शताब्दी वर्षाच्या कालावधीत महाराष्ट्र शासनाच्यावतीने खालीलप्रमाणे कार्यक्रम आयोजित करण्यात येतील :
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | कार्यवाही करणारा संबधित विभाग | कार्यक्रम / उपक्रम |
| १. | मराठी भाषा विभाग, महाराष्ट्र राज्य साहित्य आणि संस्कृती मंडळ | प्रबोधन या पाक्षिकातील वैविध्यपूर्ण विषयांवरील महत्त्वपूर्ण अशा निवडक लेखांचे श्री. सचिन परब, प्रा. रणधीर शिंदे, श्री. ज्ञानेश महाराव व श्री. विश्वंभर चौधरी, श्री. सुनिल कर्णिक यांच्या संपादन समितीमार्फत संपादन करून ग्रंथ प्रकाशित करणे. |
| २. | माहिती व जनसंपर्क महासंचालनालय | १) प्रबोधन या पाक्षिकाच्या शताब्दी वर्षानिमित्त त्याच्या वैचारीक स्मरणार्थ - महाराष्ट्राचे वैचारिक धन: प्रबोधन ही थीम घेवून लोकराज्य विशेषांक प्रसिद्ध करणे. |
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः शताब्दी-२०२०/प्र.क्र.८१/भाषा-३
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  |  | २) प्रबोधन या पाक्षिकाच्या शताब्दी वर्षानिमित्त त्याच्या वैचारीक स्मरणार्थ महाराष्ट्राचे वैचारिक धन: प्रबोधन ही थीम घेवून प्रबोधनकार केशव सिताराम ठाकरे यांच्यावर माहितीपट बनवणे. |
| ३) प्रबोधन या पाक्षिकाच्या शताब्दी वर्षानिमित्त जागर प्रबोधनाचा हा वैचारिक स्वरूपाचा उपक्रम सुरू करून या उपक्रमातर्गत माहिती व जनसंपर्क महासंचालनालय निर्मित जय महाराष्ट्र या कार्यक्रमात महाराष्ट्राची वैचारीक जडणघडण या विषयावर पुरोगामी विचारवंत, पत्रकार, अभ्यासक, संशोधक, सामाजिक कार्यकर्ते यांच्या विशेष मुलाखतीचे आयोजन करणे. |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. “प्रबोधन” पाक्षिकाची शताब्दी साजरी करणेसाठी परिच्छेद २ येथील तक्त्यात दर्शविल्याप्रमाणे विविध कार्यक्रम संबंधित विभागाच्या अखत्यारीत आयोजित करण्यात यावेत.
४. मराठी भाषा विभागाच्या अधिपत्याखालील महाराष्ट्र राज्य साहित्य आणि संस्कृती मंडळाने “प्रबोधन” या पाक्षिकातील वैविध्यपूर्ण विषयांवरील महत्त्वपूर्ण अशा निवडक लेखांचे संपादन करून ग्रंथ प्रकाशित करण्याकरिता येणारा रू.१२.०० लक्ष इतका खर्च मंडळाच्या मागणी क्रमांक-झेडएफ-०२, २२०५, कला व संस्कृती, १०२ कला व संस्कृती प्रचालन - (०१) (अनिवार्य) (०१) (०१) राज्य साहित्य व संस्कृती मंडळ (कार्यक्रम) (२२०५३२१४) या मुख्य लेखाशिर्षाखाली मंजूर तरतूदीतून भागवावा.
५. तसेच, “प्रबोधन” या पाक्षिकाच्या शताब्दी वर्षानिमित्त त्याच्या वैचारीक स्मरणार्थ - महाराष्ट्राचे वैचारिक धन : प्रबोधन ही थीम घेवून प्रबोधनकार केशव सिताराम ठाकरे यांच्यावर माहितीपट बनवणे यासाठी माहिती व जनसंपर्क महासंचालनालय विभागाला आवश्यक रू.१५.०० लक्ष इतका निधी राज्य मराठी विकास संस्थेने त्यांच्या मागणी क्र.झेडएफ-०२, मुख्य लेखाशीर्ष २२०५-कला व संस्कृती (०२) (०१) राज्य मराठी विकास संस्था (२२०५ ३२०५) ३१-सहाय्यक अनुदाने (वेतनेतर) या लेखाशिर्षांतर्गत सन २०२१ २२ या आर्थिक वर्षासाठी मंजूर तरतूदीतून उपलब्ध करून द्यावा.
६. माहिती व जनसंपर्क महासंचालनालय विभागास कळविण्यात येत आहे की, विभागाला उपलब्ध करून दिलेल्या निधीचा वापर वरील नमूद प्रयोजनासाठीच करण्यात यावा. सदर निधी प्रत्यक्ष खर्च करताना नियोजन विभाग व वित्त विभागाच्या प्रचलित नियम तसेच वित्तीय मर्यादा व खरेदी विषयक विहित तरतुदींचे तसेच यासंदर्भात या विभागाकडून वेळोवेळी निर्गमित करण्यात येणा-या आदेशांचे काटेकोरपणे पालन करण्यात यावे. तसेच सदर निधी सन २०२१-२२ या चालू आर्थिक वर्षात खर्च करून खर्चाच्या विनियोजनाचा अहवाल उपयोगिता प्रमाणपत्रासह राज्य मराठी विकास संस्थेस व शासनास विहित कालावधीत सादर करण्यात यावा.
पृष्ठ ३ पैकी २
# Page 3
शासन निर्णय क्रमांकः शताब्दी-२०२०/प्र.क्र.८१/भाषा-३