# Page 1
श्री. माधव राजगुरु यांचे मराठी प्रमाणलेखन निश्चितीकरण समितीतील सदस्यत्व रद्द करण्याबाबत.
महाराष्ट्र शासन
मराठी भाषा विभाग
शासन निर्णय क्रमांकः कपासू-२०२०/प्र.क्र.५६/भाषा-२
८ वा मजला, नवीन प्रशासकीय इमारत,
मादाम कामा मार्ग, हुतात्मा राजगुरू चौक,
मंत्रालय, मुंबई:-४०० ०३२.
दिनांक- ०५ एप्रिल, २०२२
वाचा :- शासन निर्णय क्रमांक- कपासू-२०२२/प्र.क्र.५६/भाषा-२, दि. २९ सप्टेंबर, २०२१
शासन निर्णय:
मराठी भाषा विभागाच्या दि.२९.०९.२०२१ रोजीच्या शासन निर्णयान्वये गठीत करण्यात आलेल्या मराठी प्रमाणलेखन निश्चितीकरण समितीतील सदस्य श्री. माधव राजगुरु यांनी दैनिक सकाळ या वृत्तपत्रात दि.२२.०२.२०२२ रोजी मराठी भाषेच्या प्रमाण लेखनासंदर्भात लेख लिहून गोपनियतेचा भंग केला आहे. त्यामुळे श्री. माधव राजगुरु यांचे मराठी प्रमाणलेखन निश्चितीकरण समितीचे सदस्यत्व रद्द करण्यात येत आहे.