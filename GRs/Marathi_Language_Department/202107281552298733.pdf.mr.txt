# Page 1
महाराष्ट्र राज्य मराठी विश्वकोश निर्मिती मंडळातील ज्ञानमंडळाच्या प्रशासकीय कामासाठी मंजूर करण्यात आलेल्या दोन कंत्राटी सहायक पदांचे एकत्रिकरण करुन त्यांचे रुपांतरण एका संगणक अधिकारी पदामध्ये करण्याबाबत महाराष्ट्र शासन
मराठी भाषा विभाग
शासन निर्णय क्रमांकः विनिमं-२०२०/प्र.क्र.११८/भाषा-२
मादाम कामा मार्ग, हुतात्मा राजगुरु चौक
मंत्रालय,मुंबई - ४०० ०३२
दिनांक: २८ जुलै, २०२१
वाचा : १) मराठी भाषा विभाग, शासन निर्णय क्र. विनिमं- २०१५/प्र.क्र.१७१/भाषा-२, दि. २३.०२.२०१६ २) मराठी भाषा विभाग, शासन निर्णय क्र. विनिमं- २०१८/प्र.क्र.११०/भाषा-२, दि. २२.०२.२०१९ ३) महाराष्ट्र राज्य मराठी विश्वकोश निर्मिती मंडळाचे पत्र क्र. विनिमं-२०२० / संगणक तज्ज्ञ/ नियुक्ती/ १४९, दि.१२.०२.२०२१ ४) वित्त विभागाचे पत्र क्र. पदनि-२०२१/प्र.क्र.३६/आपुक, दि.२०.०७.२०२१
प्रस्तावना : मराठी विश्वकोशाच्या अद्ययावतीकरणासाठी ज्ञानमंडळे स्थापन करण्यास संदर्भाधीन क्र.१ च्या शासन निर्णयान्वये मान्यता देण्यात आली आहे. सदर ज्ञानमंडळाच्या प्रशासकीय कामासाठी मानधन तत्वावर सहा सहायक पदांची निर्मिती सदर शासन निर्णयान्वये करण्यात आली आहे. सद्य:स्थितीत
महाराष्ट्रातील विविध विद्यापीठे व शैक्षणिक संस्थामध्ये स्थापन करण्यात आलेल्या ४५ ज्ञानमंडळाच्या माध्यमातून महाराष्ट्र राज्य मराठी विश्वकोश निर्मिती मंडळाच्या संकेतस्थळावर नोंदी प्रकाशित करण्याकरीता प्राप्त होतात. सदर नोंदी प्रकाशित करणे, संकेतस्थळावरील किंवा मोबाईल अॅपवरील येणाऱ्या तांत्रिक अडचणीचे निराकरण करण्याकरीता तसेच शासनास तांत्रिक कामासंबंधीचा अहवाल सादर करण्यासाठी माहिती व तंत्रज्ञानाचे उत्तम ज्ञान असणाऱ्या संगणक अधिकाऱ्याची आवश्यकता
निर्माण झाली आहे. त्यामुळे प्रशासकीय काम करणाऱ्या सहा सहायक पदांपैकी दोन कंत्राटी सहायक पदांचे एकत्रिकरण करुन त्यांचे रुपांतरण एका संगणक अधिकारी पदामध्ये करण्याचा प्रस्ताव शासनाच्या विचाराधिन होता.
# Page 2
शासन निर्णय क्रमांकः विनिमं-२०२०/प्र.क्र.११८/भाषा-२
शासन निर्णय: महाराष्ट्र राज्य मराठी विश्वकोश निर्मिती मंडळातील ज्ञानमंडळाच्या प्रशासकीय कामासाठी मानधन तत्वावर निर्माण करण्यात आलेल्या सहा सहायक पदांपैकी दोन सहायक पदांचे एकत्रिकरण करुन त्यांचे रुपांतरण एका संगणक अधिकारी पदामध्ये करण्यास शासन मान्यता देण्यात येत आहे.
बाह्ययंत्रणेद्वारे मानधन तत्वावर नियुक्त करावयाच्या सदर संगणक अधिकारी पदाची मुदत दि. २२.०२.२०२२ पर्यंत राहील.
सदर संगणक अधिकारी पदावर नियुक्त करण्यात येणाऱ्या व्यक्तीस रु.३०,०००/- (रु. तीस हजार फक्त) इतके मानधन अनुज्ञेय राहील. सदर मानधनाचा खर्च ज्ञानमंडळाच्या “ २२०५ ३२२३-३१ सहायक अनुदाने” या लेखाशिर्षाखाली खर्ची टाकण्यात यावा.
बाह्ययंत्रणेद्वारे सेवा घेताना वित्त विभागाच्या दि. २७.१०.२०१०, दि. ०२.०२.२०१३, दि.०२.१२.२०१३, दि. ०२.०८.२०१६ व दि.३०.०९.२०२० च्या शासन परिपत्रकातील मार्गदर्शक सूचनांचे पालन करण्याची महाराष्ट्र राज्य मराठी विश्वकोश निर्मिती मंडळाने दक्षता घ्यावी.
सदर शासन निर्णय दि. ०९.०६.२०१७ अन्वये गठित मा. अपर मुख्य सचिव (सेवा), सामान्य प्रशासन विभाग व सचिव ( व्यय ), वित्त विभाग यांच्या उप समितीने दि.१९ जुन, २०२१ रोजीच्या बैठकीत दिलेल्या मान्यतेच्या अनुषंगाने निर्गमित करण्यात येत आहे.
# Page 3