# Page 1
मुख्य अभियंता, सार्वजनिक बांधकाम प्रादेशिक विभाग, नागपूर यांच्या अधिपत्या- खालील अनुसुचित जमातीचे जातीदावे अवैध ठरलेल्या अधिका-यांसाठी निर्माण करण्यात आलेल्या अधिसंख्य पदांना मुदतवाढ देणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०२१/प्र.क्र.३८/प्रशासन-१
मंत्रालय, मुंबई ४०० ०३२.
दिनांक :- ०१ नोव्हेंबर, २०२३.
संदर्भ :- १) सामान्य प्रशासन विभाग, शासन निर्णय क्र. बीसीसी -२०१८/प्र.क्र.३०८/१६-ब, दि.२१ डिसेंबर, २०१९ २) सामान्य प्रशासन विभाग, शासन निर्णय क्र. बीसीसी -२०१९/प्र.क्र.५८१ ए/१६-ब, दि.१४ डिसेंबर, २०२२.
३) सार्वजनिक बांधकाम विभाग, शासन निर्णय, समक्रमांक, दि. ०१ मार्च, २०२३.
४) मुख्य अभियंता, सार्वजनिक बांधकाम प्रादेशिक विभाग, नागपूर यांचे क्र.कार्या.आस्था-२/ अधिसंख्य/५७९४/२०२३, दि.०३ ऑक्टोबर, २०२३ रोजीचे पत्र.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, नागपूर यांच्या अधिपत्याखालील कार्यालयात कार्यरत असलेल्या अधिकारी / कर्मचाऱ्यांचे अनुसुचित जमातीचे जातीदावे अवैध ठरल्यामुळे त्यांच्यासाठी अधिसंख्य पदे निर्माण करुन ११ महिने किंवा ते सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत किंवा अभ्यास गटाच्या शिफारशींवर शासनाचा अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्यात आली आहे. सदर अधिकारी / कर्मचाऱ्यांसाठी निर्माण करण्यात आलेल्या अधिसंख्य पदाची मुदत दि. ०१ सप्टेंबर, २०२३ रोजी संपुष्टात आल्यामुळे अधिसंख्य पदास मुदतवाढ देण्याची बाब शासनाच्या विचाराधीन होती.
शासन निर्णय : मुख्य अभियंता, सार्वजनिक बांधकाम प्रादेशिक विभाग, नागपूर यांच्या अधिपत्याखालील कार्यालयात कार्यरत असलेल्या खालील अधिकारी / कर्मचाऱ्यांचे अनुसुचित जमातीचे जातीदावे अवैध ठरल्यामुळे त्यांच्यासाठी निर्माण करण्यात आलेल्या अधिसंख्य पदास सामान्य प्रशासन विभाग, शासन निर्णय, दि.१४ डिसेंबर, २०२२ मधील अनु क्र.२ नुसार ०१ दिवसाचा तांत्रिक खंड देऊन ११ महिने (दि.०३ सप्टेंबर, २०२३ पासून ते दि.०२ ऑगस्ट, २०२४ पर्यंत) किंवा त्यांच्या सेवानिवृत्तीच्या दिनांकापर्यंत मुदतवाढ देण्यात येत आहे.
----------------------------------------------------------------------------------------
| अ. क्र. | अधिकारी / कर्मचाऱ्याचे नांव | पदनाम व गट | नियुक्तीचा दिनांक | सेवानिवृत्तीचा दिनांक |
| १ | श्री. सुहास बाबुराव बोकडे | शाखा अभियंता गट-ब | १९/१२/१९९७ | ३०/०४/२०२८ |
| २ | श्री. रविकांत पांडुरंगजी धकाते  |  | शाखा अभियंता गट-ब | ०९/०६/१९९७ | ३१/०५/२०३० |
| ३ | श्री.भरतसिंह मगनसिंह  |  परिहार | शाखा अभियंता गट-ब | २५/०५/१९९९ | ३१/०७/२०३२ |
----------------------------------------------------------------------------------------
# Page 2
शासन निर्णय क्रमांक: ईएसटी-२०२१/प्र.क्र.३८/प्रशासन-१
२. वर नमूद कर्मचाऱ्यांच्या अधिसंख्य पदाच्या वेतनावर होणारा खर्च हा संबंधित अधिकारी/कर्मचारी ज्या कार्यालयात कार्यरत राहतील, त्या कार्यालयाच्या वेतनासंबंधीच्या लेखाशीर्षाखाली खर्ची टाकण्यात यावा आणि संबंधीत वित्तीय वर्षाच्या मंजूर अनुदानातून भागविण्यात यावा.
३. सदर शासन निर्णय सामान्य प्रशासन विभाग, शासन निर्णय, दि.२१ डिसेंबर, २०१९, दि. ३० जून, २०२० व दि.१४ डिसेंबर, २०२२ या शासन निर्णयातील तरतुदीनुसार निर्गमित करण्यात येत आहे.