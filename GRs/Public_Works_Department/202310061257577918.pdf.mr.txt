# Page 1
प्रशासकीय विभागांतर्गत कार्यालयीन संगणक व तद्नुषंगिक साहित्य खरेदीसाठी "खरेदी समिती" गठीत करण्याबाबत...
महाराष्ट्र शासन
सार्वजनिक बांधकाम विभाग,
शासन निर्णय क्र. सीओएम-२०२०/प्र.क्र.०/ ९ संगणक कक्ष
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक : ०६ ऑक्टोंबर, २०२३.
वाचा : उद्योग, ऊर्जा व कामगार विभागाचा शासन निर्णय क्र. भांखस-२०१४/ प्र.क्र.८२/भाग-II/उद्योग-४, दि.०१ डिसेंबर २०१६.
प्रस्तावना : उद्योग, ऊर्जा व कामगार विभागाच्या संदर्भीय शासन निर्णयासोबत असलेल्या नियमपुस्तिकेच्या परि.२.९.३ मध्ये नमूद केल्यानुसार सर्व प्रशासकीय विभागांना खरेदी प्रक्रिया पार पाडता यावी यासाठी प्रत्येक प्रशासकीय विभाग / कार्यालयांतर्गत खरेदी समिती गठीत करावयाची आहे.
सार्वजनिक बांधकाम विभागासाठी (खुद) या मंत्रालयीन प्रशासकीय विभागांतर्गत विविध कार्यासनांना कार्यालयीन कामकाजासाठी आवश्यक असलेले संगणक संच, प्रिंटर व अन्य तद्नुषंगिक संगणक साहित्य या व्यतिरिक्त लागणारे स्पेअर पार्ट खरेदी उदा. टोनर, किबोर्ड, माऊस व माऊस पॅड खरेदी अशा प्रकारची कामे या कार्यासनामार्फत केली जातात. त्यानुसार उपरोक्त नमूद वस्तुंची खरेदी करण्यासाठी सार्वजनिक बांधकाम विभाग (संगणक कक्ष) अंतर्गत विभागीय खरेदी समिती स्थापन करण्याची बाब शासनाच्या विचाराधीन होती.
शासन निर्णय : उद्योग, ऊर्जा व कामगार विभागाच्या संदर्भ क्र.१ येथील दिनांक ३०.१०.२०१५ व दि.०१.१२.२०१६ रोजीच्या शासन निर्णयासोबतच्या नियमपुस्तिकेतील प्रकरण क्रमांक २ मधील क्र.२.९.३ मध्ये घालून देण्यात आलेल्या कार्यपद्धतीनुसार सार्वजनिक बांधकाम विभागासाठी (खुद) कार्यालयीन खरेदीसाठीची खरेदी प्रक्रीया राबविण्यासाठी या आधीची खरेदीसमिती अधिक्रमित करून खालीलप्रमाणे" खरेदी समिती" गठीत करण्यात येत आहे.
१. सह / उप सचिव (रा.म.) सार्वजनिक बांधकाम विभाग अध्यक्ष २. उद्योग सह संचालक (विभागीय कार्यालय)/प्रतिनिधी उद्योग निमंत्रित सदस्य संचालनालय, मुंबई.
३. उपसंचालक(लेखापरीक्षा), सार्वजनिक बांधकाम विभाग सदस्य ४. अवर सचिव (रा.म.) सार्वजनिक बांधकाम विभाग सदस्य सचिव ५. कक्ष अधिकारी (सं.क.) सार्वजनिक बांधकाम विभाग सदस्य
# Page 2
शासन निर्णय क्रमांक: सीओएम-२०२०/प्र.क्र.०९/ संगणक कक्ष
२. उपरोक्त समितीने उद्योग, ऊर्जा व कामगार विभागाच्या संदर्भाधीन दि. ३०.१०.२०१५ व दि.०१.१२.२०१६ रोजीच्या शासन निर्णयासोबतच्या नियमपुस्तिकेत विहित केलेल्या कार्यालयीन खरेदीसाठीच्या कार्यपद्धतीचा अवलंब करून योग्य तो निर्णय घ्यावा. जर खरेदीचे अंदाजित मूल्य रुपये १० लाखापेक्षा कमी असेल तर, विभाग प्रमुख म्हणून मा. सचिव/ मा. प्रधान सचिव / मा. अप्पर मुख्य सचिव, सार्वजनिक बांधकाम विभाग यांना खरेदी संबंधी "खरेदी समितीची" बैठक न बोलविता निर्णय घेण्याचा अधिकार राहील.
३. सदरचा खर्च मागणी क्र. एच-६ लेखाशिर्ष २०५९ सार्वजनिक बांधकाम, ०५२ - यंत्रसामग्री व साधनसामग्री, (००) (०२) सार्वजनिक बांधकाम विभागातील कार्यालयांचे संगणकीकरण (२०५९ २९४९)१७ - संगणक खर्च या लेखाशिर्षातून सन २०२३-२४ च्या उपलब्ध तरतुदीमधुन भागविण्यात यावा. यासाठी विभागातील उप सचिव (रा.म.) यांना नियंत्रक अधिकारी व कक्ष अधिकारी (रोखशाखा) यांना आहरण व संवितरण अधिकारी म्हणून घोषित करण्यात येत आहे.
४. हा शासन निर्णय वित्तीय अधिकार नियमपुस्तिका २०१५, दिनांक १७ एप्रिल २०१५ मधील उपविभाग - २ मधील अनुक्रमांक २७ अ मधील नियम क्र. ७६ अन्वये विभागास प्रदान करण्यात आलेल्या अधिकारानुसार निर्गमित करण्यात येत आहे.