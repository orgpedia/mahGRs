# Page 1
रत्नागिरी जिल्ह्यातील चिपळूण तालुक्यातील ग्रामीण मार्ग रस्ते प्रमुख जिल्हा मार्ग म्हणून दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०२१/प्र.क्र.१२५/नियोजन-२
मंत्रालय, मुंबई - ४०० ०३२
दिनांक - २८ जून, २०२२.
पहावे :- १) मुख्य अभियंता, सार्वजनिक बांधकाम प्रादेशिक विभाग, कोंकण यांचे पत्र जा.क्र./मुअ (को)/रेखाचित्र शाखा/दर्जोन्नती - १३/३०८८, दिनांक २६/१०/२०२१.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, कोंकण यांनी संदर्भाधिन पत्रान्वये रत्नागिरी जिल्ह्यातील चिपळूण तालुक्यातील ग्रामीण मार्ग रस्ता प्रमुख जिल्हा मार्ग म्हणून दर्जोन्नत करणेबाबत प्रस्ताव शासनास सादर केलेला आहे. तसेच जिल्हा परिषद, रत्नागिरी यांनी सदर रस्ता दर्जोन्नत करणेबाबत मागणी केलेली आहे.
सदर रस्त्यांवरील गावांची संख्या, लोकसंख्या, रस्त्याचा होणारा वापर तसेच जिल्हा
परिषद, रत्नागिरी यांचा ठराव विचारात घेता, सदर रस्ता प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, कोंकण यांचा प्रस्ताव व जिल्हा परिषद, रत्नागिरी यांचा ठराव विचारात घेऊन रत्नागिरी जिल्ह्यातील चिपळूण तालुक्यातील खालील रस्ता प्रजिमा म्हणून दर्जोन्नत करण्यात येत आहेत.
-----------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | सामाविष्ठ रस्त्याचा क्रमांक | साखळी क्रमांक व लांबी | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
| १. | खरवते निर्हाळ तांबी रावळगांव तांबडवाडी रस्ता. | ग्रामीण मार्ग ०८ | (०/०० ते ४/६००) ४.६००कि.मी. | १०.८०० कि.मी. | प्रमुख जिल्हा मार्ग- १०४ |
| ग्रामीण मार्ग ३८ | (०/०० ते ६/२००) ६.२०० कि.मी. |
|  | एकूण | १०.८०० कि.मी. |  |
-----------------------------------------------------------------------------------------------------------------------------------------------------
# Page 2
शासन निर्णय क्रमांकः रवियो-२०२१/प्र.क्र.१२५/नियोजन-२
परिणामी रस्ते विकास योजना २००१-२०२१ मधील रत्नागिरी जिल्ह्यातील प्रमुख जिल्हा मार्ग दर्जाच्या रस्त्यांच्या एकूण लांबीत १०.८०० कि.मी. ने वाढ होवून एकूण लांबी ( १९७५.७७५ + १०.८००) म्हणजेच १९८६.५७५ कि.मी. इतकी तसेच ग्रामीण मार्ग रस्त्यांच्या एकूण लांबीत १०.८०० कि.मी. ने घट होवून एकूण लांबी (६५६३.९००-१०.८००) म्हणजेच ६५५३.१०० कि.मी. इतकी होईल.