# Page 1
हिंगोली जिल्ह्यातील कळमनुरी तालुक्यातील योजनाबाह्य रस्त्याचा ग्रामीण मार्ग म्हणून रस्ते विकास योजना २००१-२१ मध्ये समाविष्ट करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक: रवियो-२०१८/प्र.क्र.१६३/नियोजन-२
मंत्रालय, मुंबई-४०० ०३२
दिनांक- ०४ डिसेंबर, २०१८.
पहावे :-१) मुख्य अभियंता, सार्वजनिक बांधकाम प्रादेशिक विभाग, औरंगाबाद यांचे पत्र क्र.मुअऔ/का-१४/प्रआ/रवियो-०१-२१/४७२९ दि. २७/०९/२०१८.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, औरंगाबाद यांचेकडून संदर्भाधीन पत्रान्वये हिंगोली जिल्ह्यातील कळमनुरी तालुक्यातील राष्ट्रीय महामार्ग-३६१ ते जामगव्हाण तांडा ते जामगव्हाण रस्ता या रस्त्याचा रस्ते विकास योजना २००१-२१ मध्ये ग्रामीण मार्ग म्हणून समावेश करण्याबाबतचा प्रस्ताव शासनास प्राप्त झाला आहे.
सदर रस्ता या रस्त्यावरील गावे मुख्य मार्गास जोडण्याच्या दृष्टीने महत्त्वाचा आहे. सदर रस्ता खडी रस्ता असून यासाठी भूसंपादनाची आवश्यकता नाही. तसेच सदर रस्ता रस्ते विकास योजना २००१-२१ मध्ये समाविष्ट करण्याबाबत जिल्हा परिषद, हिंगोली यांची मागणी आहे.
त्यामुळे उपरोक्त रस्ता विकास योजना २००१-२१ मध्ये ग्रामीण मार्ग म्हणून समाविष्ट करण्याचे शासनाच्या विचाराधीन होते.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, औरंगाबाद यांचा प्रस्ताव व जिल्हा परिषद, हिंगोली यांची मागणी विचारात घेऊन, हिंगोली जिल्ह्यातील कळमनुरी तालुक्यातील राष्ट्रीय महामार्ग –३६१ ते जामगव्हाण तांडा ते जामगव्हाण रस्ता कि.मी. ०/०० ते ३/६०० (३.६०० कि.मी.) हा रस्ता ग्रामीण मार्ग क्र. १०३ म्हणून रस्ते विकास योजना २००१-२१ मध्ये समाविष्ट करण्यात येत आहे.
परिणामी, रस्ते विकास योजना २००१-२१ मधील हिंगोली जिल्ह्यातील ग्रामीण मार्ग रस्त्यांच्या एकूण लांबीत ३.६०० कि.मी. ने वाढ होवून एकूण लांबी (१९०५.४०० + ३.६००) म्हणजेच १९०९.०० कि. मी. इतकी होईल.
# Page 2
शासन निर्णय क्रमांकः रवियो-२०१८/प्र.क्र.१६३/नियोजन-२