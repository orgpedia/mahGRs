# Page 1
कार्यकारी अभियंता (स्थापत्य) संवर्गातील अधिकाऱ्यांच्या बदल्या / पदस्थापना.
महाराष्ट्र शासन
सार्वजनिक बांधकाम विभाग
शासन आदेश क्रमांक: टीएफएस-११२३/प्र.क्र. ७७/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक: १३ मार्च, २०२३
संदर्भ : : सा. बां. विभाग शासन आदेश क्र.: टीएफएस-११२२/प्र.क्र. १४०/सेवा-१, दिनांक १७.१०.२०२२
शासन आदेश : महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) व ४ (५) मधील तरतुदीनुसार व सक्षम प्राधिकाऱ्याच्या मान्यतेने, सार्वजनिक बांधकाम विभागातील कार्यकारी अभियंता (स्थापत्य) या संवर्गातील खालील तक्त्यात नमूद अधिकाऱ्यांची बदली त्यांच्या विनंतीनुसार तसेच सार्वजनिक सेवेच्या हितार्थ व प्रशासकीय कारणास्तव त्यांच्या नावासमोरील स्तंभ क्र. ४ मध्ये दर्शविलेल्या पदावर करण्यात येत आहे.
-------------------------------------------------------------------------------------------------------------------------------------------------------------------------------------------
| अ. क्र. | अधिकाऱ्याचे नाव | सध्याची/ यापुर्वी दिलेली पदस्थापना | बदली नंतरची पदस्थापना |
| १ | २ | ३ | ४ |
| १. | श्री. विलास ह. मोरे | महाराष्ट्र ग्रामिण रस्ते विकास संस्था, सोलापूर | महाराष्ट्र ग्रामिण रस्ते विकास संस्था, धाराशिव (उस्मानाबाद) (श्रीम. सु. अ. पाटील यांच्या बदलीने रिक्त होणाऱ्या पदी) |
| २. | श्रीम. सुनिता अ. पाटील | महाराष्ट्र ग्रामिण रस्ते विकास संस्था, धाराशिव (उस्मानाबाद) | सार्वजनिक बांधकाम विभाग, अकलूज, जि. सोलापूर ( रिक्त पदी) |
-------------------------------------------------------------------------------------------------------------------------------------------------------------------------------------------
२. वर नमूद अधिकाऱ्यांनी त्यांच्या नवीन पदाचा पदभार त्वरित स्वीकारावा व आपला पदग्रहण अहवाल शासनास विनाविलंब सादर करावा. संबंधित अधिकाऱ्यांनी म. ना. से. (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियमानुसार दिलेल्या पदग्रहण अवधीतच, पदस्थापनेच्या पदावर रुजू होणे आवश्यक राहिल.
अन्यथा त्यांचा अनुपस्थितीचा कालावधी हा अकार्यदिन (dies non) म्हणून गणला जाईल. तसेच, त्यांचे लक्ष महाराष्ट्र नागरी सेवा (वर्तणूक) नियम १९७९, मधील नियम २३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
३. संबंधित नियंत्रक अधिकाऱ्यांना कळविण्यात येते की, वर नमूद अधिकाऱ्यांना बदलीच्या ठिकाणी रुजू होण्यासाठी तात्काळ कार्यमुक्त करावे. तसेच पदमुक्त व पदमोचक अधिकाऱ्यांनी अनुक्रमे कार्यभार सोडल्याचा तसेच कार्यभार स्वीकारल्याचा दिनांक त्वरित शासनास doser1.pwd@maharashtra.gov.in या ई-मेल पत्त्यावर कळवावा.
# Page 2
शासन आदेश क्रमांकः टीएफएस-११२३/प्र.क्र.७७/सेवा-१
४. वरील नमूद अधिकाऱ्यांची बदली त्यांच्या विनंतीनुसार करण्यात आली असल्याने त्यांना पदग्रहण अवधी, प्रवास भत्ता व दैनिक भत्ता देय राहणार नाही.
५. वरील तक्त्यातील श्री. मोरे यांना प्रतिनियुक्तीच्या पदावर पदस्थापना देण्यात आली असून, सदर पदस्थापना ही महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ च्या परिशिष्ट दोन मध्ये विहित केलेल्या प्रतिनियुक्तीच्या अटी व शर्तींच्या अधीन राहून करण्यात येत आहे.
६. वरील तक्त्यातील श्री. मोरे, कार्यकारी अभियंता यांना दि. १७.१०.२०२२ रोजीच्या संदर्भिय आदेशान्वये दिलेल्या पदस्थापनेबाबत मा. प्रशासकीय न्यायाधिकरण, मुंबई यांनी दिलेले आदेश व त्यानंतर श्री. मोरे यांनी केलेली विनंती विचारात घेऊन सदरचे आदेश निर्गमित करण्यात येत आहेत.
७. संबंधित अधिकाऱ्यांनी नवीन पदस्थापनेच्या पदाचा कार्यभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.