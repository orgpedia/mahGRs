# Page 1
सार्वजनिक बांधकाम विभागाकडील रु.१.५० कोटी रकमेपर्यंतच्या कंत्राटदार नोंदणीकरणास मुदतवाढ देण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक- बीडीजी-२०२०/प्र.क्र. ८३ / इमा-२
मंत्रालय, मुंबई ४०००३२
दिनांक ३१.०८.२०२०
वाचा - सार्वजनिक बांधकाम विभाग, शासन निर्णय क्र. सीएटी-१०९६/प्र.क्र.१७२/इमा-२ (संकीर्ण-२०१७/प्र.क्र.९४/ इमारती -२), दि. १६.८.२०१७ प्रस्तावना: संपूर्ण देशात कोविड- १९ मुळे उद्भवलेल्या परिस्थितीमुळे दि.२४.०३.२०२० पासून Lockdown जाहीर करण्यात आले आहे. त्या अनुषंगाने वित्त विभागाने दि. ४ मे, २०२० रोजीच्या शासन निर्णयान्वये सर्व विभागांना पुढील आदेशापर्यंत कोणतेही बांधकाम हाती न घेण्याच्या सूचना देण्यात आल्या आहेत. त्याचप्रमाणे सन २०२०-२०२१ मधील अर्थसंकल्पीय निधीच्या फक्त ३३% निधी उपलब्ध होईल या सूत्राच्या अधीन राहून विभागाने नियोजन करण्याच्या सूचना दिलेल्या आहेत. या Lockdown मुळे वाहतूक, मजूर यांच्या उपलब्धतेवर विपरित परिणाम झाला असून अशा परिस्थितीत सर्व छोटे-मोठे कंत्राटदार, सुशिक्षित बेरोजगार अभियंता, मजूर सहकारी संस्था यांची कामे बंद पडली असल्याचे तसेच Work Done, Work in hand, Turnover Certificate व इतर आवश्यक कागदपत्रे नोंदणी करण्याकरीता उपलब्ध होत नसल्याचे शासनाच्या निदर्शनास आले आहे. कोविड-१९ मुळे उद्भवलेली अपवादात्मक परिस्थिती विचारात घेऊन पात्र नोंदणकृत कंत्राटदारांना काही सवलती देण्याची बाब शासनाच्या विचाराधीन होती. त्यास अनुसरुन खालीलप्रमाणे शासन निर्णय निर्गमित करण्यात येत आहे.
शासन निर्णय: सार्वजनिक बांधकाम विभागाकडील रु. १.५० कोटी किंमतीपर्यंत नोंदणी असलेल्या ज्या कंत्राटदारांची नोंदणी माहे जानेवारी २०२० ते माहे डिसेंबर २०२० या कालावधीत संपुष्टात आली असेल अथवा येणार असेल, अशा सर्व नोंदणीकरणास सरसकट माहे डिसेंबर, २०२० अखेरपर्यंत एक विशेष बाब म्हणून मुदतवाढ देण्यात येत आहे.
# Page 2