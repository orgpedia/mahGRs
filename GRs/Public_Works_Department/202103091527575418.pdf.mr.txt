# Page 1
राज्यातील रस्ते (रस्ते व पुल) यांची सुधारणा Hybrid Annuity तत्वावर करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. बैठक-२०२१/प्र.क्र.१५/नियोजन-१अ
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक :- ०९ मार्च, २०२१
प्रस्तावना :
मा.मंत्री (सार्वजनिक बांधकाम) यांच्या अध्यक्षतेखाली दिनांक २८.०१.२०२१ रोजी झालेल्या आढावा बैठकीत हायब्रीड अॅन्युईटी अंतर्गत नव्याने पुढील कार्यक्रम घेण्याच्या अनुषंगाने चर्चा होऊन त्याबाबतचा अभ्यास करण्यासाठी समिती स्थापन करण्याचा निर्णय झाला. याबाबतचा शासन निर्णय निर्गमित करण्याची बाब शासनाच्या विचाराधीन होती.
शासन निर्णय :
राज्यातील रस्त्यांचा सर्वांगीण विकास करण्याकरीता मोठ्या प्रमाणात रस्ते सुधारणा करण्याकरीता केंद्र शासनाच्या Hybrid Annuity Model धर्तीवर राज्यातील Hybrid Annuity योजना कार्यान्वित करण्यात आली आहे. प्रस्तुत योजनेंतर्गत नवीन कामे हाती घ्यावीत किंवा कसे याचा अभ्यास करून एका महिन्यात शासनास अहवाल सादर करण्याबाबत मुख्य अभियंता, सार्वजनिक बांधकाम प्रादेशिक विभाग, अमरावती यांच्या अध्यक्षतेखाली समिती गठीत करण्यात येणार आहे. प्रस्तुत समितीची रचना खालीलप्रमाणे राहील.
१. मुख्य अभियंता, सार्वजनिक बांधकाम प्रादेशिक विभाग, अमरावती : अध्यक्ष २. मुख्य अभियंता, सार्वजनिक बांधकाम प्रादेशिक विभाग, मुंबई सदस्य ३. मुख्य अभियंता, सार्वजनिक बांधकाम प्रादेशिक विभाग, औरंगाबाद : सदस्य ४. अधीक्षक अभियंता, सार्वजनिक बांधकाम मंडळ, पुणे सदस्य ५. माहितगार चार्टर्ड अकाउंटंट व तज्ञ Cost Accountant : सदस्य (श्री. स्वप्नील गांधी, श्री. संजय मेहता)
सदर समिती हायब्रीड ॲन्युईटीअंतर्गत नव्याने पुढील कार्यक्रम हाती घ्यावा किंवा कसे याबाबत अभ्यास करून एका महिन्यात शासनास अहवाल सादर करेल.
# Page 2