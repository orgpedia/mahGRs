# Page 1
मंजूर प्रकल्पाचे बचतीतून त्याच रस्त्याच्या लांबीतील अथवा पूल व इमारत प्रकल्पातील त्याच इमारत क्षेत्रातील अन्य कामे हाती घेण्याबाबत.
महाराष्ट्र शासन
सार्वजनिक बांधकाम विभाग
शासन परिपत्रक क्रमांक संकीर्ण २०१८/प्र.क्र.९६/इमा-२
मादाम कामा मार्ग, हूतात्मा राजगुरु चौक, मंत्रालय, मुंबई ४०० ०३२
दिनांक ०६/११/२०२३
वाचा :- १) सार्वजनिक बांधकाम विभाग, शासन परिपत्रक क्र.संकीर्ण २०१८/प्र.क्र.९६/इमा-२, दि.०३ ऑगस्ट २०१८
२) सार्वजनिक बांधकाम विभाग, शासन पत्र क्र.संकीर्ण २०१९/प्र.क्र.९६/इमा-२, दि.१४/१०/२०१९.
परिपत्र क
उपरोक्त संदर्भिय परिपत्रकान्वये प्रशासकीय मान्यता प्राप्त अंदाजपत्रकातील रकमेपेक्षा कमी दराच्या निविदा प्राप्त झाल्यास निविदेतील हाती घेतलेली सर्व कामे पूर्ण झाल्यानंतर जर अशा कामांमध्ये बचत झाली असल्यास त्याच रस्त्याच्या लांबीतील अथवा पूल व इमारत प्रकल्पातील त्याच क्षेत्रातील अन्य कामे हाती घेण्याबाबत सूचना निर्गमित करण्यात आलेल्या होत्या. या संदर्भात मंजूर प्रकल्पाच्या बचतीतून करण्यात आलेल्या कामांच्या बाबत/कार्यपध्दीबाबत शासन स्तरावर तक्रारी प्राप्त होत आहेत. तसेच कमी दराची निविदा प्राप्त झाल्यानंतर अतिरिक्त अनावश्यक कामे घेण्याची शक्यता विचारात घेता दि.३ ऑगस्ट २०१८ चे शासन परिपत्रक व दि.१४/१०/२०१९ च्या शासन पत्रामधील सूचना अधिक्रमित करुन खालीलप्रमाणे सुधारित सूचना निर्गमित करण्यात येत आहेत :
प्रशासकीय मान्यता प्राप्त अंदाजपत्रकातील रक्कमेपेक्षा कमी दराच्या निविदा प्राप्त झाल्यास निविदेतील हाती घेतलेली सर्व कामे पूर्ण झाल्यानंतर जर अशा कामांमध्ये बचत झाली असेल तर बचतीमधून इतर कोणत्याही प्रकारची इतर कामे हाती न घेता मूळ मंजूर प्रकल्प पूर्ण झाला असे समजण्यात यावे.
सदर शासन परिपत्रक महाराष्ट्र शासनाच्या संकेतस्थळावर प्रसिध्द करण्यात येत असून त्याचा संगणक संकेतांक क्र. २०२३११०६१६२४४२५११८ असा असून सदरचा आदेश डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने.
SACHIN MANIKRAO
CHIVATE
(सचिन चिवटे)
अवर सचिव (इमारती)
प्रत: मा.मंत्री (सा.बां.), सार्वजनिक बांधकाम विभाग, मंत्रालय, मुंबई अपर मुख्य सचिव (सा.बां.), सार्वजनिक बांधकाम विभाग, मंत्रालय, मुंबई सचिव (रस्ते)/सचिव (बांधकामे), सार्वजनिक बांधकाम विभाग, मंत्रालय, मुंबई सर्व उपसचिव, सार्वजनिक बांधकाम विभाग, मंत्रालय, मुंबई निवडनस्ती (इमा-२) कार्यासन