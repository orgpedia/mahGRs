# Page 1
शासकीय सेवेतून सेवानिवृत्त झाल्यानंतर पुढील महिन्यापासून सेवानिवृत्ती वेतन मिळण्याकरिता करावयाची कार्यवाही.
महाराष्ट्र शासन
सार्वजनिक बांधकाम विभाग
शासन परीपत्रक क्रमांक : सेनिवे१०१६/प्र.क्र.११०/आस्था-२
मंत्रालय, मुंबई-४०० ०३२
दिनांक : ०२/०२/२०१९
प्रस्तावना
सार्वजनिक बांधकाम विभागातील अधिकारी व कर्मचारी शासकीय सेवेतून नियत वयोमानानुसार सेवानिवृत्त होताच निवृत्तीनंतर त्यांना पुढील महिन्यापासून सेवानिवृत्ती वेतन प्राप्त होणे अपेक्षित आहे.
तथापि, असे आढळून आले आहे की सेवानिवृत्त होऊनही बहुतांशी अधिकारी व कर्मचारी यांना सेवानिवृत्ती वेतन प्राप्त होण्यास लक्षणीय विलंब होतो.
त्यामुळे संबंधितास व त्यांच्या कुटुंबीयांस आर्थिक नुकसान तथा दुःसहय त्रास होतो. आवश्यक कागदपत्रांची पूर्तता विहीत मुदतीत झाली नसणे हे महत्वाचे कारण आहे.
सेवानिवृत्ती नंतर पुढील महिन्यापासून सेवानिवृत्ती वेतन प्राप्त व्हावे याकरीता प्रचलित पद्धतीतील उणीवा व क्लिष्टता आणि त्यामुळे होणारा विलंब टाळण्याची प्रक्रीया नि:संदिग्ध्दपणे विहीत करणे अपरीहार्य असल्याने निवृत्ती प्रकरण हाताळणा-या संबंधितांनी करावयाच्या कार्यवाहीबाबत खालीलप्रमाणे सूचना देण्यात येत आहेत.
परिपत्रक :
१. सेवानिवृत्त होणा-या अधिकारी व कर्मचारी यांचे सेवानिवृत्ती संबंधित माहितीचे संकलन निवृत्तीच्या दिनांकाच्या एक वर्षापूर्वी सुरु करण्यात यावे.
२. अधिकारी / कर्मचा-यांच्या सेवानिवृत्तीपासून सेवानिवृत्ती वेतन मिळण्याकरीता व त्या संबधीत माहितीच्या संकलनाकरीता प्रपत्र सोबत जोडलेले आहे या प्रपत्रात नोंदवही सुरु करण्यात यावी.
३. एक वर्षानंतर सेवानिवृत्त होणा-यांचा तपशील प्रत्येक महिन्याच्या एक तारखेस या प्रपत्रात तयार करुन आस्थापना शाखा प्रमुखाने कार्यालय प्रमुखास सादर करावा.
४. प्रत्येक महिन्यांत स्तंभ क्र. ५ मधील प्रत्येक बाबींच्या पूर्ततेकरीता कार्यवाही करावी व पुढील महिन्यात त्याबाबत अद्ययावत प्रगती नमुद करावी.
५. सदर शासन परीपत्रक निर्गमित झाल्याच्या दिनांकापासुन १ वर्षानंतर सेवानिवृत्त होणा-या अधिकारी व कर्मचारी यांच्या सेवानिवृत्ती प्रकरणाचा प्रत्येक महिन्याच्या ५ तारखेपर्यंत आढावा घ्यावा.
६. सेवानिवृत्तीशी निगडीत सर्व बाबींचे वरील प्रमाणे दरमहा निराकरण करावे व उशीरात उशीरा सेवा निवृत्तीच्या दिनांकापर्यंत संबधिताचे सेवानिवृत्ती प्रकरण मंजूर होईल असे परीणाम कारक संनियंत्रण करावे.
७. अपवादात्मक परिस्थितीत स्वीकारार्ह कारणास्तव नियमित सेवानिवृत्तीस विलंब होत असल्यास संबंधीतास तात्पुरते सेवानिवृत्ती वेतन (Provisional Pension) पुढील महिन्यापासून प्रत्यक्षात मिळेल याची खातरजमा संबंधीत कार्यालयाच्या आस्थापना प्रमुखाने करावी. तथापी, सेवानिवृत्तीनंतर कमाल एक महिन्यात अनुज्ञेय सेवानिवृत्ती वेतन व संपूर्ण अनुज्ञेय लाभ सेवानिवृत्त अधिकारी अथवा कर्मचारी यांना मिळेल याचीही खातरजमा करावी.
# Page 2
शासन परीपत्रक क्रमांकः सेनिवे१०१६/प्र.क्र.११०/आस्था-२
८. सोबतच्या प्रपत्राचा गोषवारा प्रत्येक कार्यालयाने त्याच्या वरिष्ठ कार्यालयास सादर करावा व संबंधित वरिष्ठ कार्यालयाने याबाबत त्रैमासिक आढावा घ्यावा.
९. मुख्य अभियंता यांनी त्यांच्या स्तरावर याबाबत प्रत्येक ३ महिन्याने आढावा घ्यावा व शासनास अहवाल सादर करावा.
१०. वरीलप्रमाणे कार्यवाही करुन सेवानिवृत्तीनंतरच्या पुढील महिन्यापासून संबंधितास सेवानिवृत्ती वेतन मिळण्यास सुरुवात होईल, याची दक्षता घेण्यात यावी.
११. फक्त प्रशासकीय विलंबामुळे सेवानिवृत्ती वेतन अदा करण्यास विलंब झाल्यास, संबंधित कार्यालय प्रमुखा विरुध्द शिस्तभंग कार्यवाही करण्यात येईल याची नोंद घ्यावी.
१२. शासनस्तरावर कार्यकारी अभियंता स्तरापर्यंतच्या वरील अधिकाऱ्यांची निवृत्ती विषयक ३१/०३/२०२० पर्यतची व तदनंतर प्रतिवार्षिक वार्षिक माहिती पुस्तिका / नोंदवही ठेवण्याचे काम कार्यासन (सेवा-१) यांच्याकडे देण्यात येत आहे. कार्यासन (सेवा-१) यापुढे दरवर्षी अशी नोंदवही एप्रीलच्या प्रथम सहामाही तयार करतील. हया नोंदवही चे त्रेमासिक पुर्नविलोकन सहसचिव(सेवा) यांनी करावे. व सेवानिवृत्ती प्रकरणे निकालात निघतील याबाबत दक्षता घ्यावी.
१३. उपअभियंता व शाखा अभियंता स्तरावरील दि.३१/३/२०२० पर्यंत निवृत्त होणाऱ्या व तदनंतर प्रतिवार्षिक निवृत्त होणाऱ्या अधिकाऱ्यांची नोंदवही कार्यासन (आस्थापना-२) यांनी तयार करावी. व त्याचे पुनर्विलोकन उपसचिव (आस्थापना) यांनी करावे.
१४. कनिष्ठ अभियंता व अन्य कर्मचाऱ्यांच्या नोंदवहया पुनर्विलोकनाची संपुर्ण जबाबदारी संबधित अधीक्षक अभियंता यांची राहील.
# Page 3
# Page 4
# Page 5
# Page 6