# Page 1
अमरावती जिल्ह्यातील मोर्शी तालुक्यातील संत्रा प्रकल्पाला जोडणारा ठाणाठुणी पोच मार्ग लांबी १.४०० कि.मी. हा अवर्गीकृत रस्ता दर्जोन्नत करून प्रमुख जिल्हा मार्ग ६६ मध्ये सामाविष्ट करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०१८/प्र.क्र.७०/नियोजन-२
मंत्रालय, मुंबई-४०० ०३२
दिनांक - ०६ एप्रिल, २०१८.
पहावे :-१) मुख्य अभियंता, सार्वजनिक बांधकाम प्रादेशिक विभाग, अमरावती यांचे पत्र क्र.
का२(२)/दर्जोन्नती/२०१८/९९७ दि. १३/०३/२०१८
प्रस्तावना :
अमरावती जिल्ह्यातील मोर्शी येथील संत्रा प्रकल्पाला जोडणारा ठाणाठुणी पोच मार्ग लांबी १.४०० कि.मी. हा अवर्गीकृत रस्ता दर्जोन्नत करून प्रमुख जिल्हा मार्ग क्र. ६६ मध्ये सामाविष्ट करणेबाबतचा प्रस्ताव संदर्भाधीन पत्रान्वये मुख्य अभियंता, सार्वजनिक बांधकाम प्रादेशिक विभाग, अमरावती यांच्याकडून शासनास प्राप्त झाला आहे.
मोर्शी तालुक्यातील अमरावती-मोर्शी- वरूड-पाढूर्णा रस्त्यावर हिवरखेड गावालगत संत्रा प्रकल्पाची नियोजित जागा निश्चित झाली आहे. ह्या संत्रा प्रकल्पास जाणेकरीता ठाणाठुणी पोच मार्ग लांबी १.४०० कि.मी. हा एकमेव मार्ग उपलब्ध राहणार आहे. सदर रस्त्यास दर्जोन्नत करण्यास जिल्हा नियोजन समिती, अमरावती ने मान्यता दिलेली आहे. त्यानुषंगाने सदर संत्रा प्रकल्पाला जोडणारा ठाणाठुणी पोच मार्ग रस्ता दर्जोन्नत करून प्रमुख जिल्हा मार्ग क्र. ६६ मध्ये सामाविष्ट करण्याचे शासनाच्या विचाराधीन होते.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, अमरावती यांचा प्रस्ताव व जिल्हा नियोजन समिती, अमरावती यांची मागणी विचारात घेऊन, अमरावती जिल्ह्यातील मोर्शी येथील संत्रा प्रकल्पाला जोडणारा ठाणाठुणी पोच मार्ग लांबी १.४०० कि.मी. हा अवर्गीकृत रस्ता दर्जोन्नत करून प्रमुख जिल्हा मार्ग क्र. ६६ मध्ये सामाविष्ट करण्यात येत आहे. परिणामी प्रमुख जिल्हा मार्ग क्र. ६६ चे नामाभिधान मोर्शी-पाळा-सालबर्डी-यावली-दापोरी-राज्यमार्ग ४७-ठाणाठुणी (साखळी क्र. ०/०० ते १६/४००) लांबी १६.४०० कि.मी. असे होईल व अमरावती जिल्ह्यातील प्रमुख जिल्हा मार्ग दर्जाच्या रस्त्यांच्या लांबीमध्ये १.४०० कि.मी. इतकी वाढ होऊन जिल्ह्यातील प्रमुख जिल्हा मार्गांची एकुण लांबी (१९८०.२१० + १.४००) म्हणजेच १९८१.६१० कि. मी. इतकी होईल.
# Page 2
शासन निर्णय क्रमांकः रवियो-२०१८/प्र.क्र.७०/नियोजन-२