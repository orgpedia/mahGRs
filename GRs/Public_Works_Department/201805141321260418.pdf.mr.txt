# Page 1
पथकिनारवर्ती नियमातील इमारत रेषा व नियंत्रण रेषांच्या अंतरामध्ये सुधारणा करणेसाठी समिती गठीत करणे.
महाराष्ट्र शासन
सार्वजनिक बांधकाम विभाग
शासन निर्णय क्र.आरबीडी-२०१८/प्र.क्र.१३८/रस्ते-७
मंत्रालय, मुंबई - ४०० ०३२.
दिनांक :-१४ मे, २०१८
प्रस्तावना: सार्वजनिक बांधकाम विभागाने शासन निर्णय क्र. आरबीडी-१०८१/८७१/रस्ते- ७, दिनांक ९.३.२००१ च्या निर्णयान्वये पथकिनारवर्ती नियमात एक सूत्रता आणण्यासाठी इमारत रेषा व नियंत्रण रेषांची अंतरे विहित केली आहेत. तथापि शासनस्तरावर पथकिनारवर्ती नियमामध्ये विहित केलेल्या अंतराममध्ये शिथिलता देण्याबाबतचे प्रस्ताव शासनास प्राप्त होत असतात. सद्य:स्थितीत प्राप्त होणाऱ्या प्रस्तावांचे अवलोकन केले असता या नियमांमध्ये सुधारणा करण्याची गरज निर्माण झाली आहे.
याकरीता शासनाने सध्याच्या पथकिनारवर्ती नियमामधील इमारत/ नियंत्रण रेषांच्या अंतराबाबत विचारविनीमय करून सुधारणा करण्यासाठी एक समिती गठीत करण्याचा निर्णय घेतला आहे.
शासन निर्णयः शासन निर्णय, क्र.आरबीडी-२०१८/प्र.क्र.१३८/रस्ते-७, दि. ०४ मे, २०१८ याव्दारे अधिक्रमित करण्यात येत आहे.
२. पथकिनारवर्ती नियमात सुधारणा करण्यासाठी खालीलप्रमाणे समिती गठीत करण्यात येत आहे.
प्रधान सचिव (महसूल) अध्यक्ष प्रधान सचिव (सा.बां.) सदस्य प्रधान सचिव (न.वि.-१) सदस्य सचिव (रस्ते) (सा.बां.) सदस्य उप सचिव (रस्ते) (सा.बां.) सदस्य सचिव
समितीची कार्यकक्षा : (१) अस्तित्वातील पथकिनारवर्ती नियमामधील इमारत रेषा, नियंत्रण रेषा, सेवा रस्ते याबाबत सर्वंकष अभ्यास करून त्यामध्ये सुधारणा करण्यासाठी शासनास शिफारशी करणे.
(२) पथकिनारवर्ती नियमाच्या पालनासंदर्भात सार्वजनिक बांधकाम विभाग व नगर विकास विभाग तसेच महसुल विभागांच्या Online परवानगी देण्याबाबत संगणकीकरणासाठी एकसुत्रता व त्यासाठी करावयाच्या कार्यवाहीची पध्दत सुचविणे.
# Page 2
शासन निर्णय क्रमांकः आरबीडी-२०१८/प्र.क्र.१३८/रस्ते-७