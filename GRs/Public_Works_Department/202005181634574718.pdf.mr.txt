# Page 1
राज्यात COVID - १९ मुळे उद्भवलेली परिस्थिती व त्याअनुषंगाने विभागांतर्गत सुरु असलेल्या विविध योजनांतर्गत (Plan) कामांच्या नियोजनाबाबत.
महाराष्ट्र शासन
सार्वजनिक बांधकाम विभाग,
शासन निर्णय क्रमांक: बीजीएम २०२०/(२७/२०२०) / अर्थ - १
मंत्रालय, मुंबई ४०० ०३२.
दिनांक :- १८ मे, २०२०
प्रस्तावना :
सद्य:स्थितीत देशावर व पर्यायाने राज्यावर COVID-१९ या विषाणूमुळे उद्भवलेले संकट, परिणामी अर्थव्यवस्थेवर झालेला दुष्परिणाम याबाबी विचारात घेता विकास कामांच्या दृष्टिकोनातून नियोजन करणे आवश्यक झालेले आहे. सार्वजनिक बांधकाम विभागांतर्गत शासन स्तरावर मा. मंत्री (सा.बां.) यांच्या अध्यक्षतेखाली सर्व मुख्य अभियंत्यांसमवेत झालेल्या आढावा बैठकीत प्रामुख्याने अर्थसंकल्पाव्दारे मंजूर झालेल्या कामांची संख्या, सद्य:स्थितीत या कामांची उर्वरित किंमत (Spill Cost) व या तुलनेत प्रत्येक आर्थिक वर्षात योजना निहाय प्राप्त होणारा व्यस्त प्रमाणातील निधी विचारात घेता अर्थसंकल्पात समाविष्ट असलेल्या जुन्या कामांबाबत धोरणात्मक निर्णय घेण्याची आवश्यकता सर्व मुख्य अभियंत्यांनी बैठकीदरम्यान मांडलेली होती.
गत तीन आर्थिक वर्षात मुळ अर्थसंकल्पीय तरतूदींच्या तुलनेत प्रत्यक्षात त्या त्या आर्थिक वर्षात १० ते २० टक्के झालेली कपात, सन २०१९-२० या आर्थिक वर्षात COVID - १९ मुळे सर्वसाधारणपणे २० ते २५ टक्के कमी उपलब्ध झालेली तरतूद, सन २०२०-२१ या आर्थिक वर्षात देखील करोना प्रादुर्भावामुळे राज्याच्या आर्थिक परिस्थितीवरील परिणाम, या बाबींचा साकल्याने विचार करता, योजनानिहाय कामांचे नियोजन करणे आवश्यक झालेले आहे.
सार्वजनिक बांधकाम विभागाच्या अधिपत्याखालील रस्ते विकासासाठी सुरू असलेल्या प्रत्येक योजनेचा आढावा घेतला असता, विविध योजनेंतर्गत झालेले MOU/ निधीचा स्त्रोत, अर्थसहाय्यापोटी आकारली जाणारी व्याजाची टक्केवारी या बाबी विचारात घेऊन हायब्रीड अॅन्युइटी, केंद्रिय मार्ग निधी, आशियाई विकास बँक अर्थसहाय्यीत प्रकल्प, रेल्वे सुरक्षा, नाबार्ड या योजनांतर्गत सुरु असलेली विकास कामे, यापुढेही चालू ठेवणे अपरिहार्य आहे.
राज्यमार्ग व प्रमुख जिल्हा मार्ग या दोन योजनेंतर्गत फार मोठ्या प्रमाणावर कामे अर्थसंकल्पित झालेली असून या कामांसाठी प्रत्येक आर्थिक वर्षात प्राप्त होणारा नियतव्यय व कामांची उर्वरित किंमत यांचे व्यस्त प्रमाण, तसेच भाव वाढीमुळे जुन्या कामांच्या अंदाजित किंमतीत होणारी वाढ विचारात घेता या दोन योजनांतर्गत मंजूर केलेल्या कामांच्या अनुषंगाने धोरणात्मक निर्णय घेण्याची बाब शासनाच्या विचाराधीन होती.
# Page 2
शासन निर्णय क्रमांकः बीजीएम २०२०/(२७/२०२०)/अर्थ-१
शासन निर्णय :
राज्यमार्ग व प्रमुख जिल्हा मार्ग या दोन योजनेंतर्गत मोठ्या प्रमाणावरील मंजूर कामांची संख्या व सद्य:स्थितीतील त्यांची उर्वरित किंमत ( Spill Cost), भाववाढीमुळे जुन्या कामांच्या किंमतीत झालेली वाढ विचारात घेता शासनाने खालीलप्रमाणे निर्णय घेतलेला आहे :
(9) राज्यमार्ग व प्रमुख जिल्हा मार्ग या दोन योजनेंतर्गत मार्च २०१९ पूर्वी अर्थसंकल्पात समाविष्ट झालेली जी कामे अद्याप सुरू झालेली नाहीत किंवा ज्या कामांचे कार्यारंभ आदेश अद्याप दिलेले नाहीत अशी सर्व कामे सुरु न करता, अर्थसंकल्पातून वगळण्याबाबत शासनास प्रस्ताव सादर करावा.
(२) भविष्यात प्रस्तुत वगळलेली कामे सुधारित दरसूची विचारात घेऊन वाढीव तरतूद उपलब्ध झाल्यास, टप्प्याटप्प्याने अर्थसंकल्पात मंजूरीसाठी प्रस्तावित करण्यात यावीत.
(3) राज्यमार्ग व प्रमुख जिल्हा मार्ग या दोन योजनेंतर्गत मार्च, २०१९ पूर्वी अर्थसंकल्पात समाविष्ट झालेली जी कामे प्रगतीत आहेत. अशी कामे सुरक्षित स्थितीत (Safe Stage) आणून ती बंद करण्यात यावीत व त्यां कामांना अंतिम दायित्व / अंतिम देयक पारित करुन, दायित्वाची माहिती शासनास सादर करण्यात यावी. तसेच अतिरिक्त नियतव्यय प्राप्त झाल्यास, या कामांचा उर्वरित वाव नवीन दरसूचीनुसार अर्थसंकल्पात मंजूरीस्तव टप्प्याटप्प्याने प्रस्तावित करण्यात यावा.
(४) उपरोक्त सूचना फक्त जलनिस्सारण, मोऱ्यांची व पुलांची कामे यासाठी लागू असणार नाहीत. मार्च, २०१९ पूर्वी अर्थसंकल्पित झालेल्या व सद्य:स्थितीत प्रगतीत असलेल्या पूल / मोऱ्या / जलनिस्सारणाची कामे पूर्ण करण्यात यावीत व अंतिम देयक व दायित्व अदा झाल्यानंतर अर्थसंकल्पातून वगळण्यात यावीत.
# Page 3