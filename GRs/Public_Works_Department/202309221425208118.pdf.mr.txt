# Page 1
अधीक्षक अभियंता, संकल्पचित्र मंडळ (पूल), नवी मुंबई हे पद मुख्य अभियंता (स्थापत्य), संकल्पचित्र विभाग, नवी मुंबई या संवर्गात तात्पुरत्या स्वरुपात श्रेणी उन्नत करुन, सदर पदी बदलीने पदस्थापना देणेबाबत.
महाराष्ट्र शासन
सार्वजनिक बांधकाम विभाग
शासन आदेश क्रमांकः पीओजी-१३२१/ प्र.क्र. २४२ / सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : २२ सप्टेंबर, २०२३
प्रस्तावना : महाराष्ट्र राज्याच्या विकासासाठी रस्ते/पूल/इमारती यासारख्या पायाभूत सुविधा निर्माण करण्यात सार्वजनिक बांधकाम विभागाचे मोठे योगदान आहे. या विभागाचे स्वरुप हे तांत्रिक कामाचे असून संकल्पचित्र मंडळ हा या विभागाचा गाभा आहे. संकल्पचित्र मंडळ, कोकण भवन, नवी मुंबई येथे मुख्य अभियंता संवर्गाचे पद मंजूर नसून त्याठिकाणी अधीक्षक अभियंता, संकल्पचित्र मंडळ (पूल) व अधीक्षक अभियंता, संकल्पचित्र मंडळ (इमारती) अशी दोन पदे मंजूर आहेत. सदर पदांपैकी अधीक्षक अभियंता, संकल्पचित्र मंडळ (पूल), नवी मुंबई हे पद रिक्त आहे. सद्य:स्थितीत सार्वजनिक बांधकाम विभागामध्ये नवीन तंत्रज्ञानानुसार बांधकामाचे संकल्पन करण्याचे काम प्रगतीपथावर असल्याने, सदर पदावर अनुभवी अधिकारी उपलब्ध करुन देणे आवश्यक आहे. त्यानुषंगाने रिक्त असलेले अधीक्षक अभियंता, संकल्पचित्र मंडळ (पूल), नवी मुंबई हे पद मुख्य अभियंता (स्थापत्य) संवर्गात तात्पुरत्या स्वरुपात श्रेणी उन्नत करुन तेथे मुख्य अभियंता (स्था) संवर्गातील अधिकाऱ्यांची पदस्थापना करण्याची बाब शासनाच्या विचाराधिन होती.
शासन आदेश : सार्वजनिक बांधकाम विभागाच्या आस्थापनेवरील उप अभियंता, संकल्पचित्र (पूल) घटक क्र.१, नवी मुंबई (सुधारित वेतन मॅट्रीक्स एस-२० : ५६१००-१७७५००) हे एक पद समर्पित करुन अधीक्षक अभियंता, संकल्पचित्र मंडळ (पूल), नवी मुंबई (सुधारित वेतन मॅट्रीक्स एस-२५ : ७८८०० २०९२००) हे पद मुख्य अभियंता (स्थापत्य), संकल्पचित्र विभाग, नवी मुंबई (सुधारित वेतन मॅट्रीक्स एस-२९ : १३११००-२१६६००) या नामाभिमानाने तात्पुरत्या स्वरुपात श्रेणी उन्नत करण्यास शासन मंजूरी देण्यात येत आहे.
२. महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील कलम ४(४) व ४(५) मधील तरतूदनुसार व सार्वजनिक सेवेच्या हितार्थ व प्रशासकीय कारणास्तव उक्त श्रेणी उन्नत पदावर
# Page 2
शासन आदेश क्रमांकः पीओजी-१३२१/ प्र.क्र.२४२/ सेवा-१ खालील विवरणपत्रात दर्शविण्यात आलेल्या अधिकाऱ्याच्या नावासमोरील स्तंभ क्र.४ मध्ये दर्शविलेल्या पदावर बदलीने पदस्थापना करण्यात येत आहे.
------------------------------------------------------------------------------------------------------------------------------------------------------------------------------
| अ. क्र. | अधिकाऱ्याचे नाव | सध्याची पदस्थापना | बदली नंतरची पदस्थापना |
| (१) | (२) | (३) |  |
| १. | श्री.विकास पंढरीनाथ रामगुडे. | मुख्य अभियंता (स्था.), बांधकाम व्यवस्थापन कक्ष, आदिवासी  |  विकास विभाग, मंत्रालय, मुंबई. | मुख्य अभियंता (स्था.), संकल्पचित्र विभाग, नवी मुंबई. |
------------------------------------------------------------------------------------------------------------------------------------------------------------------------------
३. अधीक्षक अभियंता, संकल्पचित्र मंडळ (पूल), कोकण भवन, नवी मुंबई हे पद श्री. वि. पं.
रामगुडे, मुख्य अभियंता (स्था.) हे श्रेणी उन्नत मुख्य अभियंता पदावर कार्यरत असेपर्यंत, ते पद श्रेणी उन्नत राहिल. तद्नंतर, ते पद अधीक्षक अभियंता, संकल्पचित्र मंडळ (पूल), नवी मुंबई या मूळ पदावर श्रेणी अवनत होईल.
४. श्री. रामगुडे यांनी त्यांच्या नवीन पदाचा कार्यभार त्वरित स्वीकारावा व आपला पदग्रहण अहवाल शासनास विनाविलंब सादर करावा.
५. संबधित नियंत्रक अधिकाऱ्यांना कळविण्यात येते की, त्यांनी पदमुक्त व पदमोचक अधिकाऱ्यांनी अनुक्रमे कार्यभार सोडल्याचा तसेच कार्यभार स्वीकारल्याचा दिनांक त्वरित शासनास doser.pwd@maharashtra.gov.in या ई-मेल पत्त्यावर कळवावा..
६. श्री. रामगुडे यांनी नवीन नियुक्तीच्या पदाचा पदभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, पुणे यांना कळवावा.
७. सदर शासन निर्णय वित्त विभागाच्या अनौपचारिक संदर्भ क्र. २५३, दि.२६.०७.२०२३ अन्वये निर्गमित करण्यात येत आहे.
# Page 3