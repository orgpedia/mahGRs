# Page 1
संचालक, उपवने व उद्याने, महाराष्ट्र राज्य, मुंबई या कार्यालयाचा सुधारित आकृतीबंध मंजूर करणेबाबत...
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०१६/प्र.क्र.७६/प्रशासन-१
मंत्रालय, मुंबई ४०० ०३२
दिनांक :- २३ नोव्हेंबर, २०२२
संदर्भ : १) वित्त विभाग, शासन निर्णय क्र. असंक-१००१/प्र.क्र.२९/२००१/ वि.सु. दि. १० सप्टेंबर, २००१ २) सार्वजनिक बांधकाम विभाग, शासन निर्णय, दि.०२ एप्रिल, २००७.
३) सार्वजनिक बांधकाम विभाग, शासन निर्णय समक्रमांक दि.२७ डिसेंबर, २०२१ व दि.१५ फेब्रुवारी, २०२२ ४) वित्त विभाग, शासन निर्णय क्र. पदनि-२०२२/प्र.क्र.१५/आ.पु.क. दि. २७ एप्रिल, २०२२ ५) संचालक, उपवने व उद्याने, महाराष्ट्र राज्य, मुंबई यांचे क्र. संउवउमुं/ आस्था-१ / सुधारित आकृतीबंध/७९५, दि.२० मे, २०२२
प्रस्तावना : सार्वजनिक बांधकाम विभागाच्या अधिपत्याखालील संचालक, उपवने व उद्याने, महाराष्ट्र राज्य, मुंबई या कार्यालयाच्या आस्थापनेवर कार्यरत असलेल्या १९ संवर्गांतील पदांचा आढावा घेऊन “ ३४ पदे नियमित व ८८ पदे बाह्ययंत्रणेव्दारे " अशा एकूण १२२ पदांच्या सुधारित आकृतीबंधास दि. २७ डिसेंबर, २०२१ च्या शासन निर्णयान्वये मान्यता देण्यात आलेली आहे. संचालक, उपवने व उद्याने, महाराष्ट्र राज्य, मुंबई या कार्यालयाचा सुधारित आकृतीबंधास मान्यता देताना उच्चस्तस्तरीय सचिव समितीने सदर कार्यालयाच्या आस्थापनेवरील नियमित पदांपैकी आरेखक, सहायक उद्यान पर्यवेक्षक, कनिष्ठ लिपिक, वाहन चालक, शिपाई, नाईक, चौकीदार, प्रमुख माळी, माळी हे संवर्ग “ मृत संवर्ग " घोषित केल्यामुळे सदर संवर्गात सद्य:स्थितीत कर्मचारी कार्यरत असल्यामुळे त्यांच्या वेतनाचा प्रश्न उद्भवू नये याकरीता शासन निर्णय, दि. १५ फेब्रुवारी, २०२२ अन्वये त्यांच्याकरीता अधिसंख्य पदे निर्माण करण्यात आली आहेत. मृत घोषित केलेल्या संवर्गापैकी कनिष्ठ लिपिक व माळी या संवर्गातील नियमित पदांची संचालक, उपवने व उद्याने, महाराष्ट्र राज्य, मुंबई या कार्यालयास आवश्यकता असल्यामुळे सदर पदे पुनरुज्जिवित करण्याची बाब शासनाच्या विचाराधीन होती. त्यानुसार प्रस्ताव वित्त विभागामार्फत उच्चस्तरीय सचिव समितीच्या दि.१६ सप्टेंबर, २०२२ च्या बैठकीत सादर करण्यात आला होता.
उच्चस्तरीय सचिव समितीच्या मान्यतेनंतर संचालक, उपवने व उद्याने, महाराष्ट्र राज्य, मुंबई या कार्यालयाच्या आकृतीबंध निश्चितीबाबत शासनाने खालीलप्रमाणे निर्णय घेतला आहे.
शासन निर्णय : सार्वजनिक बांधकाम विभागाच्या अधिपत्याखालील संचालक, उपवने व उद्याने, महाराष्ट्र राज्य, मुंबई या कार्यालयाच्या सुधारित आकृतीबंधासंदर्भात निर्गमित करण्यात आलेले संदर्भाधीन शासन निर्णय दि.२७ डिसेंबर, २०२१ व दि.१५ फेब्रुवारी, २०२२ या शासन निर्णयान्वये अधिक्रमित करण्यात येत आहेत.
२. संचालक, उपवने व उद्याने, महाराष्ट्र राज्य, मुंबई या कार्यालयाच्या आस्थापनेवर असलेल्या १९ संवर्गांतील पदांचा आढावा घेऊन १०६ नियमित पदे व १६ पदे बाह्ययंत्रणेव्दारे ” अशा एकूण १२२ पदांच्या सुधारित आकृतीबंधास (सोबत जोडलेल्या विवरणपत्र - अ प्रमाणे) या शासन निर्णयाद्वारे मंजुरी देण्यात येत आहे.
विवरणपत्र - अ मध्ये दर्शविलेल्या संवर्गातील रिक्त पदांवर वित्त विभागाने वेळोवेळी दिलेल्या निर्देशानुसार पदभरती करण्यात येईल.
# Page 2
शासन निर्णय क्रमांक: ईएसटी-२०१६/प्र.क्र.७६/प्रशासन-१
३. संचालक, उपवने व उद्याने, महाराष्ट्र राज्य, मुंबई या कार्यालयासाठी बाह्ययंत्रणेव्दारे घ्यावयाच्या मनुष्यबळाच्या सेवेचा तपशिल विवरणपत्र - ब मध्ये दर्शविण्यात आला आहे. सध्या अधिसंख्य म्हणून कार्यरत असलेली पदे वगळून उर्वरित सेवा बाह्ययंत्रणेव्दारे मनुष्यबळ संख्येच्या प्रमाणात वित्त विभाग, शासन निर्णय, दि.२७ एप्रिल, २०२२ मधील सूचना विचारात घेऊन घेण्यात याव्यात.
४. तसेच संचालक, उपवने व उद्याने, महाराष्ट्र राज्य, मुंबई या कार्यालयातील काही संवर्ग “मृत संवर्ग” म्हणून घोषित करण्यात आल्यामुळे सद्य:स्थितीत सदर पदावर कार्यरत असलेल्या कर्मचाऱ्यांच्या वेतनाचा प्रश्न उद्भवू नये याकरीता अधिसंख्य पदे निर्माण करण्यात आली आहेत. सदर अधिसंख्य पदांचा तपशिल विवरणपत्र क मध्ये दर्शविण्यात आला आहे. अधिसंख्य ठरविलेल्या पदावरील व्यक्तीचे पद सेवानिवृत्ती / राजीनामा /मृत्यू/ पदोन्नती इ. कारणांमुळे रिक्त झाल्यांनतर सदर अधिसंख्य पद रद्द होईल. तद्नंतर त्या सेवा आवश्यकतेनुसार बाह्ययंत्रणेव्दारे घेण्यात येतील.
५. या शासन निर्णयानुसार निश्चित करण्यात आलेल्या तसेच अधिसंख्य ठरलेल्या कर्मचा-यांच्या वेतन व भत्त्यांचा खर्च यापूर्वी ज्या लेखाशीर्षाखाली ते वेतन घेत होते, त्याच लेखाशीर्षाखाली यापुढेही खर्ची टाकण्यात यावा.
६. सदर शासन निर्णय उच्चस्तरीय सचिव समितीच्या दि. १४ जून, २०२१ व दि. १६ सप्टेंबर, २०२२ रोजीच्या बैठकीत मिळालेल्या मान्यतेनुसार निर्गमित करण्यात येत आहे.
७. सदर शासन निर्णय वित्त विभागाच्या अनौपचारिक संदर्भ क्र. ४३८/आ.पु.क. दि. १६ नोव्हेंबर, २०२१, क्र.६१९/आ.पु.क., दि.०७ नोव्हेंबर, २०२२ व अनौपचारिक संदर्भ क्र.३१५/२०२१/सेवा-९, दि. ३० नोव्हेंबर, २०२१ अन्वये दिलेल्या मान्यतेनुसार निर्गमित करण्यात येत आहे.
# Page 3
# Page 4
# Page 5