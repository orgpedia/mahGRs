# Page 1
हायब्रीड ॲन्युईटी कार्यक्रमांतर्गत कामांच्या सुधारित पॅकेजेसच्या प्रसिद्ध निविदांच्या अनुषंगाने शासनस्तरावर प्राप्त निविदांसंदर्भात ( वाटाघाटी करणे व शासनास निविदा अंतिम करणेसाठी शिफारस करणे यासाठी) मुख्य अभियंता यांची समिती स्थापन करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक - हा. अॅ.-२०१८/प्र.क्र.०५/रस्ते-५
मंत्रालय, मुंबई ४०० ०३२
दिनांक : १३ मार्च, २०१८
प्रस्तावना
हायब्रिड ॲन्युईटी कार्यक्रमांतर्गत विविध प्रादेशिक विभागांतर्गत ई-निविदा प्राप्त
झाल्या आहेत. प्राप्त झालेल्या निविदांची बीड इव्हॅल्यूएशनची प्रक्रीया पूर्ण करून तांत्रिकदृष्ट्या
पात्र निविदाकारांच्या आर्थिक निविदा उघडण्यात आल्या. यामधील निम्नतम आर्थिक देकार
सादर केलेल्या निविदाकारांचे निविदा स्विकृतीसाठीचे प्रस्ताव शासन मंजूरीस्तव सादर
करण्यात आले आहेत. या शासन स्तरावर प्राप्त निविदा प्रस्तावांच्या छाननीअंती असे
निदर्शनास आले की, काही पॅकेजसाठीचे देकार खूपच अधिक दराने प्राप्त झाले आहेत. या
पार्श्वभूमीवर निविदा स्विकृती संदर्भात शासनाने निविदा दरा संदर्भात छाननी, वाटाघाटी व
निविदा अंतिम करण्यासाठी सखोल तांत्रिक व आर्थिक परिगणना करून शासनास
निविदेसंदर्भात शिफारस करण्यासाठी मुख्य अभियंता सार्वजनिक बांधकाम प्रादेशिक विभाग,
पुणे यांच्या अध्यक्षतेखाली समिती स्थापन करण्याचा निर्णय घेण्यात आला.
शासन निर्णय
मंत्रीमंडळ उपसमितीने मान्यता प्रदान केल्यानुसार शासनस्तरावर प्राप्त निविदा अंतिम
करण्यासाठी सखोल तांत्रिक व आर्थिक परिगणना करून शासनास निविदेसंदर्भात शिफारस
करण्यासाठी मुख्य अभियंता, सार्वजनिक बांधकाम मंडळ, पुणे यांच्या अध्यक्षतेखाली
खालीलप्रमाणे निविदासमितीची स्थापना करण्यात येत आहे
# Page 2
शासन निर्णय क्रमांकः हा. ॲ.-२०१८/प्र.क्र.०५/रस्ते-५
समिती
-------------------------------------------------------------------------------------------------------------------
| १ | मुख्य अभियंता, सार्वजनिक बांधकाम प्रादेशिक विभाग, पुणे | अध्यक्ष |
| २ | मुख्य अभियंता, सार्वजनिक बांधकाम प्रादेशिक विभाग, मुंबई | सदस्य |
| ३ | मुख्य अभियंता, सार्वजनिक बांधकाम प्रादेशिक विभाग, नाशिक | सदस्य |
| ४ | मुख्य अभियंता, सार्वजनिक बांधकाम प्रादेशिक विभाग, औरंगाबाद | सदस्य |
| ५ | मुख्य अभियंता, सार्वजनिक बांधकाम प्रादेशिक विभाग, नागपूर | सदस्य |
| ६ | अधीक्षक अभियंता, सार्वजनिक बांधकाम मंडळ, पुणे | सदस्य सचिव (अमरावती प्रा.वि. वगळून इतर सर्व प्रादेशिक विभागासाठी) |
| ७ | अधीक्षक अभियंता, सार्वजनिक बांधकाम मंडळ, अमरावती | सदस्य सचिव (फक्त अमरावती प्रादेशिक विभागासाठी) |
-------------------------------------------------------------------------------------------------------------------
समितीची कार्यकक्षा
१) हायब्रीड अॅन्युईटी कार्यक्रमांतर्गत शासनास प्राप्त झालेल्या निविदांची छाननी करून जादा
दराने प्राप्त देकाराबाबत अभ्यास करून निविदा देकार सादर करणाऱ्या निमनस्तर उद्योजक/
कंत्राटदार यांचे सोबत वाटाघाटी करणे.
२) तांत्रिक व आर्थिक परिगणना करून शासनास निविदा अंतिम करण्यासाठी शिफारस करणे.
३) हे सर्व काम समितीने शासन निर्णय निर्गमित केलेल्या दिनांकापासून १० दिवसांमध्ये पूर्ण करणे.
४) यासाठी समितीची बैठक मुंबई / पुणे प्रादेशिक कार्यालयात घेणे व हे काम १० दिवसांत पूर्ण
करणे.
५) यानंतर हायब्रीड अॅन्युईटी कार्यक्रमांतर्गत शासनास प्राप्त होणाऱ्या निविदांसाठी देखील हीच
समिती कार्यरत राहील. या निविदांबाबत सदर निविदा शासनास प्राप्त झाल्यानंतर ७ दिवसांत
पृष्ठ ३ पैकी २
# Page 3
शासन निर्णय क्रमांक: हा. ॲ.-२०१८/प्र.क्र.०५/रस्ते-५
या निविदांची तांत्रिक व आर्थिक परिगणना करून शासनास निविदा अंतिम करण्यासाठी
समितीने शिफारस करण्यात करावी.
६) उपरोक्त सूचना हा शासन निर्णय निर्गमित झालेल्या दिनांकापासून अंमलात येतील.