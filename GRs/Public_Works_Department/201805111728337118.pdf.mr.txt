# Page 1
नागपूर जिल्ह्यातील कळमेश्वर तालुक्यातील ग्रामीण मार्ग- २१४ हा रस्ता दर्जोन्नत करून प्रमुख जिल्हा मार्ग-९९ मध्ये समाविष्ट करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०१८/प्र.क्र.१७/नियोजन-२ मंत्रालय, मुंबई - ४०० ०३२
दिनांक- ११ मे, २०१८.
पहावे :-१) मुख्य अभियंता, सार्वजनिक बांधकाम प्रादेशिक विभाग, नागपूर यांचे पत्र क्र. का-प्रआ/६८३८/२०१७ दि. ०६/१२/२०१७.
२) मुख्य अभियंता, सार्वजनिक बांधकाम प्रादेशिक विभाग, नागपूर यांचे पत्र क्र. का प्रआ/११९१/२०१८ दि. ०६/०२/२०१८.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, नागपूर यांचेकडून उपरोक्त संदर्भाधीन पत्रांन्वये नागपूर जिल्ह्यातील कळमेश्वर तालुक्यातील मोहपा, खुमारी रस्त्याला जोडणारा कन्याडोल जोडरस्ता (ग्रामीण मार्ग क्र. २१४) हा रस्ता दर्जोन्नत करून पिपळा (के), तिष्टी (बु.), दाढेरा ते राज्यमार्ग क्र. ३३५ ते तिष्टी (खु.), नांदीखेडा ते राज्यमार्ग क्र.३४९, जिरोला, कोकरडा ते राज्यमार्ग क्र.३६६ (कन्याडोल) (प्रमुख जिल्हा मार्ग क्र.९९) या रस्त्यामध्ये समाविष्ट करण्याबाबत प्रस्ताव शासनास प्राप्त झाला आहे.
सदर रस्त्यावर अंदाजे ६००० ते ७००० मे.टन प्रतिदिन वाहतूक वर्दळ असून कळमेश्वर परिसरातील औद्योगीक वसाहत, कोळसा खाणी, बाजारपेठ, शैक्षणिक संस्था आहेत. कळमेश्वर तालुक्यातील महत्त्वाचे धापेवाडा व आदासा हे तिर्थक्षेत्र व पर्यटन स्थळ या रस्त्यावर असून हा रस्ता राज्यमार्गाशी व नागपूर मुख्यालयाशी जोडणारा आहे. सदर ग्रामीण मार्ग क्र. २१४ या रस्त्याचे महत्त्व विचारात घेता हा रस्ता दर्जोन्नत करून प्रमुख जिल्हा मार्ग क्र.९९ मध्ये सामाविष्ट करण्याचे शासनाच्या विचाराधीन होते.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, नागपूर यांचा प्रस्ताव विचारात घेऊन, नागपूर जिल्ह्यातील कळमेश्वर तालुक्यातील मोहपा, खुमारी रस्त्याला जोडणारा कन्याडोल जोडरस्ता ग्रामीण मार्ग क्र. २१४ हा ५.००कि.मी. लांबीचा रस्ता दर्जोन्नत करून पिपळा (के), तिष्टी (बु.), दाढेरा ते राज्यमार्ग क्र. ३३५ ते तिष्टी (खु.), नांदीखेडा ते राज्यमार्ग क्र.३४९, जिरोला, कोकरडा ते राज्यमार्ग क्र.३६६ (कन्याडोल) प्रमुख जिल्हा मार्ग क्र.९९ या रस्त्यामध्ये समाविष्ट करण्यात येत आहे.
# Page 2
शासन निर्णय क्रमांकः रवियो-२०१८/प्र.क्र.१७/नियोजन-२
परिणामी, प्रमुख जिल्हा मार्ग-९९ रस्त्याचे नामाभिधान पिपळा (के), तिष्टी (बु.), दाढेरा ते राज्यमार्ग-३३५ ते तिष्टी (खु.), नांदीखेडा ते राज्यमार्ग-३४९, जिरोला, कोकरडा, कन्याडोल(राज्यमार्ग-३६६), खुमारी ते राज्यमार्ग - ३४९ पर्यंत रस्ता प्रमुख जिल्हा मार्ग - ९९ (साखळी क्र. ०/०० ते २५/००) असे होईल.