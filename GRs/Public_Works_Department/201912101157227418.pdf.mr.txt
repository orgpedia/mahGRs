# Page 1
महाराष्ट्र अभियांत्रिकी सेवा, गट-अ मधील सहायक कार्यकारी अभियंता पदावर सरळसेवा भरती.
महाराष्ट्र शासन
सार्वजनिक बांधकाम विभाग
शासन निर्णय, क्रमांक: जीएबी २०१९/प्र.क्र.१५०/सेवा-२
मंत्रालय, मुंबई - ४०० ०३२
दिनांक: १०.१२.२०१९
वाचा - १) महाराष्ट्र लोकसेवा आयोगाचे पत्र क्रमांक -३७४(२)/२०१७/१४-ब, दि.१५.०६.२०१९ शासन निर्णय - महाराष्ट्र लोकसेवा आयोग, मुंबई यांनी महाराष्ट्र अभियांत्रिकी सेवा, गट-अ मधील पदांच्या नेमणुकीसाठी २०१७ मध्ये घेतलेल्या स्पर्धात्मक परिक्षेच्या निकालानुसार, सार्वजनिक बांधकाम विभागांतर्गत सहायक कार्यकारी अभियंता या पदाकरिता एकूण २३ उमेदवारांची शिफारस केलेली आहे. शिफारस प्राप्त २३ उमेदवारांपैकी खालील तक्त्यात नमूद उमेदवारांची सार्वजनिक बांधकाम विभागात सहायक कार्यकारी अभियंता, गट-अ या पदावर सातव्या वेतन आयोगानुसार सुधारित वेतन मॅट्रीक्समधील वेतन स्तर एस - २० ( रू.५६१००-१७७५००) या वेतनसंरचनेत ते ज्या दिवशी रूजू होतील त्या दिनांकापासून दोन वर्षाच्या परिवीक्षाधीन कालावधीसाठी नियुक्ती करण्यात येत आहे. उमेदवारांना देण्यात येत असलेली नियुक्ती त्यांच्या नांवासमोर दर्शविलेल्या गुणानुक्रमानुसार करण्यात येत आहे.
---------------------------------------------------------------------------
|  | अ.क्र. |  |  | उमेदवारांचे नांव |  |  | गुणानुक्रम |  |  | जात प्रवर्ग |  |  | नियुक्ती प्रवर्ग |  |
| १ | श्री.तळेले एकनाथ संदीप | १ | इ.मा.व | खुला |
| २ | श्री. जोशी शुभम सुशील | २ |  | खुला |
| ३ | श्री.नलवडे अमर मच्छिंद्र | ३ |  | खुला |
| ४ | श्री.कोकरे युवराज सुखदेव | ४ | भ.ज.क | खुला |
| ५ | श्री. गळधर रामकृष्ण लिंबराज | ५ |  | खुला |
| ६ | श्री.चौधरी सागर किशोर | ६ | इ.मा.व. | खुला खेळाडूच्या जागेवर |
| ७ | श्री. मते कृष्णा संपत | ७ | इ.मा.व. | इ.मा.व |
| ८ | श्री गुंडतवार शुभम खुशाल | ८ | भ.ज.(ब) | भ.ज.(ब) |
| ९ | श्री.दुधाडे शंतनु श्रीकांत | ९ | इ.मा.व. | इ.मा.व. |
| १० | श्रीमती निकम सलोनी संजय | १० |  | खुला (महिला) |
| ११ | श्रीमती माने निलम आत्माराम | ११ |  | खुला (महिला) |
| १२ | श्री.यादव अक्षय आनंदराव | १२ | अ.जा | अ.जा |
| १३ | श्रीमती इंगवले पुजा राजेंद्र | १३ |  | खुला (महिला) |
| १४ | श्री. चोपडे विशाल संपतराव | १४ | भ.ज.(क) | भ.ज.(क) |
---------------------------------------------------------------------------
# Page 2
शासन निर्णय क्रमांकः जीएबी २०१९/प्र.क्र.१५०/सेवा-२
---------------------------------------------------------------------------
|  | अ.क्र. |  |  | उमेदवारांचे नांव |  |  | गुणानुक्रम |  |  | जात प्रवर्ग |  |  | नियुक्ती प्रवर्ग |  |
| १५ | श्री. वाव्हुले तात्या दादाराव | १५ | अ.जा | अ.जा. |
| १६ | श्री. पगारे अक्षय दिलीप | १६ | अ.जा | अ.जा. |
| १७ | श्री.जाधव अनिल प्रकाश | १७ | वि.जा.(अ) | वि.जा.(अ) |
| १८ | श्री. शिंगाडे सुधीर सखाराम | २० | अ.ज. | अ.ज. |
| १९ | श्रीमती वंजारी ऋतुजा प्रकाश | २१ | इ.मा.व. | इ.मा.व. (महिला) |
| २० | श्रीमती मेश्राम अकांक्षा नृपनाथ | २२ | अ.जा. | अ.जा.(महिला) |
| २१ | श्री. शेजवळ किशोर श्रीरंग | २३ |  | खुला (अपंग-कर्णबधीर ) |
---------------------------------------------------------------------------
२. महाराष्ट्र लोकसेवा आयोगाने दिनांक १५.६.२०१९ च्या पत्रान्वये सा.बां. विभागांतर्गत सहायक कार्यकारी अभियंता पदाकरिता शिफारस केलेल्या २३ उमेदवारांपैकी श्रीमती गाडेकर सोनल भानुदास, इ.मा.व. प्रवर्ग ( गुणानुक्रम १८) व श्रीमती धायतडक मोनिका, भ.ज.(ड) प्रवर्ग ( गुणानुक्रम १९) यांची नियुक्ती खुल्या प्रवर्गातील महिला उमेदवारांमधून झालेली असून, त्यांच्या सहायक कार्यकारी अभियंता पदावरील निवडीच्या विरूध्द श्रीम. सबुरी डोंगळीकर यांनी मा. महाराष्ट्र प्रशासकीय न्यायाधीकरण, मुंबई खंडपीठ औरंगाबाद येथे दाखल केलेल्या मूळ अर्ज क्र. ५००/२०१९ प्रकरणी मा. न्यायाधीकरणाने दिलेल्या अंतरिम आदेशानुसार सद्यस्थितीत त्यांना सहायक कार्यकारी अभियंता पदावर नियुक्ती देण्यात येत नाही. प्रस्तुत न्यायालयीन प्रकरणाच्या अंतिम निर्णयानंतर श्रीमती गाडेकर सोनल भानुदास ( इ.मा.व. प्रवर्ग ) व श्रीमती धायतडक मोनिका (भ.ज.(ड) प्रवर्ग) यांच्या नियुक्तीच्या अनुषंगाने स्वतंत्रपणे निर्णय घेण्यात येईल.
३. महाराष्ट्र लोकसेवा आयोगाने शिफारस केलेल्या २३ उमेदवारांपैकी श्री. रामकृष्ण लिंबराज गळधर व श्रीमती ऋतुजा वंजारी यांची शासन निर्णय क्र. जीएबी २०१६/प्र.क्र.२६२/सेवा-२, दिनांक २४.५.२०१७ अन्वये सा.बां.विभागांतर्गत सहायक अभियंता श्रेणी-१ पदावर नियुक्ती करण्यात आलेली असून, त्यांनी महाराष्ट्र अभियांत्रिकी प्रशिक्षण प्रबोधिनी, नाशिक येथे दिनांक १.४.२०१६ ते दिनांक ३१.३.२०१७ या कालावधीत १ वर्षाचे प्रशिक्षण पूर्ण केले असल्यामुळे त्यांना प्रशिक्षणातून सूट देण्यात येत आहे. तथापि, सदरहू उमेदवारांचा परिवीक्षाधीन कालावधी दोन वर्षाचा राहील. तसेच त्यांनी सहायक कार्यकारी अभियंता संवर्गाची महाराष्ट्र अभियांत्रिकी प्रशिक्षण प्रबोधिनी, नाशिक यांच्यामार्फत घेण्यात येणारी व्यावसायिक परीक्षा विहीत कालावधीत उत्तीर्ण होणे आवश्यक आहे. त्यामुळे सदर उमेदवारांची प्रथम वर्षाच्या परिवीक्षाधीन कालावधीमधील नियुक्ती एक वर्षाकरिता म्हणजेच उर्वरित अभियंत्यांचे महाराष्ट्र अभियांत्रिकी प्रशिक्षण प्रबोधिनी, नाशिक येथील प्रशिक्षण पूर्ण होईपर्यंत, खालील तक्त्यात नमूद केल्यानुसार ते सद्यःस्थितीत सा.बां. विभागांतर्गत कार्यरत असलेल्या पदस्थापनेच्या ठिकाणीच करण्यात येत आहे. श्री. रामकृष्ण लिंबराज गळधर व व श्रीमती ऋतुजा प्रकाश वंजारी यांनी सहायक कार्यकारी अभियंता पदाचा कार्यभार दिनांक १.१.२०२० रोजी स्वीकारावा व त्याबाबतचा अहवाल शासनास सादर करावा.
--------------------------------------------------------------------
| अ.क्र. | उमेदवारांचे नांव, गुणानुक्रम व जात प्रवर्ग | नियुक्तीचे ठिकाण |
| १ | श्री.रामकृष्ण लिंबराज गळधर | सा.बां.उप विभाग क्र.५, ठाणे |
| २ | श्रीमती ऋतुजा प्रकाश वंजारी, इ.मा.व. | सा. बां. उप विभाग, साकोली |
--------------------------------------------------------------------
पृष्ठ १० पैकी २
# Page 3
शासन निर्णय क्रमांकः जीएबी २०१९/प्र.क्र.१५०/सेवा-२
४. महाराष्ट्र अभियांत्रिकी सेवा, गट अ मध्ये वरील प्रमाणे करण्यात आलेली उमेदवारांची नियुक्ती या विभागातील सहायक कार्यकारी अभियंता, गट-अ या पदाच्या सेवा भरती नियमातील तरतुदीनुसार सरळसेवा भरतीद्वारे उपलब्ध असलेल्या जागेवर करण्यात येत आहे.
५. महाराष्ट्र लोकसेवा आयोगाने केलेल्या शिफारशीनुसार परिच्छेद क्र.१ मध्ये दर्शविल्याप्रमाणे निवड झालेल्या उमेदवारांची ज्येष्ठता राहील. त्याचप्रमाणे सामान्य प्रशासन विभाग, अधिसुचना क्र. एसआरव्ही १०७६/ बारा, दि.२१/०६/१९८२ मधील तरतुदीनुसार व त्यामध्ये वेळोवेळी करण्यात येणाऱ्या सुधारणांच्या अधीनतेने राहील.
६. वरील उमेदवारांची महाराष्ट्र अभियांत्रिकी सेवा, गट-अ मधील सार्वजनिक बांधकाम विभागातील सहायक कार्यकारी अभियंता या पदावरील नेमणूक बदलण्यात येणार नाही.
७. आवश्यकता भासल्यास वरील उमेदवारांना भारताच्या संरक्षण सेवेतील पदावर किंवा परदेशात प्रशिक्षणाचा कालावधी धरून ४ वर्षापेक्षा कमी नसणाऱ्या कालावधीसाठी भारत सरकार ठरवील त्या शर्तीवर सेवा करावी लागेल. परंतु
अ) त्यांच्या नियुक्तीनंतर १० वर्षाचा कालावधी संपल्यानंतर त्यांना अशी सेवा करावी लागणार नाही किंवा ब) सर्वसाधारणपणे त्यांच्या वयाची ४० वर्षे पूर्ण झाल्यानंतर त्यांना अशी सेवा करावी लागणार नाही.
८. परिवीक्षाधीन काळात वरीलपैकी महाराष्ट्र शासनाच्या सेवेत असणाऱ्या उमेदवारांचे वेतन महाराष्ट्र नागरी सेवा वेतन नियमावली, १९८१ च्या नियम ११ नुसार निश्चित करण्यात येईल. महाराष्ट्र नागरी सेवा वेतन नियमावली, १९८१ च्या नियम ३९.१ मधील पहिल्या परंतुकानुसार त्यांना परिवीक्षाधीन काळात वेतनवाढ मिळेल.
९. उपरोक्त उमेदवारांपैकी जी व्यक्ती हिंदी व मराठी भाषा परिक्षा अगोदरच उत्तीर्ण झाली नसेल किंवा उत्तीर्ण होण्यापासून सूट मिळाली नसेल, तर हिंदी व मराठी भाषा परिक्षा यासंबंधी केलेल्या नियमानुसार उत्तीर्ण व्हाव्या लागतील.
१०. तसेच उपरोक्त उमेदवारांपैकी जी व्यक्ती शासनाने विहीत केलेली संगणक परीक्षा अगोदरच उत्तीर्ण नसेल तर शासनाने विहीत केलेली संगणक परीक्षा यासंबंधी असलेल्या नियमानुसार उत्तीर्ण करावी लागेल.
११. शासन निर्णय,पाटबंधारे विभाग, क्रमांक जीएबी-१०८१/५१४८/(९६८) / आ-६, दिनांक १३/०४/१९८२ नुसार प्रशिक्षणार्थी उमेदवारांना परिवीक्षाधीन काळातील प्रथम वर्षात प्रवासभत्ता मिळेल व त्या काळात त्यांचे मुख्यालय नाशिक येथे अधिक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक यांच्या नियंत्रणाखाली असेल श्री. रामकृष्ण लिंबराज गळधर व श्रीमती ऋतुजा वंजारी यांचे मुख्यालय संबंधित सा.बां.प्रादेशिक विभाग येथे मुख्य अभियंता, सा.बां.प्रा. विभाग यांच्या नियंत्रणाखाली असेल.
१२. वरीलपैकी ज्या उमेदवारांना नंतर सेवेचा राजीनामा द्यावयाचा असेल तर त्यांना शासन निर्णय, सामान्य प्रशासन विभाग, क्र. एसआरव्ही - १०९२ / १०३३/ प्र.क्र. ३३/९२/८, दिनांक २ डिसेंबर, १९९७ मधील तरतुदीनुसार शासनास किमान एक महिन्यांची आगाऊ लेखी सूचना द्यावी लागेल. शासनही वरीलपैकी पृष्ठ १० पैकी ३
# Page 4
शासन निर्णय क्रमांकः जीएबी २०१९/प्र.क्र.१५०/सेवा-२
कोणत्याही उमेदवारांची सेवा समाप्त करावयाची असेल त्यावेळी अशी १ महिन्याची आगाऊ सूचना त्या उमेदवाराला देईल. तथापि, त्यांच्या गैरवर्तणूकीच्या कारणास्तव किंवा त्यांच्या नोकरीच्या किंवा सेवेच्या शर्ती भंग केल्या असतील त्यावेळी त्यांना सूचना न देता सुध्दा त्यांची सेवा शासन समाप्त करू शकेल.
१३. शासन निर्णय, वित्त विभाग, क्रमांक अंनियो-१००५/१२६ /सेवा-४, दिनांक ३१/१०/२००५ मधील तरतुदीनुसार दिनांक १ नोव्हेंबर २००५ रोजी किंवा त्यानंतर ज्या अधिकारी / कर्मचारी यांची शासकीय सेवेत नियुक्ती होताच त्यांना नवीन परिभाषित अंशदान निवृत्तिवेतन योजना लागू ठरेल. सध्या अस्तित्वात असलेली निवृत्तिवेतन योजना (म्हणजे महाराष्ट्र नागरी सेवा (निवृत्तिवेतन) नियम, १९८२ व महाराष्ट्र नागरी सेवा (निवृत्तिवेतनाचे अंशराशीकरण नियम, १९८४) आणि सध्या अस्तित्वात असलेली सर्वसाधारण भविष्य निधी योजना लागू ठरणार नाही. मात्र उपरोक्त उमेदवारांपैकी जे शासकीय कर्मचारी दिनांक १ नोव्हेंबर, २००५ पूर्वी शासन सेवेत निवृत्तीवेतनार्ह आस्थापनेवर कार्यरत असतील त्यांना शासन परिपत्रक, वित्त विभाग, क्र.पवमां-अंनियो-१००६/८७/सेवा-४, दिनांक १२ जानेवारी २००७ मध्ये नमूद केलेल्या अटींच्या पूर्ततेच्या अधीन राहून महाराष्ट्र नागरी सेवा (निवृत्तिवेतन) नियम, १९८२ व सर्वसाधारण भविष्य निर्वाह निधी योजना लागू ठरतील.
१४. सेवेत दाखल होऊ इच्छिणाऱ्या या परिवीक्षाधीन उमेदवारांनी अधिक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक यांना दिनांक १.१.२०२० रोजी सकाळी १०.०० वाजता परस्पर भेटावे व त्यांचेकडून प्रशिक्षणाच्या कार्यक्रमासंबंधी आदेश घ्यावेत. ( श्री.रामकृष्ण लिंबराज गळधर व श्रीमती ऋतुजा प्रकाश वंजारी वगळता )
सदर उमेदवार दिनांक १.१.२०२० रोजी हजर न झाल्यास किंवा काही अपरिहार्य उचित कारणास्तव त्यांना मुदतवाढ हवी असल्यास, त्यांनी शासनाकडून मुदतवाढ घेणे आवश्यक असून तशी संमती न घेतल्यास किंवा शासनाकडून त्यांना मुदतवाढ न मिळाल्यास, महाराष्ट्र लोकसेवा आयोगाच्या परीक्षेतील गुणानुक्रमानुसार त्यांना ज्येष्ठता मिळणार नाही व ते हजर होतील त्या दिनांकापासून त्यांची ज्येष्ठता धरण्यात येईल.
१५. महाराष्ट्र राज्य प्रशिक्षण धोरणासंबंधी सामान्य प्रशासन विभागाच्या शासन निर्णय क्रमांक टीआरएन - ०९/प्र.क्र.३९/०९/१२-अ, दिनांक २३ सप्टेंबर २०११ मधील परिच्छेद-६ येथील तरतुदीनुसार प्रशिक्षण सुरू होण्यापूर्वी प्रशिक्षणार्थीने सक्षम प्राधिकाऱ्यास बंधपत्र लिहून द्यावे लागेल. जर एखादा प्रशिक्षणार्थी परिवीक्षाधीन कालावधी संपल्यानंतर तीन वर्षाच्या आतील कालावधीत नोकरी सोडत असेल तर बंधपत्रात नमूद केलेली रक्कम ( रू. ७.३० लक्ष) प्रशिक्षणार्थीकडून वसूल करून संबंधित प्राधिकाऱ्याला प्रथम शासनाकडे जमा करावी लागेल. त्यानुसार प्रत्येक प्रशिक्षणार्थीला मेटा, नाशिक येथे रूजू होण्यापूर्वी अधिक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक यांच्याकडे विहित नमुन्यातील बंधपत्र भरून सादर करणे बंधनकारक राहील व त्याची प्रत शासनास सादर करावी. तसेच श्री. रामकृष्ण लिंबराज गळधर व श्रीमती ऋतुजा वंजारी यांनी उपरोक्त बंधपत्र संबंधित नियंत्रक अधिकारी यांच्यामार्फत शासनास सादर करावे.
पृष्ठ १० पैकी ४
# Page 5
शासन निर्णय क्रमांकः जीएबी २०१९/प्र.क्र.१५०/सेवा-२
१६. महाराष्ट्र अभियांत्रिकी प्रशिक्षण प्रबोधीनी, नाशिक येथे हजर होणाऱ्या उमेदवारांनी आपला हजर झाल्याबाबतचा अहवाल अधिक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधीनी, नाशिक यांचे मार्फत शासनास सादर करावा.
१७. जे उमेदवार सेवेत हजर होणार नाहीत त्यांच्याबाबतचा, ते हजर न झाल्याबाबतचा अहवाल अधिक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी नाशिक यांनी शासनास पुढील कार्यवाहीसाठी सादर करावा.
१८. परिवीक्षाधीन उमेदवार ज्या दिवशी हजर होतील त्या दिवसापासून नियमाप्रमाणे त्यांचे गोपनीय अहवाल लिहिण्यात यावेत व बदली झाल्यास ते संबंधीत अधिकाऱ्यांकडे पाठविण्यात यावेत.
२०. अधीक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक यांनी तसेच संबंधीत अधिकाऱ्यांनी परिवीक्षाधीन उमेदवारांचे प्रशिक्षण संपल्याबरोबर त्यांचे विशेष मूल्य निर्धारण अहवाल शासन परिपत्रक, सामान्य प्रशासन विभाग, क्र. एसआरव्ही १०६२/डी, दिनांक २६.४.१९६२ मध्ये विहित केलेल्या नमुन्यात तीन प्रतीमध्ये शासनास पाठवावेत. प्रत्येक उमेदवारांचे सदर अहवाल वेगळे पाठवावेत.
२१. वरील उमेदवारांपैकी सध्या शासन सेवेत कार्यरत असलेल्या उमेदवारांना पदग्रहण कालावधी अनुज्ञेय राहील. संबंधित नियंत्रक अधिकाऱ्यांनी सदर उमेदवारांना दिनांक १.१.२०२० रोजी नाशिक येथे अधिक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक यांचेकडे हजर होण्याच्या दृष्टीने पुरेसे आधी कार्यमुक्त करावे.
२२. वरील उमेदवारांनी परिवीक्षाधीन कालावधीमध्ये कामाचा अपेक्षित दर्जा प्राप्त न केल्यास किंवा विभागीय परिक्षा विहित कालावधीमध्ये उत्तीर्ण न केल्यास आणि अशा तऱ्हेने त्यांचे काम किंवा वर्तणूक योग्य अथवा अनुरूप न आढळल्यास ते सेवेतून कमी करण्यास पात्र ठरतील.
# Page 6
# Page 7
# Page 8
# Page 9
# Page 10