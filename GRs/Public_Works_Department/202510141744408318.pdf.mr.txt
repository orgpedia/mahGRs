# Page 1
सार्वजनिक बांधकाम विभाग, मंत्रालय (खुद्द) येथील
गट ब (राजपत्रित), गट ब (अराजपत्रित), गट क व
गट ड संवर्गातील अधिकारी/ कर्मचारी यांना सातव्या
वेतन आयोगामध्ये तीन लाभांच्या सुधारित सेवांतर्गत
आश्वासित प्रगती योजनेचा लाभ मंजूर करण्यासाठी
विभागीय पदोन्नती समिती गठीत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय, क्रमांक : संकीर्ण-१९२५/प्र.क्र.१८०/प्रशा-२,
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२.
दिनांक : १४ ऑक्टोबर, २०२५.
संदर्भ : १. वित्त विभाग, शा.नि.क्र. वेतन-१११९/प्र.क्र.३/२०१९/सेवा-३०, दिनांक २.३. २०१९
२. सामान्य प्रशासन विभाग, शासन अधिसूचना क्र. शाकानि २०२२/प्र.क्र.६७/का.१८(र.वका.),
दिनांक १५ डिसेंबर, २०२२.
प्रस्तावना :-
वित्त विभागाच्या संदर्भाधीन दिनांक २ मार्च, २०१९ च्या शासन निर्णयान्वये राज्य शासकीय
कर्मचाऱ्यांसाठी सातव्या वेतन आयोगाच्या कार्यकाळामध्ये १०, २० व ३० वर्षाच्य नियमित सेवेनंतरची, तीन
लाभांची सुधारित सेवांतर्गत आश्वासित प्रगती योजना दिनांक १ जानेवारी, २०१६ पासून अंमलात आणण्यात
आली आहे. त्यास अनुसरुन सार्वजनिक बांधकाम विभाग, मंत्रालय (खुद्द) येथील गट ब (राजपत्रित), गट ब
(अराजपत्रित), गट क व गट ड मधील कर्मचाऱ्यांना तीन लाभांच्या सुधारीत सेवांतर्गत आश्वासित प्रगती
योजनेंतर्गत वरिष्ट्ठ वेतनश्रेणीचा लाभ अनुज्ञेय ठरविण्याकरिता विभागीय पदोन्नती समितीची स्थापना
करण्याची बाब विचाराधीन होती.
शासन निर्णय :-
सार्वजनिक बांधकाम विभाग, मंत्रालय (खुद्द) येथील गट ब (राजपत्रित), गट ब (अराजपत्रित), गट
क व गट ड मधील कर्मचाऱ्यांना तीन लाभांच्या सुधारीत सेवांतर्गत आश्वासित प्रगती योजनेंतर्गत वरिष्ट्ठ
वेतनश्रेणीचा लाभ अनुज्ञेय ठरविण्याकरिता खालीलप्रमाणे विभागीय पदोन्नती समितीची स्थापना करण्यात
येत आहे.
------------------------------------------------------
| अ.क्र. | पदनाम | समितीतील पद |
| १ | सहसचिव/उपसचिव (सेवा) | अध्यक्ष |
| २ | अवर सचिव (प्रशासन) | सदस्य |
| ३ | उप सचिव/अवर सचिव (मागासवर्गीयांचे प्रतिनिधी) | सदस्य |
| ४ | कक्ष अधिकारी (का.प्रशासन-२) | सदस्य सचिव |
------------------------------------------------------
# Page 2
२. सातव्या वेतन आयोगानुसार १०, २०, ३० वर्षाच्या सेवेनंतर तीन लाभांच्या सुधारित सेवांतर्गत
आश्वासित प्रगती योजनेंतर्गत कर्मचाऱ्यांस लाभ देण्यासाठी, पदोन्नतीच्या पदाकरीता विहित केलेली अर्हता,
ज्येष्ट्ठता, पात्रता, अर्हता परीक्षा, विभागीय परीक्षा उत्तीर्ण असणे, गोपनीय अहवालाची प्रतवारी, विभागीय
चौकशी व न्यायिक प्रकरण प्रलंबित नसणे (शासन निर्णय सा.प्र.वि. दि.१५.१२.२०१७ नुसार), यथास्थिती
जाती वैधता प्रमाणपत्र उपलब्ध असणे, अशा पदोन्नतीच्या कार्यपद्धतीनुसार प्रस्तावांची छाननी करण्याची
कार्यवाही उपरोक्त समितीकडून करण्यात येईल व छाननीअंती कर्मचाऱ्यांस लाभ देण्यासंदर्भात आवश्यक
ती शिफारस सदर समिती करील.
३. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर