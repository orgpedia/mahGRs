# Page 1
शासकीय इमारतीच्या देखभाल व दुरुस्तीबाबतच्या आर्थिक प्रमाणात सुधारणा करणे.
समिती गठीत करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक : बीडीजी २०२० / प्र.क्र. ६२ / इमारती-१
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : ३० डिसेंबर, २०२०.
वाचा :- १) सार्वजनिक बांधकाम विभाग, शासन निर्णय क्र. बीडीजी २००५/प्र.क्र.५३/इमा-१, दिनांक २५ नोव्हेंबर, २००५.
प्रस्तावना :
उपरोक्त शासन निर्णयान्वये शासन निर्णय सार्वजनिक बांधकाम विभाग क्रमांक बीडीजी २००५/प्र.क्र.५३/इमा १, दिनांक २५ नोव्हेंबर, २००५ अन्वये विविध प्रकारच्या इमारतीसाठी प्रमाणके (Norms) विहित करण्यात आली आहेत. त्यानंतर बांधकाम साहित्याच्या व मजूरीच्या दरात प्रचंड प्रमाणात वाढ झाली आहे. तथापि, त्या प्रमाणात देखभाल दुरुस्तीच्या आर्थिक व भौतिक प्रमाणकात वाढ झाली नसल्याने देखभाल दुरुस्तीकरीता कमी प्रमाणात निधी उपलब्ध होतो. या बाबींच्या अनुषंगाने सुधारणा करण्यासाठी तांत्रिक छाननी करुन नविन प्रमाणके तयार करण्याच्या अनुषंगाने समिती गठीत करण्याचा शासनाने निर्णय घेतला आहे.
शासन निर्णय :
प्रस्तावनेत नमूद केलेल्या बाबी विचारात घेऊन देखभाल दुरुस्तीच्या अनुषंगाने नविन प्रमाणके तयार करण्यासाठी पुढीलप्रमाणे समिती गठीत करण्याचा निर्णय घेण्यात येत आहे.
--------------------------------------------------------------------------
| मुख्य अभियंता, सर्व सार्वजनिक बांधकाम प्रादेशिक विभाग, मुंबई |  | अध्यक्ष |
| मुख्य अभियंता, सार्वजनिक बांधकाम प्रादेशिक विभाग, पुणे |  | सदस्य |
| मुख्य अभियंता (विद्युत), सार्वजनिक बांधकाम प्रादेशिक विभाग, मुंबई |  | सदस्य |
| अधीक्षक अभियंता, मुंबई, पुणे, औरंगाबाद, अमरावती,नाशिक, नागपूर | : | सदस्य |
| अधीक्षक अभियंता, मुंबई |  | सदस्य सचिव |
--------------------------------------------------------------------------
समितीची कार्यकक्षा पुढीलप्रमाणे राहिल.
१) इमारतीच्या दुरुस्तीसाठी आवश्यक बाबी विचारात घेऊन दुरुस्तीसाठी आवश्यक निधीची मानके निश्चित करणे.
२) समिती तीन महिन्यांमध्ये अहवाल शासनास सादर करेल.
# Page 2
शासन निर्णय क्रमांकः बीडीजी २०२० / प्र.क्र. ६२/इमारती-१