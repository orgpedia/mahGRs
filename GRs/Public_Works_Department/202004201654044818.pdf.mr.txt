# Page 1
कोरोना साथीच्या पार्श्वभूमीवर राज्यातील सार्वजनिक बांधकाम विभागाच्या तसेच महाराष्ट्र राज्य रस्ते विकास महामंडळाच्या अधिपत्याखालील पथकर स्थानकांवर माल वाहतूक करणाऱ्या वाहनांसाठी स्थगित केलेली पथकर वसुली पुनश्च सुरू करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. खाक्षेस २०२०/प्र.क्र.४०/रस्ते-९अ
मंत्रालय, मुंबई- ४०० ०३२.
दिनांक : १९.०४.२०२०
वाचा:- शासन निर्णय क्र. खाक्षेस २०२०/प्र.क्र.४०/रस्ते-९अ दिनांक : २९.०३.२०२०
प्रस्तावना
महाराष्ट्र राज्यात उद्भवलेल्या कोरोना साथीच्या पार्श्वभुमीवर केंद्र शासनाने सर्व पथकर स्थानकांवर माल वाहतूक करणाऱ्या (Goods Transport) वाहनांवरील पथकर वसुलीस स्थगिती दिली होती.
केंद्र शासनाच्या धर्तीवर महाराष्ट्र राज्यामधील सा.बां. विभाग व महाराष्ट्र राज्य रस्ते विकास महामंडळ यांच्या अधिपत्याखालील सर्व पथकर स्थानकांवर माल वाहतूक करणाऱ्या (Goods Transport) वाहनांवरील पथकर वसुलीस स्थगिती देण्यात आली होती.
केंद्र शासनाने पथकर वसुलीस दिलेली स्थगिती रद्द करुन २० एप्रिल २०२० रोजी ००.०० वाजेपासून (दि.१९.०४.२०२० रोजी मध्यरात्री १२.०० पासून) पथकर वसुली पुनश्च सुरू करण्याचा निर्णय घेतला आहे.
त्याअनुषंगाने, महाराष्ट्र राज्यातील सा.बांविभाग . व महाराष्ट्र राज्य रस्ते विकास महामंडळ यांच्या अधिपत्याखालील सर्व पथकर स्थानकांवर माल वाहतूक करणाऱ्या (Goods Transport) वाहनांसाठी स्थगित केलेली पथकर वसुली पुनश्च सुरू करण्याची बाब शासनाच्या विचाराधीन होती.
शासन निर्णयः
महाराष्ट्र राज्यात उद्भवलेल्या कोरोना साथीच्या पार्श्वभूमीवर राज्यातील सा.बां. विभागाच्या अधिपत्याखालील सर्व पथकर स्थानकांवर माल वाहतूक करणाऱ्या (Goods Transport) वाहनांवरील पथकर वसुलीस दिनांक २९.०३.२०२० रोजी मध्यरात्री १२.०० पासून स्थगिती देण्यात आली होती. सदरचे पथकर वसुलीच्या स्थगितीचे आदेश हे आता रद्द करण्यात येत आहेत. परिणामी, दि.२९.०३.२०२० च्या पूर्वी लागू असलेल्या राजपत्रातील पथकर वसुलीबाबतच्या आदेशांप्रमाणे पथकर वसुली दि.२०.०४.२०२० रोजी ००.०० वाजेपासून (दि.१९.०४.२०२० रोजी मध्यरात्री १२.०० पासून) सुरु करण्यात यावी.
महाराष्ट्र राज्य रस्ते विकास महामंडळाच्या अधिपत्याखालील सर्व पथकर स्थानकांवर माल वाहतूक करणाऱ्या (Goods Transport) वाहनांवरील पथकर वसुलीस दिनांक २९.०३.२०२० रोजी मध्यरात्री १२.०० पासून स्थगिती देण्यात आली होती. सदरचे पथकर वसुलीच्या स्थगितीचे आदेश हे आता रद्द करण्यात येत आहेत. परिणामी, दि.२९.०३.२०२० च्या पूर्वी लागू असलेल्या राजपत्रातील पथकर वसुलीबाबतच्या आदेशांप्रमाणे पथकर वसुली दि.२०.०४.२०२० रोजी ००.०० वाजेपासून (दि.१९.०४.२०२० रोजी मध्यरात्री १२.०० पासून) सुरु करण्यात यावी.
# Page 2