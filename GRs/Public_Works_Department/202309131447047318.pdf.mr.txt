# Page 1
राज्यातील सार्वजनिक बांधकाम विभागाच्या अखत्यारीत येणा-या रस्त्यांची दुरुस्ती करणेकरीता सादर करण्यात येणा-या विशेष दुरूस्ती प्रस्तावांची छाननी करणेकरीता समिती स्थापन करणेबाबत.
महाराष्ट्र शासन.
सार्वजनिक बांधकाम विभाग,
शासन परिपत्रक क्रमांक- आरएमआर २०२३/प्र.क्र.२८५/रस्ते-१.
मंत्रालय, मुंबई ४०० ०३२.
दिनांक : १३.०९.२०२३
पहा - १.शासन परिपत्रक क्र.आरएमआर १०८९/सी आर ८७/ रस्ते-१, दि.१५.११.१९९५ २.शासन परिपत्रक क्र.आरएमआर २००२/प्र.क्र.१०९/ रस्ते-१, दि.०४.०६.२००२
३.शासन पत्र क्र.आरएमआर २०१७/प्र.क्र १४३/ रस्ते-१, दि.१५.०७.२०१७
४.शासन परिपत्रक क्र.आरएमआर २०१६/प्र.क्र.३८९/ रस्ते-१, दि.१०.०१.२०१८
५.शासन निर्णय क्र.अप्रक्षे २०१९/प्र.क्र ३२/१९/ राम-२, दि.३१.१०.२०१९
६. शासन पत्र क्र. संकिर्ण २०२२/प्र.क्र.१३२/रस्ते-१, दि.१०.०८.२०२२
प्रस्तावना:- सार्वजनिक बांधकाम विभागाच्या अखत्यारीतील रस्ते व पुलांच्या देखभाल व दुरुस्तीकरीता योजनेत्तर
कार्यक्रम दरवर्षी राबविला जातो. सदर योजनेत्तर कार्यक्रमात नियतकालिक वार्षिक देखभाल व दुरुस्ती (A.M.C.),
पूरहानी दुरुस्ती कार्यक्रम (F.D.R.) व विशेष दुरुस्ती कार्यक्रम (S.R.) या कार्यक्रमांचा समावेश होतो. राज्यातील
रस्ते खड्डेमुक्त ठेवण्यासाठी तसेच अतिवृष्टीमुळे क्षतिग्रस्त झालेल्या रस्ते व पुलांची तात्पुरती दुरुस्ती करणेकरीता
प्रामुख्याने वार्षिक देखभाल दुरुस्ती कार्यक्रम (A.M.C.) राबविला जातो. तसेच अतिवृष्टीमुळे व पुरामुळे क्षतिग्रस्त
झालेल्या रस्ते व पुलांची कायमस्वरुपी दुरुस्ती करणेकरीता पुरहानी दुरुस्ती कार्यक्रम (F.D.R.) राबविला जातो.
क्षतिग्रस्त रस्ते व पुलांची दुरुस्ती करणे A.M.C./F.D.R. कार्यक्रमांतर्गत शक्य होत नाही अथवा अचानक
उद्भवलेल्या तत्कालिन परिस्थितीमुळे रस्ते व पुलांची दुरुस्ती करणे आवश्यक असते त्यावेळी अशी कामे विशेष
देखभाल दुरुस्ती कार्यक्रम (S.R.) अंतर्गत हाती घेण्यात येतात.
तथापि, मुख्य अभियंता यांचेकडून सादर करण्यात येणा-या विशेष रस्ते दुरुस्तीच्या प्रस्तावांमध्ये अनेक
त्रुटी असल्याचे शासनाच्या निदर्शनास आले आहे. विशेष रस्ते दुरुस्तींतर्गत सादर करण्यात येणारे बहुतांश
कार्यक्रम मोठ्या रकमेचे असतात. तरी, मुख्य अभियंता यांचेकडून सादर करण्यात येणा-या विशेष दुरुस्तीच्या
प्रस्तावांची छाननी करणेकरीता छाननी समिती गठीत करण्याची बाब शासनाच्या विचाराधीन होती.
# Page 2
शासन परिपत्रक क्रमांकः आरएमआर २०२३/प्र.क्र.२८५/रस्ते-१
शासन परिपत्रक :
विशेष दुरुस्ती कार्यक्रमांतर्गत प्राप्त होणा-या प्रस्तावांकरीता छाननी समितीची रचना खालीलप्रमाणे आहे.
------------------------------------------------------------------------
| १. | सचिव (रस्ते),सार्वजनिक बांधकाम विभाग, मंत्रालय, मुंबई | अध्यक्ष |
| २. | सचिव (बांधकामे),सार्वजनिक बांधकाम विभाग, मंत्रालय, मुंबई | सदस्य |
| ३. | मुख्य अभियंता, संकल्प चित्र मंडळ(पूल), कोकण भवन,नवी मुंबई | सदस्य |
| ४. | उपसचिव (इमारती),सार्वजनिक बांधकाम विभाग, मंत्रालय, मुंबई | सदस्य |
| ५. | अधीक्षक अभियंता, दक्षता व गुणनियंत्रण मंडळ,नाशिक | सदस्य |
| ६. | उपसचिव (रस्ते), सार्वजनिक बांधकाम विभाग, मंत्रालय, मुंबई | सदस्य सचिव |
------------------------------------------------------------------------
सदर समितीची कार्यकक्षा पुढीलप्रमाणे राहील.
१. योजनेत्तर दुरुस्तीकरीता विभागास प्रतिवर्ष प्राप्त होणारे अंदाजित अनुदान तसेच सर्व सा.बां.मंडळांचा
योजनेत्तर दुरुस्ती संदर्भातील उर्वरीत दायित्वाचा तपशील (spill cost) याचा आढावा घेणे.
२. सर्व मुख्य अभियंता यांचेकडून विशेष दुरुस्तीचे प्रस्ताव वारंवार शासनास सादर केले जातात. सादर
करण्यात येणारे बहुतांश कार्यक्रम खूप मोठ्या रकमेचे असतात. सदर प्रस्तावांमधील रस्त्यांची प्रति किमी
अंदाजपत्रकीय किंमत सरासरी लागणा-या किमतीपेक्षा जास्त असतात. तसेच सादर केलेल्या प्रस्तावांमध्ये
अनेक त्रुटी असल्याची बाब शासनाच्या निदर्शनास आली आहे. तरी, मुख्य अभियंतांकडून प्राप्त होणा-या
विशेष दुरुस्तीच्या प्रस्तावांची छाननी करून स्वयंस्पष्ट अभिप्रायासह सक्षम प्राधिका-यास सादर करणे.