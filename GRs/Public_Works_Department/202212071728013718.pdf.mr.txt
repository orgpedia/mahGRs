# Page 1
भूतपूर्व दुय्यम सेवा निवड मंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील) सार्वजनिक बांधकाम विभागांतर्गत विद्युत शाखेतील गट-ब (अराजपत्रित), गट-क व गट-ड संवर्गातील नामनिर्देशनाच्या कोटयातील पदे सरळसेवेने भरण्यासाठी राज्यस्तरीय व प्रादेशिक निवड समितीची स्थापना करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक: संकीर्ण २०२२/प्र.क्र.१३६/सेवा-४
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख: ०७ डिसेंबर, २०२२
वाचा- १) सामान्य प्रशासन विभाग, शासन निर्णय क्र.प्रानिमं १२२२/प्र.क्र.५४/का.१३-अ, दिनांक ०४ मे, २०२२
२) सामान्य प्रशासन विभाग, शासन निर्णय क्र.प्रानिमं १२२२/प्र.क्र.१३६/का.१३-अ, दिनांक २१ नोव्हेंबर, २०२२
३) वित्त विभाग, शासन निर्णय क्र. पदनि-२०२२/प्र.क्र.२/२०२२/आ.पु.क., दिनांक ३१ ऑक्टोबर, २०२२
४) सार्वजनिक बांधकाम विभाग, शासन निर्णय क्र.-प्रानिमं-२००७/प्र.क्र.२६०/सेवा-४, दिनांक ११ जानेवारी, २००८
प्रस्तावना
भूतपूर्व दुय्यम सेवा निवड मंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील गट-ब (अराजपत्रित), गट-क व गट-ड संवर्गातील नामनिर्देशनाच्या कोटयातील पदे सरळसेवेने भरतीबाबतच्या एकत्रित मार्गदर्शक सूचना सामान्य प्रशासन विभागाने दिनांक ०४.५.२०२२ रोजीच्या शासन निर्णयान्वये निर्गमित केलेल्या आहेत. त्यानुसार नमूद पदांच्या भरतीकरिता प्रादेशिक व राज्यस्तरीय निवड समित्यांची रचना सदरहू शासन निर्णयामध्ये नमूद करण्यात आलेली आहे. त्यानुसार मंत्रालयीन प्रशासकीय विभागाने प्रादेशिक व राज्यस्तरीय निवड समित्या स्थापन करावयाच्या आहेत.
यासंदर्भात संदर्भाधीन क्र.४ च्या शासन निर्णयान्वये यापूर्वी निवड समित्यांची स्थापना करण्यात आलेली आहे. मात्र सदरहू शासन निर्णय आता कालबाह्य झाला आहे. त्यामुळे सार्वजनिक बांधकाम विभाग, शासन निर्णय दि.११.०१.२००८ हा अधिक्रमित करून सामान्य प्रशासन विभाग, शासन निर्णय दि.०४.०५.२०२२ मध्ये दिलेल्या रचनेनुसार प्रत्येक विभागनिहाय निवड समित्यांची स्थापना करणे आवश्यक आहे. त्यानुसार विद्युत विभागाकरिता निवड समित्या स्थापन करण्याची बाब शासनाच्या विचाराधीन होती.
# Page 2
शासन निर्णय क्रमांकः संकीर्ण २०२२/प्र.क्र.१३६/सेवा-४
शासन निर्णय
सार्वजनिक बांधकाम विभागातील विद्युत शाखेचा आकृतीबंध शासन निर्णय दिनांक १७.११.२०२० अन्वये मंजूर झालेला आहे. सदर कार्यालयातील गट-ब (अराजपत्रित), गट-क व गट-ड संवर्गातील नामनिर्देशनाच्या कोटयातील पदे सरळसेवेने भरण्याकरिता राज्यस्तरीय व प्रादेशिक निवड समितीची रचना पुढीलप्रमाणे करण्यात येत आहे.
राज्यस्तरीय निवड समिती
कनिष्ठ अभियंता (विद्युत), गट-ब (अराजपत्रित) (एस-१४ : ३८६००-१२२८००) या पदाकरिता
---------------------------------------------------------------------------------------------------------------------------------------------------------------------------------
| १ | मुख्य अभियंता, सा.बां. (विद्युत) विभाग | अध्यक्ष |
| २ | अ.जा./अ.ज./ इ.मा.व. यामधून अधीक्षक अभियंता (विद्युत) संवर्गातील एक अधिकारी | सदस्य |
| ३ | अल्पसंख्याकामधून अधीक्षक अभियंता (विद्युत)/कार्यकारी अभियंता (विद्युत) संवर्गातील एक अधिकारी (गट-अ मधील अल्पसंख्याक अधिकारी उपलब्ध होत नसल्यास गट-ब, राजपत्रित अधिकारी) | सदस्य |
| ४ | मुख्य अभियंता (विद्युत) यांच्या अधिपत्याखालील सहायक मुख्य अभियंता (विद्युत) संवर्गातील अधिकारी | सदस्य सचिव |
| टिप १ :- सर्वसाधारण किंवा उपरोक्त प्रवर्गांपैकी कोणत्याही प्रवर्गामधील एक प्रतिनिधी महिला असणे अनिवार्य. |
| टिप २ :- निवड समिती गठित करताना वरील अटींची पूर्तता होत नसल्यास निवड समितीमध्ये अतिरिक्त सदस्याची नियुक्ती करून सदर अटींची पुर्तता करण्यात यावी. |
---------------------------------------------------------------------------------------------------------------------------------------------------------------------------------
प्रादेशिक निवड समिती
लघुलेखक (निम्नश्रेणी) (एस-१४ : ३८६००-१२२८००), भांडारपाल (एस-१० : २९२००-९२३००), वरिष्ठ लिपीक (एस-८ : २५५००-८११००), वाहनचालक (एस-६ : १९९००-६३२००), शिपाई (एस-१ : १५०००-४७६००) (विद्युत शाखा) या पदांकरिता
-------------------------------------------------------------------------------------------------------------------------------------------------------
| १ | अधीक्षक अभियंता (विद्युत), प्रादेशिक विद्युत मंडळ | अध्यक्ष |
| २ | अ.जा./अ.ज./इ.मा.व. यामधून कार्यकारी अभियंता (विद्युत) संवर्गातील एक अधिकारी | सदस्य |
| ३ | अल्पसंख्याकामधून कार्यकारी अभियंता (विद्युत) संवर्गातील एक अधिकारी (गट-अ मधील अल्पसंख्याक अधिकारी उपलब्ध होत नसल्यास गट-ब, राजपत्रित अधिकारी) | सदस्य |
-------------------------------------------------------------------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांकः संकीर्ण २०२२/प्र.क्र.१३६/सेवा-४
----------------------------------------------------------------------------------------------------------------------------------------------------
| ४ | मंडळ अधीक्षक अभियंता (विद्युत) यांच्या अधिपत्याखालील कार्यकारी अभियंता (विद्युत)/सहाय्यक अधीक्षक अभियंता (विद्युत) संवर्गातील अधिकारी | सदस्य सचिव |
| टिप १ : - सर्वसाधारण किंवा उपरोक्त प्रवर्गापैकी कोणत्याही प्रवर्गातील एक महिला प्रतिनिधी असणे अनिवार्य. |
|  |  टिप २ :- निवड समिती गठित करताना वरील अटींची पूर्तता होत नसल्यास निवड समितीमध्ये अतिरिक्त सदस्याची नियुक्ती करून सदर अटींची पुर्तता करण्यात यावी. |
----------------------------------------------------------------------------------------------------------------------------------------------------
भरती प्रक्रिया राबविण्यासंदर्भातील एकत्रित मार्गदर्शक सूचना सामान्य प्रशासन विभागाने दिनांक ०४.५.२०२२ व दिनांक २१.११.२०२२ रोजीच्या शासन निर्णयान्वये दिलेल्या आहेत. त्यानुसार तसेच सामान्य प्रशासन विभाग, वित्त विभाग व सार्वजनिक बांधकाम विभागाने वेळोवेळी दिलेल्या / देण्यात येणाऱ्या सूचनांनूसारच भरती प्रक्रिया राबविणे आवश्यक आहे. पदभरती करताना शासनाने विहित केलेली कार्यपध्दती, सेवाप्रवेश नियम, सर्व प्रकारचे आरक्षण, बिंदुनामावली यासंदर्भातील नियम व आदेश विचारात घेऊनच पदे भरण्याची कार्यवाही करण्याची दक्षता घेण्यात यावी. मार्गदर्शक सूचनांमध्ये दिल्याप्रमाणे वेळोवेळी शासनाची पूर्वमान्यता घेणे बंधनकारक राहील.