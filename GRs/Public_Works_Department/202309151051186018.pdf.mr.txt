# Page 1
सार्वजनिक बांधकाम विभागातर्फे रस्त्याच्या हद्दीत विविध प्रकारच्या सेवावाहिन्या टाकण्यास परवानगी देण्याकरीता सक्षम प्राधिकारी नेमण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक - : ओएफसी-२०२३/प्र.क्र.१६५/रस्ते-७
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १५ सप्टेंबर, २०२३.
वाचा :- सार्वजनिक बांधकाम विभाग, शासन परिपत्रक क्र. संकीर्ण २०१७/प्र.क्र.२४६/रस्ते७, दि.३०.०५.२०१७
प्रस्तावना :
सार्वजनिक बांधकाम विभागाच्या अखत्यारीतील रस्त्यांच्या हद्दीत विविध प्रकारच्या सेवावाहिन्या टाकण्यास परवानगी देण्यात येते. अर्जदारच्या परवानगी विषयक प्रस्तावाची
छाननी क्षेत्रीय स्तरावर करण्यात येऊन सक्षम प्राधिकाऱ्यांकडे मंजुरीकरीता सादर करण्यात येऊन तद्नंतर अर्जदारास परवानगी देण्याची प्रक्रिया पुर्ण करण्यात येते.
सदर प्रक्रिया अधिक गतीशील, पारदर्शी व अधिक सुलभ करण्याचा मतप्रवाह बऱ्याच कालावधीपासून व्यक्त करण्यात येत होता. रस्त्याच्या हद्दीत सेवा वाहिन्या टाकण्यास परवानगी देण्याच्या पध्दतीमध्ये बदल करून मंजूरीचे स्तर कमी करून अधिक प्रशासकीय गतिमानता आणणे आवश्यक होते. त्यानुषंगाने शासनाच्या दि. ३० मे २०१७ च्या शासन परिपत्रकातील निर्देश विचारात घेवून, मुख्य अभियंता यांच्या ऐवजी कार्यकारी अभियंता यांना सक्षम प्राधिकारी म्हणून नियुक्ती देण्याची बाब शासनाच्या विचाराधीन होती.
शासन निर्णय
सार्वजनिक बांधकाम विभागाच्या अखत्यारीतील रस्त्यांच्या हद्दीत विविध प्रकारच्या सेवावाहिन्या टाकण्यास परवानगी देण्याकरीता खालीलप्रमाणे कार्यपध्दती निर्धारीत करण्यात येत आहे.
१. क्षेत्रीय स्तरावर संबंधित सार्वजनिक बांधकाम विभागाचे कार्यकारी अभियंता यांची ओ. एफ. सी. केबल / नेटवर्क व गॅस पाईप वाहिन्याकरीता सक्षम प्राधिकारी म्हणून नियुक्ती करण्यात येत आहे.
२. कार्यकारी अभियंता हे अर्जदार किंवा त्याचा प्रतिनिधी यांचेसमवेत प्रत्यक्ष जागेची व वाहतूक व्यवस्थेची पाहणी करून त्याबाबतचा अहवाल विहीत नियमानुसार तयार करतील रस्त्याचा प्रकार लक्षात घेऊन त्यानुषंगाने आकारावयाचे भुभाडे, बँक गॅरंटी याबाबतच्या शुल्काची आकारणी कार्यकारी अभियंता स्तरावरून अर्जदारास कळविण्यात येईल.
# Page 2
शासन निर्णय क्रमांकः ओएफसी-२०२३/प्र.क्र.१६५/रस्ते-७
३. अर्जदाराने सदर शुल्काचा भरणा संबंधित कार्यकारी अभियंता यांचे कार्यालयात केल्यानंतर कार्यकारी अभियंता प्रस्तुत प्रकरणाची छाननी करून सदर प्रकरणास त्यांचे स्तरावर मान्यता प्रदान करतील.
४. सक्षम प्राधिकारी यांनी अशी कार्यवाही त्यांचे स्तरावर प्रस्ताव प्राप्त झाल्यापासून ३० दिवसांच्या कालावधीत करावी.
५. सेवा वाहिन्या टाकण्यास परवानगी देण्याबाबत अंगिकारावयाची संगणकीय कार्यपध्दती शासनाच्या परिपत्रक क्र. संकीर्ण-२०१७/प्र.क्र.२४६/रस्ते७, दि.३०.०५.२०१७ प्रमाणेच यापुढेही अस्तित्वात राहील.