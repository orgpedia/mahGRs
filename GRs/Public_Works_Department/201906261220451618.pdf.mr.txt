# Page 1
नाशिक जिल्ह्यातील नाशिक तालुक्यातील आनंदवल्ली - चांदेशी - मुंगसरा - दरी ते तालुका हद्द रस्ता इतर जिल्हा मार्ग - १५८ या रस्त्याची प्रमुख जिल्हा मार्ग म्हणून दर्जोन्नती करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक: रवियो-२०१९/प्र.क्र.८२ / नियोजन-२
मंत्रालय, मुंबई - ४०० ०३२
दिनांक-२६ जून, २०१९.
पहावे :- १) मुख्य अभियंता, सार्वजनिक बांधकाम प्रादेशिक विभाग, नाशिक यांचे पत्र क्र.का-५/साबांप्राविना / प्रआ/ रस्ते दर्जोन्नत/ ता. नाशिक जि. नाशिक/४२१/२०१९ दि. १८/०१/२०१९.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, नाशिक यांनी संदर्भाधिन पत्रान्वये नाशिक जिल्ह्यातील नाशिक तालुक्यातील आनंदवल्ली- चांदेशी मुंगसरा दरी ते तालुका हद्द रस्ता इतर जिल्हा मार्ग-१५८ या रस्त्याची प्रमुख जिल्हा मार्ग म्हणून दर्जोन्नती करणेबाबत प्रस्ताव शासनास सादर केलेला आहे. तसेच जिल्हा परिषद, नाशिक यांनी सदर रस्तादर्जोन्नत करणेबाबत मागणी केलेली आहे.
सदर रस्ता नाशिक शहर तसेच नाशिक व दिंडोरी या दोन तालुक्यांना जोडणारा महत्त्वाचा रस्ता आहे. सदर रस्ता नाशिक तालुक्यातील मोठ्या भागातील शेतमाल बाजारपेठेपर्यंत पोहचविण्याकरीता उपयोगी आहे. सदर रस्त्यावरील वाहतुक वर्दळ व गावांची संख्या, लोकसंख्या, रस्त्यांचा होणारा वापर तसेच जिल्हा परिषद, नाशिक यांचा ठराव विचारात घेता सदर रस्ता प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, नाशिक यांचा प्रस्ताव व जिल्हा परिषद, नाशिक यांचा ठराव विचारात घेऊन नाशिक जिल्ह्यातील खालील रस्ता दर्जोन्नत करण्यात येत आहे.
-------------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | रस्त्याचा क्रमांक | साखळी क्रमांक व लांबी | दर्जोन्नत करावयाची लांबी (कि.मी.) | दर्जोन्नती नंतरचा क्रमांक |
| १. | आनंदवल्ली – चांदेशी - मुंगसरा - दरी ते तालुका हद्द रस्ता. | इतर जिल्हा मार्ग १५८ | (०/००ते १०/५००) १०.५०० कि.मी. | १०.५०० कि.मी. | प्रमुख जिल्हा मार्ग-१५८ |
-------------------------------------------------------------------------------------------------------------------------------------------------------
# Page 2
शासन निर्णय क्रमांकः रवियो-२०१९/प्र.क्र.८२/नियोजन-२
परिणामी, रस्ते विकास योजना २००१-२०२१ मधील नाशिक जिल्ह्यातील प्रमुख जिल्हा मार्ग दर्जाच्या रस्त्यांच्या लांबीत १०.५०० कि.मी. ने वाढ होवून एकूण लांबी (३८८७.९१० + १०.५००) म्हणजेच ३८९८.४१० कि.मी. इतकी व इतर जिल्हा मार्ग लांबीत १०.५०० कि.मी. ने घट होवून एकूण लांबी (२२५२.१८० – १०.५००) म्हणजेच २२४१.६८० कि.मी. इतकी होईल.