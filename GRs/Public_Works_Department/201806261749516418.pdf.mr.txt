# Page 1
मालेगाव (जि. नाशिक) येथे “सार्वजनिक बांधकाम विभाग, वेब मॅनेजमेंट ही बनावट कंपनी स्थापन करुन खोटी नियुक्ती पत्रे देवून १२० बेरोजगार तरुणांची कोटयावधी रूपयांची फसवणूक" या प्रकरणी एक सदस्यीय चौकशी समिती नियुक्त करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः विपता-२०१७/प्र.क्र.८८/सेवा-४,
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २६ जून, २०१८
वाचा - समक्रमांकाचा दिनांक २९ डिसेंबर २०१७ रोजीचा शासन निर्णय.
प्रस्तावना: डॉ. अपूर्व हिरे, विधान परिषद सदस्य यांनी “मालेगाव (जि. नाशिक) येथे सार्वजनिक बांधकाम विभाग, वेब मॅनेजमेंट ही बनावट कंपनी स्थापन करुन खोटी नियुक्ती पत्रे देवून १२० बेरोजगार तरुणांची कोटयावधी रूपयांची फसवणूक ” या विषयी उपस्थित केलेला विधान परिषद तारांकित प्रश्न क्रमांक २८४०० विधानपरिषदेत चर्चेसाठी आला असता सदर प्रश्नावरील चर्चेत “स्वतंत्र माजी न्यायाधीश किंवा माजी मुख्य सचिव किंवा माजी प्रधान सचिव (बांधकाम) यांच्या मार्फत चौकशी करून सदर प्रकरणाशी सार्वजनिक बांधकाम खात्यातील कर्मचारी / अधिका-यांचा संबंध आहे किंवा कसे याची सखोल तपासणी करून अहवाल शिफारशीसह शासनास सादर करणेबाबत” निदेश देण्यात आले आहेत. त्याअनुषंगाने वाचा येथील दिनांक २९.१२.२०१७ रोजीच्या शासन निर्णयान्वये मा. श्री. यतिन द.
शिंदे, जिल्हा न्यायाधीश (सेवानिवृत्त), यांच्या अध्यक्षतेखाली एक सदस्यीय चौकशी समिती स्थापन करण्यात आली होती. तथापि, मा.श्री.यतिन द. शिंदे, जिल्हा न्यायाधीश (सेवानिवृत्त) यांनी समितीचे कामकाज करण्याकरिता असमर्थता दर्शविली असल्याने सदर शासन निर्णय अधिक्रमित करून शासनाने पुढीलप्रमाणे निर्णय घेतला आहे: शासन निर्णय १. “मालेगाव (जि.नाशिक) येथे सार्वजनिक बांधकाम विभाग, वेब मॅनेजमेंट ही बनावट कंपनी स्थापन करुन खोटी नियुक्ती पत्रे देवून १२० बेरोजगार तरुणांची कोटयावधी रूपयांची फसवणूक” या प्रकरणाची चौकशी करण्याकरिता मा. श्री. संजीव न. पाठक, जिल्हा न्यायाधीश (सेवानिवृत्त) यांच्या समितीची नियुक्ती करण्यात येत आहे.
२. सदर चौकशी समितीची कार्यकक्षा पुढीलप्रमाणे आहे: “मालेगाव (जि. नाशिक) येथे सार्वजनिक बांधकाम विभाग, वेब मॅनेजमेंट ही बनावट कंपनी स्थापन करुन खोटी नियुक्ती पत्रे देवून १२० बेरोजगार तरुणांची कोटयावधी रुपयांची फसवणूक केल्या प्रकरणात सार्वजनिक बांधकाम विभागातील कर्मचारी/अधिका-यांचा संबंध आहे किंवा कसे” याची सखोल तपासणी करून अहवाल शिफारशीसह शासनास सादर करणे.
# Page 2
शासन निर्णय क्रमांकः विपता-२०१७/प्र.क्र.८८/सेवा-४, दिनांक : २६ जून, २०१८
३. सदर चौकशी समितीचा कालावधी एक महिना एवढा असेल.
४. सदर समितीच्या मानधनावर होणारा खर्च, लेखाशिर्ष इ. बाबत स्वतंत्रपणे ज्ञापन निर्गमित करण्यात येईल.
५. सदर चौकशी समितीस आवश्यक सोयीसुविधा उदा. वाहन, कार्यालयीन जागा, संगणक व प्रिंटर इत्यादी सर्व बाबी तसेच एक लिपिक व एक शिपाई यांच्या सेवा अधिक्षक अभियंता, सार्वजनिक बांधकाम मंडळ, नाशिक कार्यालयाने उपलब्ध करून द्याव्यात.