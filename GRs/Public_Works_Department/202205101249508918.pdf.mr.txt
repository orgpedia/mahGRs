# Page 1
संवर्ग संख्या निश्चिती दि.०१.०९.२०२१ उप अभियंता (स्थापत्य) संवर्ग.
महाराष्ट्र शासन
सार्वजनिक बांधकाम विभाग
शासन निर्णय क्र. संकीर्ण-२०२२/प्र.क्र.३२/आस्थापना-१,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- १०.०५.२०२२
संदर्भ - १) शासन निर्णय सा.प्र.वि.क्र. एसआरव्ही १०९४/प्र.क्र.४/९४/बारा, दि.०७.०३.१९९६.
२) शासन निर्णय सार्वजनिक बांधकाम विभाग क्रमांक- संकीर्ण २०१८/ प्र.क्र.४४/ आस्थापना-१, दि.२०.०३.२०१९.
प्रस्तावना :
सार्वजनिक बांधकाम विभागातील उप अभियंता (स्थापत्य) या संवर्गाची दिनांक ०१.०४.२०१८ रोजीची संवर्ग संख्या (आकृतीबंधानुसार कायम मंजूर पदे व प्रतिनियुक्तीवरील हंगामी पदे विचारात घेऊन) निश्चित करुन संदर्भाधीन क्रमांक २ येथील शासन निर्णय दिनांक २०.०३.२०१९ अन्वये जाहीर करण्यात आली आहे.
२. संदर्भाधीन १ येथील शासन निर्णय सा.प्र.वि. क्र . एसआरव्ही -१०९४/ प्र.क्र.४/९४/बारा, दि.०७.०३.१९९६ मधील परिच्छेद २ मध्ये "संवर्ग म्हणजे एक स्वतंत्र घटक म्हणून मंजूर केलेली एखाद्या सेवेतील किंवा सेवेच्या भागातील, कायम त्याचप्रमाणे वेळोवेळी मंजूर केलेली हंगामी पदे यांचा समूह म्हणून समजण्यात येईल," असे स्पष्ट केले आहे. कार्यकारी अभियंता (स्थापत्य) पदाच्या दि.०७.०४.१९८३ च्या सेवा प्रवेश नियमातील नियम –४ (१) मध्ये कार्यकारी अभियंता (स्थापत्य) पदाची संवर्ग संख्या दर वर्षी जाहीर करण्याची तरतूद विशद केलेली आहे. अशी तरतुद उप अभियंता (स्थापत्य) पदाच्या सेवा प्रवेश नियमात नाही. तथापि, प्रशासकीय सुसूत्रता ठेवण्याच्या दृष्टीकोनातून सदर संवर्गाची संवर्ग संख्या (आकृतीबंधानुसार कायम मंजुर पदे + प्रतिनियुक्तीवरील हंगामी पदे) निश्चित करुन जाहीर करणे गरजेचे असल्याचे दिसुन आले आहे.
त्याचप्रमाणे या संवर्गातील पदांसाठी विविध विभागांकडून मागणी असल्याने, उप अभियंता (स्थापत्य) संवर्गाची दि. ०१.०९.२०२१ रोजीची संवर्ग संख्या निश्चित करुन जाहीर करण्याची बाब शासनाच्या विचाराधीन होती.
शासन निर्णय :
उप अभियंता (स्थापत्य) हे पद तांत्रिक स्वरुपाचे असल्याने अन्य प्रशासकीय विभाग, महाराष्ट्र राज्य रस्ते विकास महामंडळ मर्या. मुंबई, मुंबई महानगर प्रदेश विकास प्राधिकरण, मुंबई, कृषी विद्यापीठे, महानगर पालिका परिवहन मंडळ इत्यादी आस्थापनेवरील मंजूर पदे प्रतिनियुक्तीने भरतांना शासनाकडे प्राप्त झालेल्या मागणीनुसार भरण्यात येतात. उप अभियंता संवर्गाची संवर्ग संख्या निश्चित करण्याच्या अनुषंगाने क्षेत्रीय कार्यालयांकडून प्राप्त झालेल्या सार्वजनिक बांधकाम विभाग व जिल्हा परिषदांकडील नियमित व हंगामी पदांबाबतच्या तपशील माहितीचे परिशीलन करुन उप अभियंता (स्थापत्य) संवर्गाची संवर्गसंख्या सुनिश्चित करण्यात आली आहे.
तद्नुसार सार्वजनिक बांधकाम विभाग, ग्राम विकास विभागातंर्गत जिल्हा परिषदांकडील नियमित पदे तसेच सार्वजनिक बांधकाम विभागांतर्गत विविध मंडळे, प्राधिकरणे व शासनाच्या अन्य प्रशासकीय विभागांच्या अंतर्गत प्रतिनियुक्तीने भरावयाच्या हंगामी पदांबाबत महाराष्ट्र अभियांत्रिकी
# Page 2
शासन निर्णय क्रमांक: संकीर्ण-२०२२/प्र.क्र.३२/आस्थापना-१
सेवा गट-अ मधील उप अभियंता (स्थापत्य) या संवर्गाची दि.०१.०९.२०२१ रोजीची संवर्ग संख्या यासोबतच्या विवरणपत्रानुसार निश्चित करुन जाहीर करण्यात येत आहे.
२. सार्वजनिक बांधकाम विभागाच्या मंजूर आकृतीबंधानुसार उप अभियंता (स्थापत्य) ची ९८६ पदे मंजूर आहेत. तसेच विभागाच्या वरील पदांशिवाय ग्रामविकास व जलसंधारण विभागाकडील जिल्हा परिषदेची एकूण २५८ पदे मंजूर असून, ही पदे या विभागामार्फत भरण्यात येतात. सदर पदे विचारात घेता उप अभियंता (स्थापत्य) या संवर्गात कायम स्वरुपाची एकूण १२४४ पदे मंजूर आहेत.
याशिवाय प्रतिनियुक्तीवर १८५ उप अभियंत्यांची पदे आहेत. त्यामुळे सदर संवर्गाची दि.०१.०९.२०२१ रोजीची संवर्ग संख्या १४२९ जाहीर करण्यात येत आहे. त्यामध्ये मंजूर आकृती बंधानुसार १२४४ पदे व प्रतिनियुक्तीवरील १८५ हंगामी पदे असतील. यामध्ये मंजूर आकृतीबंधानुसार सहायक कार्यकारी अभियंता संवर्गासाठी नियमित ९१ पदे, सहायक अभियंता श्रेणी-१ संवर्गासाठी नियमित (सा. बां. वि.३०५ + जि.प. ८८) ३९३ पदे, उपविभागीय अभियंता संवर्गासाठी (नियमित सा.बां.वि. २९५ + जि.प. ८५ + हंगामी ९३) ४७३ पदे व उपविभागीय अधिकारी संवर्गासाठी (नियमित सा.बां.वि. २९५ + जि.प. ८५ + हंगामी ९२) ४७२ पदे अशी एकूण १४२९ पदांची विभागणी राहील.
३. उप अभियंता (स्थापत्य) संवर्गाच्या आकृतीबंधानुसार कायम मंजूर पदे ही सदर शासन निर्णयासोबतच्या “विवरणपत्र अ” मध्ये उप अभियंत्यांची नियमित पदे व प्रतिनियुक्तीवरील हंगामी पदे “विवरणपत्र ब” मध्ये दर्शविण्यात आली आहेत.
४. उप अभियंता (स्थापत्य) हे पद तांत्रिक स्वरुपाची असल्याने अन्य प्रशासकीय विभाग, महाराष्ट्र राज्य रस्ते विकास महामंडळ मर्या. मुंबई, मुंबई महानगर प्रदेश विकास प्राधिकरण, मुंबई, कृषी विद्यापीठे, महानगर पालिका परिवहन मंडळ इ. आस्थापनेवरील मंजूर पदे प्रतिनियुक्तीने भरतांना शासनाकडे प्राप्त झालेल्या मागणीनुसार भरण्यात येतात. ज्या आस्थापनांन या विभागातील वरील अधिकाऱ्यांची आवश्यकता आहे, त्यांनी दिनांक १ सप्टेंबर पूर्वी या विभागाकडे त्यांच्या विभाग प्रमुखामार्फत मागणी नोंदविणे आवश्यक राहील कारण दरवर्षी पदोन्नतीसाठी निवडसूची दिनांक १ सप्टेंबर रोजीची तयार करण्यात येते असल्यामुळे अशी मागणी या विभागास दिनांक १ सप्टेंबर पूर्वी प्राप्त होणे गरजेचे आहे. त्यानंतर प्राप्त होणाऱ्या मागणीचा पुढील भरती वर्षात विचार होऊ शकेल.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51