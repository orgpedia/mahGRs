# Page 1
आमदार निवास व विधान भवन येथे रोजंदारी आस्थापनेवर काम करणाऱ्या पात्र ६० कर्मचाऱ्यांना रुपांतरीत अस्थायी आस्थापनेवर घेण्यास मान्यता देणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक: रुअआ २०१९/प्र.क्र.३४/रो.आ.१
मंत्रालय, मुंबई-४०० ०३२
तारीख: २७ फेब्रुवारी, २०२०.
वाचा - १. शासन निर्णय क्रमांकः सार्वजनिक बांधकाम विभाग क्रमांक: ईएसटी-१००८ /प्र.क्र.२८७/प्रशासन-१, दि.०६.०२.२०१४.
२. अधीक्षक अभियंता, सार्वजनिक बांधकाम मंडळ, मुंबई यांचे जा.क्र.अअ /मुमं/कार्यासन-१३/४७२७, दि.१७.०६.२०१९ चे पत्र
३. अधीक्षक अभियंता, सार्वजनिक बांधकाम मंडळ, मुंबई यांचे जा.क्र.अअ/मुमं/कार्यासन-१३/७८०, दि.२८.०१.२०२० चे पत्र.
प्रस्तावना: उपरोक्त संदर्भ क्र.१ वरील शासन निर्णयान्वये सार्वजनिक बांधकाम विभागाच्या अधिपत्याखालील मुंबई येथील मनोरा व इतर आमदार निवास आणि विधान भवन, मुंबई येथील आस्थापनेसाठी विविध संवर्गातील एकूण ७९ (आमदार निवासमधील ५० व विधान भवन येथील २९) पदे रोजंदारी आस्थापनेवर निर्माण करण्यात येऊन, कार्यरत असलेले एकूण ७९ (कक्षसेवक- ४२, मजूर -३३ व सफाई कामगार-४) कर्मचा-यांचे समावेशन करण्यात आले. शासन निर्णयातील अट क्र. iii) नुसार सार्वजनिक बांधकाम विभागातील अन्य आस्थापनेवरील कर्मचा-याप्रमाणे या कर्मचा-यांना कालेलकर करारानुसार सेवानियम व शर्ती लागू राहतील असे नमूद आहे.
तद्नंतर कालेलकर करारातील कलम २८ मधील तरतूदीनुसार ५ वर्षे सलग सेवा केलेल्या पात्र रोजंदारी आस्थापनेवरील कर्मचा-यांना रुपांतरीत अस्थायी आस्थापनेवर घेण्याची बाब अधीक्षक अभियंता, सा.बां. मंडळ, मुंबई यांचे संदर्भ क्र. २ वरील प्रस्तावानुसार शासनाच्या विचाराधीन होती. त्यानुसार शासनाने पुढीलप्रमाणे निर्णय घेतला आहे.
शासन निर्णय सदर शासन निर्णयासोबत जोडलेल्या परिशिष्टामधील एकूण पात्र ठरत असलेले ६० कर्मचारी कालेलकर सारग्रंथी परिच्छेद २८ नुसार नियुक्ती दि.०६.०२.२०१४ पासून सलग ५ वर्षे सेवेची अट पूर्ण करीत असल्यामुळे त्यांना दि.०६.०२.२०१९ पासून रुपांतरित अस्थायी आस्थापनेवर घेण्यास व त्यानुषंगाने एकूण रु.४२,७५,३६०/- इतक्या आर्थिक भारास मान्यता देण्यास येत आहे.
२. अधीक्षक अभियंता, सार्वजनिक बांधकाम मंडळ, मुंबई यांनी संबंधित कर्मचाऱ्यांस थकबाकी अदा करण्यापूर्वी अचुक परिगणना करण्याची व अतिप्रदान होणार नाही, याची दक्षता घ्यावी व संबंधित कर्मचाऱ्यांना त्यांची देय थकबाकी तात्काळ अदा करुन त्याबाबतचा अनुपालन अहवाल शासनास सादर करावा.
# Page 2
शासन निर्णय क्रमांकः रुअआ २०१९/प्र.क्र.३४/रो.आ.-१
३. सदर शासन निर्णय, वित्त विभागाच्या अनौपचारीक संदर्भ क्र.अनौसंक्र.५११/आपुक, दि.१६.१०.२०१९ नुसार निर्गर्मीत करण्यात येत आहे.
# Page 3
# Page 4