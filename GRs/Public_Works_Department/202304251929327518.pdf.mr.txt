# Page 1
पदस्थापना
उप अभियंता (स्थापत्य) महाराष्ट्र शासन
सार्वजनिक बांधकाम विभाग
शासन आदेश क्रमांक: एलटीएस-२०२३/प्र.क्र.८३ / सेवा-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २५/०४/२०२३
वाचा - १. शासन आदेश, सा.बां.विभाग, क्र.आढावा-२०२३/ प्र.क्र. ०३/सेवा-६(क), दि. २५.०४. २०२३ २. शासन आदेश, सा.बां. विभाग, क्र.एस-९२/११२२/प्र.क्र.१३५ (भाग-१)/सेवा-६(ड), दि.२५.०४.२०२३ ३. शासन आदेश, सा.बां.विभाग, क्र.एस-९२/२०२२/प्र.क्र.७०/सेवा-६(ब), दि. २५.०४.२०२३
शासन आदेश
संदर्भाधीन शासन आदेशांन्वये पुढील तक्त्यामध्ये नमूद उप अभियंता (निलंबित) यांचे निलंबन संपुष्टात
आणून त्यांना त्यांच्याविरूध्दच्या फौजदारी खटल्यातील निर्णयाच्या व विभागीय चौकशीच्या अंतिम निर्णयाच्या
अधीन राहून शासन सेवेत पुनःस्थापित करण्यात आले आहे. प्रस्तुत शासन आदेशान्वये पुढील तक्त्यामध्ये स्तंभ क्र. २ येथे नमूद उप अभियंता यांची पदस्थापना स्तंभ क्र. ३ येथे त्यांच्या नावासमोर दर्शविण्यात आलेल्या अकार्यकारी पदावर करण्यात येत आहे.
अ.क्र उप अभियंता यांचे नांव पुन:स्थापित केल्यानंतर पदस्थापनेचे ठिकाण
-----------------------------------------------------------------------------------------------------------------
|  |  |  |  | उप अभियंता यांचे नांव |  |  | पुन:स्थापित केल्यानंतर पदस्थापनेचे ठिकाण |  |
|  | १. |  |  | २. |  |  | ३. |  |
| १. | श्री. सुनिल दिगंबर पिंगळे | उप अभियंता, महाराष्ट्र राज्य पोलिस गृहनिर्माण व कल्याण महामंडळ मर्या., वरळी, मुंबई |
| २. | श्री. उमेश प्रभाकर पाटील | उप कार्यकारी अभियंता, जि.प. (बांध.) विभाग, बुलढाणा |
| ३. | श्री. हेमंत पांडुरंग राठोड | उप अभियंता, संकल्पचित्र पूल विभाग, नागपूर |
| ४. | श्री. तेजकुमार वसंतराव येवले | उप कार्यकारी अभियंता, सा. बां. विभाग, हिंगोली |
-----------------------------------------------------------------------------------------------------------------
२. उपरोक्त तक्त्यामध्ये नमूद उप अभियंता यांच्या पदस्थापनेबाबतचे सदरहू आदेश, महाराष्ट्र शासकीय
कर्मचाऱ्यांच्या बदल्यांचे विनियमन व शासकीय कर्तव्य पार पाडताना होण्याच्या विलंबास प्रतिबंध अधिनियम,
२००५ मधील तरतुदीनुसार व सक्षम प्राधिकाऱ्याच्या मान्यतेने निर्गमित करण्यात येत आहेत.
३. संबंधित नियंत्रण अधिकाऱ्यांना कळविण्यात येते की, त्यांनी उपरोक्त तक्त्यामध्ये नमूद उप अभियंता यांना
नवीन नेमणूकीच्या ठिकाणी तात्काळ रुजू होण्यास सांगावे.
४. उपरोक्त तक्त्यामध्ये नमूद उप अभियंता यांनी नवीन पदाचा कार्यभार त्वरीत स्वीकारावा. उपरोक्त
तक्त्यामध्ये नमूद उप अभियंता यांनी म.ना.से. (पदग्रहण अवधी, स्वीयेतर सेवा आणि निलंबन, बडतर्फी व सेवेतून
काढून टाकणे यांच्या काळातील प्रदाने) नियम, १९८१ मधील नियमानुसार दिलेल्या पदग्रहण अवधीतच,
पदस्थापनेच्या पदावर रुजू होणे आवश्यक राहील. अन्यथा त्यांचा अनुपस्थितीचा कालावधी हा अकार्यदिन (dies
# Page 2
शासन आदेश क्रमांकः एलटीएस २०२३/प्र.क्र.८३/सेवा-२
non) म्हणून गणला जाईल. तसेच, त्यांचे लक्ष महाराष्ट्र नागरी सेवा (वर्तणूक) नियम, १९७९, मधील नियम २३
कडे वेधण्यात येत आहे. सदर नियमातील तरतूदी लक्षात घेता, त्यानी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
५. संबंधित नियंत्रण अधिकाऱ्यांना कळविण्यात येते की, त्यांनी उपरोक्त तक्त्यामध्ये नमूद उप अभियंता यांचा पदभार स्वीकारल्याचा दिनांक त्वरीत शासनास कळवावा. विहित कालावधीत संबंधित अधिकारी रुजू न झाल्यास, त्याबाबत शासनास त्वरीत अवगत करण्यात यावे, जेणेकरून संबंधितांविरुध्द शिस्तभंगविषयक कारवाई त्वरीत करणे शक्य होईल.