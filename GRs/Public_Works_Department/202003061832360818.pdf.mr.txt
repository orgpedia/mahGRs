# Page 1
अधीक्षक अभियंता (स्थापत्य) यांच्या बदल्या / पदस्थापना महाराष्ट्र शासन
सार्वजनिक बांधकाम विभाग
शासन आदेश क्रमांकः टीएफएस-१२१९/प्र.क्र.२२१ (२) /सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: ६ मार्च, २०२०
संदर्भ : सा.बां.विभाग शासन आदेश क्रमांक : टीएफएस-१२१९/प्र.क्र. ६५(१)/सेवा-१, दिनांक २९.७.२०१९
शासन आदेश :
संदर्भाधीन दिनांक २९.७.२०१९ च्या शासन आदेशान्वये, श्री. न. म. नागपाल, अधीक्षक अभियंता
यांची नियतकालिक बदली अधीक्षक अभियंता तथा सहसंचालक, महाराष्ट्र अभियांत्रिकी प्रशिक्षण
प्रबोधिनी, नाशिक या प्रतिनियुक्तीच्या रिक्त पदावर करण्यात आली होती. तथापि, श्री. नागपाल यांच्या बदलीमुळे महाराष्ट्र राज्य रस्ते विकास महामंडळाच्या मुंबई विभागांतर्गत प्रकल्पांवर विपरीत परिणाम होण्याची शक्यता असल्याने श्री. नागपाल यांना म.रा. रस्ते विकास महामंडळांतर्गत सध्याच्याच पदावर
मुदतवाढ देण्याची महामंडळाने केलेली विनंती विचारात घेता, महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या
कलम ५(१)(ख)(ग) मधील तरतुदीनुसार व सक्षम प्राधिकाऱ्याच्या मान्यतेने, श्री. न. म. नागपाल, अधीक्षक अभियंता यांचे बदलीबाबतचे संदर्भाधीन आदेश रद्द करण्यात येत असून, श्री. नागपाल यांना सार्वजनिक सेवेच्या हितार्थ व प्रशासकीय सोयीच्या कारणास्तव अधीक्षक अभियंता, महाराष्ट्र राज्य रस्ते विकास
महामंडळ, मुंबई या पदावर पुढील नियतकालिक बदली प्रस्तावापर्यंत किंवा पुढील आदेश होईपर्यंत, यापैकी जे प्रथम घडेल तोपर्यंत मुदतवाढ देण्यात येत आहे.
२. अधीक्षक अभियंता तथा सहसंचालक, महाराष्ट्र अभियांत्रिकी प्रशिक्षण प्रबोधिनी, नाशिक या रिक्त पदावर अन्य अधिकाऱ्याच्या पदस्थापनेचे आदेश स्वतंत्रपणे निर्गमित करण्यात येतील.
# Page 2