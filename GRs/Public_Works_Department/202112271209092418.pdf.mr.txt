# Page 1
संचालक, उपवने व उद्याने, महाराष्ट्र राज्य, मुंबई या कार्यालयाचा सुधारित आकृतीबंध मंजूर करणेबाबत...
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०१६/प्र.क्र.७६/प्रशासन-१
मंत्रालय, मुंबई ४०० ०३२
दिनांक : २७ डिसेंबर, २०२१
संदर्भ : १) वित्त विभाग, शासन निर्णय क्र. असंक -१००१/प्र.क्र.२९/२००१/विसु दि.१० सप्टेंबर, २००१ २) वित्त विभागाचे पत्र क्र.पदनि १००६/प्र.क्र.४६/२००६/विसु-०१, दि.१३ जून, २००६.
३) सार्वजनिक बांधकाम विभाग, शासन निर्णय क्र. ईएसटी-१००७/(प्र.क्र.७७/०३)/प्र.क्र.६३/ प्रशासन-१ दि. ०२ एप्रिल, २००७
४) वित्त विभाग, शासन निर्णय क्र. पदनि-२०१६/प्र.क्र.०८/१६/विसु-०१ दि.११ फेब्रुवारी, २०१६ ५) वित्त विभाग, शासन परिपत्रक क्र. पदनि-२०१६/प्र.क्र.२९/१६/विसु-०१ दि.०२ ऑगस्ट, २०१६ ६) संचालक, उपवने व उद्याने, महाराष्ट्र राज्य, मुंबई यांचे जा.क्र./आस्था-१/१४१९/२०१६, दि.०३ ऑगस्ट, २०१६
७) वित्त विभाग, शासन परिपत्रक क्र. पदनि-०६१७/प्र.क्र. २०/आपुक दि.२९ जून, २०१७
प्रस्तावना - सार्वजनिक बांधकाम विभागाच्या अधिपत्याखालील संचालक, उपवने व उद्याने, महाराष्ट्र
राज्य, मुंबई यांच्या आस्थापनेवरील पदांचा आकृतीबंध शासन निर्णय दि.०२/०४/२००७ अन्वये तयार
करण्यात आला होता. सदर कार्यालयाचा सुधारित आकृतीबंध मंजूर करण्याची बाब शासनाच्या
विचाराधीन होती. त्यानुसार संचालक, उपवने व उद्याने, महाराष्ट्र राज्य, मुंबई या कार्यालयाचा
आकृतीबंधाचा प्रस्ताव वित्त विभागास सादर करण्यात आला. सदर प्रस्तावाच्या अनुषंगाने वित्त
विभागामार्फत प्राप्त झालेल्या सुचनांनुसार आकृतीबंधाचा प्रस्ताव उप समितीसमोर दि. १४ जानेवारी,
२०२१ रोजी सादर करण्यात आला होता. सदर कार्यालयातील सर्व पदांचा आढावा घेऊन उपसमितीने
शिफारस केल्याप्रमाणे प्रस्ताव उच्चस्तरीय सचिव समितीसमोर दि.१४ जून, २०२१ च्या बैठकीत सादर
करण्यात आला होता. उच्चस्तरीय सचिव समितीच्या मान्यतेनंतर संचालक, उपवने व उद्याने, महाराष्ट्र
राज्य, मुंबई या कार्यालयाच्या आकृतीबंध निश्चितीबाबत शासनाने खालील निर्णय घेतला आहे.
शासन निर्णय : सार्वजनिक बांधकाम विभागाच्या अधिपत्याखालील संचालक, उपवने व उद्याने, महाराष्ट्र राज्य,
मुंबई या कार्यालयाच्या आस्थापनेवर असलेल्या १९ संवर्गांतील पदांचा आढावा घेऊन “३४ पदे नियमित व
८८ पदे बाह्ययंत्रणेव्दारे” अशा एकूण १२२ पदांच्या (सोबत जोडलेल्या विवरणपत्र - अ प्रमाणे) सुधारित
# Page 2
शासन निर्णय क्रमांक: ईएसटी-२०१६/प्र.क्र.७६/प्रशासन-१
आकृतीबंधास या शासन निर्णयाद्वारे मंजुरी देण्यात येत आहे. विवरणपत्र - अ मध्ये दर्शविलेल्या संवर्गातील
रिक्त पदांवर वित्त विभागाने वेळोवेळी दिलेल्या निर्देशानुसार पदभरती करण्यात येईल.
२. संचालक, उपवने व उद्याने, महाराष्ट्र राज्य, मुंबई या कार्यालयासाठी बाह्ययंत्रणेव्दारे घ्यावयाच्या
मनुष्यबळाच्या सेवेचा तपशिल विवरणपत्र - ब मध्ये दर्शविण्यात आला आहे. सध्या अधिसंख्य म्हणून कार्यरत
असलेली पदे वगळून उर्वरित सेवा मनुष्यबळ संख्येच्या प्रमाणात बाह्ययंत्रणेकडून घेण्यात याव्यात.
बाह्ययंत्रणेव्दारे सेवा घेताना संवर्गनिहाय सेवा घेण्याऐवजी बहुउद्देशिय स्वरुपाचा (Multitasking) कर्मचारी
नेमण्याचा प्रयत्न करावा. तसेच वित्त विभागाच्या दि.२७/१०/२०१०, दि.०२/०२/२०१३, दि.०२/१२/२०१३,
दि.०२/०८/२०१६ व दि.३०/०९/२०२० च्या शासन परिपत्रकातील मार्गदर्शक सूचनांचे पालन करण्याची
दक्षता घ्यावी.
३. तसेच संचालक, उपवने व उद्याने, महाराष्ट्र राज्य, मुंबई या कार्यालयातील काही संवर्ग “मृत संवर्ग”
म्हणून घोषित करण्यात आल्यामुळे, सद्य:स्थितीत सदर पदावर कार्यरत असलेल्या कर्मचाऱ्यांसाठी
अधिसंख्य पदे निर्माण करण्यात आली आहेत. सदर अधिसंख्य पदांचा तपशिल विवरणपत्र-क मध्ये
दर्शविण्यात आला आहे. अधिसंख्य ठरविलेल्या पदावरील व्यक्तीचे पद सेवानिवृत्ती / राजीनामा/मृत्यू/
पदोन्नती इ. कारणांमुळे रिक्त झाल्यांनतर सदर अधिसंख्य पद रद्द होईल. तद्नंतर त्या सेवा
आवश्यकतेनुसार बाह्ययंत्रणेव्दारे घेण्यात येतील.
४. या शासन निर्णयानुसार निश्चित करण्यात आलेल्या तसेच अधिसंख्य ठरलेल्या कर्मचा-यांच्या वेतन व
भत्त्यांचा खर्च यापूर्वी ते ज्या लेखाशीर्षाखाली घेत होते, त्याच लेखाशीर्षाखाली यापुढेही खर्ची टाकण्यात
यावा.
५. सदर शासन निर्णय उच्चस्तरीय सचिव समितीच्या दि. १४ जून, २०२१ रोजीच्या बैठकीत मिळालेल्या
मान्यतेनुसार निर्गमित करण्यात येत आहे.
६. सदर शासन निर्णय वित्त विभागाच्या अनौपचारिक संदर्भ क्र.४३८/आ.पु.क. दि.१६ नोव्हेंबर, २०२१ व
अनौपचारिक संदर्भ क्र.३१५/२०२१/सेवा-९, दि.३० नोव्हेंबर, २०२१ अन्वये दिलेल्या मान्यतेनुसार निर्गमित
करण्यात येत आहे.
पृष्ठ ५ पैकी २
# Page 3
शासन निर्णय क्रमांक: ईएसटी-२०१६/प्र.क्र.७६/प्रशासन-१
# Page 4
# Page 5