# Page 1
सार्वजनिक बांधकाम विभागातील उप विभागीय अभियंता (स्थापत्य) संवर्गाची दि. ०१.०१.२०१७ ते दि. ३१.१२.२०१७ या कालावधीची दिनांक ०१.०१.२०१८ रोजीची तात्पुरती ज्येष्ठतासूची.
महाराष्ट्र शासन,
सार्वजनिक बांधकाम विभाग,
शासन परिपत्रक क्र. ज्येष्ठता २०२३/प्र.क्र.२१/आस्था-३.
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक- १९ ऑक्टोबर, २०२३.
वाचा: १. शासन अधिसूचना, सामान्य प्रशासन विभाग, दिनांक २१.०६.२०२१ प्रस्तावना: सार्वजनिक बांधकाम विभागातील उप विभागीय अभियंता (स्थापत्य) संवर्गाची दि.०१.०१.२०१७ ते दि.
३१.१२.२०१७ या कालावधीची दिनांक ०१.०१.२०१८ रोजीची तात्पुरती ज्येष्ठतासूची म.ना.से.(ज्येष्ठतेचे विनियमन) नियमावली, २०२१ मधील तरतुदी विचारात घेऊन तयार करण्यात आलेली आहे.
२. मा. उच्च न्यायालय, मुंबई यांनी याचिका क्रमांक २७९७/२०१५ मध्ये दिनांक ०४.०८.२०१७ रोजी दिलेल्या निर्णयान्वये पदोन्नतीमधील आरक्षण अवैध ठरविले आहे. मा. उच्च न्यायालयाच्या निर्णयाविरोधात राज्य शासनाने मा. सर्वोच्च न्यायालयात विशेष अनुज्ञा याचिका क्र. २८३०६/२०१७ दाखल केली आहे. सदर याचिका अद्याप प्रलंबित असून सदर याचिकेच्या अंतिम निर्णयाच्या अधीन राहुन उप विभागीय अभियंता (स्थापत्य) या संवर्गाची दिनांक ०१.०१.२०१७ ते दिनांक ३१.१२.२०१७ या कालावधीची दिनांक ०१.०१.२०१८ रोजीची तात्पुरती ज्येष्ठतासूची या परिपत्रकासोबत जोडलेल्या विवरणपत्र ("प्रपत्र-अ") प्रमाणे प्रसिध्द करण्यात येत आहे. सदरचे परिपत्रक सर्व प्रादेशिक व क्षेत्रिय कार्यालयांनी त्यांच्या अधीनस्त सोबत जोडलेल्या यादीतील उप विभागीय अभियंता (स्थापत्य) यांच्या तात्काळ निदर्शनास आणावे, तसे कळविल्याबाबत त्यांची स्वाक्षरी घेतलेली प्रत स्वतःच्या अभिलेख्यात जतन करुन ठेवावी.
३. सदर ज्येष्ठता यादीत अंतभूर्त केलेल्या उप विभागीय अभियंता (स्थापत्य) यांच्या तपशीलामध्ये जसे नाव, जन्म दिनांक, नियुक्ती दिनांक, जात प्रवर्ग व ज्येष्ठतेचे स्थान इत्यादी बाबत काही चुका / त्रुटी आढळल्यास, त्या हे परिपत्रक निर्गमित झाल्याच्या दिनांकापासून १५ दिवसांच्या आत लेखी स्वरूपात आवश्यक त्या योग्य पुराव्यासह ई-मेल द्वारे ( doest३.pwd@maharashtra.gov.in) / रजिस्टर्ड पोस्टाद्वारे / स्पीड पोस्टाद्वारे / हस्त बटवडयाद्वारे आपली निवेदने / हरकती / सूचना शासनाच्या निर्दशनास आणाव्यात. सदर कालावधीनंतर प्राप्त होणा-या / सादर केलेल्या हरकती/सूचनांची दखल घेतली जाणार नाही. सदर ज्येष्ठतासूचीत समाविष्ट असलेल्या अभियंत्यांना काही हरकती / सूचना असतील तर त्यांनी त्याबाबत त्याच्या पृष्ट्यर्थ आवश्यक कागदपत्र / अभिलेख पुरावा म्हणून जोडण्याची दक्षता घ्यावी. कोणत्याही ठोस पुराव्या अभावी प्राप्त होणा-या हरकती/सूचना फेटाळण्यात येतील, कृपया याची नोंद घ्यावी. तसेच छायाप्रतिद्वारे तेच तेच मुद्दे स्वाक्षरीत करून हरकती/सूचना सादर करण्याचे टाळावे. विहीत वेळेत लेखी स्वरुपात चुका / त्रुटी शासनाच्या निदर्शनास न आणल्यास, त्याबाबत आपले काही आक्षेप नाही, असे समजून उप विभागीय अभियंता (स्थापत्य) या संवर्गाची दिनांक ०१.०१.२०१७ ते दिनंक ३१.१२.२०१७ या कालावधीची दिनांक ०१.०१.२०१८ रोजीची अंतिम ज्येष्ठतासूची प्रसिध्द करण्यात येतील.
# Page 2
शासन निर्णय क्रमांकः ज्येष्ठता २०२३/प्र.क्र.२१/आस्था-३.
# Page 3
# Page 4
# Page 5
# Page 6
# Page 7
# Page 8
# Page 9