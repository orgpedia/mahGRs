# Page 1
उप संचालक (तांत्रिक) महाराष्ट्र विद्युत नियामक आयोग, मुंबई येथे प्रतिनियुक्तीने नियुक्ती.
महाराष्ट्र शासन
सार्वजनिक बांधकाम विभाग
शासन आदेश क्रमांक: टीएफएस-११२२/प्र.क्र.२२५/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक: २३ डिसेंबर, २०२२
शासन आदेश :
सार्वजनिक बांधकाम विभागातील श्रीमती ऋजूता के. गाडगीळ, कार्यकारी अभियंता (विद्युत), रजा नि-प्रशिक्षण राखीव, मुंबई यांची महाराष्ट्र विद्युत नियामक आयोग, मुंबई यांच्या अधिपत्याखालील उप संचालक (तांत्रिक) या पदावर खालील अटी व शर्तीच्या अधीन राहून एक वर्षाच्या कालावधीसाठी प्रतिनियुक्तीने नियुक्ती करण्यात येत आहे.
(अ) श्रीमती ऋजूता के. गाडगीळ, कार्यकारी अभियंता (विद्युत) हया ज्या तारखेला प्रतिनियुक्तीच्या पदावर रुजू होतील त्या तारखेपासून प्रतिनियुक्तीच्या सेवेचा प्रारंभ होईल त्यानंतर एका वर्षांनी प्रतिनियुक्तीच्या पदाचा कार्यभार सुपूर्द करुन त्यांच्या मूळ विभागात ज्या तारखेला रुजू होतील त्या तारखेला त्यांचा प्रतिनियुक्तीचा कालावधी समाप्त होईल.
(आ) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन/सक्षम प्राधिकारी राखून ठेवील.
(इ) जर त्यांची सेवा स्वीयेत्तर नियोक्त्याला आवश्यक वाटली नाही, तर त्यांना मूळ विभागाकडे परत पाठविण्याची मुभा स्वीयेत्तर नियोक्त्याला राहील. मात्र याप्रमाणे परत पाठविण्यापूर्वी स्वीयेत्तर नियोक्त्याने शासनाला/सक्षम प्राधिकाऱ्याला तीन महिन्यांची नोटीस दिली पाहिजे; आणि
(ई) त्यांनी मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला / सक्षम प्राधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
२. श्रीमती ऋजूता के. गाडगीळ, कार्यकारी अभियंता (विद्युत), रजा- नि-प्रशिक्षण राखीव, मुंबई यांना उप संचालक (तांत्रिक), महाराष्ट्र विद्युत नियामक आयोग, मुंबई या पदावर रुजू होण्यासाठी मुख्य अभियंता (विद्युत), सार्वजनिक बांधकाम विभाग, मुंबई यांनी तात्काळ कार्यमुक्त करावे. तसेच, श्रीमती गाडगीळ यांनी सदर पदाचा कार्यभार तात्काळ स्विकारावा.
# Page 2
शासन आदेश क्रमांकः टीएफएस-११२२/प्र.क्र.२२५/सेवा-१
३. श्रीमती गाडगीळ यांनी प्रतिनियुक्तीच्या पदाचा पदभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.