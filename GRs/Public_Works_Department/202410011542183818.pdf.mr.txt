# Page 1
महाराष्ट्र राज्य पायाभूत सुविधा विकास
महामंडळ यांचेमार्फत शिरुर ते छत्रपती
संभाजीनगर ग्रीनफील्ड द्रुतगती मार्ग बांधणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र.संकीर्ण २०२४/प्र.क्र.८८(भाग-१)/नियो-१अ
हुतात्मा राजगुरू चौक, मादाम कामा मार्ग,
मंत्रालय, मुंबई- ४०० ०३२
दिनांक :- ०१ ऑक्टोबर, २०२४.
वाचा :- शासन निर्णय क्र. संकीर्ण २०२४/प्र.क्र.८८(भाग-३)/नियो-१अ , दि.१९.०९.२०२४
प्रस्तावना:-
पुणे ते छत्रपती संभाजीनगर हा सहापदरी नवीन ग्रीनफील्ड द्रुतगती मार्ग विकसित करण्याचे नियोजित आहे. सदर द्रुतगती मार्गाच्या टप्पा-१ च्या पुणे ते शिरुर उन्नत मार्ग व अहमदनगर देवगड रस्त्याची सुधारणा हे प्रकल्प महाराष्ट्र राज्य पायाभूत सुविधा महामंडळ
(MSIDC) यांचेमार्फत कार्यान्वित करणेबाबत वाचा येथील शासन निर्णयान्वये मान्यता देण्यात
आली आहे. सदर ग्रीनफील्ड मार्गाच्या दुस-या टप्प्यातील शिरुर ते छत्रपती संभाजीनगर या
ग्रीनफील्ड द्रुतगती मार्गाच्या कामास मान्यता देण्याची बाब शासनाच्या विचाराधीन होती.
शासन निर्णय:-
मा.मंत्रीमंडळाच्या दिनांक २३.०९.२०२४ रोजीच्या बैठकीत शिरुर ते छत्रपती
संभाजीनगर या ग्रीनफील्ड द्रुतगती मार्गाच्या कामास मंजूरी देण्यात आली आहे. त्यानुषंगाने खालील बाबींना मान्यता प्रदान करण्यात येत आहे:-
१.१. शिरुर ते छ.संभाजीनगर या नवीन ग्रीनफिल्ड द्रुतगती मार्गाचे रक्कम रु.१४८८६ कोटीचे (स्थापत्यविषयक काम- रु.१०३१८ कोटी; भूसंपादन -रु.२७२६ कोटी; सेवा वाहिन्या
स्थलांतर खर्च- रु.४५० कोटी व इतर अनूषंगिक खर्च-रु.१३९२.४१ कोटी) काम कार्यान्वित
करण्यास MSIDC ला ३० वर्ष सवलत कालावधीकरीता उद्योजक घोषित करून सदरचा
प्रकल्प BOT तत्वावर विकसित करण्यात येईल.
१.२. सदर नवीन ग्रीनफिल्ड द्रुतगती मार्गाचे काम पूर्ण झाल्यानंतर MoRTH च्या सन २००८ च्या पथकर धोरणानुसार म्हणजे सर्व प्रकारच्या वाहनांवर पथकर आकारण्यात येईल.
१.३. शिरुर ते छत्रपती संभाजीनगर या नवीन ग्रीनफिल्ड द्रुतगती मार्गाच्या आखणीनुसार सर्वसाधारणपणे २६३३ हेक्टर (४ जिल्हे, ९ तालुके, १०७ गावे) आवश्यक भू-संपादन
करणेकरिता MSIDC ला प्राधिकृत करण्यात येत आहे.
१.४. पुणे ते शिरुर या उन्नत मार्गाच्या BOT प्रकल्पाच्या करारनाम्यामध्ये upfront रकमेची
तरतूद प्रस्तावित करण्यात आली असून प्राप्त होणा-या संभाव्य upfront रकमेतून शिरूर ते
छ.संभाजीनगर या नवीन ग्रीनफिल्ड द्रुतगती मार्गाच्या आवश्यक भू-संपादन करणेकरिता निधी उभारण्यात येईल.
# Page 2
शासन निर्णय क्रमांकः संकीर्ण २०२४/प्र.क्र.८८(भाग-१)/नियो-१अ
२.१. पुणे (सा.क्र.कि.मी.१०/६००) ते शिरुर (सा.क्र.कि.मी.६४/००) या अस्तित्वातील At-
grade महामार्गाचे upgradation चे काम MSIDC मार्फत कार्यान्वित करण्यात येईल.
२.२. सदर At-grade लांबीतील रस्त्याची सुधारणा करण्याचे काम पूर्ण झाल्यानंतर या
लांबीमध्ये MoRTH च्या सन २००८ च्या धोरणानुसार पथकर आकारणी करण्यास व राज्य
शासनाच्या प्रचलित धोरणानुसार हलकी वाहने, स्कुल बसेस व एस.टी. बसेस यांना
पथकरातून सूट देण्यास तत्वत: मान्यता देण्यात येत आहे.
३. शिरुर ते छ.संभाजीनगर हा नवीन ग्रीनफिल्ड द्रुतगती प्रकल्प कार्यान्वित करण्यास
महामंडळास शासनाकडून अनुदान, शासन सहभाग, वित्तीय सहाय्य, कर्ज हमी ची
आवश्यकता नाही या अटीवर सदर प्रकल्प महामंडळामार्फत कार्यान्वित करण्यास तत्वत:
मान्यता देण्यात येत आहे.
४. MSIDC कडून सदर कामाकरीता प्रारुप करारनामा मसुदा Draft Contract
Documents/ Concession Agreement चा मसुदा प्रतिक्षाधीन आहे. सदर मसुदा प्राप्त
झाल्यानंतर विहीत मार्गाने सक्षम प्राधिका-याच्या (शासन/ मा.मंत्रीमंडळ/मा.मंत्रीमंडळ
पायाभूत सुविधा उपसमिती) पूर्व मान्यतेने यथाशीघ्र मंजुरी देण्यात येईल.
५. वित्त विभागाच्या अभिप्रायानुसार प्रकल्प अंमलबजावणीमुळे शासनास मिळू शकणाऱ्या वस्तू
व सेवाकर व गौण खनिजाच्या रकमेइतकी सवलत देण्यास मान्यता देण्यात येत आहे.
सदर शासन निर्णय वित्त विभागाच्या अनौपचारीक संदर्भ क्र.२५७/व्यय-११,
दि.०८.०८.२०२४ नुसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या
# Page 3