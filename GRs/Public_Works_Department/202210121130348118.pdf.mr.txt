# Page 1
अधीक्षक अभियंता, दक्षता व गुणनियंत्रण मंडळ, नाशिक यांच्या अधिनस्त जिल्हा प्रयोगशाळा, नंदुरबार / धुळे / जळगांव स्थापन करणेबाबत...
महाराष्ट्र शासन
सार्वजनिक बांधकाम विभाग,
शासन निर्णय क्र. ईएसटी-२०२२/प्र.क्र.४७/प्रशासन-१
मंत्रालय, मुंबई - ४०० ०३२
दिनांक :- १२ ऑक्टोबर, २०२२
संदर्भ :- मुख्य अभियंता, सार्वजनिक बांधकाम प्रादेशिक विभाग, नाशिक यांचे क्र.का.४/सेवा.१/ ३८७९/२०२२, दि.२१ जुलै, २०२२ रोजीचे पत्र.
प्रस्तावना :
नाशिक जिल्ह्यातील बांधकाम प्रकल्पांची गुणवत्ता तपासण्यासाठी, दर्जेदार कामे होण्यासाठी तसेच
कामावर गुणनियंत्रण ठेवण्यासाठी आवश्यक व नियमित बांधकामाचे चाचणी निष्कर्ष तातडीने देता यावे
याकरीता नाशिक विभागांतर्गत धुळे, नंदुरबार व जळगांव येथील क्षेत्रिय प्रयोगशाळेचे रुपांतर जिल्हा
प्रयोगशाळेत करुन सदर प्रयोगशाळा अधीक्षक अभियंता, दक्षता व गुणनियंत्रण मंडळ, नाशिक यांच्या अधिनस्त
देण्याची बाब शासनाच्या विचाराधीन होती.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, नाशिक अंतर्गत अधीक्षक अभियंता, सार्वजनिक
बांधकाम मंडळ, धुळे अंतर्गत असलेले उप अभियंता, सार्वजनिक बांधकाम उपविभाग क्र.२, तळोदा व उप
अभियंता, सार्वजनिक बांधकाम (बांधकाम) उप विभाग, शिरपूर ही कार्यालये उपलब्ध मनुष्यबळ व पदांसह
शासनावर कोणताही अधिकचा आर्थिक भार पडणार नाही या अटींच्या अधीन राहून अनुक्रमे जिल्हा प्रयोगशाळा,
नंदुरबार व जिल्हा प्रयोगशाळा, धुळे म्हणून कार्यान्वित करण्यास या शासन निर्णयान्वये मान्यता देण्यात येत
आहे.
तसेच मुख्य अभियंता, सार्वजनिक बांधकाम प्रादेशिक विभाग, नाशिक अंतर्गत अधीक्षक अभियंता,
सार्वजनिक बांधकाम मंडळ, जळगांव अंतर्गत असलेला उप अभियंता, मार्ग प्रकल्प उपविभाग क्र.२, जळगांव हे
कार्यालय उपलब्ध मनुष्यबळ व पदांसह शासनावर कोणताही अधिकचा आर्थिक भार पडणार नाही या अटींच्या
अधीन राहून जिल्हा प्रयोगशाळा, जळगांव म्हणून कार्यान्वित करण्यास या शासन निर्णयान्वये मान्यता देण्यात
येत आहे.
# Page 2
शासन निर्णय क्रमांकः ईएसटी-२०२२/प्र.क्र.४७/प्रशासन-१
२. जिल्हा प्रयोगशाळा, नंदुरबार / धुळे / जळगांव या सर्व प्रयोगशाळा अधीक्षक अभियंता, दक्षता व
गुणनियंत्रण मंडळ, नाशिक यांच्या प्रत्यक्ष नियंत्रणाखाली असणार आहेत. यास्तव जिल्हा प्रयोगशाळांसाठी
आवश्यक / कमी असलेली उपकरणे तथा साधन सामुग्रीची (स्थापत्य/विद्युत) पूर्तता अधीक्षक अभियंता, दक्षता व
गुणनियंत्रण मंडळ, नाशिक यांनी करावी.
३. जिल्हा प्रयोगशाळेसाठी उपलब्ध करुन दिलेले प्रशिक्षित अधिकारी / कर्मचारी यांच्या बदल्या त्यांच्या
सदर कार्यरत पदावरील पदावधी पूर्ण होण्यापूर्वी करण्यात येऊ नयेत, जेणेकरुन शासनाचा प्रशिक्षणावरील वेळ
व खर्च वाया जाणार नाही.