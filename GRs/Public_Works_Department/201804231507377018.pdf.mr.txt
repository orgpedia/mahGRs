# Page 1
सार्वजनिक बांधकाम विभागाच्या अधिपत्याखालील क्षेत्रिय कार्यालयातील अभियांत्रिकी सेवेतील गट -अ व गट- ब (राजपत्रित) अधिकाऱ्यांचे सन २०१७-१८ या वर्षातील कार्यमुल्यमापन अहवाल महापार प्रणालीत ऑनलाईन पध्दतीने नोंदविण्याकरिता प्राथमिक परिरक्षक,Organization Unit (OU), अतिरिक्त परिरक्षक व पार व्यवस्थापक यांची नियुक्ती व मार्गदर्शक सूचना...
महाराष्ट्र शासन
सार्वजनिक बांधकाम विभाग
शासन परिपत्रक क्रमांक: गोपअ-२०१७/प्र.क्र.४८/आस्था-३.
मादाम कामा रोड, हुतात्मा राजगुरु चौक,
मंत्रालय, मुंबई -४०० ०३२.
दिनांक:- २३ एप्रिल २०१८
वाचा: १) सामान्य प्रशासन विभागाचे परिपत्रक क्र.: सीएफआर १२१७/प्र.क्र.१३१/१३, दि[.१५.१२.२०१७. .
२) शासन पत्र क्र. गोपअ-२०१७/प्र.क्र.४८/आस्था-३/गो.का.,दि.३०.१.२०१८.
३) शासन परिपत्रक सामान्य प्रशासन विभाग क्र. सीएफआर-१२१८/ प्र.क्र.८/१३. दि.५.३.२०१८.
प्रस्तावना - सन २०१७-१८ पासून महापार संगणक प्रणालीत गट -अ व गट- ब (राजपत्रित) संवर्गातील अधिकाऱ्यांचे कार्यमुल्यमापन अहवाल ऑनलाईन पध्दतीने नोंदविण्याचे शासनाच्या विचाराधिन आहे. शासन परिपत्रक, सामान्य प्रशासन विभाग, दि.१८.१.२०१७ च्या निर्देशानुसार गट-अ व गट-ब (राजपत्रित) अधिका-यांचे कार्यमुल्यमापन अहवाल ऑनलाईन पध्दतीने नोंदविण्याकरीता संबंधित अधिका-यांचे ई-मेल आयडी (@nic.in किंवा @gov.in ) या विभागाच्या दि. ३०.१.२०१८ व दि. २०.२.२०१८ पत्रान्वये मागविण्यात आले आहेत. तसेच शासन निर्णय, सामान्य प्रशासन विभाग, दि.५.३.२०१८ अन्वये तांत्रिक अधिकारी/कर्मचारी यांच्याकरीता कार्यमूल्यमापन अहवालाचा स्वतंत्र नमुना विहीत करण्यात आला आहे. शासन परिपत्रक, सामान्य प्रशासन विभाग, दि.१५.१२.२०१८ मधील सूचनांनुसार महापार प्रणालीमध्ये कार्यमुल्यमापन अहवाल ऑनलाईन पध्दतीने नोंदविणेसाठी मंत्रालयीन स्तरावर समन्वय अधिकारी/संवर्ग नियंत्रण अधिकारी (Cadre Controlling Authority) तसेच माहिती व्यवस्थापक (EMD Manager ) यांची नियुक्ती करण्यात आली आहे. तसेच सदर प्रणाली कार्यान्वीत करण्याकरीता समन्वय अधिकारी यांच्यावर प्राथमिक परिरक्षक (Primary Custodian), Origination Unit, अतिरिक्त परिरक्षक (Alternate Custodian) व पारव्यवस्थापक (PAR Manager) यांची नियुक्ती करण्याबाबत जबाबदारी सोपविण्यात आली आहे. त्यानुसार सार्वजनिक बांधकाम विभागांतर्गत कार्यरत सर्व शाखांतील गट-अ व गट-ब (राजपत्रित) संवर्गातील अधिकाऱ्यांचे कार्यमूल्यमापन अहवाल महापार प्रणालीत नोंदविण्याकरीता संबंधित शाखांकरीता प्राथमिक परिरक्षक (Primary Custodian), Origination Unit, अतिरिक्त
# Page 2
शासन परिपत्रक क्रमांकः गोपअ-२०१७/प्र.क्र.४८/आस्था-३.
परिरक्षक (Alternate Custodian) व पार व्यवस्थापक (PAR Manager) यांची नियुक्ती करण्याची बाब शासनाच्या विचाराधीन होती.
शासन परिपत्रक : १. सार्वजनिक बांधकाम विभागांतर्गत विविध शाखामधील अभियांत्रिकी सेवेतील अधिकाऱ्यांच्या कामाचे वस्तुनिष्ठ मूल्यमापन होण्यासाठी शासन परिपत्रक सामान्य प्रशासन विभाग क्र.सीएफआर-१२१८/प्र.क्र.८/१३. दि.५.३.२०१८ मधील प्रपत्र - ३ नुसार कार्यमूल्यमापन अहवालाचा स्वतंत्र नमुना विहित करण्यात आला आहे. तदनुसार सार्वजनिक बांधकाम विभागातील गट अ गट ब ( तांत्रिक ) मधील सर्व राजपत्रित अधिकारी यांनी सन २०१७-१८ पासून त्यांचे कार्यमुल्यमापन अहवाल प्रपत्र - ३ मधील विहीत नमुन्यातच महापार प्रणालीत ऑनलाईन पध्दतीने नोंदविणे आवश्यक आहे.
२. महापार प्रणालीमध्ये ऑनलाईन पध्दतीने कार्यमुल्यमापन अहवाल नोंदविण्याच्या कामाचे व्यवस्थापन, समन्वय व नियंत्रण क्षेत्रिय स्तरापासून ते मंत्रालय / शासन स्तरापर्यंत सुरळीत चालविण्यासाठी वेगवेगळया स्तरावर Organization Unit, परिरक्षक व व्यवस्थापक यांची नियुक्ती करण्याबाबत शासन परिपत्रक, सामान्य प्रशासन विभाग दि.१५.१२.२०१८ नुसार सुचना व मार्गदर्शन करण्यात आले आहे. त्यानुसार सार्वजनिक बांधकाम विभागांतर्गत कार्यरत विविध शाखातील संवर्गनिहाय गट-अ व गट-ब मधील राजपत्रित अधिका-यांचे कार्यमूल्यमापन अहवाल महापार प्रणालीत नोंदविण्याकरीता शाखानिहाय प्राथमिक परिरक्षक (Primary Custodian), Origination Unit, अतिरिक्त परिरक्षक (Alternate Custodian) व पार व्यवस्थापक (PAR Manager) यांची सोबतचे परिशिष्ट “ अ” नुसार नियुक्ती करण्यात येत आहे.
३. वरीलप्रमाणे नियुक्त करण्यात आलेल्या Organization Unit, परिरक्षक व व्यवस्थापक यांची रचना खालीलप्रमाणे राहील.
अ. प्राथमिक परिरक्षक (Primary Custodian) - विभागीय/प्रादेशिक स्तरावर कार्यरत असणारे शाखानिहाय मुख्य अभियंता/अधिक्षक अभियंता/संचालक/मुख्य वास्तुशास्त्रज्ञ हे प्राथमिक परिरक्षक (Primary Custodian) म्हणून कार्य करतील. प्राथमिक परिरक्षक हे Organization Unit,अतिरिक्त परिरक्षक व पार व्यवस्थापक यांच्या कामाचे नियंत्रण करतील .
प्राथमिक परिरक्षक यांनी अतिरिक्त परिरक्षक यांचेकडून माहिती प्राप्त करुन ती माहिती व परिशिष्ट “इ” मधील माहिती NIC यांना Suport -mahapar@nic.in या ईमेल आयडीवर उपलब्ध करुन द्यावी. तसेच त्याची एक प्रत शासनास पाठवावी.
ब. Organization Unit (OU) - सोबतच्या परिशिष्ट 'अ' मध्ये नमूद केल्याप्रमाणे सार्वजनिक बांधकाम विभागांतर्गत कार्यरत विविध शाखातील गट-अ व गट-ब राजपत्रित अधिका-यांच्या सेवाविषयक बाबी हाताळणारे कार्यालय, Organization Units म्हणून निश्चित करण्यात आले आहे. सदर Organization Unit महापार प्रणालीत खालीलप्रमाणे नोंदवावे.
उदा., अधिक्षक अभियंता सार्वजनिक बांधकाम मंडळ, पुणे कार्यालय हे OU म्हणून निश्चित करतांना Service – MH- Public Works, OU-SE PWC Pune.
पृष्ठ ३ पैकी २
# Page 3
शासन परिपत्रक क्रमांकः गोपअ-२०१७/प्र.क्र.४८/आस्था-३.
क. अतिरिक्त परिरक्षक (Alternate Custodian) सोबतच्या परिशिष्टामध्ये नमूद केल्याप्रमाणे प्रत्येक OU मधील एका राजपत्रित अभियंत्याची अतिरिक्त परिरक्षक म्हणून नियुक्ती करण्यात आली आहे.
अतिरिक्त परिरक्षक हे त्याच्या शाखेमधील सर्व संबंधित गट -अ व गट- ब (राजपत्रित) अधिकाऱ्यांचे कार्यमूल्यमापन अहवाल तयार करतील. तसेच शासन परिपत्रक, सामान्य प्रशासन विभाग दि.१५.१२.२०१८ मधील परिशिष्ट “ड” मधील प्रपत्रात अद्ययावत माहिती (EMD-Employee Master Data) Excel Format मध्ये तयार करून. Suport -mahapar@nic.in या ईमेल आयडीवर समन्वय अधिका यास उपलब्ध करुन देतील. EMD मध्ये नमुद करण्यात आलेला मोबाईल क्रमांक आधार क्रमांकाशी जोडलेला असावा जेणेकरुन महापार प्रणालीमध्ये ई-साईन या सुविधेचा वापर करणे सुलभ होईल.
ड. पार व्यवस्थापक (Par Manager) अतिरिक्त परिरक्षक हे त्यांच्या नियंत्रणाखालील (OU) तील अधिकाऱ्यांचे कार्यमुल्यमापन अहवाल तयार करण्याकामी एक किंवा अधिक कर्मचाऱ्यांना पार व्यवस्थापक म्हणून घोषित करतील.
४. महापार प्रणालीमध्ये विविध स्तरावर कार्य करणाऱ्या अधिकाऱ्यांची कर्तव्ये व जबाबदाऱ्या उपरोक्त संदर्भ क्र. १. च्या शासन परिपत्रक सामान्य प्रशासन विभाग, दि. १५.१२.२०१७ मधील परिशिष्ट – 'फ' मध्ये दर्शविल्याप्रमाणे असतील.
# Page 4