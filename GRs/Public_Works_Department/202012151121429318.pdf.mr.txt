# Page 1
पदोन्नती
अपदवीधर कनिष्ठ अभियंता (स्थापत्य) संवर्गातून महाराष्ट्र अभियांत्रिकी सेवा गट-अ मधील उप विभागीय अधिकारी (स्थापत्य) पदावर पदोन्नती व पदस्थापना
महाराष्ट्र शासन
सार्वजनिक बांधकाम विभाग
शासन आदेश क्रमांकः पीओजी-२०२०/प्र.क्र.२३/सेवा-२
मंत्रालय, मुंबई
दिनांक: १५.१२.२०२०
शासन आदेश
सन २०१८-१९ च्या निवडसूचीतील खालील तक्त्यामध्ये नमूद केलेल्या कनिष्ठ अभियंता (स्थापत्य) यांना, अपदवीधर कनिष्ठ अभियंता (स्थापत्य) संवर्गातून महाराष्ट्र अभियांत्रिकी सेवा, गट-अ मधील उप विभागीय अधिकारी (स्थापत्य) पदावर या आदेशान्वये तदर्थ पदोन्नती देण्यात येत आहे. पदोन्नती नंतर संबंधितांची नियुक्ती त्यांच्या नावासमोर दर्शविलेल्या ठिकाणी करण्यात येत आहे.
--------------------------------------------------------------------------------------
|  | अ.क्र. |  |  | पदविकाधारक कनिष्ठ |  |  | पदोन्नतीचा |  |  |  | वाटप करण्यात |  |  | पदस्थापना |  |
|  | अभियंता यांचे नांव | प्रवर्ग | आलेला |  |
|  |  | विभागीय संवर्ग |
| १. | श्री. एस. एन. सोनार इ.मा.व. | खुला | कोकण-२ | सा. बां. वांद्रे उप विभाग क्र. १, वांद्रे |
--------------------------------------------------------------------------------------
२. मा.उच्च न्यायालय, मुंबई यांनी याचिका क्र. २७९७/२०१५ मध्ये दिनांक ४.८.२०१७ रोजी दिलेल्या निर्णयान्वये पदोन्नतीमधील आरक्षण अवैध ठरविले आहे. मा. उच्च न्यायालयाच्या विरोधात राज्य शासनाने मा.सर्वोच्च न्यायालयात विशेष अनुज्ञा याचिका क्र.२८३०६/२०१७ दाखल केली आहे. सदर याचिका अद्याप प्रलंबित आहे. याबबात विधी व न्याय विभागाने दिनांक २८.१२.२०१७ रोजी दिलेल्या अभिप्रायानुसार खुल्या प्रवर्गातील कर्मचाऱ्यांना पदोन्नती देण्यास कोणतीही वैधानिक अडचण नसल्याचे अभिप्राय दिलेले आहेत.
त्यानुसार तूर्तास पदोन्नतीच्या कोट्यातील खुल्या प्रवर्गातील रिक्त पदे निव्वळ तात्पुरत्या स्वरूपात सेवाज्येष्ठतेनुसार मा.सर्वोच्च न्यायालयाच्या निर्णयाच्या अधीन राहून भरण्यात यावीत. अशी कार्यवाही करताना सेवाज्येष्ठता यादीमधील मागासवर्गीय अधिकारी / कर्मचारी यांना पदोन्नती देण्यापूर्वी ते दिनांक २५.५.२००४ च्या शासन निर्णयातील तरतुपदीनुसार आरक्षणाचा लाभ मिळून सेवाज्येष्ठता यादीत वरच्या स्थानावर आले नाहीत, याची खात्री प्रत्येक प्रशासकीय विभागाने करावी, अशा सूचना सामान्य प्रशासन विभागाने दि.२९. १२.२०१७ च्या पत्रान्वये दिलेल्या आहेत.
त्यानुसार श्री.एस.एन. सोनार, कनिष्ठ अभियंता यांना देण्यात येणारी पदोन्नती ही मा.सर्वोच्च न्यायालयात दाखल विशेष अनुज्ञा याचिका क्र.२८३०६/२०१७ च्या अंतिम निर्णयाच्या अधीन राहून पदोन्नतीच्या कोट्यातील खुल्या प्रवर्गातील रिक्त पदावर निव्वळ तात्पुरत्या स्वरूपात करण्यात येत आहेत.
# Page 2
शासन आदेश क्रमांकः पीओजी-२०२०/प्र.क्र.२३/सेवा-२
३. श्री.सोनार यांना देण्यात येत असलेली पदोन्नती ११ महिने अथवा महाराष्ट्र लोकसेवा आयोग पुरस्कृत उमेदवार उपलब्ध होतील, या पैकी जे आधी घडेल तो पर्यंत राहील. दरम्यानच्या काळात महाराष्ट्र लोकसेवा आयोग पुरस्कृत उमेदवार प्राप्त झाल्यास, सदरहू पदोन्नती तदर्थ व तात्पुरत्या स्वरूपात असल्याने, सदर पदावर संबंधित अधिकाऱ्यांचा कायम स्वरूपी धारणाधिकार राहणार नाही.
४. श्री.एस.एन.सोनार यांना देण्यात आलेली पदोन्नती ही निव्वळ तात्पूरत्या स्वरूपाच्या असून, सदर पदोन्नतीच्या अनुषंगाने त्यांना उप विभागीय अधिकारी या संवर्गात जेष्ठता मिळणार नाही.
तसेच आवश्यकता भासल्यास अशी तात्पुरती पदोन्नती दिलेल्या अभियंत्यांना पदावनत करण्यात येईल.
सदर अट मान्य असल्याबाबत सदर अभियंत्यांकडून पदोन्नतीच्या पदावर रूजू करून घेण्यापूर्वी लेखी स्वरूपात संमती पत्र घेण्यात यावे.
५. श्री.एस.एन. सोनार यांच्याविरूध्द, महाराष्ट्र नागरी सेवा (शिस्त व अपिल) नियम, १९७९ मधील नियम ८ व १० खाली विभागीय चौकशी चालू अथवा प्रस्तावित/न्यायालयीन प्रकरण/FIR दाखल नसल्याच्या अटीच्या अधीन राहून सदर पदोन्नती देण्यात येत आहे. तथापि, सदर अभियंत्याच्या विरूध्द या आदेशाच्या दिनांकास विभागीय चौकशी / न्यायालयीन प्रकरण/FIR दाखल असल्यास त्यांच्याबाबतीत हे पदोन्नती आदेश आपोआप रद्द होतील.
६. श्री.एस.एन.सोनार यांना शासन अधिसूचना, सामान्य प्रशासन विभाग, क्र.एसआरव्ही २०१५/ प्र.क्र.१५६/कार्या- १२, दि.२८.४.२०१५ व दिनांक १६.७.२०१५ व सुधारित अधिसूचना, दिनांक १५.६.२०१७ मधील तरतुदीनुसार विभागीय संवर्गाचे वाटप करण्यात आले आहे व पदोन्नतीनंतर त्यांची पदस्थापना केलेले ठिकाण/कार्यालय याबाबतचा तपशील परिच्छेद - १ मध्ये मध्ये त्यांच्या नावासमोर नमूद करण्यात आलेला आहे.
७. मुख्य अभियंता,सार्वजनिक बांधकाम प्रादेशिक विभाग, मुंबई/ अधीक्षक अभियंता, मुंबई सार्वजनिक बांधकाम मंडळ, मुंबई यांना अशी विनंती करण्यात येते की, श्री. एस. एन. सोनार, कनिष्ठ अभियंता यांना पदोन्नतीचे व सविस्तर नियुक्तीचे आदेश निर्गमित झाल्याच्या दिनांकापासून तात्काळ कार्यमुक्त करावे व नवीन नियुक्तीच्या ठिकाणी कमीत कमी पदग्रहण अवधी घेऊन रजेवर न जाता किंवा कोणत्याही प्रकारे नियुक्ती रद्द करण्याचे अभिवेदन न करता रुजू होण्याचे आदेश द्यावेत.
८. श्री.एस.एन.सोनार, कनिष्ठ अभियंता हे दिनांक १५.०१.२०२१ पर्यत त्यांना पदोन्नतीनंतर देण्यात आलेल्या सविस्तर नियुक्तीच्या ठिकाणी हजर झाले नाहीत तर त्यांना पदोन्नतीमध्ये स्वारस्य नाही असे गृहीत धरुन त्यांच्या पदोन्नतीचे आदेश कसलीही नोटीस न देता रद्द करण्यात येतील. याबाबत नंतर कोणत्याही अभिवेदनाचा विचार केला जाणार नाही यांची संबधितांनी कृपया नोंद घ्यावी.
९. मुख्य अभियंता, सार्वजनिक बांधकाम प्रादेशिक विभाग, मुंबई/ अधीक्षक अभियंता, मुंबई सार्वजनिक बांधकाम मंडळ, मुंबई यांना कळविण्यात येते की, श्री.एस.एन. सोनार हे त्यांना दिलेल्या
पृष्ठ ३ पैकी २
# Page 3
शासन आदेश क्रमांकः पीओजी-२०२०/प्र.क्र.२३/सेवा-२
नियुक्तीच्या ठिकाणी दिनांक १५.०१.२०२१ पर्यत हजर न झाल्यास शासनास कळवावे जेणेकरुन शासनस्तरावर पुढील कार्यवाही करणे शक्य होईल.