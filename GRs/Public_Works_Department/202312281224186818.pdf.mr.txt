# Page 1
भंडारा-गडचिरोली प्रवेश नियंत्रित शिघ्रसंचार द्रुतगती महामार्गाच्या अंतिम आखणीस मान्यता.
महाराष्ट्र शासन
सार्वजनिक बांधकाम विभाग
शासन निर्णय क्रमांक - खाक्षेस-२०२३/प्र.क्र.३६७/रस्ते-८
मंत्रालय, मुंबई-४०० ०३२
दिनांक : २७ डिसेंबर, २०२३
प्रस्तावना : महाराष्ट्र राज्याची राजधानी मुंबई व उपराजधानी नागपूर ही शहरे जोडणारा राज्याचा महत्वाकांशी प्रकल्प हिंदु हृदयसम्राट बाळासाहेब ठाकरे महाराष्ट्र समृद्धी महामार्ग ६०० कि.मी. लांबीत पुर्ण झाला असून वाहतूकीसाठी खुला करण्यात आलेला आहे. उर्वरित लांबी ही लवकरच वाहतुकीस खुली करण्यात येणार आहे. महाराष्ट्र राज्याच्या पुर्व व पश्चिम सीमा शिघ्रसंचार द्रुतगती महामार्गाने जोडण्याच्या दृष्टीने, हिंदु हृदयसम्राट बाळासाहेब ठाकरे महाराष्ट्र समृद्धी महामार्गाचा विस्तार नागपूर पासून भंडारा ते गडचिरोली पर्यंत करण्याचे नियोजन आहे.
भंडारा-गडचिरोली प्रवेश नियंत्रित शिघ्रसंचार द्रुतगती महामार्ग विकसित करणे ही पूर्व महाराष्ट्रातील प्रमुख विकास योजनेपैकी एक असून त्याचा मुख्य उद्देश खालीलप्रमाणे आहे: i. नागपूर शहरास मागे गडचिरोली, भंडारा आणि पुढे मुंबईशी प्रवेश नियंत्रित द्रुतगती महामार्गाने जोडणे.
ii. राज्याच्या पूर्व आणि पश्चिम सीमांना द्रुतगती महामार्गाने जोडणे.
iii. देशाच्या उत्तर आणि ईशान्येकडील मध्य प्रदेश, छत्तीसगड, ओरिसा आणि पश्चिम बंगाल इत्यादीं राज्यांशी द्रुतगती महामार्गाद्वारे आंतरराज्यीय संपर्क स्थापित करणे.
iv. आंतरराज्य प्रवासी आणि माल वाहतूकीमुळे हिंदू हृदयसम्राट बाळासाहेब ठाकरे महाराष्ट्र समृद्धी महामार्गाची व्यवहार्यता सुधारण्यासाठी मदत होईल.
v पूर्व महाराष्ट्रातील अल्प विकसित जिल्ह्यांचा सामाजिक आर्थिक विकास होईल.
vi. पायाभूत सुविधांचा लाभ आदिवासी भागाचा विकास करण्यासाठी होईल.
त्यामुळे हिंदु हृदयसम्राट बाळासाहेब ठाकरे महाराष्ट्र समृद्धी महामार्ग नागपूरचे पुढे भंडारा ते गडचिरोली दरम्यान प्रवेश नियंत्रित शिघ्रसंचार द्रुतगती महामार्ग विकसित करणे प्रस्तावित आहे.
महाराष्ट्र राज्यातील पुर्व विभागातील भंडारा, गोंदिया, गडचिरोली व चंद्रपूर या नैसर्गिक खनिज साधनाने समृद्ध असलेल्या अल्प विकसीत भागांच्या सर्वांगिण विकासाच्या दृष्टीने नागपूर ते गोंदिया (पॅकेज १), भंडारा ते गडचिरोली (पॅकेज २) व नागपूर ते चंद्रपूर (पॅकेज ३) अंतर्गत प्रवेश नियंत्रित शिघ्रसंचार द्रुतगती महामार्गाचे सविस्तर प्रकल्प अहवाल तयार करण्याचे काम महाराष्ट्र राज्य रस्ते विकास महामंडळामार्फत हाती घेण्यात आले आहे. त्यामुळे राज्याच्या पूर्व भागातील अविकसित तसेच आदिवासी क्षेत्र मुख्य प्रवाहाशी जोडले जाऊन त्या परिसराचा सामाजिक व आर्थिक विकास होण्यास मदत होऊन नवीन उद्योगास चालना मिळून मोठ्या प्रमाणात रोजगार निर्मीती होईल.
यास अनुसरुन आता भंडारा- गडचिरोली प्रवेश नियंत्रित शिघ्रसंचार द्रुतगती महामार्गाच्या आखणी अंतिम करण्यासाठी शासनाने खालीलप्रमाणे निर्णय घेतला आहे.
शासन निर्णय: महाराष्ट्र राज्य रस्ते विकास महामंडळाने मार्गदर्शक तत्वांना (इंडियन रोड काँग्रेस विशेष पब्लिकेशन क्र.१९:२०२० च्या मूल्यांकन मॅट्रीक्स) अनुसरून व प्रत्यक्ष स्थळ पाहणी नुसार विविध पर्यायी आखणींचा अभ्यास केला आहे. तुलनात्मक दृष्ट्या सर्वाधिक सुयोग्य अशी आखणी खालील भागानुसार अंतिम आखणी म्हणून महामंडळाने प्रस्तावित केली आहे. सदर महामार्गाची रुपरेषा पुढील प्रमाणे आहे.
# Page 2
शासन निर्णय क्रमांकः खाक्षेस-२०२३/प्र.क्र.३६७/रस्ते-८
---------------------------------------------------------------------------------------------------------------------------------------------------------------------------------------------
| अ. क्र वि | महामार्गाचा भाग | साखळी क्रं | लांबी (कि.मी.) |
| सुरूवात | शेवट |
|  | नागपूर गोंदिया प्रवेश नियंत्रित शिघ्रसंचार द्रुतगती महामार्गाच्या सावरखेडा इंटरचेन्ज पासून रा.म क्र. ६ वरील गाडेगाव पर्यंत प्रवेश नियंत्रित शिघ्रसंचार द्रुतगती बांधणे | ०.००० | २४.४८९ | २४.४८९ |
| २. | बोरगाव इंटरचेन्ज ते रा.म क्र. ३५३ क वरील आरमोरी पर्यंत प्रवेश नियंत्रित शिघ्रसंचार द्रुतगती महामार्ग बांधणे | 0.000 | ६९.४०० | ६९.४०० |
| ३. | रा.म क्र.३५३ क वरील आरमोरी ते गडचिरोली मार्गाची सुधारणा करणे | ६९.४०० | ११६.२७ | ४६.८७० |
| ४. | गडचिरोली जोडरस्ता | 0.000 | १.३३७ | १.३३७ |
|  | एकुण लांबी (कि.मी.) | १४२.०९६ |
---------------------------------------------------------------------------------------------------------------------------------------------------------------------------------------------
महाराष्ट्र राज्य रस्ते विकास महामंडळामार्फत शासन मान्यतेसाठी सादर केलेल्या उपरोक्त आखणीस अंतिम आखणी म्हणून शासन मान्यता देण्यात येत आहे. तसेच सदर द्रुतगती महामार्गाचा विकास महाराष्ट्र राज्य रस्ते विकास महामंडळामार्फत हाती घेण्यास शासन मान्यता देण्यात येत आहे.
# Page 3