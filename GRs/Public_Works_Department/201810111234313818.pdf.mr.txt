# Page 1
स्थापत्य अभियांत्रिकी सहायक संवर्गाच्या दि. ०२.०१.२०१६ रोजी प्रसिद्ध केलेल्या अंतिम ज्येष्ठता सूची संदर्भातील शुद्धीपत्रक.
महाराष्ट्र शासन
सार्वजनिक बांधकाम विभाग
शासन शुद्धीपत्रक क्रमांक : ज्येष्ठता २०१५/प्र.क्र.५८/आस्था-१,
मंत्रालय, मुंबई -४०० ०३२
दिनांक – ११.१०.२०१८.
वाचा- १) शासन परिपत्रक, सार्वजनिक बांधकाम विभाग क्र.ज्येष्ठता २०१५/प्र.क्र.५८/आस्था-१, दि.०२.०१.२०१६.
२) शासन शुद्धीपत्रक क्र. सार्वजनिक बांधकाम विभाग क्र.ज्येष्ठता २०१५/प्र.क्र.५८/आस्था-१, दि.१५.०७.२०१७.
शुद्धीपत्रक संदर्भाधीन १ येथील शासन परिपत्रक दि.०२.०१.२०१६ अन्वये स्थापत्य अभियांत्रिकी सहायक संवर्गाची दि.०१.०१.१९८९ ते दि.३१.१२.२०१४ या कालावधीतील अंतिम ज्येष्ठतासूची प्रसिद्ध करण्यात आली आहे. सदर परिपत्रकान्वये ज्येष्ठता सूचीतील समावेशनाबाबतचे नियमाधीन निकष स्पष्ट करण्यात आले आहेत.
२. संदर्भाधीन शासन परिपत्रकाचे अवलोकन केले असता, नागपूर परिमंडळातंर्गत कार्यरत असलेले (तत्कालीन) श्री.एम.जी. वाघमारे, स्थापत्य अभियांत्रिकी सहायक यांची अ.क्र.१३३२ व १४०४ या ज्येष्ठता क्रमांकावर दुबार नोंद झाली असल्याचे दिसून येते.
श्री. एम.जी. वाघमारे यांचे दि.२२.०२.२००७ रोजी स्थापत्य अभियांत्रिकी सहायक या पदावर समावेशन करण्यात आले आहे. त्यानुसार त्यांना दि.२२.०२.२००७ हा ज्येष्ठता दिनांक देऊन, ज्येष्ठतेचा अनुक्रमांक १३३२ हा देण्यात आला आहे. श्री. वाघमारे हे अर्हताकारी परीक्षा उत्तीर्ण झाले नसून त्यांना वयाच्या ४५ व्या वर्षी म्हणजेच दि.१५.०५.२००८ रोजी अर्हताकारी परीक्षा उत्तीर्णतेच्या अटीतून सूट देण्यात आली आहे. सबब, त्यानुसार त्यांना दि.०२.०१.२०१६ रोजीच्या ज्येष्ठता सूचीमध्ये, ज्येष्ठतेचा दिनांक दि.१५.०५.२००८ असा देण्यात येऊन, ज्येष्ठतेचा अनुक्रमांक १४०४ हा देण्यात आला आहे. अशाप्रकारे श्री. वाघमारे यांची दि.०२.०१.२०१६ रोजीच्या स्थापत्य अभियांत्रिकी सहायकांच्या ज्येष्ठता सूचीमध्ये दुबार नोंद झाली आहे.
३. उपरोक्त परिस्थितीत श्री. एम. जी. वाघमारे यांना स्थापत्य अभियांत्रिकी सहायक संवर्गाच्या दि.०२.०१.२०१६ रोजीच्या ज्येष्ठता सूचीमधील अनु.क्र.१३३२ वरील त्यांना देण्यात आलेला ज्येष्ठता क्रमांक रद्द करण्यात येत आहे. सबब, श्री. वाघमारे यांना उपरोक्त ज्येष्ठता सूचीमध्ये देण्यात आलेला ज्येष्ठतेचा अनुक्रमांक १४०४ हा सुयोग्य आहे.
# Page 2
शासन शुद्धीपत्रक क्रमांकः ज्येष्ठता २०१५/प्र.क्र.५८/आस्था-१