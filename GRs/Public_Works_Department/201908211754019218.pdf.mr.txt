# Page 1
सहायक अभियंता (श्रेणी-१) या पदावरुन कार्यकारी अभियंता (स्था) या पदावर पदोन्नती / पदस्थापना
महाराष्ट्र शासन
सार्वजनिक बांधकाम विभाग
शासन आदेश क्रमांकः पीओजी-१११८/प्र.क्र.२३२/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
तारीख:२१ ऑगस्ट, २०१९
संदर्भ : १) सा. बां. विभाग शासन आदेश क्रमांक पीओजी १११८ / प्र.क्र. २३२/सेवा-१, दिनांक ७.६.२०१९ २) सा. बां. विभाग शासन आदेश क्रमांक पीओजी १११८ / प्र.क्र. २३२/सेवा-१, दिनांक १७.६.२०१९
संदर्भाधीन आदेशांन्वये, श्री. अनिल गणपतराव करपे, उप विभागीय अभियंता (स्था) यांची पदोन्नतीने पदस्थापना कार्यकारी अभियंता, पर्यटन संचालनालय, मुंबई या प्रतिनियुक्तीच्या रिक्त पदावर करण्यात आली होती. परंतु सदर पदावर श्री. करपे यांना अद्याप रुजू करुन घेण्यात आले नाही.
शासन आदेश :
महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) व ४ (५) मधील तरतुदीनुसार व सक्षम प्राधिकाऱ्याच्या मान्यतेने, सार्वजनिक बांधकाम विभागातील श्री. अनिल गणपतराव करपे, उप विभागीय अभियंता, सार्वजनिक बांधकाम उपविभाग, उरण यांच्या संदर्भ क्र-२ अन्वये केलेल्या पदोन्नतीउपरांत पदस्थापनेमध्ये आता अंशत: बदल करण्यात येत असून त्यांची सुधारित पदस्थापना सार्वजनिक सेवेच्या हितार्थ व प्रशासकीय सोयीस्तव, कार्यकारी अभियंता, जिल्हा परिषद (सा. बां.) (उत्तर) विभाग, नांदेड या रिक्त पदावर करण्यात येत आहे.
२. श्री. करपे यांच्या संदर्भाधीन पदोन्नती / पदस्थापना आदेशातील अटी-शर्ती लागू राहतील.
३. श्री. करपे यांनी त्यांच्या नवीन पदाचा कार्यभार त्वरीत स्वीकारावा व आपला पदग्रहण अहवाल शासनास विनाविलंब सादर करावा. त्यांनी अनधिकृतरित्या गैरहजर राहू नये अन्यथा त्यांची अनुपस्थिती ही अनधिकृत गैरहजेरी म्हणून समजण्यात येईल व विनावेतन करण्यात येईल तसेच त्यांच्या सेवेत खंड पडण्याची शक्यता नाकारता येत नाही याची जाणीव संबंधितांना करुन देण्यात येत आहे. तसेच, त्यांचे
लक्ष महाराष्ट्र नागरी सेवा (वर्तणूक) नियम, १९७९ मधील नियम २३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास त्या शिस्तभंगाच्या कारवाईस पात्र ठरतील.
४. संबंधित नियंत्रक अधिकाऱ्यांना कळविण्यात येते की, त्यांनी पदमोचक अधिकाऱ्यांनी कार्यभार स्वीकारल्याचा दिनांक त्वरित शासनास doser1.pwd@maharashtra.gov.in या ई-मेल पत्त्यावर कळवावा. विहीत कालावधीत अधिकारी रुजू न झाल्यास, त्याबाबत शासनास त्वरित अवगत करण्यात यावे, जेणेकरुन संबंधितांविरुद्ध शिस्तभंगविषयक कारवाई त्वरित करणे शक्य होईल. म.ना.से. (रजा)
# Page 2
शासन आदेश क्रमांकः पीओजी-१११८/ प्र.क्र.२३२/सेवा-१
नियम, १९८१ मधील नियम-३० (सी) नुसार बदली झालेल्या अधिकाऱ्याचा रजा अर्ज स्वीकारु नये / मंजूर करु नये.
५. श्री. करपे यांच्या पदोन्नती उपरांत पदस्थापनेतील बदल प्रशासकीय कारणास्तव करण्यात येत असल्याने त्यांना नियमानुसार अनुज्ञेय असणारा पदग्रहण अवधी, प्रवास भत्ता व दैनिक भत्ता देय राहील.
६. श्री. करपे यांनी नवीन पदस्थापनेच्या पदाचा कार्यभार स्वीकारल्याचा दिनांक शासनास तसेच
संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.