# Page 1
सहायक अभियंता (श्रेणी-१)(स्था) या संवर्गातून कार्यकारी अभियंता (स्था) या संवर्गात पदोन्नती / पदस्थापना - अंशत: बदल
महाराष्ट्र शासन
सार्वजनिक बांधकाम विभाग
शासन आदेश क्रमांक: पीओजी-१११८/प्र.क्र. २३३ (१५) /सेवा-१
मादाम कामा मार्ग, हुतात्मा राजगुरु चौक
मंत्रालय, मुंबई-४०० ०३२
तारीख: ०१ ऑगस्ट, २०१९
पहा: १. पाटबंधारे आणि वीज विभाग शासन निर्णय क्र. जीएबी-१०७०/ई(१), दिनांक १९.१२.१९७० २. सा.बां.विभाग शासन आदेश क्रमांक: पीओजी-१११८/प्र.क्र.२३३/ सेवा-१, दिनांक १२.७.२०१९
संदर्भाधीन शासन आदेश क्रमांक २ येथील दिनांक १२.७.२०१९ अन्वये, सार्वजनिक बांधकाम विभागांतर्गत सहायक अभियंता (श्रेणी-१)(स्था) संवर्गातील श्री. सु. ह. साखरवाडे (इ.मा.व.), महाराष्ट्र पर्यटन विकास महामंडळ, नागपूर यांना कार्यकारी अभियंता (स्थापत्य) या संवर्गात, निवडसूचीच्या क्रमानुसार, निव्वळ तात्पुरत्या स्वरुपात सेवाज्येष्ठतेनुसार, खुल्या प्रवर्गातील रिक्त पदावर तदर्थ पदोन्नती देण्यात येऊन, पदोन्नतीउपरांत त्यांची पदस्थापना कार्यकारी अभियंता, सार्वजनिक बांधकाम (आदिवासी) विभाग, चंद्रपूर या रिक्त पदावर करण्यात आली होती. तथापि, श्री. साखरवाडे हे सदर पदावर रुजू झाले नाहीत.
शासन आदेश :
महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या
विलंबास प्रतिबंध अधिनियम, २००५ च्या कलम ४ (४) व ४ (५) मधील तरतुदीनुसार व सक्षम प्राधिकाऱ्याच्या मान्यतेने, श्री. साखरवाडे यांच्या उपरोल्लेखित पदस्थापनेत अंशत: बदल करण्यात येत असून, त्यांची सुधारित पदस्थापना त्यांच्या विनंतीनुसार तसेच सार्वजनिक सेवेच्या हितार्थ व प्रशासकीय सोयीस्तव, श्री. शालीकराव देवराव उसेंडी यांच्या बदलीमुळे रिक्त होणाऱ्या कार्यकारी अभियंता, सार्वजनिक बांधकाम विभाग क्रमांक-१, गडचिरोली या पदावर करण्यात येत आहे.
२. श्री. उसेंडी यांच्या बदलीचे आदेश स्वतंत्रपणे निर्गमित करण्यात येतील.
३. श्री. साखरवाडे यांच्या संदर्भाधीन क्रमांक-२ येथील पदोन्नती तथा पदस्थापना आदेशातील अटी व शर्ती यामध्ये कोणताही बदल होणार नाही.
४. श्री. साखरवाडे यांनी त्यांच्या नवीन पदाचा कार्यभार त्वरीत स्वीकारावा व आपला पदग्रहण अहवाल शासनास विनाविलंब सादर करावा. त्यांनी अनधिकृतरित्या गैरहजर राहू नये अन्यथा त्यांची अनुपस्थिती ही अनधिकृत गैरहजेरी म्हणून समजण्यात येईल व विनावेतन करण्यात येईल तसेच त्यांच्या सेवेत खंड पडण्याची शक्यता नाकारता येत नाही याची जाणीव संबंधितांना करुन देण्यात येत आहे. तसेच, त्यांचे लक्ष महाराष्ट्र नागरी
सेवा (वर्तणूक) नियम, १९७९ मधील नियम २३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास त्या शिस्तभंगाच्या कारवाईस पात्र ठरतील.
# Page 2
शासन आदेश क्रमांक: पीओजी-१११८/प्र.क्र. २३३ (१५) /सेवा-१
५. संबंधित नियंत्रक अधिकाऱ्यांना कळविण्यात येते की, त्यांनी पदमोचक अधिकाऱ्यांनी कार्यभार स्वीकारल्याचा दिनांक त्वरित शासनास doser1.pwd@maharashtra.gov.in या ई-मेल पत्त्यावर कळवावा. विहीत कालावधीत अधिकारी रुजू न झाल्यास, त्याबाबत शासनास त्वरित अवगत करण्यात यावे, जेणेकरुन संबंधितांविरुद्ध शिस्तभंगविषयक कारवाई त्वरित करणे शक्य होईल. म.ना.से. (रजा) नियम, १९८१ मधील नियम
३० (सी) नुसार बदली झालेल्या अधिकाऱ्याचा रजा अर्ज स्वीकारु नये / मंजूर करु नये.
६. श्री. साखरवाडे यांच्या पदोन्नती उपरांत पदस्थापनेतील बदल त्यांच्या विनंतीनुसार करण्यात येत असल्याने त्यांना नियमानुसार अनुज्ञेय असणारा पदग्रहण अवधी, प्रवास भत्ता व दैनिक भत्ता देय राहणार नाही.
७. श्री. साखरवाडे यांनी नवीन पदस्थापनेच्या पदाचा कार्यभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.
# Page 3