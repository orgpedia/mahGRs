# Page 1
मुंबई पुणे द्रुतगती प्रकल्पाचा (मूळ प्रकल्प) सवलत करारनाम्यास मान्यता देणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः खाक्षेस-२०१८/प्र.क्र.३२१/रस्ते-८.
मंत्रालय विस्तार, मुंबई - ४०० ०३२.
दिनांक:- ०३.१०.२०१८.
प्रस्तावना :
मुंबई पुणे द्रुतगती मार्गाचे काम महाराष्ट्र राज्य रस्ते विकास महामंडळाने हाती घेऊन ते सन २००२ मध्ये पूर्ण केले. सदर द्रुतगती मार्ग “बांधा, वापरा व हस्तांतरीत करा” या तत्वावर ३० वर्षाच्या सवलत कालावधीसाठी महाराष्ट्र शासनाने महाराष्ट्र राज्य रस्ते विकास महामंडळाकडे हस्तांतरीत केला आहे. सदर मार्ग ९४ कि.मी. लांबीचा व सहापदरी सीमेंट काँक्रीटचा महामार्ग आहे. महामंडळाने सदर महामार्गावरील पथकर वसुलीचे कंत्राट १५ वर्षाकरीता मे. म्हैसकर इन्फ्रास्ट्रक्चर लिमिटेड यांना आगाऊ रक्कम घेऊन दिले आहे. सदर कंत्राट दि.१०.०८.२०१९ मध्ये संपुष्टात येणार आहे.
महामंडळाकडे दि.३०.०४.२०३० पर्यंतचा सवलत कालावधी उपलब्ध असल्यामुळे विशेष प्रयोजन कंपनी (Special Purpose Vehicle) स्थापन करुन पथकर वसुली करण्याचा निर्णय महामंडळाने घेतला आहे.
या अनुषंगाने मुंबई पुणे एक्सप्रेस वे मर्यादीत ही दुय्यम कंपनी स्थापन केली आहे व महाराष्ट्र शासन, महाराष्ट्र राज्य रस्ते विकास महामंडळ आणि मुंबई पुणे एक्सप्रेस वे मर्यादीत यांच्यामध्ये करावयाच्या सवलत करारनाम्याच्या प्रारुपास व त्यानुसार सवलत करारनामा करण्यास मान्यता देण्याची बाब शासनाच्या विचाराधीन होती. याअनुषंगाने मंत्रिमंडळ पायाभूत सुविधा समितीच्या दिनांक २९.०८.२०१८ रोजी झालेल्या बैठकीत सदर बाबीस मान्यता देण्यात आलेली आहे. यानुसार आता शासनाने खालीलप्रमाणे निर्णय घेतला आहे.
शासन निर्णय :
मुंबई पुणे द्रुतगती (मूळ प्रकल्प) प्रकल्पाची विशेष उद्देश वाहन ( Special Purpose Vehicle ) कंपनीद्वारे अंमलबजावणी, निधी उभारणी इत्यादी साठी महाराष्ट्र शासन (as the Authority - प्राधिकरण " of one part), महाराष्ट्र राज्य रस्ते विकास महामंडळ ( as the " MSRDC" or Sponsor" - प्रायोजक of Second Part ) व विशेष उद्देश वाहन मुंबई पुणे एक्सप्रेस वे मर्यादीत ( of the other Part ) यांच्यातील करावयाच्या करारनाम्याच्या प्रारुपास शासनाची खालीलप्रमाणे मान्यता प्रदान करण्यात येत आहे:
१) मुंबई पुणे द्रुतगती मार्ग या मुळ प्रकल्पाचा पथकर मे. मुंबई पुणे एक्सप्रेस वे मर्यादीत या दुय्यम कंपनीस (SPV) अभिहस्तांकित (Assign) करणे, दि. ३० एप्रिल, २०३० पर्यंत मे.
मुंबई पुणे एक्सप्रेस वे मर्यादीत ही महाराष्ट्र राज्य रस्ते विकास महामंडळाची दुय्यम कंपनी (SPV) कार्यरत ठेवणे, मे. मुंबई पुणे एक्सप्रेस वे मर्यादीत यांना नेमून दिलेल्या
# Page 2
शासन निर्णय क्रमांकः खाक्षेस-२०१८/प्र.क्र.३२१/रस्ते-८.
कामाच्या बदल्यात महाराष्ट्र राज्य रस्ते विकास महामंडळास मोबदला मिळणे, यास मान्यता देण्यात येत आहे.
२) महाराष्ट्र शासन, महाराष्ट्र राज्य रस्ते विकास महामंडळ आणि मे. मुंबई पुणे एक्सप्रेस वे मर्यादीत ही दुय्यम कंपनी (SPV) यांच्यामध्ये मंत्रीमंडळ पायाभूत सुविधा समितीस सादर केलेल्या प्रारुप सवलत करारनाम्याप्रमाणे सवलत करारनामा करण्यास मान्यता देण्यात येत आहे.
३) मुंबई पुणे द्रुतगती मार्ग प्रकल्पासाठी ( मुळ प्रकल्प) वित्तीय संस्थांकडून कर्ज घेण्यात येणार आहे. संबंधीत वित्तीय संस्थांनी प्रारुप सवलत करारनाम्यातील कलम २५.२ हे अत्यावश्यक असल्याबाबत कळविले आहे. त्याअनुषंगाने करारनाम्यामध्ये कलम २५.२ ठेवणेबाबत मान्यता देण्यात येत आहे.
सदर शासन निर्णय, नियोजन विभागाचा अनौपचारिक संदर्भ क्र.८५/१४३३, दि.२४-०८-२०१८ तसेच वित्त विभागाचा अनौपचारिक संदर्भ क्र. १६१/व्यय-११, दि. २३-०८-२०१८ अन्वये दिलेल्या
सहमतीस अनुसरुन निर्गमित करण्यात येत आहे.
# Page 3