# Page 1
सातारा जिल्ह्यातील कोरेगाव तालुक्यातील इतर जिल्हा मार्ग प्रमुख जिल्हा मार्ग म्हणून दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक: रवियो-२०२३/प्र.क्र.९४/नियोजन-२
मंत्रालय, मुंबई - ४०० ०३२
दिनांक - ०६ जून, २०२३.
पहावे :- १) मुख्य अभियंता, सार्वजनिक बांधकाम प्रादेशिक विभाग, पुणे यांचे पत्र जा.क्र. का-२ / रेशा / १६/१६५९ / सन २०२३, दि.१०/०३/२०२३.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, पुणे यांनी संदर्भाधिन पत्रान्वये सातारा जिल्ह्यातील कोरेगाव तालुक्यातील इतर जिल्हा मार्ग प्रमुख जिल्हा मार्ग म्हणून दर्जोन्नत करणेबाबत प्रस्ताव शासनास सादर केलेला आहे. तसेच जिल्हा परिषद, सातारा यांनी सदर रस्ता दर्जोन्नत करणेबाबत मागणी केलेली आहे.
सदर रस्त्यावरील गावांची संख्या, लोकसंख्या, रस्त्याचा होणारा वापर तसेच जिल्हा परिषद, सातारा यांचा ठराव विचारात घेता, सदर रस्ते प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, पुणे यांचा प्रस्ताव व जिल्हा परिषद, सातारा यांचा ठराव विचारात घेऊन सातारा जिल्ह्यातील कोरेगाव तालुक्यातील खालील इतर जिल्हा मार्ग प्रमुख जिल्हा मार्ग म्हणून दर्जोन्नत करण्यात येत आहेत.
-----------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | सामाविष्ठ रस्त्याचा क्रमांक | साखळी क्रमांक व लांबी | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
| १. | दुधनवाडी बनवडी देऊर बिचकुले नलवडेवाडी रस्ता. | इतर जिल्हा मार्ग- ७१ | (०/०० ते १३/८००)  |  १३.८००कि.मी. | १३.८०० कि.मी. | प्रमुख जिल्हा मार्ग-१५२ |
|  | एकूण | १३.८०० कि.मी. |  |
-----------------------------------------------------------------------------------------------------------------------------------------------------
# Page 2
शासन निर्णय क्रमांकः रवियो-२०२३/प्र.क्र.९४/नियोजन-२
परिणामी रस्ते विकास योजना २००१-२०२१ मधील सातारा जिल्ह्यातील प्रमुख जिल्हा मार्ग दर्जाच्या रस्त्यांच्या एकूण लांबीत १३.८०० कि.मी. ने वाढ होवून एकूण लांबी (३४६८.१५०+ १३.८००) म्हणजेच ३४८१.९५० कि.मी. इतकी तसेच इतर जिल्हा मार्ग रस्त्यांच्या एकूण लांबीत १३.८०० कि.मी. ने घट होवून एकूण लांबी (२६४५.०९-१३.८००) म्हणजेच २६३१.२९० कि.मी. इतकी होईल.