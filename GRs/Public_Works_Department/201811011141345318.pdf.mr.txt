# Page 1
चालू दरसूचीप्रमाणे निविदा स्विकृती व निविदा अधिक्य मंजूरी अधिकाराबाबत.
महाराष्ट्र शासन
सार्वजनिक बांधकाम विभाग
शासन परिपत्रक क्र. संकीर्ण/२०१८ - प्र. क्र.४७/रस्ते-५
मंत्रालय, मुंबई - ४०० ०३२.
दिनांक:०१ नोव्हेंबर, २०१८
वाचा: १) महाराष्ट्र सार्वजनिक बांधकाम नियम पुस्तिकामधील परिच्छेद क्र.२१७ २) महाराष्ट्र सार्वजनिक बांधकाम नियम पुस्तिकामधील परिशिष्ट, ४२अ.क्र.२०.
३) शासन परिपत्रक क्र.संकीर्ण/२०१८- प्र.क्र.४७/रस्ते-५,दि.१२/१०/२०१२ ४) सार्वजनिक बांधकाम विभागाचे परिपत्रक क्र. डीपीडब्ल्यू १९९६/१६(ब)/ लेखापरीक्षा, दि.२० सप्टेंबर, १९९७ ५) शासन निर्णय क्र.- सीएटी/२०१७/प्र.क्र.८/इमा-२,दि.२७.०९.२०१८
परिपत्रक :
शासनाने याबाबत दिनांक २०१८/०९/२७च्या शासन निर्णयान्वये निविदा स्विकृती व मंजूरी बाबत सविस्तर सूचना निर्गमित केल्या आहेत . तसेच सदर शासन निर्णयाच्या परिच्छेद क्र.६ मध्ये स्पष्टपणे नमूद करण्यात आले आहे की, “या शासन निर्णयाद्वारे महाराष्ट्र शासन, सार्वजनिक बांधकाम विभागाची नियम पुस्तिका सहावी आवृत्ती १९८४ आणि यापूर्वी निविदाविषयक निर्गमित करण्यात आलेले विविध शासन निर्णय / परिपत्रके हे अधिक्रमित करण्यात येत आहेत.” असे असताना सन १९९७ अथवा सन २०१२ मधील अधिक्रमीत झालेल्या परिपत्रकांच्या तरतुदींचा आधार घेत सक्षम स्तरावर निविदा स्वीकृतीचा निर्णय घेण्याचे टाळले जात आहे. क्षेत्रीय अधिकाऱ्यांमध्ये निर्माण झालेला संभ्रम दूर करण्यासाठी व सर्व मुख्य अभियंता / अधीक्षक अभियंता/कार्यकारी अभियंता यांच्या कामकाजात व निर्णय प्रक्रियेत एकसमानता व सुसंगतता येण्यासाठी खालील सूचना निर्गमित करण्यात येत आहेत:
आदेश: १) निविदा लिफाफा क्र.१ उघडणे व निविदा लिफाफा क्र.२ उघडणे या दोन कृतीमध्ये फक्त तीन दिवसांचे अंतर असावे. निविदा लिफाफा क्र.२ उघडल्यानंतर निविदा स्वीकृती प्रस्ताव तीन दिवसाच्या कालमर्यादेत प्रादेशिक स्तरावर व पाच दिवसाच्या कालमर्यादेत शासन स्तरावर सादर करण्यात यावा. सक्षम प्राधिकारी ज्या दिनांकास निविदा स्वीकृत (Tender acceptance) करणार आहेत त्या दिनांकास प्रचलित असणाऱ्या दरसुचीप्रमाणे अद्ययावत किंमत ठरवावी व सक्षम स्तरावर निविदा स्वीकृत करावी.
२) निविदा लिफाफा क्र.१, निविदा लिफाफा क्र.२ आणि निविदा स्वीकृती यात विलंब झाल्यास त्याची समर्थनीय कारणे जसे की न्यायलयीन प्रकरणे, तक्रार प्रकरणे इत्यादीबाबत सखोल माहिती अभिलेखावर ठेवावीत.
# Page 2
शासन परिपत्रक क्रमांकः संकीर्ण-२०१८/प्र.क्र.४७/रस्ते-५
३) निविदा स्वीकृत करताना शासन निर्णय क्र. सीएटी/२०१७/प्र.क्र.०८/इमा-२, दि.२७/०९/२०१८ मधील कालमर्यादेचे काटेकोरपणे पालन व्हावे.
सदरचे परिपत्रक आंतर वित्तीय सल्लागार व सह सचिव यांचे सहमतीने निर्गमित करण्यात येत आहे.