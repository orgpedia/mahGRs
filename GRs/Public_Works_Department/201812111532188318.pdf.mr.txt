# Page 1
शासकीय निवासस्थाने, हॉस्पीटल, कॅन्टीन इत्यादी तसेच इंधन वापराची निकड असलेल्या शासकीय इमारतींमध्ये पाईपलाईनने गॅस पुरवण्याबाबत..
महाराष्ट्र शासन
सार्वजनिक बांधकाम विभाग,
शासन परिपत्रक क्र.संकीर्ण-२०१८/प्र.क्र.१३९/इमारती-२
मंत्रालय, मुंबई ४०० ०३२
दिनांक : ११ डिसेंबर, २०१८
प्रस्तावना : शासनाने या पुढे शासनामार्फत बांधावयाच्या सर्व शासकीय इमारतींसाठी हरीत संकल्पनेवर
आधारित (Green Building Concept) इमारती बांधकामाचा निर्णय घेतलेला आहे. शासकीय इमारतींपैकी,
शासकीय निवासस्थाने, हॉस्पीटल इमारती, शासकीय कार्यालयीन इमारतीतील कॅन्टीन अशा ठिकाणी
सद्यस्थितीत गॅस वापरासाठी सिलींडर मार्फत पुरवठा होणाऱ्या गॅसचा वापर केला जातो.
२. मा.प्रधान सचिव, सार्वजनिक बांधकाम विभाग यांच्या दालनात दिनांक ०९.१०.२०१८ रोजी महानगर
गॅस लिमिटेडच्या अधिकाऱ्यांची बैठक घेण्यात आली होती. त्यात मुंबई व उपनगरात महानगर गॅस लिमिटेड
(MGL) मार्फत Piped Natural Gas (PNG) चा पुरवठा सुरु करण्यात येत असल्याचे निदर्शनास आल्याच्या
अनुषंगाने चर्चा झाली. सिलींडरने गॅस पुरवठा करण्यापेक्षा पाईपलाइनने गॅस पुरवठा करण्याचे सुरक्षिततेच्या
वस्तुस्थितीसह इतर ही अनेक फायदे असून ते सविस्तरपणे Ministry of Petroleum and Natural Gas,
Government of India च्या संकेतस्थळावर उपलब्ध आहेत.
परिपत्रक :
मुंबई उपनगर तसेच महाराष्ट्रातील बहुतांशी जिल्हा मुख्यालयात Piped Natural Gas पुरवठा
करणाऱ्या कंपन्या कार्यरत असून त्यांची माहिती Ministry of Petroleum and Natural Gas, Government
of India च्या संकेतस्थळावर उपलब्ध आहे. शासनामार्फत बांधावयाच्या इमारतींसाठी मुख्यत्वे ज्या ठिकाणी
मोठया प्रमाणावर इंधन म्हणून गॅसचा वापर होणार आहे. (उदा. शासकीय निवासस्थाने, हॉस्पीटल इमारती,
कॅन्टीन इ. ) अशा ठिकाणी प्राधान्याने इमारतीचा आराखडा व अंदाजपत्रक तयार करतांना Piped Natural
Gas (PNG) ने पुरवठा करण्याबाबचा समावेश आराखडयात व अंदाजपत्रकात करण्यात यावा. यासाठी, त्या
भागात पाईपने गॅस पुरवठा करणाऱ्या कंपनीसोबत इमारतीचा आराखडा तयार करताना सदर संकेत
स्थळावरुन समन्वय साधून आराखडयात आवश्यक तरतूदी कराव्यात. यामुळे सार्वजनिक बांधकाम विभागातर्फे
बांधण्यात येणाऱ्या उपरोक्त इमारती निश्चितपणे अधिक परीपूर्ण होतील व इमारत भोगवटादारांच्या निकडीचे
अनुपालन होईल.
# Page 2
शासन परिपत्रक क्रमांकः संकीर्ण-२०१८/प्र.क्र.१३९/इमारती-२
२. या शासन परिपत्रकाचे काटेकोरपणे पालन होईल याची दक्षता सर्व संबंधित कार्यकारी अभियंता
/ अधीक्षक अभियंता यांनी स्वत: जातीने लक्ष घालून घ्यावी.