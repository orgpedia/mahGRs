# Page 1
कार्यकारी अभियंता (स्थापत्य) संवर्गातील अधिकाऱ्यांच्या बदल्या / पदस्थापना.
महाराष्ट्र शासन
सार्वजनिक बांधकाम विभाग
शासन आदेश क्रमांक: टीएफएस-११२३/प्र.क्र. १२८/सेवा-१ (२)
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक: २८ जून, २०२३.
शासन आदेश :
नगर विकास विभागाने दि. १ मे, २०२३ पासून अंमलबजावणी कक्ष, पुणे हे कार्यालय सह
संचालक, नगर रचना, डिजीटल प्लानिंग सेल, पुणे या कार्यालयात समायोजित केले आहे. सार्वजनिक
बांधकाम विभागातील श्री. नरेंद्र रा. राजगुरु हे कार्यकारी अभियंता, अंमलबजावणी कक्ष, पुणे या पदावर
कार्यरत होते. सदरचे पद समायोजित झालेले असल्याने महाराष्ट्र शासकीय कर्मचाऱ्यांच्या बदल्यांचे
विनियमन व शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४
(४) व ४ (५) मधील तरतुदीनुसार व सक्षम प्राधिकाऱ्याच्या मान्यतेने, श्री. नरेंद्र रा. राजगुरु, कार्यकारी
अभियंता यांची कार्यकारी अभियंता, नगर रचना, डिजीटल प्लानिंग सेल, पुणे या पदावर पदस्थापना
करण्यात येत आहे.
२. कार्यकारी अभियंता, अंमलबजावणी कक्ष, पुणे हे पद सह संचालक, नगर रचना, डिजीटल
प्लानिंग सेल, पुणे या कार्यालयात समायोजित झाले असल्याने श्री. राजगुरु हे सदरच्या
समायोजनानंतर त्याच ठिकाणी कार्यरत आहेत. त्यामुळे त्यांच्या पदस्थापनेबाबतचे सदरचे आदेश हे
दि. १ मे, २०२३ पासून अंमलात येतील.
३. श्री. राजगुरु यांची पदस्थापना समायोजित पदावर करण्यात येत असल्याने त्यांना पदग्रहण अवधी, प्रवास भत्ता व दैनिक भत्ता देय राहणार नाही.
४. श्री. राजगुरु यांना प्रतिनियुक्तीच्या पदावर पदस्थापना देण्यात आली असून, सदर पदस्थापना
ही महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून
टाकणे यांच्या काळातील प्रदाने) नियम, १९८१ च्या परिशिष्ट दोन मध्ये विहित केलेल्या प्रतिनियुक्तीच्या
अटी व शर्तींच्या अधीन राहून करण्यात येत आहे.
५. श्री. राजगुरु यांनी नवीन पदस्थापनेच्या पदाचा कार्यभार स्वीकारल्याचा दिनांक शासनास तसेच
संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.
# Page 2
शासन आदेश क्रमांकः टीएफएस-११२३/प्र.क्र. १२८/सेवा-१(२)