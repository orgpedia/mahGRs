# Page 1
सार्वजनिक बांधकाम विभागातील उल्लेखनीय कामगिरी करणाऱ्या गुणवंत अधिकाऱ्यांना सन २०२२-२३ साठीचा “सार्वजनिक बांधकाम विभाग जीवन गौरव पुरस्कार” देण्याबाबत
महाराष्ट्र
सार्वजनिक बांधकाम विभाग
शासन निर्णय क्रमांक : पुरस्कार-१०२२/प्र.क्र.५९/आस्था-२.
मंत्रालय, मुंबई-४०००३२
दिनांक : १३ सप्टेंबर, २०२३.
वाचा : शासन निर्णय, सार्वजनिक बांधकाम विभाग, क्रमांक पुरस्कार-१०२२/प्र.क्र.५९/आस्था-२, दिनांक ११ सप्टेंबर, २०२३.
शासन निर्णय सार्वजनिक बांधकाम विभागांतर्गत रस्ते, पूल, विविध विभागांच्या इमारती व इतर सार्वजनिक बांधकामे करण्यात येतात. इमारती/पुलांची संकल्पना तयार करुन व इतर माध्यमांचा म्हणजे संगणकाचाही उपयोग करुन संकल्पनाचित्रे बनवताना तसेच, सार्वजनिक इमारतींची विद्युतीकरणाची कामे करताना व प्रकल्प राबविताना जे तांत्रिक कौशल्य पणाला लागते आणि ज्यामुळे अशा अभियंत्यांची सेवा समाजाला भविष्यात फायद्याची ठरते, अशा अभियंत्यांचे प्रशासकीय तसेच तांत्रिक कौशल्य लक्षात घेऊन त्यांचा वैयक्तिक पुरस्कार देऊन गौरव करण्यात येतो. भारतरत्न सर विश्वेश्वरय्या यांचा १५ सप्टेंबर हा जन्मदिवस दरवर्षी “अभियंता दिन” म्हणून साजरा करण्यात येतो. त्यानिमित्ताने उल्लेखनीय कामगिरी केलेल्या अभियंत्यांना सन्मानचिन्ह व प्रशस्तीपत्र प्रदान करण्यात येते. सार्वजनिक बांधकाम विभागातील कार्यरत/सेवानिवृत्त अधिकारी यांना त्यांनी केलेल्या उल्लेखनीय कामगिरीसाठी सन २०२२ २३ पासून “सार्वजनिक बांधकाम जीवन गौरव पुरस्कार देण्याचा निर्णय संदर्भाधीन दि. ११ सप्टेंबर, २०२३ रोजीच्या शासन निर्णयान्वये घेण्यात आला आहे.
२. त्यानुसार सार्वजनिक बांधकाम विभागातील उल्लेखनीय कामगिरी केलेल्या खालील विवरणपत्रात नमूद सेवानिवृत्त अधिकाऱ्यांस सन २०२२-२३ करीता “सार्वजनिक बांधकाम जीवन गौरव पुरस्कार” देण्याचा निर्णय घेण्यात आला आहे.
-------------------------------------------------------
| अ.क्र. | अधिकाऱ्याचे नाव | पदनाम |
| १ | श्री.संजय श्रीकृष्ण भोंगे | सेवानिवृत्त मुख्य अभियंता |
-------------------------------------------------------
# Page 2
शासन निर्णय क्रमांकः पुरस्कार-१०२२/प्र.क्र.५९/आस्था-२.