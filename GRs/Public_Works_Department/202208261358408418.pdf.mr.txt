# Page 1
आगामी गणेशोत्सव कालावधीत “कोकणात जाणाऱ्या गणेशभक्तांना गणेशोत्सवानिमित्त पथकर (Toll) माफी व इतर सोई सुविधा उपलब्ध करुन देण्याबाबत”.
महाराष्ट्र शासन
सार्वजनिक बांधकाम विभाग
शासन परिपत्रक क्रमांक : खाक्षेस-२०२२/प्र.क्र.२६३/रस्ते-८
मंत्रालय, मुंबई ४०० ०३२
दिनांक : २६ ऑगस्ट, २०२२
परिपत्रक
आगामी सन २०२२ च्या आगामी गणेशोत्सव कालावधीत “कोकणात जाणाऱ्या गणेशभक्तांना गणेशोत्सवानिमित्त पथकर (Toll) माफी व इतर सोई सुविधा उपलब्ध करुन देण्याबाबत या विषयाच्या अनुषंगाने मा. मुख्यमंत्री, महाराष्ट्र शासन यांचे अध्यक्षतेखाली दि. २१ जुलै, २०२२ रोजी बैठक संपन्न झाली.
सदर बैठकीमध्ये प्रस्तुतप्रकरणी चर्चा होऊन मा. मुख्यमंत्री महोदयांनी त्या अनुषंगाने सुचना व निर्देश दिलेत, त्यास अनुसरुन सर्व संबंधितांना सदर परिपत्रकाद्वारे पुढीलप्रमाणे सूचित करण्यात येत आहे, १. सन २०२२ च्या गणेशोत्सवाकरीता कोकणात जाणाऱ्या भाविकांना / वाहनांना पथकरातून सूट देण्याची बाब शासनाच्या विचाराधीन होती. त्या अनुषंगाने दिनांक २७.०८.२०२२२ ते दिनांक ११.०९.२०२२ या कालावधीत मुंबई - बेंगलोर राष्ट्रीय महामार्ग (राम-४८), मुंबई गोवा राष्ट्रीय महामार्ग (रा.म.६६) वरिल व इतर सार्वजनिक बांधकाम विभागाच्या रस्त्यांवरील पथकर नाक्यावर कोकणात जाणाऱ्या गणेशोत्सव भाविकांना / वाहनांना पथकरातून सवलत देण्यात येत आहे.
याकरिता सोबत जोडल्याप्रमाणे “गणेशोत्सव २०२२, कोकण दर्शन” अशा आशयाचे स्टीकर्स स्वरुपाचे पथकर माफी पासेस त्यावर गाडी क्रमांक, चालकाचे नाव असा मजकूर नमूद करुन ते स्टीकर्स (पासेसचा नमुना सोबतचे जोडपत्र - अ प्रमाणे) आवश्यक त्या संख्येनुसार परिवहन विभाग, वाहतूक पोलीस/पोलीस, संबंधीत प्रादेशिक परिवहन विभाग (आर.टी.ओ.) यांनी समन्वय साधून पोलीस स्टेशन, वाहतूक पोलीस चौक्या व आर.टी.ओ. ऑफिसेस मध्ये उपलब्ध करुन देण्यात यावेत. तसेच सदरचे पास परतीच्या प्रवासाकरीता ग्राह्य धरण्यात येतील.
२. ग्रामीण वा शहरी पोलीस / प्रादेशिक परिवहन कार्यालय यांचेमार्फत दिले जाणारे पासेसची संख्या बाबतीत एकत्रित माहिती उप सचिव (खा.र.-१), सार्वजनिक बांधकाम विभाग, ४ था मजला, मंत्रालय, मुंबई ३२ यांना माहितीकरिता सादर करावी.
३. पोलीस व परिवहन विभागाने गणेशोत्सवाच्या काळात पास सुविधा आणि त्यांच्या उपलब्धतेबाबतची माहिती जनतेस होण्याकरिता आवश्यकतेप्रमाणे अधिसूचना / जाहीर प्रसिध्दी करावी.
या सुचना सर्व संबंधित अधिकाऱ्यांच्या निदर्शनास आणण्यात याव्यात.
# Page 2
# Page 3