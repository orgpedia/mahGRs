# Page 1
कोल्हापूर एकात्मिक रस्ते विकास प्रकल्प - पथकर नाके बंद केल्याने सवलतकारास नुकसान भरपाईची रक्कम देण्याबाबत..
महाराष्ट्र शासन
सार्वजनिक बांधकाम विभाग
शासन निर्णय क्रमांकः खाक्षेस-२०१६/प्र.क्र.७९/रस्ते-८
मंत्रालय विस्तार, मुंबई-४०० ०३२.
दिनांक:- २९.०१.२०१९
वाचा : शासन निर्णय, क्र. कोमपा/१७०७/३०३/प्र.क्र.२०९/०७/नवि-२५,दि.२४/०१/२००८.
प्रस्तावना :
नगर विकास विभागाच्या दि.२४.०१.२००८ रोजीच्या शासन निर्णयानुसार कोल्हापूर महानगरपालिका क्षेत्रातील एकूण रु. २२० कोटीचे रस्ते खाजगीकरणाच्या माध्यमातून करण्यास व हा प्रकल्प राबविण्यासाठी नगर विकास विभागास Implementing Agency म्हणून व महाराष्ट्र राज्य रस्ते विकास महामंडळास विकासक म्हणून घोषित करण्यात आले. तसेच सदर प्रकल्पाची अंमलबजावणी बांधा, वापरा व हस्तांतरित करा या तत्वावर करण्यासाठी निविदा प्रक्रियेचा अवलंब करुन उद्योजक नेमण्यासाठी म.रा.र.वि.
महामंडळास अधिकार देण्यात आले. त्यानुषंगाने महाराष्ट्र राज्य रस्ते विकास महामंडळाने मे. आय.आर.बी.
कोल्हापूर इंटिग्रेटेड रोड डेव्हलपमेंट कंपनी प्रायव्हेट लिमिटेड (सवलतकार) यांची निविदा मंजूर केली.
तसेच कोल्हापूर शहर महानगरपालिका येथे एकात्मिक रस्ते विकास प्रकल्पावरील रस्त्यावरील विहीत केलेल्या पथकर नाक्यावर मे. आय. आर. बी. कोल्हापूर इंटिग्रेटेड रोड डेव्हलपमेंट कंपनी प्रायव्हेट लिमिटेड (सवलतकार) यांना दिनांक २० डिसेंबर, २०११ ते दि.३१ मार्च, २०३९ या कालावधीकरीता पथकर
वसूल करण्याबाबतची दिनांक १७ डिसेंबर, २०११ रोजी अधिसूचना निर्गमित करण्यात आली. परंतु पथकर संकलनास टोल विरोधी कृती समितीकडून सततचा विरोध व न्यायालयीन प्रकरणे या कारणास्तव नगरविकास विभागाने दिनांक ०३.०२.२०१६ अन्वये टोल कायमस्वरुपी बंद करण्याची अधिसूचना निर्गमित केली. याअनुषंगाने सवलतकारास रु.४७३.३७ कोटी इतकी नुकसानभरपाई देण्याची बाब शासनाच्या विचाराधीन होती. याअनुषंगाने मंत्रीमंडळ पायाभूत सुविधा समितीच्या दिनांक २०.१२.२०१८ रोजी झालेल्या बैठकीत मान्यता देण्यात आलेली आहे. यानुसार आता शासनाने खालीलप्रमाणे निर्णय घेतला आहे.
शासन निर्णय :
कोल्हापूर शहर एकात्मिक रस्ते विकास प्रकल्प शासनाने रद्द केल्याने सवलतकारास द्यावयाची रु.४७३.३७ कोटी इतकी नुकसानभरपाई व इतर मुद्दयांच्या अनुषंगाने शासनाची खालीलप्रमाणे मान्यता प्रदान करण्यात येत आहे :
१. सवलतकारास कोल्हापूर एकात्मिक रस्ते विकास प्रकल्पाच्या अंतिम भरपाईपोटी रु.४७३.३७ कोटी देण्याबाबत मान्यता देण्यात येत आहे. सदर रक्कम अदा केल्यानंतर भविष्यात याप्रकरणी कोणतीही अतिरिक्त रक्कम महामंडळास व तद्वतच सवलतकारास देय असणार नाही, यास मान्यता देण्यात येत आहे.
# Page 2
शासन निर्णय क्रमांकः खाक्षेस-२०१६/प्र.क्र.७९/रस्ते-८
२. सवलतकारास यापूर्वी चार टप्प्यात देण्यात आलेल्या रु.४०० कोटीच्या भरपाई रक्कमेस पायाभूत सुविधा समितीची कार्योत्तर मंजूरी तसेच उर्वरित रु.७३.३७ कोटी अदा करण्यास मान्यता देण्यात येत आहे.
३. सवलतकारासमवेत करण्यात आलेले भूखंड हस्तांतरणाबाबतचे सर्व करारनामे रद्द करण्यात येऊन, भूखंड व त्यावरील इमारत कोल्हापूर महानगरपालिकेने स्वखर्चाने हस्तांतरित करुन घ्यावी. महाराष्ट्र राज्य रस्ते विकास महामंडळाने याबाबत आवश्यक ते सहकार्य कोल्हापूर महानगरपालिकेस करावे, यास मान्यता देण्यात येत आहे.
४. सवलतकारासोबत महामंडळ व महानगरपालिकेने करण्यात आलेले इतरही सर्व करारनामे रद्द करण्यास मान्यता देण्यात येत आहे.
५. सवलतकाराकडून या प्रकरणी करण्यात आलेले सर्व न्यायालयीन दावे मागे घेण्याबाबतची जबाबदारी महामंडळाची असेल. तसेच भविष्यात कोणत्याही प्रकारचे भरपाईबाबतचे दावे अथवा यासंदर्भातील न्यायालयीन प्रकरणे दाखल करण्यात येणार नाही. याबाबत महामंडळाने लेखी हमी घ्यावी. तद्नंतरच सवलतकारास अंतिम देय रक्कम शासनस्तरावरुन महामंडळास अदा करावी, यास मान्यता देण्यात येत आहे.
६. विभागाने विधी व न्याय विभागाच्या अभिप्रायासह पक्षकारातर्फे मा. उच्च न्यायालयामध्ये Consent Term दाखल करुन अंतिम देयक सवलतकारास अदा करण्याबाबत महामंडळास निर्देशित करण्याबाबत मान्यता देण्यात येत आहे.
७. कोल्हापूर महानगरपालिकेकडे असलेली निगेटिव्ह ग्रँट पोटीची रक्कम रु.२०.०० कोटी त्यावरील व्याजासह, या प्रकल्पातील अपूर्ण कामे पू करण्यासाठी वापरण्यात यावी.
कोल्हापूर महानगरपालिकेस अपूर्ण कामे पूर्ण करण्याबाबत अतिरिक्त निधी आवश्यक असल्यास त्याबाबत नगर विकास विभागाने स्वतंत्रपणे निर्णय घ्यावा. एकंदरीतच कोल्हापूर महानगरपालिकेकडे असलेल्या निगेटिव्ह ग्रँट पोटीची रक्कम रु.२०.०० कोटी व त्यावरील व्याज याबाबतच्या विनियोगाबाबत नगर विकास विभागाने निर्णय घेण्यास मान्यता देण्यात येत आहे.
८. सवलकारामार्फत कोल्हापूर महानगरपालिकेस कोणतीही रक्कम देय असणार नाही.
महामंडळाकडील निगेटीव्ह ग्रँट पोटीची रु.७.०० कोटीची रक्कम महामंडळास हा प्रकल्प
राबवण्यासाठीचा यंत्रणा खर्च (सेंटेज चार्जेस) म्हणून देण्याबाबत मान्यता देण्यात येत आहे.
९. कोल्हापूर महानगरपालिका व महाराष्ट्र राज्य रस्ते विकास महामंडळ यांना परस्परांमध्ये कोणतीही रक्कम देय असणार नाही, यास मान्यता देण्यात येत आहे.
१०. सवलतकाराकडून येणे असलेल्या रक्कमेची प्रथमतः वसुली करुन तद्नंतर अंतिम देय रक्कम अदा करण्याची जबाबदारी महाराष्ट्र राज्य रस्ते विकास महामंडळ यांची असेल, यास मान्यता देण्यात येत आहे.
११. जिल्हाधिकारी, कोल्हापूर यांच्याकडे जमा असलेले रु.२५.०० कोटी रकमेची बँक गॅरंटी सवलतकारास परत करण्यास मान्यता देण्यात येत आहे.
पृष्ठ ३ पैकी २
# Page 3
शासन निर्णय क्रमांकः खाक्षेस-२०१६/प्र.क्र.७९/रस्ते-८
सदर शासन निर्णय, मंत्रीमंडळ पायाभूत सुविधा समितीच्या दिनांक २०.१२.२०१८ रोजीच्या बैठकीत झालेल्या निर्णयानुसार व नियोजन विभागाचा अनौपचारिक संदर्भ क्र. ११४/१४३३, दि. ०८.१०.२०१८ तसेच वित्त विभागाचा अनौपचारिक संदर्भ क्र. १८६/व्यय-११, दि. ०१.१०.२०१८ अन्वये दिलेल्या सहमतीस अनुसरुन निर्गमित करण्यात येत आहे.