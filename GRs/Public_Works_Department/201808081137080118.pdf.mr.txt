# Page 1
महाराष्ट्र लोकसेवा आयोग व केंद्र शासनाच्या मिनिस्ट्री ऑफ रोड ट्रान्सपोर्ट व हायवेज या कार्यालयाकरीता जागा उपलब्ध करुन देण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक-साबांज-२०१५/प्रक्र-१५२/मिव्य-१,
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०८ ऑगस्ट,२०१८.
वाचा : १) महसूल व वन विभाग, परिपत्रक क्रमांक - जमिन-०४/२००६/प्र.क्र.-३५/ज-१, दिनांक ८.९.२००८.
२) सामान्य प्रशासन विभाग नस्ती क्र. मलोआ-१११६/प्र.क्र.८७/कार्यासन-८ वरील दि. २६.०६.२०१८ ची टिप्पणी.
३) केंद्र शासनाच्या मिनिस्ट्री ऑफ रोड ट्रान्सपोर्ट ॲण्ड हायवेज, नवी मुंबई यांचे पत्र क्र.RO/MUM/Gen/२०१८-१९/४३११, दि.२७.०६.२०१८.
प्रस्तावना : महाराष्ट्र लोकसेवा आयोगाचे कार्यालय बँक ऑफ इंडिया इमारत, फोर्ट, विक्रीकर भवन, माझगाव व कुपरेज येथील एम. टी. एन. एल. इमारत अशा तीन ठिकाणी कार्यरत आहे. आयोगाचे काम गोपनिय स्वरुपाचे व संवेदनशील असल्याने आयोगासाठी एकाच ठिकाणी प्रशस्त इमारत बांधणे प्रस्तावित आहे. या संदर्भात प्रधान सचिव (सेवा), सामान्य प्रशासन विभाग यांच्या अध्यक्षतेखाली गठीत समितीने महाराष्ट्र लोकसेवा आयोग कार्यालयासाठी शिफारस केलेल्या तीन जागापैकी सी.बी.डी.
बेलापूर, नवी मुंबई येथील कोकण भवनच्या शेजारील प्लॉट क्र.७, सेक्टर १० येथील १०००० चौ.मी.च्या भूखंडामधील मेट्रो प्रकल्पाला दिलेला सुमारे २००० चौ. मी. भूखंड वगळता उर्वरीत ८००० चौ.मी.चा भूखंड महाराष्ट्र लोकसेवा आयोगाच्या कार्यालयासाठी उपलब्ध करुन देण्याबाबत दि.२६ जून, २०१८ रोजीच्या बैठकीत मा. राज्यमंत्री, सामान्य प्रशासन विभाग यांनी निदेश दिले आहेत. मा.
मुख्यमंत्री यांनी सदर प्रस्तावास मान्यता दिली आहे.
त्याच प्रमाणे केंद्र शासनाच्या मिनिस्ट्री ऑफ रोड ट्रान्सपोर्ट अॅण्ड हायवेज, नवी मुंबई यांनी त्यांच्या कार्यालयाच्या कामकाजात वाढ झाली असल्याने सद्यस्थितीतील कार्यालयाची जागा अपूरी पडत असल्याने कोकण भवन येथे त्यांच्या कार्यालयाच्या इमारतीकरीता स्वंतत्र भूखंड उपलब्ध करुन देण्याची मागणी केली आहे. या दोन्ही कार्यालयासाठी स्वतंत्र इमारत बांधण्याकरीता जागा उपलब्ध करुन देण्याची बाब शासनाच्या विचाराधीन होती. या संदर्भात शासनाने पुढील प्रमाणे निर्णय घेतला आहे.
# Page 2
शासन निर्णय क्रमांकः साबांज-२०१५/प्रक्र-१५२/मिव्य-१,
शासन निर्णय : सी.बी.डी. बेलापूर, नवी मुंबई येथील कोकण भवनच्या शेजारील प्लॉट क्र.७, सेक्टर १० येथील १०००० चौ.मी. चा भूखंड सिडको, नवी मुंबई कडून सार्वजनिक बांधकाम विभागाकडे सन १९८४ मध्ये भाडेतत्वावर हस्तांतरीत करण्यात आला आहे. यापैकी २००० चौ.मी. जागा तात्पुरत्या स्वरुपात बेलापूर मेट्रो प्रकल्पासाठी देण्यात आली आहे. सदर जागा वगळता उर्वरीत ८००० चौ. मी. जागेपैकी ५५०० चौ.मी. जागा महाराष्ट्र लोकसेवा आयोगाच्या कार्यालयासाठी व २५०० चौ.मी. जागा केंद्र शासनाच्या नवी मुंबई कार्यालयासाठी देण्याकरीता अनुक्रमांक १ च्या परिपत्रकातील तरतूदीनुसार कायमस्वरुपी हस्तांतरीत करण्यास याव्दारे मान्यता देण्यात येत आहे.
सदरची कार्यवाही सामान्य प्रशासन विभागाच्या नस्तीवरील दिनांक २६.०६.२०१८ च्या टिप्पणीवर मा. मुख्यमंत्री व मा. मंत्री, सार्वजनिक बांधकाम विभाग यांनी दिलेल्या परवानगीच्या अधीन देण्यात येत आहे.