# Page 1
अधीक्षक अभियंता (स्थापत्य) यांच्या बदल्या / पदस्थापना.
महाराष्ट्र शासन
सार्वजनिक बांधकाम विभाग
शासन आदेश क्रमांकः टीएफएस-१२२१/प्र.क्र. ४३ (५) /सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: १३ ऑगस्ट, २०२१
संदर्भ : सा. बां. विभाग शासन आदेश क्र. टीएफएस-१२२०/प्र.क्र. ५९(७)/सेवा-१, दि. ७.८.२०२०
शासन आदेश :
सार्वजनिक बांधकाम विभागाच्या संदर्भीय दि. ७.८.२०२० च्या आदेशान्वये श्रीमती संगिता दि.
जैस्वाल, अधीक्षक अभियंता, महाराष्ट्र राज्य रस्ते विकास महामंडळ मर्या., मुंबई (नागपूर कार्यालय) यांची
बदलीने पदस्थापना अधीक्षक अभियंता, दक्षता व गुणनियंत्रण मंडळ, अमरावती या रिक्त पदावर करण्यात
आली होती. तथापि, श्रीमती जैस्वाल यांना बदलीच्या ठिकाणी रुजू होण्यासाठी कार्यमुक्त करण्यात आलेले नाही.
२. महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ५ (१) (ख)(ग) मधील तरतुदीनुसार व सक्षम प्राधिकाऱ्याच्या मान्यतेने, सार्वजनिक बांधकाम विभागातील श्रीमती संगिता दि. जैस्वाल, अधीक्षक अभियंता, महाराष्ट्र राज्य रस्ते विकास महामंडळ मर्या., मुंबई (नागपूर कार्यालय) यांची संदर्भीय आदेशान्वये करण्यात आलेली बदली सार्वजनिक सेवेच्या हितार्थ व प्रशासकीय सोयीच्या कारणास्तव रद्द करण्यात येत असून श्रीमती जैस्वाल यांना सध्याच्या पदावर पुढील वर्षाच्या नियतकालिक बदलीपर्यंत मुदतवाढ देण्यात येत आहे.
३. अधीक्षक अभियंता, दक्षता व गुणनियंत्रण मंडळ, अमरावती या पदावर अन्य अधिकाऱ्याची पदस्थापना स्वतंत्रपणे करण्यात येईल.
# Page 2