# Page 1
महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती अधिनियम, २०२२ नुसार सार्वजनिक बांधकाम विभागाच्या अधीनस्त मुख्य अभियंता, सार्वजनिक बांधकाम प्रादेशिक विभाग कोकण व मुंबई यांच्या अधीनस्त कार्यालयातील आस्थापनेवर कनिष्ठ अभियंता (स्थापत्य), गट-ब (अराजपत्रित) या संवर्गातील अधिसंख्य पदावर तात्पुरती नियुक्ती देण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः न्यायाप्र-२०२१/प्र.क्र.२७१/सेवा-३
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक :- ०४ जुलै, २०२३
संदर्भ : १. महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती अधिनियम, २०२२ (सन-२०२२ चा अधिनियम क्र.४५) राजपत्रात प्रसिध्द
दि.०८.०९.२०२२.
२. महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती (सुधारणा) अधिनियम,२०२२
३. सामान्य प्रशासन विभाग, शासन निर्णय, क्रमांक बीसीसी-११२२/प्र.क्र.१२८/कार्या १६-ब, दि.२१.०९.२०२२
४. सामान्य प्रशासन विभाग, शासन निर्णय क्रमांक बीसीसी-११२२/प्र.क्र.१२८/कार्या १६-ब, दि.३१.०१.२०२३
५. सार्वजनिक बांधकाम विभाग, शासन निर्णय क्रमांक ईएसटी-२०२३/प्र.क्र.६०/ प्रशा १. दि.०४.०७.२०२३.
प्रस्तावना :
महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती
अधिनियम,२०२२ अन्वये अधिसंख्य पदे निर्माण करण्याची तरतूद करण्यात आली आहे. संदर्भाधीन
क्र.३ व ४ येथील शासन निर्णय दिनांक २१.०९.२०२२ व दिनांक ३१.०१.२०२३ नुसार प्रस्तुत
अधिनियमाच्या सोबतच्या अनुसूचीतील पदांच्या संख्येइतकी अधिसंख्य पदे निर्माण करण्याबाबत
व संबंधित उमेदवारांना सेवेत नियुक्ती देऊन रुजू होण्यासाठी कळविण्याबाबत सूचना करण्यात
आल्या आहेत. सदर अधिनियमातील अनुसूचीमध्ये कनिष्ठ अभियंता (स्थापत्य), गट-ब
(अराजपत्रित) या संवर्गात ०२ अधिसंख्य पदे निर्माण करण्याची तरतुद केली आहे. कनिष्ठ
अभियंता (स्थापत्य), गट-ब (अराजपत्रित) राज्यस्तरीय पदभरती मध्ये श्री. प्रविण रमेश हिवराळे व
# Page 2
शासन निर्णय क्रमांकः न्यायाप्र-२०२१/प्र.क्र.२७१/सेवा-३ इतर यांनी मा. महाराष्ट्र प्रशासकीय न्यायाधिकरण, औरंगाबाद येथे दाखल करण्यात आलेल्या
मूळ अर्ज क्र.३९२/२०२१ मध्ये मा. न्यायाधिकरणाने दि.२०.९.२०२२ रोजी दिलेल्या
न्यायनिर्णयानुसार सदर भरती प्रक्रियेतील रूजू न झाल्याने रिक्त झालेली १९ पदे प्रतिक्षायादीतील
उमेदवारांमधून भरण्याबाबत मा. न्यायाधिकरणाने निदेश दिले आहेत. तसेच, एसईबीसी आरक्षण
रद्द झाल्याने एसईबीसी प्रवर्गातून शिफारस करण्यात आलेल्या श्री. प्रदीप रामचंद्र पाटील व श्रीमती
गौरी उत्तम चव्हाण या २ उमेदवारांना अधिसंख्य पदावर तात्पुरत्या स्वरुपात नियुक्ती देण्याची
बाब शासनाच्या विचाराधीन आहे.
शासन निर्णय :
महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती
अधिनियम,२०२२ मधील अनुसूची मध्ये नमूद कनिष्ठ अभियंता (स्थापत्य) गट-ब (अराजपत्रित) या
संवर्गामध्ये तात्पुरत्या स्वरुपात ०२ अधिसंख्य पदे संदर्भाधिन अ.क्र. ५ येथील शासन निर्णयान्वये
सार्वजनिक बांधकाम विभागाच्या अधीनस्त मुख्य अभियंता, सार्वजनिक बांधकाम प्रादेशिक विभाग
कोकण-१ व कोकण-२ यांच्या अधीनस्त कार्यालयातील आस्थापनेवर निर्माण करण्यात आली
आहेत. त्यानुसार खालील नमूद उमेदवारास कनिष्ठ अभियंता (स्थापत्य), गट-ब (अराजपत्रित) या
पदावर ते रुजू होतील त्या दिनांकापासून, वेतनस्तर एस-१५ रुपये ४१,८०० - १,३२,३०० या
वेतनश्रेणीत, त्यांच्या नावासमोर दर्शविलेल्या महसूल विभागातील रिक्त असलेल्या अधिसंख्य
पदावर निव्वळ तात्पुरत्या स्वरुपात नियुक्ती देण्यात येत आहे.
-------------------------------------------------------------------------------------------------------------------------------------------------------------------------------
| अ.क्र. | उमेदवाराचे नांव | प्रवर्ग | नियुक्तीचे ठिकाण |
| १ | श्री.प्रदिप रामचंद्र पाटील | एसईबीसी | मुख्य अभियंता, सार्वजनिक बांधकाम प्रादेशिक विभाग, कोकण अंतर्गत अधीक्षक अभियंता,सार्वजनिक बांधकाम मंडळ, रत्नागिरी अंतर्गत रिक्त पदी. |
| २ | श्रीमती गौरी उत्तम चव्हाण | एसईबीसी (महिला) | मुख्य अभियंता, सार्वजनिक बांधकाम प्रादेशिक विभाग, मुंबई अंतर्गत अधीक्षक अभियंता, सार्वजनिक बांधकाम मंडळ, मुंबई अंतर्गत रिक्त पदी. |
-------------------------------------------------------------------------------------------------------------------------------------------------------------------------------
पृष्ठ ९ पैकी २
# Page 3
शासन निर्णय क्रमांकः न्यायाप्र-२०२१/प्र.क्र.२७१/सेवा-३
२. वरील तक्त्यामधील उमेदवारांना महाराष्ट्र शासकीय गट-अ व गट-ब (राजपत्रित व
अराजपत्रित) पदावर सरळसेवेने नियुक्तीसाठी महसूली विभागीय संरचना व विभागीय वाटप
नियमावली, २०२१ लागू राहील. सदर नियमावलीतील तरतूदीनुसार संबंधित उमेदवारांना त्यांच्या
नावासमोर नमूद केल्यानुसार महसूली विभाग वाटप करून, वाटप करण्यात आलेल्या महसूली
विभागातील अधिसंख्य पदांवर सविस्तर पदस्थापना करण्यात येत आहे. त्यानुसार संबंधीत
उमेदवारांनी पदस्थापनेच्या ठिकाणी विहीत मुदतीत रुजू होणे बंधनकारक आहे.सदर उमेदवारांना
देण्यात आलेल्या पदस्थापनेत कोणताही बदल होणार नाही.
३. नियुक्ती आदेश प्राप्त झाल्यानंतर उमेदवारांनी संबंधीत मुख्य अभियंता, सार्वजनिक
बांधकाम विभाग यांच्याकडे हे आदेश निर्गमित झाल्याच्या दिनांकापासून एक महिन्याच्या आत
प्रत्यक्ष संपर्क साधावा व सेवेत रुजू व्हावे. अन्यथा, एक महिन्यानंतर सदर नियुक्तीचे आदेश
आपोआप रद्द होतील. कार्यालय प्रमुखांनी एक महिन्यानंतर रुजू होणाऱ्या उमेदवारास रुजू करुन
घेवू नये.
४. एसईबीसी आरक्षण रद्द झाल्याने एसईबीसी प्रवर्गातून अधीक्षक अभियंता, सार्वजनिक
बांधकाम मंडळ, मुंबई यांनी केलेल्या शिफारशीच्या अनुषंगाने वरील तक्त्यात नमूद उमेदवारांची
अधिसंख्य पदावर करण्यात आलेली नियुक्ती ही, सार्वजनिक बांधकाम विभागातील कनिष्ठ
अभियंता (स्थापत्य), गट-ब (अराजपत्रित) या पदाच्या सेवाभरती नियमातील तरतुदीनुसार
भरतीसाठी उपलब्ध असलेल्या रिक्त पदावर खालील विहित अटींच्या अधीन राहून करण्यात येत
आहे:
१) एखाद्या उमेदवारास विहित कालावधीत अपरिहार्य, उचित कारणास्तव रुजू होण्यासाठी
मुदतवाढ हवी असल्यास त्या उमेदवारांनी सदर शासन निर्णय निर्गमित झाल्याच्या
दिनांकापासून १० दिवसांच्या आत अपर मुख्य सचिव, सार्वजनिक बांधकाम विभाग,
मंत्रालय, मुंबई यांना मुदतवाढीसाठी अर्ज सादर करावा. तद्नंतर प्राप्त झालेले अर्ज
विचारात घेतले जाणार नाहीत. उचित कारणास्तव विहित कालावधीत मुदतवाढीसाठी अर्ज
करणाऱ्या उमेदवारांना मुदतवाढ देण्याचा/ नाकारण्याचा अंतिम निर्णय शासनाचा राहील.
पृष्ठ ९ पैकी ३
# Page 4
शासन निर्णय क्रमांकः न्यायाप्र-२०२१/प्र.क्र.२७१/सेवा-३ २) जे उमेदवार या शासन निर्णय निर्गमित झालेल्या तारखेपासून एक महिन्याच्या मुदतीच्या
आत नियुक्तीच्या ठिकाणी हजर होणार नाहीत अथवा त्यांचेकडून यासंबंधात काही सूचना
प्राप्त झाली नाही तर ही नियुक्ती त्यांना स्वीकृत नाही असे समजून उमेदवारांच्या नियुक्तीचे
आदेश आपोआप रद्द होतील. तसेच या बाबतचा अहवाल संबंधीत मुख्य अभियंता / संबंधीत
अधीक्षक अभियंता, सार्वजनिक बांधकाम विभाग यांनी शासनाला दिनांक ०३.०८.२०२३
पर्यंत सादर करावा.
३) वरील तक्त्यात नमूद उमेदवारांची वैद्यकीय तपासणी त्यांना नियुक्ती दिलेल्या ठिकाणी
तात्काळ करण्याबाबात त्यांच्या कार्यालय प्रमुखांनी दक्षता घ्यावी. तसेच त्यांचे वैद्यकीय
तपासणी अहवाल नियुक्तीनंतर ६ महिन्याच्या आत करण्याच्या अटीच्या अधीन राहून त्यांना
कनिष्ठ अभियंता (स्थापत्य), गट-ब (अराजपत्रित) या पदावर तात्पुरती नियुक्ती देण्यात येत
आहे. नियुक्तीच्या दिनांकापासून ६ महिन्याच्या आत त्यांनी वैद्यकीय तपासणी अहवाल
संबंधित कार्यालय प्रमुखास सादर न केल्यास उक्त कालावधी संपताच त्यांची सदर
पदावरील सेवा कोणतीही पूर्वसूचना न देता समाप्त करण्यात येईल.
४) शासन निर्णय, सामान्य प्रशासन विभाग, क्रमांक चारित्र्य-२११७/प्र.क्र.४८३/२०१७/१६-अ,
दिनांक २८/०८/२०१७ अन्वये वरील तक्त्यात नमूद उमेदवारांची चारित्र्य पडताळणी त्यांना
नियुक्ती दिलेल्या ठिकाणी तात्काळ करण्याबाबात त्यांच्या कार्यालय प्रमुखांनी दक्षता घ्यावी.
तसेच त्यांचे चारित्र्य पडताळणी अहवाल नियुक्तीनंतर ६ महिन्याच्या आत करण्याच्या
अटीच्या अधीन राहून त्यांना कनिष्ठ अभियंता (स्थापत्य), गट-ब (अराजपत्रित) या पदावर
तात्पुरती नियुक्ती देण्यात येत आहे. नियुक्तीच्या दिनांकापासून ६ महिन्याच्या आत त्यांनी
चारित्र्य पडताळणी अहवाल संबंधित कार्यालय प्रमुखास सादर न केल्यास उक्त कालावधी
संपताच त्यांची सदर पदावरील सेवा कोणतीही पूर्वसूचना न देता समाप्त करण्यात येईल.
५) मुख्य अभियंता, सार्वजनिक बांधकाम प्रादेशिक विभाग, कोकण व मुंबई व संबंधीत अधीक्षक
अभियंता, सार्वजनिक बांधकाम मंडळ, यांनी सदर पदाच्या जाहीरातीत नमूद केल्यानुसार
वयोमर्यादेची तसेच शैक्षणिक व अन्य अटींची पुर्तता करणारी मूळ कागदपत्रे (वय, अधिवास,
शैक्षणिक पात्रता, महिला आरक्षणानुसार विहीत केलेले प्रमाणपत्र, जात वैधता प्रमाणपत्र,
अनाथ प्रमाणपत्र इ.) तपासावीत.
पृष्ठ ९ पैकी ४
# Page 5
शासन निर्णय क्रमांकः न्यायाप्र-२०२१/प्र.क्र.२७१/सेवा-३ ६) मागासवर्गीय प्रवर्गातील उमेदवारांच्याबाबत जात वैधता प्रमाणपत्र सादर करण्यासाठी व
जात प्रमाणपत्र अवैध ठरल्यास अनुसरावयाच्या कार्यपध्दतीबाबत सामान्य प्रशासन विभाग,
शासन परिपत्रक क्रमांक : बीसीसी-२०१२/प्र.क्र.३३२/१२/१६-ब, दिनांक १८.०५.२०१३
मध्ये नमूद सूचनांनुसार कार्यवाही करणे अपेक्षित असून, मागासवर्गीयांसाठी राखीव
असलेल्या अधिसंख्य पदावरील नियुक्तीसाठी शिफारस करण्यात आलेल्या
उमेदवारांबाबत सामान्य प्रशासन विभाग, शासन निर्णय क्रमांक: बीसीसी
२०११/प्र.क्र.१०६४/२०११/१६- ब. दिनांक १२.१२.२०११ मधील तरतुदीनुसार जात वैधता
प्रमाणपत्राची वैधता तपासण्याच्या अधीन राहून तात्पुरत्या स्वरुपात नियुक्ती करण्यात
येईल. सदरहू उमेदवाराकडे जात पडताळणी समितीकडून प्राप्त करून घेतलेले जात
वैधता प्रमाणपत्र असल्यास उमेदवाराने नियुक्तीसाठी हजर होताना ते सादर करावे. जात
वैधता प्रमाणपत्र नसल्यास उमेदवाराने जात प्रमाणपत्र पडताळणीसाठी आवश्यक असलेली
सर्व कागदपत्रे/प्रमाणपत्रे अधीक्षक अभियंता, सार्वजनिक बांधकाम मंडळ,मुंबई यांना
तात्काळ उपलब्ध करुन देणे आवश्यक आहे.
७) महिला व बाल विकास विभाग, शासन निर्णय दिनांक २५.०५.२००१ मधील तरतुदीनुसार,
खुला (महिला) आणि मागास प्रवर्गातील महिलांसाठीच्या राखीव पदाकरीता निवड झालेल्या
उमेदवारांची, “महिलांसाठी उन्नत व प्रगत व्यक्ती गट (क्रिमीलेअर) यामध्ये मोडत
नसल्याबाबतचे प्रमाणपत्र " (अलिकडचे / नवीनतम मूळ नॉन क्रिमीलेअर प्रमाणपत्र) ची
सांक्षाकित प्रत तपासणीसाठी आयुक्त, महिला व बाल विकास, पुणे यांचेकडे पाठविणे
आवश्यक आहे. त्यानुषंगाने खुला (महिला) व मागास प्रवर्गातील महिलांसाठीच्या राखीव
पदाकरीता निवड झालेल्या महिला उमेदवारांचे नॉन क्रिमीलेअर प्रमाणपत्र दोन प्रतीत
शासनास पाठविण्याची कार्यवाही या आदेशाच्या दिनांकापासून १ महिन्याच्या आत सर्व मुख्य
अभियंता/ सर्व अधीक्षक अभियंता, सार्वजनिक बांधकाम विभाग यांनी करावी. खुला (महिला)
आणि मागास प्रवर्गातील महिलांसाठीच्या राखीव पदाकरीता निवड झालेल्या महिला
उमेदवारांची नियुक्ती सदर तपासणी अहवालाच्या अधिन राहून करण्यात येत आहे. आयुक्त,
महिला व बाल विकास, पुणे यांचेकडून प्राप्त अहवालानुसार महिला उमेदवार अपात्र ठरत
असल्यास त्यांची नियुक्ती रद्द करण्यात येईल.
पृष्ठ ९ पैकी ५
# Page 6
शासन निर्णय क्रमांकः न्यायाप्र-२०२१/प्र.क्र.२७१/सेवा-३ ८) उमेदवारांनी हिन्दी व मराठी भाषा परीक्षा अगोदरच उत्तीर्ण केली नसेल किंवा सदर भाषा
परीक्षा उत्तीर्ण होण्यापासून सूट मिळाली नसेल तर यासंबंधी असलेल्या नियमानुसार भाषा
परीक्षा उत्तीर्ण होणे आवश्यक आहे. भाषा परीक्षा उत्तीर्ण न झाल्यास त्यांची वेतनवाढ प्रचलित
नियमाप्रमाणे रोखून ठेवण्यात येईल.
९) सामान्य प्रशासन विभाग, शासन निर्णय, क्र.प्रशिक्षण २०००/प्र.क्र.६१/२००१/३९, दिनांक
०७/०८/२००१ अन्वये शासन सेवेतील नियुक्तीकरीता संगणक हाताळणी / वापराबाबतचे
ज्ञान एक आवश्यक अर्हता म्हणून निश्चित करण्यात आली आहे. त्यानुसार सामान्य प्रशासन
विभाग, शासन निर्णय, क्र.प्रशिक्षण २०००/प्र.क्र.६१/२००१/३९, दिनांक १९/०३/२००३
अन्वये आवश्यक प्रमाणपत्र नियुक्ती आदेशाच्या दिनांकापासून २ (दोन) वर्षांच्या आत
उपलब्ध करुन देणे आवश्यक आहे. जर त्यांनी विहित मुदतीत प्रमाणपत्र उपलब्ध करुन
दिले नाही तर उक्त कालावधी संपताच त्यांची सदर पदावरील सेवा कोणतीही पूर्वसूचना न
देता समाप्त करण्यात येतील. तसेच, ज्यांना या बाबतीत सूट अनुज्ञेय आहे त्यांची प्रकरणे
प्रचलीत शासन निर्णयानुसार संबंधीत कार्यालय प्रमुखांनी तपासावीत.
१०) उमेदवारांनी कनिष्ठ अभियंता (स्थापत्य) गट-ब (अराजपत्रित) या पदासाठी विहित केलेली
व्यावसायिक परीक्षा विहित कालावधीत उत्तीर्ण होणे आवश्यक आहे.
११) उमेदवारांनी व्यावसायिक परीक्षा परिवीक्षाधीन कालावधीमध्ये उत्तीर्ण होणे आवश्यक आहे.
उमेदवारांनी कामाचा अपेक्षित दर्जा प्राप्त न केल्यास तसेच, त्याचे काम किंवा वर्तणूक
अयोग्य अथवा अनुरुप / असमाधानकारक आढळल्यास, तो सेवेतून कमी करण्यास पात्र
ठरेल.
१२) सदर नियुक्ती, उमेदवारांनी सादर केलेल्या प्रमाणपत्राच्या सत्यासत्यतेवर अवलंबून राहील.
उमेदवारांनी सादर केलेली प्रमाणपत्रे तसेच सांक्षाकन नमुन्यात नमूद केलेली माहिती,
नियुक्तीनंतर खोटी अथवा बनावट आढळल्यास, सदर उमेदवारांची नियुक्ती आपोआप
संपुष्टात येईल.
१३)आवश्यकता भासल्यास उमेदवारांना भारताच्या संरक्षण सेवेतील पदावर किंवा भारताच्या
संरक्षणाशी निगडीत असलेल्या कुठल्याही पदावर देशात किंवा परदेशात प्रशिक्षणाचा
पृष्ठ ९ पैकी ६
# Page 7
शासन निर्णय क्रमांकः न्यायाप्र-२०२१/प्र.क्र.२७१/सेवा-३ कालावधी धरुन चार वर्षापेक्षा कमी नसणाऱ्या कालावधीसाठी भारत सरकार ठरवेल त्या
शर्तीवर सेवा करावी लागेल. परंतु,
(अ) त्यांच्या नियुक्तीनंतर १० वर्षांचा कालावधी संपल्यानंतर त्यांना अशी सेवा करावी
लागणार नाही किंवा,
(ब) सर्वसाधारणपणे त्यांच्या वयाची ४० वर्षे पूर्ण झाल्यानंतर त्यांना अशी सेवा करावी
लागणार नाही.
१४)उमेदवार सेवेत रुजू झाल्यानंतर सेवेचा राजीनामा देऊ इच्छित असल्यास, त्याला शासन
परिपत्रक सामान्य प्रशासन विभाग क्रमांक एसआरव्ही १०९२/१०३३/प्र.क्र.३३ / ९२/८,
दिनांक ०२/१२/१९९७ मधील तरतूदीनुसार शासनाला किमान १ (एक) महिन्याची आगाऊ
नोटीस किंवा एक महिन्याचे मूळ वेतन देणे आवश्यक राहील. मात्र, गैरशिस्त, सेवानियमांचा
भंग इत्यादी कारणांसाठी एखाद्या उमेदवाराची सेवा समाप्त करण्यासाठी वरीलप्रमाणे
नोटीस देण्याचे बंधन शासनावर असणार नाही.
१५) सदरहू उमेदवारांना महाराष्ट्र राज्य प्रशिक्षण धोरणासंबंधी, सामान्य प्रशासन विभागाच्या
शासन निर्णय क्रमांक : टीआरएन-०९/प्र.क्र.३९/०९/१२-अ, दिनांक २३/०९/२०११ मधील
परिच्छेद सहा येथील तरतुदीनुसार दिर्घ कालावधीचे व विदेशी प्रशिक्षणापूर्वी प्रशिक्षणार्थीला
सक्षम प्राधिकाऱ्याबरोबर बंधपत्र लिहून द्यावे लागेल व त्याप्रमाणे नंतर प्रशिक्षणार्थी नोकरी
सोडत असेल तर प्रशिक्षणावर खर्च झालेली रक्कम सदर प्रशिक्षणार्थीकडून वसूल करून
संबंधित प्राधिकाऱ्याला शासनाकडे जमा करावी लागेल. याबाबतचे दर शासन निश्चित
करेल.
१६)उपरोक्त वसूली केल्याशिवाय प्रशिक्षणार्थींचा राजीनामा क्षेत्रिय स्तरावरुन स्विकारण्यात
येऊ नये. त्यानुसार प्रत्येक प्रशिक्षणार्थीला महाराष्ट्र अभियांत्रिकी प्रशिक्षण प्रबोधिनी (मेटा),
नाशिक येथे रूजू होण्यापूर्वी मुख्य अभियंता, महाराष्ट्र अभियांत्रिकी प्रशिक्षण प्रबोधिनी,
नाशिक यांच्याकडे व संबंधित नियुक्ती प्राधिकाऱ्यांकडे विहित बंधपत्र भरून सादर करणे
बंधनकारक राहील.
पृष्ठ ९ पैकी ७
# Page 8
शासन निर्णय क्रमांकः न्यायाप्र-२०२१/प्र.क्र.२७१/सेवा-३ १७) प्रशिक्षणादरम्यान सर्व प्रशिक्षणार्थीकडून प्रबोधिनीच्या प्रशिक्षणबाबतच्या नियमांचे व शिस्तीचे
काटेकोरपणे पालन करण्यात यावे. त्यांच्याकडून नियमभंग झाल्यास प्रबोधिनीकडून
त्यांच्याविरुध्द शिस्तभंगाची कार्यवाही करण्यात येईल.
१८)उमेदवारांनी साक्षांकन नमुन्यात सादर केलेली माहिती नियुक्ती देण्यात आल्यानंतर असत्य
असल्याचे आढळून आल्यास तात्पुरते नियुक्ती आदेश रद्दबादल करुन भारतीय
दंडसंहितेनुसार फौजदारी कारवाई करुन सदर उमेदवारांना शासन सेवेत कायमस्वरुपी
अपात्र ठरविण्यात येईल.
१९)तसेच, जे उमेदवार यापूर्वी अन्य विभागात अथवा या विभागात शासकीय सेवेत कार्यरत होते
त्यांच्याबाबतीत ते ज्या विभागात/कार्यालयात कार्यरत होते त्या
विभागाकडून/कार्यालयाकडून त्यांच्या विरूध्द कोणती विभागीय चौकशी सुरू होती किंवा
प्रस्तावित आहे. याबाबतची माहिती प्राप्त करून घेण्याच्या अधिन राहून त्यांना तात्पुरती
नियुक्ती देण्यात येत आहे. जर एखाद्या उमेदवारांविरूध्द त्यांनी यापूर्वी कार्यरत असलेल्या
विभागात / कार्यालयात विभागीय चौकशी सुरू असल्यास सदर नियुक्तीनंतरही सदर
चौकशी सुरू राहील.
२०) उमेदवार ज्या दिवशी रुजू होतील त्या दिवसापासून नियमाप्रमाणे त्यांचे गोपनीय अहवाल
लिहिण्यात यावेत व बदली झाल्यास ते ते संबंधित अधिकाऱ्याकडे पाठवून विभाग प्रमुखांनी
अथवा संबंधीत मुख्य अभियंता, सार्वजनिक बांधकाम विभाग यांनी याबाबत शासनास
कळवावे.
२१)वरील तक्त्यात नमूद उमेदवार सध्या केंद्र/ राज्य शासनाच्या सेवेत अथवा निमशासकीय
सेवेत कार्यरत असतील तर संबंधीत नियंत्रण अधिकाऱ्यांनी त्यांना नेमणूकीच्या ठिकाणी
हजर होण्याच्या दृष्टीने सदर सेवेतून कार्यमुक्त झाल्याचे अथवा तसे लेखी पत्र सादर
केल्याशिवाय त्यांना रूजू करून घेता येणार नाही. तसेच सदर उमेदवारांची नियुक्ती ही
त्यांचे केंद्र/ राज्य शासनाच्या सेवेत अथवा निमशासकीय सेवेतील ना-चौकशी प्रमाणपत्र
त्यांच्या संबंधीत कार्यालयाकडून प्राप्त होण्याच्या अधीन राहील.
५. वरील तक्त्यात नमूद उमेदवारांनी नियुक्तीच्या/पदस्थापनेच्या ठिकाणी हजर न होता
विशिष्ट ठिकाणी पदस्थापना / नियुक्ती मिळविण्यासाठी मा. लोकप्रतिनिधी / खाजगी व्यक्ती
पृष्ठ ९ पैकी ८
# Page 9
शासन निर्णय क्रमांकः न्यायाप्र-२०२१/प्र.क्र.२७१/सेवा-३ किंवा संघटना यांचे मार्फत दडपण/दबाव आणण्याचा प्रयत्न केल्यास संबंधित उमेदवारांविरुध्द
महाराष्ट्र नागरी सेवा (शिस्त व अपिल) नियम, १९७९ मधील तरतुदींनुसार शिस्तभंग विषयक
कारवाई करण्यात येईल.
६. सदर उमेदवारांची नियुक्ती महाराष्ट्र अधिसंख्य पदांची निर्मिती व निवड केलेल्या
उमेदवारांची नियुक्ती अधिनियम, २०२२ व सामान्य प्रशासन विभाग, शासन निर्णय क्रमांक
बीसीसी-११२२/ प्र.क्र.१२८/१६-ब, दि.२१.०९.२०२२ तसेच सामान्य प्रशासन विभाग, शासन
निर्णय क्रमांक, बीसीसी-११२२/प्र.क्र.१२८/१६-ब, दिनांक ३१.०१.२०२३ मधील तरतुदींच्या व
या अनुषंगाने शासन स्तरावरुन वेळोवेळी घेण्यात येणा-या निर्णयाच्या अधिन राहून करण्यात
येत आहे.