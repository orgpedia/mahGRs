# Page 1
रायगड जिल्ह्यातील कर्जत तालुक्यातील मौजे कडाव ते मौजे भिवपुरी रस्त्यावरील मे. टाटा पॉवर कंपनीच्या अधिपत्याखालील ७.००कि.मी.
लांबीचा रस्ता सार्वजनिक बांधकाम विभागाच्या ताब्यात घेणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक :- रवियो-२०२२/प्र.क्र.७८ / नियोजन-२
मंत्रालय, मुंबई - ४०० ०३२.
दिनांक :- २६ डिसेंबर, २०२२.
पहावे : १) मुख्य अभियंता, सार्वजनिक बांधकाम प्रादेशिक विभाग, कोंकण यांचे पत्र जा.क्र. मुअ(को)/रेखाचित्र शाखा/रस्ते हस्तांतरण/३४२१, दि.२९/११/२०२१.
२) मुख्य अभियंता, सार्वजनिक बांधकाम प्रादेशिक विभाग, कोंकण यांचे पत्र जा.क्र. मुअ(को)/रेखाचित्र शाखा/रस्ते हस्तांतरण/१७२६, दि.२३/०५/२०२२.
३) अधीक्षक अभियंता, रायगड (सा.बां.) मंडळ, कोंकण भवन यांचे पत्र क्र. रामा/रेचित्र/४४०२, दि.२२/१२/२०२२.
प्रस्तावना : मुख्य अभियंता, सार्वजनिक बांधकाम प्रादेशिक विभाग, कोंकण यांनी संदर्भाधीन पत्रान्वये रायगड जिल्ह्यातील कर्जत तालुक्यातील मौजे कडाव ते मौजे भिवपूरी रस्त्यावरील मे.
टाटा पॉवर कंपनीच्या अधिपत्याखालील ७.०० कि.मी. लांबी सार्वजनिक बांधकाम विभागाकडे हस्तांतरित करणेबाबत व पुढील ग्रामा ६६ ची १.६० कि.मी. लांबी व ग्रामा-६७ ची २.० कि.मी. ची लांबी प्रस्तावित रत्याला जोडून एकत्रित १०.६० कि.मी. लांबीचा प्रमुख जिल्हा मार्ग दर्जाचा रस्त्यांची दर्जोन्नती करण्याबाबत विनंती केली आहे. तसेच उपरोक्त रस्ता सा.बां. विभागाकडे हस्तांतरित करण्यास मे. टाटा पॉवर कंपनी व रायगड जिल्हा परिषद, अलिबाग यांनी मंजूरी दिलेली आहे. त्यानुषंगाने सदर रस्ता सार्वजनिक बांधकाम विभागाकडे हस्तांतरित तसेच ग्रामा ६६ व ग्रामा-६७ दर्जोन्नती करण्याचे शासनाच्या विचाराधीन होते.
शासन निर्णय :
मौजे कडाव ते मौजे भिवपूरी रस्त्यावरील मे. टाटा पॉवर कंपनीच्या अधिपत्याखालील रस्ता हा गेल्या १५ वर्षापासून सार्वजनिक वापराखाली आहे. या रस्त्याची गेली काही वर्षे दुरुस्ती न केल्याने अतिशय खराब झालेला आहे. रस्ता ठिकठिकाणी खचलेला असून वाहतुकीस असुरक्षित झाला आहे. या रस्त्याला लागून असलेल्या गाव वाडयांना कर्जत येथे येण्याकरीता हा एकमेव रस्ता असल्याने ग्रामस्थांकडून वारंवार रस्ता दुरुस्तीची मागणी होत आहे. तसेच सदर रस्त्याचे शेवटी काँक्रीट हेलिपॅड असून तेथे सतत अतिमहत्वाच्या व्यक्ती हेलिकॉप्टरने कर्जत येथे शासकीय कार्यक्रमाकरीता येत असतात. त्यांना हेलिपॅडच्या ठिकाणाहून कार्यक्रमस्थळी जाणेकरीता हा एकमेव रस्ता आहे. त्यामुळे हा रस्ता सुस्थितीत ठेवणे आवश्यक आहे.
# Page 2
शासन निर्णय क्रमांकः रवियो-२०२२/प्र.क्र.७८/नियोजन-२
त्यानुषंगाने मौजे कडाव ते मौजे भिवपूरी ता. कर्जत रस्त्यावरील मे. टाटा पॉवर कंपनीच्या अधिपत्याखालील ७.०० कि.मी. लांबी खालील अटीवर रायगड मंडळांतर्गत सार्वजनिक बांधकाम विभाग, पनवेलकडे हस्तांतरीत करण्यात येत आहे.
१) सदर रस्ते शासनाकडे हस्तांतरीत करण्यात आल्यानंतर रस्त्याच्या लांबीच्या वार्षिक विवरणपत्रात योग्य तो बदल करण्यात यावेत.
(२) हस्तांतरीत करण्यात येत असलेले रस्ते ताब्यात घेतल्याचा दिनांक शासनास योग्य वेळी कळविण्यात यावा.
(३) रस्ता हस्तांतरीत करुन घेण्यापुर्वी त्यावरील अतिक्रमणे/लीज बांधकाम, कंत्राट अथवा इतर संलग्न विषयासंबधी न्यायालयीन प्रकरणे याची योग्य पडताळणी सार्वजनिक बांधकाम विभागाच्या अधिकाऱ्यांनी करुन घ्यावी.
(४) रस्ता हस्तांतरीत केल्यानंतर त्यावरील अतिक्रमणे/लीज बांधकाम, कंत्राट अथवा इतर संलग्न विषयाची हाताळण्याची जबाबदारी सार्वजनिक बांधकाम विभागाच्या अधिकाऱ्यांची राहील. संबंधित अधिकारी / प्राधिकारी यांनी वरील विषयाबाबत काही न्यायालयीन आदेश असल्यास त्याचा अवमान होणार नाही याची दक्षता घ्यावी. संबंधित न्यायालयीन प्रकरणाची कागदपत्रे प्राप्त करुन योग्य ती कार्यवाही करण्याची जबाबदारी सार्वजनिक बांधकाम विभागाच्या अधिकाऱ्यांची राहील.
(५) सदर रस्ता देखभाल व दुरुस्तीसाठी शासनाकडे हस्तांतरीत केल्यानंतर शासकीय निधीतून त्याची देखभाल दुरुस्ती केल्यानंतर भविष्यात शासनाच्या पूर्व परवानगीविना सदर रस्ता पूर्नहस्तांतरीत करता येणार नाही.
(६) सदर रस्त्याचा सार्वजनिक प्रयोजनार्थ वापर करण्याकरीता मे. टाटा पॉवर कंपनीकडून भविष्यात कुठलीही हरकत घेण्यात येणार नाही. याची खातरजमा क्षेत्रिय कार्यालयाने करावी.
(७) मे. टाटा पॉवर कंपनीच्या ताब्यातील सदर रस्ता सा.बां. विभागाकडे हस्तांतरीत करुन घेण्याबाबत आवश्यक तो सांमजस्य करार (Memorandum of Understanding) कार्यकारी अभियंता यांनी करावा सदर MOU मध्ये वरील अटींचा समावेश असावा आणि सदर MOU ची प्रत शासनास सादर करावी.
तसेच रायगड जिल्ह्यातील खालील रस्ते व या दोन्ही रस्त्यास म्हणून दर्जोन्नत करण्यात येत आहे.
---------------------------------------------------------------------------------------------------------------------------------------------------
| अ. क्र. | प्रस्तावित रस्त्याचे नांव | समाविष्ठ रस्त्याचा क्रमांक | साखळी क्रमांक व लांबी | दर्जोन्नत करावयाची एकुण लांबी (किमी) | दर्जोन्नती नंतरचा क्रमांक |
| १. | वैजनाथ भिवापुरी मार्ग ग्रामा-६६ तालुका कर्जत, जि. रायगड | ग्रमीण मार्ग ६६ | ०/०० ते १/६०० | १.६००कि.मी. | प्रमुख जिल्हा मार्ग १११ |
| २. | वैजनाथ हुमगाव मार्ग ग्रामा-६७ तालुका कर्जत, जि. रायगड | ग्रमीण मार्ग ६७ | ०/०० ते २/०० | २.०० कि.मी. |
|  |  | एकूण | ३.६००कि.मी. |  |
---------------------------------------------------------------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांकः रवियो-२०२२/प्र.क्र.७८/नियोजन-२
परिणामी, दर्जोन्नती नंतर सदर रस्त्यांची लांबी विचारात घेता रस्ते विकास योजना सन २००१-२०२१ मधील रायगड जिल्ह्यातील प्रमुख जिल्हा मार्ग दर्जाच्या रस्त्यांच्या पूण लांबीत १०.६०० कि.मी. ने वाढ होवून एकूण लांबी (११३५.३४०+१०.६००) म्हणजेच ११४५.९४० कि.मी.
इतकी व ग्रामीण मार्ग रस्त्यांच्या एकूण लांबीत ३.६०० कि.मी. ने घट होवून एकूण लांबी (३०३.८८० - ३.६००) म्हणजेच ३००.२८० कि.मी. इतकी होईल.