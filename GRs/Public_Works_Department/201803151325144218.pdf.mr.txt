# Page 1
पदोन्नती
उपवने व उद्याने संघटनेतील उद्यान अधिक्षक (गट-ब / अराजपत्रित) पदावरुन सहाय्यक संचालक (गट-ब/राजपत्रित) पदावर पदोन्नती व पदस्थापना.
श्री.बी.व्ही.कुलकर्णी.
महाराष्ट्र शासन
सार्वजनिक बांधकाम विभाग
शासन आदेश क्रमांक- पदोन्न-२०१८/प्र.क्र.४१/सेवा-३
मंत्रालय, मुंबई - ४०० ०३२.
दिनांक:- १५/०३/२०१८
शासन आदेश
सार्वजनिक बांधकाम विभागाच्या अधिनस्त असलेल्या उपवने व उद्याने संघटनेतील उद्यान
अधिक्षक, गट-ब (अराजपत्रित) पदावरुन सहाय्यक संचालक, गट-ब (राजपत्रित) पदावर पदोन्नतीच्या सन
२०१६-२०१७ च्या निवडसूचीतील श्री. बी. व्ही. कुलकर्णी (खुला प्रवर्ग) यांना खुल्या प्रवर्गांतून रु.९३००
३४८०० या वेतन बँड (पीबी-२) मधील रुपये ४६०० या ग्रेड वेतनावर उपवने व उद्याने संघटनेतील सहाय्यक
संचालक, गट-ब (राजपत्रित) पदावर पदोन्नती देण्यात येत आहे.
पदोन्नतीनंतर श्री.बी.व्ही. कुलकर्णी यांची शासन अधिसूचना दि. १६.०६.२०१७ मधील नियम-६ (ड)
मधील तरतुदीनुसार कोकण-२ विभागांतर्गत सहाय्यक संचालक, उपवने व उद्याने, मुंबई येथील रिक्त
पदावर पदस्थापना करण्यात येत आहे.
२. श्री. कुलकर्णी, उद्यान अधिक्षक यांना सहाय्यक संचालक (गट-ब/राजपत्रित) पदावर सामान्य
प्रशासन विभागाच्या दि.२९.०१.२०१८ च्या टिप्पणीतील पुढील अटींच्या अधीन राहून पदोन्नतीने पदस्थापना
देण्यात येत आहे :
१. पदोन्नतीच्या कोटयातील खुल्या प्रवर्गातील रिक्त पदे निव्वळ तात्पुरत्या स्वरुपात
सेवाज्येष्ठतेनुसार मा.सर्वोच्च न्यायालयात दाखल केलेल्या विशेष अनुज्ञा याचिका
क्र.२८३०६/२०१७ च्या अधिन राहून भरण्याबाबत सा.प्र.वि./१६-ब यांनी दिनांक
२९.१२.२०१७ च्या पत्रान्वये दिलेल्या सूचनांनुसार सदर मान्यता देण्यात येत आहे.
२. सदर पदोन्नती निव्वळ तात्पुरत्या स्वरुपाची असल्याने या तात्पुरत्या पदोन्नतीच्या परिणामी
निवडसूचीतील अधिका-यांना नियमितपणाचा व सेवाज्येष्टतेचा कोणताही हक्क मिळणार
नाही.
३. तात्पुरती निवडसूची तयार करताना कोणताही ज्येष्ठ अधिकारी पदोन्नतीअभावी
अनावधानाने राहून गेलेला नाही, अशी धारणा आहे.
# Page 2
शासन आदेश क्रमांकः पदोन्न-२०१८/प्र.क्र.४१/सेवा-३
३. संचालक, उपवने व उद्याने, महाराष्ट्र राज्य, मुंबई यांना अशी विनंती करण्यात येते की, पदोन्नतीनंतर
त्यांच्याकडे नियुक्त करण्यात आलेल्या अधिका-याचे सविस्तर नियुक्तीचे आदेश निर्गमित झाल्याचे दिनांकापासून
संबंधित उद्यान अधिक्षक गट-ब (अराजपत्रित) यांना तात्काळ त्यांच्या पदभारातून मुक्त करावे व नविन नियुक्तीच्या
ठिकाणी कमीत कमी पदग्रहण अवधी घेऊन रजेवर न जाता किंवा कोणत्याही प्रकारे नियुक्ती रद्द करण्याचे
अभिवेदन न करता रुजू होण्याचे आदेश द्यावेत.
४. सदर अधिकारी दिनांक १४/०४/२०१८ पर्यत पदोन्नतीनंतर देण्यात आलेल्या सविस्तर नियुक्तीच्या
ठिकाणी हजर झाले नाहीत, तर त्यांना पदोन्नतीमध्ये स्वारस्य नाही, असे गृहीत धरुन त्यांच्या पदोन्नतीचे आदेश
कसलीही नोटीस न देता रद्द करण्यात येतील. याबाबत नंतर कोणत्याही अभिवेदनाचा विचार केला जाणार नाही,
यांची संबधितानी कृपया नोंद घ्यावी.
५. संचालक, उपवने व उद्याने, महाराष्ट्र राज्य, मुंबई यांना कळविण्यात येते की, पदोन्नतीनंतर त्यांच्या
अधिपत्याखालील नियुक्ती दिलेले अधिकारी दिनांक १४/०४/२०१८ पर्यत हजर न झाल्यास शासनास कळवावे,
जेणेकरुन शासनस्तरावर पुढील कार्यवाही करणे शक्य होईल.