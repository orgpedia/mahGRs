# Page 1
अधीक्षक अभियंता, सार्वजनिक बांधकाम
मंडळ, छत्रपती संभाजीनगर यांच्या
अधिनस्त कार्यालयाकरिता ११ निलेखित
निरीक्षण वाहनांच्या बदली ११ नवीन
निरीक्षण वाहने खरेदी करण्यास
प्रशासकीय मान्यता देण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्र.वाहन २०२४ / प्र.क्र.१९ / यंबांसा
मंत्रालय, मुंबई - ४०० ०३२.
दिनांक: - २४ जानेवारी, २०२५
वाचा :-
१)वित्त विभाग, शासन निर्णय क्र.वाहन २०१७/प्र.क्र.४१/१७/विनियम, दि.२८ जुलै, २०२० व
दि.०२ फेब्रुवारी, २०२४.
२)उद्योग, उर्जा व कामगार विभाग, शासन निर्णय क्र.भांखस-२०१४/प्र.क्र.८२/भाग-III/उद्योग-४,
दि.१ डिसेंबर, २०१६.
३)उद्योग, उर्जा व कामगार विभाग, शासन निर्णय क्र.संकीर्ण -२०१६/प्र.क्र.२१५/उद्योग-४,
दि.२४ ऑगस्ट, २०१७.
४)मुख्य अभियंता, सार्वजनिक बांधकाम प्रादेशिक विभाग, छत्रपती संभाजीनगर यांचा क्रमांक : मुअऔ/का-
६/यांत्रिकी/११९२, दि.५ मार्च, २०२४ रोजीचा प्रस्ताव
प्रस्तावना :-
मुख्य अभियंता, सार्वजनिक बांधकाम प्रादेशिक विभाग, छत्रपती संभाजीनगर यांच्या क्रमांक
मुअऔ/का-६/यांत्रिकी/११९२, दि.५ मार्च, २०२४ रोजीच्या पत्रान्वये निलेखित निरीक्षण वाहनांच्या बदली
नवीन निरीक्षण वाहन खरेदीचा प्रस्ताव प्राप्त झाला आहे. वित्त विभागाच्या संदर्भाधीन क्र. १ च्या शासन
निर्णयान्वये, निलेखित केलेल्या एकूण १२ निरीक्षण वाहनांच्या (१कार + ११ जीप) बदली १२नवीन निरीक्षण
वाहनांच्या (१ कार+ ११ जीप) खरेदीच्या प्रस्तावास प्रशासकीय मंजुरी देण्याबाबत संदर्भाधीन क्रमांक ४
येथील पत्रान्वये प्रस्तावित केले आहे. त्यानुसार नवीन निरीक्षण वाहनांच्या खरेदीचा प्रस्ताव शासनाच्या
विचाराधीन होता. याबाबत शासनाने खालीलप्रमाणे निर्णय घेतला आहे.
शासन निर्णय :-
क्षेत्रीय कार्यालयाची निरीक्षण वाहनांच्या अभावी होणारी गैरसोय लक्षात घेता तसेच सद्य:स्थितीत
राज्यामध्ये मोठ्या प्रमाणावर करण्यात येत असलेली रस्त्यांच्या दुरुस्ती व महामार्गाचे बांधकाम यावर
तश O ५ पैकी १
# Page 2
शासन निर्णय क्रमांकः वाहन २०२४/ प्र.क्र.१९/यंबांसा
देखरेख करण्यासाठी क्षेत्रीय कार्यालयातील जबाबदार अधिकाऱ्यांना वाहन उपलब्ध करुन देणे आवश्यक
आहे. त्याकरिता प्रस्तावित १२ वाहनांपैकी ११ निरीक्षण वाहनाच्या (११ जीप) खरेदीस शासनाच्या प्रचलित
नियमांचे पालन करुन प्रशासकीय मान्यता देण्यात येत आहे. सार्वजनिक बांधकाम विभागाच्या
अधिपत्याखालील अधीक्षक अभियंता, सार्वजनिक बांधकाम मंडळ, छत्रपती संभाजीनगर या क्षेत्रिय
कार्यालयाच्या अधीनस्त कार्यालयांच्या वापरातील ११ निलेखित निरीक्षण वाहनांच्या(११ जीप) बदली ११
नवीन निरीक्षण वाहने (११ जीप) प्रति वाहन रू.८.०० लक्ष या वाहन खरेदीसाठीच्या किंमत मर्यादेत खरेदी
करण्यात येतील. या निश्चित करण्यात आलेल्या वाहन किंमत मर्यादेत वस्तू व सेवा कराचा अंतर्भाव
करण्यात येणार नाही. तथापि, सदर किंमतीमध्ये वाहनाच्या किंमतीसोबत टेम्पररी रजिस्रेशन चाजेस व
सहाय्यभुत साहित्य (Accessories) इत्यादीसाठीच्या खर्चाचा अंतर्भाव करण्यात यावा. निधी उपलब्धतेच्या
व विहित कार्यपध्दतीच्या अवलंब करून वाहने खरेदी करण्याच्या अटीच्या अधीन खरेदीस राज्य स्तरीय
वाहन आढावा समितीने मान्यता दिली आहे. राज्यस्तरीय वाहन आढावा समितीने दिलेल्या मान्यतेस
अनुसरून विभागाकडे उपलब्ध असलेल्या अनुदानातून अधीक्षक अभियंता, सार्वजनिक बांधकाम मंडळ,
छत्रपती संभाजीनगर या क्षेत्रिय कार्यालयास ११ निलेखित निरीक्षण वाहनांच्या बदली ११ नवीन निरीक्षण
वाहनांच्या खरेदीकरिता रु. १,१२,६४,०००/- (रुपये एक कोटी बारा लक्ष चौसष्ट्ट हजार मात्र) इतक्या
निधीस पुढील अटींच्या अधीन राहून प्रशासकीय मान्यता देण्यात येत आहे.
अटी व शर्ती :-
१)वित्त विभागाच्या उक्त वाचा येथील क्र.१ च्या शासन निर्णयामधील अटींनुसार ११ निलेखित
केलेल्या निरीक्षण वाहनांच्या ( ११ जीप ) बदली त्याच प्रकारची (जीप ऐवजी जीप) ११ नवीन
निरीक्षण वाहने, प्रति वाहन खरेदीच्या रू.८.०० लक्ष या वाहन खरेदीसाठीच्या किंमत मर्यादेत
खरेदी करण्यात यावी. तसेच वित्त विभागाच्या दि.२/२/२०२४ रोजीच्या शासन निर्णयातील
परिच्छेद क्र.२ मध्ये “ निश्चित करण्यात आलेल्या वाहन किंमत मर्यादेत वस्तू व कराचा अंतर्भाव
करण्यात आलेला नाही. तथापि, सदर किंमतीमध्ये वाहनाच्या किंमतीसोबत टेंम्पररी रजिस्रेशन
चाजेस व सहाय्यभूत साहित्य (Accessories) इत्यादीसाठीच्या खर्चाचा अंतर्भाव करण्यात
आलेला आहे. सबब, निरीक्षण वाहन खरेदी करतांना त्यावर २८ टक्के इतका वस्तू व सेवा कर
(GST & SGST) आकरला जातो. उपरोक्त शासन निर्णयातील तरतूद विचारात घेता,
रू.८,००,०००/- इतकी वाहनाची किंमत (किंमत+टेंम्पररी रजिस्रेशन चाजेस+सहाय्यभूत
साहित्य) व त्यासोबत २८ टक्के वस्तू व सेवा कराची (१४ % GST + १४% SGST ) रक्कम
“A eo) ५ पैकी २
# Page 3
शासन निर्णय क्रमांकः वाहन २०२४/ प्र.क्र.१९/यंबांसा
रू.२,२४,०००/- अशी एकूण रू.१०,२४,०००/- इतकी प्रति वाहन रक्कम मंजूर करण्यात येत
आहे.
२)प्रस्तावित निलेखित केलेल्या निरीक्षण वाहनांच्या बदली नवीन निरीक्षण वाहनांची खरेदी उद्योग
ऊर्जा व कामगार विभागाच्या वाचा क्र.२ व ३ येथील दि.०१.१२.२०१६ तसेच दि.२४.०८.२०१७
च्या शासन निर्णयानुसार GeM Portal वरुन विहीत पध्दतीचा अवलंब करुन करण्यात यावी.
३)प्रस्तावित निलेखित निरीक्षण वाहनांच्या बदली यापूर्वी नवीन निरीक्षण वाहने खरेदी करण्यात
आलेली नसल्याची खात्री करावी.
४)वाहन अनुज्ञेय असणाऱ्या एका अधिकाऱ्याच्या वापरात फक्त एकच वाहन असावे.
५)नवीन निरीक्षण वाहने खरेदीनंतर जुन्या वाहनांची नोंद महावाहन संगणक प्रणालीवरुन नष्ट्ट
करुन त्या बदली नवीन वाहनांची नोंद महावाहन संगणक प्रणालीवर नोंदविण्यात यावी.
६)वरीलप्रमाणे नवीन निरीक्षण वाहने खरेदी करताना उक्त वाचा क्र.१, २ व ३ येथील वित्त विभाग
व उद्योग, उर्जा व कामगार विभागाच्या शासन निर्णयाचे कटाक्षाने पालन करण्यात यावे.
७)निरीक्षण वाहनांची खरेदी वित्त विभागाच्या दि.१०.०१.२०११ च्या शासन निर्णयातील अटींच्या
अधीन राहून अधीक्षक अभियंता, सार्वजनिक बांधकाम मंडळ, छत्रपती संभाजीनगर यांनी मुख्य
अभियंता, सार्वजनिक बांधकाम प्रादेशिक विभाग, छत्रपती संभाजीनगर यांच्या मान्यतेने
करावी.
८)उपरोक्त अनु.क्र.१ ते ७ येथे नमूद अटींची पूर्तता करण्याची, खरेदी नियमानुसार व
आवश्यकतेप्रमाणे आहे हे सुनिश्चित करण्याची तसेच वाहनांच्या वाटपाची संपूर्ण जबाबदारी
अधीक्षक अभियंता (यांत्रिकी), सार्वजनिक बांधकाम विभाग, कोकण भवन, नवी मुंबई यांची
राहील.
२. अधीक्षक अभियंता, सार्वजनिक बांधकाम मंडळ, छत्रपती संभाजीनगर यांच्या अधीनस्त क्षेत्रिय
कार्यालयासाठी ११ नवीन निरीक्षण वाहनांच्या खरेदीकरीता लागणारा रु. १,१२,६४,०००/- (रुपये एक
कोटी बारा लक्ष चौसष्ट्ट हजार मात्र) इतका निधी सन २०२४-२५ या चालू आर्थिक वर्षाच्या मंजूर
अनुदानातून मागणी क्र. एच-६, २०५९-सार्वजनिक बांधकामे, ८०-सर्वसाधारण, ०५२- यंत्रसामुग्री व
साधनसामुग्री, (००) (०१) दुरुस्त्या व वाहन अनिवार्य (२०५९ २११६) या लेखाशीर्षाखाली खर्ची टाकण्यात
यावा.
३. सदर शासन निर्णय वित्त विभागाच्या अनौपचारिक संदर्भ क्र.४२२/२०२४/विनियम,
दि.०५/१२/२०२४ अन्वये देण्यात आलेल्या मान्यतेनुसार निर्गमित करण्यात येत आहे.
“4 Po) ५ पैकी ३
# Page 4
शासन निर्णय क्रमांकः वाहन २०२४/ प्र.क्र.१९/यंबांसा
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 5