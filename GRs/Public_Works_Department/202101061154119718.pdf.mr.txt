# Page 1
ना हरकत प्रमाणपत्र देण्याबाबत करावयाची कार्यवाही.
महाराष्ट्र शासन
सार्वजनिक बांधकाम विभाग
शासन परिपत्रक क्र संकीर्ण २०२०/प्र.क्र.७६/प्रशा-३
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दि. ६/१/२०२१
संदर्भ :- समक्रमांकाचे शासन परिपत्रक, दि.१६.६.२०२०.
परिपत्रक
संदर्भीय शासन परिपत्रकाव्दारे सार्वजनिक बांधकाम विभागाच्या अधिपत्याखालील गट-अ व गट-ब मधील तांत्रिक अधिकाऱ्यांना सेवानिवृत्तीवेतन व उपदान अदा करण्यासाठी देण्यात येणारे ना हरकत प्रमाणपत्र (No Objection Certificate) संदर्भातील कार्यवाही हा विषय प्रशासकीय कारणास्तव आस्थापना २ कार्यासनाकडून अनुक्रमे सेवा-१ व सेवा-२ कार्यासनांकडे हस्तांतरित करण्यात आला. त्यानुषंगाने, सेवानिवृत्त कार्यकारी अभियंता / अधीक्षक अभियंता / मुख्य अभियंता यांच्यासंदर्भात कार्यासन सेवा - १ आणि उप अभियंता संवर्गातील सेवानिवृत्त अभियंत्यांसंदर्भात कार्यासन सेवा-२ मार्फत ना हरकत प्रमाणपत्र देण्याची कार्यवाही करण्यात येत आहे.
२. तथापि, ना हरकत प्रमाणपत्र देण्यापूर्वी संबंधित अधिकाऱ्याविरुध्द विभागीय चौकशी/न्यायालयीन प्रकरण / फौजदारी गुन्हा व अन्य दक्षताविषयक प्रकरण प्रलंबित आहे किंवा कसे, याबाबतची तपासणी सेवा ६ कार्यासनांकडून करण्यात येते. सबब, ना हरकत प्रमाणपत्र निर्गमित करण्याबाबतची कार्यवाहीदेखील त्याच कार्यासनांकडून करणे प्रशासकीयदृष्ट्या सोयीचे ठरेल. त्यामुळे अधिकाऱ्यांबाबतची माहिती इतर कार्यासनांकडे पाठवून त्यानंतर ना हरकत प्रमाणपत्राचे पत्र निर्गमित करण्यामधील कालापव्यय टळेल.
३. यास्तव आता, या आदेशाव्दारे प्रशासकीय कारणास्तव सार्वजनिक बांधकाम विभागाच्या अधिपत्याखालील तांत्रिक अधिकाऱ्यांना सेवानिवृत्तीवेतन व उपदान अदा करण्यासाठी देण्यात येणारे ना हरकत प्रमाणपत्र (No Objection Certificate) देण्यासंदर्भातील विषय सेवा-६ अ/ब/क व ड यांच्याकडे हस्तांतरित करण्यात येत आहे. या कार्यासनाच्या शासन आदेश, दि. ५.६.२०१८ नुसार सुधारीत वाटप केलेल्या प्रादेशिक विभागानुसार प्रस्तुत प्रकरणीची कार्यवाही कार्यासन सेवा ६ अ/ब/क व ड या कार्यासनांमार्फत करण्यात यावी. प्रस्तुत विषयासंदर्भातील सर्व अभिलेख आस्था-२, सेवा-१, सेवा-२ कार्यासनांनी सेवा-६ अ/ब/क व ड कार्यासनांकडे प्रादेशिक विभागनिहाय विनाविलंब हस्तांतरित करण्याची कार्यवाही करावी. आदेशाच्या दिनांकापासून सदर विषयाबाबतचे कामकाज सेवा ६ कार्यासनांमार्फत हाताळले जाईल. त्यानुसार प्रस्ताव सादर करण्याची दक्षता संबंधित क्षेत्रीय अधिकाऱ्यांनी घ्यावी.
# Page 2
शासन परिपत्रक क्रमांक: संकीर्ण २०२०/प्र.क्र.७६/प्रशा-३