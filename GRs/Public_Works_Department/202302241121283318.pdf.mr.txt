# Page 1
बुलडाणा जिल्ह्यातील मोताळा तालुक्यातील योजनाबाह्य रस्ते ग्रामीण मार्ग म्हणून रस्ते विकास योजना २००१-२१ मध्ये समाविष्ट करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०२३/प्र.क्र.२६/नियोजन-२
मंत्रालय, मुंबई - ४०० ०३२
दिनांक- २३ फेब्रुवारी, २०२३.
पहावे :- १) मुख्य अभियंता, सार्वजनिक बांधकाम प्रादेशिक विभाग, अमरावती यांचे पत्र जा.क्र.का-२ (२)/रस्ते दर्जोन्न्ती - बुलडाणा / २०२१/२२०३,, दि.२८/०६/२०२१
प्रस्तावना :
मुख्य अभियंता, सार्वजनिक बांधकाम प्रादेशिक विभाग, अमरावती यांनी संदर्भाधिन पत्रान्वये बुलडाणा जिल्ह्यातील मोताळा तालुक्यातील योजनाबाह्य रस्ता ग्रामीण मार्ग म्हणून रस्ते विकास योजना २००१-२१ मध्ये समाविष्ट करणेबाबत प्रस्ताव शासनास सादर केलेला आहे. तसेच
जिल्हा परिषद, बुलडाणा यांनी सदर रस्ते ग्रामीण मार्ग म्हणून रस्ते विकास योजनेमध्ये समाविष्ट करणेबाबत मागणी केलेली आहे.
सदर रस्त्यांचा होणारा वापर तसेच जिल्हा परिषद, बुलडाणा यांचा ठराव विचारात घेता, सदर रस्ते ग्रामीण मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, अमरावती यांचा प्रस्ताव व जिल्हा परिषद, बुलडाणा यांचा ठराव विचारात घेऊन बुलडाणा जिल्ह्यातील मोताळा तालुक्यातील खालील रस्ता ग्रामीण मार्ग म्हणून रस्ते विकास योजना सन २००१-२१ मध्ये समाविष्ट करण्यात येत आहेत.
-----------------------------------------------------------------------------------------------------------------
| अ.क्र. | प्रस्तावित रस्त्याचे नांव | साखळी क्रमांक | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
| तालुका - जळगाव-जामोद |
| १. | निमखल्ली ते धामणगाव बढे रस्ता. | ०/० ते २/५०० | २.५०० कि.मी. | ग्रामीण मार्ग-९४ |
|  | एकूण | २.५०० |  |
-----------------------------------------------------------------------------------------------------------------
# Page 2
शासन निर्णय क्रमांकः रवियो-२०२३/प्र.क्र.२६/नियोजन-२
परिणामी रस्ते विकास योजना २००१-२०२१ मधील बुलडाणा जिल्ह्यातील ग्रामीण मार्ग रस्त्यांच्या एकूण लांबीत २.५०० कि.मी. ने वाढ होवून एकूण लांबी (३३२२.४६० + २.५००) म्हणजेच ३३२४.९६० कि. मी. इतकी होईल.