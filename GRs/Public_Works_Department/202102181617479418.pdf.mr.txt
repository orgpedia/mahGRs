# Page 1
सार्वजनिक बांधकाम विभागाच्या
खुद्द व क्षेत्रीय आस्थापनेवरील
गट - अ, ब, क व ड मधील पदे
दिव्यांगांसाठी सुनिश्चित करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. दिव्यांग-२०२१/प्र.क्र.३५/सेवा-४,
हुतात्मा राजगुरू चौक, मादाम कामा रोड,
मंत्रालय, मुंबई-४०० ०३२.
दिनांक : - १८ फेब्रुवारी, २०२१.
वाचा: १) सार्वजनिक बांधकाम विभाग, शासन निर्णय, क्र. अपंग २०१०/प्र.क्र.३७५/सेवा-४, दि.११ जानेवारी,२०११, २) दिव्यांग व्यक्ती हक्क अधिनियम,२०१६, ३) सामाजिक न्याय व विशेष सहाय्य विभाग, शासन निर्णय, क्र. अपंग-२०१३/प्र.क्र.२०१/अ.क्र.२, दि. २० फेब्रुवारी, २०१९, ४) सामान्य प्रशासन विभाग, शासन निर्णय, क्र.दिव्यांग-२०१८/प्र.क्र.११४/१६-अ, दि.२९ मे, २०१९, ५) केंद्र शासनाच्या समाजिक न्याय व अधिकारीता मंत्रालय, नवी दिल्ली यांची दि. ४ जानेवारी, २०२१ ची अधिसूचना, ६) सामाजिक न्याय व विशेष सहाय्य विभाग,शासन परिपत्रक, क्र. दिव्यांग-२०१२/प्र.क्र.३२/दि.क.-२, दि. १ फेब्रुवारी, २०२१, ७) सामाजिक न्याय व विशेष सहाय्य विभाग, शासन परिपत्रक क्र. दिव्यांग-२०१९/प्र.क्र.२५१/दि.क.-२, दि. २ फेब्रुवारी, २०२१.
प्रस्तावना :
संदर्भाधीन क्र.१ येथील सार्वजनिक बांधकाम विभाग, शासन निर्णय क्र.अपंग २०१०/प्र.क्र.३७५/सेवा-४, दि.११ जानेवारी, २०११ अन्वये या विभागातील पदे दिव्यांगांसाठी सुनिश्चित करण्यात आली होती. परंतु, आता केंद्र शासनाचा दिव्यांग व्यक्ती हक्क अधिनियम, २०१६ मधील कलम ३३ नुसार राज्य शासनाच्या अखत्यारीतील पदांची सुनिश्चिती, केंद्र शासनाच्या सामाजिक न्याय व अधिकारीता मंत्रालय, नवी दिल्ली यांच्या दि.४.१.२०२१ च्या अधिसूचनेन्वये दिव्यांगासाठी सुनिश्चित केलेल्या पदांच्या यादी नुसार, करणे आवश्यक आहे.
सदर यादीमध्ये नमूद केलेल्या पदांप्रमाणे सार्वजनिक बांधकाम विभागाच्या खुदद् तसेच क्षेत्रीय आस्थापनेवरील गट-अ, ब, क व ड मधील पदे दिव्यांगासाठी सुनिश्चित करणेबाबतची बाब शासनाच्या विचाराधीन होती.
शासन निर्णय :
प्रस्तावनेतील बाबी विचारात घेऊन उपरोक्त संदर्भाधीन क्र. १ येथील दि. ११ जानेवारी, २०११ रोजीचा शासन निर्णय अधिक्रमित करण्यात येत आहे.
२. सामाजिक न्याय व व विशेष सहाय्य विभागाच्या संदर्भाधीन क्र.७ येथील दि.२ फेब्रुवारी, २०२१ च्या शासन निर्णयान्वये देण्यात आलेल्या सुचनांनुसार, केंद्र शासनाच्या सदंर्भाधीन क्र.५ येथील दि. ४ जानेवारी, २०२१ रोजीची अधिसूचना विचारात घेऊन, सरळसेवा भरतीसाठी सार्वजनिक सार्वजनिक बांधकाम विभागाच्या खुदद् तसेच क्षेत्रीय आस्थापनेवरील गट अ, ब, क व ड मधील सोबतच्या परिशिष्टातील नमूद पदे दिव्यांगांच्या विविध प्रवर्गांसाठी या आदेशान्वये सुनिश्चित करण्यात येत आहेत. सदर पदांपैकी निम्न श्रेणीतील एखादे पद दिव्यांगांसाठीच्या ज्या प्रवर्गासाठी सुनिश्चित केले असेल, त्या पदाच्या पदोन्नती साखळीतील सर्व पदे संबधित दिव्यांग प्रवर्गांसाठी सुनिश्चित करण्यात आली आहेत, असे समजण्यात यावे. सोबतच्या परिशिष्टात नसलेल्या
# Page 2
शासन निर्णय क्रमांकः दिव्यांग-२०२१/प्र.क्र.३५/सेवा-४
पदावर यापूर्वीच लक्षणीय दिव्यांगत्व असलेली व्यक्ती कार्यरत असेल तर सदरचे पद त्या लक्षणीय दिव्यांग प्रवर्गासाठी आरक्षित करण्यात आले आहे असे समजावे. जर एखादया पदाची कर्तव्ये व जबाबदाऱ्या सोबतच्या परिशिष्टातील सुनिश्चित केलेल्या पदांनुसार असल्यास, उक्त पदाचे पदनाम भिन्न असले तरी, सदरचे पद दिव्यांगांच्या संबंधित प्रवर्गासाठी सुनिश्चित केल्याचे समजण्यात यावे.
३. दिव्यांगांसाठी सुनिश्चित केलेल्या पदांची सरळसेवा भरती करतांना “दिव्यांग व्यक्ती हक्क अधिनियम, २०१६” मधील तरतुदी विचारात घेऊन तसेच शासनाने वेळोवेळी निर्गमित केलेले आदेश विचारात घेऊन कार्यवाही करण्यात यावी. तसेच, सदरची सरळसेवा भरती करतांना खालील बाबी विचारात घेण्यात याव्यातः
३.१) संदर्भाधीन क्र.४ येथील सामान्य प्रशासन विभागाच्या दि.२९ मे, २०१९ च्या शासन निर्णयान्वये तरतुद केल्यानुसार सोबतच्या परिशिष्टामधील सुनिश्चित करण्यात आलेल्या पदांच्या सरळसेवा भरती मध्ये विहित दिव्यांगत्व असणाऱ्या सर्व संवर्गांसाठी रिक्त पदांच्या ४% पदे दिव्यांग व्यक्तींसाठी आरक्षित ठेवण्यात यावीत. तसेच, यासंदर्भात सामान्य प्रशासन विभागाकडून वेळोवेळी निर्गमित होणाऱ्या सुचनांनुसार कार्यवाही करण्यात यावी.
३.२) संबंधित उमेदवारंची शिफारस प्राप्त झाल्यावर अशा उमेदवारांस शारिरीक पात्रतेसंबंधात विहित केलेल्या वैद्यकीय मंडळाने प्रस्तावित केल्यानंतरच अशा दिव्यांग व्यक्तींची सार्वजनिक बाधकाम विभागांतर्गत गट-अ, ब, क व ड मधील दिव्यांगांसाठी सुनिश्चित केलेल्या पदांवर नियुक्ती करण्यात यावी. दिव्यांगांसाठी सुनिश्चित केलेल्या पदांवर सरळसेवा नियुक्ती देण्यापूर्वी संबंधित नियुक्ती प्राधिकाऱ्याने उमेदवाराच्या दिव्यांगत्वाच्या प्रमाणपत्राची सत्यता पडताळून घ्यावी तसेच सदर पदाची कर्तव्ये पार पाडण्याकरिता संबंधित उमेदवार सक्षम आहे किंवा कसे याबाबत तपासणी करावी.
३.३) संबंधित पदाच्या सेवाप्रवेश नियमाच्या तरतूदींनुसार आवश्यक असणारी अर्हता संबंधित उमेदवाराकडे असल्याची खात्री करण्यात यावी.
३.४) नियुक्ती प्राधिकाऱ्यांनी केवळ कोणत्याही एकाच दिव्यांगांच्या प्रवर्गासाठी संबंधित पदाची भरती न करता दिव्यांगांसाठी सुनिश्चित केलेल्या सर्व प्रवर्गांसाठी संबंधित पदाची भरती करावी.
३.५) संदर्भाधीन क्र. ६ येथील सामाजिक न्याय व विशेष सहाय्य विभागाच्या दि. १ फेब्रुवारी, २०२१ च्या शासन निर्णयान्वये देण्यात आलेल्या सुचनांनुसार अंध / क्षीणदृष्टी / कर्णबधीर व अस्थिव्यंग कर्मचाऱ्यांना सहायक तंत्रज्ञान व उपकरणे उपलब्ध करुन देण्यात यावीत. तसेच, यासंदर्भात सामाजिक न्याय व विशेष सहाय्य विभागाकडून वेळोवेळी निर्गमित होणाऱ्या सुचनांनुसार कार्यवाही करण्यात यावी.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11