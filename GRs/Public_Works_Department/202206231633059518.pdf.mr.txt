# Page 1
शासन सेवेत पुनःस्थापित करण्याबाबत...
उप अभियंता (स्थापत्य) महाराष्ट्र शासन
सार्वजनिक बांधकाम विभाग
शासन आदेश क्रमांकः एलटीएस २०२२/प्र.क्र.२३ /सेवा-२
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२.
दि.: २३.६.२०२२
वाचा - शासन आदेश, सा.बां. विभाग, क्र. एस ९२/२०२१/प्र.क्र.७२/सेवा-६ (क), दि.३०.८.२०२१
शासन आदेश
ज्याअर्थी, श्री.दिनेश आनंदराव पाटील, उप विभागीय अभियंता, बांधकाम उप विभाग, अंमळनेर, जि.जळगाव यांना त्यांच्याविरूध्द अंमळनेर पोलीस स्टेशन येथे गुन्हा नं.२८७/२०२१, भ्रष्टाचार प्रतिबंधक अधिनियम, सन १९८८ चे कलम ७ व १२ प्रमाणे दि. ६.७.२०२१ रोजी दाखल गुन्हयाच्या अनुषंगाने संदर्भाधीन दि.३०.८.२०२१ च्या शासन आदेशान्वये निलंबित करण्यात आले.
२. ज्याअर्थी, सामान्य प्रशासन विभाग, शासन निर्णय, १४.१०.२०११ व दि.९.७.२०१९ मधील तरतुदीनुसार श्री.दिनेश आनंदराव पाटील, उप विभागीय अभियंता यांचे निलंबन संपुष्टात आणून त्यांना शासन सेवेत पुनःस्थापित करण्याचा निर्णय शासनाने घेतला आहे.
३. ज्याअर्थी, श्री.दिनेश आनंदराव पाटील, उप विभागीय अभियंता यांना सामान्य प्रशासन विभाग, शासन परिपत्रक, दि.२०.४.२०१३ मधील तरतुदी विचारात घेऊन, त्यांना या शासन आदेशान्वये पुनःस्थापित करण्यात येत असून त्यांची पदस्थापना उप कार्यकारी अभियंता, सार्वजनिक बांधकाम विभाग क्र.१, गडचिरोली या रिक्त पदावर करण्यात येत आहे.
४. संबंधित नियंत्रण अधिकाऱ्यांना कळविण्यात येते की, त्यांनी उपरोक्त उप अभियंता यांना नवीन नेमणूकीच्या ठिकाणी तात्काळ रुजू होण्यास सांगावे.
५. श्री.पाटील, उप अभियंता यांनी नवीन पदाचा कार्यभार त्वरीत स्वीकारावा, त्यांनी अनधिकृतरित्या गैरहजर राहू नये अन्यथा त्यांची अनुपस्थिती अनधिकृत गैरहजेरी म्हणून समजण्यात येईल व विनावेतन करण्यात येईल, तसेच त्यांच्या सेवेत खंड पडण्याची शक्यता देखील नाकारता येत नाही. याची जाणीव सबंधितांना करुन देण्यात येत आहे. तसेच त्यांचे लक्ष शासन परिपत्रक, सामान्य प्रशासन विभाग क्र.सीडीआर-१०८२/२५६७/२८/अकरा, दिनांक ३०.८.१९८२ कडे वेधण्यात येत आहे. सदर परिपत्रकान्वये
दिलेल्या सूचना लक्षात घेता, त्यांनी बदली रद्द करण्यासाठी कुठल्याही स्वरुपाची आवेदने सादर केल्यास ते शिस्तभंगविषयक कारवाईस पात्र ठरतील, याचीही नोंद घ्यावी.
६. संबंधित नियंत्रण अधिकाऱ्यांना कळविण्यात येते की, त्यांनी श्री.पाटील, उप अभियंता यांचा पदभार स्वीकारल्याचा दिनांक त्वरीत शासनास कळवावा.
# Page 2
शासन आदेश क्रमांकः एलटीएस-२०२२/प्र.क्र.२३/सेवा-२