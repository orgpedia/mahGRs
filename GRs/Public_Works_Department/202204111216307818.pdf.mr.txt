# Page 1
स्थापत्य अभियांत्रिकी सहायक या संवर्गात समावेशन झालेल्या कर्मचाऱ्यांना कालबध्द पदोन्नती / सुधारित सेवांतर्गत आश्वासित प्रगती योजनेतील पहिल्या व दुसऱ्या लाभाच्या अनुज्ञेयतेबाबत.....
महाराष्ट्र शासन
सार्वजनिक बांधकाम विभाग,
शासन परिपत्रक क्रमांक : आप्रयो-२०२१/प्र.क्र.११२/सेवा-३,
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२,
दिनांक :- ११ एप्रिल, २०२२.
संदर्भ:- सार्वजनिक बांधकाम विभाग, शासन निर्णय क्रमांक-इएसटी-१०८८/(१७९३)/सेवा-३, दिनांक १४/०३/१९८९.
शासन परिपत्रक
पाटबंधारे विभाग, शासन निर्णय इएसटी-१०८३/(४८०)-आ(तांत्रिक), दिनांक ३१/०१/१९८९ अन्वये क्षेत्रीय पदावर कार्यरत असलेल्या अनेकविध तांत्रिकी व पर्यवेक्षीय पदांचे सुसुत्रीकरण करुन स्थापत्य अभियांत्रिकी सहायक या संवर्गाची निर्मिती करण्यात आली आहे. सार्वजनिक बांधकाम विभागाने संदर्भाधिन दिनांक १४/०३/१९८९ रोजीच्या शासन निर्णयान्वये स्थापत्य अभियांत्रिकी सहायकाचा नवीन संवर्ग निर्माण करण्यासंदर्भातील पाटबंधारे विभागाचा वरील शासन निर्णय काही फेरफारासह सार्वजनिक बांधकाम विभागातील कर्मचाऱ्यांसाठी लागू केलेला आहे. या शासन निर्णयातील तरतुदीनुसार कर्मचाऱ्यांचे स्थापत्य अभियांत्रिकी सहायक या संवर्गात समावेशन करण्यात आलेले आहे, असे समावेशन झालेल्या स्थापत्य अभियांत्रिकी सहायक संवर्गातील कर्मचाऱ्यांना कालबध्द पदोन्नती/ सुधारित सेवांतर्गत आश्वासित प्रगती योजनेचे लाभ कशा प्रकारे अनुज्ञेय राहतील याबाबत क्षेत्रीय कार्यालयांकडून शासनाचे मार्गदर्शन मागण्यात आले आहे. यासंदर्भात पुढीलप्रमाणे स्पष्टीकरण करण्यात येत आहे.
२. स्थापत्य अभियांत्रिकी सहायक संवर्गात समावेशन झालेल्या कर्मचाऱ्यांना कालबध्द पदोन्नती/ सुधारित सेवांतर्गत आश्वासित प्रगती योजनेचा लाभ पुढीलप्रमाणे अनुज्ञेय राहील.
अ) कालबध्द पदोन्नती योजना/सेवांतर्गत आश्वासित प्रगती योजना/सुधारित सेवांतर्गत आश्वासित प्रगती योजनेचा लाभ अनुज्ञेय करताना या संदर्भात सामान्य प्रशासन विभाग व वित्त विभागाने वेळोवेळी निर्गमित केलेल्या शासन निर्णयातील अटी व शर्तींची पूर्तता होत असेल तरच या योजनेंतर्गतचे लाभ अनुज्ञेय होतील.
ब) ज्या कर्मचाऱ्यांची कालबध्द पदोन्नती योजना / सुधारित सेवांतर्गत आश्वासित प्रगती योजनेच्या लाभामुळे अनुज्ञेय वेतनश्रेणी ही स्थापत्य अभियांत्रिकी सहायक या संवर्गाच्या वेतनश्रेणीशी समतुल्य आहे त्यांना स्थापत्य अभियांत्रिकी सहायक संवर्गात समावेशन होताना वरिष्ठ वेतनश्रेणी मिळत नाही अशा कर्मचाऱ्यांना पहिला लाभ मंजूरीच्या दिनांकापासून १२ वर्षांच्या नियमित अर्हताकारी सेवेनंतर विहित अर्हता/पात्रता धारण करीत असल्यास सुधारित सेवांतर्गत आश्वासित प्रगती योजनेंतर्गतचा दुसरा लाभ म्हणून कनिष्ठ अभियंता पदाची वेतनश्रेणी अनुज्ञेय राहील.
# Page 2
शासन परिपत्रक क्रमांकः आप्रयो-२०२१/प्र.क्र.११२/सेवा-३,
क) ज्या कर्मचाऱ्यांना त्यांच्या मूळ संवर्गात त्यांच्या मूळ पदानुसार कालबध्द पदोन्नती योजनेचा लाभ मिळालेला आहे तो त्यांचा पहिला लाभ समजण्यात येईल व पहिल्या लाभानंतर अशा कर्मचाऱ्यांपैकी ज्यांचे स्थापत्य अभियांत्रिकी सहायक संवर्गात समावेशन झाल्यामुळे वरिष्ठ वेतनश्रेणी अनुज्ञेय ठरली आहे अशा कर्मचाऱ्यांचा दुसऱ्या लाभाकरीताचा कालावधी त्यांच्या स्थापत्य अभियांत्रिकी सहायक संवर्गातील समावेशनाच्या दिनांकापासून विचारात घेण्यात यावा व त्यानुसार त्यांची स्थापत्य अभियांत्रिकी सहायक संवर्गात १२ वर्ष अर्हताकारी सेवा झाल्यानंतर त्यांना अटी व शर्तींची पूर्तता केल्यानंतर कनिष्ठ अभियंता पदाची वेतनश्रेणी सुधारित सेवांतर्गत आश्वासित प्रगती योजनेच्या इतर अटींची व पात्रतेची पूर्तता होत असल्यास अनुज्ञेय राहील.
३. सदर परिपत्रक वित्त विभागाच्या सहमतीने त्या विभागाच्या अनौपचारिक संदर्भ क्रमांक १६२/२२/सेवा-३, दि.०७/०४/२०२२ अन्वये निर्गमित करण्यात येत आहे.