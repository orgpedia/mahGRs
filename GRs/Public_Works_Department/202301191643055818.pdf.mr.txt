# Page 1
भूतपूर्व दुय्यम सेवा निवड मंडळाच्या कक्षेतील (महराष्ट्र लोकसेवा आयोगाच्या कक्षेबाहेरील) संचालक, उपवने व उद्याने, महाराष्ट्र राज्य, मुंबई कार्यालयातील गट-ड संवर्गातील नामनिर्देशनाच्या कोटयातील पदे सरळसेवेने भरण्यासाठी प्रादेशिक निवड समितीची स्थापना करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः संकीर्ण-२०२२/प्र.क्र.१४३/सेवा-४
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख: १९ जानेवारी, २०२३
वाचा:- १) सामान्य प्रशासन विभाग, शासन निर्णय क्रमांक-प्रानिमं-१२२२/प्र.क्र.५४/का.१३-अ, दिनांक ०४ मे, २०२२ २) सामान्य प्रशासन विभाग, शासन निर्णय क्रमांक-प्रानिमं-१२२२/प्र.क्र.१३६/का.१३-अ, दिनांक २१ नोव्हेंबर, २०२२ ३) सार्वजनिक बांधकाम विभाग, शासन निर्णय क्र. ईएसटी-२०१६/प्र.क्र.७६/प्रशासन-१, दिनांक २३ नोव्हेंबर, २०२२ ४) सार्वजनिक बांधकाम विभाग, शासन निर्णय क्रमांक-संकीर्ण २०२२/प्र.क्र.१४३/सेवा-४, दिनांक १८ ऑक्टोबर, २०२२
प्रस्तावना : भूतपूर्व दुय्यम सेवा निवड मंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील) गट-ब
(अराजपत्रित), गट-क व गट ड संवर्गातील नामनिर्देशनाच्या कोटयातील पदे सरळसेवेने भरतीबाबतच्या एकत्रित
मार्गदर्शक सूचना सामान्य प्रशासन विभागाने दिनांक ०४.५.२०२२ रोजीच्या शासन निर्णयान्वये निर्गमित केलेल्या
आहेत. त्यानुसार नमूद पदांच्या भरतीकरिता प्रादेशिक व राज्यस्तरीय निवड समित्यांची रचना सदरहू शासन
निर्णयामध्ये नमूद करण्यात आलेली आहे. त्यानुसार मंत्रालयीन प्रशासकीय विभागाने प्रत्येक विभागनिहाय निवड
समित्यांची स्थापना करणे आवश्यक आहे. त्यानुसार सार्वजनिक बांधकाम विभागाच्या अधिपत्याखालील संचालक,
उपवने व उद्याने, महाराष्ट्र राज्य, मुंबई या कार्यालयातील उद्यान पर्यवेक्षक, गट-क या पदाकरिता संदर्भ क्र.४ च्या
शासन निर्णयान्वये राज्यस्तरीय निवड समितीची स्थापना करण्यात आली आहे. संचालक, उपवने व उद्याने, महाराष्ट्र
राज्य, मुंबई या कार्यालयाचा सुधारित आकृतीबंध सार्वजनिक बांधकाम विभाग, शासन निर्णय दिनांक २७.१२.२०२१ व
शासन शुध्दीपत्रक दिनांक १५.२.२०२२ अन्वये मंजूर करण्यात आला आहे. सुधारित आकृतीबंधासंदर्भातील उपरोक्त
दोंन्ही शासन निर्णय अधिक्रमित करुन, संदर्भ क्र. ३ च्या शासन निर्णयान्वये “कनिष्ठ लिपीक” व “माळी” ही पदे
पुनरुज्जिवित करुन सुधारित आकृतीबंध मंजूर करण्यात आला आहे. त्यापैकी कनिष्ठ लिपीक पदाची भरतीप्रक्रिया ही
सामान्य प्रशासन विभाग, शासन निर्णय दिनांक ०२.११.२०२२ नुसार महाराष्ट्र लोकसेवा आयोगामार्फत राबविण्यात
येणार आहे. उर्वरित “माळी, गट-ड” या पदाच्या भरतीप्रक्रियेसाठी प्रादेशिक निवड समिती स्थापन करण्याची बाब
शासनाच्या विचाराधीन होती.
# Page 2
शासन निर्णय क्रमांक: संकीर्ण २०२२/प्र.क्र.१४३/सेवा-४
शासन निर्णय : सार्वजनिक बांधकाम विभागाच्या अधिपत्याखालील संचालक, उपवने व उद्याने, महाराष्ट्र राज्य, मुंबई कार्यालयाचा सुधारित आकृतीबंध शासन निर्णय दिनांक २३.११.२०२२ अन्वये मंजूर झालेला आहे. सदरहू कार्यालयांतर्गत प्रादेशिक विभाग निहाय ( मुंबई, पुणे, औरंगाबाद, नागपूर) माळी, गट-ड या संवर्गातील पदे मंजूर आहेत. त्यामुळे सदर कार्यालयातील “माळी” संवर्गातील नामनिर्देशनाच्या कोटयातील पदे सरळसेवेने भरण्याकरिता प्रादेशिक निवड समितीची रचना पुढीलप्रमाणे करण्यात येत आहे.
प्रादेशिक निवड समिती
माळी गट-ड (एस-१ : १५०००-४७६००) या पदाकरिता
-----------------------------------------------------------------------------------------------------------------------------------------------------------
| १ | संचालक, उपवने व उद्याने, महाराष्ट्र राज्य, मुंबई | अध्यक्ष |
|  | अ.जा./अ.ज./ इ.मा.व. या प्रवर्गामधून कार्यकारी अभियंता / उप अभियंता, संबंधित सार्वजनिक बांधकाम मंडळ कार्यक्षेत्रातील गट-अ संवर्गातील एक अधिकारी | सदस्य |
| ३ | अल्पसंख्यांकामधून कार्यकारी अभियंता/उप अभियंता (गट-अ )/ शाखा अभियंता (गट ब, राजपत्रित) संबंधित सार्वजनिक बांधकाम मंडळ कार्यक्षेत्रातील एक अधिकारी | सदस्य |
| ४ | संबंधित प्रादेशिक विभागातील सहाय्यक संचालक, उपवने व उद्याने (गट-ब, राजपत्रित) | सदस्य सचिव |
| टिप १: सर्वसाधारण किंवा उपरोक्त प्रवर्गांपैकी कोणत्याही प्रवर्गामधील एक प्रतिनिधी महिला असणे अनिवार्य. |
| टिप २: निवड समिती गठित करताना वरील अटींची पूर्तता होत नसल्यास निवड समितीमध्ये अतिरिक्त सदस्याची नियुक्ती करून सदर अटींची पुर्तता करण्यात यावी. |
-----------------------------------------------------------------------------------------------------------------------------------------------------------
भरती प्रक्रिया राबविण्यासंदर्भातील एकत्रित मार्गदर्शक सूचना सामान्य प्रशासन विभागाने दिनांक ०४.५.२०२२ व दिनांक २१.११.२०२२ रोजीच्या शासन निर्णयान्वये दिलेल्या आहेत. त्यानुसार तसेच सामान्य प्रशासन विभाग, वित्त विभाग व सार्वजनिक बांधकाम विभागाने वेळोवेळी दिलेल्या / देण्यात येणाऱ्या सूचनांनुसारच भरती प्रक्रिया राबविणे आवश्यक आहे. पदभरती करताना शासनाने विहित केलेली कार्यपध्दती, सेवाप्रवेश नियम, सर्व प्रकारचे आरक्षण, बिंदुनामावली यासंदर्भातील नियम व आदेश विचारात घेऊनच पदे भरण्याची कार्यवाही करण्याची दक्षता घेण्यात यावी. मार्गदर्शक सूचनांमध्ये दिल्याप्रमाणे आवश्यकता असल्यास शासनाची पूर्वमान्यता घेणे बंधनकारक राहील.
# Page 3