# Page 1
सार्वजनिक बांधकाम प्रादेशिक विभागाकडील विभाग व उपविभाग मुख्य अभियंता, राष्ट्रीय महामार्ग, मुंबई यांच्याकडे वर्ग करणेबाबत......
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०१८/प्र.क्र.२१/प्रशासन-१
मंत्रालय, मुंबई-४०० ०३२.
दिनांक:- २९ मे, २०१८
संदर्भ:-१) सार्वजनिक बांधकाम विभाग, शासन निर्णय क्र. ईएसटी-२०१४/प्र.क्र.१०३/प्रशा-१ दिदि.२० . २० नोव्हेंबर, २०१४ २) सार्वजनिक बांधकाम विभाग, शासन निर्णय क्र. ईएसटी-२०१५/प्र.क्र.११६/प्रशा-१ दि.२३ नोव्हेंबर, २०१५
प्रस्तावना :
राष्ट्रीय महामार्ग संघटनेची पुनर्रचना दि. २०.११.२०१४ रोजीच्या शासन निर्णयान्वये करण्यात
आली आहे. तसेच दि. २३.११.२०१५ रोजीच्या शासन निर्णयान्वये राष्ट्रीय महामार्ग मंडळ, पुणे व राष्ट्रीय
महामार्ग मंडळ, नागपूर ही दोन मंडळ कार्यालये निर्माण करण्यात आली आहेत. तद्नंतर राज्यात अनेक
राज्यमार्ग, राष्ट्रीय महामार्ग म्हणून घोषित झाले आहेत व अनेक राज्यमार्ग, राष्ट्रीय महामार्ग म्हणून घोषित
करण्यास तत्वत: मान्यता मिळाली आहे. राज्यातील राष्ट्रीय महामार्गाची वाढलेली लांबी, केंद्रशासनाने
मोठ्या प्रमाणात मंजूर केलेली कामे यांमुळे राष्ट्रीय महामार्ग शाखेचे बळकटीकरण करणे सद्य:स्थितीत
अत्यावश्यक असल्याने सार्वजनिक बांधकाम प्रादेशिक विभागाकडील अन्य काही विभाग व उपविभाग
राष्ट्रीय महामार्ग शाखेकडे वर्ग करण्याची बाब शासनाच्या विचाराधीन होती.
शासन निर्णय : राष्ट्रीय महामार्गाची कामे जलदगतीने होण्यासाठी सार्वजनिक बांधकाम प्रादेशिक विभागाकडील
खाली नमूद करण्यात आलेले विभाग व उपविभाग शासनावर णताही अधिकचा आर्थिक भार पडणार
नाही, या अटीच्या अधीन राहून मुख्य अभियंता, राष्ट्रीय महामार्ग, मुंबई यांचेकडे वर्ग करण्यास या शासन
निर्णयाद्वारे मंजुरी देण्यात येत आहे. सार्वजनिक बांधकाम विभागाकडील विभाग व उपविभाग राष्ट्रीय
महामार्ग शाखेकडे वर्ग करताना सदर विभाग व उपविभागांच्या मुख्यालयात बदल करण्यात येणार नाही.
२. मुख्य अभियंता, राष्ट्रीय महामार्ग विभाग, कोकण भवन, नवी मुंबई यांचे अधिनस्त राष्ट्रीय
महामार्ग मंडळ, औरंगाबाद यांच्या अधिपत्याखाली राष्ट्रीय महामार्ग विभाग, औरंगाबाद, राष्ट्रीय महामार्ग
विभाग, नांदेड व राष्ट्रीय महामार्ग विभाग, लातूर हे विभाग सद्य:स्थितीत कार्यरत आहेत. त्याचबरोबर
# Page 2
शासन निर्णय क्रमांकः ईएसटी-२०१८/प्र.क्र.२१/प्रशासन-१
खालील नमूद तक्त्यामधील अन्य काही विभाग व उपविभाग राष्ट्रीय महामार्ग मंडळ, औरंगाबाद या
मंडळाच्या अधिपत्याखाली उपलब्ध करून देण्यास या शासन निर्णयाद्वारे मंजूरी देण्यात येत आहे. सदर
नव्याने उपलब्ध करून देण्यात आलेले उपविभाग खालील तक्त्यात त्यांच्या नावासमोर नमूद करण्यात
आलेल्या राष्ट्रीय महामार्ग विभागांच्या अधिपत्याखाली कार्यरत राहतील.
अ) राष्ट्रीय महामार्ग मंडळ, औरंगाबाद
------------------------------------------------------------------------------------------------------------------------------------------------
| अ.क्र. | विभागाचे नांव (कंसात विभागाचे जुने नाव दर्शविले आहे) | उपविभागाचे नाव (कंसात उपविभागाचे जुने नाव दर्शविले आहे) |
| १) | राष्ट्रीय महामार्ग विभाग, औरंगाबाद | राष्ट्रीय महामार्ग उपविभाग, सिल्लोड (जागतिक बँक प्रकल्प उपविभाग क्र. २ सिल्लोड) |
| राष्ट्रीय महामार्ग उपविभाग, वैजापूर (सा. बां. उपविभाग क्र. २ वैजापूर) |
| २) | राष्ट्रीय महामार्ग विभाग, जालना (मार्ग प्रकल्प विभाग, जालना) | राष्ट्रीय महामार्ग उपविभाग क्र. १, जालना (मार्ग प्रकल्प उपविभाग क्र. १, जालना) |
| राष्ट्रीय महामार्ग उपविभाग क्र. २, जालना (मार्ग प्रकल्प उपविभाग क्र. २, जालना) |
| राष्ट्रीय महामार्ग उपविभाग क्र. ३, औरंगाबाद (मार्ग प्रकल्प उपविभाग, औरंगाबाद) |
| राष्ट्रीय महामार्ग उपविभाग क्र. ४, बीड (सा. बां. (इमारती) उपविभाग, बीड) |
| ३) | राष्ट्रीय महामार्ग विभाग, नांदेड | राष्ट्रीय महामार्ग उपविभाग, पालम (सा. बां. उपविभाग, पालम) |
------------------------------------------------------------------------------------------------------------------------------------------------
३. मुख्य अभियंता, राष्ट्रीय महामार्ग विभाग, कोकण भवन, नवी मुंबई यांचे अधिनस्त राष्ट्रीय
महामार्ग मंडळ, नागपूर या मंडळ कार्यालयाच्या अधिपत्याखाली राष्ट्रीय महामार्ग विभाग, नागपूर, राष्ट्रीय
महामार्ग विभाग, गडचिरोली व राष्ट्रीय महामार्ग विभाग, अकोला हे विभाग सद्य:स्थितीत कार्यरत आहेत.
त्याचबरोबर खालील नमूद तक्त्यामधील अन्य काही विभाग व उपविभाग राष्ट्रीय महामार्ग मंडळ, नागपूर
मंडळाच्या अधिपत्याखाली उपलब्ध करून देण्यास या शासन निर्णयाद्वारे मंजुरी देण्यात येत आहे. सदर
नव्याने उपलब्ध करून देण्यात आलेले उपविभाग खालील तक्त्यात त्यांच्या नावासमोर नमूद करण्यात
आलेल्या राष्ट्रीय महामार्ग विभागांच्या अधिपत्याखाली कार्यरत राहतील.
पृष्ठ ४ पैकी २
# Page 3
शासन निर्णय क्रमांक: ईएसटी-२०१८/प्र.क्र.२१/प्रशासन-१
ब) राष्ट्रीय महामार्ग मंडळ, नागपूर
-------------------------------------------------------------------------------------------------------------------------------------------------------
| अ.क्र. | विभागाचे नांव (कंसात विभागाचे जुने नाव दर्शविले आहे) | उपविभागाचे नाव (कंसात उपविभागाचे जुने नाव दर्शविले आहे) |
| १) | राष्ट्रीय महामार्ग विभाग, अमरावती (मार्ग प्रकल्प विभाग, अमरावती) | राष्ट्रीय महामार्ग उपविभाग क्र. २, अमरावती (मार्ग प्रकल्प उपविभाग क्र. १ अमरावती) |
| राष्ट्रीय महामार्ग उपविभाग क्र. ३, अमरावती (मार्ग प्रकल्प उपविभाग क्र. २ अमरावती) |
| राष्ट्रीय महामार्ग उपविभाग क्र. ४, अमरावती (मार्ग प्रकल्प उपविभाग क्र. ३ अमरावती) |
|  | राष्ट्रीय महामार्ग विभाग, नागपूर | राष्ट्रीय महामार्ग उपविभाग, गोंदिया (सा. बां. उपविभाग क्र. २, गोंदिया) |
| राष्ट्रीय महामार्ग उपविभाग, वर्धा (मार्ग प्रकल्प उपविभाग, वर्धा) |
-------------------------------------------------------------------------------------------------------------------------------------------------------
४. प्रस्तुत पुनर्रचनेनुसार विभाग / उपविभाग येथे कार्यरत असणा-या - क॰ व -ड॰ वर्गातील
कर्मचा-यांच्या आस्थापनाविषयक बाबी संबंधित परिमंडळ कार्यालयाच्या प्रशासकीय नियंत्रणाखाली
राहतील.
५. सार्वजनिक बांधकाम प्रादेशिक विभागाकडील विभाग व उपविभाग मुख्य अभियंता, राष्ट्रीय
महामार्ग, मुंबई यांच्याकडे वर्ग करण्यात येण्यापूर्वी सदर विभाग व उपविभागामार्फत जे काम हाताळण्यात
येत होते, ते काम सार्वजनिक बांधकाम प्रादेशिक विभागाकडील विभाग व उपविभाग मुख्य अभियंता,
राष्ट्रीय महामार्ग, मुंबई यांच्याकडे वर्ग केल्यानंतर कोणत्या विभाग अथवा उपविभागाकडे सोपवावे
याबाबतचे अधिकार संबंधित मुख्य अभियंता, सार्वजनिक बांधकाम प्रादेशिक विभाग यांना असतील.
# Page 4