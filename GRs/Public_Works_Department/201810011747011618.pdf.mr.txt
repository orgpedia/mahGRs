# Page 1
औरंगाबाद शहर एकात्मिक रस्ते विकास योजना - प्रकल्पास सुधारित प्रशासकीय मान्यता.
महाराष्ट्र शासन
सार्वजनिक बांधकाम विभाग
शासन निर्णय क्रमांकः खाक्षेस-२००४/प्र.क्र. २५/ रस्ते-८.
मंत्रालय विस्तार, मुंबई-४०० ०३२.
दिनांक:- ०१ ऑक्टोबर, २०१८.
वाचा १) शासन निर्णय, क्र. पासूस- २०००/प्र.क्र.२३/का.१४७४ (२), दि.२३.०२.२००१
प्रस्तावना :
नियोजन विभागाच्या दि.२३.०२.२००१ रोजीच्या शासन निर्णयानुसार औरंगाबाद शहर रस्ते विकास एकात्मिक योजना मंजुर करण्यात आली. सदर योजना अंदाजित किंमत रु.१६७.८० कोटी रकमेची असून, “ बांधा व हस्तांतरीत करा” या तत्वावर कार्यान्वित करण्यासाठी महाराष्ट्र राज्य रस्ते विकास महामंडळास “उद्योजक” म्हणून घोषित करण्यात आले आहे. सदर योजनेमध्ये ३० कामांचा समावेश असून, महामंडळामार्फत १४ कामे, सार्वजनिक बांधकाम विभागामार्फत ५ तर औरंगाबाद महापालिकेमार्फत ३ कामे पूर्ण करण्यात आली आहेत. सद्यस्थितीत सार्वजनिक बांधकाम विभागामार्फत २ कामे तर महामंडळामार्फत २ कामे प्रगती पथावर आहेत. महामंडळामार्फत करावयाची ४ कामे अद्याप सुरु झाली नसून ती वगळण्याकरीता प्रस्तावित करण्यात आली आहेत. मुळ रु. १६७.८० कोटी (सन २००१) प्रकल्प किंमतीएवजी सुधारीत प्रकल्प किंमत रु.३५३.६९ कोटी (सन २०१४-१५) इतकी झालेली आहे. यामुळे प्रकल्प किंमतीत रु. २९५.२६ इतकी वाढ झाली आहे. सुरु न झालेली ४ कामे (रु.१०९.३७ कोटी) वगळल्यास निव्वळ सुधारीत रक्कम रु.३५३.६९ कोटी होते. सदर योजनेअंतर्गत प्रकल्पाची सुधारीत किंमत, प्रकल्पामधून वगळावयाची कामे इत्यादी बाबींना मंजुरी द्यावयाची बाब शासनाच्या विचाराधीन होती. याअनुषंगाने मंत्रिमंडळ पायाभूत सुविधा समितीच्या दिनांक २३.०८.२०१८ रोजी झालेल्या बैठकीत सदर बाबीस मान्यता देण्यात आलेली आहे. यानुसार आता शासनाने खालीलप्रमाणे निर्णय घेतला आहे.
शासन निर्णय : औरंगाबाद शहर एकात्मिक रस्ते विकास योजनेची मुळ मंजुर रक्कम रु.१६७.८० कोटी इतकी असून, सदर योजनेची सुधारीत रक्कम रु.३५३.६९ कोटी इतकी येत आहे. या अनुषंगाने सदर प्रकल्पास शासनाची खालीलप्रमाणे मान्यता प्रदान करण्यात येत आहे:
१. औरंगाबाद शहर एकात्मिक विकास योजनेच्या मुळ प्रशासकीय मान्यतेमधील जागेअभावी व अन्य कारणाने अद्यापही सुरु न झालेल्या चार कामांची एकूण किंमत रु १०९.३७.कोटी असून ही कामे नजीकच्या काळातही सुरु न होण्याची वस्तुस्थिती लक्षात घेता, ही ४ कामे वगळण्यास मान्यता देण्यात येत आहे.
# Page 2
शासन निर्णय क्रमांकः खाक्षेस-२००४/ प्र.क्र. २५/ रस्ते-८.
२. औरंगाबाद शहर एकात्मिक रस्ते विकास योजनेच्या रु.३५३.६९ कोटीच्या सुधारीत अंदाजीत मान्यता देण्यात येत आहे.
३. महाराष्ट्र राज्य रस्ते विकास महामंडळाने केलेल्या कामापोटी झालेला वाढीव खर्च एकूण रु १८५.८९ कोटी व मुळ शासन निर्णयास अनुसरुन प्रलंबीत असलेले अनुदान रक्कम रु २६.४५ कोटी अशी एकूण रु २१२.३४ कोटी रक्कम वित्त विभागाकडून अंतिमत: प्रमाणित करुन अर्थसंकल्पिय तरतुद करुन महाराष्ट्र राज्य रस्ते विकास महामंडळास अदा करण्यात यावी.
सदर शासन निर्णय, नियोजन विभागाचा अनौपचारिक संदर्भ क्र. १९५/१४६१, दि.
२६.०९.२०१८ तसेच वित्त विभागाचा अनौपचारिक संदर्भ क्र. ९३ / व्यय-११, दि. २९.०३.२०१६ अन्वये
दिलेल्या सहमतीसअनुसरुन निर्गमित करण्यात येत आहे.
# Page 3