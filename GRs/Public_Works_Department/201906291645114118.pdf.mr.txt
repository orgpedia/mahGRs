# Page 1
सार्वजनिक बांधकाम विभागाची सन २०१९-२० साठी राज्य दरसूची प्रसिध्द करण्याबाबत.
महाराष्ट्र शासन
सार्वजनिक बांधकाम विभाग
शासन परिपत्रक क्रमांक. रादसू-२०१८/प्र.क्र.२७/नियोजन-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २९/०६/२०१९
वाचा :- शासन पत्र क्रमांक रादसू २०१८/प्र.क्र.२७/ नियोजन-३, दि. ०७.०६.२०१९.
प्रस्तावना :
सार्वजनिक बांधकाम विभागामार्फत संपूर्ण राज्यात रस्ते, पूल, इमारतींची बांधकामे व दुरुस्तीची कामे
केली जातात. त्यामुळे सर्व जिल्हयातील दरसूचीत समानता आणण्यासाठी व आवश्यक बाबींचे सुसूत्रीकरण
करण्यासाठी मागील दोन वर्षापासून संपूर्ण राज्यासाठी एकच दरसूची (SSR) तयार करण्यात येत आहे.
यासाठी विविध सा.बां. मंडळातील अधीक्षक अभियंत्यांची समिती तयार करण्यात येते. समिती मार्फत
दरसूचीतील विविध बाबींचा, साहित्याच्या / मजूरीच्या / यंत्रसामुग्रीच्या दरांमधील वाढींचा अभ्यास करून तसेच
कंत्राटदाराच्या प्रतिनिधींच्या मागण्यांचा विचार करुन विविध बाबींचे दर ठरविण्यात येतात.
तसेच विभागात प्रगत तंत्रज्ञान अंगिकारण्यासाठी बांधकामांच्या नविन बाबींचा अभ्यास करुन त्यांचा
आवश्यकतेनुसार समावेश राज्य दरसूचीत करण्यात येतो.
सार्वजनिक बांधकाम विभाग राज्यातील सर्व विभागांच्या इमारतींची बांधकामे करीत असून शासनाचे
इतर विभाग तसेच स्थानिक स्वराज्य संस्था राज्य दरसूचीचा वापर करतात. ह्या सर्व बाबींवर सखोल विचार
होऊन पुढील आदेश निर्गमित करण्यात येत आहेत.
आदेश:
१) राज्यदरसूची सन २०१९-२० दिनांक १ जुलै, २०१९ पासून लागू करण्यात येत असून ती शासनाच्या
वेबसाईट www.mahapwd.com वर उपलब्ध करण्यात येत आहे. ही दरसूची संपूर्ण राज्यात
सार्वजनिक बांधकाम विभागांमार्फत केल्या जाणा-या खुद्द सार्वजनिक बांधकाम विभाग तसेच अन्य
विभागांच्या कामांकरीता लागु राहील. तसेच राज्याचे इतर विभाग, महामंडळे इ. व स्थानिक स्वराज्य
संस्था मार्फत करण्यात येणारी बांधकामे, देखभाल दुरुस्तीची कामे यासाठी सदर दरसुची वापरता
येईल.
# Page 2
शासन परिपत्रक क्रमांकः रादसू-२०१८/प्र.क्र.२७/नियोजन-३
२) विविध जिल्हयातील विविध भौगोलिक परिस्थितीनुसार दरसूचीतील संबंधीत बाबींच्या दरात बदल
करण्याचे अधिकार सर्व अधीक्षक अभियंता (सा.बां) यांना प्रदान करण्यात येत असून त्यांनी परिस्थितीचा
अभ्यास करुन त्यांच्या कार्यक्षेत्रातील कामांकरीता याबाबत योग्य निर्णय घ्यावा.
३) दरसूचीच्या टिप्पणीत दिनांक ०१.०७.२०१९ रोजीचे सिमेंट/स्टील/डांबराचे (GST रहीत) तारांकीत दर
(Star Rates) घेण्यात आले आहेत. तसेच स्थानिक क्षेत्रानुसार मूळ दरात करावयाची वाढ,
साहित्याच्या अंतरामुळे दरांमध्ये करावयाची वाढ, अंदाजपत्रके तयार करतांना घ्यावयाची दक्षता,
साहित्याची तपासणी करणे, निविदा प्रपत्रे तयार करतांना घ्यावयाची दक्षता, रोड फर्निचर इ. बाबींसाठी
आवश्यक सूचना नमूद करण्यात आल्या आहेत. हया सूचनांचा अभ्यास करुन सर्व मुख्य
अभियंता/अधीक्षक अभियंता/कार्यकारी अभियंता यांनी बांधकामाच्या अंदाजपत्रकांना तांत्रिक मान्यता
प्रदान करावी.
# Page 3