# Page 1
महाराष्ट्र राज्य पायाभूत सुविधा विकास
महामंडळ यांचेमार्फत अस्तित्वातील पुणे शिरूर
अहमदनगर मागे छत्रपती संभाजीनगर या राष्ट्रीय
महामार्गाची (NH-७५३F) सुधारणा करणे
महाराष्ट्र शासन
सार्वजनिक बांधकाम विभाग
शासन निर्णय क्र.संकीर्ण २०२४/प्र.क्र.८८(भाग-३)/नियो-१अ
हुतात्मा राजगुरू चौक, मादाम कामा मार्ग,
मंत्रालय, मुंबई- ४०० ०३२
दिनांक :- १९ सप्टेंबर,२०२४.
प्रस्तावना:-
अस्तित्वातील पुणे शिरुर अहमदनगर मागे छत्रपती संभाजीनगर हा राष्ट्रीय महामार्ग
(NH-७५३F) सुधारणा करण्याचे नियोजित आहे. सदर (NH-७५३F) रस्त्याच्या लांबीमध्ये अनेक
ठिकाणी वाहतुकीची समस्या असून या मार्गावर वाहनांचा कालापव्यय होतो तसेच वाहतुकीची कोंडी
सुध्दा निर्माण होते. सबब अस्तित्वातील रस्त्याच्या पुणे ते शिरुर या भागात उन्नत मार्गाचे काम व
अहमदनगर ते देवगड या लांबीतील सार्वजनिक बांधकाम विभागाकडील लांबीमध्ये रस्त्याची
सुधारणा ही कामे महाराष्ट्र शासन अंगीकृत महाराष्ट्र राज्य पायाभूत सुविधा महामंडळ (MSIDC)
यांचेकडून करणेकरीता मान्यता देण्याची बाब शासनाच्या विचाराधीन होती.
शासन निर्णय:-
मा.मंत्रीमंडळाच्या दिनांक ५ नोव्हेंबर,२०२४ रोजीच्या बैठकीत अस्तित्वातील पुणे शिरूर
अहमदनगर मागे छत्रपती संभाजीनगर या राष्ट्रीय महामार्गाची (NH-७५३F) सुधारणा करणेबाबत
निर्णय घेण्यात आला आहे. त्यानुषंगाने खालील बाबींना मान्यता प्रदान करण्यात येत आहे:-
१.१ MoRTH व महाराष्ट्र शासन यांच्यामध्ये दि.०८.०३.२०२४ रोजी झालेल्या सामंजस्य
करारानुसार पुणे (सा.क्र.कि.मी.१०/६००) ते शिरुर (सा.क्र.कि.मी. ६४/०००) ही लांबी रस्ते
परिवहन व राजमार्ग मंत्रालय, भारत सरकार (MoRTH) कडून MSIDC ला हस्तांतरीत करण्यात यावी.
१.२ शिरुर (सा.क्र.कि.मी.६४/००) ते अहमदनगर (सा.क्र. कि.मी. १२०/४००) तसेच देवगड
(सा.क्र.कि.मी.१६२/००) ते छत्रपती संभाजीनगर (सा.क्र.कि.मी.२२४/६००) या लांबीत
सा.बां.विभागाकडील खाजगीकरणांतर्गत पथकर वसुली प्रगतीत असल्याने तूर्त सदरची
लांबी महामंडळास हस्तांतरीत करणे प्रस्तावित नाही. पथकर वसुलीचा कालावधी अनुक्रमे
डिसेंबर २०२९ व जानेवारी २०३७ मध्ये संपुष्ट्टात आल्यानंतर सदर लांबी हस्तांतरीत
करणेबाबत यथावकाश निर्णय घेण्यात येईल.
१.३ अहमदनगर (सा. क्र. कि.मी. १२०/४००) ते देवगड (सा.क्र.कि.मी.१६२/००) या लांबीतील
पथकर वसुली संपुष्ट्टात आल्याने सार्वजनिक बांधकाम विभागाकडील सदर लांबी रस्त्याची
सुधारणा करणेकरीता महामंडळास हस्तांतरीत करण्यात यावी.
२.१ पुणे ते शिरुर उन्नत मार्ग हा प्रकल्प रक्कम रु. ७५१५ कोटी चे काम कार्यान्वित करण्यास MSIDC
ला ३० वर्ष सवलत कालावधीकरीता उद्योजक घोषित करून सदरचे प्रकल्प पथकर
गुंतवणुकीच्या निश्चलीकरणाद्वारे महामंडळामार्फत EPC/BOT तत्वावर विकसित करण्यात
येईल.
# Page 2
शासन निर्णय क्रमांकः संकीर्ण २०२४/प्र.क्र.८८(भाग-३)/नियो-१अ
२.२ सदर उन्नत मार्गाचे काम पूर्ण झाल्यानंतर MoRTH च्या सन २००८ च्या पथकर धोरणानुसार
म्हणजेच सर्व प्रकारच्या वाहनांवर पथकर आकारण्यात येईल.
२.३ सदरचा प्रकल्प हाती घेताना ७०:३० असा Debt to Equity ratio ठेवणे प्रस्तावित आहे. ३०%
प्रकल्प रक्कम रु.२२५४.५ कोटी Institutional Loan द्वारे उपलब्ध करून घेण्यास व उर्वरीत
७०% प्रकल्प रक्कम रु.५२६०.५ कोटी महामंडळास आवश्यकता भासल्यास वित्तीय पुरवठा
करणा-या संस्थेकडून कर्जाद्वारे उपलब्ध करण्यात येईल.
३.१ अहमदनगर ते देवगड या लांबीची सुधारणा करणे करीता रक्कम रु.४१० कोटीचा प्रकल्प
कार्यान्वित करण्यास MSIDC ला ३० वर्ष सवलत कालावधीकरीता उद्योजक घोषित करून
सदरचे प्रकल्प पथकर गुंतवणुकीच्या निश्चलीकरणाद्वारे महामंडळामार्फत EPC/BOT तत्वावर
विकसित करण्यात येईल.
३.२ सदर लांबीतील रस्त्याची सुधारणा करण्याचे काम पूर्ण झाल्यानंतर या लांबीमध्ये सार्वजनिक
बांधकाम विभागाच्या सन २०१४ च्या पथकर धोरणानुसार (हलकी वाहने व बसेस या वाहनांना
पथकरातून सूट देणे) पथकर आकारणी करण्यात येईल.
३.३ सदरचा प्रकल्प हाती घेताना ७०:३० असा Debt to Equity ratio राहील. MSIDC ची ३०%
सहभागाची रक्कम रु.१२३ कोटी महामंडळामार्फत सुधारीत हायब्रीड ॲन्युईटी योजनाद्वारे प्राप्त
होणा-या agency charges रक्कम रु.२८५ कोटी मधून समायोजित करणे व उर्वरीत ७०%
रक्कम रु.२८७ कोटी वित्तीय पुरवठा करणा-या संस्थेकडून कर्जाद्वारे उपलब्ध करण्यात येईल.
४. पुणे शिरुर उन्नत मार्ग व अहमदनगर देवगड प्रकल्प कार्यान्वित करण्यास महामंडळास
शासनाकडून अनुदान, शासन सहभाग, वित्तीय सहाय्य, कर्ज हमी ची आवश्यकता नाही या
अटीवर सदर प्रकल्प महामंडळामार्फत कार्यान्वित करण्यास तत्वत: मान्यता देण्यात येत आहे.
५. MSIDC कडून सदर कामाकरीता प्रारुप करारनामा मसुदा )Draft Contract Documents) व
Concession Agreement चा मसुदा प्राप्त झाल्यानंतर विहीत मार्गाने शासन /
मंत्रीमंडळ पायाभूत सुव.मा/मंत्रीमंडळ.मा धिा उपसमिती च्या पूर्व मान्यतेने यथाशीघ्र मंजुरी
देण्यात येईल.
६. वित्त विभागाच्या अभिप्रायानुसार प्रकल्प अंमलबजावणीमुळे शासनास मिळू शकणाऱ्या वस्तू व
सेवाकर व गौण खनिजाच्या रकमेइतकी सवलत देण्यास मान्यता देण्यात येत आहे.
सदर शासन निर्णय वित्त विभागाच्या अनौपचारीक संदर्भ क्र. २५७/व्यय-११ नुसार निर्गमित
करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3