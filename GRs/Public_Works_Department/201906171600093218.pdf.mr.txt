# Page 1
अमरावती जिल्ह्यातील चांदूरबाजार तालुक्यातील बहीरम-बोदवड-करजगांव-लाखनवाडी-तळेगांव मोहना रस्ता (इ.जि.मा. १४) या रस्त्याची प्रमुख जिल्हा मार्ग म्हणून दर्जोन्नती करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०१९/प्र.क्र.७७/नियोजन-२
मंत्रालय, मुंबई - ४०० ०३२
दिनांक- १७ जून, २०१९
पहावे :- १) मुख्य अभियंता, सार्वजनिक बांधकाम प्रादेशिक विभाग, अमरावती यांचे पत्र क्र.का.२(२)/ दर्जोन्नती/२०१८/२६८४, दि. २६/०७/२०१८.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, अमरावती यांनी संदर्भाधिन पत्रान्वये अमरावती जिल्ह्यातील चांदूरबाजार तालुक्यातील बहीरम - बोदवड- करजगांव लाखनवाडी-तळेगांव- मोहना रस्ता इतर जिल्हा मार्ग-१४ या रस्त्याची प्रमुख जिल्हा मार्ग म्हणून दर्जोन्नती करणेबाबत प्रस्ताव शासनास सादर केलेला आहे. तसेच जिल्हा परिषद, अमरावती यांनी सदर रस्ता दर्जोन्नत करणेबाबत मागणी केलेली आहे.
सदर रस्त्यावरील वाहतुक वर्दळ व गावांची संख्या, लोकसंख्या, रस्त्यांचा होणारा वापर तसेच जिल्हा परिषद, नाशिक यांचा ठराव विचारात घेता सदर रस्ता प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, अमरावती यांचा प्रस्ताव व जिल्हा परिषद, अमरावती यांचा ठराव विचारात घेऊन अमरावती जिल्ह्यातील चांदूरबाजार तालुक्यातील बहीरम-बोदवड-करजगांव-लाखनवाडी-तळेगांव-मोहना रस्ता इतर जिल्हा मार्ग-१४ साखळी क्र. ० /०० ते १५/०० लांबी १५.०० कि.मी. हा रस्ता प्रमुख जिल्हा मार्ग क्र. १०५ म्हणून दर्जोन्नत करण्यात येत आहे.
परिणामी, रस्ते विकास योजना २००१-२०२१ मधील अमरावती जिल्ह्यातील प्रमुख जिल्हा मार्ग दर्जाच्या रस्त्यांच्या लांबीत १५.०० कि.मी. ने वाढ होवून एकूण लांबी (१९२८.११० + १५.००) म्हणजेच १९४३.११० कि.मी. इतकी व इतर जिल्हा मार्ग लांबीत १५.०० कि.मी. ने घट होवून एकूण लांबी (८८७.०० - १५.००) म्हणजेच ८७२.०० कि.मी. इतकी होईल.
# Page 2
शासन निर्णय क्रमांकः रवियो-२०१९/प्र.क्र.७७/नियोजन-२
तसेच, उपरोक्त रस्त्यावर प्रधानमंत्री ग्रामसडक / मुख्यमंत्री ग्रामसडक योजना व इतर योजनेतून ज्या लांबीत काम पूर्ण झालेले किंवा प्रस्तावित असेल अथवा झालेल्या कामाचा दोषदायित्व कालावधी शिल्लक असेल असे कोणतेही कामे अथवा अर्थसंकल्पीय कामे इतर कोणत्याही योजनेअंतर्गत प्रस्तावित करण्यात येणार नाहीत व सदर रस्त्याकरीता नव्याने भूसंपादन करण्यात येणार नाही. या अटी व शर्तीस अधिन राहून रस्ता दर्जोन्नत करण्यास मंजुरी देण्यात येत आहे.