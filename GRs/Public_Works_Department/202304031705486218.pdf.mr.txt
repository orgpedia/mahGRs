# Page 1
सार्वजनिक बांधकाम विभाग (खुद्द) च्या आस्थापनेवरील "कक्ष अधिकारी" संवर्गातील एक पद " अवर सचिव” या संवर्गात श्रेणीवर्धित करण्याबाबत...
महाराष्ट्र शासन
सार्वजनिक बांधकाम विभाग
शासन निर्णय क्रमांक: इएसटी- ११२३/प्र.क्र.५९/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- ३१ मार्च, २०२३
वाचा:- सामान्य प्रशासन विभाग शासन आदेश क्रमांक असप-१२२२/प्र.क्र.११०/का-१४, दिनांक २३.०२.२०२३
प्रस्तावना : सार्वजनिक बांधकाम विभागात कक्ष अधिकारी पदावर कार्यरत असलेल्या श्रीमती मीना सुरेंद्र काळे यांना सामान्य प्रशासन विभागाच्या संदर्भाधीन क्रमांक-१, दिनांक २३ फेब्रुवारी २०२३ च्या शासन आदेशान्वये अवर सचिव पदावर तात्पुरत्या स्वरुपात पदोन्नती देण्यात येऊन, त्यांची पदस्थापना याच विभागात करण्यात आली आहे. ते दिनांक २३ फेब्रुवारी २०२३ (म.पू.) पासून विभागात रुजू झाले आहेत.
त्या दिनांक ३१ मे, २०२३ रोजी सेवानिवृत्त होणार आहेत.
२. शासन निर्णय, सार्वजनिकम बांधकाम विभाग क्रमांक-इएसटी-१११७/प्र.क्र.१३/प्रशासन-२, दिनांक ४ नोव्हेंबर, २०२३ अन्वये सार्वजनिक बांधकाम विभाग (खुद्द) च्या आस्थापनेवरील विविध संवर्गातील २६९ पदांचा सुधारित आकृतीबंध मंजूर करण्यात आला आहे. या विभागासाठी अवर सचिव (अतांत्रिक) संवर्गात ७ पदे मंजूर असून सर्व पदे भरलेली आहेत. कक्ष अधिकारी संवर्गात ३८ मंजूर पदांपैकी ६ पदे रिक्त आहेत. सध्या श्रीमती काळे यांना अवर सचिव पदावर पदस्थापना देण्यासाठी विभागातील कक्ष अधिकाऱ्याचे एक पद अवर सचिव संवर्गात श्रेणी उन्नत करणे आवश्यक आहे. सबब विभागातील कक्ष अधिकाऱ्याचे एक पद अवर सचिव संवर्गात श्रेणीवर्धित करण्याची बाब शासनाच्या विचाराधीन होती.
शासन निर्णय : सार्वजनिक बांधकाम विभाग (खुद्द) च्या आस्थापनेवरील कक्ष अधिकारी संवर्गातील (वेतन स्तर एस-१७ : रु.४७,६००-१,५१,१००) एक पद अवर सचिव संवर्गात (वेतन स्तर एस-२३ : रु.६७,७०० २,०८,७००) दिनांक २३ फेब्रुवारी २०२३ (म.पू.) पासून दिनांक ३१ मे, २०२३ पर्यंत श्रेणीवर्धित करण्यास शासन मान्यता देण्यात येत आहे.
२. या श्रेणीवर्धित पदावर श्रीमती मीना सुरेंद्र काळे, अवर सचिव यांना दिनांक २३ फेब्रुवारी, २०२३ (म.पू.) पासून पदोन्नतीने पदस्थापना देण्यात येत आहे. हे श्रेणीवर्धित पद, त्या विभागात अवर सचिव पदावर कार्यरत असेपर्यंतच अस्तित्वात राहिल. त्यानंतर हे पद आपोआप कक्ष अधिकारी पदावर श्रेणी अवनत होईल.
३. याबाबत होणारा खर्च सार्वजनिक बांधकाम विभागाच्या योग्य त्या अर्थसंकल्पिय लेखाशीर्षाखालील मंजूर अनुदानातून भागविण्यात यावा.
# Page 2
शासन निर्णय क्रमांकः इएसटी-११२३/प्र.क्र.५९/प्रशा-२
४. हा शासन निर्णय वित्त विभागाच्या अनौपचारिक संदर्भ क्रमांक- ७६/२०२३/सेवा-९, दिनांक ६ मार्च, २०२३ अन्वये मिळालेल्या सहमतीने निर्गमित करण्यात येत आहे.