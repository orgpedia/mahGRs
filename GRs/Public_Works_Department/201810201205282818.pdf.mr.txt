# Page 1
लातूर जिल्ह्यातील लातूर तालुक्यातील २ योजनाबाह्य रस्त्यांचा ग्रामीण मार्ग म्हणून रस्ते विकास योजना २००१-२१ मध्ये समावेश करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक: रवियो-२०१७/प्र.क्र.२७३/नियोजन-२
मंत्रालय, मुंबई - ४०० ०३२
दिनांक - २० ऑक्टोबर, २०१८.
पहावे : :-१) मुख्य अभियंता, सार्वजनिक बांधकाम प्रादेशिक विभाग, औरंगाबाद यांचे पत्र क्र. मुअऔ/का-२/प्रआ/रवियो-०१-२१/१०३८६० दि. २६/०९/२०१७.
२) अधीक्षक अभियंता, सार्वजनिक बांधकाम मंडळ, उस्मानाबाद यांचे पत्र क्र. पीडब्ल्युसी/प्र.आ./२१९३ दि. २३/०४/२०१८
प्रस्तावना :
मुख्य अभियंता, सार्वजनिक बांधकाम प्रादेशिक विभाग, औरंगाबाद यांचेकडून संदर्भाधीन पत्रान्वये लातूर जिल्ह्यातील लातूर तालुक्यातील जेवळी ते टाकळी रस्ता व २) जेवळी स्मशानभूमी (पाणीपुरवठा विहिर) ते भुईसमुद्रा या योजनाबाह्य रस्त्यांचा ग्रामीण मार्ग म्हणून रस्ते विकास योजना २००१-२१ मध्ये समावेश करण्याबाबतचा प्रस्ताव शासनास प्राप्त झाला आहे.
सदर रस्त्यावरील गावांतील लोकांच्या दळणवळणाच्या दृष्टीने सदर रस्ते महत्त्वाचे आहेत. तसेच सदर रस्ते रस्ते विकास योजना २००१-२१ मध्ये समाविष्ट करण्याबाबत जिल्हा परिषद, लातूर यांची मागणी आहे. त्यामुळे सदर रस्ते रस्ते विकास योजना २००१-२१ मध्ये ग्रामीण मार्ग म्हणून समाविष्ट करण्याचे शासनाच्या विचाराधीन होते.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, औरंगाबाद यांचा प्रस्ताव व जिल्हा परिषद, लातूर यांची मागणी विचारात घेऊन, लातूर जिल्ह्यातील लातूर तालुक्यातील, १) जेवळी ते टाकळी रस्ता (एकूण लांबी ३.०० कि.मी.) हा रस्ता ग्रामीण मार्ग-१६२ २) जेवळी स्मशानभूमी (पाणीपुरवठा विहिर) ते भुईसमुद्रा (एकूण लांबी ४.०० कि.मी.) हा रस्ता ग्रामीण मार्ग-१६३ म्हणून रस्ते विकास योजना २००१-२१ मध्ये समाविष्ट करण्यात येत आहेत.
परिणामी, रस्ते विकास योजना २००१-२१ मधील लातूर जिल्ह्यातील ग्रामीण मार्ग दर्जाच्या रस्त्यांच्या एकूण लांबीत ७.०० कि.मी. ने वाढ होवून एकूण लांबी (३६५४.०१० + ७.००) म्हणजेच ३६६१.०१० कि.मी. इतकी होईल.
# Page 2
शासन निर्णय क्रमांकः रवियो-२०१७/प्र.क्र.२७३/नियोजन-२