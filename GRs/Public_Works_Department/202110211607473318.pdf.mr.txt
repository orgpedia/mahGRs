# Page 1
विनंती बदली
श्रीम. किरण केने, वास्तुशास्त्रज्ञ
सार्वजनिक बांधकाम विभाग.
महाराष्ट्र शासन
सार्वजनिक बांधकाम विभाग
शासन आदेश क्रमांकः एलटीएस-२०२१/प्र.क्र.१३८/सेवा-२
मादाम कामा मार्ग, हुतात्मा राजगुरु चौक
मंत्रालय, मुंबई-४०० ०३२
दिनांक:२१.१०.२०२१
शासन आदेश
महाराष्ट्र शासकीय कर्मचा-यांच्या बदल्यांचे विनियमन व शासकीय कर्तव्य पार पाडताना होणा-या विलंबास प्रतिबंध अधिनियम, २००५ मधील कलम ४(४) (दोन) आणि कलम ४ (५) मधील तरतुदीनुसार व सक्षम प्राधिका-याच्या मान्यतेने तसेच सामान्य प्रशासन विभाग, शासन निर्णय क्र.एसआरव्ही-२०२१/प्र.क्र.२०/कार्या-१२ दि.२९.७.२०२१ मधील तरतूदीनुसार सार्वजनिक बांधकाम विभागातील खालील वास्तुशास्त्रज्ञ यांची विनंती बदलीने पदस्थापना त्यांच्या नावासमोर दर्शविलेल्या ठिकाणी करण्यात येत आहे.
-------------------------------------------------------------------------------------------------------------------------
|  | अ.क्र. |  |  | वास्तुशास्त्रज्ञ यांचे नांव |  |  | सध्या कार्यरत असलेल्या |  |  | बदलीचे ठिकाण |  |
|  |  | कार्यालयाचे नांव |  |
| १. | श्रीम. किरण केने | मुख्य वास्तुशास्त्रज्ञ कार्यालय, मुंबई | वास्तुशास्त्रज्ञ, उप मुख्य वास्तुशास्त्रज्ञ कार्यालय, नागपूर |
-------------------------------------------------------------------------------------------------------------------------
२. संबंधित नियंत्रण अधिकाऱ्यांना कळविण्यात येते की, त्यांनी उपरोक्त वास्तुशास्त्रज्ञ यांना नवीन नियुक्तीच्या ठिकाणी कार्यभार घेता यावा म्हणून आवश्यक ती स्थानिक पर्यायी व्यवस्था करुन तात्काळ कार्यमुक्त करावे व त्यांना नवीन नेमणूकीच्या ठिकाणी तात्काळ रुजू होण्यास सांगावे.
३. उपरोक्त वास्तुशास्त्रज्ञ यांनी नवीन पदाचा कार्यभार त्वरीत स्वीकारावा व आपला पदग्रहण अहवाल शासनास विनाविलंब शासनास सादर करावा. उपरोक्त अभियंत्यांनी महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळांतील प्रदाने) नियम, १९८१ मधील नियमानुसार दिलेल्या पदग्रहण अवधीतच, बदली झालेल्या वास्तुशास्त्रज्ञ यांनी बदलीच्या ठिकाणी रूजू होण्याची दक्षता घ्यावी, अन्यथा या पदग्रहण अवधीत बदलीच्या पदावर रूजू न झाल्यास, त्यांचा अनुपस्थितीचा कालावधी हा अकार्यदिन (dies non) म्हणून गणला जाईल.
तसेच त्यांचे लक्ष महाराष्ट्र नागरी सेवा (वर्तणूक) नियम १९७९, मधील नियम २३ कडे वेधण्यात येत आहे.
सदर नियमातील तरतूदी लक्षता घेता, त्यांनी पदस्थापनेत बदली करण्यासाठी कुठल्याही स्वरूपाची आवेदने सादर केल्यास ते शिस्तभंगाच्या कारवाईस पात्र ठरतील.
# Page 2
शासन आदेश क्रमांकः एलटीएस-२०२१/प्र.क्र. १३८/सेवा-२,
४. संबंधित नियंत्रण अधिकाऱ्यांना कळविण्यात येते की, त्यांनी पदमुक्त व पदमोचक अधिकाऱ्यांनी पदभार सोडल्याचा व स्वीकारल्याचा दिनांक त्वरीत शासनास कळवावा. विहीत कालावधीत संबंधित अधिकारी बदलीच्या ठिकाणी रुजू न झाल्यास, त्याबाबत शासनास त्वरित अवगत करण्यात यावे, जेणेकरुन संबंधितांविरुध्द शिस्तभंगविषयक कारवाई त्वरित करणे शक्य होईल. म.ना.से. (रजा) नियम, १९८१ मधील नियम ३० (सी) नुसार बदली झालेल्या अधिकाऱ्यांचे रजेचे अर्ज स्वीकारु नयेत/ मंजूर करु नयेत.