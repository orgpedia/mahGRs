# Page 1
बुलडाणा जिल्ह्यातील बीबी चिखला हत्ता तांबोळा सरस्वती लोणार हिरडव गुंधा बागुलखेड गुंजखेड हा रस्ता प्रमुख जिल्हा मार्ग म्हणून दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०१९/प्र.क्र.६८ / नियोजन-२
मंत्रालय, मुंबई-४०० ०३२
दिनांक- ०७ ऑगस्ट, २०१९
पहावे :- १) मुख्य अभियंता, सार्वजनिक बांधकाम प्रादेशिक विभाग, अमरावती यांचे पत्र जा. क्र. का २ (२) / दर्जोन्नती/२०१८/११३७, दि.२२/०३/२०१९.
प्रस्तावना : मुख्य अभियंता, सार्वजनिक बांधकाम प्रादेशिक विभाग, अमरावती यांनी संदर्भाधिन पत्रान्वये बुलडाणा जिल्ह्यातील बीबी चिखला हत्ता तांबोळा सरस्वती लोणार हिरडव गुंधा बागुलखेड गुंजखेड हा रस्ता प्रमुख जिल्हा मार्ग म्हणून दर्जोन्नत करणेबाबत प्रस्ताव शासनास सादर केलेला आहे. तसेच जिल्हा परिषद, बुलडाणा यांनी सदर रस्ते दर्जोन्नत करणेबाबत मागणी केलेली आहे.
सदर रस्त्यावरील वाहतुक वर्दळ व गावांची संख्या, लोकसंख्या, रस्त्यांचा होणारा वापर तसेच जिल्हा परिषद, बुलडाणा यांचा ठराव विचारात घेता, सदर रस्ता प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, अमरावती यांचा प्रस्ताव व जिल्हा परिषद, बुलडाणा यांचा ठराव विचारात घेऊन खालील रस्ता दर्जोन्नत करण्यात येत आहे.
--------------------------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | रस्त्याचा क्रमांक | साखळी क्रमांक व लांबी | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
|  | बीबी चिखला हत्ता तांबोळा सरस्वती लोणार हिरडव गुंधा बागुलखेड गुंजखेड हा रस्ता. | इजिमा मार्ग- १४५ | (०/०० ते २१/००) २१.०० कि.मी. | २७.५०० कि.मी. | प्रमुख जिल्हा मार्ग १०६ |
| प्रजिमा ४४ची परस्पर व्याप्त (ओव्हरलॅप लांबी) | ३.६०० कि.मी |
| ग्रामीण मार्ग- ४७ | (०/००ते६/५००) ६.५०० कि.मी. |
|  |  |
|  | एकूण | २७.५०० कि.मी. |  |
--------------------------------------------------------------------------------------------------------------------------------------------------------------------
# Page 2
शासन निर्णय क्रमांकः रवियो-२०१९/प्र.क्र.६८/नियोजन-२
परिणामी, रस्ते विकास योजना २००१-२०२१ मधील बुलडाणा जिल्ह्यातील प्रमुख जिल्हा मार्ग दर्जाच्या रस्त्यांच्या एकूण लांबीत २७.५०० कि.मी. ने वाढ होवून एकूण लांबी (२३६८.३९+२७.५००) म्हणजेच २३९५.८९ कि.मी. इतकी व इतर जिल्हा मार्ग रस्त्याच्या लांबीत २१.०० कि.मी.ने घट होवून एकूण लांबी (१४११.३९-२१.००) म्हणजेच १३९०.३९ कि.मी. इतकी तसेच ग्रामीण मार्ग रस्त्याच्या लांबीत ६.५०० कि.मी. ने घट होवून एकूण लांबी (२८६०.६६-६.५०० ) म्हणजेच २८५४.१६ कि.मी. इतकी होईल.