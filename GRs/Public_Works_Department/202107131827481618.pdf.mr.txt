# Page 1
कार्यकारी अभियंता (स्थापत्य) यांच्या बदल्या/ पदस्थापना
महाराष्ट्र शासन
सार्वजनिक बांधकाम विभाग
शासन आदेश क्रमांकः टीएफएस-११२०/प्र.क्र. २६५/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: १३ जुलै, २०२१
संदर्भ : सा. बां. विभाग शासन आदेश क्र. संकिर्ण-११२०/प्र.क्र. ११(२)/सेवा-१, दि. ६.१.२०२१
शासन आदेश : संदर्भाधीन शासन आदेशान्वये श्री. राहुल उ. वसईकर, कार्यकारी अभियंता, उत्तर मुंबई, सा.बां.विभाग, अंधेरी, मुंबई यांची प्रशासकीय कारणास्तव बदलीने पदस्थापना कार्यकारी अभियंता, सार्वजनिक बांधकाम विशेष प्रकल्प विभाग, चेंबूर या रिक्त पदावर करण्यात आली होती.
तथापि श्री.वसईकर हे सदर पदावर रुजू झाले नाहीत.
महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) व ४ (५) मधील तरतुदीनुसार, सार्वजनिक बांधकाम विभागातील श्री. राहुल उ. वसईकर, कार्यकारी अभियंता यांच्या संदर्भाधीन आदेशान्वये केलेल्या सार्वजनिक बांधकाम विशेष प्रकल्प विभाग, चेंबूर या पदस्थापनेमध्ये आता अंशत: बदल करण्यात येत असून त्यांची सुधारित पदस्थापना प्रशासकीय कारणास्तव व सार्वजनिक सेवेच्या हितार्थ तसेच सक्षम प्राधिकाऱ्याच्या मान्यतेने कार्यकारी अभियंता, इमारती बांधकाम विभाग, मुलुंड, मुंबई या रिक्त पदावर करण्यात येत आहे.
२. श्री. वसईकर यांनी त्यांच्या नवीन पदाचा पदभार त्वरीत स्वीकारावा व आपला पदग्रहण अहवाल शासनास विनाविलंब सादर करावा. त्यांनी अनधिकृतरित्या गैरहजर राहू नये, अन्यथा त्यांची अनुपस्थिती ही अनधिकृत गैरहजेरी म्हणून समजण्यात येईल व विनावेतन करण्यात येईल तसेच त्यांच्या सेवेत खंड पडण्याची शक्यता नाकारता येत नाही याची जाणीव संबंधितांना करुन देण्यात येत आहे.
तसेच, त्यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम-२३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
३. संबंधित नियंत्रक अधिकाऱ्यांना कळविण्यात येते की, त्यांनी पदमुक्त व पदमोचक अधिकाऱ्यांनी अनुक्रमे कार्यभार सोडल्याचा तसेच कार्यभार स्वीकारल्याचा दिनांक त्वरित शासनास doser1.pwd@maharashtra.gov.in या ई-मेल पत्त्यावर कळवावा. विहीत कालावधीत अधिकारी रुजू न झाल्यास, त्याबाबत शासनास त्वरित अवगत करण्यात यावे, जेणेकरुन संबंधितांविरुद्ध शिस्तभंगविषयक कारवाई त्वरित करणे शक्य होईल. म.ना.से. (रजा) नियम, १९८१ मधील नियम ३०(सी) नुसार बदली झालेल्या अधिकाऱ्याचा रजा अर्ज स्वीकारु नये / मंजूर करु नये.
# Page 2
शासन आदेश क्रमांकः पीओजी-११२०/प्र.क्र.२६५/सेवा-१ ४. श्री. वसईकर यांची बदली त्यांच्या विनंतीनुसार करण्यात येत असल्याने त्यांना पदग्रहण अवधी, प्रवास भत्ता व दैनिक भत्ता देय राहणार नाही.
५. श्री. वसईकर यांनी नवीन पदस्थापनेच्या पदाचा कार्यभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.