# Page 1
हिंदू हृदयसम्राट बाळासाहेब ठाकरे महाराष्ट्र समृद्धी महामार्गालगत विविध सोई-सुविधा केंद्रे (Way side Amenities) स्थापन करणेबाबत..
महाराष्ट्र शासन
सार्वजनिक बांधकाम विभाग
शासन निर्णय क्रमांक : खाक्षेस २०१६/प्र.क्र. २५१ (एल.बी.६७) / रस्ते-८
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ११ मे, २०२२
वाचा :- (१) सार्वजनिक बांधकाम विभाग, शासन निर्णय क्रमांक : खाक्षेस २०१६/ प्र.क्र.२५१/ रस्ते-८, दि. ०५ जुलै, २०१६.
(२) सार्वजनिक बांधकाम विभाग, शासन निर्णय क्रमांक : खाोस २०१६/ प्र.क्र.२५१/ रस्ते-८, दिनांक ०४ जानेवारी, २०१७.
प्रस्तावना: हिंदू हृदयसम्राट बाळासाहेब ठाकरे महाराष्ट्र समृद्धी महामार्ग हा राज्य शासनाचा महत्वाकांक्षी प्रकल्प (Flagship Project) आहे. शासनाने सार्वजनिक बांधकाम विभागाच्या दिनांक ०७.०९.२०१६ रोजीच्या अधिसूचनेद्वारे महाराष्ट्र महामार्ग अधिनियमाच्या कलम ३ अन्वये सदर महामार्गास "राज्यमार्ग (विशेष) क्र. २ " म्हणून घोषित केले आहे व कलम ४ अन्वये सदर महामार्गाकरिता मुख्य अभियंता, महाराष्ट्र राज्य रस्ते विकास महामंडळ मर्यादित, मुंबई यांना "महामार्ग प्राधिकारी" म्हणून नियुक्त केले आहे. तसेच शासनाने दिनांक १९.०८.२०१६ रोजीच्या शासन निर्णयान्वये मंत्रिमंडळ पायाभूत समितीच्या दिनांक ३०.११.२०१५ रोजीच्या बैठकीमध्ये दिलेल्या मान्यतेनुसार सदर महामार्गाचे बांधकाम करण्यासाठी महाराष्ट्र राज्य रस्ते विकास महामंडळास "कार्यान्वयीन यंत्रणा" म्हणून घोषित केले आहे. त्यामुळे महाराष्ट्र महामार्ग (सुधारणा) अधिनियम, २०१६ च्या कलम ४ च्या परंतुकानुसार महाराष्ट्र राज्य रस्ते विकास महामंडळ मर्यादित हे सदर महामार्गाकरिता "महामार्ग प्राधिकरण" आहे.
शासनाने दिनांक ०५.०७.२०१६ रोजीच्या शासन निर्णयान्वये हिंदू हृदयसम्राट बाळासाहेब ठाकरे महाराष्ट्र समृद्धी महामार्ग निर्मिती व तद्नुषंगिक कामासाठी लॅण्ड पुलिंग योजनेद्वारे जमीन प्राप्त करणे व विकसित जमिनीच्या स्वरुपात मोबदला प्रदान करणे व तद्नुषंगिक बाबींस मान्यता दिली आहे. त्यानुसार हिंदू हृदयसम्राट बाळासाहेब ठाकरे महाराष्ट्र समृद्धी महामार्गावरील, जोडरस्ते व त्यावरील नवनगरे यांच्या आखणीमध्ये अंतर्भूत जमीन भागीदारी तत्वावर देऊ करणाऱ्या भूधारकांना त्यांच्या जमिनीच्या मोबदल्यात प्रस्तावित नवनगरांच्या अभिन्यासामध्ये त्यांना विकसित बिनशेती भूखंडाच्या स्वरुपात परतावा व अनुषंगिक लाभ निश्चित करण्यात आले आहेत. तसेच दिनांक ०५.०७.२०१६ रोजीच्या शासन निर्णयान्वये हिंदू हृदयसम्राट बाळासाहेब ठाकरे महाराष्ट्र समृद्धी महामार्ग निर्मिती व तद्नुषंगिक कामासाठी लॅण्ड पुलिंग योजनेंतर्गत भूधारकांसाठी भागीदारी / देय व अनुज्ञेय लाभामध्ये बदल करण्यासाठी मा. मुख्यमंत्री महोदयांच्या अध्यक्षतेखाली मंत्रिमंडळ उपसमितीचे गठन करण्यात आले आहे. मा.मुख्यमंत्री महोदयांच्या अध्यक्षतेखाली मंत्रिमंडळ उपसमितीने दिनांक ०३.११.२०१६ रोजीच्या बैठकीमध्ये
# Page 2
शासन निर्णय क्रमांकः खाक्षेस २०१६/प्र.क्र. २५१ (एल.बी.६७)/रस्ते-८
दिलेल्या मान्यतेनुसार, दिनांक ०४.०१.२०१७ रोजीच्या शासन निर्णयान्वये हिंदू हृदयसम्राट बाळासाहेब ठाकरे महाराष्ट्र समृद्धी महामार्ग निर्मिती व तदनुषंगिक कामासाठी लॅण्ड पुलिंग योजनेद्वारे जमीन प्राप्त करणे व विकसित जमिनीच्या स्वरुपात मोबदला प्रदान करणे व तदनुषंगिक बाबींस सुधारित मान्यता दिली आहे.
सदर महामार्ग हा अत्याधुनिक तंत्रज्ञानावर आधारित बांधण्यात येत आहे. त्यामुळे सदर महामार्गावर अनेक ठिकाणी व्यापक स्वरूपामध्ये महामार्ग सोयीसुविधा (Wayside Amenities) जसे की, पेट्रोल / डीझेल पंप, सीएनजी गॅस स्टेशन्स, इलेक्ट्रिक व्हेईकल चार्जिंग स्टेशन्स, तसेच भविष्यात येणारे आधुनिक उर्जा स्रोत, वाहन दुरुस्ती सुविधा, रेस्टॉरंटस / फूडमॉल्स, वाहनतळ, बस पोर्ट, ट्रक टर्मिनल्स, हॉटेल, मोटेल सुलभ शौचालये, ट्रॉमा केअर सेंटर / प्रथमोपचार सुविधा, आपत्कालीन बचाव केंद्रे, नियंत्रण कक्ष, व्यवस्थापन व देखभाल केंद्रे, अग्निशमन केंद्रे, ATM, दुकाने इत्यादी आवश्यक सुविधा निर्माण करणे आवश्यक आहे. सदर महामार्ग सुविधांसाठी द्रुतगती मार्गाच्या दोन्ही मार्गिकेवर सुयोग्य व किफायतशीर ठिकाणे निश्चित करण्यात येत आहेत. सदर महामार्ग सुविधांकरिता खाजगी जमीन थेट खरेदी अथवा संपादनाद्वारे प्राप्त करण्यासाठी मोठ्या प्रमाणात आर्थिक भार महामंडळावर येत आहे व त्यामुळे प्रकल्पाच्या एकूण किंमतीमध्ये सुद्धा मोठी वाढ होणार आहे. या बाबी विचारात घेऊन, महामार्ग सुविधांकरिता खाजगी भागीदारी तत्वावर खाजगी जमीन प्राप्त केल्यास, जमिनीच्या संपादनापोटी होणाऱ्या खर्चामध्ये बचत होऊन प्रकल्पाची किंमत मर्यादित व आटोक्यात राहू शकते. तथापि, शासनाच्या दिनांक ०५.०७.२०१६ व ०४.०१.२०१७ च्या शासन निर्णयामध्ये महामार्ग सुविधांकरिता लॅण्ड पुलिंग योजनेंतर्गत भागीदारी तत्वावर जमीन प्राप्त करणेबाबत तरतूद नाही. त्यामुळे हिंदु हृदयसम्राट बाळासाहेब ठाकरे समृध्दी महामार्गावर महामार्ग सोयी सुविधा केंद्रे (Wayside Amenities) ची लँड पुलींग योजनेंतर्गत निर्मिती करण्याची बाब शासनाच्या विचाराधीन होती.
शासन निर्णय :
वरील नमूद बाबी विचारात घेऊन, हिंदू हृदयसम्राट बाळासाहेब ठाकरे महाराष्ट्र समृद्धी महामार्गालगत विविध सोई-सुविधा केंद्रे (Way side Amenities) ची लँड पुलींग योजनेंतर्गत निर्मिती करण्यासाठी खालीलप्रमाणे निर्णय घेण्यात येत आहे.
१. क्षेत्र निश्चिती : १.१ महाराष्ट्र राज्य रस्ते विकास महामंडळ मर्यादित हे महामार्ग प्राधिकरण या अधिकारीतेत हिंदु हृदयसम्राट बाळासाहेब ठाकरे समृध्दी महामार्गावरील नागपूर ते मुंबई कॉरीडोर मधील कि.मी. ५९०/००० ते ६२०/००० व कि.मी.४००/००० ते ४१०/००० या भागामध्ये दोन्ही बाजूच्या मार्गिकेलगत महामार्ग सुविधा केंद्रासाठी खाजगी जमीन [१० ते १२ हेक्टर (+ १०%)] प्राप्त करण्यासाठी आवश्यकतेप्रमाणे जाहीर निविदा प्रसिद्ध करील.
१.२ सदर योजनेत सहभागी होण्याकरीता भोगवटादार वर्ग-१ या सत्ताप्रकारामध्ये समाविष्ट असलेली १० ते १२ हेक्टर (+ १०% ) खाजगी जमीन हिंदू हृदयसम्राट बाळासाहेब ठाकरे महाराष्ट्र समृद्धी महामार्गालगत असणे आवश्यक आहे व सदर खाजगी जमिनीचा हिंदू हृदयसम्राट बाळासाहेब ठाकरे महाराष्ट्र समृद्धी
पृष्ठ ७ पैकी २
# Page 3
शासन निर्णय क्रमांकः खाक्षेस २०१६/प्र.क्र. २५१(एल.बी.६७)/रस्ते-८
महामार्गास दर्शनी भागाचा विस्तार (Frontage) किमान ५०० मीटर असणे आवश्यक राहील. अशाप्रकारे योजनेत समाविष्ट होताना अर्जामध्ये नमूद केलेल्या क्षेत्रास एकूण क्षेत्र संबोधण्यात येईल.
१.३ सदर योजनेकरिता वरील निकषाच्या अनुषंगाने महामार्ग सुविधांकरिता निश्चित करावयाच्या जागेची किफायतशीरता व व्यवहार्यता महामार्ग प्राधिकरणाकडून पडताळण्यात येईल आणि अशी जागा / जमीन महामार्ग सुविधाकरिता निश्चित करण्यात येईल.
१.४ जमीन मालक किंवा हितसंबंधित व्यक्ती किंवा संघटनेचे भागीदार (Consortium Partner) हे एकूण खाजगी जमिनीपैकी महाराष्ट्र राज्य रस्ते विकास महामंडळास किमान ५०% क्षेत्र हस्तांतरित करण्यास तयार असले पाहिजेत. (१० ते १२ हेक्टर + १०% पैकी किमान ५०%) जमीन मालक किंवा हितसंबंधित व्यक्ती किंवा संघटनेचे भागीदार (Consortium Partner) असे हस्तांतरित करावयाचे संपूर्ण क्षेत्र महामंडळास नाममात्र १ रुपयाच्या मोबदल्यात विक्री करून हस्तांतरित करतील.
१.५ जे स्पर्धक म्हणजेच जमीन मालक किंवा हितसंबंधित व्यक्ती किंवा संघटनेचे भागीदार (Consortium Partner) हे महामंडळाला योजनेत समाविष्ट असलेल्या एकूण क्षेत्राच्या जास्तीत जास्त क्षेत्र महामंडळास नाममात्र १ रुपयाच्या मोबदल्यात विक्री करून हस्तांतरित करून देण्यास तयार असतील अशा जमिन मालकास / प्रकल्पग्रस्तास प्राधान्य देण्यात येऊन एकूण क्षेत्रापैकी जास्तीतजास्त क्षेत्र महामंडळास देणाऱ्या अर्जदाराची / प्रकल्पग्रस्ताची निवड करण्यात येईल. तसेच या संदर्भात असेही स्पष्ट करण्यात येते की, सदर भूधारकांना भविष्यामध्ये भूसंपादन अधिनियमातील तरतूदींनुसार जमिनीचा मोबदला, पुनर्वसन व पुर्नवसाहत विषयक तरतूदीनुसार लाभ मिळण्याबाबत कोणत्याही न्यायालयात दावा करता येणार नाही असे नोंदणीकृत संमतीपत्र / प्रतिज्ञापत्र भूधारकाकडून घेण्यात यावे.
१.६ भूसंपादन अधिनियम, २०१३ Sec. २(a) नुसार प्रकल्पात समाविष्ट जमिनीची मालकी ही शासन निहीत होणे आवश्यक आहे. परंतू सार्वजनिक बांधकाम विभागाच्या प्रस्तावानुसार प्रकल्पाच्या आखणीत समाविष्ट भूधारकाकडील क्षेत्रापैकी प्रकल्पाकरीता आवश्यक क्षेत्र हस्तांतरीत केल्यानंतर भूधारकाकडील शिल्लक क्षेत्राची मालकी त्याचीच राहणार आहे.
२. अविकसित भूखंडाच्या स्वरुपात परतावा : २.१ जमिनीपोटी देय परतावा :
जमीन मालक किंवा हितसंबंधित व्यक्ती किंवा संघटनेचे भागीदार (Consortium Partner) यांना त्यांनी महामंडळास नाममात्र १ रुपयाच्या मोबदल्यात विक्री करून हस्तांतरित केलेल्या क्षेत्राच्या बदल्यात जमीन मालक किंवा हितसंबंधित पृष्ठ ७ पैकी ३
# Page 4
शासन निर्णय क्रमांकः खाक्षेस २०१६/प्र.क्र. २५१(एल.बी.६७)/रस्ते-८
व्यक्ती किंवा संघटनेचे भागीदार (Consortium Partner) यांना महामार्गास लागून योजनेतील समाविष्ट एकूण क्षेत्रापैकी उर्वरित क्षेत्राचा (१० ते १२ हेक्टर + - १०% पैकी महामंडळास हस्तांतरित करून दिलेले क्षेत्र वगळता) IRC Code, NHAI च्या तसेच इतर लागू असलेल्या कायदेशिर तरतुदींच्या अधिन राहून महामार्ग सुविधांचा कायमस्वरुपी वाणिज्यिक विकास व वापर करता येईल.
अशा क्षेत्रास भूधारकाकडील शिल्लक क्षेत्र संबोधण्यात येईल.
IRC Code, NHAI व इतर विभागाच्या लागू असलेल्या कायदेशीर तरतूदीन्वये विकास करुन वापर करता येईल. सदर महामार्ग हा प्रवेश प्रतिबंधित (Access Control) असल्यामुळे सदर भूखंडावर आवश्यक त्या वीज, पाणी इ. महामार्गापासून भूधारकाच्या / महामंडळाच्या क्षेत्रापर्यन्त जाण्या येण्याचा रस्ता, ड्रेनेज, संरक्षक भिंत इत्यादी बाबी महामंडळाकडून विकसित करुन भूखंड भूधारकास उपलब्ध करुन देण्यात येऊन त्याची देखभाल महामंडळाकडून केली जाईल.
२.२ सहहिस्सेदारांना सामाईक स्वरुपात परतावा : सदर योजनेंतर्गत प्राप्त करण्यात येणाऱ्या जमिनीच्या अधिकार अभिलेखामध्ये एकापेक्षा जास्त भूधारकांची नावे असल्यास, अशा भूधारकांना त्यांनी महामंडळास नाममात्र १ रुपयाच्या मोबदल्यात विक्री करून हस्तांतरित केलेल्या क्षेत्राच्या बदल्यात जमीन मालक किंवा हितसंबंधित व्यक्ती किंवा संघटनेचे भागीदार (Consortium Partner) यांना महामार्गास लागून योजनेतील समाविष्ट एकूण क्षेत्रापैकी उर्वरित क्षेत्राचा (१० ते १२ हेक्टर + - १०% पैकी महामंडळास हस्तांतरित करून दिलेले क्षेत्र वगळता) IRC Code, NHAI च्या तसेच इतर लागू असलेल्या कायदेशिर तरतुदींच्या अधिन राहून महामार्ग सुविधांचा कायमस्वरुपी वाणिज्यिक विकास व वापर करता येईल. अशा क्षेत्रास भूधारकाकडील शिल्लक क्षेत्र संबोधण्यात येईल.
IRC Code, NHAI व इतर विभागाच्या लागू असलेल्या कायदेशीर तरतूदीन्वये विकास करुन वापर करता येईल. सदर महामार्ग हा प्रवेश प्रतिबंधित (Access Control) असल्यामुळे सदर भूखंडावर आवश्यक त्या वीज,पाणी इ. महामार्गापासून भूधारकाच्या / महामंडळाच्या क्षेत्रापर्यन्त जाण्या येण्याचा रस्ता, ड्रेनेज, संरक्षक भिंत इत्यादी बाबी महामंडळाकडून विकसित करुन भूखंड भूधारकास उपलब्ध करुन देण्यात येऊन त्याची देखभाल महामंडळाकडून केली जाईल.
२.३ जुन्या बांधकामाची सामग्री नेण्यास अनुमती :
भूधारकांना जुन्या बांधकामांची सामग्री विनामुल्य नेण्यास अनुमती राहील.
पृष्ठ ७ पैकी ४
# Page 5
शासन निर्णय क्रमांकः खाक्षेस २०१६/प्र.क्र. २५१ (एल.बी.६७)/रस्ते-८
३. अटी व शर्ती : ३.१ भूधारकास / भूधारकांना आणि महामंडळ एकमेकांना हस्तांतरित केलेल्या क्षेत्राच्या मोबदल्यात वा पायाभूत सुविधेपोटी कोणतेही वार्षिक अनुदान अनुज्ञेय राहणार नाही. तसेच भूसंपादन अधिनियम, २०१३ Sec -२ (a) नुसार प्रकल्पात समाविष्ट जमिनीची मालकी ही शासन निहित होणे आवश्यक आहे. परंतु, प्रकल्पाच्या आखणीत समाविष्ट भूधारकाकडील क्षेत्रापैकी प्रकल्पाकरीता आवश्यक क्षेत्र हस्तांतरीत केल्यानंतर भूधारकाकडील शिल्लक क्षेत्राची मालकी त्याचीच राहणार आहे. त्यामुळे अधिनियमातील तरतूदी अंतर्गत, सदर प्रस्ताव खाजगी सार्वजनिक भागीदारी (PPP) अंतर्गतचा प्रस्ताव म्हणून संबोधता येणार नाही.
३.२ सदर भूधारकांना भविष्यामध्ये भूसंपादन अधिनियमातील तरतूदींनुसार जमिनीचा मोबदला, पुनर्वसन व पुर्नवसाहत विषयक तरतूदीनुसार लाभ मिळण्याबाबत कोणत्याही न्यायालयात दावा करता येणार नाही असे संमतीपत्र / प्रतिज्ञापत्र भूधारकाकडून घेण्यात यावे.
३.२ भूधारकांनी त्यांच्या जमिनीमध्ये केलेला विकास जसे फळबागा, विहीर, पाईपलाईन, गुरांचे गोठे, घरे, अन्य बांधकामे इत्यादी बाबींवरील बांधकामाचा परतावा अनुज्ञेय असणार नाही.
३.३ जमीन मालक किंवा हितसंबंधित व्यक्ती किंवा संघटनेचे भागीदार (Consortium Partner) यांनी महामंडळाला हस्तांतरित केलेले क्षेत्र वगळून योजनेतील उर्वरित भूखंडामध्ये IRC Code, NHAI व इतर विभागाच्या लागू असलेल्या तरतूदीन्वये आवश्यक त्या सर्व महामार्ग सोयी सुविधा (Way Side Amenities) व इतर आवश्यक सोयी सुविधा जसे की, पेट्रोल / डीझेल पंप, सीएनजी गॅस स्टेशन्स, इलेक्ट्रिक व्हेईकल चार्जिंग स्टेशन्स, तसेच भविष्यात येणारे आधुनिक उर्जा स्त्रोत, वाहन दुरुस्ती सुविधा, रेस्टॉरंटस / फूडमॉल्स, वाहनतळ, बस पोर्ट, ट्रक टर्मिनल्स,हॉटेल, मोटेल सुलभ शौचालये, इत्यादी स्वखर्चाने निर्माण करण्याची जबाबदारी संबंधित भूधारकाची राहील. तसेच पर्यावरण विषयक कायद्यान्वये आवश्यक असलेल्या सोयी-सुविधा निर्माण करून त्यांचे पूर्णवेळ व्यवस्थापन करण्याची जबाबदारी संबंधित भूधारकाची राहील. याबाबत भविष्यात कोणतेही वाद उद्भवल्यास त्यास संबंधित जमीन मालक किंवा हितसंबंधित व्यक्ती किंवा संघटनेचे भागीदार (Consortium Partner) जबाबदार राहतील.
३.४ भूधारकाला /भूधारकांना एकूण क्षेत्रापैकी महामंडळास हस्तांतरित करून दिलेले क्षेत्र वगळून शिल्लक क्षेत्रात फक्त समृद्धी महामार्गावरून प्रवेश करणे अनुज्ञेय राहील. सदर अविकसित भूखंड तसेच त्यानंतर भूधारकाकडून तयार केल्या जाणाऱ्या सोई-सुविधा केंद्रामध्ये समृध्दी महामार्गा व्यतिरिक्त इतर ठिकाणावरून / जागेवरून / इतर दिशेकडून प्रवेश अनुज्ञेय असणार नाही.
पृष्ठ ७ पैकी ५
# Page 6
शासन निर्णय क्रमांकः खाक्षेस २०१६/प्र.क्र. २५१ (एल.बी.६७)/रस्ते-८
३.५ भूधारकास आय. आर. सी. (IRC) कोडनुसार, NHAI व इतर अनुज्ञेय सर्व महामार्ग सोयी सुविधांसाठी व्यावसायीक व कायमस्वरुपी वापर अनुज्ञेय राहील. या शिवाय इतर कोणतीही सुविधा निर्माण करता येणार नाही. याबाबतच्या सोयी सुविधांच्या निर्मिती, त्यांचे कायमस्वरुपी व्यवस्थापन व कार्यान्वयन यासाठी आवश्यक असणाऱ्या सर्व प्रकारच्या बांधकाम परवानग्या, आराखडे मान्यता, भोगवटा प्रमाणपत्र, बांधकाम विषयक मान्यता इ. परवानग्या व परवाने देण्यास महामंडळाकडून दिल्या जातील, महामंडळ हे नियोजन प्राधिकरण असेल. तसेच अशा प्रकारच्या महामार्ग सोयी सुविधा (Wayside Amenities)ह्या एका मार्गिकेवर IRC Code प्रमाणे ५० कि.मी. पेक्षा कमी अंतरावर नसाव्यात.
३.६ महामंडळास नाममात्र १ रुपयांच्या मोबदल्यात हस्तांतरीत केलेल्या क्षेत्राबाबत भुधारकांचा भविष्यात कोणताही उजर / हक्क राहणार नाही. तसेच महामंडळ मुळ भूधारकाच्या मालकीच्या जागेवर कोणतेही शुल्क आकारणार नाही.
हा शासन निर्णय महसुल व वन विभागाकडील अनौपचारीक संदर्भ क्र. ३ / अ-२ / २०२२, दिनांक ११.०२.२०२२ यांच्या सहमतीने निर्गमित करण्यात येत आहे.
# Page 7