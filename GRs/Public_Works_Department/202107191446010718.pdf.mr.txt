# Page 1
कार्यकारी अभियंता (विद्युत) या संवर्गातून अधीक्षक अभियंता (विद्युत) या संवर्गात पदोन्नती / पदस्थापना
महाराष्ट्र शासन
सार्वजनिक बांधकाम विभाग
शासन आदेश क्रमांक: पीओजी-१२२०/प्र.क्र. २५० (१)/ सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख : १९ जुलै, २०२१
वाचा :- सा.बां. विभाग अधिसूचना क्रमांक आरटीआर१०८५/८०४३२/(७७)/आस्था-४, दि. १०.१०.१९९१
शासन आदेश :
सार्वजनिक बांधकाम विभागांतर्गत कार्यकारी अभियंता (विद्युत) या संवर्गात कार्यरत असणाऱ्या श्रीमती समिधा सदाशिव सुरवसे (अ.जा.) यांना, संदर्भाधीन दिनांक १०.१०.१९९१ च्या अधिसुचनेन्वये
विहित केलेल्या सेवाप्रवेश नियमानुसार, अधीक्षक अभियंता (विद्युत) या संवर्गात (सुधारित वेतन मॅट्रीक्स एस-२५ : ७८८००-२०९२००) (असुधारित वेतन संरचना पी.बी.-३ वेतन बँड रूपये १५६००-३९१०० ग्रेड वेतन ७६००/- या वेतनश्रेणीत) निवडसूचीच्या क्रमानुसार, निव्वळ तात्पुरत्या स्वरुपात सेवाज्येष्ठतेनुसार रिक्त
पदावर तदर्थ पदोन्नती देण्यात येत असून पदोन्नतीउपरांत अधीक्षक अभियंता (विद्युत) संवर्गातील त्यांची पदस्थापना त्यांच्या नावासमोर दर्शविलेल्या पदावर करण्यात येत आहे.
---------------------------------------------------------------------------------------------------------------------------------------------------------------------------------------------------
| क्र. | अधिकाऱ्याचे नाव | कार्यरत असलेले ठिकाण | पदस्थापनेचे ठिकाण | शेरा |
| १ | श्रीमती समिधा सदाशिव सुरवसे  |  |  | कार्यकारी अभियंता (विद्युत), रजा-नि-प्रशिक्षण राखीव, मुख्य अभियंता (वि) कार्यालय, मुंबई | अधीक्षक अभियंता (विद्युत), पुणे प्रादेशिक विद्युत मंडळ, पुणे | (रिक्त पदी) |
---------------------------------------------------------------------------------------------------------------------------------------------------------------------------------------------------
२. श्रीमती स. स. सुरवसे, कार्यकारी अभियंता (विद्युत) यांची सदर पदोन्नती ही पुढे नमूद केलेल्या बाबींच्या अधीन राहून करण्यात येत आहे : i. सदर पदोन्नती ही मा. सर्वोच्च न्यायालयातील विशेष अनुज्ञा याचिका क्रमांक २८३०६/२०१७ मधील अंतिम निर्णयास अधीन राहून तसेच रिट पिटीशन स्टँप नं. १०८७६/२०२१ व रिट पिटीशन स्टँप नं.
१०८७८/२०२१ मध्ये मा. उच्च न्यायालय, मुंबई यांनी दि. २५.५.२०२१ रोजी दिलेल्या निर्णयानुसार सदर पदोन्नती नमूद रिट याचिकेत होणाऱ्या निर्णयाच्या अधीन राहील.
ii. सदर पदोन्नती ही निव्वळ तात्पुरत्या स्वरुपाची असल्याने पदोन्नतीच्या परिणामी त्यांना नियमितपणाचा व सेवाज्येष्ठतेचा कोणताही हक्क राहणार नाही.
३. श्रीमती सुरवसे यांना देण्यात आलेली सदर पदोन्नती ही कोणतीही पूर्वसूचना किंवा नोटीस न देता रद्द करण्याचा अधिकार शासन राखून ठेवत आहे.
४. संबधित नियंत्रक अधिकाऱ्यांना कळविण्यात येते की, त्यांनी श्रीमती सुरवसे यांना पदोन्नतीउपरांत पदस्थापनेच्या ठिकाणी रूजू होता यावे म्हणून आवश्यक ती स्थानिक पर्यायी व्यवस्था करून पदमुक्त करावे व नवीन नियुक्तीच्या ठिकाणी हजर होण्यास सांगावे. तसेच, श्रीमती सुरवसे यांना पदोन्नतीउपरांत
# Page 2
शासन आदेश क्रमांकः पीओजी-१२२०/प्र.क्र. २५० / सेवा-१ पदस्थापनेच्या ठिकाणी रुजू होण्यासाठी कोणत्या दिनांकास कार्यमुक्त केले आणि त्या पदस्थापनेच्या ठिकाणी कोणत्या दिनांकास हजर झाल्या याबाबत शासनास doser1.pwd@maharashtra.gov.in या ई-मेल आयडीवर त्वरित अवगत करावे.
५. श्रीमती सुरवसे यांनी कमीत कमी पदग्रहण अवधी घेऊन नव्या पदाचा पदभार स्वीकारावा व आपला पदग्रहण अहवाल शासनास विनाविलंब सादर करावा. श्रीमती सुरवसे ह्या पदोन्नतीने पदस्थापनेच्या पदावर या आदेशाच्या दिनांकापासून ३० दिवसांच्या विहीत मुदतीत रुजू न झाल्यास त्यांचा अनुपस्थितीचा कालावधी हा अकार्यदिन (dies non) म्हणून गणला जाईल. श्रीमती सुरवसे यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम-२३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास त्या शिस्तभंगाच्या कारवाईस पात्र ठरतील.
६. श्रीमती सुरवसे यांना देण्यात येणारी पदोन्नती ही तदर्थ स्वरुपाची असल्याने, त्यांची अधीक्षक अभियंता (विद्युत) पदावरील वेतननिश्चिती ही महाराष्ट्र नागरी सेवा (वेतन) नियम, १९८१ मधील नियम क्र. ११ (१) (ए) अनुसार पदोन्नतीचा दिनांक विचारात घेवून करण्यात यावी.
७. श्रीमती सुरवसे यांनी पदोन्नतीने पदभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, पुणे यांना कळवावा.
# Page 3