# Page 1
पुणे जिल्ह्यातील वाघोली भावडी तुळापूर रस्ता इजिमा १२६ व आपटी वढु सणसवाडी ते तळेगांव ढमढेरे रस्ता इजिमा १४४ रस्ता प्रमुख जिल्हा मार्ग म्हणून दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०१९/प्र.क्र.९५/नियोजन-२
मंत्रालय, मुंबई - ४०० ०३२
दिनांक- १५ जुलै, २०१९
पहावे :- १) मुख्य अभियंता, सार्वजनिक बांधकाम प्रादेशिक विभाग, पुणे यांचे पत्र जा.क्र.मुअ (पुणे)/का-२/रेशा/७०/२६८०/२०१९, दि.२०/०१/२०१९.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, पुणे यांनी संदर्भाधिन पत्रान्वये पुणे जिल्ह्यातील वाघोली भावडी तुळापूर रस्ता इजिमा १२६ व आपटी वढु सणसवाडी ते तळेगांव ढमढेरे रस्ता इजिमा १४४ रस्ता प्रमुख जिल्हा मार्ग म्हणून दर्जोन्नत करणेबाबत प्रस्ताव शासनास सादर केलेला आहे. तसेच जिल्हा परिषद, पुणे यांनी सदर रस्ता दर्जोन्नत करणेबाबत मागणी केलेली आहे.
सदर रस्त्यावरील वाहतुक वर्दळ व गावांची संख्या, लोकसंख्या, रस्त्याचा होणारा वापर तसेच जिल्हा परिषद, पुणे यांचा ठराव विचारात घेता सदर रस्ता प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, पुणे यांचा प्रस्ताव व जिल्हा परिषद, पुणे यांचा ठराव विचारात घेऊन पुणे जिल्ह्यातील खालील रस्ता दर्जोन्नत करण्यात येत आहेत.
-----------------------------------------------------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | रस्त्याचा क्रमांक | साखळी क्रमांक व लांबी | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
| १. | वाघोली भावडी तुळापूर रस्ता इजिमा १२६व आपटी वढु सणसवाडी ते तळेगांव ढमढेरे रस्ता इजिमा १४४ रस्ता. | इतर जिल्हा मार्ग- १२६ | (०/०० ते ११/७६०) ११.७६० कि.मी. | ३४.२६० कि.मी. | प्रमुख जिल्हा मार्ग १६६ |
| इतर जिल्हा मार्ग- १४४ | (०/०० ते २२/५०० ) २२.५०० कि.मी. |
|  | एकूण | ३४.२६० कि.मी. |  |
-----------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः रवियो-२०१९/प्र.क्र.९५/नियोजन-२
परिणामी, रस्ते विकास योजना २००१-२०२१ पुणे जिल्ह्यातील प्रमुख जिल्हा मार्ग दर्जाच्या रस्त्यांच्या एकूण लांबीत ३४.२६० कि.मी. ने वाढ होवून एकूण लांबी (४२४७.७४०+३४.२६०) म्हणजेच ४२८२.०० कि.मी. इतकी तसेच इतर जिल्हा मार्ग रस्त्यांच्या एकूण लांबीत ३४.२६० कि.मी. ने घट होवून एकूण लांबी (२२८१.२४० - ३४.२६०) म्हणजेच २२४६.९८० कि.मी. इतकी होईल.
तसेच उपरोक्त रस्त्यावर प्रधानमंत्री ग्रामसडक/ मुख्यमंत्री ग्रामसडक योजना व इतर योजनेतुन ज्या लांबीत काम पूर्ण झालेले किंवा प्रस्तावित असेल अथवा झालेल्या कामाचा दोष दायित्व कालावधी शिल्लक असेल असे कोणतेही कामे अथवा अर्थसंकल्पीय कामे इतर कोणत्याही योजनेअंतर्गत प्रस्तावित करण्यात येणार नाहीत व सदर रस्त्याकरिता नव्याने भूसंपादन करण्यात येणार नाही. या अटी शर्तीस अधिन राहुन रस्ता दर्जोन्नत करण्यास मंजुरी देण्यात येत आहे.