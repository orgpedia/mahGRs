# Page 1
बांद्रा - वरळी सागरी मार्ग प्रकल्पाच्या सवलत करारनाम्यास मान्यता देणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक: बांवस-२००४ / प्र.क्र. ६४ / रस्ते-०६.
मंत्रालय विस्तार, मुंबई-४०० ०३२.
दिनांक :- ०३ जून, २०१९.
वाचा १) शासन निर्णय क्र. डब्ल्यु.आय.एफ.- १०९९/प्र.क्र.१२२/रस्ते-६, दि.१८.०८.२०००.
२) शासन निर्णय क्र.बांवसा-२००४/प्र.क्र.६४/रस्ते-६, दि.२४.०८.२००४.
३) शासन निर्णय क्र. बांवसा-२००४/प्र.क्र.६४/रस्ते-६, दि.२८.०३.२००८.
४) शासन निर्णय क्र. बांवस - २००४/ प्र.क्र. ६४/२००४/रस्ते-६, दि.०४.१२.२०१७.
प्रस्तावना :
मुंबई शहराच्या पश्चिमेकडील वाहतूक व्यवस्था जलद गतीने व सुलभपणे सुखकर होण्यासाठी शहराच्या पश्चिमेस जलद गती मुक्त मार्ग असणे गरजेचे असल्याचे लक्षात आल्याने पश्चिम मुक्त मार्गाची संकल्पना करण्यात आली होती. त्यायाच भाग म्हणून मुंबई शहराच्या पश्चिम उपनगरीय वाहतूक सुधारणेच्या दृष्टीने “वांद्रे-वरळी सागरी मार्ग” हा प्रकल्प “बांधा, वापरा व हस्तांतरीत करा” (BOT) या तत्वावर कार्यान्वितद करण्यासाठी महाराष्ट्र राज्य रस्ते विकास महामंडळाला दि.१८.०८.२००० च्या शासन निर्णयान्वये उद्योजक म्हणून घोषित करण्यात आले आहे. तसेच दि.२४.०८.२००४ च्या शासन निर्णयान्वये कामाच्या सुधारीत वावानुसार प्रकल्पाच्या रु.१३०६/- कोटीच्या अंदाजित किंमतीस मान्यता देण्यात आली. तद्नंतर दि.२८.०३.२००८ च्या शासन निर्णयानुसार रु. १६३४/- कोटी एवढ्या पुन:सुधारीत किंमतीस मान्यता प्रदान करण्यात आली आहे.
दिनांक ०४.१२.२०१७ रोजीच्या शासन निर्णयान्व्ये वांद्रे - वरळी सागरी सेतू प्रकल्पावर झालेला खर्च तसेच उद्योजकाचे दावे विचारात घेऊन, या प्रकल्पाच्या रु.१९७५/- कोटी (रु. एकोणीसशे पंच्याहत्तर कोटी फक्त) एवढ्या पुन: सुधारीत किंमतीस मान्यता देण्यात आली आहे. दि.०४.१२.२०१७ च्या शासन निर्णयानुसार निश्चित केलेली पुनर्सुधारीत किंमत रु.१९७५/- कोटी यामधील व्यवहार्यता तफावत निधीच्या (VGF) प्रतिपुर्तीसाठी महामंडळास उभारलेल्या कर्जाचा व्याज दर + २% या दराने अंतर्गत परतावा प्राप्त होण्यासाठी सवलत कालावधी दि.३१.०३.२०५२ पर्यंत वाढविण्यास मान्यता देण्यात आली आहे. प्रकल्पाच्या वाढीव सवलत कालावधीमध्ये पथकर संकलन तसेच रस्त्याची देखभाल व दुरुस्ती या दोन कामांसाठी महामंडळाने स्वतंत्र कंत्राटदार नेमण्याबाबत व वांद्रे - वरळी सागरी सेतूवर भविष्यात होणारी वाहतूक वर्दळीतील वाढ Real Time पध्दतीने विचारात घेऊन, सवलत कालावधीचे पुनर्निधारण १० वर्षानंतर करण्यास मान्यता देण्यात आली आहे.
बांद्रा - वरळी सागरी मार्ग पथकर वसुलीबाबत व देखभाल दुरुस्तीचे हक्क तसेच महाराष्ट्र राज्य रस्ते विकास महामंडळास निधी उभारणीसाठी सवलत करारनाम्यास मान्यता देण्याची बाब शासनाच्या विचाराधीन होती. याअनुषंगाने मंत्रिमंडळ पायाभूत सुविधा समितीच्या दिनांक २०.१२.२०१८ रोजी झालेल्या बैठकीत सदर बाबीस मान्यता देण्यात आलेली आहे. यानुसार आता शासनाने खालीलप्रमाणे निर्णय घेतला आहे.
# Page 2
शासन निर्णय क्रमांकः बांवस-२००४/प्र.क्र. ६४/ रस्ते-०६.
शासन निर्णय : १) महाराष्ट्र राज्य रस्ते विकास महामंडळ यांना या प्रकल्पाचे “पथकर वसुलीबाबत व देखभाल दुरुस्तीचे” हक्क दि. २४ मार्च, २०१० ते दि. ३१ मार्च, २०५२ पर्यंतच्या कालावधीकरीता प्रदान करण्यास मान्यता देण्यात येत आहे.
२) महाराष्ट्र राज्य रस्ते विकास महामंडळ यांची दुय्यम अंगभुत कंपनी (Subsidiary) व या प्रकल्पासाठीचे विशेष उद्योग वाहन ( SPV) “एमएसआरडीसी सी लिंक लिमिटेड” यांना महाराष्ट्र राज्य रस्ते विकास महामंडळामाप्रत पथकर वसुली व देखभाल दुरुस्तीचे हक्क दि.०२.०२.२०२० ते दि.३१.०३.२०३९ पर्यंत हस्तांतरीत करणे व यासाठी रु.३०००/- कोटी महामंडळास अदा करणे, याबाबतचा प्रारुप सवलत करारनाम्याच्या मसुस मान्यता प्रदान करण्यात येत आहे. तसेच सदर सवलत करारनामा शासन, महामंडळ व विशेष उद्योग वाहन (SPV) यांच्यामध्ये करण्यास मान्यता प्रदान करण्यात येत आहे.
३) सार्वजनिक बांधकाम विभागाने करारनामा स्वाक्षरी करण्यापूर्वी करारनाम्याच्या मसुद्यास विधी व न्याय विभागाची सहमती घेण्यास मान्यता देण्यात आली.
सदर शासन निर्णय, नियोजन विभागाचा अनौपचारिक संदर्भ क्र. १८९८/१४३३, दि.१९.१२.२०१८ तसेच वित्त विभागाच्या सहमतीने तसेच विधि व न्याय विभागाचा अनौपचारीक संदर्भ क्र.०७-२०१९/Con/ई, दि.०२.०२.२०१९ अन्वये दिलेल्या सहमतीस अनुसरुन निर्गमित करण्यात येत आहे.
# Page 3