# Page 1
सार्वजनिक बांधकाम विभागाच्या अधिपत्याखालील क्षेत्रिय कार्यालयांतर्गत कार्यरत असलेल्या कर्मचाऱ्यांचे अनुसूचित जमातीचे जातीदावे अवैध ठरल्यामुळे त्यांच्यासाठी अधिसंख्य पदे निर्माण करुन मुदतवाढ देणेबाबत.....
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०२१/प्र.क्र.९८/प्रशासन-१
मंत्रालय, मुंबई ४०० ०३२
दिनांक :- २४ जानेवारी, २०२२
संदर्भ : १) सामान्य प्रशासन विभाग, शासन निर्णय क्र. बीसीसी -२०१८/प्र.क्र.३०८/१६-ब, दि. २१ डिसेंबर, २०१९ २) सामान्य प्रशासन विभाग, शासन निर्णय क्र. बीसीसी -२०२०/प्र.क्र.१८७ओ/१६-ब, दि.३० जून, २०२० ३) सामान्य प्रशासन विभाग, शासन निर्णय क्र. बीसीसी २०१८/ प्र.क्र.३०८/ १६-ब दि. २७ नोव्हेंबर, २०२० व दि. २८ ऑक्टोबर, २०२१.
४) सार्वजनिक बांधकाम विभाग, कार्यासन सेवा-४ यांचे क्र.अधिसंख्य-२०२१/प्र.क्र.२५/ सेवा-४, दि.२६ नोव्हेंबर, २०२१.
५) सार्वजनिक बांधकाम विभाग, कार्यासन सेवा-४ यांचे क्र.अधिसंख्य-२०२१/ प्र.क्र.२१४/सेवा-४, दि. २६ नोव्हेंबर, २०२१.
६) सार्वजनिक बांधकाम विभाग, कार्यासन सेवा-४ यांचे क्र.अधिसंख्य-२०२१/ प्र.क्र.२४/सेवा-४, दि. ०३ जानेवारी, २०२२.
प्रस्तावना :
सामान्य प्रशासन विभाग, शासन निर्णय, दि.२१ डिसेंबर, २०१९ अन्वये अनुसूचित जमातीचे जात प्रमाणपत्र अवैध ठरलेले, अनुसूचित जमातीचे जात प्रमाणपत्र अवैध ठरल्यानंतर विशेष मागास प्रवर्गाचे अथवा अन्य कोणत्याही मागास प्रवर्गाचे जात वैधता प्रमाणपत्र सादर केलेले अधिकारी / कर्मचारी, अनुसूचित जमातीचा दावा सोडून दिलेले अधिकारी / कर्मचारी तसेच ज्या अधिकारी व कर्मचा-यांनी त्यांचे अनुसूचित जमातीचे जात प्रमाणपत्र अवैध ठरविण्याच्या जात पडताळणी समितीच्या निर्णयाच्या विरोधात मा. न्यायालयात याचिका दाखल केल्या असतील, मात्र त्यांच्या प्रकरणी मा.उच्च न्यायालयाने किंवा मा.सर्वोच्च न्यायालयाने जात प्रमाणपत्र अवैध ठरविण्याच्या समितीच्या निर्णयास स्थगिती दिली नसेल अशा अधिकारी व कर्मचारी यांच्या सेवा अधिसंख्य पदावर वर्ग करून त्यांच्यासाठी अधिसंख्य पदे निर्माण करण्याच्या सूचना दिलेल्या आहेत. तसेच सामान्य प्रशासन विभाग, शासन निर्णय, दि.३० जून, २०२० अन्वये सदर अधिसंख्य पदे निर्माण करण्याचे
# Page 2
शासन निर्णय क्रमांक: ईएसटी-२०२१/प्र.क्र.९८/प्रशासन-१
प्राधिकार प्रशासकीय विभागांना देण्यात आले आहेत. त्यानुसार सार्वजनिक बांधकाम विभागाच्या अधिपत्याखालील क्षेत्रिय कार्यालयांतर्गत कार्यरत असलेल्या कर्मचाऱ्यांसाठी ०३ अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय :
सामान्य प्रशासन विभाग, शासन निर्णय, दि.२१ डिसेंबर, २०१९ तसेच दि. ३० जून, २०२० मधील तरतुदींच्या अधीन राहून सार्वजनिक बांधकाम विभागाच्या अधिपत्याखालील क्षेत्रिय कार्यालयांतर्गत कार्यरत असलेल्या खालील कर्मचाऱ्यांसाठी अधिसंख्य पदे निर्माण करण्यास या शासन निर्णयान्वये मान्यता देण्यात येत आहे.
---------------------------------------------------------------------------------------------------------------------------------------------------------------------------------
| अ. क्र. | कर्मचा-याचे नाव व  |  कार्यालय | पदनाम | नियुक्तीचा दिनांक | अधिसंख्य पदावर  |  सेवा वर्ग करण्यात  |  आल्याचा दिनांक | अधिसंख्य पदावर देण्यात येणारे मासिक वेतन |
| १. | श्री.पी.आर. नंदनवार (अधीक्षक अभियंता, सा.बां.मं., यवतमाळ) | कनिष्ठ लिपिक | ०४/११/१९९२ | ०१/१०/२०२१ | रु.६६,५२०/ |
| २. | श्रीमती राजश्री राजेंद्र बोकरे (मुख्य अभियंता, सा.बां.प्रा.वि. कोकण) | लघु टंकलेखक | ११/०४/१९९७ | २७/१०/२०२१ | रु.७४,३२५/ |
| ३. | श्री. सुनिल यशवंत जाधव (अधीक्षक अभियंता, सा.बां.मं. औरंगाबाद) | वरीष्ठ लिपिक | ०१/०८/२०१५ |  | १८/०८/२०२१ (दि.०८/१२/२०१८ रोजी सेवा समाप्त झाल्यानंतर अधिसंख्य पदावर वर्ग) | रु.४३,२९४/ |
---------------------------------------------------------------------------------------------------------------------------------------------------------------------------------
२. वर नमूद कर्मचा-यांच्या अधिसंख्य पदांना ११ महिने किंवा ते सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत किंवा अभ्यास गटाच्या शिफारशी शासनास प्राप्त होऊन त्यावर शासनाचा अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्यात येत आहे.
३. सदर शासन निर्णय सामान्य प्रशासन विभाग, शासन निर्णय, दि.२१ डिसेंबर, २०१९, दि.३० जून, २०२०, दि.२७ नोव्हेंबर, २०२० व दि.२८ ऑक्टोबर, २०२१ अन्वये दिलेल्या सूचनेनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: ईएसटी-२०२१/प्र.क्र.९८/प्रशासन-१
४. अधिसंख्य पदाच्या वेतनावर होणारा खर्च हा संबंधित कर्मचारी सध्या ज्या कार्यालयात कार्यरत आहे, त्या कार्यालयाच्या वेतनासंबंधिच्या लेखाशीर्षाखाली खर्ची टाकण्यात यावा आणि संबंधित वित्तीय वर्षाच्या मंजूर अनुदानातून भागविण्यात यावा.