# Page 1
कार्यकारी अभियंता (स्थापत्य) यांच्या बदल्या / पदस्थापना
महाराष्ट्र शासन
सार्वजनिक बांधकाम विभाग
शासन आदेश क्रमांकः टीएफएस-१११७/प्र.क्र. १७७ / सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख:२८ जून, २०१८
संदर्भ : १. सार्वजनिक बांधकाम विभाग शासन आदेश क्रमांक : टीएफएस-१११७/प्र.क्र. १७७ (२)/सेवा-१, दि. ९.१०.२०१७ २. सार्वजनिक बांधकाम विभाग शासन आदेश क्रमांक : टीएफएस-१११७/प्र.क्र. १७७/सेवा-१, दि. २.११.२०१७
शासन आदेश :
उपरोक्त संदर्भ क्रमांक-१ येथे नमूद दिनांक ९.१०.२०१७ च्या शासन आदेशान्वये श्री. प्रदिप स.
व्हटकर, कार्यकारी अभियंता, सार्वजनिक बांधकाम विभाग, कुडाळ, मु. कणकवली जि. सिंधुदुर्ग यांची बदलीने पदस्थापना सार्वजनिक सेवेच्या हितार्थ व प्रशासकीय सोयीच्या कारणास्तव पत्तन अभियंता, सिंधुदुर्ग पत्तन विभाग, सिंधुदुर्ग या रिक्त पदावर करण्यात आली होती. सदर बदली आदेशाविरुद्ध श्री. व्हटकर यांनी मा. महाराष्ट्र प्रशासकीय न्यायाधिकरण, मुंबई येथे मूळ अर्ज क्रमांक ९६१/२०१७ दाखल केला आहे.
श्री. व्हटकर यांनी दाखल केलेल्या मूळ अर्जाच्या अनुषंगाने मा. न्यायाधिकरणाने दिनांक १२.१०.२०१७ रोजी अंतरिम आदेश पारित केले असून संदर्भ क्रमांक-१ येथील नमूद बदली आदेशास अंतरिम स्थगिती दिली आहे.
त्यास अनुलक्षून संदर्भ क्रमांक-२ येथील नमूद दिनांक २.११.२०१७ च्या शासन आदेशान्वये श्री. व्हटकर, कार्यकारी अभियंता यांच्या बदलीबाबतच्या दिनांक ९.१०.२०१७ च्या आदेशास स्थगिती देण्यात आली असून मा. न्यायाधिकरणाच्या अंतिम निर्णयाच्या अधीन, श्री. व्हटकर हे सद्य:स्थितीत कार्यकारी अभियंता,
सार्वजनिक बांधकाम विभाग, कुडाळ, मु. कणकवली जि. सिंधुदुर्ग या पदावरच कार्यरत आहेत.
२. या आदेशान्वये श्री. प्रदिप स. व्हटकर, कार्यकारी अभियंता यांच्या बदली बाबतचे संदर्भाधीन दिनांक ९.१०.२०१७ चे शासन आदेश प्रशासकीय कारणास्तव रद्द करण्यात येत आहेत. सबब, श्री. प्रदिप स. व्हटकर हे कार्यकारी अभियंता, सार्वजनिक बांधकाम विभाग, कुडाळ, मु. कणकवली, जिल्हा सिंधुदुर्ग या पदावर पूर्ववतपणे कार्यरत राहतील.
# Page 2
शासन आदेश क्रमांकः टीएफएस-१११७/प्र.क्र. १७७/ सेवा-१