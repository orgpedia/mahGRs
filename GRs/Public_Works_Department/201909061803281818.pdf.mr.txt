# Page 1
सार्वजनिक बांधकाम विभागाच्या अधिपत्याखालील स्थापत्य शाखेच्या प्रादेशिक विभाग, मंडळे, विभाग व उपविभागांची वार्षिक कार्यभार मानके निश्चित करण्यासाठी समिती गठित करण्याबाबत....
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०१९/प्र.क्र.५३/प्रशासन-१
मंत्रालय, मुंबई - ४०० ०३२
दि.०६ सप्टेंबर, २०१९
संदर्भ :- सार्वजनिक बांधकाम विभाग, शासन निर्णय क्र. ईएसटी-१००८/सी.आर.४२/प्रशासन-१ दि. १० मार्च, २००८
प्रस्तावना : संदर्भाधीन शासन निर्णयान्वये सार्वजनिक बांधकाम विभागाच्या अधिपत्याखालील केवळ उपविभागांची वार्षिक कार्यभार मानके निश्चित करण्यात आली आहेत. तद्नंतर दहा वर्षांचा कालावधी लोटला गेला आहे. सदर कालावधीत रस्ते विकास योजना व राष्ट्रीय महामार्ग यांच्या माध्यमातून झालेली रस्ते लांबीतील वाढ, HAM, World Bank Project इ. योजनांच्या अंमलबजावणीमुळे सदरच्या कालावधीत स्थापत्य विषयक कामकाज करणा-या प्रादेशिक विभाग, सार्वजनिक बांधकाम मंडळ, सार्वजनिक बांधकाम विभाग व सार्वजनिक बांधकाम उपविभाग यांच्या कार्यभारात वाढ झाली आहे.
तसेच प्रतिवर्षी बांधकाम साहित्य, व अन्य बाबतच्या किंमतीत होणारी वाढ, सार्वजनिक बांधकाम विभागाच्या कार्यपालन पध्दतीत करण्यात आलेल्या सुधारणा, संगणकीकरण, गतिमान झालेले क्षेत्रिय कामकाज तसेच माहिती तंत्रज्ञान क्षेत्रातील प्रगती व वेगामुळे कार्यपध्दतीत झालेले तांत्रिक बदल या सर्व बाबी विचारात घेता, प्राप्त परिस्थितीत सार्वजनिक बांधकाम विभागाच्या अधिपत्याखालील प्रादेशिक विभाग, सार्वजनिक बांधकाम मंडळ, सार्वजनिक बांधकाम विभाग व सार्वजनिक बांधकाम उपविभाग या स्तरावरील कार्यभार निश्चित करणे आवश्यक आहे. त्यामुळे सार्वजनिक बांधकाम विभागाच्या अधिपत्याखालील स्थापत्य शाखेतील प्रादेशिक विभाग, सार्वजनिक बांधकाम मंडळ, सार्वजनिक बांधकाम विभाग व सार्वजनिक बांधकाम उपविभागांची वार्षिक कार्यभार मानके ठरविण्यासाठी शासन स्तरावर समिती गठित करण्याची बाब शासनाच्या विचाराधीन होती.
शासन निर्णय : सार्वजनिक बांधकाम विभागाच्या अधिपत्याखालील प्रादेशिक विभाग, सार्वजनिक बांधकाम मंडळ, सार्वजनिक बांधकाम विभाग व सार्वजनिक बांधकाम उपविभाग या स्तरावरील वार्षिक कार्यभाराची मानके निश्चित करण्याकरिता विभागांतर्गत सचिव (रस्ते) यांच्या अध्यक्षतेखाली या शासन निर्णयाद्वारे खालीलप्रमाणे समिती गठित करण्यात येत आहे.
१) श्री. चं. प्र. जोशी, सचिव (रस्ते ) अध्यक्ष
२) श्री. अ.अ. सगणे, सचिव (बांधकामे) - सहअध्यक्ष
३) श्री. उ. प्र. देबडवार, मुख्य अभियंता, सा.बां. प्रा. वि., नागपूर - सदस्य
# Page 2
शासन निर्णय क्रमांक: ईएसटी-२०१९/प्र.क्र.५३/प्रशासन-१
४) श्री. स. शं. साळुंखे, मुख्य अभियंता, सा.बां.प्रा.वि., पुणे - सदस्य
५) श्री. खं. तु. पाटील, मुख्य अभियंता, सा.बां. प्रा. वि., औरंगाबाद - सदस्य ६) श्री. अ. ए. कुलकर्णी, सहसचिव (सं.नि.) - सदस्य सचिव
समितीने आपला लेखी अहवाल एक महिन्यात शासनास सादर करावा.