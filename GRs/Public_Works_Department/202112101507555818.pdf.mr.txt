# Page 1
सार्वजनिक बांधकाम विभाग (खुद्द) च्या आस्थापनेवरील मुख्य अभियंता तथा सह सचिव हे पद कमी करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक : ईएसटी-२०२१/प्र.क्र.३४३/प्रशा-२
मंत्रालय, मुंबई - ४०००३२
दिनांक :- १० डिसेंबर, २०२१
संदर्भ: १) शासन निर्णय, सार्वजनिक बांधकाम विभाग, क्रमांक : इएसटी-१००१/प्र.क्र.३७/ प्रशासन -२, दि. २४ जानेवारी, २००६.
२) शासन निर्णय, सार्वजनिक बांधकाम विभाग, क्रमांक : ईएसटी-२०२१/प्र.क्र.५६/ प्रशासन-१, दि.०३ नोव्हेंबर, २०२१.
प्रस्तावना :
सार्वजनिक बांधकाम विभाग (खुद्द), मंत्रालय, मुंबई कार्यालयाचा ३९२ पदांचा आकृतीबंध संदर्भाधीन क्रमांक १ च्या शासन निर्णयान्वये मंजूर करण्यात आला आहे. तसेच संदर्भाधीन क्र.२ च्या शासन निर्णयान्वये मुख्य अभियंता, सार्वजनिक बांधकाम प्रादेशिक विभाग, नांदेड व अधीक्षक अभियंता, सार्वजनिक बांधकाम मंडळ, लातूर ही दोन नवीन कार्यालये स्थापन करुन मुख्य अभियंता, सा. बां. प्रा. विभाग, नांदेड करीता सार्वजनिक बांधकाम विभाग (खुद्द) च्या आस्थापनेवरील “मुख्य अभियंता तथा सह सचिव” हे पद नांदेड येथे स्थलांतरित करुन मुख्य अभियंता तथा सह सचिव या पदाचे नामाभिधान मुख्य अभियंता, सार्वजनिक बांधकाम प्रादेशिक विभाग, नांदेड असे करण्यास मान्यता देण्यात आली आहे. सबब, सदर पद सार्वजनिक बांधकाम विभाग (खुद्द) च्या आकृतीबंधातून कमी करण्याचा प्रस्ताव विचाराधीन होता.
शासन निर्णय : सार्वजनिक बांधकाम विभाग (खुद्द) च्या आस्थापनेवरील “मुख्य अभियंता तथा सह सचिव” हे पद नांदेड येथे स्थलांतरित झाल्याने सार्वजनिक बांधकाम विभाग (खुद्द) च्या आकृतीबंधातून “मुख्य अभियंता तथा सह सचिव” हे पद कमी करण्यात येत आहे. तसेच सार्वजनिक बांधकाम विभाग (खुद्द) च्या आस्थापनेवर कार्यरत असलेले मुख्य अभियंता तथा सह सचिव हे पद स्थलांतरित झाल्याने सदर पदाअंतर्गत कार्यरत असलेले रस्ते-६ व रस्ते-७ या कार्यासनांचे पर्यवेक्षण या आदेशाच्या दिनांकापासून उप सचिव (रस्ते) यांचेकडे सोपविण्यात येत आहे.
२. तसेच सार्वजनिक बांधकाम विभाग (खुद्द) च्या आस्थापनेवरील “मुख्य अभियंता तथा सह सचिव” हे पद नांदेड येथे स्थलांतरित करण्याबाबतचा शासन निर्णय वित्त विभागाच्या अनौपचारिक संदर्भ क्र.३९९/आ.पु.क.., दि. २४ सप्टेंबर, २०२१ अन्वये मिळालेल्या सहमतीने निर्गमित करण्यात आला आहे.
# Page 2
शासन निर्णय क्रमांक: ईएसटी-२०२१/प्र.क्र.३४३/प्रशा-२