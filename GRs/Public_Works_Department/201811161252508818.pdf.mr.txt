# Page 1
बेरोजगार अभियंत्यांना कंत्राटी कामे देण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. सीएटी २०१७/प्र.क्र.६९ / इमारती-२
मादाम कामा मार्ग, हुतात्मा राजगुरु चौक,
मंत्रालय, मुंबई-३२
दिनांक : १६/११/२०१८
वाचा- १) शासन निर्णय क्र. सीएटी १०९०/सीआर-२१/इमारती -२, दि.२/२/१९९६ २) शासन निर्णय क्र. सीएटी १०९६ / सीआर-३४८/ इमारती -२, दि.३/३/१९९७ ३) शासन निर्णय क्र. सीएटी १०९७/सीआर-४२/इमारती-२, दि.२०/१०/२००३ ४) शासन निर्णय क्र. सीएटी १०९७/सीआर-४२/इमारती-२, दि.११/२/२००४ ५) शासन निर्णय क्र. सीएटी २००६/सीआर-१४१/इमारती-२, दि.६/२/२००७ ६) शासन निर्णय क्र.सीएटी ०१/२००६/सीआर-१४१/इमारती-२, दि.८/२/२००७ ७) शासन निर्णय क्र. सीएटी ०१/०६/प्र.क्र.१४१/इमारती-२, दि. २५ ऑगस्ट २०१४
प्रस्तावना
शासन निर्णय दि.२५ ऑगस्ट २०१४ अन्वये बेरोजगार अभियंत्यांच्या पंजीकरणाची मुदत १० वर्षे तसेच
नोंदणी वर्ग-५ मध्ये ५० लक्ष रकमेची कामे देण्यात आली होती. तसेच स्थापत्य बेरोजगार अभियंत्यांना रु.७५ लक्ष
किमतीपर्यंतची कामे विनास्पर्धा देण्यात येत होती. तसेच विनास्पर्धा देण्यात येणा-या कामाची कमाल रु.२०.०० लक्ष
एवढी सिमित ठेवण्यात आली होती.
२. वरील मर्यादा कालमर्यादेनुसार वाढविण्याबाबतची मागणी विविध बेरोजगार संघटनांनी शासनाकडे केली
होती. त्यानुषंगाने दिनांक १८/०१/२०१८ रोजी मा.मंत्री, सार्वजनिक बांधकाम यांचे दालनात बेरोजगारांच्या विविध
समस्या व मागण्यांवर बैठक घेण्यात आली. सदरील बैठकीस विविध सुशिक्षित बेरोजगार अभियंता संस्थांचे
पदाधिकारी उपस्थित होते.
३. त्यावर सहानुभूतिपूर्वक विचार करुन राज्यातील उच्च शिक्षित अभियंत्यांच्या अद्ययावत तंत्रज्ञानाचा उपयोग
शासनाच्या कामांमध्ये होवून सा.बां.विभागातील कामे उत्तम व दर्जेदार होण्याच्या दृष्टीने शासन खालील निर्णय घेत
आहे :
३.१ स्थापत्य बेरोजगार अभियंत्यांना प्रथम नोंदणी वर्ग ४ प्रमाणे म्हणजे रु.१५० लक्ष पर्यंतची देण्यात यावीत. या
पंजीकरणाची मुदत १० वर्षे राहील. जे सुशिक्षित बेरोजगार अभियंता नोंदणीकृत आहेत, त्यांचा नोंदणीच्या
उर्वरित कालावधीसाठी देखील रु.१५० लक्षपर्यंतची कामाची मर्यादा ठेवण्यात येत आहे.
३.२ तसेच स्थापत्य बेरोजगार अभियंत्यांना रु.७५ लक्ष किंमतीपर्यंतची कामे विनास्पर्धा देण्यात येत होती. त्यात
आता वाढ करुन सदरील मर्यादा रु.१०० लक्ष पर्यंत करण्यात येत आहे. तसेच विनास्पर्धा देण्यात येणा-या
कामाची कमाल मर्यादा २० लक्ष वरुन रु.३० लक्षपर्यंत करण्यात येत आहे. ज्यांनी रु.१५ लक्ष किंमतीचे काम यशस्वीरित्या केले आहे त्यांना सदर सवलत उपलब्ध राहील.
# Page 2
शासन निर्णय क्रमांक: सीएटी २०१७/प्र.क्र.६९/इमारती-२
३.३ ज्या सुक्षिशित बेरोजगार अभियंता यांना १० वर्षांच्या कालावधीत रु.१००.०० लक्ष रकमेची कामे विनास्पर्धा
देण्यात आली नसतील अशा सुशिक्षित बेरोजगार अभियंता यांची मूळ १० वर्षे पर्यंतची नोंदणी मर्यादा त्यांच्या रु.१००.०० लक्ष रकमेचा कोटा पूर्ण होईपर्यंत किंवा पुढील ५ वर्षापर्यंत वाढविण्यात येत आहे.
४. वरील बाबी वगळता यापूर्वी काढण्यात आलेले शासन निर्णय व परिपत्रकातील इतर बाबी तशाच कायम राहतील.
तसेच कामाची गुणवत्ता, दर्जा, कामाचा टिकाऊपणा यामध्ये कोणतीही तडजोड होणार नाही, शासनाचे आर्थिक नुकसान अथवा निधीचा अपव्यय होणार नाही, तसेच समाजहिताची पुरेपूर काळजी घेतली जाईल हे पाहण्याची जबाबदारी क्षेत्रीय अधिका-यांची राहील.
५. वरील शासन निर्णय बेरोजगार स्थापत्य/विद्युत अभियंत्याच्या पंजीकृत सहकारी संस्थांना लागू असतील तसेच नोंदणीकृत बेरोजगार अभियंत्यासाठी राखून ठेवलेल्या उपलब्ध कामातील १०% कामे बेरोजगार अभियंता सहकारी संस्था यांना लॉटरी पध्दतीने/ई-निविदा पध्दतीने वाटप करण्यात यावीत, तथापि बेरोजगार अभियंत्याच्या सहकारी संस्था कामे वाटपासाठी उपलब्ध नसतील तर अशी कामे बेरोजगार अभियंत्यांना लॉटरी पध्दतीने/ई-निविदा पध्दतीने वाटप करण्यात यावीत.
६. सदर आदेश जलसंपदा विभागाच्या सहमतीने निर्गमित करण्यात येत आहे.
# Page 3