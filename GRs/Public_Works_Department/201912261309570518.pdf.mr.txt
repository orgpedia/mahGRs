# Page 1
कार्यकारी अभियंता (स्थापत्य) यांच्या बदल्या / पदस्थापना.
महाराष्ट्र शासन
सार्वजनिक बांधकाम विभाग
शासन आदेश क्रमांक: टीएफएस-१११९/प्र.क्र. २२२ (२) /सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: २६ डिसेंबर, २०१९
संदर्भ: सा.बां.विभाग शा. आ. क्रमांक : टीएफएस-पीओजी-१११८/प्र.क्र.२३३(३)/सेवा-१, दिनांक १९.९.२०१९
संदर्भाधीन दिनांक १९.९.२०१९ च्या शासन आदेशान्वये, श्री. प्र. ना. पागृत, कार्यकारी अभियंता, नागपूर सुधार प्रन्यास, नागपूर यांची, महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४(४) व ४(५) मधील तरतूदीनुसार व सक्षम प्राधिकाऱ्याच्या मान्यतेने बदलीने पदस्थापना कार्यकारी अभियंता, नागपूर महानगर प्रदेश विकास प्राधिकरण, नागपूर या प्रतिनियुक्तीच्या रिक्त पदावर करण्यात आली होती.
शासन आदेश :
श्री. प्र. ना. पागृत यांच्या संदर्भाधीन दिनांक १९.९.२०१९ च्या बदली आदेशान्वये केलेल्या पदस्थापनेत अंशत: बदल करुन त्यांची सुधारित पदस्थापना त्यांच्या विनंतीनुसार तसेच सार्वजनिक सेवेच्या हितार्थ व प्रशासकीय कारणास्तव, सहायक मुख्य अभियंता, सार्वजनिक बांधकाम प्रादेशिक विभाग, नागपूर या रिक्त पदावर करण्यात येत आहे.
२. श्री. पागृत यांनी त्यांच्या नवीन पदाचा कार्यभार त्वरीत स्वीकारावा व तद्नंतर आपला पदग्रहण अहवाल शासनास विनाविलंब सादर करावा. त्यांनी अनधिकृतरित्या गैरहजर राहू नये अन्यथा त्यांची अनुपस्थिती ही अनधिकृत गैरहजेरी म्हणून समजण्यात येईल व विनावेतन करण्यात येईल तसेच त्यांच्या सेवेत खंड पडण्याची शक्यता नाकारता येत नाही याची जाणीव संबंधितांना करुन देण्यात येत आहे.
तसेच, त्यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम २३ कडे वेधण्यात येत आहे.
सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
३. संबंधित नियंत्रक अधिकाऱ्यांना कळविण्यात येते की, त्यांनी पदमुक्त व पदमोचक अधिकाऱ्यांनी अनुक्रमे कार्यभार सोडल्याचा तसेच कार्यभार स्वीकारल्याचा दिनांक त्वरित शासनास doser1.pwd@maharashtra.gov.in या ई-मेल पत्त्यावर कळवावा. विहीत कालावधीत अधिकारी रुजू न झाल्यास, त्याबाबत शासनास त्वरित अवगत करण्यात यावे, जेणेकरुन संबंधितांविरुद्ध शिस्तभंगविषयक कारवाई त्वरित करणे शक्य होईल. म.ना.से. (रजा) नियम, १९८१ मधील नियम-३० (सी) नुसार बदली झालेल्या अधिकाऱ्याचा रजा अर्ज स्वीकारु नये / मंजूर करु नये.
# Page 2
शासन आदेश क्रमांकः टीएफएस-१११९/प्र.क्र.२२२ (२)/सेवा-१ ४. श्री. पागृत यांची बदली त्यांच्या विनंतीनुसार करण्यात येत असल्याने त्यांना नियमानुसार अनुज्ञेय असणारा पदग्रहण अवधी, प्रवास भत्ता व दैनिक भत्ता देय राहणार नाही.
५. श्री. पागृत यांनी नवीन पदस्थापनेच्या पदाचा कार्यभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.