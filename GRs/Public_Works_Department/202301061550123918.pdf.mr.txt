# Page 1
सांगली जिल्ह्यातील मिरज तालुक्यातील योजनाबाह्य रस्ते ग्रामीण मार्ग म्हणून रस्ते विकास योजना २००१ २०२१ मध्ये समाविष्ट करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०२२/प्र.क्र.१४२/नियोजन-२
मंत्रालय, मुंबई - ४०० ०३२
दिनांक – ०९ डिसेंबर, २०२२.
पहावे :- १) मुख्य अभियंता, सार्वजनिक बांधकाम प्रादेशिक विभाग, पुणे यांचे पत्र जा.क्र.का-२/रेशा/६५/४६२६ /सन २०२२, दिनांक २५/०७/२०२२.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, पुणे यांनी संदर्भाधिन पत्रान्वये सांगली जिल्ह्यातील मिरज तालुक्यातील योजनाबाह्य रस्ते ग्रामीण मार्ग म्हणून रस्ते विकास योजना २००१-२१ मध्ये समाविष्ट करणेबाबत प्रस्ताव शासनास सादर केलेला आहे. तसेच प्रशासक, मुख्य कार्यकारी अधिकारी, जिल्हा परिषद, सांगली यांनी सदर रस्ते ग्रामीण मार्ग म्हणून रस्ते विकास योजनेमध्ये समाविष्ट करणेबाबत मागणी केलेली आहे.
सदर रस्त्यांचा होणारा वापर तसेच प्रशासक, मुख्य कार्यकारी अधिकारी, जिल्हा परिषद, सांगली यांची मागणी विचारात घेता, सदर रस्ते ग्रामीण मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, पुणे यांचा प्रस्ताव व प्रशासक, मुख्य कार्यकारी अधिकारी, जिल्हा परिषद, सांगली यांची मागणी विचारात घेऊन सांगली जिल्ह्यातील मिरज तालुक्यातील खालील रस्ते ग्रामीण मार्ग म्हणून दर्जोन्नत करण्यात येत आहेत.
------------------------------------------------------------------------------------------------------------------
| अ.क्र. | प्रस्तावित रस्त्याचे नांव | साखळी क्रमांक | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
| १. | अंकली येथील हायस्कूल पासून जुनी धामणी हद्दीपर्यंत जाणारा रस्ता. | ०/०० ते २/८०० | २.८०० कि.मी. | ग्रामीण मार्ग- ३४२ |
| २. | कसबे डिग्रज येथील दबडेवस्ती ते रा.मा.१५२ पर्यंतचा रस्ता. | ०/०० ते २/३०० | २.३०० कि.मी. | ग्रामीण मार्ग- ३४३ |
|  | एकूण | ५.१००कि.मी. |  |
------------------------------------------------------------------------------------------------------------------
# Page 2
शासन निर्णय क्रमांक: रवियो-२०२२/प्र.क्र.१४२/नियोजन-२ परिणामी रस्ते विकास योजना २००१-२०२१ मधील सांगली जिल्ह्यातील ग्रामीण मार्ग रस्त्यांच्या एकूण लांबीत ५.१०० ने वाढ होवून एकूण लांबी (६०५०.८१० + ५.१००) म्हणजेच ६०५५.९१० कि. मी.
इतकी होईल.