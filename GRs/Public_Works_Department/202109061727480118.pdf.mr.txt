# Page 1
मुंबई ते सिंधुदुर्ग असा रायगड, रत्नागिरी व सिंधुदुर्ग जिल्ह्यास जोडणारा ग्रीनफिल्ड कोकण द्रुतगती महामार्ग (Green Field Konkan Expressway) बनविणेबाबत
महाराष्ट्र शासन
सार्वजनिक बांधकाम विभाग
शासन निर्णय क्रमांकः खाक्षेस-२०२१/प्र.क्र. २४७/रस्ते-८.
मंत्रालय विस्तार, मुंबई - ४०० ०३२.
दिनांक :- ०६.०९.२०२१
प्रस्तावना : हिंदु हृदयसम्राट बाळासाहेब ठाकरे महाराष्ट्र समृद्धी महामार्गाच्या धर्तीवर कोकण विभागाच्या सर्वागीण विकासासाठी द्रुतगती महामार्ग करण्याविषयी दिनांक १४ मार्च २०२० रोजी राज्य शासनाकडून म.रा.र.वि. महामंडळामार्फत प्रकल्प हाती घेण्याबाबत दोन्हीही सभागृहात निवेदन करुन घोषणा करण्यात आली. महाराष्ट्र राज्य रस्ते विकास महामंडळास या प्रकल्पाचे तांत्रिक व वित्तीय सुसाध्यता अहवाल तयार करण्याबाबत दिनांक २० मार्च, २०२० रोजी कळविण्यात आले.
मुंबई ही भारताची आर्थिक व महाराष्ट्र राज्याची राजधानी असून एक मोठे वाणिज्य व औद्योगिक केंद्र आहे. महाराष्ट्रातील कोकण विभाग पर्यटन, औद्योगिक व वाणिज्यीक कामांसाठी समृद्ध आहे. तसेच, गोवा राज्य ते कोकण भागातून मुंबईकडे ये-जा करण्याच्या पर्यटकांची व व्यावसायिकांची रेल - चेल आहे. सोबतच कोकण विभागातून बहुतांशी व्यावसायिक, नोकरदार वर्ग व प्रामुख्याने औद्योगिक व पर्यटक वर्ग मुंबई / पुणे शहराशी जुळलेला आहे. सबब, मुंबई व नवी मुंबई मधील सद्यस्थितीत सुरु असलेले आधारभूत संरचना प्रगती बघता, मुंबई - कोकण विभाग ते गोवा असे द्रुतगती महामार्ग झाल्यास औद्योगिक, पर्यटक व दैनंदीन दळणवळण गतीमान होऊन कोकण विभागाची सर्वांगीण प्रगती होऊ शकेल. याअनुषंगाने आता मंत्रिमंडळ पायाभूत सुविधा समितीच्या दिनांक २५.०८.२०२१ रोजी झालेल्या बैठकीत शासनाने खालीलप्रमाणे निर्णय घेतला आहे.
शासन निर्णय : १) मुंबई ते सिंधुदुर्ग असा रायगड, रत्नागिरी व सिंधूदुर्ग जिल्ह्यास जोडणारा कोकण द्रुतगती महामार्ग प्रकल्पासाठी महाराष्ट्र राज्य रस्ते विकास महामंडळाची (MSRDC) ‘अंमलबजावणी संस्था’ म्हणून नेमणूकीस मान्यता देण्यात येत आहे.
२) सदर प्रकल्पांसाठी संपूर्ण लांबीमध्ये ड्रोन सर्व्हे/ लिडार सर्व्हे करण्यासाठी म.रा.र.वि. महामंडळास मान्यता देण्यात येत आहे.
३) सदर प्रकल्पांसाठी तांत्रिक अभियांत्रीकी व वित्तीय सुसाध्यता सह सविस्तर प्रकल्प अहवाल तयार करण्यासाठी तांत्रिक सल्लागाराची नियुक्ती करुन व त्या अनुषंगाने पुढील कार्यवाही करण्यासाठी म.रा.र.वि. महामंडळास मंजुरी देण्यात येत आहे.
# Page 2
शासन निर्णय क्रमांकः खाक्षेस-२०२१/प्र.क्र. २४७/रस्ते-८.