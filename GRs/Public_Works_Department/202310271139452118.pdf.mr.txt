# Page 1
सार्वजनिक बांधकाम विभागातील नवीन मंडळ / विभाग / उप विभागीय कार्यालये स्थापन करण्यासंदर्भात निकष/मानके निश्चित करण्यासाठी समिती स्थापन करणेबाबत.
महाराष्ट्र शासन
सार्वजनिक बांधकाम विभाग,
शासन निर्णय क्र. ईएसटी २०२३/प्र.क्र.९५/प्रशासन-१
मंत्रालय, मुंबई ४०००३२
दिनांक :- २७ ऑक्टोबर, २०२३.
वाचा :- सार्वजनिक बांधकाम विभाग, शासन निर्णय क्र. ईएसटी १००८/सीआर-४२/प्रशासन-१,
दि.१० मार्च, २००८.
प्रस्तावना : सार्वजनिक बांधकाम विभागातील स्थापत्य उपविभागांची वार्षिक कार्यभार मानके सार्वजनिक
बांधकाम विभाग, शासन निर्णय दि.१० मार्च, २००८ अन्वये निश्चित करण्यात आली आहेत. सदर मानके सन २००८-२००९ ते सन २०१८-१९ या १० वर्षासाठी अंमलात राहणार होती. सदर कार्यभार मानके सद्य:स्थितीत कालबाह्य ठरली आहेत. वाढती लोकसंख्या दिवसेंदिवस तंत्रज्ञानात होणार बदल व कामाची व्याप्ती विचारात घेता सार्वजनिक बांधकाम विभागांतर्गत नवीन मंडळ / विभाग / उप विभागीय
कार्यालये स्थापन करण्यासंदर्भात अडचणी निर्माण होत असल्यामुळे समिती स्थापन करण्याची बाब शासनाच्या विचाराधीन होती.
शासन निर्णय :
सार्वजनिक बांधकाम विभागाच्या अधिपत्याखाली नवीन मंडळ / विभाग/ उपविभागीय कार्यालये स्थापन करण्यासंदर्भातील निकष / मानके निश्चित करण्यासाठी श्री. रणजित रा. हांडे, मुख्य अभियंता, सार्वजनिक बांधकाम प्रादेशिक विभाग, मुंबई यांच्या अध्यक्षतेखाली समिती गठित करण्यास या शासन निर्णयाव्दारे मान्यता देण्यात येत आहे. सदर समितीची रचना पुढीलप्रमाणे आहे :
----------------------------------------------------------------------------------------
| अ.क्र. | अधिकाऱ्यांचे नाव व पदनाम | समितीमधील पदनाम |
| १ | श्री.रणजित रा.हांडे, मुख्य अभियंता, सार्वजनिक बांधकाम प्रादेशिक विभाग, मुंबई | अध्यक्ष |
| २ | श्री.विवेक चं. नवले, अधीक्षक अभियंता, सार्वजनिक बांधकाम मंडळ, धुळे | सदस्य सचिव |
| ३ | श्रीमती अरुंधती शर्मा, अधीक्षक अभियंता, सार्वजनिक बांधकाम मंडळ, नाशिक | सदस्य |
----------------------------------------------------------------------------------------
# Page 2
शासन निर्णय क्रमांक: ईएसटी २०२३/प्र.क्र.९५/प्रशासन-१
२. श्री.रणजित रा. हांडे, मुख्य अभियंता, सार्वजनिक बांधकाम प्रादेशिक विभाग, मुंबई यांच्या अध्यक्षतेखाली स्थापन करण्यात आलेल्या उक्त समितीने आपला अहवाल दि. ३१ जानेवारी, २०२४
पर्यंत शासनास सादर करावा.