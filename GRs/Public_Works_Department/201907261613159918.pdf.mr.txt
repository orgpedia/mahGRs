# Page 1
सार्वजनिक बांधकाम विभागांमार्फत वापरण्यात येणाऱ्या निविदा तरतुदींमध्ये बदल करून सुयोग्य निविदा कागदपत्रे तयार करण्यासाठी समिती नेमण्याबाबत.
महाराष्ट्र शासन
सार्वजनिक बांधकाम विभाग
शासन परिपत्रक क्र.सीएटी-२०१९/प्र.क्र.९७/इमारती-२
मंत्रालय, मुंबई-४०० ०३२.
तारीख: २६ जुलै, २०१९
प्रस्तावना :
सार्वजनिक बांधकाम विभागामार्फत प्रामुख्याने राज्यातील रस्ते, पुल व इमारती यांचे बांधकाम
करण्यात येते. सार्वजनिक बांधकाम विभागामार्फत या कामांसाठी विविध प्रकारच्या निविदा (ब-१ /ब
२ / SBD / EPC) मागविण्यात येतात. सार्वजनिक बांधकाम विभागामार्फत अर्थसंकल्पिय व ठेव
अंशदान पद्धतीने विविध विभागांच्या इमारतींचे बांधकाम करण्यात येते. इमारतींचे बांधकाम करण्यात
आल्यानंतर काही विभागाच्या इमारतींची परिरक्षण व दुरूस्तीची कामे सार्वजनिक बांधकाम विभागामार्फत
करण्यात येतात तर काही इमारतींची परिरक्षण व दुरूस्तीची कामे संबंधित विभागामार्फत करण्यात
येतात. शासनाच्या असे निदर्शनास आले आहे की, सार्वजनिक बांधकाम विभागामार्फत बांधकामे
करण्यात आलेल्या इमारतींची देखभाल व दुरूस्तीची कामे वेळीच करण्यात न आल्याने इमारतींची
दुरावस्था त्वरीत होत असून याबाबत संबंधित विभागाकडून बांधकामाच्या दर्जा बाबत तक्रारी प्राप्त होत
आहेत. या अनुषंगाने इमारतींची दुरावस्था टाळण्यासाठी इमारतींचे बांधकाम पूर्ण झाल्यानंतर वेळोवेळी
दुरूस्ती होणे आवश्यक आहे. सार्वजनिक बांधकाम विभागाच्या दि. १४ जानेवारी २०१९ रोजीच्या शासन
निर्णयानुसार सार्वजनिक बांधकाम विभागामार्फत करण्यात येणाऱ्या रस्ते, पुल, इमारतींच्या मूळ तसेच
दुरुस्तीच्या विविध बांधकामांसाठी दोष दायित्व कालावधी (Defect Liability Period) सुधारीत
करण्यात आला आहे. सदर सुधारणांच्या अनुषंगाने सार्वजनिक बांधकाम विभागामार्फत करण्यात
येणाऱ्या विविध बांधकामांसाठी मागविण्यात येणाऱ्या निविदेमधील तरतूदींमध्ये आवश्यक बदल करणे
क्रमप्राप्त आहे.
# Page 2
शासन परिपत्रक क्र.सीएटी-२०१९/प्र.क्र.९७/इमारती-२ शासन परिपत्रक-:
त्यास अनुसरून सार्वजनिक बांधकाम विभागामार्फत वापरण्यात येणाऱ्या निविदा तरतुदींमध्ये
बदल करून सुयोग्य निविदा कागदपत्रे तयार करण्यासाठी खालीलप्रमाणे समिती नेमण्यात येत आहे.
-----------------------------------------------------------------------
| १. | श्री. चंद्रशेखर प्रभाकर जोशी, सचिव (रस्ते) | अध्यक्ष |
| २. | श्री. नवघरे, मुख्य अभियंता, सा.बां.प्रा.वि., अमरावती | सदस्य |
| ३. | श्री. देबडवार, मुख्य अभियंता, सा. बां. प्रा. वि., नागपूर | सदस्य |
| ४. | श्री. सरदेशमुख, अधीक्षक अभियंता, सा.बां. मंडळ, नागपूर | सदस्य |
| ५. | श्रीमती साखरवाडे, अधीक्षक अभियंता, सा.बां.मंडळ, चंद्रपूर | सदस्य |
| ६. | श्रीमती जैस्वाल, अधीक्षक अभियंता, MSRDC, नागपूर | सदस्य |
| ७. | श्री. वसईकर, कार्यकारी अभियंता, सा.बां.वि., उत्तर मुंबई | सदस्य सचिव |
-----------------------------------------------------------------------
३. समितीची कार्यकक्षा खालीलप्रमाणे राहील -: १) सार्वजनिक बांधकाम विभागातील प्रचलित निविदा कागदपत्रे व दि. १४ जानेवारी २०१९
अन्वये सुधारीत करण्यात आलेला दोष दायित्व कालावधी यांचा अभ्यास करून सुधारीत निविदा मसुदा व “अटी व शर्ती” तयार करून १ महिन्यात शासनास सादर करणे.