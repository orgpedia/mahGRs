# Page 1
गोंदिया जिल्ह्यातील गोंदिया तालुक्यातील २ योजनाबाह्य रस्त्यांचा ग्रामीण मार्ग म्हणून रस्ते विकास योजना २००१-२१ मध्ये समावेश करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०१८/प्र.क्र.१३९/नियोजन-२
मंत्रालय, मुंबई-४०० ०३२
दिनांक- १० ऑक्टोबर, २०१८.
पहावे :- १) मुख्य अभियंता, सार्वजनिक बांधकाम प्रादेशिक विभाग, नागपूर यांचे पत्र क्र. का-प्रआ/६३२५ दि. २३/०७/२०१८.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, नागपूर यांचेकडून संदर्भाधीन पत्रान्वये गोंदिया जिल्ह्यातील गोंदिया तालुक्यातील १) अर्जुनी ते सावरी रस्ता व २) कोल्हापुरी बंधारा ते ते बटाणा रस्ता या योजनाबाह्य रस्त्यांचा ग्रामीण मार्ग म्हणून रस्ते विकास योजना २००१-२१ मध्ये समावेश करण्याबाबतचा प्रस्ताव शासनास प्राप्त झाला आहे.
सदर रस्त्यांवरील गावांतील लोकांच्या दळणवळणाच्या दृष्टीने सदर रस्ते महत्त्वाचे आहेत. तसेच सदर रस्ते रस्ते विकास योजना २००१-२१ मध्ये समाविष्ट करण्याबाबत जिल्हा परिषद, गोंदिया यांची मागणी आहे. त्यामुळे सदर रस्ते रस्ते विकास योजना २००१-२१ मध्ये ग्रामीण मार्ग म्हणून समाविष्ट करण्याचे शासनाच्या विचाराधीन होते.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, नागपूर यांचा प्रस्ताव व जिल्हा परिषद, गोंदिया यांची मागणी विचारात घेऊन, गोंदिया जिल्ह्यातील गोंदिया तालुक्यातील, १) अर्जुनी ते सावरी रस्ता (एकूण लांबी ३.०० कि.मी.) हा रस्ता ग्रामीण मार्ग क्र.२७१ अ व २) कोल्हापुरी बंधारा ते बटाणा रस्ता (एकूण लांबी २.०० कि.मी.) हा रस्ता ग्रामीण मार्ग क्र. ४२१ म्हणून रस्ते विकास योजना २००१-२१ मध्ये “सदर रस्त्यांच्या भूसंपादनाकरीता कोणताही निधी देण्यात येणार नाही” या अटीवर समाविष्ट करण्यात येत आहेत.
परिणामी, गोंदिया जिल्ह्यातील ग्रामीण मार्ग दर्जाच्या रस्त्यांच्या एकुण लांबीमध्ये ५.०० कि.मी. इतकी वाढ होऊन एकूण लांबी (४४३८.८१० + ५.००) म्हणजेच ४४४३.८१० कि. मी. इतकी होईल.
# Page 2
शासन निर्णय क्रमांकः रवियो-२०१८/प्र.क्र.१३९/नियोजन-२