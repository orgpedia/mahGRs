# Page 1
औरंगाबाद प्रादेशिक (विद्युत) मंडळ, सा. बांविभाग. , औरंगाबाद कार्यालयातील प्रमुख आरेखक हे पद पुणे प्रादेशिक (विद्युत) मंडळ, सा.बां. विभाग, पुणे या कार्यालयात वर्ग करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०१७/प्र.क्र.५४/प्रशासन-१
मंत्रालय, मुंबई - ४०० ०३२
दि. १० एप्रिल, २०१८
संदर्भ :-१) उद्योग, ऊर्जा व कामगार विभाग शासन निर्णय क्र. संकीर्ण-२०१४/प्र.क्र.५८८/ऊर्जा-२ दि-२६.०२.२०१५ २) उद्योग, ऊर्जा व कामगार विभाग शासन निर्णय क्र. संकीर्ण-२०१४/प्र.क्र.५८८(१)/ऊर्जा-२ दि. २४.०४.२०१५ ३) मुख्य अभियंता (विद्युत), सा.बां. विभाग, मुंबई यांचे क्र.मुअ(वि.)/का-१/१/६५५/२०१८ दि. ०९.०३.२०१८ प्रस्तावना: उद्योग, उर्जा व कामगार विभागाच्या दि. २६.०२.२०१५ च्या शासन निर्णयान्वये सार्वजनिक बांधकाम विभागाकडील विद्युत निरीक्षणालय शाखा उर्जा विभागाच्या अधिपत्याखाली कार्यान्वित करण्यात आली आहे. त्यामुळे विद्युत निरीक्षणालय शाखेच्या आस्थापनेवरील सन २००६ च्या आकृतिबंधानुसार मंजूर असलेली सर्व पदे कार्यरत अधिकारी / कर्मचाऱ्यांसह ऊर्जा विभागाच्या अधिपत्याखाली आणण्यास दि.२४.०४.२०१५ च्या शासन निर्णयान्वये मान्यता देण्यात आली आहे.
त्यामुळे अधीक्षक अभियंता (विद्युत) औरंगाबाद मंडळ कार्यालयात अधीक्षक अभियंता हे पद मंजूर नसल्याने, प्रशासकीय दृष्टीकोनातून सदर मंडळ कार्यालयातील कार्यरत कर्मचाऱ्यांच्या बदल्या विद्युत विभागातील इतर कार्यालयातील रिक्त पदांवर करण्यात आल्या आहेत. तथापि, विद्युत विभागांतर्गत इतर कार्यालयात प्रमुख आरेखक हे पद मंजूर नसल्याने, औरंगाबाद प्रादेशिक (विद्युत) मंडळ, सा.बां.विभाग, औरंगाबाद कार्यालयातील प्रमुख आरेखक यांची अन्य कार्यालयात बदली करण्यात आलेली नाही. तथापि, सन २०१७-१८ या वित्तीय वर्षात अधीक्षक अभियंता, औरंगाबाद प्रादेशिक (विद्युत) मंडळ, सा.बां. विभाग, औरंगाबाद या कार्यालयातील वेतन (०१) या उपलेखाशिर्षांतर्गत अनुदान उपलब्ध न झाल्याने सदर आस्थापनेवर कार्यरत प्रमुख आरेखक यांच्या माहे एप्रिल-२०१७ पासूनच्या वेतन अदायगीत तांत्रिक अडचणी येत होत्या.
शासन निर्णय :
औरंगाबाद प्रादेशिक (विद्युत) मंडळ, सा.बां. विभाग, औरंगाबाद या कार्यालयातील प्रमुख आरेखक या पदाच्या वेतन अदायगी संबंधातील अडचणीच्या अनुषंगाने तसेच सदर कर्मचाऱ्यास वेळेवर वेतन मिळण्याच्या दृष्टीने सुधारित आकृतिबंध निश्चित होईपर्यंतच्या कालावधीसाठी औरंगाबाद प्रादेशिक (विद्युत) मंडळ, सार्वजनिक बांधकाम विभाग, औरंगाबाद कार्यालयातील प्रमुख
# Page 2
शासन निर्णय क्रमांक: ईएसटी-२०१७/प्र.क्र.५४/प्रशासन-१
आरेखक हे पद तात्पुरत्या स्वरूपात पुणे प्रादेशिक (विद्युत) मंडळ, सार्वजनिक बांधकाम विभाग, पुणे यांचेकडे वर्ग करण्यास मान्यता देण्यात येत आहे.
२. सदर पदाच्या वेतनावरील खर्च मागणी क्र.एच-६, २०५९ - सार्वजनिक बांधकामे, ००१ संचालन व प्रशासन, (४३) अधीक्षक अभियंता, पुणे प्रादेशिक (विद्युत) मंडळ, पुणे, (४३)(०१) पर्यवेक्षण (अनिवार्य) (२०५९ ०८०१), ०१-वेतन या लेखाशीर्षाखालील मंजूर तरतुदीतून करण्यात यावा.
३. सदर शासन निर्णय आंतर वित्तीय सल्लागार व सहसचिव (सार्वजनिक बांधकाम विभाग) यांच्या सहमतीने काढण्यात येत आहे.