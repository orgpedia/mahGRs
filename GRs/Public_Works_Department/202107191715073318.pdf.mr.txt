# Page 1
उप मुख्य वास्तुशास्त्रज्ञ या संवर्गातून मुख्य वास्तुशास्त्रज्ञ या संवर्गात पदोन्नती / पदस्थापना.
महाराष्ट्र शासन
सार्वजनिक बांधकाम विभाग
शासन आदेश क्रमांक: पीओजी-१३२०/प्र.क्र. ६३ / सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: १९ जुलै, २०२१
वाचा :- सा.बां. विभाग अधिसूचना क्रमांक : आरटीआर१०८८/प्र.क्र.५/आस्था-१, दि. १.८.२०१४
शासन आदेश :
सार्वजनिक बांधकाम विभागातील वास्तुशास्त्र संघटनेतील उप मुख्य वास्तुशास्त्रज्ञ या संवर्गात कार्यरत असणाऱ्या श्रीमती अनिता सुधीर खेरडे (इ.मा.व.) यांना, संदर्भाधीन दिनांक १.८.२०१४ च्या अधिसुचनेन्वये विहित केलेल्या सेवाप्रवेश नियमानुसार, मुख्य वास्तुशास्त्रज्ञ या संवर्गात (सुधारित वेतन मॅट्रीक्स एस-२९ : १३११००-२१६६००) (असुधारित वेतन संरचना पी.बी.-४ वेतन बँड रूपये ३७४००-६७००० ग्रेड वेतन ८९००/- या वेतनश्रेणीत) निवडसूचीच्या क्रमानुसार, निव्वळ तात्पुरत्या स्वरुपात सेवाज्येष्ठतेनुसार रिक्त पदावर तदर्थ पदोन्नती देण्यात येत असून पदोन्नतीउपरांत मुख्य वास्तुशास्त्रज्ञ म्हणून त्यांची पदस्थापना त्यांच्या नावासमोर दर्शविलेल्या पदावर करण्यात येत आहे:
--------------------------------------------------------------------------------------------------------------------------------------------------
| अ. क्र. | अधिकाऱ्याचे नाव | कार्यरत असल्याचे पद व ठिकाण | पदोन्नतीचे पद व पदस्थापनेचे ठिकाण | शेरा |
| १ | श्रीमती अनिता सुधीर खेरडे | उप मुख्य वास्तुशास्त्रज्ञ, नागपूर | मुख्य वास्तुशास्त्रज्ञ, महाराष्ट्र राज्य, सार्वजनिक बांधकाम विभाग, मुंबई | रिक्त पदी |
--------------------------------------------------------------------------------------------------------------------------------------------------
२. श्रीमती अनिता सु. खेरडे यांची सदर पदोन्नती व पदस्थापना पुढे नमूद केलेल्या बाबींच्या अधीन राहून तात्पुरत्या स्वरुपात करण्यात येत आहे : i. सदर पदोन्नती ही मा. सर्वोच्च न्यायालयातील विशेष अनुज्ञा याचिका क्रमांक २८३०६/२०१७ मधील अंतिम निर्णयास अधीन राहून तसेच रिट पिटीशन स्टँप नं. १०८७६/२०२१ व रिट पिटीशन स्टँप नं. १०८७८/२०२१ मध्ये मा. उच्च न्यायालय, मुंबई यांनी दि. २५.५.२०२१ रोजी दिलेल्या निर्णयानुसार सदर पदोन्नती नमूद रिट याचिकेत होणाऱ्या निर्णयाच्या अधीन राहील.
ii. सदर पदोन्नतीमुळे त्यांना सेवाज्येष्ठता व अनुषंगिक बाबींसाठी कोणताही हक्क राहणार नाही.
३. श्रीमती खेरडे यांना देण्यात आलेली सदर पदोन्नती ही कोणतीही पूर्वसूचना किंवा नोटीस न देता रद्द करण्याचा अधिकार शासन राखून ठेवत आहे.
# Page 2
शासन आदेश क्रमांकः पीओजी-१३२०/प्र.क्र. ६३/सेवा-१ ४. संबधित नियंत्रक अधिकाऱ्यांना कळविण्यात येते की, त्यांनी श्रीमती खेरडे यांना पदोन्नतीउपरांत पदस्थापनेच्या ठिकाणी रूजू होता यावे म्हणून आवश्यक ती स्थानिक पर्यायी व्यवस्था करून पदमुक्त करावे व नवीन नियुक्तीच्या ठिकाणी हजर होण्यास सांगावे. तसेच, श्रीमती खेरडे यांना पदोन्नतीउपरांत पदस्थापनेच्या ठिकाणी रुजू होण्यासाठी कोणत्या दिनांकास कार्यमुक्त केले आणि त्या पदस्थापनेच्या ठिकाणी कोणत्या दिनांकास हजर झाल्या याबाबत शासनास doser1.pwd@maharashtra.gov.in या ई-मेल आयडीवर त्वरित अवगत करावे. तसेच त्या विहीत कालावधीत रुजू न झाल्यास, त्याबाबत शासनास त्वरित अवगत करण्यात यावे, जेणेकरुन त्यांच्याविरुद्ध शिस्तभंगविषयक कारवाई त्वरित करणे शक्य होईल.
५. श्रीमती खेरडे यांनी कमीत कमी पदग्रहण अवधी घेऊन नव्या पदाचा पदभार स्वीकारावा व आपला पदग्रहण अहवाल शासनास विनाविलंब सादर करावा. श्रीमती खेरडे ह्या पदोन्नतीने पदस्थापनेच्या पदावर या
आदेशाच्या दिनांकापासून ३० दिवसांच्या विहीत मुदतीत रुजू न झाल्यास त्यांचा अनुपस्थितीचा कालावधी हा अकार्यदिन (dies non) म्हणून गणला जाईल.
६. श्रीमती खेरडे यांनी पदोन्नतीच्या पदावर पदग्रहण केल्यापासून एक महिन्याच्या आत वेतननिश्चितीचा विकल्प द्यावा. असा विकल्प विहित मुदतीत न दिल्यास त्यांची वेतननिश्चिती महाराष्ट्र नागरी सेवा (वेतन) नियम, १९८१ मधील नियम क्र. ११ (१) (ए) अनुसार पदोन्नतीचा दिनांक विचारात घेवून करण्यात येईल.
७. श्रीमती खेरडे यांनी नवीन नियुक्तीच्या पदाचा पदभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.
# Page 3