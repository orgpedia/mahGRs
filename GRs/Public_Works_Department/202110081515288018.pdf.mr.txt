# Page 1
वास्तुशास्त्रज्ञ गट-अ पदावर सरळसेवा भरती.
महाराष्ट्र शासन
सार्वजनिक बांधकाम विभाग
शासन आदेश क्रमांक :- जीएबी-२०२१/प्र.क्र.२० / सेवा-२
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक :- ०८ ऑक्टोबर, २०२१.
वाचा :- १. महाराष्ट्र लोकसेवा आयोग, मुंबई यांचे पत्र क्रमांक ७४४(५)/६२१४/पंधरा, दि.२०.०१.२०२१ २. सामान्य प्रशासन विभाग, शासन निर्णय क्र.परिवि २७१५/प्र.क्र.३०२/कार्या८, दि.२२.६.२०२१
शासन आदेश
महाराष्ट्र लोकसेवा आयोग, मुंबई यांनी सार्वजनिक बांधकाम विभागातील वास्तुशास्त्रज्ञ, गट-अ या पदावर स्पर्धात्मक परिक्षेच्या निकालानुसार ३ उमेदवारांची शिफारस केलेली आहे. शिफारस प्राप्त ३ उमेदवारांपैकी श्रीमती श्वेता प्रमोद आहेरराव यांची सार्वजनिक बांधकाम विभागात वास्तुशास्त्रज्ञ, गट-अ या पदावर सातव्या वेतन आयोगानुसार सुधारित वेतन मॅट्रीक्समधील वेतन स्तर एस-२० ( रू ५६१००-१७७५००) या वेतन संरचनेत त्या ज्या दिवशी रुजू होतील त्या दिनांकापासून दोन वर्षाच्या परिविक्षाधीन कालावधीसाठी नियुक्ती करण्यात येत आहे. श्रीम. आहेरराव यांना देण्यात येत असलेली नियुक्ती त्यांच्या नावासमोर दर्शविल्यानुसार करण्यात येत आहे.
--------------------------------------------------------------------------------------------------------------
| अ.क्र. | उमेदवाराचे नांव | मुलाखत क्र. | जात प्रवर्ग | नियुक्ती प्रवर्ग | नियुक्तीचे ठिकाण |
| १ | २ | ३ | ४ | ५ | ६ |
|  | श्रीमती श्वेता प्रमोद आहेरराव | ९ | इ.मा.व | इ.मा.व (महिला) | मुख्य वास्तुशास्त्रज्ञ कार्यालय, सा.बां. विभाग, मुंबई |
--------------------------------------------------------------------------------------------------------------
२. उक्त संदर्भाधीन क्र. २ च्या शासन निर्णयानुसार यापुर्वीचे परिविक्षा धोरणाबाबतचे सर्व आदेश अधिक्रमित करण्यात आले असून नवीन परिविक्षा धोरण निश्चित करण्यात आले आहे. श्रीमती श्वेता प्रमोद आहेरराव यांना सदर शासन निर्णयातील अटी व शर्ती लागू होतील.
३. श्रीमती श्वेता प्रमोद आहेरराव यांना देण्यात येणारी नियुक्ती ही, मा. महाराष्ट्र प्रशासकीय न्यायाधिकरण, मुंबई खंडपीठ- औरंगाबाद येथे दाखल मुळ अर्ज क्र. ३८७/२०२० आणि मुळ अर्ज क्र. ५६२/ २०२० च्या अंतिम निर्णयाच्या अधीन राहून देण्यात येत आहे.
४. श्रीमती श्वेता प्रमोद आहेरराव यांची वरीलप्रमाणे करण्यात आलेली नियुक्ती ही वास्तुशास्त्रज्ञ, गट-अ पदाच्या सेवाभरती तरतुदीनुसार सरळसेवा भरतीद्वारे उपलब्ध असलेल्या जागेवर करण्यात येत आहे.
५. श्रीमती श्वेता प्रमोद आहेरराव यांना महाराष्ट्र नागरी सेवा (वेतन) नियम, १९८१ च्या नियम ३९ ( १ ) मधील परंतुकानुसार परिविक्षा काळात वार्षिक वेतनवाढ मिळेल.
६. श्रीमती श्वेता प्रमोद आहेरराव यांना शासन सेवेत रुजू झाल्यानंतर सेवेच्या राजीनामा द्यावयाचा असेल तर त्यांना शासन निर्णय, सामान्य प्रशासन विभाग, क्रमांक एसआरव्ही-१०९२/१०३३/प्र.क्र.३३/९२/८, दि.०२ डिसेंबर, १९९७ मधील तरतूदीनुसार शासनास किमान एक महिन्याची आगाऊ लेखी सुचना द्यावी लागेल. शासनही संबंधितांची सेवा समाप्त करावयाची असेल त्यावेळी १ महिन्यांची आगाऊ सूचना श्रीमती आहेरराव यांना देईल. तथापि, त्यांच्या गैरवर्तणूकीच्या कारणास्तव किंवा त्यांना त्यांच्या नोकरीच्या किंवा सेवेच्या शर्ती भंग केल्या असतील त्यावेळी त्यांना सूचना न देता सुध्दा त्यांची सेवा शासन समाप्त करु शकेल.
७. शासन निर्णय, वित्त विभाग, क्रमांक- अंनियो-१००५/१२६/सेवा-४, दिनांक ३१.१०.२००५ मधील तरतूदीनसार १ नोव्हेंबर, २००५ रोजी किंवा त्यानंतर ज्या अधिकारी / कर्मचारी यांची शासकीय सेवेत
# Page 2
शासन आदेश क्रमांक: जीएबी-२०२१/प्र.क्र.२०/सेवा-२
नियुक्ती होताच त्यांना नवीन परिभाषित अंशदान निवृत्तीवेतन योजना लागू ठरेल. सध्या अस्तित्वात असलेली निवृत्ती वेतनयोजना म्हणजेच महाराष्ट्र नागरी सेवा (निवृत्ती वेतन) नियम १९८२ व महाराष्ट्र नागरी सेवा (निवृत्ती वेतनाचे अंशराशीकरण ) नियम १९८४ आणि सध्या अस्तित्वात असलेली भविष्य निर्वाह निधी योजना लागू ठरणार नाही.
८ श्रीमती श्वेता प्रमोद आहेरराव यांनी मुख्य वास्तुशास्त्रज्ञ, सार्वजनिक बांधकाम विभाग, मुंबई यांच्यामार्फत या शासन निर्णयातील अटी व शर्तीनुसार त्या नियुक्ती स्विकारण्यास तयार आहेत किंवा कसे याबाबत शासनास या आदेशाच्या दिनांकापासून १ महिन्याच्या आत कळवावे.
९. श्रीमती श्वेता प्रमोद आहेरराव यांनी त्यांचे नेमणूकीचे जागी रुजू झाल्याचे प्रतिवेदन मुख्य वास्तुशास्त्रज्ञ, सार्वजनिक बांधकाम विभाग, मुंबई यांच्यामार्फत शासनाकडे पाठवावे. सदर प्रतिवेदनातील तारीख ही त्यांची पदग्रहणाची तारीख समजली जाईल.
१०. श्रीमती श्वेता प्रमोद आहेरराव हया वास्तुशास्त्रज्ञ, गट-अ या पदावर सेवेमध्ये रुजू झाल्या नाहीत तर मुख्य वास्तुशास्त्रज्ञ, सार्वजनिक बांधकाम विभाग, मुंबई यांनी याबाबत आवश्यक तो अहवाल शासनाकडे पुढील आवश्यक त्या कार्यवाहीसाठी पाठवावा.
११. श्रीम. आहेरराव यांच्या गोपनीय अहवाल नस्त्या ज्या दिनांकापासून सेवेमध्ये रुजू होतील त्या दिवसापासून सुरु कराव्यात.
१२. मुख्य वास्तुशास्त्रज्ञ, सार्वजनिक बांधकाम विभाग, मुंबई यांनी श्रीमती श्वेता प्रमोद आहेरराव यांचा परिविक्षाधीन कालावधी संपल्यानंतर ताबडतोब त्यांच्या बाबतीत शासन परिपत्रक, सामान्य प्रशासन विभाग, क्रमांक एसआरव्ही-१०६२/डी, दिनांक २६.०४.१९६२ मध्ये देण्यात आलेल्या विहीत नमून्यात विशेष अहवाल (तीन प्रतींमध्ये ) शासनाकडे सादर करावा.
१३. मुख्य वास्तुशास्त्रज्ञ, सार्वजनिक बांधकाम विभाग, मुंबई यांनी श्रीमती श्वेता प्रमोद आहेरराव ह्या सेवेमध्ये रुजू झाल्यानंतर त्यांच्या बाबतीत शासन परिपत्रक, सामान्य प्रशासन विभाग, क्रमांक जीएसआर १२६५/डी-एक, दिनांक २९ नोव्हेंबर, १९६५ नुसार पर्सनल डाटा भाग-१ जीइएन-२५४(सी) आऊटर कव्हर मध्ये (दोन प्रतींमध्ये) सुध्दा शासनाकडे पाठवावा.
१४. श्रीमती श्वेता प्रमोद आहेरराव यांना नियमानुसार हिंदी व मराठी परीक्षा उत्तीर्ण होणे आवश्यक आहे.
१५. श्रीमती श्वेता प्रमोद आहेरराव यांना शासनाने विहीत केलेली संगणक परीक्षा संबंधीत असलेल्या नियमानुसार उत्तीर्ण करावी करावी लागेल.
१६. श्रीमती श्वेता प्रमोद आहेरराव यांनी जर परिविक्षाधीन कालावधीमध्ये कामाचा अपेक्षित दर्जा प्राप्त न केल्यास, विभागीय परीक्षा विहीत कालावधीमध्ये उत्तीर्ण न केल्यास आणि अशा तऱ्हेने त्यांचे काम किंवा वर्तणूक योग्य अथवा अनुरुप न आढळल्यास सदर उमेदवार सेवेतून कमी करण्यास पात्र ठरतील.
# Page 3