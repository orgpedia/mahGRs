# Page 1
अधीक्षक अभियंता (स्थापत्य) संवर्गातील अधिकाऱ्यांच्या बदल्या / पदस्थापना.
महाराष्ट्र शासन
सार्वजनिक बांधकाम विभाग
शासन आदेश क्रमांकः बदली-१२२४/प्र.क्र.६० (१)/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक:- १६ मार्च, २०२४.
शासन आदेश :-
श्री. प्रशांत नामदेवराव पागृत, कार्यकारी अभियंता हे भारतीय राष्ट्रीय राजमार्ग प्राधिकरण,
नवी दिल्ली यांच्या नागपूर येथील विभागीय कार्यालयातील महाव्यवस्थापक (तांत्रिक) या पदावर
कार्यरत असतांना, त्यांना सार्वजनिक बांधकाम विभाग, शासन आदेश, दि.२०.०२.२०२३ अन्वये,
अधीक्षक अभियंता (स्था.) या संवर्गात प्रपत्र बढती देण्यात येऊन, त्यांची पदस्थापना महाव्यवस्थापक
(तांत्रिक), भारतीय राष्ट्रीय राजमार्ग प्राधिकरण, नवी दिल्ली (विभागीय कार्यालय, नागपूर) या
पदावरच करण्यात आली होती.
२. भारतीय राष्ट्रीय राजमार्ग प्राधिकरण, नवी दिल्ली यांनी त्यांच्या दि.२९.१२.२०२३ रोजीच्या
कार्यालयीन आदेशान्वये, श्री. पागृत यांच्या सेवा विभागाकडे प्रत्यावर्तीत केल्या आहेत. त्यानुसार,
श्री. पागृत हे पदस्थापनेकरिता प्रतिक्षेत होते. त्यांनी दि.१७.०१.२०२४ रोजीच्या विनंती अर्जान्वये
विभागात पदस्थापना देण्याबाबत विनंती केली आहे.
३. श्री. पागृत यांना खालील विवरणपत्रात त्यांच्या नांवासमोर स्तंभ-४ मध्ये दर्शविलेल्या पदावर
पदस्थापना देण्यात येत आहे.
---------------------------------------------------------------------------------------------------------------------------------------------------------
| अ. क्र . | अधिकाऱ्याचे नाव | सध्याची पदस्थापना | बदली नंतरची पदस्थापना |
| १ | २ | ३ | ४ |
| १. | श्री. प्रशांत नामदेवराव पागृत | पदस्थापनेकरिता प्रतिक्षेत. | अधीक्षक अभियंता, महाराष्ट्र राज्य पायाभूत सुविधा विकास महामंडळ मर्यादित, मुंबई. (रिक्त पदी) |
---------------------------------------------------------------------------------------------------------------------------------------------------------
२. श्री. पागृत यांनी नवीन पदाचा पदभार त्वरीत स्वीकारावा व आपला पदग्रहण अहवाल
शासनास विनाविलंब सादर करावा. संबंधित अधिकाऱ्यांनी म. ना. से. (पदग्रहण अवधी, स्वीयेतर सेवा
आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील
नियमानुसार दिलेल्या पदग्रहण अवधीतच, पदस्थापनेच्या पदावर रुजू होणे आवश्यक राहिल.
अन्यथा त्यांचा अनुपस्थितीचा कालावधी हा अकार्यदिन (dies non) म्हणून गणला जाईल. तसेच,
त्यांचे लक्ष महाराष्ट्र नागरी सेवा (वर्तणूक) नियम १९७९, मधील नियम २३ कडे वेधण्यात येत आहे.
# Page 2
शासन आदेश क्रमांकः बदली-१२२४/प्र.क्र.६० (१)/सेवा-१
सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची
आवेदने सादर केल्यास ते शिस्तभंगाच्या कारवाईस पात्र ठरतील.
३. श्री. पागृत यांनी नवीन पदाचा कार्यभार स्वीकारल्याचा दिनांक त्वरित शासनास
doser.pwd@maharashtra.gov.in १ या ई-मेल पत्तयावर कळवावा.
४. श्री. पागृत यांची पदस्थापना त्यांच्या विनंतीनुसार करण्यात येत असल्याने, त्यांना पदग्रहण
अवधी, प्रवास भत्ता व दैनिक भत्ता देय राहणार नाही.
५. श्री. पागृत यांना प्रतिनियुक्तीच्या पदावर पदस्थापना देण्यात आली असून, सदर पदस्थापना
ही महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून
टाकणे यांच्या काळातील प्रदाने) नियम, १९८१ च्या परिशिष्ट्ट दोन मध्ये विहित केलेल्या
प्रतिनियुक्तीच्या अटी व शतींच्या अधीन राहून करण्यात येत आहे.
६. श्री. पागृत यांनी नवीन पदस्थापनेच्या पदाचा कार्यभार स्वीकारल्याचा दिनांक शासनास
तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना
कळवावा.
सदर शासन आदेश महाराष्ट्र शासनाच्या www.maharashtra.gov.in या संकेतस्थळावर
# Page 3