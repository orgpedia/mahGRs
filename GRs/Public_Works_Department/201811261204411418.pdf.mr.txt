# Page 1
सार्वजनिक बांधकाम विभागाच्या ई-निविदा संदर्भातील दिनांक २७/०९/२०१८ च्या शासन निर्णयातील तरतूदींवर स्पष्टीकरण..
महाराष्ट्र शासन
सार्वजनिक बांधकाम विभाग
शासन परिपत्रक क्रमांक सीएटी/२०१७/प्र.क्र.०८/इमा-२
मंत्रालय, मुंबई ४०० ०३२.
दिनांक : २६ नोव्हेंबर, २०१८.
वाचा : १) सार्वजनिक बांधकाम विभाग, शासन निर्णय क्र. सीएटी/२०१७/प्र.क्र.०८/इमा - २, दि.२७.०९.२०१८.
२) सार्वजनिक बांधकाम विभाग, शासन परिपत्रक क्र.सीएटी/२०१७/प्र.क्र.०८/इमा-२, दि.२२.१०.२०१८.
३) मा.उच्च न्यायालय, मुंबई अंतर्गत नागपूर खंडपीठाच्या रिट पिटीशन क्र.५२४४/२०१८ मधील दि. ३ सप्टेंबर, २०१८ चा निर्णय.
उपरोक्त संदर्भाधीन शासन निर्णय अन्वये सार्वजनिक बांधकाम विभागाच्या ई-निविदा प्रक्रीयेंतर्गत एकत्रित सुधारीत सूचना निर्गमित करण्यात आल्या आहेत. तसेच संदर्भीय शासन परिपत्रकानुसार काही तरतूदींबाबत स्पष्टीकरणही देण्यात आले आहे. उपरोक्त दोनही सूचनांद्वारे ई-निविदेसंदर्भात सर्व विस्तृत सूचना देण्यात आल्या आहेत.
एका प्रकरणी ऑनलाईन अतिरिक्त सुरक्षा ठेव रक्कम सादर न केल्यामुळे अधीक्षक अभियंता, चंद्रपूर यांनी मंडळाने निविदा नॉन रिस्पॉन्सिव्ह ठरविली. या प्रकरणी संबंधीत निविदाकाराने हार्ड कॉपीमध्ये निविदेसोबत आवश्यक ती अतिरिक्त सुरक्षा रक्कम सादर केली होती. संदर्भाधीन शासन निर्णयामधील परिच्छेद क्र.२.६ नुसार ई-निविदा प्रक्रीयेमध्ये काही अडचण निर्माण झाल्यास निविदेची हार्ड कॉपी उघडण्यात येण्याबाबत सूचना देण्यात आलेल्या आहेत. तथापी या प्रकरणी निविदाकाराची निविदा नॉन रिस्पॉन्सिव्ह ठरविण्यात आल्याने मा.उच्च न्यायालय, मुंबई अंतर्गत नागपूर खंडपीठामध्ये रिट याचिका क्र.५२४४/२०१८ अन्वये निविदाकारामार्फत याचिका दाखल करण्यात आली. रिट पीटीशन क्र.५२४४/२०१८ या अंतिम निकाल दि.६ सप्टेंबर, २०१८ रोजी देण्यात आला असून, यामध्ये, निविदाकाराने अतिरिक्त सुरक्षा अनामत रक्कम ऑनलाईन पध्दतीने सादर न केल्याने निविदेच्या आवश्यक तरतूदींचा भंग होत नसल्याचे मा.उच्च न्यायालयाने नमूद केले आहे.
मा.उच्च न्यायालयाच्या नागपूर खंडपीठाने दिलेल्या सूचना विचारात घेऊन ई-निविदेतील अतिरिक्त सुरक्षा ठेव रकमेच्या बाबतीत खालीलप्रमाणे सुधारित सूचना देण्यात येत आहेत : १) दिनांक २७.०९.२०१८ च्या शासन निर्णयातील मुद्दा क्र.४.६ व मुद्दा क्र. ५.१.१ नुसार अतिरिक्त सुरक्षा ठेव रक्कम (Additional Performance Security Deposit), निविदेच्या लिफाफा क्र. २ मध्ये सादर करण्याबाबतच्या सूचना या परिपत्रकाद्वारे रद्द करण्यात येत असून लिफाफा क्र. १ व लिफाफा क्र. २ उघडल्यानंतर प्रथम न्यूनतम देकार सादर करणाऱ्या L-१ निविदाकाराने “Additional Performance Security Deposit” आठ दिवसाच्या आत संबंधित कार्यकारी अभियंता यांचेकडे जमा करण्याबाबतच्या अटीचा समावेश या पुढील निविदांमध्ये करण्यात यावा व निविदेबाबत पुढील कार्यवाही करावी. ही आठ दिवसांची
# Page 2
शासन परिपत्रक क्रमांकः सीएटी/२०१७/प्र.क्र.०८/इमा-२
मुदत कोणत्याही कारणासाठी शिथीलक्षम असणार नाही. त्यामुळे अशा प्रकरणी कार्योत्तर मंजुरीचे प्रस्ताव सुध्दा शासनास सादर करण्यात येऊ नये.
२) प्रथम न्यूनतम देकाराच्या (L-१) निविदाकाराने वरील विहित मुदतीत Additional Performance Security Deposit चा भरणा केला नाही तर द्वितीय न्यूनतम देकाराच्या (L-२) निविदाकारास लेखी विचारणा करावी व L-२ निविदाकार L-१ पेक्षा कमी दराने काम करण्यास तयार असतील तर त्यांची निविदा मंजूर करावी.
३) दि.२७.०९.२०१८ च्या शासन निर्णयातील परिच्छेद क्र.४.६.३ (ब) मध्ये खालीलप्रमाणे नमूद आहे : देकार १५ % पेक्षा कमी दराचा असल्यास उर्वरीत रक्कमेसाठी दोन पटीने रक्कम डीडी द्वारे सादर करणे अनिवार्य राहील. उदा. १९% कमी दराकरीता (१९-१५=४) % X २ = ८%)” ऐवजी
देकार १५ % पेक्षा कमी दराचा असल्यास उर्वरीत रकमेसाठी दोन पटीने रक्कम डीडी द्वारे सादर करणे अनिवार्य राहील. उदा. १९% कमी दरासाठी खालीलप्रमाणे पृथ:करण : १० % कमी दरापर्यंत १% व १५ % पर्यंत कमी दरापर्यंत – ( १५% – १० % = ५% ) तसेच ( १९-१५) = ४ % करीता (४ × २ =) ८% असे एकूण ( १+५+८) = १४ % )
४) दिनांक २७.०९.२०१८ च्या शासन निर्णयात सा. बां. नियमपुस्तिका सहावी आवृत्ती मधील निविदा विषयक तरतूदी अधिक्रमीत केलेल्या असल्या तरीही राजभवन मुंबई/पुणे संदर्भातील खंड (४) मधील परिच्छेद २०० नुसार कार्यवाहीस परवानगी देण्यात येत आहे.
# Page 3