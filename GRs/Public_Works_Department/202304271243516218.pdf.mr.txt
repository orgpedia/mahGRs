# Page 1
महाराष्ट्र राज्य रस्ते विकास महामंडळामार्फत राबविण्यात येणाऱ्या विविध प्रकल्पांच्या भूसंपादनासाठी आवश्यक असणारा निधी REC Limited मार्फत उपलब्ध करुन देणेस मान्यता मिळण्याबाबत....
महाराष्ट्र शासन
सार्वजनिक बांधकाम विभाग
शासन निर्णय क्रमांक : खाक्षेस-२०२३/प्र.क्र.१७७/रस्ते-८,
मंत्रालय, मुंबई - ४०००३२
दिनांक : २६ एप्रिल, २०२३
वाचा :- १) शासन निर्णय क्रमांक एसएसएच-२०२३/पीडब्ल्युडी/प्र.क्र.०५/अर्थबळ, दि.१६.०३.२०२३ २) शासन निर्णय क्रमांक खाक्षेस-२०२२/प्र.क्र.३५७/रस्ते-८ दि.०२.१२.२०२२ ३) शासन निर्णय क्रमांक खाक्षेस-२०१५/प्र.क्र.४७५/रस्ते-८ दि.०३.१०.२०१८
प्रस्तावना :
महाराष्ट्र शासनाच्या दिनांक ०६.०९.२०२१ च्या प्रत्येकी स्वतंत्र शासन निर्णयान्वये
महाराष्ट्र राज्य रस्ते विकास महामंडळास खालील प्रकल्पासांठी “अंमलबजावणी संस्था” म्हणून
नियुक्ती करण्यात आली आहे.
१. पुणे शहराभोवतालचा चक्राकार वळण मार्ग (Ring Road) बांधण्याचा प्रकल्प (पश्चिम
आणि पूर्व)
२. ग्रीनफिल्ड कोकण द्रुतगती महामार्ग (Green Field Konkan Expressway) प्रकल्प.
३. वर्सोवा विरार सागरी मार्ग प्रकल्प
४. रायगड जिल्ह्यातील रेवस ते सिंधुदुर्ग जिल्ह्यातील रेड्डी सागरी महामार्ग प्रकल्प.
५. विरार ते अलिबाग बहुउद्देशिय वाहतूक मार्गिका (MMC) प्रकल्प.
६. जालना ते नांदेड द्रुतगती महामार्ग प्रकल्प.
७. इतर प्रकल्प
वरील सर्व प्रकल्पासाठी निर्गमित केलेल्या शासन निर्णयानुसार प्रकल्पांसाठी भूसंपादन
करणे, बांधकामाधीन कालावधीतील व्याजापोटीचे प्रदान, सेवावाहिन्या हस्तांतरण व इतर
अनुषंगिक बाबींकरीता शासनाकडून महामंडळास निधी उपलब्ध करुन देण्यास मान्यता देण्यात
आली.
उपरोक्त प्रकल्पापैकी विरार ते अलिबाग बहुउद्देशिय वाहतूक मार्गिका प्रकल्पासाठी
(MMC) - रु.२२,२२३.०० कोटी, पुणे- रिंग रोड प्रकल्पाची रु.१०५२०.०० कोटी आणि जालना
# Page 2
शासन निर्णय क्रमांकः खाक्षेस-२०२३/प्र.क्र.१७७/रस्ते-८ नांदेड द्रुतगती महामार्गासाठी रु.२८८६.०० कोटी अशी प्रारंभिक एकूण भूसंपादनासाठी एकूण
रक्कम रु.३५,६२९.०० कोटी इतकी लागणार आहे. सदर रक्कमेत वार्षिक दरवाढ आणि इतर
कारणांमुळे रक्कमेत वाढ होऊ शकते. सदर प्रकल्पांसाठी ८०% जमीन उपलब्ध झाल्याशिवाय
प्रकल्प सुरु करता येणार नाहीत. त्यामुळे सदरची रक्कम भूसंपादनाकामी आगाऊ लागणार
आहे.
मंत्रिमंडळाच्या दिनांक १७.११.२०२२ रोजी झालेल्या बैठकीतील मंजूरीप्रमाणे व या
अनुषंगाने दि.०२ डिसेंबर, २०२२ रोजी निर्गमित केलेल्या शासन निर्णयानुसार महाराष्ट्र राज्य
रस्ते विकास महामंडळामार्फत राबविण्यात येणाऱ्या विविध प्रकल्पांच्या भूसंपादनासाठी आवश्यक
असणारा निधी हुडको व इतर वित्तीय संस्थामार्फत उपलब्ध करुन देणेस मान्यता देण्यात आली
आहे.
त्यानुसार पुणे रिंग रोड (पश्चिम) प्रकल्पाच्या भूसंपादनासाठी रु.३५००.०० कोटी इतके
मुदत कर्ज (Term Loan) तसेच जालना ते नांदेड द्रुतगती महामार्ग प्रकल्पाच्या भूसंपादनासाठी
रु.२१४०.०० कोटी इतके मुदत कर्ज (Term Loan) घेण्यासंदर्भात दि.२३.१२.२०२२ रोजी
हुडकोसोबत कर्ज करार करण्यात आलेला आहे.
महाराष्ट्र राज्य रस्ते विकास महामंडळाने हाती घेतलेल्या विविध प्रकल्पाच्या
भूसंपादनासाठी निधी मिळणेकरीता महामंडळाने रुरल इलेक्ट्रिक कॉर्पोरेशन लि., (REC
Limited) यांचेशी झालेल्या चर्चेनुसार खालील तरतुदीमार्फत कर्ज उभारण्यात येत आहे.
१) एमएसआरडीसी टनेल लिमिटेडच्या सवलत कालावधीतील म्हणजेच दि.०१.०५.२०३०
ते दि.३१.०३.२०४५ पर्यंतची भविष्यातील प्राप्ती सरकारच्या हमीसह सुरक्षित करणे.
तसेच महाराष्ट्र शासनाने दरम्यानच्या कालावधीत म्हणजेच दि.३०.०४.२०३० पर्यंत कर्ज
सेवा निधी देणे.
२) व्याज व कर्ज परतफेडीसाठी प्राथमिक सुरक्षा म्हणून शासन हमी व संपूर्ण कर्ज व
त्यावरील व्याजाची परतफेडीचे दायित्व शासनाचे राहिल. शासनाकडून या रक्कमेची
अर्थसंकल्पात तरतूद करण्यात येईल.
पृष्ठ ४ पैकी २
# Page 3
शासन निर्णय क्रमांकः खाक्षेस-२०२३/प्र.क्र.१७७/रस्ते-८ शासन निर्णय :
मंत्रीमंडळाच्या दि. १९.०४.२०२३ रोजीच्या बैठकीमध्ये दिलेल्या मान्यतेनुसार
खालीलप्रमाणे मान्यता प्रदान करण्यात येत आहे :
अ) शासन हमी संपूर्ण कर्ज आणि देय व्याजाकरीता आवश्यक आहे.
ब) उपरोक्त कर्ज व त्यावरील व्याजाची परतफेडीचे दायित्व शासनाचे राहिल व
शासनाकडून या रक्कमेची अर्थसंकल्पात तरतूद करण्यात येईल. सदर आरईसी
लिमिटेडच्या दि.१७.०३.२०२३ रोजीच्या पत्रात नमूद केलेला व्याज व कर्ज फेडीचे
विवरणपत्रानुसार रक्कमेची अर्थसंकल्पात तरतूद करण्यात येईल.
क) उपरोक्त बाबत महाराष्ट्र राज्य रस्ते विकास महामंडळास वेळोवेळी निधी शासनामार्फत
अनुदान म्हणून देण्यात येईल.
ड) आरईसी लिमिटेड यांचे दि. १६.०२.२०२३ रोजीच्या पत्राद्वारे तत्व: मंजूरी व
दि.१७.०३.२०२३ रोजीच्या पत्रानुसार मंजूरी दिलेल्या सर्व अटी व शर्तीस मान्यता देण्यात
येत आहे.
इ) एमएसआरडीसी टनेल लिमिटेडच्या दि.०८ ऑक्टोबर, २०१८ रोजीच्या सवलत
करारनामा आरईसी लिमिटेड यांच्याकडे अभिहस्तांकित (Assignment of Concession
Agreement) करण्यास मान्यता देण्यात येत आहे व त्यात काही बदल लागल्यास
सार्वजनिक बांधकाम विभागाला प्राधिकृत करण्यात येत आहे.
ई) आरईसी लिमिटेड यांनी दिलेल्या विहित नमून्यात शासन हमीपत्र देण्यास मान्यता
देण्यात येत आहे.
फ) उपरोक्त कर्ज व त्यावरील व्याज तसेच हुडकोकडून उचल केलेले कर्ज व त्यावरील
व्याजावर शासन हमी मिळाल्याच्या तारखेपासून पूर्वलक्षीप्रभावाने हमी शुल्काचे रुपांतर
महामंडळाच्या समभागात करण्यास मान्यता देण्यात येत आहे.
भ) या प्रकल्पासाठी लागणारा कोणताही करार जसे की, वित्तीय करार व इतर करारांवर
लागणारा मुद्रांक शुल्कामध्ये सुट देण्यास मान्यता देण्यात आली.
पृष्ठ ४ पैकी ३
# Page 4
शासन निर्णय क्रमांकः खाक्षेस-२०२३/प्र.क्र.१७७/रस्ते-८ २. सदर शासन निर्णय वित्त विभागाच्या अनौपचारिक संदर्भ क्रमांक १३८/२०२३ व्यय-११,
दिनांक १०.०४.२०२३ व त्या विभागाच्या सहमतीने नियोजन विभागाच्या अनौपचारिक संदर्भ
क्रमांक १३०/२०२३ कार्यासन-१४३३, दिनांक १७.०४.२०२३, व विधी व न्याय विभागाच्या
अनौपचारिक संदर्भ क्रमांक ३४३ / २०२३ दिनांक १८.०४.२०२३ व त्या विभागाच्या सहमतीने
निर्गमित करण्यात येत आहे.