# Page 1
सार्वजनिक बांधकाम विभागातील वरिष्ठ वास्तुशास्त्रज्ञ संवर्गाची दि. ०१.०१.२०२२ रोजीची अंतिम तात्पुरती ज्येष्ठतासूची.
महाराष्ट्र शासन
सार्वजनिक बांधकाम विभाग
शासन परिपत्रक क्रमांक :- ज्येष्ठता-२०२२/प्र.क्र.४२/आस्था-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२.
दिनांक :- २२.०२.२०२३
वाचा :- सार्वजनिक बांधकाम विभाग, शासन परिपत्रक क्रमांक ज्येष्ठता-२०२२/ प्र.क्र.४२/आस्था-१, दि.२४.०८.२०२२
शासन परिपत्रक :
महाराष्ट्र नागरी सेवा (ज्येष्ठतेचे विनियमन) नियमावली, २०२१ मधील तरतुदींच्या अनुषंगाने सार्वजनिक बांधकाम विभागातील वास्तुशास्त्रज्ञ संघटनेतील वरिष्ठ वास्तुशास्त्रज्ञ गट-अ संवर्गाची दि.०१.०१.२०२२ रोजीची तात्पुरती ज्येष्ठतासूची शासन परिपत्रक क्रमांक ज्येष्ठता-२०२२/ प्र.क्र.४२/ आस्था-१, दि.२४.०८.२०२२ अन्वये प्रसिध्द करण्यात आली आहे.
२. सार्वजनिक बांधकाम विभागातील वास्तुशास्त्रज्ञ संघटनेतील वरिष्ठ वास्तुशास्त्रज्ञ गट-अ संवर्गाची दि.२४.०८.२०२२ रोजीच्या परिपत्रकान्वये प्रसिध्द करण्यात आलेल्या तात्पुरत्या ज्येष्ठता यादीवर प्राप्त झालेले सर्व आक्षेप / हरकती व त्रुटींचे निराकरण करण्यात येऊन यासोबत जोडलेल्या “परिशिष्ट-क” प्रमाणे वरिष्ठ वास्तुशास्त्रज्ञ संवर्गाची अंतिम तात्पुरती ज्येष्ठतासूची प्रसिध्द करण्यात येत आहे.
३. मा. उच्च न्यायालय, मुंबई यांनी याचिका क्रमांक २७९७/२०१५ मध्ये दिनांक ०४.०८.२०१७ रोजी दिलेल्या निर्णयान्वये पदोन्नतीमधील आरक्षण अवैध ठरविले आहे. मा. उच्च
न्यायालयाच्या निर्णयाविरोधात राज्य शासनाने मा. सर्वोच्च न्यायालयात विशेष अनुज्ञा याचिका क्र. २८३०६/२०१७ दाखल केली आहे. सदर याचिका अद्याप प्रलंबित आहे. याबाबत विधी व न्याय विभाग व सामान्य प्रशासन विभागाचे अभिप्राय विचारात घेता शासन निर्णय दिनांक २५.०५.२००४ वर आधारीत आरक्षणावरील पदोन्नत्यांच्या अनुषंगाने ज्येष्ठता सूची प्रसिध्द करता येणार नाही.
अन्यथा मा. उच्च न्यायालयाच्या निर्णयाचा अवमान होईल. यास्तव, मा. उच्च न्यायालयाने याचिका क्र.२७९७/२०१५ वर दिलेल्या न्यायनिर्णयानुसार तसेच, यासंदर्भात मा. सर्वोच्च न्यायालयामध्ये दाखल केल्या गेलेल्या व प्रलंबित असलेल्या विशेष अनुज्ञा याचिका क्र.२८३०६/२०१७ वरील अंतिम न्यायनिर्णयाच्या अधीन राहून तसेच महाराष्ट्र नागरी सेवा (ज्येष्ठतेचे विनियमन) नियमावली, २०२१ मधील तरतूदीस अनुसरुन वरिष्ठ वास्तुशास्त्रज्ञ गट-अ या संवर्गाची दि.०१.०१.२०२२ रोजीची अंतिम तात्पुरती ज्येष्ठतासूची या परिपत्रकासोबत जोडलेल्या
# Page 2
शासन परिपत्रक क्रमांकः ज्येष्ठता-२०२२/प्र.क्र.४२/आस्था- १
“परिशिष्ट-क” प्रमाणे प्रसिध्द करण्यात येत आहे. उपरोक्त न्यायालयीन प्रकरणांमधील
न्यायनिर्णयानुसार सन २००४ नंतरच्या निवडयाद्यांमध्ये बदल झाल्यास त्यानुसार ज्येष्ठतायादीमध्ये बदल करण्यात येतील.
# Page 3
# Page 4
# Page 5