# Page 1
उप विभागीय अभियंता (स्थापत्य) या पदावरुन कार्यकारी अभियंता (स्थापत्य) या पदावर पदोन्नतीउपरांत पदस्थापना
महाराष्ट्र शासन
सार्वजनिक बांधकाम विभाग
शासन आदेश क्रमांक: पीओजी-११२०/प्र.क्र. १२६ (१०)/ सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
तारीख: २७ नोव्हेंबर, २०२०
संदर्भ : सा. बां. विभाग शासन आदेश क्र.: पीओजी-११२०/प्र.क्र.१२६(१०)/सेवा-१, दिनांक १२.११.२०२०
शासन आदेश :
संदर्भाधीन शासन आदेशान्वये, सार्वजनिक बांधकाम विभागांतर्गत उप विभागीय अभियंता (स्थापत्य) या संवर्गातील श्री. दिलीप वासुदेवराव कुटे, उप विभागीय अभियंता, जिल्हा परिषद (बांधकाम) उप विभाग, पांढरकवडा, जि. यवतमाळ यांना निव्वळ तात्पुरत्या स्वरुपात सेवाज्येष्ठतेनुसार खुल्या प्रवर्गातील कार्यकारी अभियंता (स्थापत्य) या पदावर तदर्थ पदोन्नती देण्यात आलेली आहे. प्रस्तुत शासन आदेशान्वये श्री. कुटे यांची पदोन्नतीउपरांत पदस्थापना कार्यकारी अभियंता, जिल्हा परिषद (सा. बां.) विभाग क्र. १, यवतमाळ या रिक्त पदावर करण्यात येत आहे.
२. श्री. दि. वा. कुटे यांच्या संदर्भाधीन पदोन्नती आदेशातील अटी-शर्ती लागू राहतील.
३. संबधित नियंत्रक अधिकाऱ्यांना कळविण्यात येते की, त्यांनी श्री. कुटे यांना पदोन्नतीउपरांत पदस्थापनेच्या ठिकाणी रूजू होता यावे म्हणून आवश्यक ती स्थानिक पर्यायी व्यवस्था करून पदमुक्त करावे व नवीन नियुक्तीच्या ठिकाणी हजर होण्यास सांगावे. तसेच, त्यांना पदोन्नतीउपरांत पदस्थापनेच्या ठिकाणी रुजू होण्यासाठी कोणत्या दिनांकास कार्यमुक्त केले आणि ते पदस्थापनेच्या ठिकाणी कोणत्या दिनांकास हजर झाले याबाबत शासनास doser1.pwd@maharashtra.gov.in या ई-मेल आयडीवर त्वरित अवगत करावे.
४. श्री. कुटे यांनी कमीत कमी पदग्रहण अवधी घेऊन नव्या पदाचा पदभार स्वीकारावा व आपला पदग्रहण अहवाल शासनास विनाविलंब सादर करावा. श्री. कुटे यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम-२३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
५. सदर पदोन्नतीउपरांत श्री. कुटे यांनी पदस्थापनेच्या ठिकाणी एक महिन्याच्या आत कार्यभार न स्वीकारल्यास, त्यांना पदोन्नतीमध्ये स्वारस्य नाही असे समजण्यात येईल व यासंदर्भात सामान्य प्रशासन विभागाच्या दिनांक १२.९.२०१६ च्या शासन निर्णयामधील तरतूदीनुसार कार्यवाही करण्यात येईल.
# Page 2
शासन आदेश क्रमांकः पीओजी-१११८/ प्र.क्र.२३२ (२)/ सेवा-१
६. श्री. कुटे यांना देण्यात येणारी पदोन्नती ही तदर्थ स्वरुपाची असल्याने, त्यांची वेतननिश्चिती
महाराष्ट्र नागरी सेवा (वेतन) नियम, १९८१ मधील नियम क्र. ११ (१) (ए) अनुसार पदोन्नतीचा दिनांक विचारात घेवून करण्यात यावी.
७. श्री. कुटे यांनी नवीन नियुक्तीच्या ठिकाणी हजर होताच पदभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, पुणे यांना कळवावा.