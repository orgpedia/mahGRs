# Page 1
महाराष्ट्र सार्वजनिक बांधकाम नियम पुस्तिका, १९८४ मधील परिशिष्ट ४२ खालील वित्तीय अधिकारामध्ये सुधारणा करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. विअसु २०१५/प्र.क्र.२१८/इमा-२
मंत्रालय, मुंबई- ४०० ०३२
दिनांक : १५ डिसेंबर, २०२१.
वाचा :- १) शासन निर्णय, विअसु- २०१५/प्र.क्र.२१८/इमारती-२, दि. १६/१२/२०१५.
२) शासन निर्णय, विअसु- २०१५/प्र.क्र.२१८/इमारती-२, दि. २७/०८/२०१९.
३) शासन शुद्धीपत्रक, विअसु- २०१५/प्र.क्र.२१८/इमारती-२, दि. ३०/०८/२०१९.
प्रस्तावना : उपरोक्त संदर्भिय शासन निर्णयांन्वये सार्वजनिक बांधकाम विभागाअंतर्गत कार्यान्वित करावयाच्या कामाच्या निविदा स्वीकृतीबाबत सुधारणा करण्यात आलेली होती. सदर शासन निर्णयात १०% पेक्षा जास्तीचे प्राप्त होणारे देकार मंजुरीसाठी अधिकार प्रदान करण्यात आलेले नाहीत. तथापि दि.३०.९.२०२१ रोजी निविदा समितीच्या झालेल्या बैठकीमध्ये १०% पेक्षा जास्तीचे प्राप्त होणारे देकार मंजुरीसाठी मुख्य सचिव यांचे अध्यक्षतेखाली सार्वजनिक बांधकाम विभाग व पाटबंधारे विभागाचे तांत्रिक सचिव सदस्य असलेली समिती गठित करावी व व असे प्रस्ताव या समितीसमोर सादर करावेत, असा निर्णय घेण्यात आला.
त्यानुसार समिती गठीत करणे व निविदा स्वीकृतीबाबत यापूर्वी प्रदान वित्तीय अधिकारांमध्ये सुधारणा करण्याची बाब शासनाच्या विचाराधीन होती. आता सदर शासन निर्णयान्वये पुनःश्च खालील सुधारीत सुचना देण्यात येत आहेत.
शासन निर्णय :
सार्वजनिक बांधकाम विभागाकडील रु.२५० कोटीवरील १०% पेक्षा जास्त दराच्या निविदा स्वीकृतीसाठी पुढीलप्रमाणे निविदा समिती गठीत करण्यात येत आहे :
मा. मुख्य सचिव अध्यक्ष अपर मुख्य सचिव (वित्त), वित्त विभाग, सदस्य अपर मुख्य सचिव (नियोजन), नियोजन विभाग, - सदस्य अपर मुख्य सचिव(सा.बां.), सा.बां. विभाग, - सदस्य अपर मुख्य सचिव(जलसंपदा), जलसंपदा विभाग, सदस्य सचिव (रस्ते / बांधकामे), सा.बां. विभाग, - सदस्य उप सचिव (रस्ते / इमारती) (कामाच्या स्वरूपानुसार) - सदस्य सचिव
२. सार्वजनिक बांधकाम विभागातील प्रकल्पाच्या निविदा मंजुरी प्रक्रियेमध्ये गती आणण्यासाठी प्रचलित वित्तीय अधिकारांमध्ये सोबतच्या “परिशिष्ट-अ” मध्ये नमूद केल्याप्रमाणे सुधारणा करण्यात येत आहेत.
३. महाराष्ट्र शासन सार्वजनिक बांधकाम नियम पुस्तिकेतील संहितेमध्ये विहित कलमे यथावकाश सुधारीत करुन प्रसिध्द करण्यात येतील. सदर शासन निर्णय वित्त विभागाच्या अनौपचारिक संदर्भ क्र. २९४/ २०२१ अन्वये निर्गमित करण्यात येत आहे.
# Page 2
शासन निर्णय क्रमांकः विअसु २०१५/प्र.क्र.२१८/इमा-२
# Page 3
# Page 4
# Page 5