# Page 1
केंद्र शासनाच्या दिव्यांग व्यक्ती हक्क अधिनियम, २०१६ अनुसार दिव्यांगांसाठी सार्वजनिक बांधकाम विभागातील गट-अ, ब, क व ड मधील सुयोग्य पदे निश्चित करण्यासाठी समिती गठीत करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. दिव्यांग-२०१९/प्र.क्र.२५९/सेवा-४,
हुतात्मा राजगुरू चौक, मादाम कामा रोड,
मंत्रालय, मुंबई-४०० ०३२
दिनांक : - ०२ ऑगस्ट, २०१९
वाचा: १) केंद्र शासनाच्या विधी व न्याय विभागाची अधिसूचना दि.२८/१२/२०१६ २) सामाजिक न्याय व विशेष सहाय्य विभागाचे पत्र क्र.अपंग-२०१३/प्र.क्र.३५/अ.क्र.२, दि. २८ नोव्हेंबर, २०१८.
३) सामाजिक न्याय व विशेष सहाय्य विभाग, शासन निर्णय क्रमांक. अपंग- २०१३/प्र.क्र.२०१/ अ.क्र.२, दि. २० फेब्रुवारी, २०१९.
४) सामान्य प्रशासन विभाग, शासन निर्णय क्र.दिव्यांग-२०१८/प्र.क्र.११४/१६-अ, दि.२९ मे, २०१९ ५) सार्वजनिक आरोग्य विभाग शासन निर्णय क्र.अप्रवि-२०१८/प्र.क्र.४६/ आरोग्य -६, दि.१४ सप्टेंबर, २०१८.
प्रस्तावना:
केंद्र शासनाचा दिव्यांग व्यक्ती हक्क अधिनियम, २०१६ हा अधिनियम दि.२८ डिसेंबर २०१६ पासून अंमलात आला आहे. सामाजिक न्याय व विशेष सहाय्य विभागाने दि. २० फेब्रुवारी, २०१९ च्या शासन निर्णयान्वये दिव्यांग व्यक्तीसाठीचे महाराष्ट्र राज्याचे दिव्यांग धोरण २०१८ ची अंमलबजावणी करण्याचा निर्णय घेतला आहे. दिव्यांगांच्या आरक्षणासंदर्भात मा. उच्च न्यायालयामध्ये रिट याचिका क्र.४२३३/२०१६ दाखल करण्यात आली आहे. सदर न्यायालयीन प्रकरणी दि. २७/११/२०१८ रोजीच्या सुनावणी मध्ये मा.
उच्च न्यायालयाने सर्व विभागाच्या अखत्यारितील सर्व पदांची सुनिश्चिती करणेबाबत निदेश दिले आहेत.
सामान्य प्रशासन विभागाच्या दि.२९ मे, २०१९ च्या शासन निर्णयान्वये दिव्यांग व्यक्ती हक्क अधिनियम २०१६ मधील तरतुदींनुसार विहित प्रमाणात दिव्यांगत्व असणा-या व्यक्तींना शासन सेवेत प्रवेशासाठी सर्व संवर्गासाठी रिक्त पदाच्या ४% पदे दिव्यांग व्यक्तींसाठी आरक्षित करणे व आरक्षण अंमलबजावणीची कार्यपध्दती विहित केली आहे.
सार्वजनिक आरोग्य विभागाने दि. १४ सप्टेंबर, २०१८ च्या शासन निर्णयान्वये दिव्यांग व्यक्ती अधिनियम २०१६ नुसार २१ प्रकारच्या दिव्यांगत्व प्रकारांवरील दिव्यांगत्व प्रमाणपत्रे उपलब्ध व्हावीत यासाठी केंद्रशासनाने निर्गमित केलेल्या मार्गदर्शक तत्वे, कार्यपध्दती व अपिल पध्दती याबाबत सविस्तर सुचना प्रसारित केल्या आहेत. संदर्भांकित दिव्यांग व्यक्ती हक्क अधिनियम व शासन निर्णयातील तरतुदीनुसार सार्वजनिक बांधकाम विभागातील गट- अ ते गट- ड मधील पदावर दिव्यांग व्यक्तींच्या सरळसेवा नेमणुकीसाठी पदांची निश्चिती करणेबाबत समिती स्थापन करण्याची बाब शासनाच्या विचाराधीन होती. त्यास अनुसरुन पुढीलप्रमाणे निर्णय घेण्यात आला.
# Page 2
शासन निर्णय क्रमांकः दिव्यांग-२०१९/प्र.क्र.२५९/सेवा-४
शासन निर्णय :
केंद्र शासनाचा दिव्यांग व्यक्ती हक्क अधिनियम, २०१६ व सामान्य प्रशासन विभागाचा दि. २९/०५/२०१९ च्या शासन निर्णयानुसार दिव्यांगांसाठी सार्वजनिक बांधकाम विभागांतर्गत गट-अ, ब, क व ड मधील सुयोग्य पदे सुनिश्चित करून प्रस्ताव सामाजिक न्याय व विशेष सहाय्य विभागाकडील तज्ञ समितीच्या मान्यतेसाठी सादर करावा लागणार आहे. यासाठी सार्वजनिक बांधकाम विभागाच्या अंतर्गत गट अ,ब,क व ड या संवर्गातील पदे दिव्यांग व्यक्ती हक्क अधिनियम २०१६ नुसार दिव्यांगांसाठी सुनिश्चित करण्याकरीता पुढीलप्रमाणे समिती गठीत करण्यात येत आहे.
----------------------------------------------------------------------------------------
| अ.क्र. | नाव व पदनाम | समितीवरील पद |
| १. | श्री. प्रकाश इंगोले, मुख्य अभियंता, सार्वजनिक बांधकाम प्रादेशिक विभाग, कोकण | अध्यक्ष |
| २. | श्री. नि. भा. खेडकर, उप सचिव (आस्था) | सदस्य |
| ३. | श्री. स. मा. चिवटे, अवर सचिव (इमारती) | सदस्य |
| ४. | श्रीम. वै. म. सुळे, अवर सचिव (आस्था) | सदस्य |
| ५. | श्री. ज. श. सागडे, कक्ष अधिकारी | सदस्य सचिव |
----------------------------------------------------------------------------------------
२. सदर समितीने दिव्यांग व्यक्ती हक्क अधिनियम, २०१६ नुसार सार्वजनिक बांधकाम विभागांतर्गत गट अ, ब, क व ड मधील सूयोग्य पदांची दिव्यांगांसाठी सुनिश्चिती करावी तसेच समितीने पुढील प्रपत्रानुसार आपल्या शिफारशी शासनास एक महिन्यात सादर कराव्या.
-------------------------------------
| अ.क्र. | संवर्ग | दिव्यांग प्रवर्ग | शेरा |
|  |  |  |  |
-------------------------------------