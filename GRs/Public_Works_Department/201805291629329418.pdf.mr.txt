# Page 1
महाराष्ट्र महामार्ग अधिनियमाच्या कलम १९-ब नुसार भूमि संपादनासाठी भरपाईची देय रक्कम ठरविण्यास व तदनुषंगिक बाबींस मान्यता देणे.
महाराष्ट्र शासन
सार्वजनिक बांधकाम विभाग
शासन आदेश क्रमांक : खाक्षेस-२०१६/प्र.क्र.२५१ (एल.बी.१३)/रस्ते-८
मादाम कामा रोड, हुतात्मा राजगुरू चौक,
मंत्रालय, मुंबई-४०० ०३२.
दिनांक : २९ मे, २०१८.
प्रस्तावना : महाराष्ट्र महामार्ग अधिनियम (१५५५ चा ५५) हा राज्यातील महामार्ग विषयक
कामकाजासाठी तयार करण्यात आला आहे. सदर अधिनियमाच्या कलम १५ ते कलम १९-ड मध्ये
भूमि संपादनाबाबत तरतुदी समाविष्ट आहेत. महाराष्ट्र महामार्ग (सुधारणा) अधिनियम, २०१६
(२०१६ चा २८) यामध्ये जमीन एकत्रीकरण योजनेबाबत तरतुदी समाविष्ट आहेत. महाराष्ट्र महामार्ग
अधिनियमाच्या कलम १९-ब नुसार राज्य शासनास भूमि संपादनासाठी भरपाईची देय रक्कम
ठरविता येते.
भूमि संपादन, पुनर्वसन व पुनर्वसाहत करताना उचित भरपाई मिळण्याचा व
पारदर्शकतेचा हक्क (महाराष्ट्र सुधारणा) अधिनियम, २०१८ (सन २०१८ चा महाराष्ट्र अधिनियम
क्रमांक ३७) हा शासन राजपत्रात दिनांक २६.०४.२०१८ रोजी प्रसिध्द करण्यात आला आहे. या
अधिनियमाच्या कलम १०५ - क नुसार, भूमि संपादन, पुनर्वसन व पुनर्वसाहत करताना उचित भरपाई
मिळण्याचा व पारदर्शकतेचा हक्क अधिनियम, २०१३ (सन २०१३ चा अधिनियम क्रमांक ३०) च्या
पहिल्या अनुसूचीनुसार नुकसानभरपाईचे निर्धारण करणे आणि दुसऱ्या व तिसऱ्या अनुसूचीमध्ये
विनिर्दिष्ट केलेल्या पुनर्वसन व पुनर्वसाहत याच्याशी संबंधीत या अधिनियमाच्या कोणत्याही तरतुदी
ह्या बाधीत कुटुंबांना लाभकारी असल्याने, पाचव्या अनुसूचीमध्ये विनिर्दिष्ट केलेल्या महाराष्ट्र
महामार्ग अधिनियमाखालील भूमि संपादनाच्या प्रकरणांना लागू होतात.
वरील बाबी विचारात घेऊन, महाराष्ट्र महामार्ग अधिनियमाच्या कलम १९-ब नुसार
राज्य महामार्ग (विशेष), राज्य महामार्ग, मुख्य जिल्हा मार्ग, इतर जिल्हा मार्ग आणि ग्राम मार्ग
याकरीता भूमि संपादनासाठी भरपाईची देय रक्कम ठरविण्याची बाब शासनाच्या विचाराधीन होती.
# Page 2
शासन आदेश क्रमांकः खाक्षेस-२०१६/प्र.क्र.२५१ (एल.बी.१३)/रस्ते-८
शासन आदेश
महाराष्ट्र महामार्ग अधिनियमाच्या कलम १९ - ब नुसार राज्य महामार्ग (विशेष), राज्य
महामार्ग, मुख्य जिल्हा मार्ग, इतर जिल्हा मार्ग आणि ग्राम मार्ग याकरीता भूमि संपादनासाठी
भरपाईची देय रक्कम ठरविण्याबाबत खालील बाबींस मान्यता देण्यात येत आहे :
(१) कलम १९ ब च्या पोट-कलम (२) नुसार राज्य शासन आणि भरपाई मिळणारी व्यक्ती
यांच्यामध्ये करारानुसार ठरविण्यात येणारी भरपाईची रक्कम ही भूमि संपादन,
पुनर्वसन व पुनर्वसाहत करताना उचित भरपाई मिळण्याचा व पारदर्शकतेचा हक्क
अधिनियम, २०१३ मधील कलम २६ ते ३० च्या व अनुसूची-१ च्या तरतुदीनुसार संबंधित
जमिनींसाठी देय होणाऱ्या मोबदल्याची परिगणना करून सदर जमिनीशी निगडीत सर्व
बाबी विचारात घेऊन प्रथम करण्यात यावी. त्यानंतर सदर परीगणित होणाऱ्या एकूण
मोबदल्याच्या रकमेवर २५ % रक्कम वाढीव देण्यात यावी.
(२) कलम १९ ब च्या पोट-कलम (३) नुसार जेव्हा पोट-कलम (२) नुसार करार केला नसेल,
तेव्हा ठरविण्यात येणारी भरपाईची रक्कम ही भूमिसंपादन, पुनर्वसन व पुनर्वसाहत
करताना उचित भरपाई मिळण्याचा व पारदर्शकतेचा हक्क अधिनियम, २०१३ मधील
कलम २६ ते ३० च्या व अनुसूची-१ च्या तरतुदीनुसार संबंधित जमिनींसाठी देय
होणाऱ्या मोबदल्याची परिगणना करून सदर जमिनीशी निगडीत सर्व बाबी विचारात
घेऊन करण्यात यावी व सदर परीगणित होणारी एकूण मोबदला रक्कम अनुज्ञेय
करावी.
(३) वरील अनुक्रमांक (१) व (२) नुसार भरपाईची देय रक्कम ठरविण्यासाठी शासन निर्णय,
महसूल व वन विभाग क्रमांक संकीर्ण-०३/२०१५/प्र.क्र.३४/अ-२, दिनांक
१२.०५.२०१५ अन्वये जिल्हाधिकारी यांच्या अध्यक्षतेखाली स्थापित केलेल्या "मोबदला
निश्चितीसाठीच्या जिल्हास्तरीय समिती"ने विहित कार्यपध्दती अवलंबून मान्यता द्यावी.
सदर शासन आदेश नियोजन विभागाचा अनौपचारीक संदर्भ क्र. १८२/का.१४६१,
दि.०५.०६.२०१७, विधि व न्याय विभागाचा अनौपचारीक संदर्भ क्र. बी ५५०, दि.०६.०६.२०१७, वित्त
विभागाचा अनौपचारीक संदर्भ क्र. १४०/व्यय-११, दि.०७.०६.२०१७ व महसूल व वन विभागाच्या पृष्ठ ३ पैकी २
# Page 3
शासन आदेश क्रमांकः खाक्षेस-२०१६/प्र.क्र.२५१ (एल.बी.१३)/रस्ते-८
दि.१४.०६.२०१७ रोजीच्या अनौपचारीक संदर्भान्वये दिलेल्या मान्यतेनुसार निर्गमित करण्यात येत
आहे.