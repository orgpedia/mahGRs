# Page 1
सातारा जिल्ह्यातील खटाव तालुक्यातील पळसगाव दगडवाडी अनफळे मायणी चितळी माहुली रस्ता प्रमुख जिल्हा मार्ग म्हणून दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०१९/प्र.क्र.१२४/नियोजन-२
मंत्रालय, मुंबई - ४०० ०३२
दिनांक- ०७ ऑगस्ट,२०१९
पहावे :- १) मुख्य अभियंता, सार्वजनिक बांधकाम प्रादेशिक विभाग, पुणे यांचे पत्र जा.क्र.मुअ (पुणे)/का-२/रेशा/२५/५१८/२०१९, दि.२४/०१/२०१९.
प्रस्तावना : मुख्य अभियंता, सार्वजनिक बांधकाम प्रादेशिक विभाग, पुणे यांनी संदर्भाधिन पत्रान्वये सातारा जिल्ह्यातील खटाव तालुक्यातील पळसगाव दगडवाडी अनफळे मायणी चितळी माहुली रस्ता प्रमुख जिल्हा मार्ग म्हणून दर्जोन्नत करणेबाबत प्रस्ताव शासनास सादर केलेला आहे. तसेच जिल्हा परिषद, सातारा यांनी सदर रस्ते दर्जोन्नत करणेबाबत मागणी केलेली आहे.
सदर रस्त्यावरील वाहतुक वर्दळ व गावांची संख्या, लोकसंख्या, रस्त्याचा होणारा वापर तसेच जिल्हा परिषद, सातारा यांचा ठराव विचारात घेता सदर रस्ते प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन आहे.
शासन निर्णय : मुख्य अभियंता, सार्वजनिक बांधकाम प्रादेशिक विभाग, पुणे यांचा प्रस्ताव व जिल्हा परिषद, सातारा यांचा ठराव विचारात घेऊन सातारा जिल्ह्यातील खालील रस्ता दर्जोन्नत करण्यात येत आहेत.
-------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | रस्त्याचा क्रमांक | साखळी क्रमांक व लांबी | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
| १. | पळसगाव दगडवाडी अनफळे मायणी चितळी माहुली रस्ता. | इजिमा क्रमांक - ९८ | (०/००ते ११/२००) ११.२०० कि.मी. | १३.७०० कि.मी. | प्रमुख जिल्हा मार्ग-११३ |
| प्रजिमा क्रमांक - ११२ | (३/८०० ते ४/००) ०.२००कि.मी. (ओव्हरलॅप लांबी-अनफळे ते मायणी) |
| ग्रामीण मार्ग -३२८ | (०/०० ते २/५००) २.५०० कि.मी. |
|  | एकूण | १३.७०० कि.मी. |  |
-------------------------------------------------------------------------------------------------------------------------------------------
# Page 2
शासन निर्णय क्रमांकः रवियो-२०१९/प्र.क्र.१२४/नियोजन-२
परिणामी, रस्ते विकास योजना २००१-२०२१ मधील सातरा जिल्ह्यातील प्रमुख जिल्हा मार्ग दर्जाच्या रस्त्यांच्या एकूण लांबीत १३.७०० कि.मी. ने वाढ होवून एकूण लांबी (२८०५.४१० + १३.७००) म्हणजेच २८१९.११ कि.मी. इतकी व इतर जिल्हा मार्ग रस्त्यांच्या एकूण लांबीत ११.२०० कि.मी. ने घट होवून एकूण लांबी (२८०६.७३० ११.२०० ) म्हणजेच २७९५.५३ कि. मी. इतकी तसेच ग्रामीण मार्ग रस्त्यांच्या एकूण लांबीत २.५०० कि.मी. ने घट होवून एकूण लांबी (६९०७.३३ - २.५००) म्हणजेच ६९०४.८३ कि.मी. इतकी होईल.
उपरोक्त रस्त्यावर प्रधानमंत्री ग्रामसडक / मुख्यमंत्री ग्रामसडक योजना व इतर योजनेतुन ज्या लांबीत काम पूर्ण झालेले किंवा प्रस्तावित असेल अथवा झालेल्या कामाचा दोष दायित्व कालावधी शिल्लक असेल असे कोणतेही कामे अथवा अर्थसंकल्पीय कामे इतर कोणत्याही योजनेअंतर्गत प्रस्तावित करण्यात येणार नाहीत या अटी शर्तीस अधिन राहुन रस्ता दर्जोन्नती करण्यात येत आहे.