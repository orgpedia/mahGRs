# Page 1
अधीक्षक अभियंता, दक्षता व गुणनियंत्रण मंडळ, नवी मुंबई यांच्या अधिनस्त जिल्हा प्रयोगशाळा, ठाणे वर्ग करणेबाबत...
महाराष्ट्र शासन
सार्वजनिक बांधकाम विभाग,
शासन निर्णय क्र. ईएसटी-२०२१/प्र.क्र.६० / प्रशासन - १
मंत्रालय, मुंबई-४०० ०३२
दिनांक :- २९ नोव्हेंबर, २०२१
संदर्भ:- मुख्य अभियंता, सार्वजनिक बांधकाम प्रादेशिक विभाग, कोकण यांचे क्र.मु.अ.(को)/ परिमंडळ/१९३२, दि.२२ जुलै, २०२१ रोजीचे पत्र.
प्रस्तावना : ठाणे जिल्ह्यातील बांधकाम प्रकल्पांची गुणवत्ता तपासण्यासाठी अधीक्षक अभियंता, सार्वजनिक बांधकाम मंडळ, ठाणे यांच्या अधिनस्त दक्षता व गुण नियंत्रण उप विभागांतर्गत नवीन जिल्हा क्षेत्रिय प्रयोगशाळा उभारण्यात आलेली आहे. सदर प्रयोगशाळा अधीक्षक अभियंता, दक्षता व गुणनियंत्रण मंडळ, नवी मुंबई यांच्या अधिनस्त देण्याची बाब शासनाच्या विचाराधीन होती.
शासन निर्णय : मुख्य अभियंता, सार्वजनिक बांधकाम प्रादेशिक विभाग, कोकण यांच्या अधिपत्याखालील अधीक्षक अभियंता, सार्वजनिक बांधकाम मंडळ, ठाणे यांच्या अधिनस्त उपअभियंता, दक्षता व गुणनियंत्रण उपविभाग, कोपरी, ठाणे प्रशासकीय कामकाजाच्या दृष्टीने व शासनावर कोणताही अधिकचा आर्थिक भार पडणार नाही, या अटीच्या अधीन राहून, अधीक्षक अभियंता, दक्षता व गुणनियंत्रण मंडळ, नवी मुंबई यांच्या अधिनस्त देण्यात येत असून, त्याचे नामाभिधान जिल्हा प्रयोगशाळा, ठाणे करण्यास या शासन निर्णयान्वये मान्यता देण्यात येत आहे.
२. जिल्हा प्रयोगशाळा, ठाणे करीता परिशिष्ट-१ मध्ये दर्शविल्यानुसार आवश्यक अधिकारी / कर्मचारीवर्ग समावेशनाने घेणेबाबतचा निर्णय अधीक्षक अभियंता, दक्षता व गुणनियंत्रण मंडळ, नवी मुंबई यांनी अधीक्षक अभियंता, सार्वजनिक बांधकाम मंडळ, ठाणे यांच्या सल्लामसलतीने घेण्यात यावा.
३. वित्त विभाग, शासन निर्णय, दि.०४/०५/२०२० अन्वये नवीन पद निर्मितीवर निर्बंध घालण्यात आलेले आहेत. यास्तव जिल्हा क्षेत्रिय प्रयोगशाळेसाठी आवश्यक असलेली प्रयोगशाळा सहायक व प्रयोगशाळा परिचर ही दोन पदे सद्य:स्थितीत नव्याने निर्माण न करता सदर पदाशी समकक्ष अधिकारी / कर्मचारी यांना प्रशिक्षण देऊन प्रयोगशाळेशी संबंधीत कामे करुन घेण्यात यावी.
४. जिल्हा क्षेत्रिय प्रयोगशाळेसाठी उपलब्ध करुन दिलेले प्रशिक्षित अधिकारी / कर्मचारी यांच्या बदल्या त्यांच्या सदर कार्यरत पदावरील पदावधी पूर्ण होण्यापूर्वी करण्यात येऊ नयेत.
जेणेकरुन शासनाचा प्रशिक्षणावरील वेळ व खर्च वाया जाणार नाही.
५. नवनिर्मित जिल्हा प्रयोगशाळा कार्यान्वयित करण्यासाठी आवश्यक / कमी असलेली उपकरणे तथा
# Page 2
शासन निर्णय क्रमांक: ईएसटी-२०२१/प्र.क्र.६०/प्रशासन-१
साधन सामुग्रीची (स्थापत्य/विद्युत) पूर्तता अधीक्षक अभियंता, दक्षता व गुणनियंत्रण मंडळ, नवी मुंबई यांनी करावी.
६. अधीक्षक अभियंता, दक्षता व गुणनियंत्रण मंडळ, नवी मुंबई यांच्याकडे वर्ग करण्यात येणाऱ्या जिल्हा प्रयोगशाळा, ठाणे मधील अधिकारी / कर्मचारी यांचे आर्थिक वर्ष सन २०२१-२२ करीता वेतन व भत्ते अधीक्षक अभियंता, सार्वजनिक बांधकाम मंडळ, ठाणे यांनी “ मागणी क्र.एच-६, २०५९ सार्वजनिक बांधकामे, ८०-सर्वसाधारण, ००१ - संचालन व प्रशासन, (०३) अधीक्षक अभियंता, सार्वजनिक बांधकाम मंडळ, (०३) (०२) कार्यान्वयन, संगणक सांकेतांक-२०५९०८९३, ०१ - वेतन या लेखाशिर्षामधून भागविण्यात यावेत.
तद्नंतर पुढील आर्थिक वर्षापासून (एप्रिल-२०२२ पासून) या अधिकारी कर्मचाऱ्यांचे वेतन व भत्ते अधीक्षक अभियंता, दक्षता व गुणनियंत्रण मंडळ, नवी मुंबई या कार्यालयाकडून अदा करण्यात यावेत. याकरीता “ उप विभागीय अभियंता, दक्षता व गुणनियंत्रण मंडळ, नवी मुंबई ” यांना आहरण व संवितरण अधिकारी म्हणून घोषित करण्यात येत आहे.
# Page 3