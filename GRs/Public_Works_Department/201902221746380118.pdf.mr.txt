# Page 1
रायगड जिल्ह्यातील राज्यमार्ग - ७६ (वडवली) ते आसल भुतीवली माथेरान रोप-वे स्टेशन रस्ता प्रमुख जिल्हा मार्ग म्हणून दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक: रवियो-२०१९/प्र.क्र.२२/ नियोजन-२
मंत्रालय, मुंबई-४०० ०३२
दिनांक - २२ फेब्रुवारी, २०१९
पहावे :- १) मुख्य अभियंता, सार्वजनिक बांधकाम प्रादेशिक विभाग, मुंबई यांचे पत्र जा. क्र.मुअ (को)/रेखाचित्र शाखा/दर्जोन्नती-१०१/५३९, दि.२८/०१/२०१९
प्रस्तावना :
मुख्य अभियंता, सार्वजनिक बांधकाम प्रादेशिक विभाग, मुंबई यांनी संदर्भाधिन पत्रान्वये रायगड जिल्ह्यातील रा.मा.७६(वडवली) ते आसल भुतीवली माथेरान रोप-वे स्टेशन रस्ता प्रमुख जिल्हा मार्ग म्हणून दर्जोन्नत करणेबाबत प्रस्ताव शासनास सादर केलेला आहे. तसेच जिल्हा परिषद, अलीबाग यांनी सदर रस्ते दर्जोन्नत करणेबाबत मागणी केलेली आहे.
थंड हवेचे प्रसिध्द ठिकाण माथेरान येथे जाण्यासाठी माथेरान रोप-वे प्रकल्प प्रस्तावित असून रोप-वे प्रकल्पाकरीता रोप-वे स्टेशनची प्रस्तावित जागा भुतावली गावाजवळ आहे. सदर रस्त्यावर भविष्यात मोठया प्रमाणात होणारी वाहतुक वर्दळ विचारात घेता सदर रस्ता प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, मुंबई यांचा प्रस्ताव व जिल्हा परिषद, अलीबाग यांचा ठराव विचारात घेऊन रायगड जिल्ह्यातील राज्यमार्ग-७६ (वडवली) ते आसल भुतीवली माथेरान रोप-वे स्टेशन रस्ता सा.क्र. ० /०० ते २/६०० (२.६०० कि.मी.) हा रस्ता प्रमुख जिल्हा मार्ग - ९० दर्जोन्नत करण्यात येत आहेत.
परिणामी, रस्ते विकास योजना २००१-२०२१ मधील रायगड जिल्ह्यातील प्रमुख जिल्हा मार्ग दर्जाच्या रस्त्यांच्या एकूण लांबीत २.६०० कि.मी. ने वाढ होवून एकूण लांबी (८२१.२४०+ २.६०० ) म्हणजेच ८२३.८४० कि.मी. इतकी होईल.
# Page 2
शासन निर्णय क्रमांकः रवियो-२०१९/प्र.क्र.२२/नियोजन-२