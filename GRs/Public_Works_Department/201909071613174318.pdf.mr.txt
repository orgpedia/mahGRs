# Page 1
कार्यकारी अभियंता (स्थापत्य) यांच्या बदल्या / पदस्थापना महाराष्ट्र शासन
सार्वजनिक बांधकाम विभाग
शासन आदेश क्रमांकः टीएफएस-१११९/प्र.क्र.१६६ (५) /सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: ७ सप्टेंबर, २०१९
संदर्भ : सा. बां. विभाग शासन आदेश क्रमांक पीओजी १११८/प्र.क्र.२३३(११)/सेवा-१, दिनांक ०१ ऑगस्ट,२०१९
शासन आदेश :
संदर्भाधीन आदेशान्वये, श्री. रविंद्र रतन पाटील, सहायक अभियंता श्रेणी-१ यांची पदोन्नतीने पदस्थापना कार्यकारी अभियंता, धुळे महानगरपालिका, धुळे या प्रतिनियुक्तीच्या रिक्त पदावर करण्यात आली होती. परंतु सदर पदावर श्री. पाटील हे रुजू झालेले नाहीत.
महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) व ४ (५) मधील तरतुदीनुसार व सक्षम प्राधिकाऱ्याच्या मान्यतेने, सार्वजनिक बांधकाम विभागातील श्री. रविंद्र रतन पाटील, सहायक अभियंता श्रेणी १, सार्वजनिक बांधकाम (बीओटी) उप विभाग, नाशिक यांच्या संदर्भाधीन आदेशान्वये केलेल्या पदोन्नतीउपरांत
पदस्थापनेमध्ये आता अंशत: बदल करण्यात येत असून त्यांची सुधारित पदस्थापना त्यांच्या विनंतीनुसार तसेच सार्वजनिक सेवेच्या हितार्थ व प्रशासकीय सोयीस्तव, श्री. सं. ज्ञा. पवार यांच्या बदलीने रिक्त होणाऱ्या कार्यकारी अभियंता, सा.बां.विभाग,संगमनेर पदावर करण्यात येत आहे.
२. श्री. सं. ज्ञा. पवार, कार्यकारी अभियंता यांच्या बदलीचे आदेश स्वतंत्रपणे निर्गमित करण्यात येतील.
३. श्री. पाटील यांच्या संदर्भाधीन पदोन्नती / पदस्थापना आदेशातील अटी-शर्ती लागू राहतील.
४. श्री. पाटील यांनी त्यांच्या नवीन पदाचा कार्यभार त्वरीत स्वीकारावा व आपला पदग्रहण अहवाल शासनास विनाविलंब सादर करावा. त्यांनी अनधिकृतरित्या गैरहजर राहू नये अन्यथा त्यांची अनुपस्थिती ही अनधिकृत गैरहजेरी म्हणून समजण्यात येईल व विनावेतन करण्यात येईल तसेच त्यांच्या सेवेत खंड पडण्याची शक्यता नाकारता येत नाही याची जाणीव संबंधितांना करुन देण्यात येत आहे. तसेच, श्री. पाटील यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम २३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
५. संबंधित नियंत्रक अधिकाऱ्यांना कळविण्यात येते की, त्यांनी पदमोचक अधिकाऱ्यांनी कार्यभार स्वीकारल्याचा दिनांक त्वरित शासनास doser1.pwd@maharashtra.gov.in या ई-मेल पत्त्यावर कळवावा.
विहीत कालावधीत अधिकारी रुजू न झाल्यास, त्याबाबत शासनास त्वरित अवगत करण्यात यावे, जेणेकरुन संबंधितांविरुद्ध शिस्तभंगविषयक कारवाई त्वरित करणे शक्य होईल. म.ना.से. (रजा) नियम, १९८१ मधील नियम-३०(सी) नुसार बदली झालेल्या अधिकाऱ्याचा रजा अर्ज स्वीकारु नये / मंजूर करु नये.
# Page 2
शासन आदेश क्रमांकः टीएफएस-१११९/प्र.क्र.१६६ (५) /सेवा-१
६. श्री. पाटील यांची पदोन्नती उपरांत पदस्थापनेतील बदल त्यांच्या विनंतीनुसार करण्यात येत
असल्याने त्यांना नियमानुसार अनुज्ञेय असणारा पदग्रहण अवधी, प्रवास भत्ता व दैनिक भत्ता देय राहणार
नाही.
७. श्री. पाटील यांनी नवीन पदस्थापनेच्या पदाचा कार्यभार स्वीकारल्याचा दिनांक शासनास तसेच
संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.