# Page 1
आशियाई विकास बँक अर्थसहाय्यीत प्रकल्पांतर्गत निर्माण करण्यात आलेल्या Project Management Unit मध्ये सेवानिवृत्त अधीक्षक अभियंता स्तरावरील अधिकाऱ्याची Resource Person-I म्हणून नियुक्ती करण्याबाबत.
महाराष्ट्र शासन
सार्वजनिक बांधकाम विभाग
शासन आदेश क्र. संकिर्ण-२०१९/प्र.क्र.०५/एडीबी
मंत्रालय, मुंबई -४०० ०३२.
दिनांक : ०९ जुलै, २०१९
शासन आदेश :
महाराष्ट्र शासन, सामान्य प्रशासन विभाग यांचेकडील शासन निर्णय क्रमांक, संकीर्ण-२७१५/प्र.क्र.१००/ १३, दिनांक- १७/१२/२०१६ मधील तरतुदीनुसार खालील शासकीय सेवानिवृत्त अधिकाऱ्यास त्यांच्या नावासमोर दर्शविलेल्या पदावर व दरमहा परिश्रमिक तत्वावर कंत्राटी पद्धतीने खालील अटींच्या अधीन राहून या आदेशान्वये १ वर्षाच्या कालावधीकरिता नियुक्ती देण्यात येत आहे. सदर नियुक्तीच्या कराराचा कालावधी हा १ वर्षाचा असला तरी तत्पूर्वी केव्हाही नियुक्ती संपुष्टात आणण्याचा अधिकार शासनास राहील.
------------------------------------------------------------------------------------------
| अ.क्र. | सेवानिवृत्त अधिकाऱ्यांचे नाव | पदनाम | प्रादेशिक क्षेत्र | नियुक्ती दिनांक |
| १ | श्री. विवेक साळवे | अधीक्षक अभियंता (सेवानिवृत्त) | नागपूर, अमरावती,  |  औरंगाबाद | ०९/०७/२०१९ |
------------------------------------------------------------------------------------------
१. श्री. विवेक साळवे, अधीक्षक अभियंता (सेवानिवृत्त) यांनी त्यांचे सेवानिवृत्तीचे वेळेस असलेले वेतन प्रमाणपत्र सादर केल्यानंतर शासन निर्णय क्र.संकिर्ण २७१५/प्र.क्र.१००/१३, दि.१७/१२/२०१६ मधील तरतुदीनुसार दरमहा परिश्रमिक निश्चित करणेत येऊन अदा करणेत येईल. व त्या पारिश्रमिक रकमेतून, शासकीय नियमाप्रमाणे व्यवसाय कर व इतर आवश्यक कपाती वजा करून घेतल्या जातील.
२. श्री. विवेक साळवे, यांचे करार कालावधीत मुख्यालय नागपूर येथे राहील.
३. श्री. विवेक साळवे, यांची नियुक्ती त्यांच्या नावासमोर दर्शविलेल्या प्रादेशिक क्षेत्राकरीता राहील.
४. श्री. विवेक साळवे, यांना सर्व प्रकारच्या सेवा विषयक शासकीय अधिनियम/नियम त्यांच्या सेवा विषयक कालावधीमध्ये लागू राहतील.
५. शासकीय सुट्ट्यांव्यतिरिक्त संपूर्ण कॅलेंडर वर्षासाठी केवळ आठ दिवसांची नैमित्तिक रजा देय राहील. सदर रजा उपभोगण्यासाठी आवश्यक त्या प्रमाणात त्याचा कर्तव्य कालावधी पूर्ण झालेला असणे आवश्यक आहे.
६. सार्वजनिक बांधकाम विभागातील गोपनीय बाबींच्या, गोपनीयतेचा भंग होणार नाही, याची दक्षता घ्यावी लागेल. तसेच कामाशी प्रामाणिक राहून काम करणे बंधनकारक राहील. सदर नियुक्त पदासाठी व कालावधीसाठी Resource Person यांना कोणतेही वित्तीय अधिकार प्राप्त असणार नाहीत.
७. कार्यालयीन कामकाजानिमित्त निकडीच्या प्रसंगी शासकीय सुट्यांचे दिवशी व कार्यालयीन दिवशी वेळेपूर्वी व वेळेनंतर कार्यालयात उपस्थित राहून काम करणे बंधनकारक राहील.
८. श्री. विवेक साळवे, (सेवानिवृत्त) यांना शासनाच्या गरजेप्रमाणे व सूचनेनुसार महाराष्ट्रात दौरे करणे बंधनकारक राहील. त्यासाठी त्यांना विहीत नियमानुसार रेल्वे भाडे अदा करण्यात येईल.
# Page 2
शासन आदेश क्रमांकः संकिर्ण-२०१९/प्र.क्र.०५/एडीबी
९. एशियन डेव्हलपमेंट बँकेच्या व सार्वजनिक बांधकाम विभागाच्या कामासंबंधी वरिष्ठांनी दिलेल्या आदेशाचे पालन करावे लागेल.
१०. सदर नियुक्ती ही तात्पुरत्या स्वरूपाची आहे. सदर पद करारनाम्यातील नमूद कालावधी संपल्यानंतर संपुष्टात येणार आहे. सदरील नेमणुकीचा करारनाम्यातील नमूद कालावधी संपल्यानंतर किंवा प्रशासकीय कारणास्तव करार रद्द केल्यानंतर कर्मचाऱ्याचा शासकीय कार्यालयाच्या आस्थापनेशी कोणताही संबंध राहणार नाही. तसेच सेवानिवृत्त अधिकाऱ्यांचे कोणतेही उत्तरदायित्व शासनावर राहणार नाही.
११. नियुक्त अधिकारी यांनी रू.१०० चे स्टॅम्प पेपरवर करार करणे आवश्यक आहे. अन्यथा त्यांची नियुक्ती रद्द करण्यात येईल.
१२. असा अधिकारी त्यांच्यावर सोपविलेली सेवा पार पाडण्याच्या कामात व्यत्यय निर्माण होईल, अशा कोणत्याही व्यावसायिक कामात गुंतलेला नसावा.
१३. अशा अधिकारी यांनी conflict of interest जाहीर करणे आवश्यक राहील.
१४. Resource Person यांनी एशियन डेव्हलपमेंट बँक अर्थसहाय्यित महाराष्ट्र रस्ते सुधारणा प्रकल्पासाठी मुख्य अभियंता तथा प्रकल्प संचालक व Project Management Unit यांना सदर प्रकल्पाच्या प्रभावी अंमलबजावणी व देखरेखीसाठी सहाय्य करायचे आहे.
१५. या प्रकल्पांतर्गत रस्ते व पूल कामांचे सविस्तर प्रकल्प अहवालांची तांत्रिक व प्रशासकीय तपासणी करायची आहे.
१६. एडीबी अंतर्गत रस्त्यांच्या कामांचा समावेश करणे अथवा समाविष्ट केलेल्या रस्त्यांच्या कामांसाठी महाराष्ट्रातील रस्त्यांचा अभ्यास करून योग्य रस्ते सुचवायचे आहेत.
१७. क्षेत्रीय अधिकारी यांना सर्वेक्षण, तपासणी, सविस्तर प्रकल्प अहवाल तयार करण्यासाठी मार्गदर्शन व सहाय्य करणे.
१८. सविस्तर प्रकल्प अहवाल तयार करण्यासाठी नेमलेल्या तांत्रिक सल्लागारांकडून तांत्रिक दृष्ट्या योग्य प्रकल्प अहवाल व अंदाजपत्रके तयार करणे/करून घेणे.
१९. याव्यतिरिक्त मु.अ. तथा प्र.सं.(बा.स.प्र.) यांनी एशियन डेव्हलपमेंट बँक अर्थहाय्यित महाराष्ट्र रस्ते सुधारणा प्रकल्पासाठी वेळोवेळी दिलेल्या सुचनांनुसार काम करणे.
२०. Resource Person यांचे वेतन व इतर भत्ते अदा करण्यासाठी अधीक्षक अभियंता, सा.बां. मंडळ, अमरावती अंतर्गत कार्यकारी अभियंता, सा.बां. विभाग क्र.१, अचलपूर यांना प्राधिकृत करण्यात येत आहे.
२१. सदर आदेश निर्गमित केल्याच्या दिनांकापासून ८ दिवसाच्या कालावधीमध्ये नियुक्त Resource Person यांनी नियुक्ती आदेश व अटी स्विकारलेबाबत शासनास व वेतन प्राधिकृत कार्यालयास कळवावे.
# Page 3