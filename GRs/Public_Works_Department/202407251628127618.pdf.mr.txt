# Page 1
मुख्य अभियंता, सार्वजनिक बांधकाम
प्रादेशिक विभाग, कोकण, यांच्या
अधिपत्याखालील नवनिर्मित अधीक्षक
अभियंता, सार्वजनिक बांधकाम मंडळ,
सिंधुदुर्ग या कार्यालयासाठी आहरण व
संवितरण अधिकारी घोषीत करणे.
महाराष्ट्र शासन
सार्वजनिक बांधकाम विभाग
शासन निर्णय क्रमांक संकीर्ण २०२४/प्र.क्र.३६/२०२४/अर्थ-३
मादाम कामा मार्ग, हुतात्मा राजगुरू चौक,
मंत्रालय, मुंबई-४०००३२
दिनांकः-२६ जुलै, २०२४
संदर्भः- सार्वजनिक बांधकाम विभाग शासन निर्णय क्र.ईएसटी-२०२२/प्र.क्र.८०/प्रशासन-१,
दिनांक २९.०२.२०२४
प्रस्तावना:-
संदर्भाधीन शासन निर्णयान्वये, “मुख्य अभियंता, सार्वजनिक बांधकाम प्रादेशिक विभाग, कोकण”
अंतर्गत “अधीक्षक अभियंता, सार्वजनिक बांधकाम मंडळ, सिंधुदुर्ग” हे नवीन मंडळ कार्यालय स्थापन
करण्यात आले आहे. या शासन निर्णयान्वये, “अधीक्षक अभियंता, सार्वजनिक बांधकाम मंडळ, सिंधुदुर्ग”
यांना कार्यालय प्रमुख व नियंत्रक अधिकारी म्हणून घोषित करण्यात आलेले आहे. आता या नवनिर्मीत
कार्यालयासाठी वेतन व भत्ते, प्रवासभत्ता यावरील खर्च तसेच इतर आकस्मिक खर्चाची देयके सादर
करण्याकरिता व आहरण व संवितरण सुलभतेने होण्याकरिता आहरण व संवितरण अधिकारी घोषीत
करण्याची बाब शासनाच्या विचाराधीन होती. यासंदर्भात शासनाने पुढीलप्रमाणे निर्णय घेतला आहेः-
२. शासन निर्णय:-
“अधीक्षक अभियंता, सार्वजनिक बांधकाम मंडळ, सिंधुदुर्ग” या नवीन मंडळ कार्यालयाच्या वेतन,
भत्ते व इतर कामांच्या देयकांच्या प्रदानासाठी सर्व प्रयोजनार्थ “उप अभियंता तथा सहायक अधीक्षक
अभियंता, सार्वजनिक बांधकाम मंडळ, सिंधुदुर्ग” यांना “आहरण व संवितरण अधिकारी” म्हणून घोषित
करण्यात येत आहे.
३. शासन निर्णय वित्त विभाग क्रमांक विअप्र २०१३/प्र.क्र.३०/२०१३/विनियम, भाग २, दिनांक
१७.०४.२०१५ सोबतच्या वित्तीय अधिकार नियमपुस्तिका १९७८ च्या भाग पहिला, उपविभाग एक,
अनुक्रमांक ३ मधील नियम क्र. २ अन्वये प्रशासकीय विभागांना प्रदान केलेल्या अधिकारांनुसार तसेच
महाराष्ट्र कोषागार नियम, १९६८ मधील नियम १५ (३) व नियम १५६ अन्वये दिलेल्या अधिकारांचा वापर
करून हा शासन निर्णय निर्गमीत करण्यात येत आहे.
# Page 2
शासन निर्णय क्रमांकः संकीर्ण २०२४/प्र.क्र.३६/२०२४/अर्थ-३
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध