# Page 1
पेट्रोल पंपाच्या आराखड्यास व पेट्रोलपंपासह सर्व्हीस स्टेशन / रिसॉर्ट/ हॉटेल / ढाबे यांना राज्यमार्ग / प्रमुख जिल्हामार्ग इत्यादीकरीता पोचमार्गामधील तरतुदीमध्ये सुधारणा करणेसाठी समिती गठीत करणे.
महाराष्ट्र शासन
सार्वजनिक बांधकाम विभाग
शासन निर्णय क्र.आरबीडी-२०२०/प्र.क्र.३२/रस्ते-७
मंत्रालय, मुंबई - ४०० ०३२.
दिनांक :- ५ फेब्रुवारी, २०२१.
प्रस्तावना: सार्वजनिक बांधकाम विभागातर्फे रस्त्याच्या कडेला पेट्रोल पंपाच्या आराखड्यास व
पेट्रोलपंपासह सर्व्हर्हीस स्टेशन / रिसॉर्ट/ हॉटेल / ढाबे यांना राष्ट्रीय महामार्ग / राज्यमार्ग / प्रमुख
जिल्हामार्ग इत्यादी मार्गावरून पोचमार्ग बांधण्यास परवानगीसाठी संबंधित सार्वजनिक बांधकाम
मंडळाचे अधीक्षक अभियंता यांना सक्षम प्राधिकारी म्हणून दि. १३.१२.२०१९ च्या शासन
परिपत्रकान्वये नियुक्त करण्यात आले आहे. तसेच राष्ट्रीय महामार्गाच्या बाबतीत केंद्रीय भूतल
परिवहन मंत्रालयाचे पत्र क्र.RW/NH- ३३०२३७/१९ / ९९, Do-III दि. ३१.०८.२००० मध्ये नमुद
कार्यपध्दतीनुसार कार्यवाही करण्याबाबत सूचना देण्यात आलेल्या आहेत.
सदर प्रस्तावांची छानणी क्षेत्रीय अधिकाऱ्यांमार्फत आय. आर. सी. १२-२००९ मधील
तरतुदीनुसार केली जाते. परंतु केंद्र शासनाच्या रस्ते वाहतूक व महामार्ग मंत्रालयाचे दि. २६
.०६.२०२० च्या पत्रान्वये रस्त्याच्या कडेला पेट्रोल पंपाच्या आराखड्यास व पेट्रोलपंपासह सर्व्हीस
स्टेशन / रिसॉर्ट/हॉटेल / ढाबे यांना राष्ट्रीय महामार्गावरून पोचमार्ग बांधण्याकरीता नव्याने सूचना
निर्गमित केल्या आहेत. सदर सूचना या केवळ राष्ट्रीय महामार्गाकरीता आहेत. इतर राज्यांनी
त्यांच्या राज्याकरीता स्वतंत्रपणे तरतूदी बनविल्या आहेत.आय.आर.सी.१२-२००९ मधील तरतूदी
या केवळ मार्गदर्शक स्वरूपाच्या असून त्याबाबत राज्याने स्वंतत्रपणे सूचना निर्गमित करणे
आवश्यक आहे.
# Page 2
शासन निर्णय क्रमांकः आरबीडी-२०२०/प्र.क्र.३२/रस्ते-७
त्याप्रमाणेच नगर विकास विभागाच्या क्र. टिपीएस-१८१९/अनौसं-३६/१९/नवि-१३
दि.०५.०८.२०१९ च्या शासन निर्णयान्वये दि.०७.०७.२००५ चा शासन निर्णय अधिक्रमित करण्यात
आल्याने, सद्यस्थितीत नागरी भाग, अनागरी भाग, औद्योगिक भाग व डोंगराळ भाग या संज्ञांच्या
व्याख्या ठरविणे जिकरीचे होत आहे.
तसेच केंद्र शासनाच्या रस्ते वाहतूक व महामार्ग मंत्रालयाचे दि. २६.०६.२०२० अन्वये लागू
सूचना या राज्यमार्ग/प्रमुख जिल्हा मार्ग यांना लागू करता येणार नाहीत. सबब, सद्य:स्थितीत क्षेत्रीय
स्तरावर प्रस्तावांची पडताळणी करणे जिकरीचे होत आहे. सबब, सदर नियमांमध्ये रस्त्याच्या
दर्जानुरूप बदल करण्याची आवश्यकता आहे. याकरीता शासनाने विचारविनीमय करून सुधारणा
करण्यासाठी एक त्रिसदस्यीय समिती गठीत करण्याचा निर्णय घेतला आहे.
शासन निर्णय:
पेट्रोल पंपाच्या आराखड्यास व पेट्रोलपंपासह सर्व्हीस स्टेशन / रिसॉर्ट/ हॉटेल /ढाबे यांना राज्यमार्ग / प्रमुख जिल्हामार्ग इत्यादी मार्गावरून पोचमार्गाबाबत तरतुदींमध्ये सुधारणा करण्यासाठी खालीलप्रमाणे समिती गठीत करण्यात येत आहे.
मुख्य अभियंता, सार्वजनिक बांधकाम प्रादेशिक विभाग, पुणे अध्यक्ष मुख्य अभियंता, सार्वजनिक बांधकाम प्रादेशिक विभाग, मुंबई सदस्य अधीक्षक अभियंता, दक्षता व गुणनियंत्रण मंडळ, कोकण भवन, नवी मुंबई सदस्य सचिव
समितीची कार्यकक्षा : १. केंद्र शासनाच्या दि. २६.०६.२०२० चे राष्ट्रीय महामार्गाकरीता पोचरस्त्याचे धोरण व आय.आर.सी. १२-२००९ मधील तरतुदींचा सर्वंकष अभ्यास करून राज्यमार्ग / प्रमुख जिल्हा मार्ग / इतर जिल्हा मार्ग याकरीता शासनास शिफारशी करणे
२. इतर राज्यांनी केंद्र शासनाच्या दि. २६.०६.२०२० च्या अनुषंगाने त्यांच्या राज्यासाठी तयार केलेल्या स्वतंत्र धोरणांचा अभ्यास करून त्याचा समावेश नवीन धोरणामध्ये करणे.
३. पेट्रोल पंपाच्या आराखड्यास व पेट्रोलपंपासह सर्व्हीस स्टेशन / रिसॉर्ट/ हॉटेल /ढाबे यांना राज्यमार्ग / प्रमुख जिल्हामार्ग इत्यादी मार्गावरून पोचमार्गाची परवानगी देण्याकरीता करावयाच्या कार्यवाहीची पध्दत सुचविणे.
४. तसेच नागरी भाग, अनागरी भाग, औद्योगिक भाग व डोंगराळ भाग या संज्ञांच्या व्याख्या ठरविणे.
पृष्ठ ३ पैकी २
# Page 3
शासन निर्णय क्रमांकः आरबीडी-२०२०/प्र.क्र.३२/रस्ते-७
५. सदर समितीने आपला अहवाल हा निर्णय लागू झाल्यापासून १ महिन्याच्या कालावधील सादर करावयाचा आहे.