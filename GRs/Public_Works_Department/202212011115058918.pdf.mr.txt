# Page 1
महाराष्ट्र अभियांत्रिकी (स्थापत्य) सेवा मुख्य परीक्षा २०१९ मधील सहायक अभियंता श्रेणी-१ गट-अ या पदावर नामनिर्देशनाने तात्पुरती नियुक्ती देणेबाबत.....
महाराष्ट्र शासन
सार्वजनिक बांधकाम विभाग
शासन आदेश क्रमांक: जीएबी २०२२/प्र.क्र.१२८(२)/सेवा-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १ डिसेंबर, २०२२
संदर्भ : : १) महाराष्ट्र लोकसेवा आयोग, मुंबई यांचे पत्र क्र.३७४(२)/ स्थापत्य/२०१९/१९, दि.१५.०६.२०२२ २) सामान्य प्रशासन विभाग, अधिसूचना क्रमांक एसआरव्ही-२०२०/प्र.क्र.४९/कार्या-१२, दि.१४.०७.२०२१.
३) सामान्य प्रशासन विभाग, अधिसूचना क्रमांक एसआरव्ही-२०१६/प्र.क्र.२८१/बारा, दि.२१.६.२०२१ ४) सामान्य प्रशासन विभाग, शासन निर्णय क्रमांक परिवी २७१५/प्र.क्र.३०२/कार्या-८, दि.२२.०६.२०२१ ५) सामान्य प्रशासन विभाग, शासन परिपत्रक क्रमांक संकीर्ण-२०२२/प्र.क्र.१६७/१६अ, दि.२१.११.२०२२.
शासन आदेश
महाराष्ट्र अभियांत्रिकी (स्थापत्य) सेवा मुख्य परीक्षा-२०१९ मधील सहायक अभियंता श्रेणी-१ या गट-अ पदांवरील नियुक्तीसाठी सरळसेवा भरतीद्वारे घेण्यात आलेल्या एकत्रित स्पर्धात्मक परिक्षेच्या निकालावर आधारित महाराष्ट्र लोकसेवा आयोग, मुंबई यांच्या क्र.:३७४(२)/स्थापत्य/ २०१९/१९, दिनांक १५.०६.२०२२ च्या पत्रान्वये सहायक अभियंता श्रेणी- १ पदावर नियुक्तीसाठी शिफारस केलेल्या खालील तक्त्यात नमूद उमेदवारांची सार्वजनिक बांधकाम विभागात सहायक अभियंता श्रेणी-१,गट-अ या पदावर सातव्या वेतन आयोगानुसार सुधारित वेतन मॅट्रीक्समधील वेतन स्तर एस-२० (रुपये ५६१००-१७७५००) मध्ये त्यांच्या नावासमोर दर्शविलेल्या प्रवर्गामध्ये दोन वर्षांच्या परिवीक्षाधीन कालावधीसाठी विहित अटी व शर्तींच्या अधीन राहून तात्पुरती नियुक्ती करण्यात येत आहे.
------------------------------------------------------------------------
|  | अ.क्र |  |  | उमेदवाराचे नांव |  |  | मलोआ गुणवत्ता |  |  | मूळ जात |  |  | मलोआ ने केलेल्या |  |
|  |  | क्रमांक | प्रवर्ग | शिफारशीचा प्रवर्ग |
| १. | श्रीमती फडतरे अनुजा प्रभाकर | १ | खुला | खुला (महिला) |
| २. | श्री. संजय राजेंद्र यादव | २ | खुला | खुला |
| ३ | श्री. वानोडे विशाल अनिल | ३ | इमाव | इमाव |
| ४ | श्री. धिरज नरसिंगराव चंदावार | ४ | भ.ज.- ब | भ.ज.-ब |
| ५ | श्री. खंडारे भुषण सुरेश | ५ | भ.ज. - ब | भ.ज.-ब |
| ६ | श्री. रायपुरे पराग ध्रुव | ६ | अ.जा. | अ.जा. |
| ७ | श्री. पुजारी स्वामीनाथ अर्जुन | ७ | भ.ज.-क | भ.ज.-क |
| ८ | श्री. दिंडोरे निरंजन गंगाधर | ८ | वि.जा.- अ | वि.जा.- अ |
| ९ | श्री. चौरे श्रीकांत दिलीप | ९ | अ.ज. | अ.ज. |
| १० | श्री. गंधारे हर्षल साहेबराव | १० | अ.ज. | अ.ज. |
| ११ | श्री. पवार गौरव प्रकाश | ११ | अ.ज. | अ.ज. |
------------------------------------------------------------------------
# Page 2
शासन आदेश क्रमांकः जीएबी २०२२/प्र.क्र.१२८(२)/सेवा-२
------------------------------------------------------------------------
|  | अ.क्र |  |  | उमेदवाराचे नांव |  |  | मलोआ गुणवत्ता |  |  | मूळ जात |  |  | मलोआ ने केलेल्या |  |
|  | . | क्रमांक | प्रवर्ग | शिफारशीचा प्रवर्ग |
| १२  |  | श्री. पवार निखील दिलीप | १२ | अ.ज. | अ.ज. |
| १३ | श्रीमती देवकर स्वप्नजा विठ्ठल | १३ | वि.जा.- अ (महिला) | वि.जा.-अ (महिला) |
| १४ | श्रीमती पुरी भक्ती अशोकराव | १४ | भ.ज-ब (महिला) | भ.ज-ब (महिला) |
| १५ | श्रीमती आंदेलवाड सीमा सायाबू | १५ | अ.ज. (महिला) | अ.ज. (महिला) |
| १६ | श्रीमती ढंगारे मृणालिनी हरीभाऊ | १६ | अ.ज. (महिला) | अ.ज. (महिला) |
------------------------------------------------------------------------
२. वरील उमेदवारांना संदर्भांधीन क्र.२ येथील महाराष्ट्र शासकीय गट-अ व गट-ब (राजपत्रित व अराजपत्रित) पदावर सरळसेवेने व पदोन्नतीने नियुक्तीसाठी महसुली विभाग वाटप नियम, २०२१ लागू राहील. याबाबत उमेदवारांकडून प्रशिक्षणाच्या अंतिम टप्प्यात महसुली विभाग वाटप नियमावलीतील तरतूदीनुसार विकल्प घेण्यात येईल व त्यानंतर त्यांना विभागातील सहायक अभियंता श्रेणी-१ या गट-अ च्या पदावर तात्पुरती पदस्थापना देण्यात येईल.
३. महाराष्ट्र अभियांत्रिकी (स्थापत्य), सेवा वर्ग-१ गट-अ मधील उमेदवारांची तात्पुरती नियुक्ती ही दोन वर्षाचा परिवीक्षा कालावधी समाधानकारकरित्या पूर्ण करण्याच्या व खालील विहित अटी / शर्तींच्या अधिन असेल :
१) सदर उमेदवारांची नियुक्ती या विभागातील सहायक अभियंता, श्रेणी-१ या पदाच्या सेवाभरती नियमातील तरतुदीनुसार सरळसेवा भरतीद्वारे उपलब्ध असलेल्या जागेवर करण्यात येत आहे.
२) सदर उमेदवारांची महाराष्ट्र अभियांत्रिकी (स्थापत्य) सेवा, गट-अ मधील सार्वजनिक बांधकाम विभागातील सहायक अभियंता श्रेणी-१ या पदावरील नेमणूक ही अंतिम असून त्यात बदल होणार नाही.
३) सदर परिवीक्षाधीन उमेदवारांनी महाराष्ट्र अभियांत्रिकी प्रशिक्षण प्रबोधिनी, नाशिक येथे दिनांक ०२.०१.२०२३ रोजी सकाळी १०.०० वाजता अधिक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक यांचेकडे १ वर्षाच्या प्रशिक्षण कालावधीकरीता हजर व्हावे.
४) सदर उमेदवार दिनांक ०२.०१.२०२३ रोजी हजर न झाल्यास किंवा काही अपरिहार्य उचित कारणास्तव त्यांना मुदतवाढ हवी असल्यास, त्यांनी शासनाकडून मुदतवाढ घेणे आवश्यक असून तशी संमती न घेतल्यास किंवा शासनाकडून त्यांना मुदतवाढ न मिळाल्यास विहित मुदतीत रुजू न होणाऱ्या उमेदवारांचे नियुक्तीचे आदेश आपोआप रद्द होतील व त्यांचा नियुक्तीकरीता कोणत्याही परिस्थितीत विचार करण्यात येणार नाही. यासाठी उमेदवारांकडून देण्यात येणाऱ्या कोणत्याही कारणांचा/विनंतीचा विचार केला जाणार नाही.
५) मुदतवाढीसंदर्भात सामान्य प्रशासन विभाग, शासन अधिसूचना क्रमांक : एसआरव्ही २०१६/ /प्र.क्र.२८१/१२, दिनांक २१.६.२०२१ मधील तरतूदीनुसार कार्यवाही करण्यात येईल.
६) संदर्भ क्र.३ येथील अधिसुचनेन्वये विनियमित केलेल्या महाराष्ट्र नागरी सेवा (जेष्ठतेचे विनियमन) नियमावली, २०२१ मधील तरतुदीनुसार सदरहू उमेदवारांची सहायक अभियंता श्रेणी-१ या संवर्गातील जेष्ठता त्यांच्या रुजू झालेल्या दिनांकापासून निश्चित करण्यात येईल.
# Page 3
शासन आदेश क्रमांक: जीएबी २०२२/प्र.क्र.१२८(२)/सेवा-२
७) आवश्यकता भासल्यास सदर उमेदवारांना भारताच्या संरक्षण सेवेतील पदावर किंवा भारताच्या संरक्षणाशी निगडीत असलेल्या कुठल्याही पदावर देशात किंवा परदेशात प्रशिक्षणाचा कालावधी धरुन ४ वर्षांपेक्षा कमी नसणाऱ्या कालावधीसाठी भारत सरकार ठरविल त्या शर्तीवर सेवा करावी लागेल.
परंतु
(अ)त्यांच्या नियुक्तीनंतर १० वर्षांचा कालावधी संपल्यानंतर त्यांना अशी सेवा करावी लागणार नाही किंवा,
(ब)सर्वसाधारणपणे त्यांच्या वयाची ४० वर्षे पूर्ण झाल्यानंतर त्यांना अशी सेवा करावी लागणार नाही.
८) सामान्य प्रशासन विभाग, शासन निर्णय क्र.परिवी २७१५/प्र.क्र.३०२/कार्या.८, दिनांक २२.०६.२०२१ मधील तरतूदीनुसार पात्र ठरलेल्या परिच्छेद क्र.१ मधील उमेदवारांना परिविक्षा कालावधीमध्ये कोणतीही वेतनवाढ अनुज्ञेय असणार नाही.
९) सदर उमेदवारांपैकी जो उमेदवार मराठी व हिंदी भाषा परीक्षा अगोदरच उत्तीर्ण झाला नसेल किंवा उत्तीर्ण होण्यापासून सूट मिळाली नसेल, तर मराठी व हिंदी भाषा परीक्षा संबंधी केलेल्या नियमानुसार भाषा परीक्षा उत्तीर्ण होणे आवश्यक राहील.
१०) सदर उमदेवारांना सामान्य प्रशासन विभाग (माहिती तंत्रज्ञान), शासन पुरकपत्र क्रमांक : मातंसं २०१२/प्र.क्र.२७७/३९, दिनांक ०८.०१.२०१८ मधील परिच्छेद क्रमांक १.६ मधील तरतूदीनुसार संगणक अर्हता परीक्षा उत्तीर्ण होण्यापासून सूट देण्यात येत आहे.
११) सदर उमदेवारांपैकी खुल्या प्रवर्गातील महिलांसाठी आरक्षित जागेवर शिफारस झालेल्या श्रीमती फडतरे अनुजा प्रभाकर या महिला उमेदवाराला आरक्षणाचा लाभ देण्यासाठी त्यांनी सादर केलेली उन्नत व प्रगत गटात मोडत नसल्याबाबतची प्रमाणपत्रे सक्षम प्राधिकारी यांच्याकडून तपासणीअंती वैध ठरण्याच्या अटीच्या अधिन राहून तात्पुरती नियुक्ती देण्यात येत आहे.
१२) सदर उमदेवारांपैकी अनुसूचित जाती व अनुसूचित जमाती वगळता उर्वरित मागास प्रवर्गातील उमेदवारांची उन्नत व प्रगत गटात मोडत नसल्याबाबतची प्रमाणपत्रे संबंधित समितीकडून पडताळणीच्या अधिन राहून तात्पुरती नियुक्ती देण्यात येत आहे.
१३) महाराष्ट्र लोकसेवा आयोगाने शिफारस केलेल्या सर्व मागासवर्गीय उमेदवारांचे जातीचे दावे नियुक्तीपूर्वी संचालक, समाजकल्याण संचालनालय, पुणे यांचेकडून तर अनुसूचित जमातीच्या उमेदवारांचे दावे आयुक्त, आदिवासी संशोधन व प्रशिक्षण संस्था, पुणे यांचेकडून तपासून घेण्याबाबत कळविले होते. त्याअनुषंगाने सदर उमेदवारांचे जातीचे दावे संचालक, समाजकल्याण संचालनालय, पुणे यांचेकडे तर अनुसूचित जमातीच्या उमेदवारांचे दावे आयुक्त, आदिवासी संशोधन व प्रशिक्षण संस्था, पुणे यांचेकडे तपासणीकरिता पाठविण्यात आले होते. सदर उमेदवारांना त्यांनी शासनास सादर केलेले जाती/जमातीचे वैधता प्रमाणपत्र याची सत्यता अनुक्रमे संचालक, समाजकल्याण संचालनालय, पुणे व आयुक्त, आदिवासी संशोधन व प्रशिक्षण संस्था, पुणे यांचेकडून करून त्या जात वैधता प्रमाणपत्राच्या सत्यता अहवालाच्या अधिन राहून तात्पुरती नियुक्ती देण्यात येत आहे.
श्रीमती आंदेलवाड सीमा सायाबू (अ.ज.प्रवर्ग) यांनी नियुक्तीच्या दिनांकापासून ६ महिन्याच्या आत जात प्रमाणपत्राची वैधता, जात पडताळणी समितीकडून करुन घेणे आवश्यक राहील. विहीत मुदतीत जात वैधता प्रमाणपत्र सादर न केल्यास त्यांची सेवा प्रचलित नियमानुसार समाप्त करण्याची कार्यवाही करण्यात येईल.
१४) वित्त विभाग, शासन निर्णय क्र : अंनियो १००५/१२६/सेवा-४, दिनांक ३१.१०.२००५ मधील तरतूदीनुसार सदर उमेदवारांना नवीन परिभाषित अंशदान निवृत्तीवेतन योजना लागू राहील.
१५) सदर उमेदवारास शासन सेवेत रुजू झाल्यानंतर सेवेचा राजीनामा द्यावयाचा असल्यास, त्यांना शासनाला किमान १(एक) महिन्याची आगाऊ लेखी सुचना किंवा एक महिन्याचे वेतन देणे आवश्यक राहील. यासंदर्भातील राजीनामा स्विकारण्याचे अधिकार केवळ नियुक्ती प्राधिकारी (शासन) यांना असतील. तथापि, राजीनामा दिल्यांनतर पुन्हा राजीनामा मागे घ्यावयाचा असल्यास त्यांना वित्त विभाग, शासन निर्णय क्रमांक : अंनियो-२०१९/ प्र.क्र.४७०/ सेवा-४, दिनांक ९.५.२०२२ मधील
# Page 4
शासन आदेश क्रमांकः जीएबी २०२२/प्र.क्र.१२८(२)/सेवा-२
तरतूदीनुसार शासनाला किमान १ (एक) महिन्याची आगाऊ लेखी सूचना किंवा एक महिन्याचे वेतन देणे आवश्यक राहतील.
१६) महाराष्ट्र राज्य प्रशिक्षण धोरणासंबंधी, सामान्य प्रशासन विभागाच्या शासन निर्णय क्रमांक : टीआरएन-०९/प्र.क्र.३९/०९/१२-अ, दिनांक २३.०९.२०११ मधील परिच्छेद सहा येथील तरतूदीनुसार प्रशिक्षण सुरु होण्यापूर्वी प्रशिक्षणार्थीने सक्षम प्राधिकाऱ्यास बंधपत्र लिहून द्यावे लागेल. जर एखादा प्रशिक्षणार्थी बंधपत्रात नमूद केलेल्या कालावधीत नोकरी सोडत असेल तर बंधपत्रात नमूद केलेली रक्कम प्रशिक्षणार्थीकडून वसूल करुन संबंधित प्राधिकाऱ्याला प्रथम शासनाकडे जमा करावी लागेल. याबाबतचे दर शासन निश्चित करेल. त्यानुसार प्रत्येक प्रशिक्षणार्थीला प्रशिक्षणासाठी रुजू झाल्यानंतर अधिक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक यांच्याकडे विहित नमुन्यातील बंधपत्र भरुन सादर करणे बंधनकारक राहील व त्याची प्रत शासनास सादर करावी.
१७) प्रशिक्षणादरम्यान प्रशिक्षणार्थीकडून प्रबोधिनीच्या प्रशिक्षणाबाबतच्या नियमांचे व शिस्तीचे काटेकोरपणे पालन करण्यात यावे. त्यांच्याकडून नियमभंग झाल्यास प्रबोधिनीकडून त्यांच्याविरुध्द शिस्तभंगाची कार्यवाही करण्यात येईल व तसा अहवाल शासनास विनाविलंब पाठविण्यात यावा.
१८) सदर उमेदवारांना सामान्य प्रशासन विभाग, शासन निर्णय क्र.परिवी २७१५/प्र.क्र.३०२/ कार्या.८, दिनांक २२.०६.२०२१ नुसार नवीन परिवीक्षा धोरण लागू राहील. त्यानुसार " सदरहू सहायक अभियंता श्रेणी-१, गट-अ यांना दोन वर्षाचा परिवीक्षाधीन कालावधी लागू राहील. सदर कालावधीत परिवीक्षा धोरणानुसार शासकीय कामकाज करण्यास सक्षम नसल्याचे सिद्ध झाल्यास संबंधित उमेदवाराची शासकीय सेवा कोणतीही पूर्वसूचना न देता समाप्त करण्यात येईल." १९) सदर उमेदवारांनी परिवीक्षाधीन कालावधीत विहित १ वर्षाचे प्रशिक्षण व व्यावसायिक परिक्षा उत्तीर्ण न केल्यास किंवा त्यांचे काम योग्य अथवा अनुरुप न आढळल्यास त्यांची शासकीय सेवा कोणतीही पूर्वसूचना न देता समाप्त करण्यात येईल.
२०) सदर उमेदवारांना सामान्य प्रशासन विभाग, शासन निर्णय क्रमांक :परिवि-२७१५/प्र.क्र.३०२/८, दिनांक २२.०६.२०२१ मध्ये नमूद केल्यानुसार परिवीक्षाधीन कालावधीत रजेच्या तरतूदी लागू होतील.
२१) सदर उमेदवारांपैकी पूर्वी शासकीय सेवेत असणाऱ्या उमेदवारांची सरळसेवेने शासनाच्या दुसऱ्या पदावर परिवीक्षाधीन उमेदवार म्हणून नियुक्ती झाली असल्यास अशा उमेदवारांची सहायक अभियंता श्रेणी-१, गट-अ या पदावरील वेतननिश्चिती ही शासन निर्णय, वित्त विभाग, क्रमांक वेतन १२८९/प्र.क्र.२/९०/सेवा-३,दिनांक २३.०३.१९९४ मधील तरतूदीनुसार करण्यात यावी.
तसेच सदर उमेदवारांपैकी पूर्वी शासकीय सेवेत नसणाऱ्या उमेदवारांची सरळसेवेने शासनाच्या परिवीक्षाधीन उमेदवार म्हणून नियुक्ती झाली असल्यास अशा उमेदवारांची सहायक अभियंता श्रेणी-१, गट-अ या पदावरील वेतननिश्चिती ही महाराष्ट्र नागरी सेवा (वेतन) नियम, १९८१ मधील तरतूदीनुसार करण्यात यावी.
२२) अधिक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक यांनी सदर उमेदवारांचे कार्यमुल्यमापन अहवाल सामान्य प्रशासन विभागाच्या शासन निर्णय दि.२२.०६.२०२१ मधील तरतूदीनुसार लिहिणे आवश्यक आहे.
२३) सदर उमेदवार सध्या केंद्र/राज्य शासनाच्या सेवेत अथवा निमशासकीय सेवेत कार्यरत असतील तर संबंधित नियंत्रक अधिकाऱ्यांनी त्यांना नेमणूकीच्या ठिकाणी हजर होण्याच्या दृष्टीने सदर सेवेतून कार्यमुक्त झाल्याचे अथवा तसे लेखी पत्र सादर केल्याशिवाय त्यांना रुजू करुन घेता येणार नाही.
# Page 5
शासन आदेश क्रमांकः जीएबी २०२२/प्र.क्र.१२८(२)/सेवा-२
२४) महाराष्ट्र अभियांत्रिकी प्रशिक्षण प्रबोधिनी, नाशिक येथे हजर होणाऱ्या उमेदवारांनी आपला रुजू अहवाल अधिक्षक अभियंता व सह संचालक, महाराष्ट्र अभियांत्रिकी प्रशिक्षण प्रबोधिनी, नाशिक यांचेमार्फत शासनास सादर करावा.
२५) सदर उमेदवारांची तात्पुरती नियुक्ती ही आर्थिकदृष्ट्या दुर्बल घटक(EWS) आरक्षण प्रकरणी मा.महाराष्ट्र प्रशासकीय न्यायाधीकरण, नागपूर येथे दाखल मूळ अर्ज क्र.३००/२०२२ मधील अंतिम निर्णयाच्या अधिन राहील.
तसेच सामान्य प्रशासन विभाग, शासन परिपत्रक क्र.संकीर्ण-२०२२/ प्र.क्र.१६७ /१६अ, दि.२१.११.२०२२ मधील तरतुदीनुसार ईडब्ल्यूएस आरक्षण प्रकरणी इतर मा. महाराष्ट्र प्रशासकीय न्यायाधिकरण येथे दाखल असलेले विविध अर्ज, मा.उच्च न्यायालय येथील प्रलंबित याचिका आणि मा.सर्वोच्च न्यायालयात प्रलंबित असलेली विशेष अनुमती याचिका (डायरी) क्र.२९१७४/२०२२ मधील अंतिम निकालाच्या अधिन राहील.
४. सदरचे शासन आदेश सामान्य प्रशासन विभाग/कार्यासन १६अ यांच्या अनौपचारिक संदर्भ क्र.
“निरंक” दि.२१.११.२०२२ अन्वये दिलेल्या सहमतीनुसार निर्गमित करण्यात येत आहेत.
# Page 6