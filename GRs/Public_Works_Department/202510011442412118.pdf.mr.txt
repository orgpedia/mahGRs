# Page 1
SNA SPARSH कार्यपद्धतीद्वारे केंद्र
पुरस्कृत व संबंधित राज्य संलग्न
प्रधानमंत्री ग्राम सडक योजनेंतर्गत निधी
वेळेवर (Just-in-time) वितरित
करण्यासाठी “महाराष्ट्र राज्य सायबर
कोषागार” (Maharashtra State
Cyber Treasury) करिता आहरण व
संवितरण अधिकारी घोषित
करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. एलडब्ल्युई -२०२५ / प्र.क्र. ६५/ यंबांसा
मंत्रालय, मुंबई - ४०० ०३२.
दिनांक: - ०१ ऑक्टोबर, २०२५
वाचा :-
१)वित्त मंत्रालय, भारत सरकार यांचे कार्यालयीन ज्ञापन क्र. File No.१(२७)/PFMS /
२०२०, दि.१३.०७.२०२३
२)वित्त विभाग, शासन परिपत्रक क्रमांक संकीर्ण-२०२४/प्र.क्र.५१/कोषा प्रशा-४,
दि.१०.१०.२०२४
३)सार्वजनिक बांधकाम विभाग, शासन परिपत्रक क्रमांक एलडब्ल्युई-२०२४/प्र.क्र.६३/
यंबांसा, दि.०४.१२.२०२४
४)वित्त विभाग, शासन परिपत्रक क्रमांक संकीर्ण-२०२४/प्र.क्र.५४/कोषा प्रशा-४,
दि.२३.०४.२०२५
५)वित्त विभाग, शासन परिपत्रक क्रमांक संकीर्ण-२०२४/प्र.क्र.५१/कोषा प्रशा-४,
दि.३०.०७.२०२५
प्रस्तावना :-
सार्वजनिक बांधकाम विभागाकडील केंद्र पुरस्कृत योजनांचा निधी वितरित
करण्याकरिता “SNA SPARSH” प्रणाली लागू करण्यात आलेली आहे. “SNA SPARSH”
प्रणालींतर्गत वित्त विभागाने SNAP (Singal Nodal Account Portal) प्रणाली विकसित केली
आहे. सार्वजनिक बांधकाम विभागाकडील केंद्र पुरस्कृत व संबंधित राज्य संलग्न
योजनांकरिता संदर्भ क्र.३ च्या आदेशान्वये SNA(Singal Nodal Agency) म्हणून
कार्यकारी अभियंता, सार्वजनिक बांधकाम विभाग क्र.२, गडचिरोली यांना घोषित करण्यात
आले आहे.
# Page 2
२. उपरोक्त संदर्भीय ४ अन्वये “महाराष्ट्र राज्य सायबर कोषागार कार्यालय, मुंबई” या
कार्यालयाची स्थापना करण्यात आली आहे. व त्यांचा कोषागार संकेतांक ८१०१ असा आहे. या
कोषागार कार्यालयातून देयके आहरित करण्यासाठी आहरण व संवितरण अधिकारी म्हणून
कार्य करण्यास संबंधित केंद्र पुरस्कृत योजनेंतर्गत संबंधित राज्य संलग्न योजनेसाठी आहरण
व संवितरण अधिकारी म्हणून विवक्षितरित्या घोषित करण्यात येतील असेच अधिकारी सक्षम
राहतील. त्यासाठी संबंधित प्रशासकीय विभाग विहित कार्यपद्धती अनुसरुन, सदर
अधिकाऱ्यांना महाराष्ट्र राज्य सायबर कोषागार कार्यालयावरील आहरण व संवितरण
अधिकारी म्हणून अधिकृतरित्या घोषित करतील. या आहरण व संवितरण अधिकाऱ्यांना
प्रचलित कार्यपद्धतीप्रमाणे संचालनालय, लेखा व कोषागारे यांच्यामार्फत समुचित “आहरण व
संवितरण अधिकारी संकेतांक” देण्यात येतील. “SNA SPARSH” कार्यपद्धतीच्या प्रयोजनार्थ
महाराष्ट्र राज्य सायबर कोषागार कार्यालयावरील आहरण व संवितरण अधिकारी म्हणून
शासनाद्वारे घोषित करण्याबाबत सूचित करण्यात आलेले आहे. याअनुषंगाने सार्वजनिक
बांधकाम विभागाकडील केंद्र पुरस्कृत प्रधानमंत्री ग्राम सडक योजनेंच्या धर्तीवर कार्यान्वित
करण्यात येत असलेली डावी कडवी विचार सरणी प्रभावित क्षेत्रातील रस्ते जोडणी
कार्यक्रम(RCPLWEA या राज्य संलग्न योजना (MH-४०३- RCPLWEA) करिता सायबर
कोषागारे देयके आहरित करण्यासाठी सार्वजनिक बांधकाम विभागांतर्गत डावी कडवी विचार
सरणी प्रभावित क्षेत्रातील रस्ते जोडणी कार्यक्रम(RCPLWEA) हाताळणारे सार्वजनिक
बांधकाम मंडळ, गडचिरोली अंतर्गत कार्यकारी अभियंता, सार्वजनिक बांधकाम विभाग क्र.२,
गडचिरोली यांना “आहरण व संवितरण अधिकारी” घोषित करण्याची बाब शासनाच्या
विचाराधीन होती.
शासन निर्णय :-
सार्वजनिक बांधकाम विभागाकडील SNA SPARSH प्रणालीद्वारे केंद्र पुरस्कृत
प्रधानमंत्री ग्राम सडक योजनेच्या धर्तीवर कार्यान्वित करण्यात येत असलेली डावी कडवी
विचार सरणी प्रभावित क्षेत्रातील रस्ते जोडणी कार्यक्रम(RCPLWEA ) या राज्य संलग्न योजना
(MH-४०३- RCPLWEA) ची सार्वजनिक बांधकाम विभाग यांच्यामार्फत अंमलबजावणी
करण्यात येत आहे. अशा वर नमूद प्रणालीद्वारे केंद्र पुरस्कृत प्रधानमंत्री ग्राम सडक योजनांचा
(SLS) निधी सायबर कोषागार कार्यालयातून (कोषागार संकेतांक ८१०१) देयकाद्वारे आहरित
करण्यासाठी सार्वजनिक बांधकाम विभागांतर्गत डावी कडवी विचार सरणी प्रभावित क्षेत्रातील
रस्ते जोडणी कार्यक्रम(RCPLWEA) हाताळणारे सार्वजनिक बांधकाम मंडळ, गडचिरोली
अंतर्गत कार्यकारी अभियंता, सार्वजनिक बांधकाम विभाग क्र.२, गडचिरोली यांना “आहरण व
संवितरण अधिकारी” म्हणून घोषित करण्यात येत आहे.
# Page 3
२. “SNA SPARSH” कार्यपद्धतीच्या प्रयोजनार्थ घोषित करण्यात आलेले उपरोक्त
अधिकारी हे त्यांच्याकडील आहरण व संवितरण विषयक कर्तव्ये आणि जबाबदा-या, त्यांना
दुय्यम असणाऱ्या अन्य अधिकाऱ्यांकडे प्रत्यायोजित करु शकणार नाहीत. तसेच, शासनाच्या
पूर्व मान्यतेशिवाय या व्यवस्थेमध्ये कोणताही बदल केला जाणार नाही.
३. यासंदर्भात वित्त विभाग, दि.२३ एप्रिल, २०२५ आणि दि.३० जुलै, २०२५ च्या शासन
निर्णयातील सूचनांचे काटेकोर अनुपालन करणे आवश्यक राहील.
४. उक्त शासन निर्णय, वित्त विभागाचा अनौपचारिक संदर्भ क्रमांक ३१२/२०२५/को.प्र.५,
दि.२५.०९.२०२५ अन्वये प्राप्त झालेल्या सहमतीस अनुसरुन निर्गमित करण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या