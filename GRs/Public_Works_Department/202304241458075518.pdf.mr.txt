# Page 1
महाराष्ट्र महामार्ग अधिनियम १९५५ मधील कलम ७ व कलम ८ मधील तरतूदीनुसार कार्यवाही करण्याकरिता समिती गठित करणेबाबत...
महाराष्ट्र शासन
सार्वजनिक बांधकाम विभाग
शासन निर्णय क्रमांक:- न्यायप्र- २०२३/प्र.क्र.०४/रस्ते-०७.
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- २४ एप्रिल, २०२३.
वाचा: १) सार्वजनिक बांधकाम विभाग, शासन पत्र, क्रमांक न्यायाप्र- २०२२/सं.क्र. १०१ / रा.म.-१, दिनांक ०७-११-२०२२..
२) सार्वजनिक बांधकाम विभाग, शासन निर्णय, क्र. न्यायाप्र-२०२३/प्र.क्र.०४/रस्ते-०७, दिनांक २३-०१-२०२३
३) सार्वजनिक बांधकाम विभाग, शासन शुध्दीपत्रक क्र.न्यायाप्र-२०२३/प्र.क्र.०४/ रस्ते- ०७, दिनांक २५-०१-२०२३.
शासन निर्णय :
महाराष्ट्र महामार्ग अधिनियम १९५५ मधील कलम ७ व कलम ८ मधील तरतूदीनुसार कार्यवाही करण्याकरिता शासनाच्या वाचा क्र. २ येथील शासन निर्णयान्वये समिती गठित करण्यात आलेली आहे. सदर समितीला दिनांक २३-०४-२०२३ पर्यंत शासनास अहवाल सादर करण्याचे निर्देश देण्यात आलेले आहेत.
दरम्यान, सदर समितीच्या अध्यक्षांनी उक्त विषयासंदर्भात कार्यवाही करण्याकरिता भूमि अभिलेख या विभागाची प्रचलित कार्यपध्दत, भूमि संपादन व त्यानुषंगाने अभ्यास करुन दिनांक २३ ०४-२०२३ पर्यंत शासनास अहवाल सादर करणे जिकिरीचे होणार आहे, असे कळवून अहवाल सादर करण्यास आणखी ४ महिने मुदतवाढ देण्याची विनंती केली आहे. त्यांनी केलेल्या विनंतीस अनुसरुन सदरहू अहवाल शासनास सादर करण्यास याद्वारे आणखी ४ महिन्यांची मुदतवाढ देण्यात येत आहे.
# Page 2