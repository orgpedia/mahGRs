# Page 1
सातारा जिल्ह्यातील पाटण तालुक्यातील कोयना नगर, नवजा ते डिचोली राज्यमार्ग क्र.१४८ हा रस्ता सार्वजनिक बांधकाम विभागाकडे हस्तांतरीत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक :- रवियो-२०२२/प्र.क्र.१३७/नियोजन-२
मंत्रालय, मुंबई - ४०० ०३२.
दिनांक :- ३० नोव्हेंबर, २०२२
पहावे : १) मुख्य अभियंता, सार्वजनिक बांधकाम प्रादेशिक विभाग, पुणे यांचे पत्र क्र.का-२/रेशा/६९/४९१२ / सन २०२२, दि.०३/०८/२०२२.
२) अधिक्षक अभियंता, सातारा सिंचन मंडळ, सातारा यांचे पत्र क्र.सासिंम/कक्ष ३/४९८८ / सन २०२२, दि.०४/११/२०२२.
प्रस्तावना : सातारा जिल्ह्यातील पाटण तालुक्यातील डिचोली नवजा हेळवाक मोरगिरी गारवडे साजुर तांबवे विंग शेणोली स्टेशन रस्ता राज्यमार्ग क्र. १४८ (पाटण तालुक्यातील एकूण लांबी कि.मी. ०/०० ते ६२/५००) पैकी भाग- डिचोली नवजा कोयना कि.मी.० /०० ते १५/०० जलसंपदा विभागाच्या ताब्यातील सार्वजनिक बांधकाम विभागाच्या मालकीचा एकूण १५.०० कि.मी. लांबीचा रस्ता सार्वजनिक बांधकाम विभागाकडे हस्तांतरीत करण्याबाबत शासनाच्या विचाराधीन होता.
शासन निर्णय : कोयना नगर, नवजा ते डिचोली राज्यमार्ग क्र. १४८ कि.मी. ० /०० ते १५/०० हा रस्ता जलसंपदा विभागाच्या कोयना जलविद्युत प्रकल्प टप्पा क्र. ४ चे बांधकामासाठी जलसंपदा विभागाच्या ताब्यात आहे. सद्य:स्थितीत कोयना जलविद्युत प्रकल्पाचे काम पुर्ण झाले असून मुख्य अभियंता, सार्वजनिक बांधकाम प्रादेशिक विभाग, पुणे यांचा प्रस्ताव व कार्यकारी अभियंता, सातारा कोयना सिंचन विभाग, कोयनानगर यांनी सादर केलेल्या प्रमाणपत्रान्वये सदर रस्त्यावर जलसंपदा विभागामार्फत कोणतेही काम मंजूर / प्रस्तावित करण्यात आलेले नाही. तसेच संदर्भाधिन क्र. (२) अन्वये अधिक्षक अभियंता, सातारा सिंचन मंडळ, सातारा यांनी सादर केलेल्या प्रमाणपत्रान्वये सदरचा रस्ता हा सार्वजनिक रित्या वापरास खुला करुन सार्वजनिक प्रयोजनार्थ वापर करण्यास सिंचन विभागाची कोणतीही हरकत नाही. याआधारे सार्वजनिक बांधकाम विभागाच्या मालकीचा सदर रस्ता जलसंपदा विभागाकडून सार्वजनिक बांधकाम विभागाकडे मालकी हक्कासह हस्तांतरीत करण्यात येत आहेत.
-------------------------------------------------------------------------------------
| अ.क्र. | प्रस्तावित रस्त्यांचे नाव | प्रस्तावित लांबी व साखळी क्रमांक | एकूण लांबी |
| १. | कोयना नगर, नवजा ते डिचोली राज्यमार्ग क्र. १४८ | ०/०० ते १५/०० (१५.०० कि.मी.) | १५.०० |
|  | एकूण | १५.००कि.मी. |
-------------------------------------------------------------------------------------
# Page 2
शासन निर्णय क्रमांकः रवियो-२०२२/प्र.क्र.१३७/नियोजन-२
वरील प्रमाणे एकूण १५.०० कि.मी. लांबीचा सार्वजनिक बांधकाम विभागाच्या मालकीचा कोयना जलविद्युत प्रकल्प टप्पा क्र. ४ चे बांधकामासाठी जलसंपदा विभागाच्या ताब्यात असलेला रस्ता सार्वजनिक रित्या वापरास खुला करुन सार्वजनिक प्रयोजनार्थ सार्वजनिक बांधकाम विभागाकडे हस्तांतरीत करण्यात येत आहे.