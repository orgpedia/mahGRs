# Page 1
मुख्य अभियंता, सार्वजनिक बांधकाम प्रादेशिक विभाग, पुणे यांच्या अधिपत्याखालील कार्यालयात कार्यरत असलेल्या कर्मचाऱ्यांसाठी निर्माण करण्यात आलेल्या अधिसंख्य पदास मुदतवाढ देणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०२१/प्र.क्र.३१/प्रशासन-१
मंत्रालय, मुंबई ४०० ०३२.
दिनांक :- १४ डिसेंबर, २०२३.
संदर्भ :- १) सामान्य प्रशासन विभाग, शासन निर्णय क्र. बीसीसी-२०१८/प्र.क्र.३०८/१६-ब, दि. २१ डिसेंबर, २०१९
२) सामान्य प्रशासन विभाग, शासन निर्णय क्र. बीसीसी-२०२०/प्र.क्र.१८७ ओ/१६-ब, दि.३० जून, २०२०.
३) सार्वजनिक बांधकाम विभाग, शासन निर्णय समक्रमांक्र, दि. २६ एप्रिल, २०२१.
४) सामान्य प्रशासन विभाग, शासन निर्णय, क्र.बीसीसी-२०१८/प्र.क्र.३०८/१६-ब, दि. २८ ऑक्टोबर, २०२१.
५) सामान्य प्रशासन विभाग, शासन निर्णय क्र. बीसीसी-२०१९/प्र.क्र.५८१ ए/१६-ब, दि.१४ डिसेंबर, २०२२.
६) मुख्य अभियंता, सार्वजनिक बांधकाम प्रादेशिक विभाग, पुणे यांचे क्र.मुअ(पुणे)/आस्था-१/ ७५६४/२०२३, दि.२९ नोव्हेंबर, २०२३ रोजीचे पत्र.
७) अधीक्षक अभियंता, सार्वजनिक बांधकाम मंडळ, पुणे यांचे क्र. प्रशा/९३४९/ सन २०२३, दि.२२ नोव्हेंबर, २०२३ रोजीचे पत्र.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, पुणे यांच्या अधिपत्याखालील कार्यालयात कार्यरत असलेले श्री.आप्पासाहेब मल्लेश कोळी, कनिष्ठ लिपिक यांनी अनुसुचित जमातीचे जात वैधता प्रमाणपत्र सादर न केल्यामुळे त्यांच्या सेवा समाप्त करण्यात आल्या होत्या. तद्नंतर श्री आप्पासाहेब कोळी यांच्यासाठी संदर्भाधीन शासन निर्णय, दि. २६ एप्रिल, २०२१ अन्वये अधिसंख्य पद निर्माण करुन त्यांना ११ महिने किंवा ते सेवेत राहिले असते तर ते ज्या दिनांकाला सेवानिवृत्त होतील त्या दिनांकापर्यंत यापैकी जे आधी घडेल तोपर्यंत मुदतवाढ देण्यात आलेली आहे. श्री. आप्पासाहेब कोळी यांच्यासाठी निर्माण करण्यात आलेल्या अधिसंख्य पदाची मुदत संपुष्टात आल्यामुळे त्यांच्या अधिसंख्य पदास मुदतवाढ देण्याची बाब शासनाच्या विचाराधीन होती.
शासन निर्णय : मुख्य अभियंता, सार्वजनिक बांधकाम प्रादेशिक विभाग, पुणे यांच्या अधिपत्याखालील कार्यालयात कार्यरत असलेले श्री. आप्पासाहेब मल्लेश कोळी, कनिष्ठ लिपिक यांचा अधिसंख्य पदावरील कालावधी दि.२५ मार्च, २०२२ रोजी संपुष्टात आल्यामुळे त्यांना सामान्य प्रशासन विभाग, शासन निर्णय, दि. २८ ऑक्टोबर, २०२१ अन्वये पुढील ११ महिने (दि.२६ मार्च, २०२२ ते दि.२५ फेब्रुवारी, २०२३ पर्यंत) किंवा ते सेवेत राहिले असते तर ते
# Page 2
शासन निर्णय क्रमांक: ईएसटी-२०२१/प्र.क्र.३१/प्रशासन-१
ज्या दिनांकाला सेवानिवृत्त झाले असते त्या दिनांकापर्यत मुदतवाढ देण्यात येत आहे. तद्नंतर सामान्य प्रशासन विभाग, शासन निर्णय, दि. १४ डिसेंबर, २०२२ अन्वये ०१ दिवसाचा तांत्रिक खंड देऊन पुढील ११ महिने दि.२७ फेब्रुवारी, २०२३ ते दि.२६ जानेवारी, २०२४ पर्यंत मुदतवाढ देण्यात येत आहे.
२. श्री.आप्पासाहेब मल्लेश कोळी यांच्या अधिसंख्य पदावरील वेतनावर होणारा खर्च हा श्री.कोळी ज्या कार्यालयात कार्यरत राहतील, त्या कार्यालयाच्या वेतनासंबंधीच्या लेखाशीर्षाखाली खर्ची टाकण्यात यावा आणि संबंधीत वित्तीय वर्षाच्या मंजूर अनुदानातून भागविण्यात यावा.
३. सदर शासन निर्णय, सामान्य प्रशासन विभाग, शासन निर्णय, दि. २१ डिसेंबर, २०१९, दि.३० जून, २०२०, दि.२८ ऑक्टोबर, २०२१ व दि. १४ डिसेंबर, २०२२ या शासन निर्णयातील तरतुदीनुसार निर्गमित करण्यात येत आहे.
४. श्री. आप्पासाहेब मल्लेश कोळी यांच्या अधिसंख्य पदावरील मुदतवाढीचा कालावधी संपुष्टात आल्यानंतर किमान १५ दिवसात प्रस्ताव शासनास सादर करण्याची दक्षता मुख्य अभियंता, सार्वजनिक बांधकाम प्रादेशिक विभाग, पुणे यांच्या कार्यालयाने घ्यावी.