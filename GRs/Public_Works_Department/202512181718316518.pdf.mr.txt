# Page 1
कनिष्ट्ठ अभियंता (स्थापत्य) यांना शाखा
अभियंता पदावर दजोन्नती देणेबाबतचा
परिपुर्ण प्रस्ताव सादर करणेबाबत ....
महाराष्ट्र शासन
सार्वजनिक बांधकाम विभाग
शासन परिपत्रक क्र. शाअद-२०२५/प्र.क्र.५२/आस्था-१
चौथा मजला, मुख्य इमारत,
मंत्रालय,मुंबई-३२
दिनांक:- १८ डिसेंबर २०२५
वाचा:- १. शासन निर्णय जलसंपदा विभाग, दिनांक १६.४.१९८४
२. शाखा अभियंता सेवा प्रवेश नियम दिनांक १६.६.१९९७ व
दि.२५.४.२०१८
३. समक्रमांकाचे शासन पत्र दिनांक २८ ऑगस्ट २०२५
शासन परिपत्रक:-
सार्वजनिक बांधकाम विभागातील कनिष्ट्ठ अभियंता (स्थापत्य) संवर्गातील कर्मचाऱ्यांच्या
दजोन्नतीचे प्रस्ताव क्षेत्रीय कार्यालयाकडून शासनास सादर केले जातात . शासन नियमानुसार या
दजोन्नतीसाठी किमान अर्हताकारी सेवेचा कालावधी ही प्रमुख अट सेवा प्रवेश नियमात विहित
करण्यात आली आहे. तथापि दजोन्नती देतांना या कालावधीतील शासकीय कामाची गुणवत्ता,
वैयक्तिक सेवा अभिलेख व गोपनीय अहवालातील कामगिरीच्या आधारे विभागीय पदोन्नती
समितीच्या शिफारसी नंतर शासन मान्यतेने अंतिम निर्णय घेण्यात येतो.
२. राज्य शासनास क्षेत्रीय स्तरावरून प्राप्त होणारे बहुतांशी प्रस्ताव अपूर्ण असतात. त्यात
खालील त्रुटी प्रामुख्याने आढळून येतात. ज्यामुळे प्रस्ताव तपासतांना अडचणी येतात:-  गोपनीय अहवालाच्या मुळ प्रती अपूर्ण स्वरुपात असणे,  गोपनीय अहवालावर प्रतिवेदन व पुनर्विलोकन अधिकाऱ्यांच्या स्वाक्षऱ्या सर्व
ठिकाणी नसणे,
 गोपनीय अहवालामध्ये गुण व एकंदरीत गुणांकन नमुद केलेले नसणे/दिलेले नसणे,  अल्प कालावधी प्रमाणपत्र जोडलेले नसणे.
 पुर्नविलोकन अधिकारी यांच्या कालावधीनुसार गोपनीय अहवाल लिहीलेले नसणे.
 सेवा पुस्तकातील आवश्यक नोंदी प्रस्तावासेाबत न जोडणे अथवा अपूर्ण स्वरुपात
असणे किंवा त्या सक्षम प्राधिकाऱ्याकडून प्रमाणित नसणे.
 कर्मचाऱ्यांच्या सेवा पुस्तकातील इतर अनुषंगिक नोंदीबाबतचा अभाव.
 कर्मचाऱ्यांची नियुक्ती सरळसेवेने झाली आहे की पदोन्नतीने झाली आहे, त्याचा
स्पष्ट्ट उल्लेख नसणे.
 व्यावसायिक परीक्षा विहित कालावधीत म्हणजे तीन वर्षात/संधीत उत्तीर्ण
झाल्याबाबतच्या नोंदी नसणे.
 मराठी व हिंदी भाषा परीक्षा उत्तीर्ण अथवा सूट दिल्या बाबतच्या नोंदींचा अभाव
अथवा योग्य नोंदी नसणे. तसेच यामध्ये दहावीचे वर्ष नमुद केलेले नसणे.
# Page 2
शासन परिपत्रक क्रमांकः शाअद-२०२५/प्र.क्र.५२/आस्था-१
 शैक्षणिक अर्हता व जातवैधता प्रमाणपत्राच्या साक्षांकित प्रती तसेच सेवा पुस्तकातील
उतारे न जोडणे.
 विभागीय चौकशी, मत्ता व दायित्व प्रमाणपत्र, सचोटी प्रमाणपत्र , दिर्घकाळ बेपत्ता व
गैरहजर यासारखी आवश्यक प्रमाणपत्रे प्रस्तावासोबत न जोडणे.
३. वरील अपूर्ण आणि त्रुटीयुक्त प्रस्तावामुळे विभागीय पदोन्नती समिती समोर परिपूर्ण प्रस्ताव
वेळेवर सादर करता येत नाही. त्यामुळे पात्र कर्मचाऱ्यांच्या दजोन्नतीस विलंब होतो. व त्याबाबत
बहुतांश कनिष्ट्ठ अभियंता मार्फत नाराजी व्यक्त करण्यात येते. सबब, प्रस्तावातील त्रुटींमुळे
होणाऱ्या विलंबामुळे संबंधितांची वेतन निश्चिती अनुज्ञेय दिनांकानुसार पुर्वलक्षी प्रभावाने करावी
लागते.
४. यास्तव दजोन्नती प्रस्तावातील त्रुटीमुळे होणारा विलंब, त्यामुळे शासनावर येणारा आर्थिक
भार इत्यादी बाबी विचारात घेता, या परिपत्रकान्वये सुचना देण्यात येत आहेत की, आपल्या
अखत्यारितील कार्यालयांमधून येणारे दजोन्नतीचे प्रस्ताव राज्य शासनाकडे पाठविण्यापुर्वी संबंधित
कार्यालय अधीक्षक/जबाबदार अधिकारी यांनी ते खात्रीपूर्वक तपासले पाहिजे आणि ते परिपूर्ण
आहेत याची खात्री करुन , केवळ परिपूर्ण प्रस्ताव शासनाकडे पाठविण्यात यावेत. भविष्ट्यात यापुढे
अपूर्ण प्रस्तावामुळे दजोन्नतीच्या कार्यवाहीस होणाऱ्या विलंबास संबंधित कार्यालय अधीक्षक/ विशेष
अधीक्षक/जबाबदार अधिकारी यांना वैयक्तिकरित्या जबाबदार धरण्यात येईल . याबाबत सर्व
कार्यालयांनी परिपूर्ण प्रस्ताव सादर केल्यास ते विहित वेळेत विभागीय पदोन्नती समितीच्या समोर
ठेवून त्यावर अंतिम निर्णय घेणे शक्य होईल.
५. सदर शासन परिपत्रक महाराष्ट्र शासनाच्या www.maharashtra.gov.in या