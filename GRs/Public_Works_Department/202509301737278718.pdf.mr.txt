# Page 1
अधीक्षक अभियंता (स्थापत्य) संवर्गातील
अधिकाऱ्यांची बदली / पदस्थापना.
महाराष्ट्र शासन
सार्वजनिक बांधकाम विभाग
शासन आदेश क्रमांकः पदोन्न-२१२४/प्र.क्र.२३०(१)/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक: ३० सप्टेंबर, २०२५.
शासन आदेश :-
महाराष्ट्र शासकीय कर्मचाऱ्यांचे बदल्यांचे विनियमन आणि शासकीय कर्तव्ये पार पाडताना
होणाऱ्या विलंबास प्रतिबंध अधिनियम, २००५ च्या कलम ४ (४) व ४ (५) मधील तरतुदीनुसार व सक्षम
प्राधिकाऱ्याच्या मान्यतेने, सार्वजनिक बांधकाम विभागातील अधीक्षक अभियंता (स्थापत्य) या संवर्गातील
खालील तक्त्यात नमूद अधिकाऱ्यांची बदली त्यांच्या विनंतीनुसार, सार्वजनिक सेवेच्या हितार्थ व
प्रशासकीय कारणास्तव त्यांच्या नावासमोरील स्तंभ क्र.४ मध्ये दर्शविलेल्या पदावर करण्यात येत आहे.
----------------------------------------------------------------------------------------------------------------------------------------------------
|  | अ. क्र. |  |  | अधिकाऱ्याचे नांव |  |  | सध्याची पदस्थापना |  |  | बदली नंतरची पदस्थापना |  |
| (१) | (२) | (३) | (४) |
| १. | श्रीमती सोनाली रमेश चव्हाण | अधीक्षक अभियंता, प्रधानमंत्री ग्रामसडक योजना, नागपूर. | अधीक्षक अभियंता, सार्वजनिक बांधकाम मंडळ, चंद्रपूर. (रिक्त पदी) |
| २. | श्री. विवेक चंद्रकांत नवले | अधीक्षक अभियंता, किनारी अभियंता, मुंबई. | अधीक्षक अभियंता, राष्ट्रीय महामार्ग मंडळ, नागपूर. (रिक्त पदी) |
----------------------------------------------------------------------------------------------------------------------------------------------------
२. वर नमूद तक्त्यातील अधिकाऱ्यांनी त्यांच्या नवीन पदाचा पदभार त्वरित स्वीकारावा व आपला
पदग्रहण अहवाल शासनास विनाविलंब सादर करावा. वरील अधिकाऱ्यांना महाराष्ट्र नागरी सेवा
(पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील
प्रदाने) नियम, १९८१ मधील नियमानुसार दिलेल्या पदग्रहण अवधीतच, पदस्थापनेच्या पदावर रुजू होणे
आवश्यक राहील, अन्यथा त्यांचा अनुपस्थितीचा कालावधी हा अकार्यदिन (dies non) म्हणून गणला
जाईल. तसेच, त्यांचे लक्ष महाराष्ट्र नागरी सेवा (वर्तणूक) नियम १९७९, मधील नियम २३ कडे वेधण्यात
येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही
स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
३. संबंधित नियंत्रक अधिकाऱ्यांना कळविण्यात येते की, त्यांनी वर नमूद अधिकाऱ्यांना बदलीच्या
ठिकाणी रुजू होण्यासाठी तात्काळ कार्यमुक्त करावे. तसेच, पदमुक्त व पदमोचक अधिकाऱ्यांनी अनुक्रमे
कार्यभार सोडल्याचा तसेच कार्यभार स्वीकारल्याचा दिनांक त्वरित शासनास
doser१.pwd@maharashtra.gov.in या ई-मेल पत्तयावर कळवावा.
४. प्रशासकीय कारणास्तव करण्यात आलेल्या बदलीस पदग्रहण अवधी, प्रवास भत्ता व दैनिक भत्ता
देय राहील.
# Page 2
शासन आदेश क्रमांकः पदोन्न-२१२४/प्र.क्र.२३०(१)/सेवा-१
५. वर नमूद अधिकाऱ्यांनी नवीन पदस्थापनेच्या पदाचा कार्यभार स्वीकारल्याचा दिनांक शासनास
तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.
सदर शासन आदेश महाराष्ट्र शासनाच्या www.maharashtra.gov.in या संकेतस्थळावर