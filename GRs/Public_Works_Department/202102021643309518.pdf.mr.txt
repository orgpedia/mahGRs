# Page 1
सार्वजनिक बांधकाम विभागाच्या ई निविदा प्रसिध्दीबाबत सूचना.
महाराष्ट्र शासन
सार्वजनिक बांधकाम विभाग
शासन निर्णय क्रमांक : सीएटी-२०१७/प्र क्र ०८ (१)/इमा-२
मंत्रालय, मुंबई ४०० ०३२
दिनांक : ०२.०२.२०२१
संदर्भ : सा.बां.विभाग, शासन निर्णय क्र: सीएटी/२०१७/प्र.क्र.८/इमा-२, दि.२७/०९/२०१८
शासन निर्णय :
जिल्हा वार्षिक योजना, आमदार स्थानिक विकास कार्यक्रम, डोंगरी विकास कार्यक्रम इ. कार्यक्रमांसाठी निधी उपलब्ध झाला असला तरी माहे डिसेंबर, २०२० मध्ये राज्यात बहुतांशी ठिकाणी स्थानिक स्वराज्य संस्थांच्या निवडणुकांची आचारसंहिता सुरु झाल्याने जिल्हाधिकारी तथा सदस्य सचिव, जिल्हा नियोजन समिती यांना सदर कार्यक्रमाखालील अनुज्ञेय कामांना उपलब्ध निधीच्या मर्यादेत प्रशासकीय मान्यता देणे शक्य झालेले नाही. त्यामुळे उपरोक्त संदर्भाधीन शासन निर्णयातील अनुक्रमांक २ मधील २.१ मध्ये ई-निविदा प्रसिध्दीचा कालावधी सदर मंजूर कामांकरीता सचिव (रस्ते) / सचिव (बांधकामे) यांच्या पूर्व मान्यतेशिवाय दि. ३१ मार्च २०२१ पर्यंत कालावधी खालीलप्रमाणे राहील.
------------------------------------
| अ.क्र. | निविदा किंमत | कालावधी |
| १ | रु. ३.०० लक्ष ते १.५ कोटी | ८ दिवस |
| २ | रु. १.५ कोटी ते १०० कोटी | १५ दिवस |
| ३ | रु. १०० कोटीपेक्षा जास्त | ३० दिवस |
------------------------------------
# Page 2