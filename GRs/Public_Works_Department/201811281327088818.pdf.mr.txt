# Page 1
सार्वजनिक बांधकाम विभागाच्या निविदा प्रक्रिये अंतर्गत निविदा तपासणी, स्विकृती, देयके अदा करणे व निविदा अंतिम झाल्यानंतर दोषदायित्व कालावधी व काम अंतिम करण्यापर्यंत अधिकारी / कर्मचाऱ्यांच्या उत्तरदायित्वाबाबत सुधारित सूचना
महाराष्ट्र शासन
सार्वजनिक बांधकाम विभाग
शासन निर्णय क्रमांक : सीएटी/२०१८/प्र क्र १२७/इमा-२
मंत्रालय, मुंबई ४०० ०३२
दिनांक : २८ नोव्हेंबर, २०१८
वाचा : (१) सार्वजनिक बांधकाम विभाग, शासन निर्णय, क्रमांक : सीएटी/२०१७/प्र.क्र.८/इमा-२, दिनांक १२ एप्रिल, २०१७.
(२) सार्वजनिक बांधकाम विभाग, शासन निर्णय, क्रमांक : सीएटी/२०१७/प्र.क्र.८/इमा-२, दिनांक २७ सप्टेंबर, २०१८.
प्रस्तावना : सार्वजनिक बांधकाम विभागामध्ये रस्ते, पूल बांधकाम, परिरक्षण व दुरुस्ती तसेच इमारती बांधकाम परिरक्षण व दुरुस्तीच्या अनुषंगाने विविध प्रकारच्या निविदा मागविताना व सक्षम स्तरावर स्विकृती करुन कामे पूर्ण करण्याबाबत विविध सूचना यापूर्वी शासनाने संदर्भान्वये निर्गमित केलेल्या आहेत. सा.बां.विभागांतर्गत निश्चित करण्यात येणाऱ्या सर्व निविदांमध्ये निविदा सोबत कंत्राटदाराने केलेल्या कामाची देयके व मोजमापे तसेच देयके व अन्य पत्रव्यवहारात जोडलेली सर्व कागदपत्रे सत्य / खरी असल्याबाबतचे शपथपत्र जोडणे बंधनकारक केलेले आहे. या शपथपत्रानुसार निविदा सोबत तसेच देयका सोबत जोडलेली कागदपत्रे खोटी / बनावट निघाल्यास कंत्राटदार स्वत: जबाबदार असून सदर बाबतीत ते योग्य त्या कारवाईस पात्र असतात.
२. सा.बां.विभागांतर्गत काही ठिकाणी कार्यारंभ आदेशापूर्वी किंवा कार्यारंभ आदेश दिल्या नंतर कंत्राटदाराने निविदे सोबत जोडलेली काही कागदपत्रे खोटी असल्याची बाब निदर्शनास आलेली आहे.
कंत्राटदाराने नोंदणीसाठी सादर केलेली कागदपत्रेही खोटी / बनावट असल्याचे निदर्शनास आले आहे.
सा.बां. विभागाकडे असलेले मर्यादित मनुष्यबळ, असलेल्या कामाचा व्याप, ई-निविदेमुळे कंत्राटदारांमार्फत अपलोड केल्या जाणाऱ्या मोठया संख्येतील कागदपत्रे इत्यादी बाबींमुळे निविदेसोबत जोडलेल्या सर्वच कागदपत्रांची छाननी करुन सत्यता पडताळणी (Forensic तपासणी) करणे सा.बां. विभागाच्या अधिकाऱ्यांना शक्य होत नाही. तथापि, सदर बाबतीत क्षेत्रीय स्तरावरील अधिकाऱ्यांना विभागीय चौकशी तसेच भारतीय दंड विधानानुसार पोलिस कारवाईसाठी जबाबदार धरण्यात येत असल्याबाबतची बाब शासनाच्या निदर्शनास आलेली असून या अनुषंगाने या सर्व प्रकरणी शासन स्तरावरही विविध प्रकरणांच्या सखोल अभ्यासाअंती या सर्व बाबींचा सर्वंकष अभ्यास करुन खालील बाबींवर सविस्तर सूचना या शासन निर्णयाद्वारे प्रस्तृत करण्यात येत आहेत :
(१) आता यापूढे रु.३ लक्ष आतील स्थानिक व रु.३ लक्ष वरील किंमतीच्या e (ई) निविदेसोबत जोडलेली (अपलोड केलेली) सर्व कागदपत्रे खरी असल्याबाबतचे प्रतिज्ञापत्र (परिशिष्ट- १) ५००/- रुपयाच्या स्टॅम्प पेपरवर लिफाफा क्र.१ मध्ये जोडणे कंत्राटदारास बंधनकारक करण्यात येत आहे. त्यानुसार निविदा कागदपत्रात आवश्यक बदल कार्यकारी / अधीक्षक / मुख्य अभियंता यांनी तात्काळ करावेत. निविदेतील लिफाफा क्र.१ मध्ये तसेच निविदा मंजुरी व नंतर देयके अदा करताना जोडलेली कागदपत्रे खोटी व बनावट असल्याची बाब निविदा उघडल्यानंतर निदर्शनास आल्यास कंत्राटदार पूर्णपणे जबाबदार राहतील.
सा.बां.विभागाचे अधिकारी जबाबदार असणार नाहीत याबाबतचा स्पष्ट उल्लेख निविदेत करावा.
# Page 2
शासन निर्णय क्रमांक: सीएटी/२०१८/प्र क्र १२७/इमा-२
(२) निविदा लिफाफा क्र.१ उघडल्यानंतर कंत्राटदाराने निविदेसोबत जोडलेल्या कागदपत्रातील कोणतीही कागदपत्रे खोटी असल्याचे आढळून आल्यास संबंधित अभियंता यांनी लिफाफा क्र.२ न उघडता सदर कंत्राटदाराची निविदा अपात्र ठरवावी. संबंधीत कंत्राटदार नोंदणीकृत असल्यास त्यास काळ्या यादीत टाकणेची प्रक्रीया विहीत नियमानुसार कंत्राटदारास स्पष्टीकरण देण्याची संधी देणारी नोटीस देऊन व त्याचे स्पष्टीकरण विचारात घेऊन व तपासून त्यास अंतिमत: काळ्या यादीत टाकणेचा प्रस्ताव शासनास सादर करावा. कंत्राटदार नोंदणीकृत नसल्यास त्यास न्यायालयात Caveat दाखल करुन व कंत्राटदारास १५ दिवसाची नोटीस देऊन त्यावर कंत्राटदाराचे उत्तर प्राप्त करुन छाननीअंती कंत्राटदारास काळया यादीत टाकणे बाबतचा प्रस्ताव शासनास सादर करावा. ही बाब महाराष्ट्र शासनाच्या अन्य सर्व विभागांना तसेच शासनाच्या इतर उपक्रमांना कळविण्याची कार्यवाही त्वरीत करावी.
(३) निविदा स्विकृती पुर्वी निविदेसोबत जोडलेल्या कागदपत्रात, कार्यारंभ आदेश स्तरावर व ते निर्गमित केल्यानंतर अथवा निविदा कालावधी, दोषदायित्व कालावधी व पत्रव्यवहार यात व देयक अदा करताना कोणतीही कागदपत्रे खोटी असल्याचे आढळून आल्यास संबंधित अभियंता यांनी भा.दं.वि.सं. अंतर्गत कंत्राटदाराविरुध्द फौजदारी गुन्हा दाखल करण्याची कार्यवाही तातडीने करावी.
(४) शासनाने रु.१५० लक्ष रकमेपेक्षा जास्त रकमेच्या निविदांसाठी कंत्राटदाराच्या नोंदणीची अट काढून टाकलेली असल्यामुळे सदर बाबतीत निविदा सादर करणाऱ्या कंत्राटदार, व्यक्ती, भागीदारी संस्था, संस्था चालक, कंपनी व्यवस्थापक इ. विरुध्द संबंधित कार्यकारी अभियंता यांनी भा.दं.वि.सं. अंतर्गत कंत्राटदाराविरुध्द फौजदारी गुन्हा दाखल करण्याची कार्यवाही तातडीने करावी.
(५) सा.बां.विभागात निविदेसोबत जोडलेल्या बऱ्याचश्या कागदपत्रांची तपासणी महालेखापालांचे स्वतंत्र प्रतिनिधी म्हणून निविदा लिपीक, विभागीय लेखाधिकारी, उप कार्यकारी अभियंता तसेच कार्यकारी अभियंता यांचेकडून केली जाते. पूर्वी याबाबत नियमात स्पष्टता नव्हती, आता या शासन निर्णयानुसार निविदेसोबत जोडलेल्या खोटया कागदपत्रांसंदर्भात संपूर्णपणे निविदा सादर करणारे कंत्राटदार जबाबदार राहतील. सार्वजनिक बांधकाम विभागाचे निविदा छाननी करणारे अधिकारी जबाबदार राहणार नाहीत.
(६) निविदा स्विकृती कार्यकारी अभियंता, अधीक्षक अभियंता, मुख्य अभियंता तसेच शासन स्तरावरील विविध समित्या यांच्या स्तरावर केली जाते. निविदा स्विकृती नंतर कंत्राटदाराने सादर केलेली कागदपत्रे खोटी आढळल्यास त्यासाठी संबंधीत निविदा स्विकृत करणारे अधिकारी / समिती जबाबदार राहणार नाहीत. खोट्या / बनावट कागदपत्रांसाठी कंत्राटदार जबाबदार राहतील व त्यांचेवर भारतीय दंड विधान संहिते नुसार कार्यकारी अभियंता यांनी फौजदारी गुन्हा दाखल करावा.
(७) कार्यारंभ आदेश दिल्यानंतर कंत्राटदारांमार्फत सादर होणाऱ्या देयकांसोबत जोडण्यात आलेली कागदपत्रे खोटी आढळल्यास त्यासाठीही संबंधीत कंत्राटदार भारतीय दंड संहितेच्या विविध कलमा प्रमाणे कारवाईस पात्र राहतील, अशा निविदेतील कामे प्रारंभिक स्तरावर असल्यास निविदा रद्द करावी व कंत्राटदारास उपरोक्तप्रमाणे काळ्या यादीत टाकणेत येईल, अशी अट निविदेत समाविष्ट करण्यात यावी व सदर बाबतही वरीलप्रमाणे कार्यवाही करण्यात यावी.
(८) निविदा अंतिम करताना व दोष दायित्व कालावधीत मुळ निविदा व त्या नंतरचा पत्रव्यवहार, कंत्राटदाराची देयके व त्यासोबतची साहित्य खरेदीची व अन्य बाबींची पुर्तता कागदपत्रे, चाचणी अहवाल इ. गुणवत्ता विषयक कागदपत्रे बनावट आढळल्यास त्यास कंत्राटदार संपुर्णत: जबाबदार राहिल. यासाठी सा.बां.विभागाचे अधिकारी / कर्मचारी तसेच विभागीय लेखाधिकारी जबाबदार असणार नाहीत.
पृष्ठ ६ पैकी २
# Page 3
शासन निर्णय क्रमांक: सीएटी/२०१८/प्र क्र १२७/इमा-२
(९) या सुचना पूर्वलक्षी प्रभावाने लागू राहतील.
३. या शासन निर्णयाचे काटेकोरपणे पालन होईल याची दक्षता सर्व संबंधित कार्यकारी अभियंता/ अधीक्षक अभियंता/ मुख्य अभियंता यांनी स्वत: जातीने लक्ष घालून घ्यावी व याबाबत परिशिष्ट-२ मध्ये नमूद केलेल्या विवरणपत्रात आर्थिक वर्ष संपल्यानंतर पुढील वर्षात मुख्य अभियंता यांनी १ एप्रिल ते १५ एप्रिल पर्यंत व जास्तीत जास्त उशीरा ३० एप्रिल पर्यंत वार्षिक अहवाल सादर करावा.
# Page 4
# Page 5
# Page 6