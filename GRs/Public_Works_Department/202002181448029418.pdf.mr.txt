# Page 1
चाकण शहरातील रा.मा.क्र.१२७ कि.मी.०/०० ते २/३०० लांबी चाकण नगर परिषदेकडे हस्तांतरित करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक :- रवियो-२०१६/प्र.क्र.७७/नियो.-२
मंत्रालय, मुंबई- ४०० ०३२.
दिनांक :- १८ फेब्रुवारी, २०२०.
पहावे :- १) मुख्य अभियंता, सार्वजनिक बांधकाम प्रादेशिक विभाग, पुणे यांचे पत्र क्र.- जा.क्र.मुअ (पुणे)/का-२/रेशा/७८/२९९८/२०१९,
दिनांक १२/०७/२०१९.
२) शासन निर्णय क्रमांक-आरबीडी-१०८१/८७१/रस्ते-७,
दि.०९/०३/२००१.
प्रस्तावना :
जुन्या पुणे नाशिक महामार्गाचा चाकण शहरातील रा.मा.क्र.१२७ कि.मी.० /०० ते २/३०० ही सार्वजनिक बांधकाम विभागाच्या अखत्यारित असलेली रस्ता लांबी नगरपरिषद चाकण यांच्या मागणीच्या अनुषंगाने देखभाल व दुरुस्तीकरिता चाकण नगर परिषदेकडे हस्तांतरित करण्याचा प्रस्ताव मुख्य अभियंता, सार्वजनिक बांधकाम प्रादेशिक विभाग, पुणे यांचेकडून शासनास प्राप्त झाला आहे. त्यानुषंगाने सदरचा रस्ता हस्तांतरित करण्याचे शासनाच्या विचाराधीन होते.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, पुणे यांचा प्रस्ताव तसेच संदर्भाधीन शासन निर्णय क्रमांक-आरबीडी-१०८१/८७१/ रस्ते-७, दि.०९/०३/२००१ मधील टिप ५ मधील तरतूद व खालील अटी व शर्ती विचारात घेऊन
१) सदरच्या रस्त्यालगतच्या बांधकामास नगरपरिषदेकडून परवानगी देताना महाराष्ट्र शासनाने नोव्हेंबर २०१३ ला मंजूर केलेल्या अ, ब, क नगरपरिषद नियमावलीनुसार व नगरविकास विभागाने वेळोवेळी निर्गमित केलेल्या प्रचलित शासन निर्णयानुसार योग्य अंतरे ठेवून परवानगी देण्यात येईल.
२) सदरच्या रस्त्यावर अतिक्रमणे होणार नाहीत याची दक्षता नगरपरिषदेकडून घेण्यात येईल.
३) सदरच्या रस्त्याची देखभाल दुरुस्ती योग्यप्रकारे करून तो वाहतूक योग्य ठेवण्यात येईल व याकरिता येणारा संपूर्ण खर्च नगरपरिषदेकडून करण्यात येईल.
४) सदरच्या रस्त्याबाबतची सर्व न्यायालयीन प्रकरणे चाकण नगरपरिषदेकडे हस्तांतरित करण्यात येतील. ती सर्व न्यायालयीन प्रकरणे चाकण नगरपरिषदेने हाताळावीत.
# Page 2
शासन निर्णय क्रमांकः रवियो-२०१६/प्र.क्र.७७/नियो.-२
चाकण शहरातील रा.मा.क्र.१२७ कि.मी.०/०० ते २/३०० लांबी चाकण नगर परिषदेकडे अवर्गीकृत करण्यात येत असून, हस्तांतरणाची कार्यवाही क्षेत्रीय स्तरावर उपरोक्त अटी व शर्तीच्या अधीनतेने करण्यात यावी.