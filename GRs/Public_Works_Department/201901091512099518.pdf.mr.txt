# Page 1
ठाणे खाडी पूल क्र. १ व ठाणे खाडी पूल क्र. २ वरील सर्व देखभाल व दुरुस्तीची कामे महाराष्ट्र राज्य रस्ते विकास महामंडळाकडे हस्तांतरीत करण्याबाबत.
महाराष्ट्र शासन
सार्वजनिक बांधकाम विभाग
शासन परिपत्रक क्र. संकीर्ण-२०१८/प्र.क्र.१३८/रस्ते-६,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ०९ जानेवारी, २०१९
वाचा- १) महाराष्ट्र राज्य रस्ते विकास महामंडळाचे पत्र क्र. मरारविम/सव्यंस-३/TCB-III/ २०१८/७३३३, दि.१५.१०.२०१८ २) शासन निर्णय,सार्वजनिक बांधकाम विभाग, क्र. टीओएल-१०९७/सीआर २००४ भाग १ / रस्ते - ७, दि. ३०.०५.१९९८
प्रस्तावना : संदर्भीय शासन निर्णयानुसार शीव-पनवेल महामार्गावरील ठाणे खाडी पूल क्र.१ व २
या दोन्ही पुलांच्या देखभाल व दुरुस्तीकरीता महाराष्ट्र राज्य रस्ते विकास महामंडळाने निधी
उपलब्ध करुन द्यायचा आहे. तसेच सदर पुलांची देखभाल, दुरुस्ती व संनियंत्रण सार्वजनिक
बांधकाम विभागाच्या क्षेत्रिय विभागाकडून करण्यात यावे, असेही सदर शासन निर्णयात नमूद
केले आहे.
दरम्यान सार्वजनिक उपक्रम समितीच्या दि. २१.०८.२०१८ रोजी झालेल्या बैठकीत,
समितीने ठाणे खाडी पूल क्र. १ व ठाणे खाडी पूल क्र. २ च्या दोन्ही पुलांची देखभाल व
दुरुस्तीची सर्व कामे यापुढे महाराष्ट्र राज्य रस्ते विकास महामंडळाने करावी, असे निर्देश दिले
आहेत.
सार्वजनिक उपक्रम समितीच्या शिफारशीनुसार ठाणे खाडी पूल क्र. १ व ठाणे खाडी
पूल क्र. २ वरील सर्व देखभाल व दुरुस्तीची कामे महाराष्ट्र राज्य रस्ते विकास महामंडळाकडे
हस्तांतरीत करण्याची बाब शासनाच्या विचाराधीन होती. त्यानुसार पुढीलप्रमाणे सुचना देण्यात
येत आहेत.
शासन परिपत्रक : ठाणे खाडी पूल क्र. १ व ठाणे खाडी पूल क्र. २ या दोन्ही पुलांच्या सर्व देखभाल व
दुरुस्तीची कामे महाराष्ट्र राज्य रस्ते विकास महामंडळाकडे हस्तांतरीत करण्यात येत आहेत.
# Page 2
शासन परिपत्रक क्रमांकः संकीर्ण-२०१८/प्र.क्र.१३८/रस्ते-६
प्रकल्पांशी संबंधित नस्ती, करारपत्रे, प्रकल्प अहवाल, संकल्पचित्रे व नकाशे ( As built
Drawing) इत्यादी आवश्यक दस्तऐवज महाराष्ट्र राज्य रस्ते विकास महामंडळाकडे हस्तांतरीत
करण्याची कार्यवाही मुख्य अभियंता, सार्वजनिक बांधकाम प्रादेशिक विभाग, मुंबई यांनी
तात्काळ करावी. यापुढे ठाणे खाडी पूल क्र. १ व ठाणे खाडी पूल क्र. २ ची देखभाल व दुरुस्ती
कार्यकारी अभियंता, ठाणे खाडी पूल विभाग क्र. १ यांनी करु नये. ही देखभाल व दुरुस्ती
महाराष्ट्र राज्य रस्ते विकास महामंडळाने स्वखर्चाने करावी.