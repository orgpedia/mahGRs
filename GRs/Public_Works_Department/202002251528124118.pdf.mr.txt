# Page 1
लातूर जिल्ह्यातील देवणी तालुक्यातील योजनाबाह्य रस्ते ग्रामीण मार्ग म्हणून दर्जोन्नत करून रस्ते विकास योजना २००१-२१ मध्ये समाविष्ट करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०२०/प्र.क्र.२९/नियोजन-२
मंत्रालय, मुंबई-४०० ०३२
दिनांक - २५ फेब्रुवारी, २०२०.
पहावे :- १) मुख्य अभियंता, सार्वजनिक बांधकाम प्रादेशिक विभाग, औरंगाबाद यांचे पत्र जा.क्र.मुअऔ/का-१४/प्रआ/रवियो-०१-२१/१६१, दि.१३/०१/२०२०.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, औरंगाबाद यांनी संदर्भाधीन पत्रान्वये लातूर जिल्ह्यातील देवणी तालुक्यातील योजनाबाह्य रस्ते ग्रामीण मार्ग म्हणून रस्ते विकास योजना २००१-२१ मध्ये समाविष्ट करणेबाबत प्रस्ताव शासनास सादर केलेला आहे. तसेच जिल्हा परिषद, लातूर यांनी सदर रस्ते दर्जोन्नत करणेबाबत मागणी केलेली आहे.
सदर रस्त्यावरी पर्यटन स्थळ तसेच जिल्हा परिषद, लातूर यांचा ठराव विचारात घेता सदर रस्ते ग्रामीण मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, औरंगाबाद यांचा प्रस्ताव व जिल्हा परिषद, लातूर यांचा ठराव विचारात घेऊन लातूर जिल्ह्यातील खालील रस्ते ग्रामीण मार्ग म्हणून दर्जोन्नत करण्यात येत आहेत.
-----------------------------------------------------------------------------------------------------------------
| अ.क्र. | प्रस्तावित रस्त्याचे नांव | साखळी क्रमांक | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
| १. | रा.मा. २५२ ते हनमंतवाडी हत्तीबेट रस्ता. | ०/०० ते ४/२०० | ४.२००कि.मी. | ग्रामीण मार्ग-६८ |
| २. | प्रजिमा ३९ते ग्रामा ६१ ते बटनपूर रस्ता. | ०/०० ते ३/०० | ३.००कि.मी. | ग्रामीण मार्ग-६९ |
|  | एकूण | ७.२०० कि.मी. |  |
-----------------------------------------------------------------------------------------------------------------
# Page 2
शासन निर्णय क्रमांकः रवियो-२०२०/प्र.क्र.२९ /नियोजन-२
परिणामी, रस्ते विकास योजना २००१-२०२१ मधील लातूर जिल्ह्यातील ग्रामीण मार्ग रस्त्यांच्या एकूण लांबीत ७.२०० कि.मी. ने वाढ होवून एकूण लांबी (३७१२.५१+७.२००) म्हणजेच ३७१९.७१ कि. मी. इतकी होईल.