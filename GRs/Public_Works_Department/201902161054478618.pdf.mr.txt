# Page 1
नागपूर-मुंबई शिघ्रसंचार द्रुतगती मार्ग (महाराष्ट्र समृद्धी महामार्ग) प्रकल्पाच्या प्रभावी अंमलबजावणीसाठी जिल्हाधिकारी यांच्या अध्यक्षतेखाली कार्यबल गट (Task Force) स्थापन करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. खाक्षेस-२०१६/प्र.क्र.२५१ एल. बी. ५८/रस्ते-८,
हुतात्मा राजगुरू चौक, मादाम कामा रोड,
मंत्रालय, मुंबई - ४०० ०३२.
दिनांक : १५ फेब्रुवारी, २०१९.
प्रस्तावना : नागपूर-मुंबई शिघ्रसंचार द्रुतगती मार्ग (महाराष्ट्र समृद्धी महामार्ग) प्रकल्प हा राज्य शासनाचा महत्वाकांक्षी प्रकल्प आहे. शासनाने सदर प्रकल च्या अंमलबजावणीसाठी महाराष्ट्र राज्य रस्ते विकास महामंडळ मर्यादित यांना “कार्यान्वयीन यंत्रणा” म्हणून घोषित केले आहे.
नागपूर-मुंबई शिघ्रसंचार द्रुतगती मार्ग (महाराष्ट्र समृद्धी महामार्ग) हा नागपूर, वर्धा, अमरावती, वाशिम, बुलढाणा, जालना, औरंगाबाद, अहमदनगर, नाशिक व ठाणे या १० जिल्ह्यातून जात आहे.
सदर महामार्गाकरिता आवश्यक असलेल्या जमिनीपैकी मोठ्या प्रमाणात जमीन खाजगी वाटाघाटीद्वारे थेट खरेदी पद्धतीने ताब्यात घेण्यात आली आहे. तसेच उर्वरित जमीन महाराष्ट्र महामार्ग अधिनियमान्वये संपादित करण्यात आल्या आहेत.
महाराष्ट्र राज्य रस्ते विकास महामंडळाने सदर प्रकल्पाच्या बांधकामाकरिता कंत्राटदारांच्या नियुक्त्या केल्या आहेत. सदर कंत्राटदारांमार्फत महामार्गाच्या बांधकामासाठी क्षेत्रीय स्तरावर पूर्व तयारी केली आहे व प्रत्यक्ष बांधकाम नजीकच्या कालावधीत सुरु करण्यात येत आहे.
प्रकल्पाच्या बांधकामाकरीता कंत्राटदार यांना गौण खनिज उत्खनन परवाने, तात्पुरते अकृषक परवाने, स्फोटक परवाने, पाणी वापर परवाने, तात्पुरता डिझेल साठवणूक परवाने, प्रदूषण नियंत्रण मंडळाकडील परवाने, मजूर परवाने, इत्यादी तत्सम परवाने संबंधित विभागांकडून सुलभ व कालबद्धरित्या प्राप्त होणे आवश्यक आहे. या अनुषंगाने नागपूर-मुंबई शिघ्रसंचार द्रुतगती मार्ग (महाराष्ट्र समृद्धी महामार्ग) प्रकल्पाच्या प्रभावी अंमलबजावणीसाठी जिल्हाधिकारी यांच्या अध्यक्षतेखाली कार्यबल गट (Task Force) स्थापन करण्याची बाब शासनाच्या विचाराधीन होती.
शासन निर्णय :
नागपूर-मुंबई शिघ्रसंचार द्रुतगती मार्ग (महाराष्ट्र समृद्धी महामार्ग) प्रकल्पाच्या प्रभावी अंमलबजावणीसाठी व प्रकल्पाच्या बांधकामासाठी आवश्यक परवाने सुलभ व कालबद्धरित्या निर्गमीत केले जावेत यासाठी जिल्हाधिकारी यांच्या अध्यक्षतेखाली कार्यबल गट (Task Force) स्थापन करण्यात येत आहे.
# Page 2
शासन निर्णय क्रमांकः खाक्षेस-२०१६/प्र.क्र.२५१ एल.बी.५८/रस्ते-८,
सदर कार्यबल गटाची रचना खालीलप्रमाणे राहील.
----------------------------------------------------------------------------
| अ.क्र. | नियुक्त करावयाच्या अधिकाऱ्याचे पदनाम | कार्यबल गटातील पद |
| १ | जिल्हाधिकारी | अध्यक्ष |
| २ | मुख्य कार्यकारी अधिकारी, जिल्हा परिषद | सदस्य |
| ३ | जिल्हा पोलीस अधिक्षक | सदस्य |
| ४ | अधिक्षक अभियंता, म.रा.र.वि. म. | सदस्य |
| ५ | प्रादेशिक अधिकारी, प्रदूषण नियंत्रण मंडळ | सदस्य |
| ६ | जिल्हा अधिक्षक कृषि अधिकारी | सदस्य |
| ७ | उप विभागीय अधिकारी, महसूल (संबंधीत) | सदस्य |
| ८ | जिल्हा खनिकर्म अधिकारी | सदस्य |
| ९ | तहसिलदार (संबंधित) | सदस्य |
| १० | म.रा.र.वि. म. मार्फत नियुक्त कंत्राटदार / प्राधिकृत प्रतिनिधी | सदस्य |
| ११ | उप जिल्हाधिकारी / तहसिलदार तथा प्रशासक, नवनगरे, म.रा.र.वि.म. | सदस्य सचिव |
----------------------------------------------------------------------------
जिल्हाधिकारी यांना सदर कार्यबल गटामध्ये यथास्थिती इतर संबंधित विभागांच्या जिल्हास्तरीय अधिकाऱ्यांना बैठकीत बोलावून त्यांच्या स्तरावरील कार्यवाहीबाबत आढावा घेऊन वेळोवेळी आवश्यक निर्देश देण्याचे अधिकार राहतील.
०२. सदर कार्यबल गटाची कार्यकक्षा खालीलप्रमाणे राहील.
(₁) समृध्दी महामार्गाच्या अंमलबजावणीसाठी निश्चित कालावधीत हे काम पूर्ण होण्यासाठी आवश्यक ती सर्व कार्यवाही करणे.
(ii) दर सोमवारी (त्या दिवशी सुट्टी असल्यास त्यालगतचा पुढील कार्यालयीन दिवस) कार्यबल गटाची बैठक जिल्हाधिकारी यांनी न चूकता आयोजित करावी. सदर बैठकीत केलेल्या कार्यवाहीचे इतिवृत्त शासनास सादर करावे.
०३. समृध्दी महामार्गाचे बांधकाम विहीत मुदतीत पूर्ण होण्याच्या दृष्टीने जिल्हा स्तरावरील संबंधित विभागांना आवश्यक ते निर्देश देण्याचे अधिकार याद्वारे जिल्हाधिकारी यांना देण्यात येत आहेत.
हा शासन निर्णय महसूल विभाग, गृह विभाग, कृषि विभाग व पर्यावरण विभागाच्या सहमतीने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः खाक्षेस-२०१६/प्र.क्र.२५१ एल.बी.५८/रस्ते-८,