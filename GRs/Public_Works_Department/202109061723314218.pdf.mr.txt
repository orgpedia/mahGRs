# Page 1
पुणे शहराभोवतालचा चक्राकार वळण मार्ग (Ring Road) बांधण्याचा प्रकल्प.
पुणे पुणे रिंगरोड पश्चिम भाग उर्से (YCEW) ते वरवे (बु.) सातारा रोड.
महाराष्ट्र शासन
सार्वजनिक बांधकाम विभाग
शासन निर्णय क्रमांकः खाक्षेस-२०२१ / प्र.क्र. २४७ (भाग-४)/ रस्ते-८.
मंत्रालय विस्तार, मुंबई - ४०० ०३२.
दिनांक :- ०६.०९.२०२१
वाचा १) शासन निर्णय, क्र. खाक्षेस-२०११/प्र.क्र.२६२/रस्ते-८, दि. १४/०७/२०१५ २) शासन निर्णय क्र. खाक्षेस-२०१६/प्र.क्र.२५१/रस्ते-८ (एल.बी. २२), दि.१४/०६/२०१८
प्रस्तावना : पुणे शहराच्या आसपास झालेल्या औद्योगिक प्रगतीमुळे पुणे शहराकरिता सध्या अस्तित्वात असलेले रस्त्यांचे जाळे आता अपुरे पडू लागले आहे. मुंबईहून कोल्हापूर, सोलापूर व अहमदनगर, कोल्हापूरहून नाशिक, अहमदनगर व सोलापूर तसेच नाशिक ते सोलापूरकडे होणारी अवजड वाहनांची वाहतूक पुणे शहरातून जात असल्यामुळे अंतर्गत वाहतुकीचे प्रश्न उद्भवले असून वाहतूकीच्या कोंडीत व प्रदुषणामध्ये भर पडत आहे. यावर उपाय म्हणून पुणे शहराभोवती चक्राकार वळण मार्ग (Ring Road) बांधण्याच्या प्रस्तावास शासनाने दि. १४ जुलै २०१५ रोजी मान्यता दिली आहे.
पुणे शहराचे नागरीकरणामध्ये झपाट्याने वाढ होत आहे. शिक्षण क्षेत्र, आयटी व ऑटो इंडस्ट्री या क्षेत्रामध्ये पुणे शहराने देशात आघाडी घेतलेली आहे. पुणे शहरातून तीन महत्वाचे राष्ट्रीय महामार्ग छेदून जातात मुंबई - बेंगलोर, मुंबई - हैद्राबाद - विजयवाडा, पुणे - नाशिक शिवाय पुणे - पंढरपूर, पुणे - औरंगाबाद, पुणे - माणगाव हे नविन राष्ट्रीय महामार्ग जातात. सर्व प्रकारची आंतरराज्य वाहतूक तसेच राज्य अंतर्गत वाहतूक चक्राकार मार्ग नसल्यामुळे शहराच्या आतील भागातून जाते. शहरांतर्गत मोठ्या प्रशस्त रस्त्यांचा अभाव आहे तसेच अंतर्गत रस्ते अरुंद असल्यामुळे हि वाढलेली वाहतूक वर्दळ धारन क्षमतेच्या पलीकडे आहे. शहरातील दाट लोकवस्ती मुळे तसेच विशिष्ट भौगोलिक रचनेमुळे अस्तित्वातील रस्ते रुंद करण्यास मर्यादा आहेत.
शहरातील संमिश्र वाहतूकीमुळे हवेचे व ध्वनीचे प्रदूषण मर्यादेपलीकडे वाढले आहे. वाहतूक अपघात व वाहन पार्किंग या समस्या भेडसावीत आहेत. या करीता पुणे शहरात येणारी सर्व प्रकारची वाहतूक शहरा बाहेरून चक्राकार (Ring Road) मार्गाने काढणे आवश्यक आहे.
याअनुषंगाने आता मंत्रिमंडळ पायाभूत सुविधा समितीच्या दिनांक २५.०८.२०२१ रोजी झालेल्या बैठकीत शासनाने खालीलप्रमाणे निर्णय घेतला आहे.
शासन निर्णय :
१) पुणे पश्चिम भागाच्या रिंगरोड उर्से (YCEW) ते वरवे (बु.) सातारा रोड या एकूण ६८.८००कि.मी. लांबीच्या रस्त्याच्या सुसाध्यता अहवालास मान्यता मान्यता देण्यात येत आहे.
# Page 2
शासन निर्णय क्रमांकः खाक्षेस-२०२१/प्र.क्र. २४७ (भाग-४)/ रस्ते-८.
२) पुणे रिंगरोड पश्चिमच्या बांधकामासाठी रु. १२१७६ कोटी प्रकल्प किंमतीस प्रशासकीय मान्यता मान्यता देण्यात येत आहे. (यांचा बाबनिहाय तक्ता परिशिष्ट-अ मध्ये देण्यात येत आहे) ३) पुणे पश्चिम रिंगरोड भूसंपादनासाठी रु. १४३९.६५ कोटी, सेवा वाहिन्या हस्तांतरासाठी रु. ३२८.८२ कोटी व बांधकाम कालावधीतील कर्जावरील व्याज (IDC) रु.१३३१.८३ असे एकूण रु. ३१००.३० कोटी रुपये इतकी रक्कम शासनाकडून उपलब्ध करुन देणेस मान्यता देण्यात येत आहे.
४) महाराष्ट्र शासन, महाराष्ट्र राज्य रस्ते विकास महामंडळ मर्यादित / प्रस्तावित विशेष उद्देश वाहन यांच्या दरम्यान करावयाचा सवलत करारनामा हिंदु हृदयसम्राट बाळासाहेब ठाकरे महाराष्ट्र समृद्धी महामार्ग प्रकल्पाच्या धर्तीवर करण्यास मान्यता देण्यात येत आहे.
५) पुणे पश्चिम रिंगरोड या प्रकल्पाकरीता महाराष्ट्र शासन साठी सवलत करारनामा करण्यासाठी, निविदा करार करण्यासाठी महाराष्ट्र शासनाच्या वतीने सार्वजनिक बांधकाम विभागास अधिकार प्रदान करण्यास मान्यता देण्यात येत आहे.
६) या प्रकल्पासाठी लागणारा कोणताही करार जसे की, वित्तीय करार व इतर करारांवर लागणारा मुद्रांक शुल्कमध्ये सुट देण्यास मान्यता देण्यात येत आहे.
# Page 3
# Page 4
# Page 5