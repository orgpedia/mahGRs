# Page 1
सार्वजनिक बांधकाम विभाग (खुद्द) च्या आस्थापनेवर गट-ड शिपाई संवर्गामध्ये ४ अधिसंख्य पदे निर्माण करुन नियुक्ती देणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. संकीर्ण २०२२/प्र.क्र.१०४/प्रशा-३
मंत्रालय, मुंबई - ४०० ०३२.
दिनांक : १३ ऑक्टोबर, २०२२
प्रस्तावना - सा.बां. वि. शा.नि. दि. २४.०१.२००६ अन्वये सार्वजनिक बांधकाम विभाग (खुद्द) चा आकृतीबंध निश्चित करण्यात आला असून त्यानुसार गट ड संवर्गाची सरळसेवेची ४३ पदे व पदोन्नतीची १३ पदे अशी एकूण ५६ पदे मंजूर आहेत. सार्वजनिक बांधकाम विभाग (खुद्द) च्या सुधारित आकृतीबंध निश्चितीबाबत मा. अपर मुख्य सचिव (सेवा/सा.प्र.वि.) यांचे अध्यक्षतेखाली दिनांक १४.०१.२०२२ रोजी झालेल्या उप समितीच्या व मा. मुख्य सचिव यांचे अध्यक्षतेखाली दि.२९.०४.२०२२ रोजी झालेल्या उच्चस्तर सचिव समितीच्या बैठकीत उच्चस्तर सचिव समितीने सार्वजनिक बांधकाम विभाग (खुद्द) ची गट-ड शिपाई संवर्गातील सर्व पदे मृत ठरविली आहेत व सदर संवर्गात जितके कर्मचारी असतील तितकी पदे अधिसंख्य गणण्यात यावी. सदर अधिसंख्य पद त्यावर कार्यरत व्यक्ती सेवानिवृत्त/राजीनामा/मृत्यु इ. कारणामुळे रिक्त झाल्यानंतर पद रद्द होईल असा निर्णय दिला. दरम्यान जिल्हाधिकारी व जिल्हादंडाधिकारी कार्यालय, मुंबई शहर यांनी त्यांच्या दिनांक २१.६.२०२२ च्या पत्रान्वये त्यांच्याकडे ठेवण्यात आलेल्या अनुकंपा तत्त्वावरील गट “ड” वर्गाच्या उमेदवारांच्या सामायिक प्रतिक्षायादीतील चार उमेदवारांची ज्येष्ठताक्रमानुसार “शिपाई” पदावर नियुक्ती करण्याबाबत या विभागाला शिफारस केली आहे. उपरोक्त चार उमेदवारांनी सार्वजनिक बांधकाम विभाग (खुद्द) येथे शिपाई पदावर रुजू होण्यासाठी विनंती अर्ज सादर केले.
उपरोक्त सद्य:स्थितीस अनुसरुन जिल्हाधिकारी कार्यालयाने शिफारस केलेल्या उपरोक्त ४ उमदेवारांना सार्वजनिक बांधकाम विभाग (खुद्द) च्या गट-ड संवर्गातील शिपाई पदावर रुजू करुन घेण्यासाठी सार्वजनिक बांधकाम विभाग (खुद्द) च्या आस्थापनेवर शिपाई (गट-ड) संवर्गात ४ अधिसंख्य पदे निर्माण करण्यास उच्च स्तर सचिव समितीने दिनांक १६.०९.२०२२ रोजीच्या बैठकीत मान्यता दिली. तसेच, अशी आणखी प्रकरणे उद्भवण्याची शक्यता विचारात घेऊन अनुकंपा नियुक्तीबाबत सर्वंकष धोरण ठरविण्याचे निर्देश मा.मुख्य सचिव यांनी सामान्य प्रशासन विभागास दिले. सदर अधिसंख्य पदे व त्यावरील नियुक्त्या सामान्य प्रशासन विभागाच्या धोरणाच्या अधिन राहतील असा उच्चस्तर सचिव समितीने निर्णय दिला आहे.
उच्चस्तर सचिव समितीच्या निर्णयास अनुसरुन सार्वजनिक बांधकाम विभाग (खुद्द) च्या आस्थापनेवर गट-ड संवर्गात ४ अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय - सार्वजनिक बांधकाम विभाग (खुद्द) च्या आस्थापनेच्या सुधारित आकृतीबंधास मान्यता देतांना उच्चस्तरीय सचिव समितीने गट ड संवर्ग मृत ठरविला असून त्या सेवा बाह्ययंत्रणेद्वारे घेण्यास मान्यता दिली आहे. विभागाने जुन्या आकृतीबंधानुसार पाठविलेल्या मागणीपत्रास अनुसरुन जिल्हाधिकारी व जिल्हादंडाधिकारी कार्यालय, मुंबई शहर यांनी त्यांच्याकडे
# Page 2
शासन निर्णय क्रमांक: संकीर्ण २०२२/प्र.क्र.१०४/प्रशा-३
ठेवण्यात आलेल्या अनुकंपा तत्त्वावरील गट "ड" वर्गाच्या उमेदवारांच्या सामायिक प्रतिक्षायादीतील चार उमेदवारांची ज्येष्ठताक्रमानुसार “शिपाई पदावर नियुक्ती करण्याबाबत या विभागाला शिफारस केली आहे.
२. उक्त ४ उमेदवारांना या विभागात रुजू करुन घेण्यासाठी सार्वजनिक बांधकाम विभाग (खुद्द) च्या आस्थापनेवर शिपाई संवर्गात ४ अधिसंख्य पदे निर्माण करण्यास उच्च स्तरीय सचिव समितीने मान्यता दिली. तसेच अनुकंपा नियुक्तीबाबत सर्वंकष धोरण ठरविण्याचे निर्देश मा.मुख्य सचिव यांनी सामान्य प्रशासन विभागास दिले आहेत. उच्च स्तरीय सचिव समितीच्या निर्णयास अनुसरुन सार्वजनिक बांधकाम विभाग (खुद्द) च्या आस्थापनेवर गट-ड संवर्गामध्ये ४ अधिसंख्य पदे निर्माण करुन खालील उमेदवारांना "शिपाई” पदावर हजर झाल्याच्या दिनांकापासून नियुक्ती देण्यास या शासन निर्णयाद्वारे मान्यता देण्यात येत आहे :
--------------------------------------------------------------
| अ.क्र. | उमेवारांचे नांव | प्रतिक्षा यादी क्रमांक | जातीचा प्रवर्ग |
| १ | श्री.श्रीकांत सोपान सोनावणे | १०४१(१) क | अ.जा.( हिंदू महार) |
| २ | श्रीमती सविता भरत खापरे | १०४२-क | इ.मा.व. (कुणबी ) |
| ३ | श्री. रुपेश निवृत्ती कांबळे | १०४५-क | अ.जा. |
| ४ | श्री. अविनाश अरुण शिंदे | १०५७-क | भ.ज.(ब) |
--------------------------------------------------------------
३. तसेच या विभागाच्या सुधारित आकृतीबंधास वित्त विभागाने दिलेल्या मान्यतेनुसार कार्यरत गट-ड संवर्गामध्ये ४ पदे समाविष्ठ करुन सदर पदे अधिसंख्य गणण्यात येतील. सदर अधिसंख्य पदे व त्यावरील नियुक्त्या सामान्य प्रशासन विभागाच्या धोरणाच्या अधिन राहतील.
४. उक्त ४ अधिसंख्य पदांवर नियुक्त करण्यात आलेल्या कर्मचाऱ्यांच्या सेवानिवृत्ती / राजीनामा/ मृत्यू अथवा अन्य कारणांमुळे ते रिक्त झाल्यावर ती अधिसंख्य पद आपोआप नष्ट होतील.
५. सदर शासन निर्णय वित्त विभागाच्या अनौपचारिक संदर्भ क्र. अनौसं ५७५/आपुक, दिनांक ७.१०.२०२२ अनुसरुन वित्त विभागाच्या मान्यतेने निर्गमित करण्यात येत आहे.
# Page 3