# Page 1
श्री. पी.जी. नाईकवाडे, कार्यकारी अभियंता (निलंबित) यांना शासन सेवेत पुनःस्थापित करणेबाबत
महाराष्ट्र शासन
सार्वजनिक बांधकाम विभाग
शासन आदेश क्रमांक: एस-९२/१०१८/प्र.क्र.१८२/सेवा-६ (अ)
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
तारीख: ७ डिसेंबर, २०१८
पहा: शासन आदेश, सा.बां. वि., क्रमांक: एस-९२/१०१८/प्र.क्र.१८२/सेवा-६(अ), दि.१३.११.२०१८
शासन आदेश :
ज्याअर्थी, चौसाळा ते नांदूर रोड मोजे हिंगणी खु. ता. जि. बीड येथील संपादित जमिनीच्या भूसंपदानप्रकरणी वाढीव मावेजा न दिल्याने श्री.पी.जी.नाईकवाडे, कार्यकारी अभियंता यांना संदर्भ क्रमांक-(१) येथील आदेशान्वये दि.१३.११.२०१८ पासून शासन सेवेतून निलंबित करण्यात आले.
आणि ज्याअर्थी, आता सदर भूसंपादन प्रकरणी वाढीव मावेजा देण्याबाबतची कार्यवाही पूर्ण झाली असून आर्थिक अनियमितता झालेली नसल्याने सदर प्रकरणी श्री. पी.जी.नाईकवाडे यांचेविरुध्द विभागीय चौकशी करण्याच्या अधीन राहून श्री.नाईकवाडे यांचे निलंबन मागे घेण्याचा निर्णय शासनाने घेतला आहे.
त्याअर्थी, श्री. पी. जी. नाईकवाडे, कार्यकारी अभियंता (निलंबित) यांचे दिनांक १३.११.२०१८ चे शासन आदेशान्वये केलेले निलंबन यान्वये मागे घेऊन त्यांना शासन सेवेत पुन:स्थापित करण्यात येत आहे.
श्री. पी.जी.नाईकवाडे, कार्यकारी अभियंता यांच्या पुनःस्थापनेनंतर त्यांना सहायक मुख्य अभियंता, सार्वजनिक बांधकाम प्रादेशिक विभाग, औरंगाबाद या पदावर नियुक्ती देण्यात येत आहे.
तसेच श्री. पी.जी.नाईकवाडे, कार्यकारी अभियंता यांचा निलंबन कालावधी नियमित करण्याबाबतचे आदेश यथावकाश निर्गमित करण्यात येतील.
# Page 2