# Page 1
विरार ते अलिबाग बहुउद्देशिय वाहतूक मार्गिका प्रकल्पाच्या नवघर ते बळावली (कि.मी ० /०० ते कि.मी ९७/९००) भाग-१ या प्रकल्पाच्या खर्चास व अंमलबजावणीकरीता महाराष्ट्र राज्य रस्ते विकास महामंडळ मान्यता मिळणे बाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः खाक्षेस-२०२१ / प्र.क्र. २४७ / रस्ते-८.
मंत्रालय विस्तार, मुंबई-४०० ०३२.
दिनांक :- ०६.०९.२०२१
प्रस्तावना : महाराष्ट्र शासनाने मुंबई महानगर प्रदेश विकास प्राधिकरणामार्फत मुंबई नागरी परिवहन प्रकल्पांतर्गत जागतिक बँकेच्या अर्थसहाय्याने मुंबई महानगर प्रदेशासाठी ट्रान्सफॉर्म (मुंबई महानगर प्रदेशाकरिता परिवहन अभ्यास ) म्हणून ओळखला जाणारा सर्वकष वाहतूक अभ्यास अहवाल आंतरराष्ट्रीय दर्जाच्या सल्लागारा मार्फत (M/s. LEA International Limited) सन २००८ मध्ये तयार केला आहे. मुंबई महानगर प्रदेशातील रहिवाशांची प्रवासाची पध्दत व प्रकार जाणून घेणे आणि मुंबई महानगर प्रदेशासाठी सन २०३१ पर्यंत दीर्घकालीन परिवहन धोरणाची शिफारस करणे हा अहवालाचा मुख्य उद्देश होता. अंतिम अहवाल माहे जुलै, २००८ मध्ये सादर करण्यात आला आहे.
“ट्रान्सफॉर्म” या अभ्यास अहवालातील अनेक शिफारशीपैंकी एक मुख्य शिफारस, सन २०३१ क्षितीज कालावधीकरिता बहुउद्देशिय वाहतूक मार्गिका (Multi Modal Corridor) विकसित करण्यात यावा अशी होती. त्यामुळे विरार ते अलिबाग ही एक मार्गिका विकसित करण्याचे प्रस्तावित करण्यात आले. सदर प्रकल्पाचा विकास यापूर्वी मुंबई महानगर प्रदेश विकास प्राधिकरणामार्फत होणार होता. मुंबई महानगर प्राधिकरणाच्या दिनांक ०७ जुलै २०२० (मंगळवार) रोजी झालेल्या १४९ व्या बैठकीत ठराव क्र. १५४६ नुसार प्राधिकरण राबवित असलेला विरार ते अलिबाग पर्यंत या बहुद्देशिय मार्गिकेचा विकास, समन्वय, आणि अंमलबजावणीची जबाबदारी प्राधिकरणाने महाराष्ट्र राज्य रस्ते विकास महामंडळ यांचेकडे हस्तांतरीत करण्यास प्राधिकरण मान्यता देण्यात आली.
त्याअनुषंगाने हस्तांतरित करण्यास सदरील प्रकल्पाचे हस्तांतरण महाराष्ट्र राज्य रस्ते विकास महामंडळाकडे दि. १९.०८.२०२० रोजी झाले आहे. याअनुषंगाने आता मंत्रिमंडळ पायाभूत सुविधा समितीच्या दिनांक २५.०८.२०२१ रोजी झालेल्या बैठकीत शासनाने खालीलप्रमाणे निर्णय घेतला आहे.
शासन निर्णय : १) बहुउद्देशीय मार्गिका नवघर ते बलावली प्रकल्पाच्या (सुधारित) प्रस्तावित केलेल्या रु. ३९,८४१.९३/- कोटी (बांधकामासाठी खर्च रु. १९,२२५.७४ कोटी (सन २०१७-२०१८ दरसुचीवर आधारीत),भुसंपादन रक्कम रु. १५,६१७.५० कोटी आकस्मिक निधी रक्कम रु. ३०७६.१२ कोटी) इतक्या रक्कमेस मुंबई महानगर प्रदेश विकास प्राधिकरणास तत्वत: मान्यता मिळाली आहे. हा प्रकल्प महाराष्ट्र राज्य रस्ते विकास महामंडळास हस्तांतरित झाल्यामुळे या प्रकल्पाकरीता महामंडळास प्रकल्प अंमलबजावणी संस्था व प्रकल्पाचे उद्योजक म्हणून मान्यता देण्यात येत आहे.
# Page 2
शासन निर्णय क्रमांकः खाक्षेस-२०२१ / प्र.क्र. २४७ / रस्ते-८.
अ) या प्रकल्पासाठी आवश्यक असलेले भाग भांडवल उभे करण्याकरीता उपलब्ध असलेल्या पर्यायां शिवाय महामंडळास इतर पर्याय प्रकल्पाची सुसाध्यता साधण्यासाठी अवलंबण्याची परवानगी देण्यात येत आहे.
महामंडळाने वित्तीय आराखडा तयार करून शासनास पुढील मंजुरीसाठी सादर करण्यास परवानगी देण्यात येत आहे.
ब) बहुद्देशिय वाहतुक मार्गिकेला प्रादेशिक विकासासाठी एक निकडीचे सार्वजनिक प्रकल्प (Vital Public Project) म्हणुन मान्यता देण्यात येत आहे.
त्या अनुषंगाने सदर प्रकल्पासाठी कायम स्वरुपी / तात्पुरत्या आवश्यक असलेल्या शासकिय / निमशासकिय / स्थानिक स्वराज्य संस्था यांच्या जमिनी म.रा.र.वि.महामंडळाकडे नाममात्र दराने हस्तांतरीत करण्यास मान्यता देण्यात येत आहे व या कामी शासकिय जमिनीची संयुक्त मोजणी नि:शुल्क करण्याची मान्यता देण्यात येत आहे, तसेच मुद्रांक व इतर शुल्कास सुट मिळण्यास मान्यता देण्यात येत आहे.
२) महाराष्ट्र राज्य रस्ते विकास महामंडळाला या प्रकल्पासाठी भुसंपादन करण्याकरीता निधी उपलब्ध करुन देण्यासाठी MMRDA, NHAI, MIDC, CIDCO व JNPT यांचा सहभाग उपलब्ध करुन घेण्यासाठी मुख्य सचिव यांचे अध्यक्षतेखाली खालीलप्रमाणे उच्चाधिकार समिती गठीत करण्यात येत आहे.
--------------------------------------------------------------
| १. | मुख्य सचिव | अध्यक्ष |
| २ | अपर मुख्य सचिव (नियोजन) | सदस्य |
| ३. | अपर मुख्य सचिव (वित्त) | सदस्य |
| ४. | अपर मुख्य सचिव (सा. बां. विभाग) | सदस्य |
| ५. | प्रधान सचिव (नवि-१ / न.वि. विभाग) | सदस्य |
| ६. | अपर मुख्य सचिव (उद्योग) | सदस्य |
| ७. | उपाध्यक्ष व व्यवस्थापकीय संचालक, म.रा.र.वि. महामंडळ | सदस्य |
| ८. | सचिव (बांधकामे) | सदस्य सचिव |
| ९. | अध्यक्षांच्या मान्यतेने | निमंत्रित सदस्य |
--------------------------------------------------------------
३) हा प्रकल्प मुंबई महानगर प्रदेश विकस प्राधिकरणाकडून महामंडळास हस्तांतरित झाल्याचे नगर विकास खाते यांचेकडून या प्रकल्पात सहभाग असणाऱ्या सर्व यंत्रणांना याबाबत कळविण्याचे निर्देश देण्यात येत आहे.
४) या प्रकल्पासाठी ४० वर्षांच्या सवलत कालावधीस मान्यता देण्यात येत आहे.
पृष्ठ ३ पैकी २
# Page 3
शासन निर्णय क्रमांकः खाक्षेस-२०२१/प्र.क्र. २४७ / रस्ते-८.