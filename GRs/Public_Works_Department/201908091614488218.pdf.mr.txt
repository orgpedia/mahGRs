# Page 1
सार्वजनिक बांधकाम विभागांतर्गत क्षेत्रिय स्तरावर प्राप्त होणाऱ्या महसूली जमेच्या (Revenue Receipts), रक्कमांवर विविध स्तरावरुन तपासणी /देखरेख ठेवणेबाबत.
महाराष्ट्र शासन
सार्वजनिक बांधकाम विभाग
शासन परिपत्रक क्रमांक : संकीर्ण-२०१९/प्र.क्र.७४/अर्थ-२,
मंत्रालय, मुंबई : ४०० ०३२
दिनांक :- ०९ ऑगस्ट, २०१९
प्रस्तावना : २. सार्वजनिक बांधकाम विभागाअंतर्गत निवासी/अनिवासी सरकारी इमारती व मोकळया जागांची भाडेपट्टी वसुली, निवासासाठी शासकीय इमारती भाडेपट्टीने देणे, विश्रामगृहे / निरिक्षण बंगले, शासकीय निवासस्थानांची भाडे/थकबाकी जमा याव्दारे महसूली जमेची रक्कम सरकारी लेख्यामध्ये तात्काळ जमा करणे बंधनकारक आहे.
तथापि, क्षेत्रीय स्तरावर काही प्रकरणांमध्ये जमा रक्कम विहित कालावधीत शासनाच्या तिजोरीत जमा केल्या जात नाहीत तसेच सदर रक्कमेचा ताळमेळ घेतला जात नसल्याचे निदर्शनास आले आहे. सबब क्षेत्रीय कार्यालयाकडे या बाबी व्दारे जमा होणाऱ्या रक्कमेचे नियमितपणे शासनाच्या तिजोरीत भरणा करणे अनिवार्य असून त्यावर प्रभावी संनियंत्रण होणे आवश्यक असल्याने याबाबत आवश्यक सूचना देण्याची बाब शासनाच्या विचाराधीन आहे.
शासन परिपत्रक : महाराष्ट्र कोषागार नियम १९६८ मधील नियम ८ नुसार, राज्याचा महसूल म्हणून मिळालेल्या कोणत्याही रक्कमा त्या कार्यालयाने सरकारी लेख्यामध्ये तात्काळ जमा करणे बंधन कारक आहे. त्यानुसार सार्वजनिक बांधकाम विभागांतर्गत क्षेत्रिय स्तरावर महसूली जमेच्या रक्कमा सरकारी लेख्या बाहेर ठेवता येणार नाहीत. सार्वजनिक बांधकाम विभागाकडे महसूली जमा अंतर्गत प्राप्त होणारी रक्कम नियमित पणे तपासून त्याबाबतच्या आवश्यक नोंदी अदयावत ठेवण्याकरीता क्षेत्रिय स्तरावर खालील प्रमाणे स्तर निश्चित करण्यात येत आहेत.
------------------------------------------------------------------------------------------------------------------------------------------------------------------
| अ. क्र. | कार्यालय स्तर | प्रथम जबाबदार अधिकारी/कर्मचारी | व्दितीय जबाबदार अधिकारी/कर्मचारी | पर्यवेक्षणीय जबाबदारी | पर्यवेक्षणीय अधिकाऱ्याने तपासणी करावयाचा कालावधी |
| १ | उप विभाग स्तर (Sub division) | लिपिक | वरिष्ठ लिपिक | उप अभियंता | प्रती महिना |
| २ | विभाग स्तर (Division) कार्यकारी अभियंता कार्यालय | लिपिक /वरिष्ठ लिपिक | विभागीय लेखापाल | उप कार्यकारी अभियंता | प्रती महिना |
| ३ | मंडळ स्तर (Circle) अधिक्षक अभियंता कार्यालय | लिपिक /वरिष्ठ लिपिक | अधिक्षक | सहाय्यक अधिक्षक अभियंता (Assistant Superintendent Engineer) | प्रती महिना |
| ४ | प्रादेशिक विभाग स्तर (Region) मुख्य अभियंता कार्यालय | लिपिक /वरिष्ठ लिपि | विशेष अधिक्षक / अधिक्षक | सहाय्यक मुख्य  |  अभियंता (Assistant Cheif Engineer) | प्रती महिना |
------------------------------------------------------------------------------------------------------------------------------------------------------------------
# Page 2
शासन परिपत्रक क्रमांकः संकीर्ण-२०१९/प्र.क्र.७४/अर्थ-२
वरील प्रमाणे दररोज प्राप्त होणाऱ्या महसूली जमा रक्कमांच्या आवश्यक नोंदी संबंधित कार्यालयातील लिपिकाने नोंदवहीत दर्शवून अशा नोंदी कार्यालय अधिक्षकाने दररोज तपासाव्यात. पर्यवेक्षणीय अधिकाऱ्याने दर महिन्याला जमा होणाऱ्या महसूलाबाबत सविस्तर तपासणी करुन त्या प्रमाणित करणे बंधन कारक राहिल.
सदर महसूली जमा रक्कमा बाबत काही अपहार आढळल्यास संबंधितावर तात्काळ फौजदारी गुन्हा दाखल (FIR)करण्याची जबाबदारी पर्यवेक्षणीय अधिकाऱ्याची राहिल.
वरील प्रमाणे क्षेत्रीयस्तरावर जमा होणाऱ्या महसूली रक्कमाबाबत वेळोवेळी निरिक्षण करणे व सदर जमा होणाऱ्या रक्कमांचे सनियंत्रण ठेवण्यात यावे.