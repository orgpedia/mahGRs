# Page 1
केंद्र शासनाचे सार्वजनिक उपक्रम (PSUs), खाजगी कंपन्या,खाजगी व्यक्ती, बँका, वित्तीय संस्था, सेवाभावी संस्था (NGO) यांचे खर्चाने राज्यातील रस्त्यांच्या लगत प्रसाधनगृह केंद्राची उभारणी व देखभाल करणेबाबत.
महाराष्ट्र शासन
सार्वजनिक बांधकाम विभाग,
शासन निर्णय क्र. संकीर्ण २०१८/प्र.क्र.७४/नि-१अ
मंत्रालय, मुंबई - ४०० ०३२.
दि. ०६ जून, २०१८
वाचा:- शासन निर्णय क्र. संकीर्ण २०१६/प्र.क्र.५७/नियोजन-१ अ दि. २२ जून २०१६
प्रस्तावना
सार्वजनिक बांधकाम विभागाच्या अखत्यारीतील राज्यमार्ग व प्रमुख जिल्हा मार्गावरुन मोठया प्रमाणावर सामान्य जनता प्रवास करीत असते. विशेषत: महिला प्रवाशांसाठी राज्यातील रस्त्यालगत बस स्थानका व्यतिरिक्त कोठेही सार्वजनिक प्रसाधनगृहे उपलब्ध नाहीत. तसेच महिलांचा Right to Pee च्या अनुषंगाने उपरोक्त संदर्भाधीन शासन निर्णयान्वये सार्वजनिक बांधकाम विभागाच्या अखत्यारितील राज्यमार्ग व जिल्हा मार्गालगत प्रत्येकी १०० कि.मी.
अंतरावर १ जनसुविधा केंद्र उभारण्याचे निश्चित केले आहे. त्याअनुषंगाने सार्वजनिक बांधकाम विभागाकडे उपलब्ध असलेल्या जागांवर याबाबतची कार्यवाही सुरु आहे. तसेच सार्वजनिक बांधकाम विभागाच्या अखत्यारीतील राज्य मार्गालगत व प्रमुख जिल्हा मार्गांलगत सर्व सामान्य प्रवाश्यांसाठी प्रसाधनगृह केंद्र निर्माण करण्याबाबत शासनाने ठरविले आहे. ही प्रसाधनगृहे व संलग्न सुविधांचे केंद्र उभारण्यासाठी विविध जिल्हयात रस्त्यांच्या बाजुला जागांची निवड करण्यात आली आहे. अशा प्रकारची प्रसाधनगृह केंद्रे स्वखर्चाने बांधून देण्याची काही खाजगी उद्योजक, वित्तीय संस्था, सेवाभावी संस्था यांनी तयारी दर्शविली आहे. त्यास अनुसरून केंद्र शासनाचे सार्वजनिक उपक्रम (PSUs), खाजगी कंपन्या, खाजगी व्यक्ती, बँका, वित्तीय संस्था, सेवाभावी संस्था (NGO) यांना राज्यातील रस्त्यांच्या लगत त्यांच्या खर्चाने जन सुविधा केंद्र उभारण्याची व दैनंदिन देखभालीची परवानगी देण्याची बाब शासनाच्या विचारधीन आहे.
सखोल अभ्यासाअंती शासन या संदर्भात खालील प्रमाणे निर्णय घेत आहे.
शासन निर्णय:
१. केंद्र शासनाचे सार्वजनिक उपक्रम (PSUs), खाजगी कंपन्या, खाजगी व्यक्ती, बँका, वित्तीय संस्था, नोंदणीकृत सेवाभावी संस्था (NGO) यांना राज्याच्या विविध जिल्हयात सार्वजनिक बांधकाम विभागाच्या अखत्यारीतील प्रमुख राज्य मार्ग, राज्य मार्ग व प्रमुख जिल्हा मार्ग यांच्या लगत विभागाने निवड केलेल्या ठिकाणी विभागाने सोबत जोडलेल्या नकाशाप्रमाणे किमान मोज मापे ठेवून, इमारतरेषा व नियंत्रण रेषा याचा विचार न करता रस्त्याने जाणाऱ्या वाहनांना अडथळा निर्माण होणार नाही तसेच पार्किंगसाठी पुरेशी जागा उपलब्ध राहील याचा विचार करुन रस्त्यालगत हे केंद्र उभारावयाचे आहे. इमारतरेषेबाबत विचरणाचे प्रस्ताव सार्वजनिक बांधकाम विभागास
# Page 2
शासन निर्णय क्रमांक: संकीर्ण २०१८/प्र.क्र.७४/नि-१अ
पाठविण्याची आवश्यकता नसावी. अशा प्रकारे महिला व सर्व सामान्य प्रवाशांसाठी स्वखर्चाने जन सुविधा केंद्रे उभारण्याची त्यांनी तयारी दर्शविल्यावर परवानगी देण्यात येईल.
२. स्वच्छतागृहे व संलग्न बाबी ही केंद्र शासनाचे सार्वजनिक उपक्रम (PSUs), खाजगी कंपन्या, खाजगी व्यक्ती, बँका, वित्तीय संस्था, सेवाभावी संस्था (NGO) यांनी त्यांच्या खर्चाने उभारावीत.
अशा प्रकारे उभारण्यात आलेल्या प्रसाधनगृह व संलग्न स्टॉल बांधणाऱ्या संस्थेला खालील दोन पर्याय उपलब्ध राहतील.
अ. अशी संस्था केंद्राचे बांधकाम करेल व अधीक्षक अभियंत्यांकडून पूर्णत्वाचा दाखला घेवून ही मालमत्ता शासनास हस्तांतरीत करेल. असे शासनास हस्तांतरीत झालेले जनसुविधा केंद्र अधीक्षक अभियंता दहा वर्षाच्या कालावधीकरीता प्रसाधन गृहांची दैनंदिन स्वच्छता, देखभाल व आवश्यकतेप्रमाणे दुरुस्तीसाठी सदर संस्थेला परवानगी देईल.
आ. जर अशा संस्थेला सदरचे केंद्राची दैनंदिन स्वच्छता, देखभाल व दुरुस्तीची जबाबदारी घ्यायची नसेल तर केंद्राचे बांधकाम करुन त्याचा अधीक्षक अभियंत्यांकडून पूर्णत्वाचा दाखला घेवून शासनास हे केंद्र हस्तांतरीत करेल. त्यानंतर शासन हे केंद्र दैनंदिन स्वच्छता व देखभाल दुरुस्तीसाठी वापर करण्यासाठी ३ ३ वर्षांसाठी इच्छुक दुसऱ्या सेवाभावी संस्था / खाजगी व्यक्तीला देईल. या संस्थेच्या कामगिरीचे मुल्यमापन करुन अधीक्षक अभियंता दरवेळी पुढील २ वर्षांसाठी मुदतवाढ देतील.
३. बांधावयाच्या स्वच्छतागृह व संलग्न सुविधांचे केंद्राचा प्रारूप नकाशा संबंधीत अधीक्षक अभियंता, सार्वजनिक बांधकाम मंडळ यांच्याकडून मंजूर करून घ्यावा. तसेच प्रसाधनगृह केंद्रांचे बांधकाम सार्वजनिक बांधकाम विभागाच्या अधीक्षक अभियंता यांनी मान्य केलेल्या संकल्पना प्रमाणे करण्यात यावे. बांधकाम पूर्ण झाल्यानंतर अधीक्षक अभियंता पूर्णत्वाचे प्रमाणपत्र देतील.
४. प्रसाधनगृह केंद्राचे बांधकाम सार्वजनिक बांधकाम विभागाने बांधण्याची परवानगी दिल्यानंतर सर्वसाधारणपणे ३ महिन्याच्या कालावधीत पूर्ण करावीत. सदरचे बांधकाम करतांना दुर्घटना/अपघात होणार नाही याची दक्षता घ्यावी. दुर्घटना/अपघाताची सर्वस्वी जबाबदारी बांधकाम करणाऱ्या संस्थेची/व्यक्तीची राहील.
५. जी संस्था ह्या प्रसाधनगृह केंद्राचे बांधकाम स्वखर्चाने करेल त्यांनी यासाठी आवश्यक असणाऱ्या पाणी पुरवठयाची व वीजेची उपलब्धता देखील करावी. वीजेच्या उपलब्धतेसाठी शक्यतो सौरउर्जेचा वापर करावा. पाणी पुरवठयासाठी बोअरवेल ची शक्यतोवर तरतूद करावी.
६. या प्रसाधनगृह केंद्रात महिला व पुरूषांसाठी वेगवेगळी व्यवस्था करण्यात यावी.
७. या प्रसाधनगृह केंद्रात जागेच्या उपलब्धतेनुसार कमीत कमी महिलांसाठी ५ शौचालय व पुरूषांसाठी ५ मुताऱ्या आणि २ शौचालय बांधण्यात यावीत.
पृष्ठ १३ पैकी २
# Page 3
शासन निर्णय क्रमांकः संकीर्ण २०१८/प्र.क्र.७४/नि-१अ
८. प्रसाधनगृह केंद्रासाठी आवश्यक असणारे पाणी साठा टाकी, उर्ध्वगमन व्यवस्था व सेप्टीक टँक/Bio Digester, septic tank व शोषखड्डा (Soak pit) इत्यादी बाबी हा प्रधानगृह केंद्राचा अनिवार्य भाग असेल.
९. या प्रसाधनगृह केंद्रांच्या शेजारी जागेच्या उपलब्धतेप्रमाणे महिला बचत गट / सेवाभावी संस्था/ सार्वजनिक बांधकाम विभागाने निश्चित केलेली व्यक्ती/ संस्था यांच्या व्यवसायासाठी कमीत कमी ४ मीटर x ३ मीटर आकाराचे एका स्टॉलचे (उपहारगृहासाठी) बांधकाम प्रसाधनगृह केंद्र उभारणाऱ्या संस्थेने त्यांच्या खर्चाने करावे.
१०.ही प्रसाधनगृह केंद्र बांधून पूर्ण झाल्यानंतर त्यांची मालकी सार्वजनिक बांधकाम विभागाची राहील. तसेच या प्रसाधनगृह केंद्रांवर बांधून देणाऱ्या संस्थेचा कोणताही मालकी हक्क राहणार नाही.
११.जी संस्था प्रसाधनगृह केंद्र बांधून देणार आहे ती या प्रसाधनगृह केंद्राची दैनंदिन स्वच्छता देखभाल व दुरुस्ती व्यवस्थापन करण्यास तयार असेल त्यांना त्याबाबतची परवानगी देण्यात येईल अन्यथा अशा केंद्राचे दैनंदिन स्वच्छता व दुरुस्ती देखभाल व व्यवस्थापन सार्वजनिक बांधकाम विभाग आदेशित करेल अशा बचत गट, सेवाभावी संस्था, खाजगी व्यक्ती यांना विहित शासकीय नियमानुसार सोपविण्यात येईल. त्यासाठी आवश्यक करारनामा करण्यात येईल.
१२.या जनसुविधा केंद्रावर शासनाने निर्धारीत केलेल्या सुविधांव्यतिरीक्त अन्य अनधिकृत/ आक्षेपार्ह सुविधा उपलब्ध करून देण्यात येणार नाही याची दक्षता दैनंदिन देखभाल व व्यवस्थापन करणाऱ्या संस्थेची राहील. अन्यथा करार रद्द करण्यात येईल. तसेच या केंद्राची देखभाल व दुरुस्ती व व्यवस्थापनाबाबत अन्य बचत गट / सेवाभावी संस्था/खाजगी व्यक्ती यांना देण्यात येईल.
१३.ही प्रसाधनगृह केंद्र कार्यान्वित झाल्यानंतर त्यांची दैनंदिन देखभाल व दुरुस्ती व व्यवस्थापन योग्य प्रकारे होत आहे किंवा नाही याची दर महिन्यातून एकदा संबंधीत कार्यकारी अभियंत्यांनी, दर तीन महिन्यातून एकदा अधिक्षक अभियंत्यांनी स्वत: भेट देऊन तपासणी करावी व या प्रसाधनगृह केंद्राची देखभाल व व्यवस्थापन योग्य प्रकारे होत असल्याची खात्री करावी. दैनंदिन देखभाल व व्यवस्थापन योग्य प्रकारे होत नसल्याचे निदर्शनास आल्यास संबंधीत कार्यकारी अभियंता यांनी एक महिन्याच्या आत पर्यायी व्यवस्थापन नेमावे.
१४.प्रसाधनगृह केंद्राचे काम पूर्ण झाल्यानंतर शासनाने मंजूर केलेल्या नकाशाप्रमाणे व तपशीलाप्रमाणे बांधून देणाऱ्या संस्थेला १० X १० फुट या मर्यादित आकारात त्यांच्या वा त्यांच्या मालकीच्या इतर संस्थेच्या नावाने विनामुल्य जाहिरात फलक उभारण्याची परवानगी १ वर्षाच्या कालावधी करीता देण्यात येईल. अधीक्षक अभियंता यांच्या परवानगीने या कालावधीत वाढ करण्यात येईल.
१५. जाहिरात फलकाचा मजकूर व संरचना सार्वजनिक बांधकाम विभागाच्या अधीक्षक अभियंता यांच्याकडून मंजूर करून घेणे बांधून देणाऱ्या संस्थेस बंधनकारक राहील.
अधीक्षक अभियंता यांनी जाहिरातीचा मजकूर माहिती व जनसंपर्क विभागाच्या मार्गदर्शक सूचनांनुसार तपासून त्यास परवानगी द्यावी.
पृष्ठ १३ पैकी ३
# Page 4
शासन निर्णय क्रमांकः संकीर्ण २०१८/प्र.क्र.७४/नि-१अ
१६.वरिल प्रमाणे प्रसाधनगृह केंद्र उभारण्यासाठी शासन ( संबंधीत कार्यकारी अभियंता) व स्वखर्चाने बांधून देणाऱ्या केंद्र शासनाचे सार्वजनिक उपक्रम (PSUs), खाजगी कंपन्या, खाजगी व्यक्ती,बँका, वित्तीय संस्था, सेवाभावी संस्था (NGO) यांच्या दरम्यान सोबत जोडलेल्या परिशिष्ट अ प्रमाणे तसेच जन सुविधा केंद्राची दैनंदिन स्वच्छता, देखभाल, दुरुस्ती व व्यवस्थापन करण्यासाठी शासन व सेवा संस्था ( महिला बचत गट, सेवाभावी संस्था, खाजगी संस्था, अशासकीय संस्था इत्यादी) यांच्या दरम्यान परिशिष्ट ब प्रमाणे करारनामा करण्यात येईल. सदरच्या करारनामाकामी लागणारा मुद्रांक शुल्क, टायपिंग, वकील फी, नोंदणी फी इ. खर्च सार्वजनिक बांधकाम विभाग करेल.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14