# Page 1
राज्यातील रस्ते (रस्ते व पूल) यांची सुधारणा
आशियाई विकास बँकेच्या अर्थसहाय्याने EPC
तत्वावर करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. एडीबी २०१९/प्र.क्र.०६/एडीबी
मादाम कामा मार्ग, हुतात्मा राजगुरू चौक,
मंत्रालय,मुंबई- ४०० ०३२.
दिनांक :-२८ फेब्रुवारी, २०१९
प्रस्तावना : महाराष्ट्र राज्यात सुमारे ३ लाख कि.मी. इतक्या लांबीच्या रस्त्यांचे विस्तृत जाळे पसरले आहे. यापैकी सार्वजनिक बांधकाम विभागाकडे ९० हजार कि.मी. इतक्या लांबीचे प्रमुख राज्यमार्ग, राज्यमार्ग व व प्रमुख जिल्हा मार्ग आहेत. या रस्त्यांमधून विविध ५ निर्देशांकानुसार एकूण १८,१८९ कि.मी. रस्त्यांची निवड करण्यात आली. या निवड केलेल्या रस्त्यांची सुधारणा करण्यासाठी सुमारे रु.५०,००० कोटी इतक्या निधीची आवश्यकता आहे.
त्यापैकी १०,००० कि.मी. लांबीच्या रस्त्यांच्या सुधारणेची कामे हायब्रीड अॅन्युईटी अंतर्गत घेण्यात आलेली आहेत.
उर्वरित रस्त्यांच्या सुधारणेसाठीही निधीची आवश्यकता लागणार आहे. दरवर्षी या विभागास मिळणाऱ्या नियतव्ययातून आवश्यकता असलेल्या रस्त्यांची दिर्घकालीन सुधारणा करणे शक्य होत नाही. प्रचलित व भविष्यकालिन सातत्याने वाढणारी वाहतूक वर्दळ लक्षात घेता रस्त्यांची करावयाची दर्जोन्नती यासाठी इतर स्त्रोतांमधून निधी उभारण्याची निकड भासत आहे.
यास्तव आशियाई विकास बँकेकडून एकूण १५०० दशलक्ष अमेरिकन डॉलर अर्थसहाय्यापैकी पहिल्या टप्प्यात ५०० दशलक्ष अमेरिकन डॉलर अर्थसहाय्य कर्ज रुपाने उपलब्ध करुन सदर कामे EPC तत्वावर हाती घेण्याची बाब शासनाच्या विचाराधीन होती. या अनुषंगाने दि. २७.२.२०१९ रोजी राज्य मंत्रीमंडळाच्या बैठकीत महत्वपूर्ण चर्चा होऊन खालील निर्णय घेण्यात आला आहे.
शासन निर्णय : राज्यातील रस्त्यांचा सर्वांगीण विकास करण्याकरीता मोठया प्रमाणात रस्ते सुधारणा करण्याकरीता आशियाई विकास बँकेच्या अर्थसहाय्याने १५०० कि.मी. रस्त्यांची सुधारणा करण्यास दि. २७.०२.२०१९ च्या मंत्रीमंडळ बैठकीमध्ये मान्यता देण्यात आली असून याव्दारे खालील प्रमाणे शासन मान्यता देण्यात येत आहे.
१. राज्यातील रस्त्यांच्या सर्वांगीण विकासाकरीता सन २०१९-२० पासून पुढील ३ वर्षामध्ये १५०० कि.मी.
रस्त्यांची सुधारणा आशियाई विकास बँकेच्या अर्थसहाय्याने करण्याच्या Maharashtra Road Improvement Project च्या पहिल्या टप्प्याची एकूण किंमत ७१५ दशलक्ष अमेरिकन डॉलर (रु.५००५ कोटी) एवढी असून त्यापैकी ७०% रक्कम म्हणजेच ५०० दशलक्ष अमेरिकन डॉलर (अंदाजित रु.३५०० कोटी) आशियाई विकास बँकेकडून कर्जरुपाने अर्थसहाय्य उपलब्ध करुन घेण्यात यावी. उर्वरित रु. १५०५ कोटी शासनाचा ३०% सहभाग राहील. ही तरतूद सार्वजनिक बांधकाम विभागास उपलब्ध होणाऱ्या नियतव्ययातून करण्यात यावी.
२. आशियाई विकास बँकेच्या कर्जरुपाने उपलब्ध होणाऱ्या अर्थसहाय्याच्या परतफेडीचा व्याजदर LIBOR +०.५० % आशियाई विकास बँकेचा आकार + ०.२० % Maturity Premimum व ०.१५% Committment Charges या प्रमाणे राहील. आशियाई विकास बँकेच्या अर्थसहाय्याने हाती घ्यावयाच्या रस्ते सुधारणेच्या कामांसाठी स्वतंत्र लेखाशिर्षाची निर्मिती करण्यात यावी. या कामांवर सक्त परिरक्षण करुन उत्तम गुणवत्तेची व दिर्घकाळ टिकाऊ कामे होतील याची दक्षता सार्वजनिक बांधकाम विभागाचे पर्यवेक्षक मुख्य अभियंता व अधीक्षक अभियंता यांनी घ्यावी. या कामाचे त्रयस्त यंत्रणेमार्फत (Authority Engineer ) परिक्षण करण्यात यावे.
३. आशियाई विकास बँकेकडून प्राप्त अर्थसहाय्याची परतफेड पुढील २५ वर्षात दरवर्षी अर्थसंकल्पातून अदा करण्यात यावी.
# Page 2
४. Maharashtra Road Improvement Project च्या ७१५ दशलक्ष अमेरिकन डॉलरच्या (रु. ५००५ कोटी) पहिल्या टप्प्यासाठी रस्त्यांचे बांधकाम करणे व कर्जाची परतफेड करणेसाठी खाली दिलेल्या तक्त्याप्रमाणे
सार्वजनिक बांधकाम विभागाच्या नियतव्ययातून अर्थसंकल्पिय तरतूद करण्यात यावी.
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| सन | अर्थसंकल्पातून प्रस्तावित तरतूद (रु. कोटीत) | ADB कडून उपलब्ध होणारे अर्थसहाय्य (रु. कोटीत) | शेरा |
| १ | २ | ३ | ४ |
| २०१९-२० | ३३८ | आशियाई विकास बँकेकडून रु.३५०० कोटीचा ७०% हिस्सा  |  प्राप्त होईल. | स्तंभ क्र. २ मध्ये नमुद केलेल्या रक्कमांमध्ये बांधकामासाठी लागणाऱ्या सार्वजनिक बांधकाम विभागाच्या हिश्श्याची रक्कम, आशियाई विकास बँकेस परतफेड करावयाची मुळ रक्कम व व्याजाची रक्कम यांचा समावेष आहे. आशियाई विकास बँकेकडून प्राप्त होणाऱ्या अर्थसहाय्याची परतफेड सन २०२१-२२ पासून प्रस्तावित असून स्तंभ क्र. २ च्या रक्कमेत त्याचा समावेश करण्यात आला आहे. |
| २०२०-२१ | १,९१४ |
| २०२१-२२ | १,७९६ |
| २०२२-२३ | ६०३ |
| २०२३-२४ | ३०७ |
| २०२४-२५ | ३४३ |  |
| २०२५-२६ | ३५८ |  |
| २०२६-२७ | ३२५ |  |
| २०२७-२८ | २५२ |  |
| २०२८-२९ | २२६ |  |
| २०२९-३० | २२६ |  |
| २०३०-३१ | २२६ |  |
| २०३१-३२ | २२६ |  |
| २०३२-३३ | २२६ |  |
| २०३३-३४ | २२६ |  |
| २०३४-३५ | २२६ |  |
| २०३५-३६ | २२६ |  |
| २०३६-३७ | २२६ |  |
| २०३७-३८ | २२६ |  |
| २०३८-३९ | २२६ |  |
| २०३९-४० | २२६ |  |
| २०४०-४१ | २२६ |  |
| २०४१-४२ | २२६ |  |
| २०४२-४३ | २२६ |  |
| २०४३-४४ | २२६ |  |
| २०४४-४५ | २२६ |  |
| २०४५-४६ | २१८ |  |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 3
५. वरील तक्त्यातील आकडेमोड LIBOR Rate २.९८३५% गृहीत धरुन करण्यात आली आहे. भविष्यात LIBOR Rate मध्ये होणाऱ्या बदलाच्या अनुषंगाने आवश्यक निधी अर्थसंकल्पातून उपलब्ध करण्यात यावा.
६. रस्त्यांच्या सुधारणेची कामे पूर्ण झाल्यावर ज्या रस्त्यांवर अवजड वाहनांवर पथकर लावणे व्यवहारीक दृष्ट्या योग्य आहे अशा रस्त्यांवर भविष्यात पथकर आकारणी करुन खर्च केलेल्या निधीची भागशः भरपाई प्राप्त करण्याचे आवश्यकतेनुसार प्रयोजन करण्यात यावे. यासाठीचा वाहतूक वर्दळीचा अभ्यास करुन महत्वाच्या रस्त्यावर कर्ज फेडीच्या कालावधीकरीता म्हणेजच सन २०४५-४६ पर्यंत अवजड वाहनांवर पथकर लागू करण्याच्या प्रस्तावास वित्त विभागाची मान्यता घेण्यात यावी. तशी अधिसूचना निर्गमित करुन रस्त्याची बांधकामे पूर्ण झाल्यावर अवजड वाहनांवर (एस.टी. व स्कूल बसेस वगळून ) पथकर आकारणी करण्यात यावी.
७. आशियाई विकास बँकेकडून उपलब्ध होणाऱ्या अर्थसहाय्यातून करावयाची कामे EPC तत्वावर जाहिर निविदेव्दारे हाती घेण्यात यावीत.