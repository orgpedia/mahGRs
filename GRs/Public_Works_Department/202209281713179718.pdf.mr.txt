# Page 1
मुख्य अभियंता, सार्वजनिक बांधकाम प्रादेशिक विभाग, मुंबई / अमरावती/ नागपूर यांच्या अधिपत्याखालील क्षेत्रिय कार्यालयांतर्गत अधिसंख्य पदे निर्माण करणेबाबत.....
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०२२/प्र.क्र.७० / प्रशासन-१
मंत्रालय, मुंबई ४०० ०३२
दिनांक :- २८ सप्टेंबर, २०२२.
संदर्भ : १) महाराष्ट्र शासन राजपत्र असाधारण भाग-४, सन २०२२ चा महाराष्ट्र अधिनियम क्र.४५, दि.०८ सप्टेंबर, २०२२.
२) सामान्य प्रशासन विभाग, शासन निर्णय क्र. बीसीसी-११२२/प्र.क्र.१२८/१६-ब, दि.२१ सप्टेंबर, २०२२
प्रस्तावना : शासनाच्या, शासकीय विभागांच्या आणि त्यांच्या दुय्यम कार्यालयांच्या किंवा प्राधिकरणाच्या नागरी सेवा व पदे यांच्या संवर्गात अधिसंख्य पदे निर्माण करणे व त्यावर निवड प्राधिकरणांनी निवड व शिफारस केलेल्या उमेदवारांना नियुक्ती देण्यासंदर्भात महाराष्ट्र शासन राजपत्र असाधारण भाग-४, सन २०२२ चा महाराष्ट्र अधिनियम क्र.४५, दि.०८ सप्टेंबर, २०२२ व सामान्य प्रशासन विभाग, शासन निर्णय, दि.२१ सप्टेंबर, २०२२ अन्वये तरतुद करण्यात आली आहे. याअनुषंगाने सार्वजनिक बांधकाम विभागाच्या अधिपत्याखालील क्षेत्रिय कार्यालयात पात्र उमेदवारांना नियुक्ती देण्यासाठी अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, मुंबई / अमरावती / नागपूर यांच्या अधिपत्याखालील क्षेत्रिय कार्यालयात सोबत जोडलेल्या विवरणपत्रातील उमेदवारांना नियुक्ती देण्यासाठी २२ अधिसंख्य पदे निर्माण करण्यास या शासन निर्णयाव्दारे मान्यता देण्यात येत आहे. सदर अधिसंख्य पदे विचारात घेऊन निवड व शिफारस केलेल्या उमेदवारांची नियुक्ती करण्यासंदर्भात सामान्य प्रशासन विभाग, शासन निर्णय, दि.२१ सप्टेंबर, २०२२ मधील परिच्छेद क्र. ०२ ते ०६ मधील सूचना विचारात घेऊन मुख्य अभियंता, सार्वजनिक बांधकाम प्रादेशिक विभाग, मुंबई/ अमरावती / नागपूर यांनी सदरहू कर्मचाऱ्यांच्या पदाचा विवक्षित कालावधी नमूद करुन नियुक्ती आदेश संवर्गनिहाय स्वतंत्रपणे निर्गमित करावेत.
२. सदर शासन निर्णय महाराष्ट्र शासन राजपत्र असाधारण भाग-४, सन २०२२ चा महाराष्ट्र अधिनियम क्र.४५, दि.०८ सप्टेंबर, २०२२ ला अनुलक्षून सामान्य प्रशासन विभागाने निर्गमित केलेल्या शासन निर्णय, दि.२१ सप्टेंबर, २०२२ अन्वये दिलेल्या सूचनेनुसार निर्गमित करण्यात येत आहे.
३. अधिसंख्य पदाच्या वेतनावर होणारा खर्च अधीक्षक अभियंता, सार्वजनिक बांधकाम मंडळ, मुंबई/अमरावती/नागपूर या कार्यालयाच्या वेतनासंबंधीच्या लेखाशीर्षाखाली खर्ची टाकण्यात यावा आणि संबंधित वित्तीय वर्षाच्या मंजूर अनुदानातून भागविण्यात यावा.
# Page 2
शासन निर्णय क्रमांक: ईएसटी-२०२२/प्र.क्र.७०/प्रशासन-१
# Page 3