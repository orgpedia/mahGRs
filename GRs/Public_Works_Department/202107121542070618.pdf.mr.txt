# Page 1
नांदेड येथे संकल्पचित्र विभाग,
( पूल व इमारती) कार्यालय
स्थापन करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०२१/प्र.क्र.४०/प्रशासन-१
मंत्रालय, मुंबई-४०० ०३२.
दिनांक :- १२ जुलै, २०२१
प्रस्तावना :
सार्वजनिक बांधकाम विभागांतर्गत सद्यस्थितीमध्ये मुंबई स्थित अधीक्षक अभियंता, संकल्पचित्र मंडळ
( पूल व इमारती ) यांचे नियंत्रणाखाली सार्वजनिक बांधकाम विभागाच्या अखत्यारीतील पूल व इमारती यांचे
संकल्पन करण्यात येते. त्याअनुषंगाने पूल व इमारत यांचेशी संबंधित संकल्पन बाबतची हायब्रीड अन्युईटी,
एडीबी व इतर अनुषंगीक कामे यांचे संकल्पन मार्गी लावण्यासाठी नांदेड येथे स्वतंत्र संकल्पचित्र विभागीय
कार्यालय स्थापन करण्याची बाब शासनाच्या विचाराधीन होती.
शासन निर्णय:
नांदेड येथे संकल्पचित्र विभाग (पूल व इमारती) हे कार्यालय स्थापन करण्यास मान्यता देण्यात येत
आहे. त्याकरीता कार्यकारी अभियंता, सार्वजनिक बांधकाम विशेष प्रकल्प विभाग, कुर्ला, मुंबई हा विभाग
तसेच त्याअंतर्गत असलेला ठाणे खाडी पूल उपविभाग क्र. ६, तुर्भे, नवी मुंबई या उपविभाग पदांसह
शासनावर कोणताही अधिकचा खर्च पडणार नाही, या अटीच्या अधीन राहून नांदेड येथे स्थलांतरित करून
त्याचे नामाभिधान कार्यकारी अभियंता, संकल्पचित्र विभाग (पूल व इमारती), नांदेड असे करण्यास या शासन निर्णयान्वये मान्यता देण्यात येत आहे.
२. कार्यकारी अभियंता, संकल्पचित्र विभाग (पूल व इमारती), नांदेड हे कार्यालय अधीक्षक अभियंता,
संकल्पचित्र मंडळ ( पूल व इमारती), कोकण भवन, नवी मुंबई या कार्यालयाच्या संनियंत्रणाखाली राहील.
३. कार्यकारी अभियंता, संकल्पचित्र विभाग, नांदेड यांना या शासन निर्णयाद्वारे कार्यालय प्रमुख' तसेच
आहरण व संवितरण अधिकारी म्हणून घोषित करण्यात येत आहे. कार्यालय प्रमुख कार्यकारी अभियंता ) हे
संकल्पचित्र विभाग, नांदेड या विभाग कार्यालयामधील कार्यालय प्रमुखाच्या सर्व जबाबदा-या (उदा. वेतन
अदायगी, देयके अदायगी, सेवा व वित्त विषयक बाबी इ.) पार पाडतील.
४. नांदेड येथे नव्याने स्थापन केलेल्या संकल्पचित्र विभाग, नांदेड या कार्यालयासाठी आवश्यकतेनुरुप
जागा तसेच कर्मचारीवृंद अधीक्षक अभियंता, सार्वजनिक बांधकाम मंडळ, नांदेड यांनी उपलब्ध करुन द्यावा.
# Page 2
शासन निर्णय क्रमांक: ईएसटी-२०२१/प्र.क्र.४०/प्रशासन-१