# Page 1
‘’ सेतुबंधन उपक्रमांतर्गत मंजूर कामांकरीता नवीन
लेखाशीर्ष निर्माण करणेबाबत...
महाराष्ट्र शासन
सार्वजनिक बांधकाम विभाग
शासन निर्णय क्रं : रेउपु-२०२२/प्र.क्रं.४४(भाग-१)/नियो-१अ
मादाम कामा मार्ग हुतात्मा राजगुरू चौक ,
मंत्रालय, मुंबई-४०००३२
दिनांक:-२३.०२.२०२४
वाचा:- सार्वजनिक बांधकाम विभाग शासन निर्णय क्र:- रेउपु-२०२२/प्र.क्र.४४/नियो-१अ, दि.२८.०२.२०२३
प्रस्तावना:- राज्यातील रेल्वे क्रॉसिंगच्या ठिकाणी वाहतुकीस होणारे अडथळे तसेच अपघात टाळण्याच्या
दृष्ट्टीकोनातून रेल्वे क्रॉसिंग दरम्यान जाणा-या रस्त्यावर रेल्वे उड्डाणपुलांची निर्मिती करण्याच्या दृष्ट्टीने ज्या
ठिकाणी रेल्वे क्रॉसिंगवरील वाहतुक १ लाख टी.व्ही.यु. पेक्षा जास्त असेल अशा ठिकाणी उड्डाणपुलासाठी ५०:५० टक्के या हिस्स्याच्या प्रमाणात रेल्वे व राज्य शासनामार्फत निधी उपलब्ध करण्यात येतो. तर १ लाख
टी.व्ही.यु. पेक्षा कमी वाहतुक असलेल्या रेल्वे क्रॉसिंगच्या ठिकाणी मंजूरी प्राप्त रेल्वे उड्डाणपुलांच्या कामासाठी
राज्य शासनाकडून खर्च उपलब्ध करण्यात येतो. तथापि, केंद्र शासनाच्या -सेतु बंधन  या उपक्रमांतर्गत ज्या
ठिकाणी रेल्वे क्रॉसिंगवरील वाहतुक १ लाख टी.व्ही.यु. पेक्षा कमी आहे व अद्याप रेल्वेमार्फत मंजूर करण्यात आलेले नाही अशा रेल्वे क्रॉसिंगच्या ठिकाणी रेल्वे उड्डाणपूल/भूयारी मार्ग यांचे बांधकाम करण्यात येणार आहे.
सदर उपक्रमांतर्गत रेल्वे उड्डाणपुल/भुयारी मार्गाच्या बांधकामाचा संपूर्ण खर्च हा केंद्र शासनामार्फत उपलब्ध
केला जाणार असून राज्य शासनाने केवळ आवश्यक भूसंपादन व सेवावाहिन्यांचे स्थलांतर यासाठी लागणारा खर्च करावयाचा आहे. त्यामुळे राज्य शासनाची मोठ्या प्रमाणात आर्थिक बचत होणार आहे. सेतुबंधन
उपक्रमांतर्गत टप्प्याटप्प्याने समाविष्ट्ट करावयाच्या एकूण रु.४२१८.०१ कोटी किंमतीच्या ९१ कामांना केंद्रीय
मंत्रालयाद्वारे (MoRTH) तत्वत: मंजुरी देण्यात आली आहे. तसेच सन २०२२-२३ करीता एकूण रु.१११८.२४ कोटी किंमतीच्या २५ रेल्वे उड्डाणपुल/भूयारी मार्गाची कामे हाती घेण्यात आली असून राज्यात सेतुबंधन उपक्रम
राबविण्याच्या अनुषंगाने शासन निर्णय दि.२८.०२.२०२३ रोजी निर्गमित करण्यात आला आहे.
प्रस्तुत उपक्रमाच्या अंमलबजावणीमुळे केंद्र शासनाच्या निधीतून राज्यात रेल्वे उड्डाणपुलांच्या
सोयीसुविधा उपलब्ध होवून वाहतूकीच्या समस्या तसेच रेल्वे क्रॉसिंगच्या ठिकाणी होणारे अपघात कमी
होण्यास मदत होणार आहे. सदर योजना ही केंद्रीय मार्ग निधी योजनेचीच एक उपयोजना म्हणून राबविण्यात
येणार असून त्याचे लेखांकन मात्र स्वतंत्रपणे ठेवण्याबाबत केंद्र शासनाच्या सूचना आहेत. सबब सेतुबंधन
उपक्रमाच्या अंमलबजावणीकरीता निधी अर्थसंकल्पित करणे व वितरीत करणे या प्रयोजनाकरीता स्वतंत्र
जमेचे व खर्चाचे लेखाशीर्ष निर्माण करण्याची बाब शासनाच्या विचाराधीन होती.
शासन निर्णय:- केंद्रीय मार्ग निधी योजनेच्या ‘’ सेतुबंधन उपक्रमासाठी पुढीलप्रमाणे लेखाशीर्ष निर्माण
करण्यास शासनाची मान्यता देण्यात येत आहे.
# Page 2
शासन निर्णय क्रमांकः रेउपु-२०२२/प्र.क्रं.४४(भाग-१)/नियो-१अ
जमा लेखाशीर्ष:-
----------------------------------------------------------------------------------------------------------------------------------------------------------------------------
| मराठी | इंग्रजी |
| १६०१ | केंद्र सरकारकडून सहायक अनुदाने | १६०१ | Grant in aid from Central Government |
| ०८ | विधानमंडळासह राज्य/केंद्रशासित प्रदेशांना इतर हस्तांतरणे/अनुदान | ०८ | Other Transfers/Grants to state/Union Territories with Legislatures |
| १०८ | केंद्रीय रस्ते आणि पायाभूत निधीतील अनुदाने | १०८ | Grants from Central Road and Infrastructure Fund |
| १६ | सार्वजनिक बांधकाम रस्ते | १६ | Public Works Road |
| (१६)(०२) | केंद्र शासनाच्या सेतुबंधन या योजनेंतर्गत रेल्वे सुरक्षा बांधकामासाठी अनुदान (१६०१६५३७०१) | (१६)(०२) | Grants for Railway Safety Works under Setu Bandhan (१६०१६५३७०१) |
----------------------------------------------------------------------------------------------------------------------------------------------------------------------------
खर्चाचे लेखाशीर्ष:-
-----------------------------------------------------------------------------------------------------------------------------------------------------------------------------------------------------------------------
| मराठी | इंग्रजी |
| मागणी कमांक-एच-५ | Demand no.H-५ |
| ३०५४ | मार्ग व पूल | ३०५४ | Roads and Bridges |
| ८० | सर्व साधारण | ८० | General |
| १०७ | रेल्वे सुरक्षा कामे | १०७ | Railway Safety Works |
| (००)(०३) | केंद्र शासनाच्या सेतु बंधन या योजनेंतर्गत रेल्वे सुरक्षा बांधकामे (केंद्र हिस्सा)(३०५४२९४७) | (००)(०३) | Railway Safety Construction under Setu Bandhan Program of Central Government (Central share) (३०५४२९४७) |
|  | ५३-मोठी बांधकामे |  | ५३-Major Works |
-----------------------------------------------------------------------------------------------------------------------------------------------------------------------------------------------------------------------
२. सेतुबंधन उपक्रमाच्या अंमलबजावणीकरीता संबंधित अधीक्षक अभियंता, सार्वजनिक बांधकाम, मंडळ
यांची नियंत्रक अधिकारी म्हणून नेमणूक करण्यात येत आहे.
सदर शासन निर्णय हा महालेखाकार, नागपूर कार्यालयाचे संदर्भ क्रं.TM/Gr.III/UOR-०७/८५९
दि.०६.०९.२०२३ व महालेखाकार, मुंबई कार्यालयाचे संदर्भ क्रं.सं.ख.वि./चा-१/सा.बांध.वि./यु ओ आर-
९९/२०२३-२४/८१३ दि.२७.१०.२०२३ अन्वये प्राप्त झालेल्या मान्यतेने निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेत स्थळावर उपलब्ध
# Page 3