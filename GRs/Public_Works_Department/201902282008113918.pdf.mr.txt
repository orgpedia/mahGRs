# Page 1
उपाध्यक्ष व व्यवस्थापकीय संचालक, महाराष्ट्र राज्य रस्ते विकास महामंडळ, मुंबई या पदावर करार पध्दतीने केलेल्या नेमणूकीस मुदतवाढ देण्याबाबत.
महाराष्ट्र शासन
सार्वजनिक बांधकाम विभाग
शासन आदेश क्रमांकः संकीर्ण-१०१८/प्र.क्र. ३६ /सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: २८ फेब्रुवारी, २०१९
वाचा-: १. सार्वजनिक बांधकाम विभाग शासन निर्णय क्र. खाक्षेस-१०९६/प्र.क्र.८०/रस्ते-८, दिनांक ०९/०७/१९९६, २. सार्वजनिक बांधकाम विभाग शासन निर्णय क्र. खाक्षेस-१०९६/८०/रस्ते-८, दिनांक २१/०४/१९९९, ३. सार्वजनिक बांधकाम विभाग शासन निर्णय क्र. खाक्षेस-१०९६/८०(१)/रस्ते-८, दिनांक ०९/०२/२०००, ४. सामान्य प्रशासन विभाग शासन निर्णय क्र.संकीर्ण-२७१५/प्र.क्र.१००/१३, दिनांक १७/१२/२०१६, ५. सामान्य प्रशासन विभाग शासन शुध्दीपत्रक क्र.संकीर्ण-२७१५/प्र.क्र.१००/१३, दिनांक २१/०२/२०१८.
६. शासनाचे समक्रमांकाचे दि. २८ फेब्रुवारी, २०१८ चे आदेश
शासन आदेश :
महाराष्ट्र राज्य रस्ते विकास महामंडळाची स्थापना जुलै, १९९६ मध्ये करण्यात आली आहे व दिनांक
२९/११/१९९६ च्या शासन निर्णयान्वये महामंडळाची उद्दिष्टे, रचना व उत्पन्नाची प्रमुख साधने या बाबत
पुनर्विचार करण्यात आला. त्यानुसार महामंडळाच्या संचालक मंडळाच्या रचनेत सुधारणा करण्यात आली.
त्यानंतर संदर्भ क्र. २ व ३ नुसार अनुक्रमे दि. २१/०४/१९९९ व दि. ०९/०२/२००० च्या शासन निर्णयान्वये
महामंडळाच्या संचालक मंडळाची पुनर्रचना करण्यात आली आहे. सदर शासन निर्णयानुसार शासन सेवेतील
किंवा सेवानिवृत्त सचिव किंवा त्याहून वरिष्ठ दर्जाचे अधिकारी यांची महामंडळाचे उपाध्यक्ष व व्यवस्थापकीय
संचालक या पदावर नियुक्ती करण्याची तरतूद आहे.
२. संदर्भ क्र. ६ अन्वये उपाध्यक्ष व व्यवस्थापकीय संचालक पदावर श्री. राधेश्याम मोपलवार
(भाप्रसे)(सेवा निवृत्त) यांची एक वर्षाच्या कालावधीकरिता करार पध्दतीने नियुक्ती करण्यास शासन मान्यता
देण्यात आली होती.
३. महाराष्ट्र राज्य रस्ते विकास महामंडळामार्फत राबविण्यात येणारा नागपूर-मुंबई समृध्दी महामार्ग हा राज्याचा महत्वाकांक्षी प्रकल्प आहे. प्रकल्पाच्या अंमलबजावणीच्या दृष्टीने, जमिनीचे संपादन, पर्यावरण,
वनविभाग व वन्यजीव विषयक परवानग्या अशा कामांचे नियोजन करुन त्या मार्गी लावण्यात आल्या आहेत.
प्रकल्पासाठी विविध वित्तीय संस्थांच्या मदतीने निधीची उभारणी करण्याचे महत्वाचे काम अंतिम टप्प्यावर
# Page 2
शासन आदेश क्रमांकः संकीर्ण-१०१८/प्र.क्र.३६/सेवा-१
आहे. तसेच शेतकऱ्यांच्या संमतीने सुमारे ९०% पेक्षा जास्त भूसंपादन पूर्ण झाले असून उर्वरित १०% जमिनीच्या संपादनाचे निवाडे जाहिर झाले आहेत व ताबा घेण्याची प्रक्रिया अंतिम टप्प्यावर आहे. सदरचा
प्रकल्प नियोजीत वेळेत पूर्ण करण्याची बाब विचारात घेवून, श्री. राधेश्याम मोपलवार यांची दि. १ मार्च, २०१९ पासून एक वर्षाच्या कालावधीकरिता करार पध्दतीने नियुक्तीस महाराष्ट्र राज्य रस्ते विकास महामंडळाच्या
संचालक मंडळाच्या मान्यतेच्या अधीन राहून पुढील एक वर्षासाठी मुदतवाढ देण्यास शासन मान्यता देण्यात येत आहे.
४. श्री. राधेश्याम मोपलवार यांच्या करार पध्दतीने नियुक्तीच्या अनुषंगाने अटी व शर्ती, त्यांना देय
असलेले वेतन व भत्ते (मासिक पारिश्रमिक) तसेच त्यांचे प्रशासकीय व वित्तीय अधिकार निश्चित करणे या
बाबतची कार्यवाही सामान्य प्रशासन विभाग शासन निर्णय क्र. संकीर्ण-२७१५/प्र.क्र.१००/१३,
दि. १७/१२/२०१६ व शासन शुध्दीपत्रक दि. २१/०२/२०१८ मधील तरतूदीनुसार करण्यात येईल. तसेच शासन आदेश क्र. संकीर्ण १९१८/प्र.क्र.१३०/प्रशा-२, दि. १ ऑगस्ट, २०१८ अन्वये विहित केलेल्या अटी
शर्ती कायम राहतील.
५. सदर शासन आदेश सामान्य प्रशासन विभागाच्या अनौपचारिक संदर्भ क्र.२८/२०१९/का.१०, दिनांक २२/०२/२०१९ च्या अनुषंगाने व त्यावर प्राप्त झालेल्या शासन निदेशानुसार निर्गमित करण्यात येत आहेत.
# Page 3