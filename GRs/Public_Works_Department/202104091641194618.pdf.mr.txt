# Page 1
सार्वजनिक बांधकाम विभागाकडील रु.१.५० कोटी रकमेपर्यंतच्या कंत्राटदार नोंदणीकरणास मुदतवाढ देण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक : बीडीजी-२०२०/प्र.क्र.८३/इमा-२
मंत्रालय, मुंबई-४०० ०३२
दिनांक : ०९/०४/२०२१
वाचा- १) सा.बां.वि.,शासन निणर्य क्र. सीएटी-१०९६/प्र.क्र.१७२/इमा-२, (संकीर्ण २०१७/प्र.क्र.९४/इमा-२), दि.१६/८/२०१७
२) सा.बां.वि, शासन निर्णय क्र.बीडीजी २०२०/प्र.क्र.८३/इमा-२, दि.३१/०८/२०२०
३) सा.बां.वि, शासन निर्णय क्र.बीडीजी २०२०/प्र.क्र.८३/इमा-२, दि.२९/०१/२०२१
प्रस्तावना
संपूर्ण देशात कोविड-१९ मुळे उद्भवलेल्या परिस्थितीमुळे दि.२४.०३.२०२० पासून Lockdown जाहीर करण्यात आला होता. त्यामुळे वाहतूक, मजूर यांच्या उपलब्धतेवरही विपरित परिणाम झाला होता. तसेच वित्त विभागाच्या दि.४ मे.२०२० रोजीच्या शासन निर्णयान्वये सर्व विभागांना कोणतेही बांधकाम हाती न घेण्याच्या तसेच सन २०२०-२०२१ मधील अर्थसंकल्पीय निधीच्या ३३% निधी उपलब्ध होईल या सूत्राच्या अधीन राहून नियोजन करण्याच्या सूचना देण्यात आल्या होत्या. त्यामुळे सार्वजनिक बांधकाम विभागाकडील रु.१.५० कोटी किंमतीपर्यंत नोंदणी असलेल्या ज्या कंत्राटदाराची नोंदणी जानेवारी ते डिसेंबर २०२० या कालावधीत संपुष्टात आली असेल अथवा येणार असेल, अशा सर्व नोंदणीकरणास दि. ३१ डिसेंबर २०२० पर्यंत सरसकट एक विशेष बाब म्हणून मुदतवाढ देण्यात आली होती.
शासन निर्णय
सार्वजनिक बांधकाम विभागाकडील रु.१.५० कोटी किंमतीपर्यंत नोंदणी असलेल्या ज्या कंत्राटदाराची नोंदणी जानेवारी २०२० ते मार्च २०२१ या कालावधीत संपुष्टात आली असेल अथवा येणार असेल, अशा सर्व नोंदणीस ३० सप्टेंबर, २०२१ पर्यंत सरसकट मुदतवाढ देण्यात येत आहे.
# Page 2