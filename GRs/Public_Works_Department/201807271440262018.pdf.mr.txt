# Page 1
श्री. श्रीकांत जाधव, कार्यकारी अभियंता (स्थापत्य) यांचे मुंबई महानगर प्रदेश विकास प्राधिकरण, मुंबई यांच्या आस्थापनेवरील सेवेमध्ये कायमस्वरुपी समावेशन ...
महाराष्ट्र शासन
सार्वजनिक बांधकाम विभाग
शासन आदेश क्रमांक: टीएफएस-१११७/प्र.क्र. १३० (२) /सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: २७ जुलै, २०१८
पहा: १) वित्त विभाग शासन निर्णय क्रमांक : पीईएन-१०८०/सीआर २१०/सेवा-४, दिनांक २८.४.१९८१, २) वित्त विभाग शासन निर्णय क्रमांक : सेनिवे-१०९०/१४६/ सेवा-२, दिनांक ३१.५.१९९४,
३) मुंबई महानगर प्रदेश विकास प्राधिकरण, मुंबई यांचे पत्र क्रमांक प्र/आस्था-१५ (प्रतिनियुक्त-समावेशन)/ १६१४/२०१७, दिनांक २०.४.२०१७.
शासन आदेश :
श्री. श्रीकांत वि. जाधव, कार्यकारी अभियंता (स्थापत्य) हे दिनांक १३.१०.२०१६ पासून मुंबई महानगर प्रदेश
विकास प्राधिकरण, मुंबई यांच्या आस्थापनेवर शासनाच्या मान्यतेने प्रतिनियुक्तीने कार्यरत आहेत. मुंबई महानगर
प्रदेश विकास प्राधिकरण, मुंबई हे महाराष्ट्र शासनाचे अंगीकृत प्राधिकरण आहे. मुंबई महानगर प्रदेश विकास
प्राधिकरण, मुंबई यांच्याकडे सुरु असलेल्या व दीर्घकाळ चालणाऱ्या अत्यंत महत्त्वाच्या प्रकल्पांच्या पूर्णत्वाकरिता
श्री. श्रीकांत जाधव यांच्या सेवेची निकड असल्याचे मुंबई महानगर प्रदेश विकास प्राधिकरणाने संदर्भाधीन दिनांक
२०.४.२०१७ च्या पत्रान्वये कळविले आहे. तसेच श्री. जाधव यांनी प्राधिकरणामध्ये कायमस्वरुपी समावेशन
करण्याकरिता दिनांक १३.६.२०१७ च्या अर्जान्वये शासनाकडे विनंती केलेली आहे.
२. उपरोक्त अनुषंगाने श्री. श्रीकांत जाधव, कार्यकारी अभियंता (स्था) यांच्या मुंबई महानगर प्रदेश विकास
प्राधिकरणाकडील कायमस्वरुपी समावेशनाबाबत शासन खालीलप्रमाणे आदेश देत आहे.
"वित्त विभाग शासन निर्णय क्रमांक: पीईएन-१०८०/सीआर २१०/सेवा-४, दिनांक २८.४.१९८१ मधील
परिच्छेद ९ अनुसार व महाराष्ट्र नागरी सेवा (पदग्रहण अवधी, स्वीयेतर सेवा....) नियम, १९८१ मधील
प्रतिनियुक्तीच्या अटी व शर्तीबाबत नियम ४०, परिशिष्ट-दोन मधील अट क्रमांक १९ ला अनुसरुन श्री. श्रीकांत
जाधव, कार्यकारी अभियंता यांना दिनांक ३१.७.२०१८ (म.नं.) पासून शासन सेवेतून निवृत्त झाले असे मानण्यास व
त्या दिनांकापासून त्यांचे मुंबई महानगर प्रदेश विकास प्राधिकरण, मुंबई यांच्या आस्थापनेवर लोकहितार्थ स्थायी
स्वरुपात समावेशन करण्यास शासन अनुमती देत आहे."
# Page 2
शासन आदेश क्रमांकः टीएफएस-१११७/प्र.क्र.१३० (२)/ सेवा-१
३. वित्त विभाग शासन निर्णय दिनांक २८.४.१९८१ व शासन निर्णय दिनांक ३१.५.१९९४ मधील तरतूदी व
महाराष्ट्र नागरी सेवा (निवृत्तीवेतन) नियम, १९८२ मधील नियम ६७ अनुसार अनुज्ञेय असलेले सेवानिवृत्तीविषयक
फायदे मिळण्यास श्री. जाधव पात्र राहतील. श्री. जाधव यांनी महाराष्ट्र नागरी सेवा (निवृत्तीवेतन) नियम, १९८२
मधील नियम ६७ (ई) मधील तरतुदीनुसार आवश्यक विकल्प, समावेशन झाल्याच्या दिनांकापासून ६ महिन्याच्या
आत देणे आवश्यक राहील. स्थायी समावेशनाच्या दिनांकाला त्यांच्या खाती शिल्लक असलेली रजा त्यांच्या
रजाखाती यापुढेही शिल्लक दाखविण्यात यावी. त्याच्या मोबदल्यात शासन प्राधिकरणास श्री. जाधव यांच्या खाती
दिनांक ३१.७.२०१८ (म.नं.) पर्यंत शिल्लक असलेल्या अर्जित रजेचे रजावेतन ठोक रकमी अदा करील.
४. श्री. श्रीकांत जाधव हे प्राधिकरणाकडील सेवेत रुजू झाल्याच्या दिनांकापासून, त्यांचा शासनाकडील
अभियंता संवर्गातील कोणत्याही पदावर धारणाधिकार शिल्लक राहणार नाही.
५. प्रस्तुत शासन निर्णय, वित्त विभागाच्या शासन निर्णय क्रमांक: सेनिवे-१००१/ १३०/ सेवा-४, दिनांक
२.६.२००३ सोबतच्या परिशिष्ट- एक मधील महाराष्ट्र नागरी सेवा (निवृत्तीवेतन) नियम, १९८२ च्या अनुषंगाने अ.क्र.
१३ मधील नमूद तरतुदीनुसार विभागाला प्रदान करण्यात आलेल्या अधिकारात निर्गमित करण्यात येत आहे.
# Page 3