# Page 1
उपविभागीय अभियंता (स्थापत्य) या पदावरुन कार्यकारी अभियंता (स्थापत्य) या पदावर पदोन्नती व पदस्थापना
महाराष्ट्र शासन
सार्वजनिक बांधकाम विभाग
शासन आदेश क्रमांकः पीओजी-११२१/प्र.क्र. १०२ (२) / सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: ३१ मे, २०२१
पहा : शासन निर्णय,पाटबंधारे आणि वीज विभाग क्र. जीएबी-१०७०-ई (१), दिनांक १९.१२.१९७०
शासन आदेश : सार्वजनिक बांधकाम विभागांतर्गत उपविभागीय अभियंता (स्थापत्य) या संवर्गातील श्री. राजेंद्रकुमार रघुनाथ रोकडे, उपविभागीय अभियंता, मार्ग प्रकल्प उपविभाग, कराड यांना संदर्भाधीन शासन निर्णयान्वये विहित केलेल्या सेवाप्रवेश नियमानुसार, कार्यकारी अभियंता (स्थापत्य) या पदावर (सुधारित वेतन मॅट्रीक्स एस-२३ : रु.६७७००-२०८७०० ) (असुधारित वेतन संरचना पी.बी.-३ वेतन बँड रूपये १५६००-३९१०० ग्रेड वेतन ६६००/-) या वेतनसंरचनेत सन २०२०-२१ च्या निवडसूचीमध्ये ज्येष्ठतेनुसार, निव्वळ तात्पुरत्या स्वरुपात रिक्त पदावर तदर्थ पदोन्नती देण्यात येत असून पदोन्नतीनंतर त्यांची पदस्थापना कार्यकारी अभियंता, संकल्पचित्र इमारती घटक, कोकणभवन, नवी मुंबई या रिक्त पदावर करण्यात येत आहे.
२. श्री. रोकडे, उपविभागीय अभियंता यांची सदर पदोन्नती व पदस्थापना पुढे नमूद केलेल्या बाबींच्या अधीन राहून तात्पुरत्या स्वरुपात करण्यात येत आहे : वरील पदोन्नती मा. सर्वोच्च न्यायालय, नवी दिल्ली येथे राज्य शासनाने दाखल केलेल्या विशेष अनुज्ञा याचिका क्रमांक २८३०६/२०१७ मधील सर्वोच्च न्यायालयाच्या अंतिम निर्णयाच्या अधीन राहून तसेच पदोन्नती कोटयातील सर्व रिक्त पदे दि. २५.५.२००४ स्थित सेवाजेष्ठतेनुसार भरण्याबाबत सामान्य प्रशासन विभागाच्या दि. ७ मे, २०२१ च्या शासन निर्णयान्वये दिलेल्या सूचनांनुसार करण्यात येत आहे.
ii. दिव्यांग कोट्यातून पदोन्नती मिळणेबाबत श्री. संजयकुमार कोकणे, सहायक अभियंता श्रेणी-१ यांनी मा. उच्च न्यायालय, मुंबई येथे दाखल केलेल्या रिट याचिका क्र. ९७०२३/२०२० मध्ये मा. उच्च न्यायालयाने केवळ सेवानिवृत्त होणाऱ्या अभियंत्यांना पदोन्नती देण्याबाबत दिलेल्या आदेशानुसार सदर पदोन्नती देण्यात येत आहे. या तात्पुरत्या पदोन्नतीच्या परिणामी विचारक्षेत्रातील इतर अधिकाऱ्यांना नियमितपणाचा, सेवाजेष्ठतेचा वा मानीव दिनांकाचा कोणताही हक्क असणार नाही.
iii. सदर पदोन्नती ही निव्वळ तात्पुरत्या स्वरुपाची असल्याने सदर पदोन्नतीच्या परिणामी त्यांना नियमितपणा व सेवाज्येष्ठतेचा कोणताही हक्क राहणार नाही.
३. श्री. रोकडे यांना देण्यात आलेली सदर पदोन्नती कोणतीही पूर्वसूचना किंवा नोटीस न देता रद्द करण्याचा अधिकार शासन राखून ठेवत आहे.
४. संबधित नियंत्रक अधिकाऱ्यांना कळविण्यात येते की, त्यांनी श्री. रोकडे यांना त्यांच्या नवीन नियुक्तीच्या जागी रूजू होता यावे म्हणून आवश्यक ती स्थानिक पर्यायी व्यवस्था करून पदमुक्त करावे व
# Page 2
शासन आदेश क्रमांकः पीओजी-११२१/प्र.क्र. १०२ (२) / सेवा-१
नवीन नियुक्तीच्या ठिकाणी हजर होण्यास सांगावे. तसेच, श्री. रोकडे यांना पदोन्नतीने पदस्थापनेच्या ठिकाणी रुजू होण्यासाठी कोणत्या दिनांकास कार्यमुक्त केले आणि ते पदस्थापनेच्या ठिकाणी कोणत्या दिनांकास हजर झाले याबाबत शासनास doser1.pwd@maharashtra.gov.in या ई-मेल आयडीवर त्वरित अवगत करावे. तसेच ते विहीत कालावधीत रुजू न झाल्यास, त्याबाबत शासनास त्वरित अवगत करण्यात यावे, जेणेकरुन त्यांच्याविरुद्ध शिस्तभंगविषयक कारवाई त्वरित करणे शक्य होईल.
५. श्री. रोकडे यांनी कमीत कमी पदग्रहण अवधी घेऊन नव्या पदाचा पदभार स्वीकारावा व आपला पदग्रहण अहवाल शासनास विनाविलंब सादर करावा. तसेच, त्यांनी अनधिकृतरित्या गैरहजर राहू नये, अन्यथा त्यांची सदर अनुपस्थिती ही अनधिकृत गैरहजेरी म्हणून समजण्यात येईल व विनावेतन करण्यात येईल, तसेच त्यांच्या सेवेत खंड पडण्याची शक्यता नाकारता येत नाही याची जाणीव संबंधितांना करुन देण्यात येत आहे. तसेच, श्री. रोकडे यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम २३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
६. संबंधित नियंत्रक अधिकाऱ्यांना कळविण्यात येते की, श्री. रोकडे यांनी पदभार स्वीकारल्याचा दिनांक त्वरित शासनास doser1.pwd@maharashtra.gov.in या ई-मेल पत्त्यावर कळवावा. विहीत कालावधीत ते रुजू न झाल्यास, त्याबाबत शासनास त्वरित अवगत करण्यात यावे, जेणेकरुन संबंधितांविरुद्ध शिस्तभंगविषयक कारवाई त्वरित करणे शक्य होईल. म.ना.से. (रजा) नियम, १९८१ मधील नियम-३० (सी) नुसार त्यांचा रजा अर्ज स्वीकारु नये / मंजूर करु नये.
७. श्री. रोकडे यांनी पदोन्नतीच्या पदावर पदग्रहण केल्यानंतर त्वरीत वेतननिश्चितीचा विकल्प द्यावा.
असा विकल्प त्वरीत न दिल्यास त्यांची वेतननिश्चिती महाराष्ट्र नागरी सेवा (वेतन) नियम, १९८१ मधील नियम क्र. ११ (१) (ए) अनुसार पदोन्नतीचा दिनांक विचारात घेवून करण्यात यावी.
८. श्री. रोकडे यांनी नवीन नियुक्तीच्या पदाचा पदभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.
# Page 3