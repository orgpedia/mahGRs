# Page 1
वातानुकुलन यंत्रणेचा सुयोग्य वापर करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. संकीर्ण २०१८/प्र.क्र.९८/इमारती-२
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : २४/०८/२०१८
प्रस्तावना -
महाराष्ट्र शासनाच्या अधिपत्याखालील शासकीय कार्यालयात मोठ्या प्रमाणात वातानुकूलन यंत्रणेचा वापर होतो. शासनाच्या असे निदर्शनास आले आहे की, त्यातील ब-याच ठिकाणी त्याचे तापमान १८ ते २० डिग्री से.असे ठेवण्यात येते. त्यामुळे अनावश्यक वीजेचा वापर होऊन शासनाचे आर्थिक नुकसान होते व उर्जा निर्माण करणा-या स्रोतांचा वापर अधिक प्रमाणात होऊन पर्यावरणाचा समतोल बिघडतो. याबाबत केंद्र सरकारच्या ब्युरो ऑफ एनर्जी ईफिशियन्सी (BEE) व्दारे असे सूचित करण्यात आले आहे की, वातानुकुलन यंत्रणा २४ डिग्री से.तापमानावर वापरले असता, २४% विजेची बचत होऊ शकते व हे तापमान मानवी शरीराला आवश्यक आर्द्रता आणि योग्य हवेचे अभिसरणाकरीता सर्वोत्तम आहे. यामुळे बाहेरुन येणा-या व्यक्तींना तापमानातील विषम बदलाला सामोरे जावे लागत नाही. सदर तापमान वातावरणास पोषक व ग्रीन बिल्डींग संकल्पनेस पूरक राहील. या सर्व बाबींचा सर्वंकष विचार करुन खालील प्रमाणे शासन निर्णय निर्गमित करण्यात येत असून त्याचे काटेकोरपणे पालन करावे.
शासन निर्णय -
‘शासकीय कार्यालये व विश्रामगृहे तसेच इतर इमारतींमधील सर्व वातानुकुलन यंत्रे तसेच यंत्रणेचे तापमान २४ डिग्री ठेवण्यात यावे. (वा तापमान २४ डिग्री राहील असे सुनिश्चित करावे.) अशा प्रकारे वातानुकुलन यंत्रणेचा सुयोग्य वापर केल्यास उर्जा निर्माण करणा-या स्त्रोतांचा मर्यादित वापर होऊन पर्यावरणाचा समतोल राखण्यास हातभर लावता येईल व पर्यायी शासनाची आर्थिक बचत होईल.”