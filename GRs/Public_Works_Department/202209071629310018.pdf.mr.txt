# Page 1
पालघर जिल्ह्यातील मोखाडा तालुक्यातील इजिमा ५२ ते किरकिरेवाडी मरकटवाडी अवर्गीकृत रस्ता रस्ते विकास योजना २००१-२१ मध्ये ग्रामीण मार्ग म्हणून समाविष्ट करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक: रवियो-२०२२/प्र.क्र.१०३/नियोजन-२
मंत्रालय, मुंबई-४०० ०३२
दिनांक- ०७ सप्टेंबर, २०२२.
पहावे :- मुख्य अभियंता, सार्वजनिक बांधकाम प्रादेशिक विभाग, कोंकण यांचे पत्र जा.क्र.मुअ(को)/रेखाचित्र शाखा/दर्जोन्नती-१३/२८६५, दि.२९/०८/२०२२.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, कोंकण यांनी संदर्भाधीन पत्रान्वये पालघर जिल्ह्यातील मोखाडा तालुक्यातील इजिमा ५२ ते किरकिरेवाडी मरकटवाडी हा अवर्गीकृत रस्ता, रस्ते विकास योजना २००१-२१ मध्ये ग्रामीण मार्ग म्हणून समाविष्ट करणेबाबत प्रस्ताव शासनास सादर केलेला आहे.
सदर रस्त्याचा होणारा वापर तसेच रस्त्याचे महत्त्व विचारात घेता, सदर रस्ता ग्रामीण मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, कोंकण यांचा प्रस्ताव व रस्त्याचे महत्त्व तसेच प्रस्तुत रस्त्यासाठी स्थानिक ग्रामस्थ जमीन उपलब्ध करून देण्यास तयार असल्याबाबत मुख्य अभियंता, सार्वजनिक बांधकाम प्रादेशिक विभाग, कोंकण यांनी सादर केलेला अहवाल विचारात घेऊन, पालघर जिल्ह्यातील मोखाडा तालुक्यातील खालील रस्ता ग्रामीण मार्ग म्हणून रस्ते विकास योजना २००१-२१ मध्ये समाविष्ट करण्यात येत आहे.
-----------------------------------------------------------------------------------------------------------------
| अ.क्र. | प्रस्तावित रस्त्याचे नांव | साखळी क्रमांक | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
| १. | इजिमा ५२ ते किरकिरेवाडी मरकटवाडी रस्ता. | ०/०० ते २/६०० | २.६०० कि.मी. | ग्रामीण मार्ग-११८ |
|  | एकूण | २.६०० कि.मी. |  |
-----------------------------------------------------------------------------------------------------------------
परिणामी रस्ते विकास योजना २००१-२०२१ मधील पालघर जिल्ह्यातील ग्रामीण मार्ग रस्त्यांच्या एकूण लांबीत २.६०० कि.मी. ने वाढ होवून एकूण लांबी (४२९९.३७+२.६००) म्हणजेच ४३०१.९७ कि. मी. इतकी होईल.
# Page 2
शासन निर्णय क्रमांकः रवियो-२०२२/प्र.क्र.१०३/नियोजन-२