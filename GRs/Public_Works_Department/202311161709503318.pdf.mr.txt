# Page 1
श्री. तुषार नंदकुमार शिंदे यांचा धारणाधिकार असलेल्या सार्वजनिक बांधकाम विभागांतर्गत कनिष्ठ अभियंता (स्थापत्य) गट-ब (अराजपत्रित) पदावर रुजू करुन घेण्यात मान्यता देणेबाबत...
महाराष्ट्र शासन
सार्वजनिक बांधकाम विभाग.
शासन निर्णय क्रमांक- संकीर्ण-२०२३/प्र.क्र.३२१/सेवा-३.
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : १६ नोव्हेंबर, २०२३
वाचा :- १. सामान्य प्रशासन विभाग, शासन निर्णय क्रमांक एसआरव्ही-१०९२/१०३३/ प्र.क्र.३३/९२/८,दि.०२.१२.१९९७ २. मृद व जलसंधारण विभाग, शासन आदेश क्र.आस्थाप-२०२२/प्र.क्र.२७३-१/जल-२, दिनांक ०१.१२.२०२२.
३. कार्यकारी अभियंता, सार्वजनिक बांधकाम विभाग, अकलूज यांचे पत्र क्र.आस्था-१/ ३८९७/२०२२, दि.०६.१२.२०२२.
४. श्री. तुषार नंदकुमार शिंदे यांचा दि.२८.०६.२०२३ रोजीचा अर्ज.
प्रस्तावना - श्री. तुषार नंदकुमार शिंदे, तत्कालीन कनिष्ठ अभियंता (स्थापत्य), सार्वजनिक बांधकाम मंडळ, सोलापूर अंतर्गत सार्वजनिक बांधकाम उपविभाग क्र. ३. अकलूज येथे कार्यरत होते. ते महाराष्ट्र अभियांत्रिकी (स्थापत्य) सेवा परीक्षा २०१९ उत्तीर्ण होवून त्यांची उपविभागीय जलसंधारण अधिकारी, मृद व जलसंधारण विभाग या पदाकरीता निवड झाली होती. त्यांनी सदर परीक्षेकरीता विहित मार्गाने अर्ज दाखल केला असल्यामुळे त्यांनी केलेल्या विनंती नुसार त्यांना सामान्य प्रशासन विभाग, शासन निर्णय दि.०२.१२.१९९७ मधील परिच्छेद २ (ब) (१) मधील तरतुदींच्या अधीन राहून महाराष्ट्र अभियांत्रिकी (स्थापत्य) सेवा परीक्षा-२०१९ मधील उपविभागीय जलसंधारण अधिकारी, मृद व जलसंधारण उपविभाग, वाई या पदावर रुजू होण्यासाठी दि.०६.१२.२०२२ रोजीच्या पत्रान्वये कार्यमुक्त करण्यात आले होते. महाराष्ट्र नागरी सेवा (सेवेच्या सर्वसाधारण शर्ती) मधील नियम १९८१ च्या नियम २२ मधील तरतुदीच्या अधीनतेने श्री. तुषार शिंदे यांचा त्यांचा मूळ पदावर म्हणजेच, सार्वजनिक बांधकाम विभागांतर्गत कनिष्ठ अभियंता (स्थापत्य), गट-ब (अराजपत्रित) या पदावरचा धारणाधिकार कायम ठेवून त्यांना कार्यमुक्त करण्यात आले होते.
२. श्री. तुषार नंदकुमार शिंदे यांनी त्यांच्या दि.२८.०६.२०२३ रोजीच्या अर्जान्वये त्यांच्या कौटुंबिक अडचणीमुळे त्यांच्या कनिष्ठ अभियंता (स्थापत्य), गट-ब (अराजपत्रित) या पदाच्या मूळ धारणाधिकार असलेल्या पदावर सार्वजनिक बांधकाम विभागात रुजू करुन घेण्याची विनंती केली आहे. त्यानुसार त्यांना सार्वजनिक बांधकाम विभागात कनिष्ठ अभियंता (स्थापत्य),गट-ब (अराजपत्रित) या पदावर पुन्हा रुजू करुन घेण्याची बाब शासनाच्या विचाराधीन होती.
# Page 2
शासन निर्णय क्रमांकः संकीर्ण-२०२३/प्र.क्र.३२१/सेवा-३.
शासन निर्णय : सक्षम प्राधिकारी यांनी दिलेल्या मान्यतेनुसार श्री. तुषार नंदकुमार शिंदे, उपविभागीय जलसंधारण अधिकारी, मृद व जलसंधारण विभाग यांना त्यांच्या मूळ धारणाधिकार असलेल्या कनिष्ठ अभियंता (स्थापत्य), गट-ब (अराजपत्रित) या पदावर या आदेशान्वये रुजू करुन घेण्यास मान्यता देण्यात येत आहे.
२. श्री. तुषार नंदकुमार शिंदे यांच्या पदस्थापनेबाबतचे आदेश स्वतंत्रपणे निर्गमित करण्यात येतील. पदस्थापनेबाबतचे आदेश निर्गमित करण्यात आल्यानंतर श्री. शिंदे यांनी मृद व जलसंधारण विभागातून कार्यमुक्त होवून पदस्थापना देण्यात आलेल्या सार्वजनिक बांधकाम विभागाच्या अख्यात्यारीतील कार्यालयात रुजू व्हावे.
३. श्री तुषार नंदकुमार शिंदे हे ज्या दिवशी सार्वजनिक बांधकाम विभागात रुजू होतील त्या दिनांकापासून त्यांची या विभागातील कनिष्ठ अभियंता (स्थापत्य), गट-ब (अराजपत्रित) या पदावरील सेवाज्येष्ठता नव्याने निश्चित होईल.
४. श्री. शिंदे यांचे वेतन महाराष्ट्र नागरी सेवा (वेतन) नियम, १९८१ मधील तरतूदीनुसार निश्चित करण्यात यावे.
५. श्री. शिंदे यांच्या सेवानिवृत्तीचे वय प्रचलित नियमानुसार राहील.
६. आवश्यकता भासल्यास त्यांना भारताच्या संरक्षण सेवेतील पदावर किंवा भारताच्या संरक्षणाशी निगडीत असलेल्या कुठल्याही पदावर देशात किंवा परदेशात प्रशिक्षणाचा कालावधी धरुन चार वर्षापेक्षा कमी नसणाऱ्या कालावधीसाठी भारत सरकार ठरवेल त्या शर्तीवर सेवा करावी
लागेल. परंतु, (अ) त्यांच्या नियुक्तीनंतर १० वर्षांचा कालावधी संपल्यानंतर त्यांना अशी सेवा करावी लागणार नाही किंवा, (ब) सर्वसाधारणपणे त्यांच्या वयाची ४० वर्षे पूर्ण झाल्यानंतर त्यांना अशी सेवा करावी लागणार नाही.
७. सेवेत रुजू झाल्यानंतर त्यांना सेवेचा राजीनामा द्यावयाचा असल्यास, त्यांना शासन परिपत्रक सामान्य प्रशासन विभाग, क्रमांक एसआरव्ही १०९२/१०३३/प्र.क्र.३३ / ९२/८, दिनांक ०२/१२/१९९७ मधील तरतूदीनुसार शासनाला किमान १ (एक) महिन्याची आगाऊ नोटीस किंवा एक महिन्याचे मूळ वेतन देणे आवश्यक राहील. मात्र, गैरशिस्त, सेवानियमांचा भंग इत्यादी कारणांसाठी त्यांची सेवा समाप्त करण्यासाठी वरीलप्रमाणे नोटीस देण्याचे बंधन शासनावर असणार नाही.
८. श्री.शिंदे यापूर्वी ज्या विभागात शासकीय सेवेत कार्यरत होते त्यांच्याबाबतीत ते ज्या विभागात/कार्यालयात कार्यरत होते त्या विभागाकडून/कार्यालयाकडून त्यांच्या विरूध्द कोणती विभागीय चौकशी सुरू होती किंवा प्रस्तावित आहे, त्यांना याबाबतची माहिती प्राप्त करून घेण्याच्या अधिन राहून त्यांना नियुक्ती देण्यात येत आहे. जर त्यांच्याविरूध्द यापूर्वी कार्यरत असलेल्या विभागात/ कार्यालयात विभागीय चौकशी सुरू असल्याचे आढळून आल्यास नियुक्तीनंतरही सदर चौकशी सुरू राहील.
९. श्री.शिंदे सध्या शासकीय सेवेत कार्यरत असतील तर संबंधीत नियंत्रण अधिकाऱ्यांनी त्यांना नेमणूकीच्या ठिकाणी हजर होण्याच्या दृष्टीने सदर सेवेतून कार्यमुक्त झाल्याचे अथवा तसे
पृष्ठ ३ पैकी २
# Page 3
शासन निर्णय क्रमांकः संकीर्ण-२०२३/प्र.क्र.३२१/सेवा-३.
लेखी पत्र सादर केल्याशिवाय त्यांना रूजू करून घेता येणार नाही. तसेच, त्यांची नियुक्ती ही त्यांचे सध्याच्या शासकीय सेवेतील ना-चौकशी प्रमाणपत्र त्यांच्या संबंधीत कार्यालयाकडून प्राप्त होण्याच्या अधीन राहील.
१०. सदर आदेश निर्गमत करण्यात आल्यानंतर श्री. शिंदे यांना महसूली विभाग वाटपाबाबतचा विकल्प सादर करणे आवश्यक राहील.