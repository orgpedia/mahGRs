# Page 1
अधीक्षक अभियंता (स्थापत्य) या संवर्गातून मुख्य अभियंता (स्थापत्य) या संवर्गात पदोन्नती / पदस्थापना
महाराष्ट्र शासन
सार्वजनिक बांधकाम विभाग
शासन आदेश क्रमांकः पीओजी-१३१८/ प्र.क्र. २१७ (१)/ सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
तारीख : २८ फेब्रुवारी, २०२२
वाचा :- सा.बां. विभाग अधिसूचना क्रमांक : आरटीआर १०८३ / (५७३)(१)/ आस्था-१, दिनांक २०.६.१९८६
शासन आदेश :
सार्वजनिक बांधकाम विभागांतर्गत अधीक्षक अभियंता (स्थापत्य) या संवर्गात कार्यरत श्री. सं. श्री.
भोंगे यांना, संदर्भाधीन दिनांक २०.६.१९८६ च्या अधिसुचनेन्वये विहित केलेल्या सेवाप्रवेश नियमानुसार, मुख्य अभियंता (स्थापत्य) या पदावर (सुधारित वेतन मॅट्रीक्स एस-२९ : १३११००-२१६६००) (असुधारित वेतन संरचना पी.बी.-४ वेतन बँड रूपये ३७४००-६७००० ग्रेड वेतन ८९००/- या वेतनश्रेणीत) निवडसूचीच्या क्रमानुसार, निव्वळ तात्पुरत्या स्वरुपात सेवाज्येष्ठतेनुसार रिक्त पदावर तदर्थ पदोन्नती देण्यात येत असून पदोन्नतीउपरांत मुख्य अभियंता (स्थापत्य) संवर्गातील त्यांची पदस्थापना त्यांच्या नावासमोर दर्शविलेल्या पदावर करण्यात येत आहे.
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | ज्येष्ठता क्रमांक | अधिकाऱ्याचे नाव | सध्या कार्यरत ठिकाण | पदोन्नतीने पदस्थापनेचे ठिकाण | शेरा |
| १ | ८  |  |  | श्री. संजय श्री. भोंगे (खुला)  |  |  | अधीक्षक अभियंता, संकल्पचित्र मंडळ (पूल), कोकण भवन, नवी मुंबई  |  | मुख्य अभियंता, संकल्पचित्र विभाग, कोकण भवन, नवी मुंबई  |   |  | अधीक्षक अभियंता, संकल्पचित्र मंडळ (पूल), कोकण भवन, नवी मुंबई हे पद मुख्य अभियंता, संकल्पचित्र (पूल) असे उन्नत करुन त्या ठिकाणी पदस्थाना करण्यात येत आहे. |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. अधीक्षक अभियंता, संकल्पचित्र मंडळ (पूल), कोकण भवन नवी मुंबई हे पद श्री. संजय भोंगे हे सेवानिवृत्त होईपर्यंत अथवा ते श्रेणी उन्नत मुख्य अभियंता पदावर कार्यरत असेपर्यंत, यापैकी जे आधी घडेल तो पर्यंत श्रेणी उन्नत राहिल. तद्नंतर ते पद आपोआप मूळ पदामध्ये श्रेणी अवनत होईल.
३. श्री. सं. श्री. भोंगे, अधीक्षक अभियंता (स्थापत्य) यांची सदर पदोन्नती ही पुढे नमूद केलेल्या बाबींच्या अधीन राहून करण्यात येत आहे : i. सदर पदोन्नती ही मा. सर्वोच्च न्यायालयातील विशेष अनुज्ञा याचिका क्रमांक २८३०६/२०१७ मधील अंतिम निर्णयास अधीन राहून तसेच रिट पिटीशन स्टँप नं. १०८७६/२०२१ व रिट पिटीशन स्टँप नं.
# Page 2
शासन आदेश क्रमांकः पीओजी-१३१८/ प्र.क्र.२१७(१)/ सेवा-१ १०८७८/२०२१ मध्ये मा. उच्च न्यायालय, मुंबई यांनी दि. २५.५.२०२१ रोजी दिलेल्या निर्णयानुसार सदर पदोन्नती नमूद रिट याचिकेत होणाऱ्या निर्णयाच्या अधीन राहील.
ii. सदर पदोन्नती ही निव्वळ तात्पुरत्या स्वरुपाची असल्याने पदोन्नतीच्या परिणामी त्यांना नियमितपणाचा व सेवाज्येष्ठतेचा कोणताही हक्क राहणार नाही.
४. श्री. भोंगे यांना देण्यात आलेली सदर पदोन्नती ही कोणतीही पूर्वसूचना किंवा नोटीस न देता रद्द करण्याचा अधिकार शासन राखून ठेवत आहे.
५. संबधित नियंत्रक अधिकाऱ्यांना कळविण्यात येते की, त्यांनी श्री. भोंगे यांना पदोन्नतीउपरांत पदस्थापनेच्या ठिकाणी रूजू होता यावे म्हणून आवश्यक ती स्थानिक पर्यायी व्यवस्था करून पदमुक्त करावे व नवीन नियुक्तीच्या ठिकाणी हजर होण्यास सांगावे. तसेच, श्री. भोंगे यांना पदोन्नतीउपरांत पदस्थापनेच्या ठिकाणी रुजू होण्यासाठी कोणत्या दिनांकास कार्यमुक्त केले आणि ते पदस्थापनेच्या ठिकाणी कोणत्या दिनांकास हजर झाले याबाबत शासनास doser1.pwd@maharashtra.gov.in या ई-मेल आयडीवर त्वरित अवगत करावे.
६. श्री. भोंगे यांनी कमीत कमी पदग्रहण अवधी घेऊन नव्या पदाचा पदभार स्वीकारावा व आपला पदग्रहण अहवाल शासनास विनाविलंब सादर करावा. श्री. भोंगे हे पदोन्नतीने पदस्थापनेच्या पदावर या आदेशाच्या दिनांकापासून ३० दिवसांच्या विहीत मुदतीत रुजू न झाल्यास त्यांचा अनुपस्थितीचा कालावधी हा अकार्यदिन (dies non) म्हणून गणला जाईल. तसेच त्यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम-२३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
७. श्री. भोंगे यांनी पदोन्नतीच्या पदावर पदग्रहण केल्यापासून एक महिन्याच्या आत वेतन निश्चितीचा विकल्प द्यावा. असा विकल्प विहित मुदतीत न दिल्यास त्यांची वेतननिश्चिती महाराष्ट्र नागरी सेवा (वेतन) नियम, १९८१ मधील नियम क्र. ११ (१) (ए) अनुसार पदोन्नतीचा दिनांक विचारात घेवून करण्यात येईल.
८. श्री. भोंगे यांनी पदोन्नतीने पदभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, पुणे यांना कळवावा.
# Page 3