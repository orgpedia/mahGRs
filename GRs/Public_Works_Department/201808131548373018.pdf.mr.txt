# Page 1
चंद्रपूर जिल्ह्यातील ब्रम्हपुरी - काहाली - कालेता - नान्होरी - तोरगांव - देऊळगांव बेलगाव- कोलारी रस्ता दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०१८/प्र.क्र.१२६/नियोजन-२
मंत्रालय, मुंबई-४०० ०३२
दिनांक- १३ ऑगस्ट, २०१८
पहावे :- १) मुख्य अभियंता, सार्वजनिक बांधकाम प्रादेशिक विभाग, नागपूर यांचे पत्र
क्र.का-प्रआ/४४४३, दि. ०४/०६/२०१८.
प्रस्तावना : मुख्य अभियंता, सार्वजनिक बांधकाम प्रादेशिक विभाग, नागपूर यांनी संदर्भाधिन पत्रान्वये चंद्रपूर जिल्ह्यातील दोन इतर जिल्हा मार्ग रस्ते हे हे प्रमुख जिल्हा मार्ग म्हणून दर्जोन्नत करणेबाबत प्रस्ताव शासनास सादर केलेला आहे.
सदर रस्त्यावरील वैनगंगा नदीवर मोठया उंच पुल व बंधाऱ्याचे बांधकाम करुन सदर रस्ता भंडारा जिल्ह्यातील इटान गावाला जोडण्यात येणार आहे. त्यामुळे सदर रस्त्याचे महत्त्व विचारात घेता, सदर रस्ता प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, नागपूर यांचा प्रस्ताव विचारात घेता, चंद्रपूर जिल्ह्यातील खालील रस्ता दर्जोन्नत करण्यात येत आहे.
-------------------------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | समाविष्ठ रस्त्यांचा क्रमांक | साखळी क्रमांक व लांबी | दर्जोन्नत करावयाची एकूण लांबी | दर्जोन्नती नंतरचा क्रमांक |
| १. | ब्रम्हपुरी काहाली कालेता नान्होरी तोरगांव देऊळगांव बेलगाव कोलारी रस्ता. | इतर जिल्हा मार्ग -१०७ | (००/०ते १०/००) १०.०० कि.मी. | २०.०० कि.मी. | प्रमुख जिल्हा मार्ग-१०१ |
| इतर जिल्हा मार्ग- १२७ | (००/० ते १०/००) १०.०० कि.मी. |
-------------------------------------------------------------------------------------------------------------------------------------------------------------------
सदर रस्त्यावरील कालेता ते नान्होरी या २.७०० कि.मी. लांबी वर प्रधानमंत्री ग्रामसडक योजने अंतर्गत सन २०१९-२० मध्ये काम प्रस्तावित असल्याने “कालेता ते नान्होरी या २.७०० कि.मी. लांबीवर प्रधानमंत्री
ग्रामसडक योजने अंतर्गत दोषदायित्व कालावधी संपल्यानंतरच सार्वजनिक बांधकाम विभागाकडून कामे करण्यात येतील.” या अटीच्या अधीन राहून सदर रस्ता दर्जोन्नत करण्यात येत आहे.
# Page 2
शासन निर्णय क्रमांकः रवियो-२०१८/प्र.क्र.१२६/नियोजन-२
परिणामी, रस्ते विकास योजना २००१-२१ मधील चंद्रपूर जिल्ह्यातील प्रमुख जिल्हा मार्ग लांबीत २०.०० कि.मी. ने वाढ होवून एकूण लांबी (१९५२.८८ + २०.००) म्हणजेच १९७२.८८ कि.मी. इतकी होईल. तसेच इतर जिल्हा मार्गाच्या जिल्ह्याच्या लांबीत २०.०० कि.मी. ने घट होऊन एकूण (१५७८.४५-२०.००) म्हणजेच १५५८.४५ कि. मी. इतकी होईल.