# Page 1
नागपूर-मुंबई शिघ्रसंचार द्रुतगती मार्ग (महाराष्ट्र समृद्धी महामार्ग) यावर स्थापित करावयाच्या नवनगरांकरिता उपविभागीय अधिकारी (महसूल), उपविभाग वैजापूर, जिल्हा औरंगाबाद यांची सक्षम प्राधिकारी म्हणून नियुक्ती करण्याबाबत.
महाराष्ट्र शासन
सार्वजनिक बांधकाम विभाग
शासन आदेश क्र. खाक्षेस-२०१६/प्र.क्र.२५१ एल.बी. ५४/रस्ते-८,
हुतात्मा राजगुरू चौक, मादाम कामा रोड,
मंत्रालय, मुंबई-४०० ०३२.
दिनांक : १५ फेब्रुवारी, २०१९.
प्रस्तावना : नागपूर-मुंबई शिघ्रसंचार द्रुतगती मार्ग प्रकल्प हा राज्य शासनाचा महत्वाकांक्षी प्रकल्प आहे. महाराष्ट्र महामार्ग अधिनियमाच्या कलम ४ च्या परंतुकानुसार सदर प्रकल्पाकरिता महाराष्ट्र राज्य रस्ते विकास महामंडळ मर्यादित हे “महामार्ग प्राधिकरण” आहे. राज्य शासनाने सदर द्रुतगती मार्गावर २४ ठिकाणी नवनगरे (कृषी समृद्धी केंद्रे) विकसित करण्यास तत्वतः मान्यता प्रदान केली आहे. त्यानुषंगाने नगर विकास विभागाकडील शासन अधिसूचना दिनांक २३.०४.२०१८ अन्वये महाराष्ट्र प्रादेशिक व नगर रचना अधिनियम, १९६६ च्या कलम ११३ नुसार मौजे बाबतारा, लाखगंगा व पुरणगाव, तालुका वैजापूर, जिल्हा औरंगाबाद व मौजे धोत्रे, तालुका कोपरगाव, जिल्हा अहमदनगर येथील जमीन नवनगराकरिता अधिसूचित केली आहे व त्यासाठी महाराष्ट्र राज्य रस्ते विकास महामंडळास “नवनगर विकास प्राधिकरण” म्हणून घोषित केले आहे.
सदर अधिसूचना दिनांक मे २४.०३.२०१८ च्या शासन राजपत्रात प्रसिद्ध करण्यात आली आहे.
सदर नवनगरामध्ये अधिसूचित जमीन औरंगाबाद व अहमदनगर जिल्ह्यातील आहे.
मौजे बाबतारा, लाखगंगा व पुरणगाव, तालुका वैजापूर हे क्षेत्र उपविभागीय अधिकारी (महसूल), उपविभाग वैजापूर, जिल्हा औरंगाबाद यांचे कार्यक्षेत्रात येत आहे आणि मौजे धोत्रे, तालुका कोपरगाव हे क्षेत्र उपविभागीय अधिकारी (महसूल), उपविभाग शिर्डी, जिल्हा अहमदनगर यांचे कार्यक्षेत्रात येत आहे.
महाराष्ट्र महामार्ग (सुधारणा) अधिनियम, २०१६ च्या जमीन एकत्रीकरण योजनेच्या तरतुदीनुसार सदर नवनगरामध्ये समाविष्ट क्षेत्र जमीन मालक किंवा हितसंबंधित व्यक्ती यांच्या सदर योजनेत ऐच्छिक सहभागाबाबत दिलेल्या संमतीद्वारे प्राप्त करण्याची तरतूद आहे. त्यासाठी उक्त अधिनियमाच्या कलम २ (ड-१) नुसार “सक्षम प्राधिकारी” यामध्ये महसुली जिल्ह्याचा जिल्हाधिकारी आणि त्यामध्ये, जमीन एकत्रीकरण योजनेच्या प्रयोजनासाठी, शासनाने नियुक्त केलेला, उपजिल्हाधिकाऱ्याच्या दर्जाहून कमी दर्जा नसेल असा कोणताही अधिकारी, याचा समावेश होतो.
सदर नवनगरामध्ये समाविष्ट क्षेत्र उपविभागीय अधिकारी (महसूल), वैजापूर, जिल्हा औरंगाबाद व उपविभागीय अधिकारी (महसूल), शिर्डी, जिल्हा अहमदनगर यांचे कार्यक्षेत्रात अंतर्भूत होत आहे. त्यामुळे प्रशासकीय कामकाजाच्या सोईच्या दृष्टीने व जमीन एकत्रीकरण
# Page 2
शासन आदेश क्रमांकः खाक्षेस-२०१६/प्र.क्र.२५१ एल.बी.५४/रस्ते-८,
योजनेच्या सुलभ अंमलबजावणीसाठी, महाराष्ट्र महामार्ग (सुधारणा) अधिनियम, २०१६ च्या कलम २ (ड- १) नुसार उपविभागीय अधिकारी (महसूल), उपविभाग वैजापूर, जिल्हा औरंगाबाद यांची मौजे बाबतारा, लाखगंगा व पुरणगाव, तालुका वैजापूर, जिल्हा औरंगाबाद व मौजे धोत्रे, तालुका कोपरगाव, जिल्हा अहमदनगर येथील नवनगराकरिता “सक्षम प्राधिकारी” म्हणून नियुक्ती करण्याची करण्याची बाब शासनाच्या विचाराधीन होती.
शासन आदेश :
नागपूर-मुंबई शिघ्रसंचार द्रुतगती मार्ग (महाराष्ट्र समृद्धी महामार्ग) यावर मौजे बाबतारा, लाखगंगा व पुरणगाव, तालुका वैजापूर, जिल्हा औरंगाबाद व मौजे धोत्रे, तालुका कोपरगाव, जिल्हा अहमदनगर येथे स्थापित करावयाच्या नवनगरांकरिता महाराष्ट्र महामार्ग (सुधारणा) अधिनियम, २०१६ च्या कलम २ (ड–१) नुसार उपविभागीय अधिकारी (महसूल), उपविभाग वैजापूर, जिल्हा औरंगाबाद यांची “ सक्षम प्राधिकारी” म्हणून नियुक्ती करण्यात येत आहे.
उपविभागीय अधिकारी (महसूल), उपविभाग वैजापूर, जिल्हा औरंगाबाद यांनी महाराष्ट्र महामार्ग (सुधारणा) अधिनियम, २०१६, महाराष्ट्र महामार्ग (जमीन एकत्रीकरण योजना तयार करणे व तिची अंमलबजावणी करणे) नियम, २०१६ यातील तरतुदी व याबाबत शासनाने वेळोवेळी पारित केलेले आदेश, निर्णय / परिपत्रके विचारात घेऊन कार्यवाही करावी.
महाराष्ट्र राज्य रस्ते विकास महामंडळ मर्यादित यांनी नागपूर-मुंबई शिघ्रसंचार द्रुतगती मार्ग (महाराष्ट्र समृद्धी महामार्ग) यावर स्थापित करावयाच्या नवनगरांची आखणी व त्या अनुषंगिक कागदपत्रे उपविभागीय अधिकारी (महसूल), उपविभाग वैजापूर, जिल्हा औरंगाबाद यांना उपलब्ध करून द्यावीत.
सदर शासन आदेश महसूल व वन विभागाच्या अनौपचारिक संदर्भ क्र.५२१७, दिनांक ०१/०२/२०१९ अन्वये दिलेल्या सहमतीच्या अनुषंगाने निर्गमित करण्यात येत आहे.
# Page 3