# Page 1
कोल्हापूर जिल्ह्यातील शिरोळ तालुक्यातील ग्रामीण मार्ग रस्त्यांची प्रमुख जिल्हा मार्ग म्हणून दर्जोन्नती करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०१९/प्र.क्र.०७/नियोजन-२
मंत्रालय, मुंबई-४०० ०३२
दिनांक :०२ फेब्रुवारी, २०१९
पहावे :- १) मुख्य अभियंता, सार्वजनिक बांधकाम प्रादेशिक विभाग, पुणे यांचे पत्र क्र. मुअ (पुणे) /का-२/रेशा/ २७७/ २०१९. दि. १६/०१/२०१९.
प्रस्तावना : मुख्य अभियंता, सार्वजनिक बांधकाम प्रादेशिक विभाग, पुणे यांनी संदर्भाधिन पत्रान्वये कोल्हापूर जिल्ह्यातील शिरोळ तालुक्यातील ३ ग्रामीण मार्ग रस्त्यांची लांबी प्रमुख जिल्हा मार्ग म्हणून दर्जोन्नती करणेबाबत प्रस्ताव सादर केलेला आहे. जिल्हा परिषद, कोल्हापूर च्या सर्वसाधारण सभेमध्ये सदर रस्ते दर्जोन्नत करण्याची मागणी केलेली आहे.
सदर रस्ते दळणवळणाच्या तसेच वाहतूक सुरक्षित व जलद होण्याकरीता अत्यंत आवश्यक आहेत. सदर रस्त्यांवरील वाहतुक वर्दळ, गावांची संख्या, लोकसंख्या व रस्त्यांचा होणारा वापर तसेच जिल्हा परिषद, कोल्हापूर यांची मागणी विचारात घेता सदर रस्ते प्रमुख जिल्हा मार्ग म्हणुन दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, पुणे यांचा प्रस्ताव तसेच जिल्हा परिषद कोल्हापूर यांची मागणी विचारात घेता कोल्हापूर जिल्ह्यातील शिरोळ तालुक्यातील खालील ग्रामीण मार्ग रस्ते प्रमुख जिल्हा मार्ग रस्ता म्हणून दर्जोन्नत करण्यात येत आहेत.
--------------------------------------------------------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नाव | समाविष्ट रस्त्यांचा क्रमांक | साखळी क्रमांक व लांबी (कि.मी.) | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
|  | घोसरवाड प्रमुख जिल्हा मार्ग-९२ पासून हेरवाड - मजरेवाडी ते दत्त कॉलेज कुरूंदवाड राज्यमार्ग-१५३ पर्यंत रस्ता. | ग्रामीण मार्ग ३७ | (०/०० ते ४/८६२) ४.८६२ कि.मी. | १३.१६२ कि.मी. | प्रमुख जिल्हा मार्ग १०४ |
| ग्रामीण मार्ग ४१ | (०/०० ते ३/२००) ३.२०० कि.मी. |
| ग्रामीण मार्ग ४२ | (०/०० ते ५/१००) ५.१०० कि.मी. |
--------------------------------------------------------------------------------------------------------------------------------------------------------------------------------------------------
परिणामी, रस्ते विकास योजना २००१-२१ मधील कोल्हापूर जिल्ह्यातील प्रमुख जिल्हा मार्ग रस्त्यांच्या एकूण लांबीत १३.१६२ कि.मी. ने वाढ होवून एकूण लांबी (१८१७.८८४ + १३.१६२) म्हणजे १८३१.०४६ कि. मी. इतकी व ग्रामीण मार्ग रस्त्यांच्या एकूण लांबीत १३.१६२ कि.मी. ने घट होऊन एकूण लांबी (४३६४.५९८ - १३.१६२) म्हणजे ४३५१.४३६ कि.मी. इतकी होईल.
# Page 2
शासन निर्णय क्रमांकः रवियो-२०१९/प्र.क्र.०७/नियोजन-२