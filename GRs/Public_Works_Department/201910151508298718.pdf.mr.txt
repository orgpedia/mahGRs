# Page 1
मंत्रालय (खुद्द) इमारतीमधील हिरकणी कक्षाबाबत
महाराष्ट्र शासन
सार्वजनिक बांधकाम विभाग
शासन परिपत्रक क्रमांक: संकीर्ण-२०१८/प्र.क्र.११०/प्रशा-४
मंत्रालय, मुंबई-४०००३२
दिनांक- १५/१०/२०१९
वाचा :- महिला व बाल विकास विभागाचे पत्र क्र. संकीर्ण-२०१४/प्र.क्र.१३१/का-२, दिनांक ९ मे २०१४.
शासन परिपत्रक
मा. मुख्य सचिवांच्या अध्यक्षतेखाली राज्यातील उप जिल्हाधिकारी व त्यापेक्षा वरिष्ठ महिला अधिकाऱ्यांची दि.२८/४/२०१४ रोजी कार्यशाळा संपन्न झाली. सदर कार्यशाळेत शासकीय कार्यालयात बाळासह येणाऱ्या स्तनदा मातांसाठी कक्ष निर्माण करण्याची शिफारस करण्यात आली
होती. महिला व बाल विकास विभागाने वरील संदर्भाधीन पत्रान्वये सदरहू शिफारशींच्या अनुषंगाने कृती आराखडा तयार करुन त्यानुसार मंत्रालयीन स्तरावर तसेच शासनाच्या सर्व कार्यालयात महिलांसाठी स्वच्छता गृहे व विशेष कक्ष (हिरकणी कक्ष) निर्माण करण्याच्या सूचना सर्व शासकीय कार्यालयांना दिल्या आहेत.
२. महिला व बाल विकास विभागाने कळविल्यानुसार मंत्रालय, मुख्य इमारतीच्या तळमजल्यावर त्रिमुर्ती प्रांगणाच्या मागे (मंत्रालय अग्निसुरक्षा नियंत्रण कक्षाच्या शेजारी) बाळांसह येणाऱ्या स्तनदा मातांकरिता हिरकणी कक्ष सन २०१८ मध्ये कार्यान्वित करण्यात आला आहे. सदर कक्ष सुसज्ज असून वापरासाठी उपलब्ध आहे.
३. हिरकणी कक्षाच्या चावीबाबत कक्ष अधिकारी (प्रशासन-४), सार्वजनिक बांधकाम विभाग, दालन क्र. २५२, विस्तार इमारत, मंत्रालय, मुंबई येथे संपर्क करण्यात यावा. तथापि, या कक्षाचा अत्यल्प प्रमाणात निदर्शनास आलेला वापर लक्षात घेता परिणामकारक अपेक्षित वापर होण्याकरिता ९९६७८८८१९७ (श्री. भरत पालवी, सेवा केंद्र, सा.बां. वि, मंत्रालय) व ९१७२३७६९५१ (श्री. शिवाजी
पाटील, स्वच्छता निरीक्षक, प्रशा-४, सा.बां.वि., मंत्रालय) हे दूरध्वनी क्रमांक उपलब्ध करून देण्यात येत असून याबाबत प्रत्येक महिला प्रसाधनगृहात दर्शनी स्वरूपात संक्षिप्त स्टीकर प्रदर्शित करण्यात येत आहेत.
४. सर्व मंत्रालयीन प्रशासकीय विभागांनी सदरची बाब आपल्या विभागातील महिला अधिकारी/कर्मचारी तसेच, अभ्यागत महिलांच्या निदर्शनास आणण्याबाबत उचित कार्यवाही करावी.
# Page 2
शासन परिपत्रक क्रमांकः संकीर्ण-२०१८/प्र.क्र.११०/प्रशा-४