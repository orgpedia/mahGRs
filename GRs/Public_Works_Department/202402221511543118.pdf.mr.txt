# Page 1
महाराष्ट्र राज्य पायाभूत सुविधा विकास
महामंडळ यांचेमार्फत सुधारीत हायब्रीड
ॲन्युईटी योजना राबविणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. संकीर्ण २०२१/प्र.क्र.११४ /नियो-१अ
हुतात्मा राजगुरू चौक, मादाम कामा मार्ग,
मंत्रालय, मुंबई- ४०० ०३२
दिनांक :- २२ फेब्रुवारी, २०२४.
वाचा : सार्वजनिक बांधकाम विभाग, शासन निर्णय क्र.संकीर्ण
२०२०/प्र.क्र.१०७/नियो-१अ, दि.२२.०५.२०२३.
प्रस्तावना:-
रस्ते, बंदरे, विमानतळ, रेल्वे, मेरो, वीज इत्यादी विविध २२ पायाभूत सुविधा विकास
क्षेत्रातील प्रकल्प राबविणे व त्यासाठी विविध स्त्रोतांमार्फत निधी उभारणे या प्रयोजनासाठी
सा.बां.विभागाच्या वाचा येथील शासन निर्णयान्वये सार्वजनिक बांधकाम विभागांतर्गत "महाराष्ट्र
राज्य पायाभूत सुविधा विकास महामंडळ" (Maharashtra State Infrastructure
Development Corporation MSIDC) या नावाने महामंडळाची कंपनी अधिनियम, २०१३ नुसार स्थापना करण्यात आली.
महाराष्ट्र राज्य पायाभूत सुविधा विकास महामंडळाच्या स्थापनेमागच्या मुळ
उद्देशानुसार विविध प्रचलित व नाविन्यपूर्ण स्त्रोतांद्वारे निधी संकलित करुन समर्पित रस्ते व
इमारती विकास व देखभाल पूरक निधीची उभारणी करण्यात येणार आहे. या उत्पन्नापैकी काही
भागाचा वापर महत्वाच्या निवडक रस्त्यांची, पूलांची व इमारतींची बांधणी व विकासाच्या
कामांची अंमलबजावणी करावयाचे निश्चित करण्यात आले आहे.
संदर्भीय शासन निर्णयात या महामंडळामार्फत (MSIDC) सुधारणा करावयाच्या
प्रकल्पांच्या निवडीबाबतची तरतूद विहीत करण्यात आली आहे. त्यानुसार सार्वजनिक बांधकाम
विभागाच्या अखत्यारितील विविध योजनांमधून रस्ते सुधारणा करण्यासाठी नियोजित हायब्रिड
अॅन्युईटी, आशियाई विकास बँक अशा योजनेतील रस्ते वाहतूक वर्दळीचा विचार करुन निवड
करावयाचे आहे.
त्यानुसार सुधारीत हायब्रीड ॲन्युईटी योजनेंतर्गत रस्ते विकासाची कामे हाती घेवून ही
कामे महाराष्ट्र राज्य पायाभूत सुविधा विकास महामंडळाकडून स्वतंत्रपणे निधी उभारुन
राबविण्याची बाब शासनाच्या विचाराधीन होती.
शासन निर्णय:- मा.मंत्रीमंडळाच्या दिनांक ५ फेब्रुवारी २०२४ रोजीच्या बैठकीत सुधारीत
हायब्रीड ॲन्युईटी योजना हाती घेणे व योजनेची अंमलबजावणी महाराष्ट्र राज्य पायाभूत
सुविधा विकास महामंडळामार्फत करणेबाबत निर्णय घेण्यात आला आहे. त्यानुसार सुधारीत
हायब्रीड ॲन्युईटी योजना राबविण्याच्या अनुषंगाने खालील बाबींना मान्यता प्रदान कलण्यात
येत आहे-
# Page 2
शासन निर्णय क्रमांकः संकीर्ण २०२१/प्र.क्र.११४ /नियो-१अ
१) सुधारीत हायब्रीड ॲन्युईटी योजनेंतर्गत रू.२८५००कोटी अंदाजित किंमतीचे व
६००० कि.मी. लांबीचे रस्ते सिमेंट काँक्रीटीकरण (PQC/ White Topping इत्यादी)
पध्दतीने हाती घेण्यात येणार आहेत. सदर रु.२८५०० कोटी रक्कमेच्या कामांचा
प्राधान्यक्रम सा.बां.विभागाने निश्चित करावा.
२) सदर योजनेंतर्गत कामे हाती घेताना शासन सहभाग ३० टक्के आणि MSIDC चा
उद्योजक म्हणून सहभाग ७० टक्के इतका राहील.
३) सदर कामांसाठी शासन सहभागाची ३०% रक्कम रु.८५०० कोटी MSIDC ला ३
आर्थिक वर्षामध्ये आवश्यकतेनुसार टप्प्याटप्याने उपलब्ध करून देण्यात येतील.
४) MSIDC ला पुढील १५ वर्ष ॲन्युईटी उपलब्ध करून देण्यात येणार आहे. सदर
ॲन्युईटीची परिगणना करून वित्त विभागाच्या सहमतीने MSIDC ला उपलब्ध
करण्यात येईल.
५) सदर कामाकरीता प्रशासकीय मान्यता व आवश्यकतेनुसार सुधारीत प्रशासकीय
मान्यतेची कार्यवाही तसेच सदर कामांकरीता आवश्यक Support Agreement,
Concession Agreement, SPV मसुदा, प्रारुप करारनामा मसुदा (Draft Contract
Documents) मंजूर करण्याची कार्यवाही सा.बां.विभागामार्फत करण्यात येईल.
६) सदर कामांकरीता सा.बां.विभाग शासन निर्णय दि.१६.१२.२०१५, दि.२७.०९.२०१८,
दि.२७.०८.२०१९, दि.३०.०८.२०१९, दि.१५.१२.२०२१ व दि. ०७.०८.२०२३ मध्ये
निदेशित केल्याप्रमाणे निकष लागू राहतील.
७) सदर कामे महामंडळामार्फत करण्यासाठी EPC तत्वावर कंत्राटदारांची नियुक्ती
करण्यास मान्यता देण्यात येत आहे. सदर प्रकल्पाकरिता बांधकाम कालावधी २.५ वर्ष
व ५ वर्ष EPC दोषदायित्व कालावधी राहील. तद्नंतर पुढील १० वर्ष सा.बां.विभागाच्या
मानकानुसार वार्षिक देखभाल व दुरुस्ती तत्तवावर प्रतिवर्ष आवश्यक निधी महामंडळास
उपलब्ध करून देण्यात येईल. सदर रस्ते १७.५ वर्ष कालावधीकरिता महामंडळास
हस्तांतरित करण्यास मान्यता देण्यात येत आहे.
८) सदर प्रकल्प राबविणेकरीता SPV निर्माण करण्यास MSIDC ला तत्वत: मान्यता
देण्यात येत आहे. या कामासाठी MSIDC किंवा MSIDC निर्मित SPV यांना १७.५
वषांकरिता सवलत कालावधी देवून उद्योजक (Concessionaire) म्हणून घोषित
करण्यास तत्वत: मान्यता देण्यात येत आहे.
९) सदर प्रकल्प राबविणे करिता Agency Charges म्हणुन MSIDC ला १% रक्कम
अदा करणेस तत्वत: मंजुरी देण्यात येत आहे. प्रकल्प किंमत रक्कम रु. २८५०० कोटी
गृहीत धरून सदर agency charges रु.२८५ कोटी इतके राहील.
पृष्ट्ठ ३ पैकी २
# Page 3
शासन निर्णय क्रमांकः संकीर्ण २०२१/प्र.क्र.११४ /नियो-१अ
१०) केंद्र शासनाच्या ४० टक्के शासन सहभाग व ६० टक्के उद्योजक सहभाग या ॲन्युईटी
योजनेंतर्गत येत असलेल्या प्रकल्प खर्चापेक्षा सुधारीत हायब्रीड ॲन्युइटी योजनेंतर्गत अतिरिक्त
खर्च होणार नाही याची जबाबदारी सा.बां.विभाग व MSIDC यांची राहील.
११) सदरची रक्कम सद्यस्थितीत सा.बां.विभागास उपलब्ध होणा-या नियतव्यय व्यतिरिक्त वाढीव
नियतव्यय उपलब्ध कलण्यात येईल.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर