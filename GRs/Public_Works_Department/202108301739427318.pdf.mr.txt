# Page 1
पदस्थापना
श्री. श्रीनिवास गुजरे, उप अभियंता (विद्युत) सार्वजनिक बांधकाम विभाग.
महाराष्ट्र शासन
सार्वजनिक बांधकाम विभाग
शासन आदेश क्रमांकः एलटीएस-२०२१/प्र.क्र.७८/सेवा-२
मादाम कामा मार्ग, हुतात्मा राजगुरु चौक
मंत्रालय, मुंबई-४०० ०३२
तारीख: ३०.०८.२०२१
वाचा:- सार्वजनिक बांधकाम विभाग, शासन निर्णय क्र. ईएसटी-२०१६/प्र.क्र.८०/प्रशासन-१ दि.१७.११.२०२० शासन आदेश
शासन निर्णय, सार्वजनिक बांधकाम विभाग, क्र. ईएसटी-२०१६/प्र.क्र.८०/प्रशासन-१
दि. १७.११.२०२० अन्वये विद्युत विभागाचा सुधारित आकृतीबंध मंजूर करण्यात आला असून त्यानुसार
उप कार्यकारी अभियंता (विद्युत) हे पद व्यपगत करण्यात आले आहे. त्यामुळे उप कार्यकारी अभियंता
(विद्युत), पुणे विद्युत विभाग, पुणे या पदावर कार्यरत असलेले श्री. श्रीनिवास सुर्यकांत गुजरे यांना
पदस्थापना देणे आवश्यक असल्याने श्री. गुजरे यांची पदस्थापना प्रशासकीय कारणास्तव व सक्षम
प्राधिका-याच्या मान्यतेने उप अभियंता (विद्युत), औरंगाबाद विद्युत उप विभाग क्र.१ या रिक्त पदावर
करण्यात येत आहे.
२. संबंधित नियंत्रण अधिकाऱ्यांना कळविण्यात येते की, त्यांनी श्री. गुजरे, उप अभियंता (विद्युत)
यांना नवीन नियुक्तीच्या ठिकाणी कार्यभार घेता यावा म्हणून आवश्यक ती स्थानिक पर्यायी व्यवस्था
करुन त्यांना नवीन नेमणूकीच्या ठिकाणी तात्काळ रुजू होण्यास सांगावे.
३. श्री. गुजरे यांनी नवीन पदाचा कार्यभार त्वरीत स्वीकारावा व आपला पदग्रहण अहवाल
शासनास विनाविलंब शासनास सादर करावा. महाराष्ट्र नागरी सेवा (पदग्रहण अवधी, स्वीयेतर सेवा
आणि निलंबन, बडतर्फी व सेवेतून काढून टाकणे यांच्या काळांतील प्रदाने) नियम, १९८१ मधील
नियमानुसार दिलेल्या पदग्रहण अवधीतच, श्री. गुजरे यांनी पदस्थापनेच्या ठिकाणी रूजू होण्याची
दक्षता घ्यावी, अन्यथा या पदग्रहण अवधीत पदस्थापनेच्या पदावर रूजू न झाल्यास, त्यांचा
अनुपस्थितीचा कालावधी हा अकार्यदिन (dies non) म्हणून गणला जाईल. तसेच त्यांचे लक्ष महाराष्ट्र
नागरी सेवा (वर्तणूक) नियम १९७९ मधील नियम २३ कडे वेधण्यात येत आहे. सदर नियमातील तरतूदी
लक्षता घेता, त्यांनी पदस्थापनेत बदल करण्यासाठी कुठल्याही स्वरूपाची आवेदने सादर केल्यास ते
शिस्तभंगाच्या कारवाईस पात्र ठरतील.
# Page 2
शासन आदेश क्रमांक: एलटीएस-२०२१/प्र.क्र.७८/सेवा-२
४. संबंधित नियंत्रण अधिकाऱ्यांना कळविण्यात येते की, त्यांनी श्री. गुजरे यांनी पदभार
स्वीकारल्याचा दिनांक त्वरीत शासनास कळवावा. विहीत कालावधीत श्री. गुजरे हे पदस्थापनेच्या
ठिकाणी रुजू न झाल्यास, त्याबाबत शासनास त्वरित अवगत करण्यात यावे, जेणे करुन
संबंधितांविरुध्द शिस्तभंगविषयक कारवाई त्वरित करणे शक्य होईल. म.ना.से. (रजा) नियम, १९८१
मधील नियम ३० (सी) नुसार बदली झालेल्या अधिकाऱ्यांचे रजेचे अर्ज स्वीकारु नयेत / मंजूर करु नयेत.