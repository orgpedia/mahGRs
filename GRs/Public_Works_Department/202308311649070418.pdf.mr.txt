# Page 1
सार्वजनिक बांधकाम विभागाकडील रा.म.मा. १६१ कळमनुरी शहरातून जाणारा कि.मी. १४४/३०० ते १४८/३०० एकूण ४.००कि.मी. लांबी अवर्गीकृत करुन कळमनुरी नगर परिषदेस हस्तांतरित करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०२३/प्र.क्र.१५४/नियोजन-२
मंत्रालय, मुंबई-४०० ०३२
दिनांक- ३० ऑगस्ट, २०२३.
संदर्भ :- १) मुख्य अभियंता, सार्वजनिक बांधकाम प्रादेशिक विभाग, नांदेड यांचे पत्र क.
अ.अ.नां./सेवा-४/२३१८/२०२२-२३, दिनांक ०३/०८/२०२३ २) भारतीय राष्ट्रीय राजमार्ग प्राधिकरण (National Highway Authority of India), वाशिम यांचे पत्र क्र. NHAI/PIU/WHM/NH-१६१/Pkg-IV/Handing over/२०२३/७५६, दिनांक २३/०५/२०२३.
३) प्रशासक, नगरपरिषद, कळमनुरी यांचा दिनांक १४/०७/२०२३ रोजीचा ठराव क्र. ३५.
४) नगर विकास विभाग, मंत्रालय, मुंबई यांचा शासन निर्ण क्र. टिपीएस-१८१९/अनौसं ३६/१९/नवि-१३, दिनांक ०५/०८/२०१९.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, नांदेड यांनी संदर्भाधिन क्र. (१) अन्वये शासनाकडे केलेल्या हिंगोली जिल्ह्यातील अकोला वाशिम हिंगोली कळमनुरी वारंगा नांदेड देगलूर रस्ता रा.म.मा. १६१ (जुना MSH ७) कळमनुरी शहरातून जाणारा रस्ता संदर्भाधिन क्र. (२) अन्वये भारतीय राष्ट्रीय राजमार्ग प्राधिकरण (National Highway Authority of India), वाशिम यांनी सार्वजनिक बांधकाम हिंगोलीकडे हस्तांतरीत केलेला आहे. सदर रस्त्यामधील कळमनुरी नगर परिषद हद्दित असलेला सोमणी पेट्रोल पंप ते चिंचळेश्वर महादेव मंदिर कि.मी. १४४/३०० ते १४८/३०० (एकूण लांबी ४.०० कि.मी.) नगर परिषद, कळमनुरी यांनी दिनांक १४/०७/२०२३ रोजीच्या ठराव क्र . ३५ अन्वये सार्वजनिक बांधकाम विभागाकडून नगर परिषद कळमनुरी हस्तांतरित करणेबाबत विनंती केली आहे. त्यानुषंगाने सदर रस्ता नगर परिषद, कळमनुरी यांचेकडे हस्तांतरित करण्याचे शासनाच्या विचाराधीन होते.
# Page 2
शासन निर्णय क्रमांकः रवियो-२०२३/प्र.क्र.१५४/नियोजन-२
शासन निर्णय :
सदर रस्ता हा कळमनुरी शहरातून जाणारा राष्ट्रीय महामार्ग क्र. १६१ (जुना MSH ७) दर्जाचा असून, हस्तांतरित करण्याची एकूण लांबी ४.०० मी. आहे. सोमणी पेट्रोल पंप ते चिंचळेश्वर महादेव मंदिर रस्ता हा कळमनुरी शहरातील प्रमुख रस्ता असून सदर रस्त्यावर मोठया प्रमाणत वाहतुकीची कोंडी असते. यामुळे सदर रस्त्यांचे रुंदीकरण करणे अनिवार्य आहे. तसेच रस्त्या लगत ड्रेनेज लाईन, टेलिफोन लाईन, पाण्याची पाईप लाईन व रस्ता सुशोभिकरण इ. बाबी नगरपरिषदेच्या तरतुदीनुसार करण्यासाठी सदर रस्ता कळमनुरी नगर परिषदेस हस्तांतरीत करण्यात येत आहे.
त्यानुषंगाने खालील अटींच्या अधीन राहुन सार्वजनिक बांधकाम विभागाकडील सद्य:स्थितीतील ४.०० कि.मी. लांबी अवर्गीकृत करुन सदर रस्ता कळमनुरी नगर परिषदेस हस्तांतरित करण्यात येत आहे.
१) सदर रस्ता हस्तांतरित केल्यानंतर देखभाल व दुरूस्तीचा खर्च कळमनुरी, नगर परिषदेच्या निधीतून करण्यात येईल. सदर रस्त्याच्या देखभाल-दुरुस्ती करिता शासनाकडून कोणतेही अतिरिक्त अनुदान देता येणार नाही.
२) सदर रस्त्यावरील अतिक्रमणे हटवण्याची जबाबदारी कळमनुरी, नगर परिषदेची राहील.
३) सदर रस्त्याबाबतचे सर्व न्यायलयीन प्रकरणे हाताळण्याची जबाबदारी कळमनुरी, नगर परिषदेची राहील.
४) भविष्यात आवश्यकतेनुसार सदर रस्ता पुन्हा सा.बां. विभागाच्या ताब्यात दयावयाचा निर्णय झाल्यास सदर रस्ता सुस्थितीत सा.बां.विभागाच्या ताब्यात देण्याची जबाबदारी कळमनुरी, नगर परिषदेची राहील व याबाबत कोणत्याही प्रकारच्या रस्त्यावर कामे केल्याबाबतच्या निधीची मागणी/दावे/खर्चाची मागणी इत्यादी मान्य होणार नाही.
# Page 3