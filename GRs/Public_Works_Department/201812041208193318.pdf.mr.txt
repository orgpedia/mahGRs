# Page 1
महाराष्ट्र लोकसेवा आयोगाच्या कार्यालयाकरीता जागा उपलब्ध करुन देण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक- साबांज-२०१५/प्र.क्र-१५२/मिव्य-१,
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०४ डिसेंबर, २०१८.
वाचा : १) महसूल व वन विभाग, परिपत्रक क्रमांक - जमिन-०४/२००६/प्र.क्र.-३५/ज-१, दिनांक ८.९.२००८.
२) समक्रमांक दि.०८.०८.२०१८ चा शासन निर्णय.
३) सामान्य प्रशासन विभाग नस्ती क्र. मलोआ-१११६/प्र.क्र.८७/कार्यासन-८ वरील दि.०२.११.२०१८ ची टिप्पणी.
४) अधिक्षक अभियंता सा.बां.मंडळ, रायगड यांचे पत्र क्र.जा.क्र.रामं/रेशा/मलोआ/जागा/ ५१७९, दि.२०.११.२०१८.
प्रस्तावना : महाराष्ट्र लोकसेवा आयोग कार्यालयाच्या स्वतंत्र इमारतीसाठी सी. बी. डी. बेलापूर, नवी मुंबई येथील कोकण भवनच्या शेजारील प्लॉट क्र.७, सेक्टर १० येथील १०००० चौ.मी.च्या भूखंडामधील मेट्रो प्रकल्पाला दिलेली सुमारे २००० चौ. मी. जागा वगळता उर्वरीत ८००० चौ.मी. जागेपैकी ५५०० चौ.मी.
जागा समक्रमांक दि.०८.०८.२०१८ च्या शासन निर्णयान्वये उपलब्ध करुन देण्यात आली आहे.
२. तथापि, नवी मुंबई येथील नियोजित मेट्रो प्रकल्प, उच्च विदयुत पुरवठा लाईन, विकास आराखडयानुसार आवश्यक रस्ता इ. करीता आवश्यक जागा विचारात घेतल्यानंतर अंतिमत: प्रत्यक्षात ४७५७.४४ चौ.मी.जागा उपलब्ध असल्याचे शासनाच्या निर्दशनास आले आहे. त्यामुळे दि.०८.०८.२०१८ चा शासन निर्णय रद्द करुन सुधारित आदेश निर्गमित करण्याची बाब शासनाच्या विचाराधीन होती.
या पार्श्वभूमीवर शासनाने पुढीलप्रमाणे निर्णय घेतला आहे.
शासन निर्णय : सी. बी. डी. बेलापूर, नवी मुंबई येथील कोकण भवनच्या शेजारील प्लॉट क्र. ७, सेक्टर १० येथील १०००० चौ.मी. भूखंडापैकी बेलापूर मेट्रो प्रकल्पासाठी देण्यात आलेली २००० चौ. मी. जागा वगळता उर्वरीत ८००० चौ.मी. जागेपैकी ५५०० चौ.मी. जागा महाराष्ट्र लोकसेवा आयोग व केंद्र शासनाच्या मिनिस्ट्री ऑफ रोड ट्रान्सपोर्ट व हायवेज या कार्यालयाकरीता जागा उपलब्ध करुन देण्याबाबतचा या विभागाचा क्र. साबांज-२०१५/प्र.क्र.१५२/मिव्य-१, दि. ०८.०८.२०१८ चा शासन निर्णय या व्दारे रद्द समजण्यात यावा.
# Page 2
शासन निर्णय क्रमांकः साबांज-२०१५/प्र.क्र-१५२/मिव्य-१
त्याच प्रमाणे सी.बी.डी. बेलापूर, नवी मुंबई येथील कोकण भवनच्या शेजारील प्लॉट क्र.७, सेक्टर १० येथील १०००० चौ.मी.च्या भूखंडामधील मेट्रो प्रकल्पाला दिलेली सुमारे २००० चौ. मी. जागा वगळता उर्वरीत जागा महाराष्ट्र लोकसेवा आयोगाच्या कार्यालयासाठी अनुक्रमांक १ च्या परिपत्रकातील तरतूदीनुसार कायमस्वरुपी हस्तांतरीत करण्यास याव्दारे मान्यता देण्यात येत आहे.