# Page 1
सार्वजनिक बांधकाम विभागातील अभियंत्यांच्या प्रशिक्षणाबाबत प्रशिक्षण व्यवस्थापक नेमण्याबाबत.
महाराष्ट्र शासन
सार्वजनिक बांधकाम विभाग
शासन परिपत्रक क्रमांक :- टीआरजी २०१७/प्र.क्र.१५३/रा.म.२
मंत्रालय, मुंबई-४०० ०३२.
दिनांक :- २९ मे, २०१८.
प्रस्तावना : सामान्य प्रशासन विभागाचा शासन निर्णय क्र. टीआरएन ०९/प्र.क्र.३९/०९/१२-अ,
दि.२३.९.२०११ अन्वये “महाराष्ट्र राज्याचे प्रशिक्षण धोरण” राबविण्याचा निर्णय घेतला आहे. राज्य प्रशिक्षण धोरणानुसार प्रत्येक अधिकाऱ्याचे प्रतिवर्षी ३% (साधारण ११ दिवस) प्रशिक्षण विविध संस्थांमध्ये नामांकन करुन ते पूर्ण करुन घेणे आवश्यक आहे. त्याच्या अंमलबजावणीसाठी प्रत्येक शासकीय विभागाने प्रत्येक कार्यालयात आस्थापनेवर नियंत्रण असणारा अधिकारी “प्रशिक्षण
व्यवस्थापक” नेमण्याची कार्यवाही करणे आवश्यक आहे.
उपरोक्त बाबी विचारात घेता सार्वजनिक बांधकाम विभागांच्या कार्यालयांमध्ये तांत्रिक संवर्गातील अधिकाऱ्यांसाठी प्रशिक्षण व्यवस्थापक नेमण्याची बाब शासनाच्या विचाराधीन होती.
परिपत्रक
सार्वजनिक बांधकाम विभागातील सहाय्यक अधीक्षक अभियंता यांची त्यांच्या सार्वजनिक बांधकाम मंडळासाठी “प्रशिक्षण व्यवस्थापक” म्हणून नेमणूक करण्यात येत आहे व सहायक मुख्य अभियंता यांची प्रादेशिक कार्यालयासाठी “प्रशिक्षण व्यवस्थापक” म्हणून नेमणूक करण्यात येत आहे. प्रशिक्षण व्यवस्थापक यांनी प्रादेशिक विभागातील/मंडळातील सर्व तांत्रिक अधिकाऱ्यांचे
प्रशिक्षण व्यवस्थापनाचे काम प्रशिक्षण धोरणानुसार पार पाडतील. तसेच त्यामध्ये मुख्यत्वे खालील बाबी कटाक्षाने पाहतील.
१) प्रादेशिक विभागांतर्गत/मंडळांतर्गत कार्यरत असलेल्या गट ‘अ’ व ‘ब’ अधिकाऱ्यांच्या प्रशिक्षणाची नोंद ठेवणे.
२) राज्य प्रशिक्षण धोरणानुसार प्रत्येक अधिकाऱ्याचे प्रति वर्षी ३% (साधारण ११ दिवस) प्रशिक्षण विविध संस्थांमध्ये नामांकन करुन ते पूर्ण करुन घेणे.
३) सर्व प्रशिक्षण व्यवस्थापकांनी त्यांच्या मंडळांतर्गत कार्यरत गट ‘अ’ व ‘ब’ अधिकाऱ्यांसाठी चालू वर्षात घ्यावयाच्या प्रशिक्षणाचे नियोजन करुन गट ‘अ’ व ‘ब’ अधिकाऱ्यांचे तांत्रिक विषयांचे प्रशिक्षण महाराष्ट्र अभियांत्रिकी प्रशिक्षण प्रबोधिनी (मेटा) नाशिक व गट ‘अ’
अधिकाऱ्यांचे प्रशासन विषयांचे प्रशिक्षण यशदा पुणे या संस्थांमध्ये प्राधान्याने पूर्ण होईल असे पहावे. याखेरीज इंडियन अॅकॅडमी ऑफ हायवे इंजिनिअर्स, नोयडा, नवी दिल्ली या व अशा देशातील व देशाबाहेरील इतर नामांकित तांत्रिक संस्थांमधून देखील वैशिष्टयपूर्ण तांत्रिक विषयांचे प्रशिक्षणासाठी तांत्रिक अधिकाऱ्यांची नांवे शासनाकडे प्रस्तावित करावीत व प्रशिक्षणाच्या नोंदी ठेवाव्यात.
# Page 2
शासन परिपत्रक क्रमांक: टीआरजी २०१७/प्र.क्र.१५३/रा.म.२
४) सर्व प्रशिक्षण व्यवस्थापकांनी त्या त्या मंडळांतर्गत कार्यरत गट‘अ’ व‘ब’ संवर्गातील तांत्रिक अधिकाऱ्यांनी यापूर्वी घेतलेल्या प्रशिक्षणाबाबतची माहिती संकलित करावी व ज्या अधिकाऱ्यांनी प्रति वर्षी शासनाने प्रशिक्षणासाठी नियुक्त केल्यानंतरही ३% (साधारण ११ दिवस) प्रशिक्षण पूर्ण केलेले नसेल तर त्या अधिकाऱ्यांच्या KRA मध्ये नोंद घेण्यात यावी.
५) मंडळांतर्गत सर्व अधिकाऱ्यांनी घेतलेल्या प्रशिक्षणाचा अहवाल शासनास पाठविणे तसेच अधिकाऱ्यांच्या बदलीनंतर सदरील तपशिलाची प्रत त्यांच्या सेवापुस्तकासमवेत संबंधित कार्यालयास पाठविणे.
६) सार्वजनिक बांधकाम विभागातील ज्या अधिकाऱ्यांनी देशातील व देशाबाहेरील इतर
नामांकित तांत्रिक संस्थांमधून प्रशिक्षण घेतले असेल अथवा अभ्यास दौरे केले असतील त्याबाबतचा तपशिल महाराष्ट्र अभियांत्रिकी प्रशिक्षण प्रबोधिनीस कळवावा.
७) प्रशिक्षण कार्यक्रम व अपेक्षित प्रशिक्षणार्थी यांची नावे प्रत्येकवर्षी एप्रिल/मे महिन्यात प्रसारित करावीत.
८) प्रशिक्षणार्थी यांना प्रशिक्षणास पाठविणे अनिवार्य असून संबंधित नियंत्रक अधिकारी यांनी प्रशिक्षणार्थीस कार्यमुक्त करणे बंधनकारक राहील.
९) कनिष्ठ अभियंता / शाखा अभियंता / सहाय्यक अभियंता श्रेणी-२ दर्जा तसेच उपअभियंता संवर्गाच्या अधिकाऱ्यांच्या प्रशिक्षणाचे संनियंत्रण “सहायक अधीक्षक अभियंता” यांनी तर कार्यकारी अभियंता व अधीक्षक अभियंता दर्जाच्या अधिकाऱ्यांच्या प्रशिक्षणाचे संनियंत्रण “सहाय्यक मुख्य अभियंता” यांनी स्वतः करावे. मुख्य अभियंता दर्जाच्या अधिकाऱ्यांच्या प्रशिक्षणाच्या नोंदी शासन स्तरावर उपसचिव (रा.म.) यांनी स्वत: कराव्या. मंडळातील कनिष्ठ अभियंता/शाखा अभियंता/सहाय्यक अभियंता श्रेणी-२ या सर्व अधिकाऱ्यांचे प्रशिक्षण हे अधीक्षक अभियंता व सहाय्यक अधीक्षक अभियंता यांच्य गोपनीय अहवालाच्या उद्दीष्ट
(KRA) साठी मुद्दा असावा.
# Page 3