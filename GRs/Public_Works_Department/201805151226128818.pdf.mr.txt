# Page 1
संबंधित महानगरपालिका / नगरपालिका यांचेशी समन्वय साधून त्यांच्या करांची देयके विहित वेळेत अदा करणेबाबत.
महाराष्ट्र शासन
सार्वजनिक बांधकाम विभाग
शासन परिपत्रक क्र. लोलेस -२०१८/प्र.क्र.३९/अर्थ-२
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२
दिनांक- १५.०५.२०१८
पहा - लोकलेखा समिती (२०१७-१८) चा तिसावा अहवाल- भारताचे नियंत्रक व महालेखापरीक्षक यांच्या सन २०१३-१४ या वर्षाचे विनियोजन अहवालातील शिफारस क्र. ४.३ व ४.४
परिपत्रक
राज्यातील महानगरपालिका व नगरपालिका यांचेकडून दरवर्षी शासकीय कार्यालयीन व
निवासी इमारतींसाठी भाडेपट्टी व कर आकारण्यात येतो. भाडे पट्टी व कराची देयके सा.बां.विभागाच्या
संबंधित नियंत्रक अधिका-यांनी विहित वेळेत अदा करणे अपेक्षित आहे. त्याकरीता लेखाशीर्ष २०५९ २०५४
व २२१६ ०३११ खाली दरवर्षी अर्थसंकल्पीय तरतूद करण्यात येते. नगरपालिका कराची देयके विहित
वेळेत अदा न केल्यास महानगरपालिका व नगरपालिका यांचेकडून दंडाची आकारणी करण्यात येते.
कराची देयके विहित वेळेत प्राप्त न झाल्यामुळे ती अदा करणे शक्य झाले नाही व त्यामुळे अनुदानात बचत
झाली असे काही नियंत्रक अधिका-यांचे म्हणणे आहे व तसे लोकलेखा समितीस सुध्दा दिसून आले.
यासंदर्भात लोकलेखा समितीने कराची देयके नियमित पणे प्राप्त व्हावीत व त्याचे प्रदान त्या त्या
आर्थिक वर्षातच व्हावे यासाठी आवश्यक ती उपाययोजना शासनस्तरावरुन नगरपालिका व
महानगरपालिका यांना विश्वासात घेवून करण्यात यावी, अशा सूचना दिल्या आहेत.
त्यानुषंगाने सां. बां. विभागाच्या सर्व नियंत्रक अधिका-यांना कळविण्यात येते की,
महानगरपालिका/नगरपालिका यांचेकडून नगरपालिका कराची देयके विहित वेळेत प्राप्त न झाल्यास
संबंधित महानगरपालिका/नगरपालिका यांचेशी त्वरीत समन्वय साधून ती प्राप्त करून घ्यावीत.
जेणेकरून देयके विहित वेळेत अदा केली जातील व त्यामुळे दंड व व्याजाची रक्कम भरण्याची वेळ येणार
नाही. तसेच देयके प्रलंबित राहणार नाहीत व त्यावर दंडाची रक्कम भरण्याची पुनरावृत्ती होणार नाही
याची सर्व संबंधितांनी काटेकोरपणे खबरदारी घ्यावी अशी सूचना करण्यात येत आहे. नगरपालिका कराची
देयके थकीत राहिल्यास संबंधित महानगरपालिका / नगरपालिका यांचेकडून थकीत रक्कमेवर दंड किंवा
व्याज आकारणी करण्यात येते व असा दंड किंवा व्याज भरण्याची तरतूद या विभागाकडून केलेली नाही.
# Page 2
शासन परिपत्रक क्रमांकः लोलेस-२०१८/प्र.क्र.३९/अर्थ-२