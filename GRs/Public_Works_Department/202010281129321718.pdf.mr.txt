# Page 1
नांदेड शहर एकात्मिक रस्ते विकास योजना.
सुधारीत प्रस्तावास मंजुरी मिळणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः खाक्षेस-२००२/प्र.क्र.१४०/रस्ते-८.
मंत्रालय विस्तार, मुंबई-४०० ०३२.
दिनांक :- २८ ऑक्टोबर, २०२०
वाचा १) शासन निर्णय, क्र. खाक्षेस - २००२/१९- (२)/ रस्ते-८ दि. २६.०८.२००३.
प्रस्तावना :
नांदेड शहरातील व शहराबाहेरुन जाणाऱ्या रस्त्यावरील वाहतूकीत सुधारणा करण्यासाठी व शहराची भविष्यकालीन गरज लक्षात घेऊन वाहतुक व्यवस्थेत मोठया प्रमाणात सुधारणा करुन दळणवळणाच्या सुख-सोई उपलब्ध करुन देण्याकरीता नांदेड शहर एकात्मिक रस्ते विकास योजना प्रस्ताव बांधा, वापरा व हस्तांतरीत करा या तत्वावर करण्यास कार्यान्वीत करण्याकरीता महाराष्ट्र शासन, सार्वजनिक बांधकाम विभाग, शासन निर्णय क्रमांक खाक्षेस- २००२/१९-(२)/रस्ते-८/ मंत्रालय, मुंबई दि.२६.०८.२००३ अन्वये रु.७७.६५ कोटी रकमे करीता मंजूर करण्यात आला होता. या योजनेमध्ये एकूण १८ कामांचा समावेश आहे. हा प्रकल्प राबविण्यासाठी महाराष्ट्र राज्य रस्ते विकास महामंडळास उद्योजक म्हणून घोषित करण्यात आले आहे.
प्रकल्पाच्या सवलतीचा कालावधी हा २६ वर्ष पहिल्या दोन वर्षात इतर स्रोतातून मिळणाऱ्या आर्थिक विश्लेषणावरुन शासनामार्फत निश्चित करण्यात येणार होता. हा प्रकल्प मुंबई मोटर वाहन कर अधिनियमानुसार कलम-२० प्रमाणे सुनिश्चित क्षेत्रातील एक समुह (CLUSTER SITUATED IN WELL DEFINE ZONE) म्हणून मान्य करण्यात आलेला आहे.
शासनाकडून प्राप्त झालेल्या हमीच्या आधारे महामंडळामार्फत वित्तीय संस्थाकडून प्रकल्प राबविण्यासाठी कर्ज उभे करण्यास तसेच या कर्जाची परतफेड करण्यास मान्यता देण्यात आली होती.
त्यानुसार महामंडळाने खुल्या बाजारातून कर्ज व कर्जरोखे उभारुन रु.११८.२४ कोटी खर्च करुन प्रस्तावातील आवश्यक कामे पूर्ण केलेली आहेत. महामंडळाने कर्ज उभारुन केलेल्या कामापोटी १४% व्याजदरानुसार परिगणित केलेली रक्कम महामंडळास परत करण्याची बाब शासनाच्या विचाराधीन होती.
शासन निर्णय : १. नांदेड शहर एकात्मिक रस्ते विकास योजना रु.११८.२४ कोटीच्या सुधारीत अंदाजित किंमतीस तसेच त्यात समाविष्ट कामाच्या वावास मान्यता देण्यात येत आहे.
२. महामंडळाने केलेल्या कामापोटी १४% व्याजदरानुसार, दि.३१.०३.२०१९ अखेरपर्यंत परीगणित होणारी रक्कम रु.२१४.२० कोटी महामंडळास अदा करण्यास्तव सार्वजनिक बांधकाम विभागास अर्थसंकल्पिय तरतुदींमधून निधीच्या उपलब्धतेनुसार उपलब्ध करुन देण्याबाबत व सदर देय रकमेची परिगणना प्रत्यक्ष देय होणाऱ्या दिनांकापर्यंत अनुदानाच्या उपलब्धतेनुसार करण्यास मान्यता देण्यात येत आहे.
# Page 2
शासन निर्णय क्रमांकः खाक्षेस-२००२/प्र.क्र.१४०/ रस्ते-८.