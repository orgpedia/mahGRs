# Page 1
वसई विरार शहर महानगरपालिका क्षेत्रातील
सार्वजनिक बांधकाम विभागाकडील राज्यमार्ग
क्र. ८३ ची ५.२०० कि.मी. लांबी
महानगरपालिकेकडे हस्तांतरित करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०२४/प्र.क्र.०९/नियोजन-२
मंत्रालय, मुंबई-४०० ०३२
दिनांक- ११ मार्च, २०२४.
पहावे :- १) मुख्य अभियंता, सार्वजनिक बांधकाम प्रादेशिक विभाग, कोंकण यांचे पत्र
जा.क्र./मुअ(को)/रेशाचित्र शाखा/रस्ते हस्तांतरण १४९/१८८९, दि.१७/०६/२०१९.
२) आयुक्त, वसई-विरार शहर, महानगरपालिका, विरार यांचे पत्र क्र. व.वि.श.म./बांध/
५०६/२०-२१, दि. ०३/११/२०२० व सर्वसाधारण सभा दि.०८/०५/२०१५ येथील ठराव
क्र. २२
प्रस्तावना :-
मुख्य अभियंता, सार्वजनिक बांधकाम प्रादेशिक विभाग, कोंकण यांनी संदर्भाधीन पत्रान्वये वसई
विरार शहर महानगरपालिका क्षेत्रातील सार्वजनिक बांधकाम विभागाकडील राज्यमार्ग क्र. ८३ ची ५.२००
कि.मी. लांबी महानगरपालिकेकडे हस्तांतरित करणेबाबत विनंती केली आहे. तसेच उपरोक्त रस्ता
वसई- विरार शहर महानगरपालिका, वसई यांचेकडे हस्तांतरित करण्यास वसई विरार शहर
महानगरपालिका, वसई यांनी मंजूरी दिलेली आहे. त्यानुषंगाने सदर रस्ते वसई विरार शहर
महानगरपालिका, वसई यांचेकडे हस्तांतरित करण्याचे शासनाच्या विचाराधीन होते.
शासन निर्णय :-
रा.मा.८१ ते आगाशी-विरार-नाळे-वाघोली-निर्मळ-वसई-पापडी-उमेळा-नायगांव-ज्युचंद्र-बापाणे
रस्ता - राज्यमार्ग क्रमांक-८३ या रस्त्याच्या एकूण २८/७०० लांबीमधील कि.मी. २३/५०० ते २८/७००
(नायगाव पूर्व रेल्वे स्थानक ते बापाणे) ही ५.२०० कि.मी. लांबी सार्वजनिक बांधकाम उप विभाग क्र. १,वसई
यांचेकडे आहे.
सदर रस्त्यावर कि.मी. २६/५३५ मध्ये वसई-पनवेल रेल्वे फाटक क्र. ०९ आहे. तसेच केंद्र
शासनाकडून सदरच्या रेल्वे लगत समांतर नवीन रेल्वे मार्ग बांधण्याचे काम प्रगतीत आहे. व फाटकाचे
ठिकाणी आर.ओ.बी. किंवा आर.यू.बी बांधण्याचे काम प्रस्तावित आहे. व त्याकरीता भूसंपादनासाठी रु.
९०,७२,३२,२००/- एवढी तरतूद आहे. भूसंपादनाची रक्कम जास्त येत असल्याने आयुक्त, वसई-विरार
शहर महानगरपालिका यांचे घेण्यात आलेल्या बैठकीत उक्त भूसंपादन करतांना वसई-विरार शहर
महानगरपालिकेच्या नियमानुसार बाधित होणाऱ्या जमिनधारकांस टि. डी. आर. स्वरुपात मोबदला
दिल्यास शासनाच्या भूसंपादनाकरीता येणाऱ्या खर्चाच्या रक्कमेत बचत होऊन त्यामध्ये शासनाचा फायदा
होणार असल्याने वसई विरार शहर महानगरपालिका क्षेत्रातील सार्वजनिक बांधकाम विभागाकडील
# Page 2
शासन निर्णय क्रमांकः रवियो-२०२४/प्र.क्र.०९/नियोजन-२
रा.मा.८१ ते आगाशी-विरार-नाळे-वाघोली-निर्मळ-वसई-पापडी-उमेळा-नायगांव-ज्युचंद्र-बापाणे रस्ता -
राज्यमार्ग क्रमांक-८३ या रस्त्याच्या एकूण २८/७०० लांबीमधील कि.मी. २३/५०० ते २८/७०० (नायगाव पूर्व
रेल्वे स्थानक ते बापाणे) ही ५.२०० कि.मी. लांबी वसई-विरार शहर महानगरपालिकेकडे हस्तांतरीत
करण्यात येत आहे.
सार्वजनिक बांधकाम विभागाकडील एकूण ५.२०० कि.मी. लांबी वसई विरार शहर
महानगरपालिकेस हस्तांतरित करण्याबाबत वसई विरार शहर महानगरपालिका यांनी मंजूरी दिलेली आहे.
त्यानुषंगाने खालील अटींच्या अधीन राहुन सार्वजनिक बांधकाम विभागाकडील एकुण ५.२००
कि.मी. इतकी लांबी (कि.मी. २३/५०० ते कि.मी. २८/७०० )वसई विरार शहर महानगरपालिकेस हस्तांतरित
करण्यात येत आहे.
१) सदर रस्ता हस्तांतरित केल्यानंतर देखभाल व दुरूस्तीचा खर्च हा, वसई विरार शहर
महानगरपालिकेच्या निधीतून करण्यात येईल. सदर रस्त्याच्या देखभाल-दुरूस्ती करिता शासनाकडून
कोणतेही अतिरिक्त अनुदान देता येणार नाही.
२) सदर रस्त्यावरील अतिक्रमणे हटवण्याची जबाबदारी वसई विरार शहर महानगरपालिकेची
राहील.
३) सदर रस्त्याबाबतचे सर्व न्यायालयीन प्रकरणे हाताळण्याची जबाबदारी वसई विरार शहर
महनगरपालिकेची राहील.
हा शासन निर्णय, महाराष्ट्र शासनाच्या संकेत स्थळावर www.maharashtra.gov.in उपलब्ध
# Page 3