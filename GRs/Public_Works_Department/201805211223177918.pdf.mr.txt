# Page 1
महाराष्ट्र राज्यात स्विस चॅलेंज पध्दतीने पायाभूत सुविधा प्रकल्प हाती घेण्याविषयीचे धोरण -शुध्दिपत्रक
महाराष्ट्र शासन
सार्वजनिक बांधकाम विभाग,
शासन शुध्दिपत्रक क्रमांक:- एससीएम २०१७/प्र.क्र.१७४/रा.म.२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २१ मे, २०१८
वाचा:- १) सार्वजनिक बांधकाम विभाग, शासन निर्णय क्रमांक एससीएम २०१७/प्र.क्र.१७४/ राम२, दि.१६ फेब्रुवारी,२०१८.
२) महाराष्ट्र पायाभूत सुविधा विकास सक्षम प्राधिकरण अध्यादेश २०१८ (महाराष्ट्र अध्यादेश क्रमांक ७-२०१८ ) शासन शुध्दिपत्रक : महाराष्ट्र राज्यात स्विस चॅलेज पध्दतीने पायाभूत सुविधा प्रकल्प हाती घेण्याविषयीचे धोरण मा.मंत्रीमंडळाने मंजूर केलेले असून त्याअनुषंगाने इतर बाबी निर्गमित करण्याचे काम राज्य शासनाच्या वतीने सार्वजनिक बांधकाम विभागाकडून प्रगतीपथावर आहेत. सदर धोरणाच्या अनुषंगाने शासन निर्णय सार्वजनिक बांधकाम विभाग, क्रमांक एससीएम २०१७/प्र.क्र.१७४ / राम२, दि. १६ फेब्रुवारी,२०१८ अन्वये निर्गमित करण्यात आला असून सदर धोरणाच्या अनुषंगाने महाराष्ट्र पायाभूत सुविधा विकास सक्षम प्राधिकरण अध्यादेश २०१८ (महाराष्ट्र अध्यादेश क्रमांक ७-२०१८) दि. २३ फेब्रुवारी, २०१८ रोजी महाराष्ट्र राजपत्रात प्रकाशित करण्यात आला आहे. सदर अध्यादेशानुसार मा. विधीमंडळाने मंजूर केलेल्या महाराष्ट्र पायाभूत सुविधा विकास सक्षम प्राधिकरण अधिनियम २०१८ (सन २०१८ चा महाराष्ट्र अधिनियम क्रमांक २८) दि. ९ एप्रिल, २०१८ रोजी महाराष्ट्र राजपत्रात प्रकशित करण्यात आला आहे. सदर अधिनियमातील कलम (२४) उपकलम (५) मधील तरतुदीनुसार नियम (Rules) तयार करण्यात आले असून विधी व न्याय विभागाच्या अनौपचारिक संदर्भ क्रं.५६०, दिनांक २ एप्रिल,२०१८ अन्वये मान्यता प्राप्त झाली आहे. सदर नियमांचे इंग्रजी व मराठी मसुदे प्रकाशनासाठी मध्यवर्ती मुद्रणालयाला पाठविण्यात आले आहेत. सदर अधिनियम व नियमांच्या अनुषंगाने शासन निर्णय, सार्वजनिक बांधकाम विभाग, क्रमांक एससीएम २०१७/प्र.क्र.१७४/राम२, दि. १६ फेब्रुवारी, २०१८ मध्ये काही सुधारणा करणे आवश्यक आहे. विधी व न्याय विभागाने आपल्या उपरोक्त अनौपचारिक संदर्भान्वये सदर शासन निर्णयास सुधारणा निर्गमित करण्याचे सुचित केले आहे.
त्याअनुषंगाने खालीलप्रमाणे सुधारणा करण्यात येत आहे.
१) परिच्छेद क्र.१ मधील प्रकल्पांची क्षेत्रनिहाय किमान प्रकल्प किंमत/गुंतवणूकीचा तक्ता वगळून नियमांमधील परिशिष्ट -क० मध्ये नमुद क्षेत्र, उपक्षेत्र किमान प्रकल्प किंमत/गुंतवणूक वाचावी.
२) परिच्छेद क्र. २ मध्ये २.६ नव्याने समाविष्ट करण्यात येत असून तो खालीलप्रमाणे वाचावा.
२.६ आधुनिक तंत्रज्ञानाचा किंवा नवीन संकल्पनेचा वापर करणे किंवा अभिनव पध्दतीने वित्त पुरवठा करणे या बाबींचा समावेश नसलेले प्रकल्प.
३) परिच्छेद क्र.४ मधील तक्ता वगळण्यात येत असून त्याऐवजी महाराष्ट्र राज्य राजपत्र अधिसुचना क्र. ८३ दि. २३ मार्च २०१८ अन्वये स्थापित प्राधिकरण असे वाचावे.
# Page 2
शासन शुध्दीपत्रक क्रमांकः एससीएम २०१७/प्र.क्र.१७४/रा.म.२
४) परिच्छेद क्र. १०.२ मधील तक्ता वगळण्यात येत असून त्याऐवजी नियमांमधील परिशिष्ट -ख॰ वाचावे.
५) अधिनियम व नियम प्रसिध्द करण्यातआलेला असल्याने परिच्छेद क्र. १२ वगळण्यात येत असून सुधारित परिच्छेद खालीलप्रमाणे वाचावा.
१२:- स्विस चॅलेज पध्दतीने निविदा निश्चितीसाठी महाराष्ट्र पायाभुत सुविधा विकास सक्षम प्राधिकरण अधिनियम २०१८ (सन २०१८ चा महाराष्ट्र अधिनियम क्रमांक २८) दि. ९/०४/२०१८ पासुन लागु झाला असुन सदर अधिनियमातील कलम २४ मधील अधिकारानुसार तयार करण्यात आलेले नियम महाराष्ट्र शासन राजपत्र, असाधारण क्रमांक १२७, दि. ०९/०५/२०१८ अन्वये प्रसिध्द करण्यात आलेले आहेत. स्विस चॅलेज पध्दतीने पायाभुत सुविधा प्रकल्प हाती घेण्यासाठी सदर अधिनियम व नियमांतील तरतुदीप्रमाणे कार्यवाही अवलंबवावी.
६) फॉर्म १ ते ८ वगळण्यात येत असून त्याऐवजी नियमांतील फॉर्म १ ते ८ चा वापर करण्यात यावा.