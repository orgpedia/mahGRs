# Page 1
सहायक अभियंता श्रेणी- १ (स्थापत्य) या संवर्गातून कार्यकारी अभियंता (स्थापत्य) या संवर्गात पदोन्नती उपरांत पदस्थापना.
महाराष्ट्र शासन
सार्वजनिक बांधकाम विभाग
शासन आदेश क्रमांकः टीएफएस-११२३/प्र.क्र.१०५(४)/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: २५ मे, २०२३
संदर्भ : १) सा. बां. विभाग शासन आदेश क्र.: पीओजी-११२२/प्र.क्र. ४०/सेवा-१, दिनांक २७.०४.२०२२.
२) सा. बां. विभाग शासन आदेश क्र.: पीओजी-११२२/प्र.क्र.१४५/सेवा-१, दिनांक १८.१०.२०२२.
शासन आदेश :
संदर्भ क्र. १ येथील शासन आदेशातील अ. क्र. ५६ येथील श्री. अविनाश रा. मोरे, सहायक अभियंता
श्रेणी-१ व संदर्भ क्र. २ येथील शासन आदेशातील अ. क्र.२३ येथील श्री. अनंत गु. शेलार, सहायक अभियंता
श्रेणी-१ यांना निव्वळ तात्पुरत्या स्वरुपात सेवाज्येष्ठतेनुसार कार्यकारी अभियंता (स्थापत्य) या पदावर तदर्थ
पदोन्नती देण्यात आलेली आहे. पदोन्नतीउपरांत कार्यकारी अभियंता (स्थापत्य) म्हणून श्री. अविनाश रा. मोरे यांची पदस्थापना सहायक मुख्य अभियंता (प्रशिक्षणार्थ राखिव), सार्वजनिक बांधकाम प्रादेशिक विभाग,
नागपूर येथे व श्री. अनंत. गु. शेलार यांची पदस्थापना मुंबई महानगर प्रदेश विकास प्राधिकरण, मुंबई येथे
करण्यात आली होती. सदरच्या पदस्थापनेत या आदेशान्वये सुधारणा करण्यात येत असून, त्यांच्या नावांसमोर दर्शविलेल्या पदावर पदस्थापना करण्यात येत आहे.
--------------------------------------------------------------
| अ.क्र. | अधिकाऱ्याचे नाव | वाटप झालेला विभाग | पदस्थापनेचे ठिकाण |
| १ | श्री. अविनाश रा. मोरे | नागपूर | नागपूर सुधार प्रन्यास, नागपूर |
| २ | श्री. अनंत. गु. शेलार | नाशिक | राष्ट्रीय महामार्ग विभाग, धुळे |
--------------------------------------------------------------
२. श्री. मोरे व श्री. शेलार यांना संदर्भाधीन पदोन्नती आदेशातील अटी-शर्ती लागू राहतील.
३. संबधित नियंत्रक अधिकाऱ्यांना कळविण्यात येते की, त्यांनी श्री. मोरे व श्री. शेलार यांना पदस्थापनेच्या ठिकाणी तात्काळ हजर होण्यास सांगावे. तसेच, ते पदस्थापनेच्या ठिकाणी कोणत्या
दिनांकास हजर झाले याबाबत शासनास doser1.pwd@maharashtra.gov.in या ई-मेल आयडीवर त्वरित अवगत करावे.
४. संबंधित अधिकाऱ्यांनी कमीत कमी पदग्रहण अवधी घेऊन नव्या पदाचा पदभार स्वीकारावा व आपला पदग्रहण अहवाल शासनास विनाविलंब सादर करावा. श्री. मोरे व श्री. शेलार हे पदोन्नतीने पदस्थापनेच्या
पदावर या आदेशाच्या दिनांकापासून ३० दिवसांच्या विहीत मुदतीत रुजू न झाल्यास त्यांचा अनुपस्थितीचा
कालावधी हा अकार्यदिन (dies non) म्हणून गणला जाईल. तसेच महाराष्ट्र नागरी सेवा (वर्तणूक) नियम,
१९७९ मधील नियम-२३ कडे त्यांचे लक्ष वेधण्यात येत आहे. सदर नियमातील तरतूदी लक्षात घेता, त्यांनी
# Page 2
शासन आदेश क्रमांकः टीएफएस-११२३/प्र.क्र.१०५(४)/सेवा-१ पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
५. श्री. मोरे व श्री. शेलार यांनी पदोन्नतीच्या पदावर पदग्रहण केल्यापासून एक महिन्याच्या आत वेतन निश्चितीचा विकल्प द्यावा. असा विकल्प विहित मुदतीत न दिल्यास त्यांची वेतननिश्चिती महाराष्ट्र नागरी सेवा (वेतन) नियम, १९८१ मधील नियम क्र. ११ (१) (ए) अनुसार पदोन्नतीचा दिनांक विचारात घेवून करण्यात येईल.
६. संबंधित अधिकाऱ्यांनी नवीन नियुक्तीच्या ठिकाणी हजर होताच पदभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, पुणे यांना कळवावा.