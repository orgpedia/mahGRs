# Page 1
सुशिक्षित बेरोजगार विद्युत अभियंत्यांना देण्यात येणा-या सवलतींमध्ये वाढ तसेच विद्युत कंत्राटदार नोंदणी शुल्कात सुधारणा करणेबाबत...
महाराष्ट्र शासन
सार्वजनिक बांधकाम विभाग,
शासन निर्णय क्र. संकीर्ण-०९/२०१४/प्र.क्र.३२२ / इमारती-२
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक :- १२/०९/२०१८
वाचा :- १) शासन निर्णय क्र.सीएटी १०९६/सीआर १२/इमारती-२ दिनांक २०.४.१९९८ २) शासन निर्णय क्र.सीएटी १०९७/प्र.क्र.४२/इमारती-२ दिनांक २३.०१.२००१ ३) शासन निर्णय क्र. सीएटी १०९७/सीआर ४२ / इमारती -२ दिनांक १७.०५.२००२ ४) शासन निर्णय क्र.सीएटी २००६/सीआर ४२/इमारती-२ दिनांक ११.०२.२००४ ५) शासन निर्णय क्र. सीएटी ०५/२००५/प्र.क्र.२०८/इमारती-२ दिनांक १.०९.२००५ ६) शासन निर्णय क्र.सीएटी-०१/०६/प्र.क्र.१४१/इमारती-२ दिनांक ८.०२.२००७ प्रस्तावना :
सुशिक्षित बेरोजगार स्थापत्य अभियंत्यांना देण्यात येत असलेल्या सवलतीमध्ये वाढ करण्याचा निर्णय शासनाने दिनांक ३१/०५/२०१८ च्या शासन निर्णयाव्दारे निर्गमित केला आहे. त्यानुसार सुशिक्षित बेरोजगार स्थापत्य अभियंत्यांना आता वर्ग-४ प्रमाणे म्हणजेच रु.१५० लक्ष रकमेपर्यंतच्या कामांकरिता नोंदणी देण्यात येते. राज्यातील उच्च शिक्षित अभियंत्यांच्या अद्ययावत तंत्रज्ञानाचा उपयोग शासनाच्या कामांमध्ये होऊन सा.बां. विभागातील कामे उत्तम व दर्जेदार होण्याच्या दृष्टीने शासनाने हा निर्णय घेतला आहे. त्याप्रमाणेच सुशिक्षित बेरोजगार अभियंता (विद्युत) यांना देण्यात येणा-या सवलतीमध्ये वाढ करण्याबाबत विविध संबंधित संघटनांमार्फत मागणी करण्यात आली आहे. सुशिक्षित बेरोजगार अभियंता (विद्युत) यांना देण्यात येणा-या सवलतींमध्ये मागील १० वर्षाच्या कालावधीत वाढ झाली नसल्याने, बाजारभावात झालेली वाढ तसेच वाढती स्पर्धा लक्षात घेता सुशिक्षित बरोजगार अभियंता (विद्युत) यांना स्पर्धेत उभे राहण्याच्या दृष्टीकोनातून देण्यात येत असलेल्या सवलतीमध्ये वाढ करण्याच निर्णय शासन घेत आहे.
तसेच दि.२७/२/२००९ रोजी शासन निर्णयान्वये निर्गमित केलेल्या स्थापत्य व विद्युत कंत्राटदारांच्या समवर्गाच्या नोंदणी शुल्कात तफावत आढळून येत असल्याने विद्युत कंत्राटदाराच्या नोंदणी शुल्कात सुध्दा सुधारणा करण्यात येत आहे.
शासन निर्णय :
१.१ विद्युत बेरोजगार अभियंत्यांना प्रथम नोंदणी, वर्ग ब-१ (म्हणजे रु.१५ लक्ष) ऐवजी वर्ग-ब (म्हणजे रु.२५ लक्ष) पर्यंत देण्यात यावी. या पंजीकरणाची मुदत १० वर्षे राहील.
१.२ तसेच विद्युत बेरोजगार अभियंत्यांना त्यांच्या कोटयातील रु.३० लक्ष रकमेची कामे देण्यात येत होती. त्यात आता वाढ करुन सदरील मर्यादा रु.५० लक्ष पर्यंत करण्यात येत आहे. तसेच त्यांना देण्यात येणा-या कामांची कमाल मर्यादा रु.७.५० लक्ष वरुन रु.१० लक्षपर्यंत करण्यात येत आहे. ज्या विद्युत बेरोजगार अभियंत्यांनी रु.७.५० लक्ष रकमेचे काम यशस्वीरित्या केले आहे त्यांना सदर सवलत उपलब्ध राहील.
१.३ याकरिता विद्युत बेरोजगार अभियंत्यांना त्यांच्या कोटयातील रु.३ लक्ष रकमेपर्यंतची कामे विनास्पर्धा देण्यात यावी व रु. ३ लक्ष रकमेवरील कामे ई-निविदा प्रक्रीया राबवून देण्यात यावी.
# Page 2
शासन निर्णय क्रमांकः संकीर्ण-०९/२०१४/प्र.क्र.३२२/इमारती-२
१.४ ज्या विद्युत सुक्षिशित बेरोजगार अभियंत्यांना १० वर्षांच्या कालावधीत रु.५० लक्ष रकमेची कामे त्यांच्या कोटयातील देण्यात आली नसतील अशा विद्युत सुशिक्षित बेरोजगार अभियंत्यांची मूळ १० वर्षे पर्यंतची नोंदणी मर्यादा त्यांच्या रु.५० लक्ष रकमेचा कोटा पूर्ण होईपर्यंत किंवा पुढील ५ वर्षापर्यंत वाढविण्यात येत आहे.
१.५ विद्युत सुक्षिशित बेरोजगार अभियंत्यांनी प्रत्येक ई-निविदा प्रक्रियेमध्ये भाग घेतांना सोबत जोडण्यात आलेल्या प्रपत्रातील “बंधपत्र” सादर करणे आवश्यक आहे.
१.६ ज्या अभियंत्याची मूळ नोंदणी विद्युत सुशिक्षित बेरोजगार अभियंता श्रेणीत होती व तद्नंतर जे त्यांच्या पात्रतेनुसार वर्ग ब-१ पेक्षा खालील वर्गात नियिमित कंत्राटदार म्हणून नोंदणीकृत आहेत, अशा सर्व सुशिक्षित बेरोजगार अभियंत्यांची नोंदणी वर्ग-ब प्रमाणे रु.२५ लक्ष पर्यंत करण्यात यावी.
२. दि.२७/२/२००९ रोजीच्या विद्युत कंत्राटदारांच्या विविध वर्गाच्या नोंदणी शुल्कात खालीलप्रमाणे सुधारणा करण्यात येत आहे.
--------------------------------------------------------------------------------------------------
| अ.क्र. | कंत्राटदार (विद्युत) नोंदणी वर्ग | सध्याचे नोंदणी शुल्क | विद्युत कंत्राटदारीचे सुधारित शुल्क |
| १ | अमर्याद (अ) | रु.२५,०००/ | रु.१०,०००/ |
| २ | रु.२५ लक्ष (ब) | रु.२०,०००/ | रु.७,५००/ |
| ३ | रु.१५ लक्ष (ब-१) | रु.१५,०००/ | रु.५,०००/ |
| ४ | रु.१० लक्ष (क) | रु.१०,०००/ | रु.३,०००/ |
| ५ | रु.७.५० लक्ष (ड) | रु.५,०००/ | रु.३,०००/ |
| ६ | रु.२.०० लक्ष (इ) | रु.३,०००/ | रु.२,०००/ |
--------------------------------------------------------------------------------------------------
# Page 3
# Page 4