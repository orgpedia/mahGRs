# Page 1
अधीक्षक अभियंता (स्थापत्य) यांच्या बदल्या / पदस्थापना.
महाराष्ट्र शासन
सार्वजनिक बांधकाम विभाग
शासन आदेश क्रमांकः टीएफएस-१२२१/प्र.क्र. ४३ (४) /सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: १३ ऑगस्ट, २०२१
संदर्भ : सा. बां. विभाग शासन आदेश क्र. पीओजी-१२१९/प्र.क्र. १९२(२)/सेवा-१, दि. ३.२.२०२१
शासन आदेश :
सार्वजनिक बांधकाम विभागाच्या संदर्भीय दि.३.२.२०२१ च्या आदेशान्वये श्री. विशाल शां. जवंजाळ, कार्यकारी अभियंता यांची पदोन्नती उपरांत पदस्थापना अधीक्षक अभियंता व उप सचिव, सार्वजनिक बांधकाम विभाग, मंत्रालय, मुंबई या रिक्त पदावर करण्यात आली होती. तथापि, श्री. जवंजाळ हे सदर पदावर रुजू झालेले नाहीत.
श्री. विशाल शां. जवंजाळ यांच्या विनंतीनुसार तसेच सार्वजनिक सेवेच्या हितार्थ व प्रशासकीय सोयीच्या कारणास्तव त्यांच्या पदस्थापनेत अंशतः बदल करुन त्यांची सुधारित पदस्थापना अधीक्षक अभियंता, दक्षता व गुणनियंत्रण मंडळ, अमरावती या रिक्त पदावर करण्यात येत आहे. संदर्भाधीन आदेशातील अटी व शर्ती कायम राहतील.
२. श्री. जवंजाळ यांनी त्यांच्या नवीन पदाचा कार्यभार त्वरीत स्वीकारावा व आपला पदग्रहण अहवाल शासनास विनाविलंब सादर करावा. श्री. जवंजाळ यांनी म. ना. से. (पदग्रहण अवधी, स्वीयेतर सेवा आणि
निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियमानुसार दिलेल्या पदग्रहण अवधीतच, पदस्थापनेच्या पदावर रुजू होणे आवश्यक राहिल. अन्यथा त्यांचा
अनुपस्थितीचा कालावधी हा अकार्यदिन (dies non) म्हणून गणला जाईल. तसेच, त्यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम-२३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
३. संबंधित नियंत्रक अधिकाऱ्यांना कळविण्यात येते की, त्यांनी पदमुक्त व पदमोचक अधिकाऱ्यांनी अनुक्रमे कार्यभार सोडल्याचा तसेच कार्यभार स्वीकारल्याचा दिनांक त्वरित शासनास doser1.pwd@maharashtra.gov.in या ई-मेल पत्त्यावर कळवावा. विहीत कालावधीत अधिकारी रुजू न झाल्यास, त्याबाबत शासनास त्वरित अवगत करण्यात यावे, जेणेकरुन संबंधितांविरुद्ध शिस्तभंगविषयक कारवाई त्वरित करणे शक्य होईल. म.ना.से. (रजा) नियम, १९८१ मधील नियम-३० (सी) नुसार बदली झालेल्या अधिकाऱ्याचा रजा अर्ज स्वीकारु नये / मंजूर करु नये.
४. श्री. जवंजाळ यांच्या पदस्थापनेतील बदल हा त्यांच्या विनंतीनुसर करण्यात येत असल्याने त्यांना पदग्रहण अवधी, प्रवास भत्ता व दैनिक भत्ता देय राहणार नाही.
# Page 2
शासन आदेश क्रमांकः टीएफएस-१२२१/प्र.क्र.४३(४)/सेवा-१ ५. श्री. जवंजाळ यांनी नवीन पदस्थापनेच्या पदाचा कार्यभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.