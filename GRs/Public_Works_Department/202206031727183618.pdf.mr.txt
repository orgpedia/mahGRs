# Page 1
सार्वजनिक बांधकाम विभागाच्या अखत्यारीतील रस्त्यांची देखभाल व दुरुस्तीची सुधारीत मानके निश्चित करणे व सर्वसाधारण मार्गदर्शक सूचना निर्गमित करणे करीता समिती स्थापन करणेबाबत.
महाराष्ट्र शासन.
सार्वजनिक बांधकाम विभाग,
शासन निर्णय क्रमांक- आरएमआर २०२२/प्र.क्र.१००/रस्ते-१.
मंत्रालय, मुंबई ४०० ०३२.
दिनांक : ०३/०६/२०२२
वाचा: १.शासन परिपत्रक क्र. आर एम आर १०८९/सी आर ८७/ रस्ते-१, दि.१५.११.१९९५ २.शासन परिपत्रक क्र. आर एम आर २००२/प्र.क्र.१०९/ रस्ते-१, दि.०४.०६.२००२ ३.शासन पत्र क्र. आर एम आर २०१७/प्र.क्र १४३/ रस्ते-१, दि.१५.०७.२०१७
४.शासन परिपत्रक क्र. आर एम आर २०१६/प्र.क्र.३८९/ रस्ते-१, दि.१०.०१.२०१८ ५.शासन निर्णय क्र. अप्रक्षे २०१९/प्र.क्र ३२/१९/ राम-२, दि.३१.१०.२०१९
प्रस्तावना: सार्वजनिक बांधकाम विभागाच्या अखत्यारीत प्रमुख राज्यमार्ग, राज्यमार्ग व प्रमुख जिल्हा मार्ग दर्जाच्या एकूण ९८, १८८ कि.मी. ची रस्त्याची लांबी देखभाल व दुरुस्ती करीता आहे. या रस्त्यांच्या देखभाल व दुरुस्तीकरीता योजनेंतर्गत व योजनेत्तर या लेखाशीर्षाखाली निधी उपलब्ध होतो. प्राप्त होणारा निधी रस्त्याच्या लांबीचा व्याप्तीचा विचार करता कमी प्रमाणात उपलब्ध होतो.
उपलब्ध होणा-या निधीतून रस्त्यांच्या देखभाल व दुरुस्तीची कामे करून रस्ते वाहतूकीकरीता सुस्थितीत ठेवण्याची कार्यवाही सा. बां. विभागामार्फत करण्यात येते. सदर रस्त्यांच्या देखभाल व दुरुस्तीकरीता सा.बां.विभागामार्फत वेळोवेळी मार्गदर्शक सुचना निर्गमित करण्यात आल्या आहेत.
रस्त्यांच्या देखभाल व दुरुस्तीकरीता दि. १५.०७.२०१७ च्या पत्रान्वये निर्गमित सूचनेनंतर रस्त्यांच्या देखभाल व दुरुस्तीकरीता विकसित झालेल्या नवीन तंत्रज्ञान, साहित्य व यंत्रसामुग्री याचा अवलंब करून प्रचलित मार्गदर्शक सूचना व कार्यपध्दती सुधारीत करण्याची आवश्यकता आहे.तसेच रस्त्याच्या देखभाल व दुरुस्तीकरीता साहित्य व यंत्रसामुग्री यांची उपलब्धता व दर विचारात घेता प्रति किमी मानके देखील सुधारीत करण्याची आवश्यकता आहे. शासनामार्फत वेळोवेळी निर्गमित केलेल्या सूचनांचे एकत्रित संकलन करून सुधारीत मार्गदर्शक सूचना निर्गमित करणे आवश्यक आहे. यासाठी समितीची स्थापना करणे, ही बाब शासनाच्या विचाराधीन होती.
त्यास अनुसरून खालीलप्रमाणे आदेश देण्यात येत आहेत.
शासन निर्णय: राज्यातील विविध दर्जाच्या रस्त्यांच्या देखभाल व दुरुस्तीच्या कार्यपध्दतीतील अडचणींचा अभ्यास करून सुधारीत मानके व मार्गदर्शक सूचना निर्गमित करण्याकरीता समितीचे गठण खालीलप्रमाणे करण्यात येत आहे:
# Page 2
शासन निर्णय क्रमांक: आरएमआर २०२२/प्र.क्र.१००/रस्ते-१.
-------------------------------------------------------------------
| अ.क्र. | सदस्यांची पदनामे | शेरा |
| १. | मुख्य अभियंता, सार्वजनिक बांधकाम प्रादेशिक विभाग, पुणे | अध्यक्ष |
| २. | अधीक्षक अभियंता, सार्वजनिक बांधकाम मंडळ, अमरावती | सदस्य |
| ३. | अधीक्षक अभियंता, सार्वजनिक बांधकाम मंडळ, धुळे | सदस्य |
| ४. | अधीक्षक अभियंता, सार्वजनिक बांधकाम मंडळ, अहमदनगर | सदस्य |
| ५. | अधीक्षक अभियंता, दक्षता व गुणनियंत्रण मंडळ, पुणे | सदस्य सचिव |
-------------------------------------------------------------------
समितीची कार्यकक्षा पुढीलप्रमाणे राहील.
१.सद्यस्थितीत रस्ते व देखभाल दुरुस्तीबाबत उपलब्ध शासन निर्णय, परिपत्रके व मार्गदर्शक सूचना यांचा अभ्यास करणे.
२.शासनाच्या दिनांक १५.०७.२०१७ रोजीच्या पत्रान्वये द्विवार्षिक रस्ते देखभाल दुरुस्ती कार्यक्रमाबाबत निर्गमित सूचनेप्रमाणे गेल्या ५ वर्षांत करण्यात आलेल्या कामांचा सविस्तर अभ्यास करून या कार्यपध्दतीमध्ये अंमलबजावणी करताना येणा-या अडचणींचा नेमकेपणाने अभ्यास करणे.
३. रस्ते देखभाल व दुरुस्तीच्या कार्यक्रमांतर्गत करावयाच्या कामाचे स्वरूप निवडीबाबत नव्याने कार्यपध्दती निश्चित करणे.
४.अर्थसंकल्पीत करावयाची कामे व देखभाल दुरुस्ती अंतर्गत करावयाची कामे यांचे सुस्पष्ट निकष व आर्थिक व्याप्ती निश्चित करणे.
५.रस्ते देखभाल व दुरुस्ती कार्यक्रमांतर्गत कामाची निवड व निकष, मंजुरी, निधी उपलब्ध करणे, कामे करण्याच्या कार्यपध्दती, कामाची गुणवत्ता हमी, कामाचे योग्य संनियंत्रण करण्यासाठी पध्दती व सुचना तयार करणे.
६.उपलब्ध होणारा निधी योग्य कामांसाठी सक्षमपणे उपलब्ध होऊन कामे चांगल्या दर्जाची व पारदर्शकपणे होण्यासाठी कार्यपध्दती निश्चित करणे.
७. रस्ते देखभाल दुरुस्तीसाठी प्रमुख राज्यमार्ग, राज्यमार्ग, प्रमुख जिल्हा मार्ग, इतर जिल्हा मार्ग व ग्रामीण मार्ग यांचेकरीता देखभाल व दुरुस्तीकरीता अंदाजित प्रति किमी दर निश्चित करणे.
८.रस्त्याचे देखभाल व दुरुस्तीकरीता कामांचे वर्गीकरण प्राधान्यक्रम, मंजुरीची वारंवारीता व आर्थिक मापदंड निश्चित करणे. उदा: वार्षिक देखभाल दुरुस्ती, सर्वसाधारण दुरुस्ती, विशेष दुरुस्ती, अपघात प्रवण क्षेत्रांची सुधारणा, पुलांची दुरुस्ती, पुरहानी व संकीर्ण बाबी.
सदर समितीचा कार्यकाळ २ महिन्याचा राहील. या कालावधीत सदर समितीने त्यांना सोपविलेले काम पूर्ण करून अहवाल व शिफारशी शासनास सादर कराव्यात.
पृष्ठ ३ पैकी २
# Page 3
शासन निर्णय क्रमांक: आरएमआर २०२२/प्र.क्र.१००/रस्ते-१.