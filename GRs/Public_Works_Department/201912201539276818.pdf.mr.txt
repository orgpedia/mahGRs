# Page 1
महाराष्ट्र समृध्दी महामार्गाच्या मंजुर वित्तीय आराखड्यातील बदलास मान्यता देणेबाबत...
महाराष्ट्र शासन
सार्वजनिक बांधकाम विभाग
शासन निर्णय क्रमांकः खाक्षेस-२०१९/प्र.क्र.३३६/रस्ते-८.
मंत्रालय विस्तार, मुंबई - ४०० ०३२.
दिनांक :- २० डिसेंबर, २०१९
वाचा १) शासन निर्णय, क्र. खाक्षेस-२०१६/प्र.क्र.४६७/रस्ते-८, दि.१९.०८.२०१६ २) शासन निर्णय, क्र. खाक्षेस-२०१६/प्र.क्र.२५१/रस्ते-८, दि.२२.११.२०१७ ३) शासन निर्णय, क्र. खाक्षेस-२०१६/प्र.क्र.२५१/रस्ते-८, दि.१४.०६.२०१८ ४) शासन निर्णय, क्र. खाक्षेस-२०१६/प्र.क्र.२५१ (एल.बी.२२)/रस्ते-८, दि.०१.१०.२०१८ ५) शासन निर्णय, क्र. शाहमी-२०१९/ सा.बां.वि./प्र.क्र.४७/अर्थबळ, दि.०७.०८.२०१९ ६) शासन निर्णय, क्र. शाहमी - २०१९ / सा.बां.वि./प्र.क्र.४७/अर्थबळ, दि.३०.०८.२०१९
प्रस्तावना : मंत्रीमंडळाच्या पायाभूत सुविधा समितीने दिनांक ३०.११.२०१५ रोजीच्या बैठकीमध्ये नागपूर मुंबई द्रुतगती मार्गाची ग्रीनफिल्ड अलाईनमेंट करण्यास व महाराष्ट्र राज्य रस्ते विकास महामंडळ मर्यादित यास कार्यान्वयीन यंत्रणा म्हणून नियुक्ती करण्यास मान्यता दिली आहे. त्यानुसार शासन निर्णय दिनांक १९.०८.२०१६ अन्वये या प्रकल्पासाठी महाराष्ट्र राज्य रस्ते विकास महामंडळ मर्यादित यांची कार्यान्वयीन यंत्रणा म्हणून नियुक्ती करण्यात आलेली आहे.
नागपूर-मुंबई शिघ्रसंचार द्रुतगती मार्ग (महाराष्ट्र समृध्दी महामार्ग ) या प्रकल्पाची अंमलबजावणी, निधी उभारणी व तद्नुषंगिक कामकाजाच्या अनुषंगाने दिनांक २२.११.२०१७ चे शासन निर्णयाद्वारे नागपूर-मुंबई शिघ्रसंचार द्रुतगती मार्ग (महाराष्ट्र समृध्दी महामार्ग) प्रकल्पाकरीता नागपूर-मुंबई सुपर कम्युनिकेशन एक्सप्रेसवे लिमिटेड या नावाने विशेष उद्देश वाहन ( Special Purpose Vehicle) कंपनी स्थापन करण्यास मान्यता देण्यात आली आहे. मुंबई-नागपूर शिघ्रसंचार द्रुतगती मार्ग (महाराष्ट्र समृध्दी महामार्ग) प्रकल्पाकरिता सवलत करारनाम्यास दिनांक १४.०६.२०१८ रोजीच्या शासन निर्णयाद्वारे मान्यता देण्यात आली आहे. या शासन निर्णयामध्ये निविदेनुसार येणारी प्रकल्पाची अंतीम किंमत व तद्अनुषंगीक सवलत कालावधी वित्त विभागाच्या मान्यतेने अंतिम करण्याची बाब अंतर्भूत होती.
तसेच दिनांक ०१.१०.२०१८ चे शासन निर्णयानुसार नागपूर-मुंबई शिघ्रसंचार द्रुतगती मार्ग (महाराष्ट्र समृद्धी महामार्ग) प्रकल्प किंमतीस प्रशासकीय मान्यता व इतर अनुषंगिक बाबीस मान्यता देण्यात आली आहे. या प्रकल्पासाठी शासनाने महाराष्ट्र राज्य रस्ते विकास महामंडळ व विशेष उद्देश वाहन NMSCEW Ltd यांचेसमवेत जो सवलत करारनामा केला त्यातील Article २५.२ च्या तरतुदी लक्षात घेऊन प्रकल्पाच्या वित्तीय आराखड्यात बदल करण्यासंदर्भातील बाबीस मान्यता देण्याचा प्रस्ताव शासनाच्या विचाराधीन होता. त्याअनुषंगाने दिनांक ११.१२.२०१९ रोजी मंत्रीमंडळाने सदर प्रस्तावास मंजुरी प्रदान केली असून, त्यानुसार शासनाने आता पुढीलप्रमाणे निर्णय घेतलेला आहे.
# Page 2
शासन निर्णय क्रमांकः खाक्षेस-२०१९/प्र.क्र.३३६/रस्ते-८.
शासन निर्णय : नागपूर-मुंबई शिघ्रसंचार द्रुतगती मार्ग (महाराष्ट्र समृद्धी महामार्ग) प्रकल्पाच्या वित्तीय आराखड्यात बदल करण्यासंदर्भात खालीलप्रमाणे मान्यता देण्यात येत आहे
अ) Sustainable Debt रु.२८,००० कोटी इतक्या रकमेवर कायम ठेवण्यात यावे. परंतु त्याची उचल सध्या मंजूर रु.२४,५०० कोटी पर्यंत मर्यादीत ठेवण्यास मान्यता प्रदान करण्यात येत आहे.
आ) कर्जाचा उर्वरीत भाग रु.३,५०० कोटी इतकी रक्कम शासनाकडून भाग भांडवली अनुदान म्हणून देण्यास मान्यता प्रदान करण्यात येत आहे.
इ) कर्जाची रक्कम जरी रु.२४,५००/- कोटी इतकी असली तरी ती सर्व रक्कम उचलावी की नाही याबद्दल परिस्थितीनुसार त्यावेळी निर्णय घ्यावा. जितके कर्ज कमी तितकी या प्रकल्पाची आर्थिक सुसाध्यता जास्त राहील हे लक्षात घेता या प्रकल्पासाठी आणखी रु.५,००० कोटी इतके अतिरीक्त भांडवल अनुदान शासनाने देण्यास मान्यता प्रदान करण्यात येत आहे.
ई) उपरोक्तनुसार अ ते इ च्या अनुषंगाने खालीलप्रमाणे अर्थसंकल्पीय तरतुद करण्यास मान्यता प्रदान करण्यात येत आहे.
(रु. कोटीत)
-------------------------------
| वर्षे | IDC | Equity | Flexi-Equity |
| २०१९-२० | १००० | १५०० | १५०० |
| २०२०-२१ | १५०० | १५०० | १५०० |
| २०२१-२२ | १५०० | ५०० | २००० |
| एकूण | ४००० | ३५०० | ५००० |
-------------------------------
सदर शासन निर्णय वित्त विभागाच्या सहमतीने त्या विभागाच्या अनौपचारीक संदर्भ क्रमांक २०८/२०१९ व्यय ११, दिनांक १०.१२.२०१९ नुसार निर्गमित करण्यात येत आहे.
# Page 3