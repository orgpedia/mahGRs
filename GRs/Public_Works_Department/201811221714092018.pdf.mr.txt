# Page 1
दिनांक ०१ ऑक्टोबर २०१८ पासून करपात्र वस्तू / सेवा अथवा दोन्हीसाठी पुरवठादाराला करावयाच्या प्रदानातून २% TDS वजावट करणेबाबत.
महाराष्ट्र शासन
सार्वजनिक बांधकाम विभाग
शासन परिपत्रक क्रमांक : संकीर्ण-२०१८/प्र.क्र.३५/अर्थ-५
मंत्रालय, मादाम कामा मार्ग, हुतात्मा राजगुरु चौक, मुंबई ४०० ०३२.
दिनांक:२२ नोव्हेंबर, २०१८
वाचा: १. केंद्र शासन, वित्त मंत्रालय, सेंट्रल बोर्ड ऑफ इनडायरेक्ट टॅक्सेस आणि कस्टम्स यांचे अधिनियम क्रमांक ५०/२०१८- सेंट्रल टॅक्स, दिनांक १३ सप्टेंबर २०१८.
२. महाराष्ट्र वस्तू व सेवा कर कायद्याअंतर्गत अधिसुचना क्र.५०/२०१८, राज्यकर दि.१८.०९.२०१८.
३. वित्त विभाग, महाराष्ट्र शासन यांचे परिपत्रक क्रमांक- संकीर्ण-२०१८/प्र.क्र.१४४/२०१८/कोषा प्रशा-५, दिनांक २८ सप्टेंबर, २०१८
परिपत्रक :
महाराष्ट्र वस्तू व सेवा कर अधिनियम २०१७ व केंद्रिय वस्तू व सेवा कर अधिनियम २०१७ च्या कलम
५१ मध्ये वस्तु किंवा सेवा अथवा दोन्ही यांच्यावर मुळ स्रोतातून वजात करण्याची (TDS) तरतूद करण्यात आली
आहे. या तरतुदीची अद्यापपर्यंत अंमलबजावणी करण्याचे निर्देश निर्गमित करण्यात आले नव्हते. केंद्र
शासनाच्या संदर्भाधीन दि. १३ सप्टेंबर २०१८ व महाराष्ट्र शासनाच्या दि.१८.०९.२०१८ च्या अधिसुचनेनुसार
उपरोक्त कलम-५१ मधील तरतुदींची अंमलबजावणी दिनांक ०१ ऑक्टोबर २०१८ पासून करावयाचे निर्देश देण्यात आलेले आहेत.
२. महाराष्ट्र वस्तू व सेवा कर अधिनियम २०१७ व केंद्रिय वस्तू व सेवा कर अधिनियम २०१७ च्या कलम ५१ नुसार केंद्र शासनाच्या / राज्य शासनाच्या / स्थानिक स्वराज्य संस्थांच्या किंवा शासकिय अभिकरणांच्या
आस्थापनांना वजातदार (Deductor) आणि वस्तू आणि सेवा अथवा दोन्ही पुरविणाऱ्या संस्थांना वजाती (Deductee) घोषित करण्यात आलेले आहे. कार्यालयाच्या स्तरावर आहरण व संवितरण अधिकारी यांनी
वजातदार (Deductor) या नात्याने वस्तू किंवा सेवा अथवा दोन्ही अंतर्भूत असलेल्या देयकांमधून २% कर
(TDS) वजावट करावयाची आहे. त्यास अनुसरुन या विभागाच्या नियंत्रणाखालील आहरण व संवितरण
अधिकारी, यांना या परिपत्रकान्वये खालीलप्रमाणे सूचना देण्यात येत आहेत:
३. आहरण व संवितरण अधिकारी यांनी करावयाची कार्यवाही :
१) करपात्र वस्तू किंवा सेवा अथवा दोन्हीबाबत २% TDS देयकांमधून वजावट करण्यासाठी आहरण व संवितरण अधिकारी यांनी www.gst.gov.in या प्रणालीवर स्वत:च्या कार्यालयाची नोंदणी करणे कायदयाने बंधनकारक आहे.
# Page 2
शासन परिपत्रक क्रमांकः संकीर्ण-२०१८/प्र.क्र.३५/अर्थ-५
२) आहरण व संवितरण अधिकारी यांनी त्यांच्याकडे दिनांक ०१ ऑक्टोबर २०१८ नंतर प्राप्त होणाऱ्या वस्तु किंवा सेवा इत्यादी संबंधिच्या पुरवठ्यासंदर्भात करावयाच्या प्रदानाच्या देयकांना महाराष्ट्र वस्तू व सेवा कर अधिनियमांतर्गत TDS लागू होतो की नाही याची खातरजमा करावी.
३) दि.०१.१०.२०१८ पूर्वी करण्यात आलेल्या संविदाच्या बाबतीत देखील TDS च्या तरतूदी लागू होतील.
४) कार्यकारी अभियंता / आहरण व संवितरण अधिकारी यांनी पुरवठादार / कंत्राटदार यांना देय असलेल्या रकमेबाबतची देयके तयार करताना देय असलेल्या एकूण रकमेमधुन २% TDS वजावट करण्याची दक्षता घ्यावी.
५) दिनांक ०१ ऑक्टोबर २०१८ पासुन वस्तू किंवा सेवा अथवा दोन्ही यांच्या पुरवठ्यासाठी करावयाच्या प्रदानावेळी जर सदरहू पुरवठ्याची संविदा करपात्र वस्तू किंवा सेवा अथवा दोन्हीच्या संदर्भात असेल व त्या संविदेचे मुल्य रु.२,५०,०००/- रकमेच्या वर असल्यास, अशी वजावट करणे बंधनकारक आहे. (MGST Act,
२०१७) ६) कार्यकारी अभियंता / आहरण व संवितरण अधिकारी हे यासंदर्भात वैधानिक वजातदार (Statutary Deductor) असतील.
७) २% TDS वजावट करावयाच्या कार्यवाहीसाठी तपशीलवार माहितीसाठी राज्य कर आयुक्त, वस्तू व सेवा कर यांचे परिपत्रक क्रमांक २७T, दिनांक ०७/०७/२०१७.(परिशिष्ट-अ-१) व अंतर्गत परिपत्रक क्र. २६ अ दि. १९/०९/२०१८ (परिशिष्ट-अ-२) चे अवलोकन करावे.
८) वस्तू किंवा सेवा अथवा दोन्हींसाठी २ % TDS वजावट करण्यासाठी किंवा आहरण व संवितरण अधिकाऱ्यांच्या शंका समाधान करण्यासाठी प्रत्येक जिल्हानिहाय वस्तू व सेवा कर विभागाने TDS Officers घोषित केले असून संबंधीत अधिकाऱ्यांची यादी यासोबत देण्यात येत आहे. (परिशिष्ट-ब). (परिशिष्ट ब मधील अधिकारी जर बदलीनंतर स्थानांतरीत झाले तर त्याच्याऐवजी नवीन अधिकाऱ्याची माहिती www.gst.gov.in या संकेतस्थळावर पहाता येईल.) ९) कार्यकारी अभियंता/आहरण व संवितरण अधिकारी यांच्या अधिनस्त कार्यालयातील कमीत कमी एक अधिकारी/कर्मचारी यांनी संबंधित जिल्ह्यातील Nodal Officer यांचेकडून प्रशिक्षण घ्यावे.
१०) आहरण व संवितरण अधिकारी यांनी अशा प्राप्त झालेल्या वजावटीच्या रकमा पुढील महिन्याच्या १० तारखेपर्यंत भारतीय रिझर्व्ह बँक यांचेकडे जमा करणे कायदयाने बंधनकारक राहील.
११) भारतीय रिझर्व्ह बँकेकडे अशा वजावटीच्या रकमा जमा करण्यासाठी प्राधिकृत करण्यात आलेल्या बँकांची यादी सोबत देण्यात येत आहे. (परिशिष्ट-क) १२) कार्यकारी अभियंता / आहरण व संवितरण अधिकारी यांनी वैधानिक वजातदार (Deductor) या नात्याने, भारतीय रिझर्व्ह बँकेत ज्या महिन्यामध्ये अशी रक्कम वजावट करुन जमा करतील, त्या पुढील महिन्याच्या १० दिवसांचे आत त्यांनी Form GSTR-७ मध्ये Return File करणे बंधनकारक राहील. या संबंधीची
तपशीलवार माहिती परिशिष्ट-अ-१ मधील अनुक्रमांक ३ मध्ये नमूद करण्यात आलेली आहे.
पृष्ठ ४ पैकी २
# Page 3
शासन परिपत्रक क्रमांक: संकीर्ण-२०१८/प्र.क्र.३५/अर्थ-५
१३) आहरण व संवितरण अधिकारी यांनी देयकासोबत प्रमाणपत्र सादर करणे अनिवार्य आहे.
(परिशिष्ट-ड)
१४) शास्ती विषयक तरतुदी :
(अ) महाराष्ट्र वस्तू व सेवा कर कायदा आणि केंद्रीय वस्तू व सेवा कर कायद्याच्या कलम ५१ (१) अ नुसार
वजातदाराने टी डी एस कपात करण्यास कसूर केली असेल किंवा कमी रक्कम कपात केली
असल्यास किंवा शासकीय खात्यात जमा करण्यास कसून केली असेल, तर वजातदार रु.१०,०००/
किंवा कपात न केलेल्या रकमेएवढ्या किंवा कमी कपात केलेल्या रकमेएवढ्या किंवा कपात केलेल्या
परंतू शासकीय खात्यात जमा न केलेली रक्कम यापैकी जी जास्त असेल तेवढ्या शास्तीस पात्र
असेल.
(ब) वजातदाराने टी डी एस प्रमाणपत्र विहित कालावधींमध्ये जारी करण्यास कसूर केली असेल तर
वजातदार अशा पाच दिवसांचा कालावधी समाप्तीनंतरच्या दिवसांपासून टी डी एस प्रमाणपत्र जारी
करेपर्यंत, विलंब फी म्हणून, प्रतीदिन रु.१००/- देण्यास पात्र असेल. ही विलंब फी रु.५०००/- पेक्षा
जास्त नसेल.
१५) वरीलप्रमाणे सर्व कार्यकारी अभियंता / आहरण व संवितरण अधिकारी व लेखा अधिकारी, मुंबई यांनी
दिनांक ०१ ऑक्टोबर २०१८ पासून कार्यवाही सुरु करण्यात यावी.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23