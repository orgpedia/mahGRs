# Page 1
वर्धा जिल्ह्यातील आष्टी तालुक्यातील योजनाबाह्य रस्त्याचा ग्रामीण मार्ग म्हणून रस्ते विकास योजना २००१-२१ मध्ये समाविष्ट करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०१८/प्र.क्र.४४/नियोजन-२
मंत्रालय, मुंबई - ४०० ०३२
दिनांक- २८ मे, २०१९.
पहावे :-१) मुख्य अभियंता, सार्वजनिक बांधकाम प्रादेशिक विभाग, नागपूर यांचे पत्र क्र. का-प्रआ/५२८६ दि. २२/०६/२०१८.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, नागपूर यांचेकडून संदर्भाधीन पत्रान्वये वर्धा जिल्ह्यातील आष्टी तालुक्यातील मौ. लहान आर्वी येथील आष्टी § मोर्शी रोडवरील श्रीराम मंदिर पासून सुजातपूर विठ्ठलापूर ते पोरगव्हाण पर्यंत रस्ता या रस्त्याचा ग्रामीण मार्ग म्हणून रस्ते विकास योजना २००१-२१ मध्ये समाविष्ट करण्याबाबतचा प्रस्ताव शासनास प्राप्त झाला आहे. तसेच सदर रस्त्याबाबत जिल्हा परिषद, वर्धा ची मागणी आहे.
सदर ४.०० कि.मी. लांबीच्या रस्त्याकरीता भूसंपादनाची आवश्यकता नाही. सदर रस्त्याचे महत्त्व लक्षात घेता सदर रस्ता रस्ते विकास योजना २००१-२१ मध्ये ग्रामीण मार्ग म्हणून समाविष्ट करण्याचे शासनाच्या विचाराधीन होते.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, नागपूर यांचा प्रस्ताव व जिल्हा परिषद, वर्धा यांची मागणी विचारात घेऊन, वर्धा जिल्ह्यातील आष्टी तालुक्यातील मौ. लहान आर्वी येथील आष्टी - मोर्शी रोडवरील श्रीराम मंदिर पासून सुजातपूर विठ्ठलापूर ते पोरगव्हाण पर्यंत कि.मी.
०/०० ते ४/०० एकूण लांबी ४.०० कि.मी. हा रस्ता ग्रामीण मार्ग क्र.४५ म्हणून रस्ते विकास योजना २००१-२१ मध्ये समाविष्ट करण्यात येत आहे.
परिणामी लांबीमध्ये रस्ते विकास योजना २००१-२१ मधील वर्धा जिल्ह्यातील ग्रामीण मार्ग दर्जाच्या रस्त्यांच्या एकूण लांबीत ४.०० कि.मी. ने वाढ होवून एकूण लांबी (२२९७.०० + ४.००) म्हणजे २३०१.०० कि. मी. इतकी होईल.
# Page 2
शासन निर्णय क्रमांकः रवियो-२०१८/प्र.क्र.४४/नियोजन-२