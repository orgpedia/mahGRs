# Page 1
सार्वजनिक बांधकाम विभागातील अभियांत्रिकी संवर्गाचे सेवाप्रवेश नियम सुधारित करण्यासाठी समिती गठीत करण्याबाबत...
महाराष्ट्र शासन
सार्वजनिक बांधकाम विभाग,
शासन निर्णय क्र. संकीर्ण-२०१९/ प्र.क्र.१६ / आस्थापना-१,
मंत्रालय, मुंबई - ४०० ०३२,
दिनांक:-२१ जून, २०१९
प्रस्तावना
सार्वजनिक बांधकाम व जलसंपदा विभागातील अभियांत्रिकी संवर्गाच्या अस्तित्वातील संरचनेमध्ये अभियंत्यांच्या पदोन्नतीमध्ये आलेली कुंठीतता दूर करण्यासाठी तत्कालीन प्रधान सचिव श्री.बक्षी यांच्या अध्यक्षतेखाली एक समिती स्थापन करण्यात आलेली होती. या समितीने या दोन्ही विभागातील संरचनेबाबत त्यांच्या शिफारशी शासनास सादर केलेल्या आहेत. या शिफारशींवर सार्वजनिक बांधकाम व जलसंपदा विभागात सातत्याने चर्चा झालेली आहे. एकूण चर्चेच्या अनुषंगाने या दोन्ही विभागातील कामकाजाचे स्वरुप विचारात घेऊन, प्रत्येक विभागाने संरचनात्मक बदलांबाबत, त्या त्या विभागाच्या स्तरावर निर्णय घ्यावा, ही बाब समोर आलेली आहे. या व्यतिरिक्त सार्वजनिक बांधकाम व जलसंपदा विभागातील संवर्गनिहाय सेवाप्रवेश नियम तयार करण्याची कार्यवाही सार्वजनिक बांधकाम विभागाच्या मान्यतेने जलसंपदा विभागाच्या स्तरावर करण्यात आलेली आहे. या एकत्रित स्वरुपातील सेवाप्रवेश नियमामध्ये या विभागातील अभियंत्यांच्या दृष्टीकोनातून सेवाविषयक बाबींविषयी कोणताही बदल करावयाचे झाल्यास, दोन्ही प्रशासकीय विभागांना एकमेकांवर अवलंबून रहावे लागते व यामध्ये कालापव्यय होतो.
या व्यतिरिक्त सामान्य प्रशासन विभागाने दिनांक २९.३.२०१९ व दिनांक १४.५.२०१९ रोजीच्या बैठकीतही सार्वजनिक बांधकाम विभाग व जलसंपदा विभागामधील तांत्रिक संवर्गाचे सेवाप्रवेश नियम अत्यंत जुने असून, या दोन्ही विभागांनी प्रशासकीय विभाग परत्वे संवर्गनिहाय सेवाप्रवेश नियम तयार करणे आवश्यक राहील अशा सूचना दिलेल्या आहेत. ही बाब विचारात घेता, सार्वजनिक बांधकाम विभागाने विभागाची तांत्रिक संरचना कशी असावी, या दृष्टीकोनातून विचार करुन, या संरचनेतील कार्यरत संवर्गाचे सेवाप्रवेश नियम नव्याने निश्चित करणे आवश्यक आहे. त्या अनुषंगाने तांत्रिक संवर्गातील अभियंत्यांच्या पदोन्नतीमधील कुंठीतता घालवावी व विभागाचे कामकाज अधिक कार्यक्षम व्हावे, या दृष्टीकोनातून विभागाची संरचना निश्चित करुन, संवर्गनिहाय सेवाप्रवेश नियम तयार करण्यासाठी समिती स्थापन करण्याची बाब शासनाच्या विचाराधीन होती.
शासन निर्णय :
सार्वजनिक बांधकाम विभागातील अभियांत्रिकी संवर्गाचे सेवाप्रवेश नियम स्वतंत्र असणे आवश्यक असल्याचे मत सामान्य प्रशासन विभागाच्या दि.२९.३.२०१९ व दि.
१४.५.२०१९ रोजी आयोजित केलेल्या बैठकीत सूचीत करण्यात आले.
# Page 2
शासन निर्णय क्रमांक: संकीर्ण-२०१९/प्र.क्र.१६/आस्थापना-१,
२. सार्वजनिक बांधकाम विभागाअंतर्गत तांत्रीक संवर्गातील अभियंत्यांच्या पदोन्नतीमध्ये आलेली कुंठीतता दुर करण्यासाठी संरचनात्मक बदल व त्यादृष्टीने संवर्गनिहाय सेवाप्रवेश नियम तयार करण्याबाबत विभागाच्या स्तरावर सचिव (रस्ते) सा. बां. वि. यांच्या अध्यक्षतेखाली खालील प्रमाणे समिती नेमण्यात येत आहे -
--------------------------------------------------------------------------------------
| १ | श्री. अ.अ. सगणे, सचिव (बांधकामे) | सहअध्यक्ष |
| २ | श्री. सं. द. सुर्यवंशी, सहसचिव (सेवा) | सदस्य |
| ३ | श्री. अ.ए. कुलकर्णी, सहसचिव (सं.नि.) | सदस्य |
| ४ | श्री. नि.भा. खेडकर, उपसचिव (आस्था) | सदस्य |
| ५ | श्री. स.शं. साळुंखे, मुख्य अभियंता, पुणे. | सदस्य |
| ६ | श्री. ना. मु. पवार, अधिक्षक अभियंता, मुंबई. | सदस्य |
| ७ | श्री. र.रा. हांडे, अधिक्षक अभियंता, नाशिक. | सदस्य |
| ८ | श्री. अ. त्रि. धोंडगे, अधिक्षक अभियंता, नांदेड | सदस्य |
| ९ | श्रीमती अ.मु. शर्मा, अधिक्षक अभियंता, अमरावती. | सदस्य |
| १० | श्रीम. सु.सु. साखरवाडे, अधिक्षक अभियंता, चंद्रपूर. | सदस्य |
| ११ | श्री. रा. उ. वसईकर, कार्यकारी अभियंता, उत्तर मुंबई | सदस्य |
| १२ | श्री. सं.ज्ञा. पवार, कार्यकारी अभियंता, संगमनेर. | सदस्य |
| १३ | श्री. स.मा. चिवटे, अवर सचिव (इमारती ), सा.बां.वि., मंत्रालय, मुंबई. | सदस्य |
| १४ | श्री. वि. कि. बगरे, अधिक्षक, मुंबई. | सदस्य |
| १५ | श्री. वि.ल. कांबळे, अधिक्षक अभियंता, आरोग्य सेवा  |  संचालनालय, मुंबई. | सदस्य |
| १६ | श्रीमती मंजुषा म. दीक्षीत, प्रथम लिपिक, सा. बां. प्रा. वि. नागपूर | सदस्य |
| १८ | श्री. रवींद्र ना. पाटील, अवर सचिव (अर्थ), सा.बां.वि., मंत्रालय, मुंबई. | सदस्य सचिव |
--------------------------------------------------------------------------------------
सदर समितीची कार्यकक्षा खालीलप्रमाणे राहील.
१. बक्षी समितीच्या अहवालातील शिफारशी व त्यावर विभागाने जलसंपदा विभागास सादर केलेला प्रस्ताव व सद्यस्थितीतील संरचना विचार घेऊन विभागातील अभियंत्यांच्या पदोन्नतीतील कुंठीतता कमी करण्याच्या दृष्टीने सार्वजनिक बांधकाम विभागातील सर्व अभियांत्रिकी संवर्गाची संरचना (Structural Pyramid) सुनिश्चित करणे.
२. उपरोक्त १ मध्ये नमूद केल्यानुसार निश्चित केलेल्या संरचनेनुसार संवर्गनिहाय सेवाप्रवेश नियम तयार करणे, यामध्ये मुख्य अभियंता, अधिक्षक अभियंता, कार्यकारी अभियंता, उप अभियंता संवर्गातील निश्चित केलेले संवर्ग, सहायक अभियंता श्रेणी-२, शाखा अभियंता, कनिष्ठ अभियंता, स्थापत्य अभियांत्रिकी सहायक या पदांचा समावेश राहील.
३. समितीने प्रस्तूत कार्यवाही १५ दिवसांत पुर्ण करावी.
पृष्ठ ३ पैकी २
# Page 3
शासन निर्णय क्रमांकः संकीर्ण-२०१९/प्र.क्र.१६/आस्थापना-१,
३. समितीने एकुण संरचना निश्चित करुन संवर्गनिहाय सेवाप्रवेश नियम तयार केल्यानंतर यासंदर्भातील सामान्य प्रशासन विभाग, विधी व न्याय विभागाच्या मान्यतेने सेवाप्रवेश नियम अंतिम करण्याची कार्यपध्दती प्रचलीत विषय वाटपानुसार कार्यासन आस्था- १ व आस्था- २ यांनी करावी.