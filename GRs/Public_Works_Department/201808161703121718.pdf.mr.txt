# Page 1
सुशिक्षित बेरोजगार अभियंत्यांना रु.१५० लक्ष पर्यंतची नोंदणी देण्याबाबत.
महाराष्ट्र शासन
सार्वजनिक बांधकाम विभाग
शासन शुध्दीपत्रक क्र. सीएटी २०१७/प्र.क्र.६९/इमारती-२
मादाम कामा मार्ग, हूतात्मा राजगुरु चौक,
मंत्रालय, मुंबई-३२
दिनांक : : १६ ऑगस्ट, २०१८.
वाचा :- शासन निर्णय क्र.सीएटी २०१७/प्र.क्र.६९/इमारती-२, दि.३१ मे २०१८
प्रस्तावना
दि.३१/५/२०१८ रोजीच्या शासन निर्णयान्वये स्थापत्य बेरोजगार अभियंत्यांना प्रथम नोंदणी वर्ग-४ प्रमाणे
म्हणजेच रु. १५० लक्षपर्यंत देण्याबाबत निर्णय घेण्यात आला आहे. या पंजीकरणाची मुदत १० वर्षांची असून
सुशिक्षित बेरोजगार अभियंता यांना निर्धारीत कालावधीत रु.१०० लक्ष रकमेची कामे विनास्पर्धा देण्याचा निर्णय
घेण्यात आला आहे. ज्यांना या कालावधीत विनास्पर्धा रु.१०० लक्ष रकमेची कामे देण्यात आली नसतील त्यांची
नोंदणी रु.१०० लक्ष रकमेचा कोटा पूर्ण होईपर्यंत किंवा पुढील ५ वर्षांपर्यंत वाढविण्यात आली आहे. परंतु सामान्य
प्रशासन विभागाच्या दि.२६/११/२०१४ रोजीच्या शासन निर्णयान्वये रु.३.०० लक्ष वरील रकमेच्या कामांकरिता ई
निविदा प्रणाली अवलंबवावयाचे आदेश निर्गमित करण्यात आले आहे.
२. ज्या अभियंत्यांनी सुशिक्षित बेरोजगार अभियंता या श्रेणीमध्ये पंजीयन केले होते व ज्यांना १० वर्षांच्या
कालावधीत त्यांच्या निर्धारीत कोटयातील रकमेची कामे विना स्पर्धा मिळाली नाहीत, अशा अभियंत्यांनी त्यांच्या
पात्रतेनुसार वर्ग-४ पेक्षा खालील वर्गामध्ये कंत्राटदार नोंदणी केली आहे. अशा अभियंत्यांना योग्य न्याय मिळत
नसल्याने ज्या अभियंत्यांनी मूळ नोंदणी सुशिक्षित बेरोजगार अभियंता श्रेणीत केली होती ते आज वर्ग-४ पेक्षा
खालील वर्गात नियिमित कंत्राटदार म्हणून नोंदणीकृत आहेत, अशा सुशिक्षित बेरोजगार अभियंत्यांची नोंदणी
वर्ग-४ प्रमाणे रु.१५० लक्ष पर्यंत देणे शासनाच्या विचाराधीन होते.
सदर दि.३१/५/२०१८ रोजीच्या शासन निर्णयातील परिच्छेद क्र. ३ मधील मुद्दा क्र.३.२ व ३.३ मध्ये
खालीलप्रमाणे सुधारणा करण्यात येत आहे.
स्थापत्य बेरोजगार अभियंत्यांना रु.७५ लक्ष किंमतीपर्यंतची कामे विनास्पर्धा देण्यात येत होती. स्थापत्य बेरोजगार अभियंत्यांना देण्यात येणा-या कामांची मर्यादा रु.७५ लक्ष वरुन रु.१०० लक्षपर्यंत वाढविण्यात येत आहे.
तसेच स्थापत्य बेरोजगार अभियंत्यांना त्यांच्या कोटयातून देण्यात येणा-या कामाची कमाल मर्यादा रु.२० लक्ष ऐवजी रु.३० लक्ष करण्यात येत आहे. परंतु सामान्य प्रशासन विभागाच्या दि.२९/११/२०१४ रोजीच्या शासन निर्णयान्वये रु.३ लक्षवरील रकमेच्या कामांकरीता ई-निविदा प्रणाली अवलंबवावयाची असल्याने रु.३ लक्ष पर्यंतचे
कामे विनास्पर्धा देण्यात यावी व रु. ३ लक्ष ते रु.३० लक्ष पर्यंतची कामे ई-निविदा प्रणाली राबवून स्थापत्य बेरोजगोर अभियंत्यांना देण्यात यावी, ही सवलत ज्या बेरोजगार अभियंत्यांनी रु.१५ लक्ष किंमतीचे काम
यशस्वीरित्या केले आहे त्यांना उपलब्ध राहील.
# Page 2
शासन शुध्दीपत्रक क्रमांकः सीएटी २०१७/प्र.क्र.६९/इमारती-२
ज्या सुशिक्षित बेरोजगार अभियंता यांना १० वर्षांच्या कालावधीत रु.१००.०० लक्ष रकमेची कामे देण्यात
आली नसतील अशा सुशिक्षित बेरोजगार अभियंत्यांची मूळ १० वर्षे पर्यंतची नोंदणी मर्यादा त्यांच्या रु.१००.०० लक्ष
रकमेचा कोटा पूर्ण होईपर्यंत किंवा पुढील ५ वर्षापर्यंत वाढविण्यात येत आहे.
ज्या अभियंत्याची मूळ नोंदणी सुशिक्षित बेरोजगार अभियंता श्रेणीत होती व तद्नंतर जे त्यांच्या पात्रतेनुसार वर्ग-४ पेक्षा खालील वर्गात नियिमित कंत्राटदार म्हणून नोंदणीकृत आहेत, अशा सर्व सुशिक्षित बेरोजगार अभियंत्यांची नोंदणी वर्ग-४ प्रमाणे रु.१५० लक्ष पर्यंत करण्यात येत आहे.
# Page 3