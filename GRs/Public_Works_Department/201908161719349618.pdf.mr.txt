# Page 1
पदोन्नती
स्थापत्य अभियांत्रिकी सहायक (गट-क) यांना कनिष्ठ अभियंता (स्थापत्य) (गट-ब) (५% कोटा) पदावर पदोन्नती व पदस्थापना.
महाराष्ट्र शासन
सार्वजनिक बांधकाम विभाग
शासन निर्णय क्रमांक- पदोन्न-२०१९/प्र.क्र.१९२/सेवा-३
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक : १६.०८.२०१९
शासन निर्णय :
सन २०१८-२०१९ च्या निवडसूचीतील सोबतच्या परिशिष्ट “अ” मध्ये नमूद केलेल्या स्थापत्य
अभियांत्रिकी सहायक (गट-क) यांना कनिष्ठ अभियंता (स्थापत्य) (गट-ब) (अराजपत्रित) पदावर (५% कोटा)
वेतनस्तर एस-१४ रु.३८,६०० - १,२२,८०० या वेतनश्रेणीत या आदेशान्वये तात्पुरत्या स्वरुपात पदोन्नती
देण्यात येत आहे. संबंधित स्थापत्य अभियांत्रिकी सहाय्यक यांची पदोन्नती नंतरची पदस्थापना परिशिष्ट “अ
'मध्ये त्यांच्या नावासमोर दर्शविलेल्या कार्यालयात करण्यात येत आहे.
२. परिशिष्ट “अ” मध्ये नमूद कनिष्ठ अभियंता यांना देण्यात आलेली पदोन्नती ही पुढील अटीच्या अधिन
राहून देण्यात येत आहे :
१. निवडसूची तयार करताना कोणताही ज्येष्ठ अधिकारी अनावधानाने वगळण्यात आलेले
नाहीत अथवा अधिक्रमित झालेले नाहीत.
२. परिशिष्ट “अ” मधील अभियंत्यांविरूध्द, महाराष्ट्र नागरी सेवा (शिस्त व अपिल) नियम,
१९७९ मधील नियम ८ व १० खाली विभागीय चौकशी चालू अथवा प्रस्तावित नसल्याच्या
अटीच्या अधिन राहून सदर पदोन्नत्या करण्यात येत आहेत. तथापि, यापैकी एखादया
अभियंत्याविरूध्द या आदेशाच्या दिनांकास विभागीय चौकशी चालू असल्यास
त्याच्याबाबतीत हे पदोन्नती आदेश आपोआप रद्द होतील.
३. परिशिष्ट “अ” मधील मागास प्रवर्गातील अभियंत्यांनी (मूळ नियुक्ती बिगर मागास प्रवर्गात
झालेले अभियंता वगळून) जात वैधता प्रमाणपत्र शासनास सादर केले आहे, या धारणेच्या
अधिन राहून सदर पदोन्नत्या करण्यात येत आहेत. तथापि, यापैकी एखादया अभियंत्याने
जात वैधता प्रमाणपत्र शासनास सादर केले नसल्यास त्याच्याबाबतीत हे पदोन्नती आदेश
आपोआप रद्द होतील.
४. सामान्य प्रशासन विभाग, शासन निर्णय दिनांक ०२.०६.२०१४ च्या शासन निर्णयात
तरतुदीनुसार संबंधित अधिका-यांनी मत्ता व दायित्व विवरणपत्र सादर केल्याशिवाय
संबंधित अधिका-याला पदोन्नती देऊ नये.
# Page 2
शासन निर्णय क्रमांकः पदोन्न-२०१९/प्र.क्र.१९२/सेवा-३
५. सामान्य प्रशासन विभाग अधिसूचना, दिनांक २८.०४.२०१५, दिनांक १६.०७.२०१५ व
दिनांक १५.०६.२०१७ अन्वये विभागीय संवर्गातील रिक्त पदांची संख्या विचारात घेवून
विभागीय संवर्ग वाटप करावयाचे आहे. विभागीय संवर्ग वाटप नियमावलीतील
तरतुदीनूसार परिशिष्ट “अ” मध्ये नमूद केलेल्या अभियंत्यांना विभागीय संवर्ग वाटप
करण्यात येत असून त्यांची पदोन्नतीनंतरची कनिष्ठ अभियंता (स्थापत्य) पदावरील
पदस्थापना करण्यात येत आहे.
६. पदोन्नतीच्या कोटयातील खुल्या प्रवर्गातील रिक्त पदे निव्वळ तात्पुरत्या स्वरुपात
सेवाज्येष्ठतेनुसार मा. सर्वोच्च न्यायालयात दाखल केलेल्या विशेष अनुज्ञा याचिका
क्र.२८३०६/२०१७ च्या निकालाच्या अधिन राहून भरण्याबाबत सा.प्र.वि./१६-ब यांनी
दिनांक २९.१२.२०१७ अन्वये दिलेल्या सूचनांनुसार मान्यता देण्यात येत आहे.
७. सदर पदोन्नती निव्वळ तात्पुरत्या स्वरुपाची असल्याने या तात्पुरत्या पदोन्नतीच्या
परिणामी निवडसूचीतील अभियंत्यांना नियमितपणाचा व सेवाज्येष्ठतेचा कोणताही
हक्क मिळणार नाही.
३. संबंधित मुख्य अभियंता, यांनी परिशिष्ट "अ" मधील स्थापत्य अभियांत्रिकी सहायक यांना पदोन्नतीच्या
पदावर रुजू होण्याकरीता तात्काळ कार्यमुक्त करावे व पदस्थापनेच्या पदावर कमीतकमी पदग्रहण अवधी
घेऊन रजेवर न जाता किंवा कोणत्याही प्रकारे नियुक्ती रद्द करण्याचे अभिवेदन न करता रुजू होण्याचे आदेश
द्यावेत.
४. संबंधित स्थापत्य अभियांत्रिकी सहाय्यक यांनी कनिष्ठ अभियंता (स्थापत्य) या पदोन्नतीने पदस्थापना
केलेल्या पदावर या आदेशाच्या दिनांकापासून १ महिन्याच्या आत रुजू व्हावे अन्यथा त्यांना पदोन्नतीमध्ये
स्वारस्य नाही, असे गृहीत धरुन त्यांच्या पदोन्नतीचे आदेश कसलीही नोटीस न देता रद्द करण्यात येतील.
याबाबत नंतर कोणत्याही अभिवेदनाचा विचार केला जाणार नाही, यांची संबधितांनी कृपया नोंद घ्यावी.
५. संबंधित मुख्य अभियंता, यांनी परिशिष्ट "अ" मधील नमूद केलेले स्थापत्य अभियांत्रिकी सहाय्यक
हे पदोन्नतीच्या कनिष्ठ अभियंता (स्थापत्य) गट-ब (अराजपत्रित) या पदावर १ महिन्याच्या आत रुजू न
झाल्यास त्यांची नावे शासनास कळवावीत. जेणेकरुन परिच्छेद ४ मध्ये नमूद केल्यानुसार शासन स्तरावर
पुढील कार्यवाही करणे शक्य होईल.
पृष्ठ ३ पैकी २
# Page 3
शासन निर्णय क्रमांकः पदोन्न-२०१९/प्र.क्र.१९२/सेवा-३
# Page 4