# Page 1
कार्यकारी अभियंता (स्थापत्य) या पदावरुन अधीक्षक अभियंता (स्थापत्य) या पदावर पदोन्नतीउपरांत पदस्थापना.
महाराष्ट्र शासन
सार्वजनिक बांधकाम विभाग
शासन आदेश क्रमांकः पीओजी-१२२०/प्र.क्र.१८२(२)/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
तारीख: २२ जुलै, २०२२
संदर्भ : सा. बां. विभाग शासन आदेश क्र.: पीओजी-१२२०/प्र.क्र. १८२/सेवा-१, दिनांक २१.१०.२०२१
शासन आदेश : संदर्भीय शासन आदेशान्वये, सार्वजनिक बांधकाम विभागांतर्गत कार्यकारी अभियंता (स्थापत्य) या संवर्गातील श्री. मं. सो. राजपूत, कार्यकारी अभियंता यांना निव्वळ तात्पुरत्या स्वरुपात सेवाज्येष्ठतेनुसार अधीक्षक अभियंता (स्थापत्य) या पदावर निव्वळ तात्पुरत्या स्वरुपात पदोन्नती देण्यात आली असून पदोन्नती उपरांत श्री. राजपूत यांना अधीक्षक अभियंता, मुंबई महानगर प्रदेश विकास प्राधिकरण, मुंबई या पदावर
पदस्थापना देण्यात आली होती. सदर पदावर त्यांना रुजू करुन घेण्यात आले नसल्याने त्यांच्या पदस्थापनेत बदल करण्यात येत असून, श्री. मं. सो. राजपूत यांना अधीक्षक अभियंता, पोलीस गृहनिर्माण व कल्याण महामंडळ, मुंबई या प्रतिनियुक्तीच्या रिक्त पदावर पदस्थापना देण्यात येत आहे.
२. श्री. म. सो. राजपूत यांच्या संदर्भाधीन पदोन्नती आदेशातील अटी-शर्ती लागू राहतील.
३. संबधित नियंत्रक अधिकाऱ्यांना कळविण्यात येते की, त्यांनी श्री. राजपूत यांना नवीन नियुक्तीच्या ठिकाणी हजर होण्यास सांगावे. तसेच, श्री. राजपूत हे पदस्थापनेच्या ठिकाणी कोणत्या दिनांकास हजर झाले याबाबत शासनास doser1.pwd@maharashtra.gov.in या ई-मेल आयडीवर त्वरित अवगत करावे.
४. श्री. राजपूत यांनी कमीत कमी पदग्रहण अवधी घेऊन नव्या पदाचा पदभार स्वीकारावा व आपला पदग्रहण अहवाल शासनास विनाविलंब सादर करावा. श्री. राजपूत हे पदोन्नतीने पदस्थापनेच्या पदावर या आदेशाच्या दिनांकापासून ३० दिवसांच्या विहीत मुदतीत रुजू न झाल्यास त्यांचा अनुपस्थितीचा कालावधी हा अकार्यदिन (dies non) म्हणून गणला जाईल. तसेच महाराष्ट्र नागरी सेवा (वर्तणूक) नियम, १९७९ मधील नियम-२३ कडे त्यांचे लक्ष वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
५. श्री. राजपूत यांनी पदोन्नतीच्या पदावर पदग्रहण केल्यापासून एक महिन्याच्या आत वेतन निश्चितीचा विकल्प द्यावा. असा विकल्प विहित मुदतीत न दिल्यास त्यांची वेतननिश्चिती महाराष्ट्र नागरी सेवा (वेतन) नियम, १९८१ मधील नियम क्र. ११ (१) (ए) अनुसार पदोन्नतीचा दिनांक विचारात घेवून करण्यात यावी.
६. श्री. राजपूत यांना प्रतिनियुक्तीच्या पदांवर नियुक्ती / पदस्थापना देण्यात आली आहे. सदर नियुक्ती ही महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ च्या परिशिष्ट दोन मध्ये विहित केलेल्या प्रतिनियुक्तीच्या अटी व शर्तीच्या अधीन राहून करण्यात येत आहे.
# Page 2
शासन आदेश क्रमांकः पीओजी-१२२०/प्र.क्र.१८२(२) / सेवा-१ ७. श्री. राजपूत यांनी नवीन नियुक्तीच्या ठिकाणी हजर होताच पदभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, पुणे यांना कळवावा.