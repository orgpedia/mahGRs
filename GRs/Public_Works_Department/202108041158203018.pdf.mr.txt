# Page 1
सार्वजनिक बांधकाम विभागातील सरळसेवेने नियुक्त स्थापत्य अभियांत्रिकी सहायक तसेच सदर संवर्गात समावेशनाकरीता पात्र कर्मचाऱ्यांकरीता प्रशिक्षण कार्यक्रम निश्चित करण्याबाबत..
महाराष्ट्र शासन
सार्वजनिक बांधकाम विभाग
शासन परिपत्रक क्रमांक प्रशिक्षण - १०२१/प्र.क्र.४५/आस्था-२.
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक : ०४ ऑगस्ट, २०२१.
प्रस्तावना
सार्वजनिक बांधकाम विभागाच्या दिनांक ०८/०८/२००१ च्या अधिसुचनेनुसार स्थापत्य अभियांत्रिकी सहायक (अर्हता परीक्षा, विभागीय परीक्षा आणि प्रशिक्षण) नियम, २००१ तयार करण्यात आले आहेत. तसेच, सामान्य प्रशासन विभाग, शासन निर्णय क्रमांक-टीआरएन-०९/प्र.क्र.३९/०९/ १२ - अ, दि. २३ सप्टेंबर, २०११ अन्वये महाराष्ट्र राज्याचे प्रशिक्षण धोरण निश्चित करण्यात आले आहे.
सदर धोरणांतर्गत राज्य शासकीय कर्मचाऱ्यांस तांत्रिक प्रशिक्षण, प्रशासनिक व सेवांतर्गत प्रशिक्षण देण्याबाबत तरतुदी करण्यात आल्या आहेत. विभागाचे उपरोक्त परीक्षा नियम तसेच सामान्य प्रशासन विभागाचे प्रशिक्षण धोरण विचारात घेता विभागातील सरळसेवेने नियुक्त स्थापत्य अभियांत्रिकी सहायक तसेच सदर संवर्गात समावेशनाकरीता पात्र कर्मचाऱ्यांकरीता प्रशिक्षण कार्यक्रम निश्चित करण्याची बाब शासनाच्या विचाराधीन होती.
परिपत्रक स्थापत्य अभियांत्रिकी सहायक संवर्गाचे सेवाप्रवेश नियम दि. १८ जून, १९९८ च्या अधिसुचने अन्वये तयार करण्यात आले असून या नियमांनुसार स्थापत्य अभियांत्रिकी सहायक या संवर्गात समावेशनाने अथवा सरळसेवेने नियुक्ती करण्यात येते. उक्त संवर्गाच्या अर्हता परीक्षेचे / विभागीय परीक्षेचे नियम दि.०८/०८/२००१ रोजी अधिसूचित करण्यात आले आहेत. सदर परीक्षा नियमांनुसार समावेशनाने अथवा सरळसेवेने नियुक्त कर्मचाऱ्याने, अर्हता परिक्षेस पात्र होण्याकरीता, पाच महिन्यांचे प्रशिक्षण पूर्ण करणे आवश्यक आहे.
२. स्थापत्य अभियांत्रिकी सहायक या संवर्गाकरीता सेवाप्रवेशोत्तर तसेच समावेशनाकरीताचे एकुण २० आठवड्यांचे प्रशिक्षण सोबतच्या परिशिष्टनुसार देण्यात यावे.
३. उपरोक्त प्रशिक्षण कार्यक्रमाबाबत खालीलप्रमाणे तरतूदी करण्यात येत आहेत
(३. १) सरळसेवेने नियुक्त स्थापत्य अभियांत्रिकी सहायक तसेच सदर संवर्गात समावेशनाकरीता पात्र कर्मचाऱ्यांना उपरोक्त प्रशिक्षण, सेवाज्येष्ठतेनुसार, देण्याची जबाबदारी संबंधित परिमंडळाचे अधीक्षक अभियंता यांची राहील.
# Page 2
शासन परिपत्रक क्रमांकः प्रशिक्षण - १०२१/प्र.क्र.४५/आस्था- २
(३.२) उपरोक्त प्रशिक्षणाच्या आयोजनाची जबाबदारी संबंधित प्रादेशिक विभागातील अधीक्षक अभियंता, दक्षता व गुणनियंत्रक मंडळ यांची राहील. संबंधित अधीक्षक अभियंता, दक्षता व गुणनियंत्रक मंडळ यांनी प्रशिक्षण कार्यक्रम विहित कालावधीत पूर्ण करुन घ्यावा तसेच सदर कार्यक्रमानुसार प्रशिक्षक उपलब्ध करुन द्यावेत.
(३.३) उपरोक्त प्रशिक्षण कार्यक्रम अर्हता परिक्षेच्या/विभागीय परीक्षेच्या एक महिन्यापूर्वी पूर्ण करणे आवश्यक आहे. सरळसेवेने नियुक्त स्थापत्य अभियांत्रिकी सहायक व सदर संवर्गात समावेशनाकरीता पात्र कर्मचाऱ्यांना उपरोक्त प्रशिक्षण कार्यक्रमास केवळ एक वेळेसच पाठविण्यात येईल.
(३.४) उपरोक्त प्रशिक्षण पूर्ण झाल्यावर संबंधित उमेदवारांनी सर्व प्रशिक्षण सत्र यशस्वीरित्या पूर्ण केल्याबाबत, स्थापत्य अभियांत्रिकी सहायक (अर्हता परीक्षा, विभागीय परीक्षा आणि प्रशिक्षण ) नियम, २००१ च्या नियम ५ नुसार विहित करण्यात आलेल्या नमुना-अ च्या भाग-३ नुसार, संबंधित कार्यालय प्रमुखांनी प्रमाणित करावे. तसेच, सदर नियमात विहित करण्यात आल्यानुसार नमुना - ब मधील प्रमाणपत्र संबंधित उमेदवाराने देणे बंधनकारक आहे.
(३.५) सर्व सरळसेवेने नियुक्त स्थापत्य अभियांत्रिकी सहायक तसेच सदर संवर्गात समावेशनाकरीता पात्र कर्मचाऱ्यांचे उपरोक्त प्रशिक्षण विहित कालावधीत पूर्ण करुन घेण्याची जबाबदारी संबंधित परिमंडळाच्या अधीक्षक अभियंता यांची राहील.
४. सदर प्रशिक्षण कार्यक्रमाचा खर्च विभागाच्या (०२) इ-गव्हर्नन्स, (०२) (०२) प्रशिक्षण धोरणावरील खर्च (कार्यक्रम) ५०, इतर खर्च (३४५१२८८२) या लेखाशीर्षाखाली करण्यात यावा.
# Page 3
# Page 4
# Page 5
# Page 6
# Page 7