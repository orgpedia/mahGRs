# Page 1
श्री. व्यंकट नागन्ना मिठेवाड, कार्यकारी अभियंता (स्थापत्य) यांचा सक्तीचा प्रतिक्षा कालावधी "कर्तव्य कालावधी" म्हणून मंजूर करण्याबाबत.....
महाराष्ट्र शासन
सार्वजनिक बांधकाम विभाग
शासन निर्णय क्रमांक :- एलटीएस-११२१/प्र.क्र.२११/सेवा-१,
मादाम कामा मार्ग, हुतात्मा राजगुरु चौक,
चौथा मजला, मंत्रालय, मुंबई- ४०० ०३२.
दिनांक :- ०६ जानेवारी, २०२२.
वाचा :
१ सार्वजनिक बांधकाम विभाग, शासन आदेश क्र. टीएफएस-११२०/प्र.क्र.६०(८)/ सेवा-१, दि.१० ऑगस्ट, २०२०.
२ सार्वजनिक बांधकाम विभाग, शासन आदेश क्र. टीएफएस-११२१/प्र.क्र.४४/ सेवा-१, दि. ११ ऑगस्ट, २०२१.
३ मुख्य अभियंता, सार्वजनिक बांधकाम प्रादेशिक विभाग, अमरावती यांचे पत्र क्र.का-४(२)/श्री. मिठेवाड काअ/संकिर्ण/प्रतिक्षा कालवधी-२०२१/४५१२, दि.२२.११.२०२१.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, अमरावती यांनी संदर्भाधिन दि.२२.११.२०२१ रोजीच्या पत्रान्वये, श्री. व्यंकट नागन्ना मिठेवाड, कार्यकारी अभियंता, सार्वजनिक बांधकाम विभाग, वाशिम यांचा दि.१४.०८.२०२० ते दि.११.०८.२०२१ (दोन्ही दिवस धरुन) हा सक्तीचा प्रतिक्षा कालावधी “कर्तव्य कालावधी” म्हणून मंजूर करण्याबाबतचा प्रस्ताव सादर केला आहे.
०२. श्री. व्य. ना. मिठेवाड, कार्यकारी अभियंता हे कार्यकारी अभियंता, सार्वजनिक बांधकाम विभाग, परभणी या पदावर कार्यरत असतांना, सार्वजनिक बांधकाम विभागाच्या संदर्भाधिन दि.१०.०८.२०२० रोजीच्या आदेशान्वये त्यांची बदली सार्वजनिक सेवेच्या हितार्थ व प्रशासकीय सोयीच्या कारणास्तव, श्री. प्र. स.
व्हटकर, कार्यकारी अभियंता यांच्या बदलीमुळे रिक्त होणाऱ्या कार्यकारी अभियंता, जिल्हा परिषद (सा. बां.) विभाग, परभणी या पदावर करण्यात आली होती.
०३. सदर आदेशानुसार श्री. व्यं. ना. मिठेवाड, कार्यकारी अभियंता हे जिल्हा परिषद, परभणी येथे बदलीच्या ठिकाणी रुजू होण्यासाठी गेले होते. तथापि, जिल्हा परिषद, परभणी येथील अडचणीस्तव, श्री.
मिठेवाड यांना तेथे बदलीच्या ठिकाणी रुजू करुन घेण्यात आले नव्हते. तसेच उपाध्यक्ष तथा सभापती, जिल्हा परिषद, परभणी यांनी श्री. मिठेवाड, कार्यकारी अभियंता यांची अन्यत्र पदस्थापना करण्याबाबत दि.२६.०८.२०२० रोजीच्या पत्रान्वये शासनास विनंती केली होती. तसेच मुख्य कार्यकारी अधिकारी, जिल्हा परिषद, परभणी यांनी देखील त्यांच्या दि.१५.०४.२०२१ रोजीच्या पत्रान्वये, श्री. मिठेवाड, कार्यकारी अभियंता यांना जिल्हा परिषद, परभणी येथे बदलीच्या ठिकाणी रुजू करुन घेण्यात आले नसल्याचे शासनास कळविले आहे.
०४. उपरोक्त अडचणीस्तव, श्री. मिठेवाड, कार्यकारी अभियंता यांनी दि.२०.०८.२०२० व दि.२९.११.२०२० रोजीच्या विनंती अर्जानुसार त्यांची परभणी येथून अन्य ठिकाणी बदली करण्याबाबत शासनास विनंती केली होती.
# Page 2
शासन निर्णय क्रमांकः एलटीएस-११२१/प्र.क्र.२११/सेवा-१
०५. सार्वजनिक बांधकाम विभागाच्या संदर्भाधिन दि.११.०८.२०२१ रोजीच्या शासन आदेशान्वये, श्री. मिठेवाड, कार्यकारी अभियंता यांच्या जिल्हा परिषद (सा. बां.) विभाग, परभणी येथील पदस्थापनेमध्ये अंशत: बदल करुन त्यांची सुधारित पदस्थापना प्रशासकीय कारणास्तव व सार्वजनिक सेवेच्या हितार्थ तसेच सक्षम प्राधिकाऱ्यांच्या मान्यतेने कार्यकारी अभियंता, सार्वजनिक बांधकाम विभाग, वाशिम या रिक्त पदावर करण्यात आली आहे. श्री. मिठेवाड हे उक्त पदावर दि.१२.०८.२०२१ (म. पू.) रोजी रुजू झाले आहेत.
०६. सबब, श्री. व्यं. ना. मिठेवाड, कार्यकारी अभियंता हे दि.१४.०८.२०२० ते दि.११.०८.२०२१ (दोन्ही दिवस धरुन) या कालावधीत पदस्थापनेकरिता सक्तीने प्रतिक्षेत होते. या करिता ते वैयक्तिकरित्या जबाबदार नव्हते. सदरचा सक्तीचा प्रतिक्षा कालावधी नियमित करुन उक्त कालावधीतील वेतन व भत्ते अदा
करण्याबाबतचा प्रस्ताव शासनाच्या विचाराधीन होता. याबाबत पुढीलप्रमाणे आदेश देण्यात येत आहे :
शासन निर्णय :
श्री. व्यंकट नागन्ना मिठेवाड, कार्यकारी अभियंता (स्थापत्य), सार्वजनिक बांधकाम विभाग, वाशिम यांचा दि.१४.०८.२०२० ते दि.११.०८.२०२१ (दोन्ही दिवस धरुन) हा सक्तीचा प्रतिक्षा कालावधी महाराष्ट्र नागरी सेवा (सेवेच्या सर्वसाधारण शर्ती) नियम, १९८१ मधील नियम ९ (१४) (फ) अन्वये “कर्तव्य कालावधी” म्हणून मंजूर करण्यात येत आहे.
०२. श्री. व्यं. ना. मिठेवाड, कार्यकारी अभियंता यांना दि.१४.०८.२०२० ते दि.११.०८.२०२१ (दोन्ही दिवस धरुन) या कालावधीत प्रशासकीय कारणास्तव पदस्थापनेकरिता सक्तीने प्रतिक्षेत राहावे लागले होते, याकरिता ते व्यक्तीश: जबाबदार नव्हते.
०३. श्री. व्यं. ना. मिठेवाड, कार्यकारी अभियंता यांना दि. १४.०८.२०२० ते दि.११.०८.२०२१ ( दोन्ही दिवस धरुन) या कालावधीतील अनुज्ञेय वेतन व भत्ते अदा करण्याकरिता मुख्य अभियंता, सार्वजनिक बांधकाम प्रादेशिक विभाग, अमरावती यांना प्राधिकृत करण्यात येत आहे.
०४. सदरचे आदेश वित्त विभाग, शासन अधिसूचना क्र.संकीर्ण-२०१५/प्र.क्र.२७/सेवा-६, दि.०३ मार्च, २०१६ अन्वये मंत्रालयीन प्रशासकीय विभागांच्या सचिवांना प्रत्यायोजित करण्यात आलेल्या अधिकारानुसार निर्गमित करण्यात येत आहेत.
# Page 3