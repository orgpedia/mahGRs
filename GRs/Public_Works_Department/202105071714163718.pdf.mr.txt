# Page 1
महाराष्ट्र राज्य रस्ते विकास महामंडळाच्या संचालक मंडळावर महिला संचालक पदी नियुक्ती करण्याबाबत...
महाराष्ट्र शासन
सार्वजनिक बांधकाम विभाग
शासन निर्णय क्रमांक संकीर्ण-१९१९/प्र.क्र.२६६/प्रशा-२
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक :- ०७ मे, २०२१.
वाचा: १) सार्वजनिक बांधकाम विभाग, शासन निर्णय क्रमांक खाक्षेस-१०९६/८०(१)/रस्ते-८, दिनांक ९ फेब्रुवारी, २०००.
२) कंपनी रजिस्ट्रार कॉर्पोरेट कार्य मंत्रालय, भारत सरकार यांचे दिनांक १५.०३.२०१८ चे पत्र.
३. सार्वजनिक बांधकाम विभाग शासन निर्णय क्रमांक संकीर्ण-२०१८/प्र.क्र.१२०/प्रशा-२, दिनांक ७ डिसेंबर, २०१८.
प्रस्तावना : महाराष्ट्र राज्य रस्ते विकास महामंडळाची स्थापना शासन निर्णय सार्वजनिक बांधकाम विभाग क्रमांक खाक्षेस-१०९६/प्र.क्र.८०/रस्ते-८, दिनांक ९ जुलै, १९९६ अन्वये करण्यात आली आहे. सार्वजनिक बांधकाम विभाग, क्रमांक खाक्षेस-१०९६/प्र.क्र.८० (१)/ रस्ते-८, दिनांक ९ फेब्रुवारी, २००० अन्वये महाराष्ट्र राज्य रस्ते विकास महामंडळाच्या संचालक मंडळाच्या रचनेत बदल करण्यात आला असून सुधारित रचना करण्यात आली आहे.
महाराष्ट्र राज्य रस्ते विकास महामंडळाच्या संचालक मंडळावर कंपनी अधिनियम २०१३ मधील कलम १४९(१) मधील तरतूदींची पुर्तता करणे आवश्यक असल्याचे संदर्भ क्रमांक २ येथील पत्रान्वये कंपनी रजिस्ट्रार कॉर्पोरेट कार्य मंत्रालय, भारत सरकार यांनी कळविले आहे. त्यास अनुसरुन महाराष्ट्र राज्य रस्ते विकास महामंडळाच्या संचालक मंडळाच्या संचालक मंडळावर महिला संचालक म्हणून श्रीमती अश्विनी भिडे, व्यवस्थापकीय संचालक, मुंबई मेट्रो रेल्वे कॉर्पोरेशन लिमिटेड, मुंबई यांची संदर्भ क्रमांक ३ येथील शासन निणर्यान्वये नियुक्ती करण्यात आली होती. तथापि श्रीमती अश्विनी भिडे, भा.प्र.से. यांनी दिनांक १४.१२.२०२० रोजीच्या पत्रान्वये महाराष्ट्र राज्य रस्ते विकास महामंडळाच्या संचालक मंडळाच्या संचालक पदावरुन कार्यमुक्त करण्याची विनंती केली आहे. श्रीमती अश्विनी भिडे, भा.प्र.से. यांनी केलेल्या विनंतीस अनुसरुन नव्याने महाराष्ट्र राज्य रस्ते विकास महामंडळाच्या संचालक पदावर महिला संचालक नियुक्त करण्याचा प्रस्ताव शासनाच्या विचाराधीन होता.
शासन निर्णय : श्रीमती अश्विनी भिडे, व्यवस्थापकीय संचालक, मुंबई मेट्रो रेल्वे कॉर्पोरेशन लिमिटेड, मुंबई यांना त्यांच्या विनंतीनुसार महाराष्ट्र राज्य रस्ते विकास महामंडळाच्या संचालक पदावरुन कार्यमुक्त करण्यात येत आहे.
महाराष्ट्र राज्य रस्ते विकास महामंडळावर कंपनी अधिनियम २०१३ मधील कलम १४९(१) व कंपनी ( संचालकांची नियुक्ती व अर्हता) नियम २०१४ मधील तरतूदीनुसार महिला संचालक नियुक्ती करणे आवश्यक आहे.
# Page 2
शासन निर्णय क्रमांकः संकीर्ण-१९१९/प्र.क्र.२६६/प्रशा-२
सबब, सार्वजनिक बांधकाम विभाग क्रमांक खाक्षेस-१०९६/प्र.क्र.८०(१)/रस्ते-८, दिनांक ९ फेब्रुवारी, २००० मधील तरतूदीनुसार महाराष्ट्र राज्य रस्ते विकास महामंडळाच्या संचालक मंडळावर महिला संचालक (शासनाने नियुक्त केलेले तज्ञ) म्हणून श्रीमती इंद्रा माला, भा.प्र.से. आयुक्त एकात्मिक बाल विकास योजना यांची नियुक्ती करण्यात येत आहे.