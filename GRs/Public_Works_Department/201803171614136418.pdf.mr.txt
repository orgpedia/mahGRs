# Page 1
सार्वजनिक बांधकाम विभागाच्या क्षेत्रीय कार्यालयांनी अधिकारी/कर्मचारी (तांत्रिक /अतांत्रिक) यांचे रजा मंजूरीचे प्रस्ताव शासनास सादर करताना घ्यावयाची दक्षता.
महाराष्ट्र शासन
सार्वजनिक बांधकाम विभाग
शासन परिपत्रक क्र. रजा-२०१७/प्र.क्र.३३३/२०१७/सेवा-३
मादाम कामा रोड,हुतात्मा राजगुरु चौक,
मंत्रालय,मुंबई-४०० ०३२.
दिनांक : १६ मार्च, २०१८
प्रस्तावना सार्वजनिक बांधकाम विभागाच्या अधिपत्याखालील विविध कार्यालये, जिल्हा परिषद तसेच प्रतिनियुक्तीवर असलेले अधिकारी/कर्मचारी (तांत्रिक/अतांत्रिक) यांचे १८० दिवसांपेक्षा जास्त कालावधीचे रजा मंजूरी प्रस्ताव क्षेत्रीय कार्यालयांकडून मंजूरीसाठी शासनाकडे सादर केले जातात. सदर प्रस्तावांची छाननी करताना शासनाच्या शासनाच्या असे निदर्शनास आले आहे की, अधिकारी / कर्मचारी हे प्रदीर्घ काळ अनुपस्थित राहतात व कार्यालयात रुजू होताना रजा अर्ज सादर करतात. सदर रजा मंजूरीच्या प्रस्तावात नियम/तरतूदींचा उल्लेख नसतो.तसेच प्रस्ताव योग्य रितीने छाननी न करताच अत्यंत त्रोटक व मोघम स्वरुपात शासनस्तरावर पाठविण्यात येतात. सदरचे प्रस्ताव परिपूर्ण नसल्याने क्षेत्रीय कार्यालयांबरोबर वारंवार पत्रव्यवहार करावा लागतो. त्यामुळे आधीच विलंबाने पाठविलेल्या प्रस्तावावर कार्यवाही करण्यास आणखी विलंब होतो. काही वेळा अधिकारी/कर्मचारी सेवानिवृत्त होतात तरीही त्यांची रजाप्रकरणे प्रलंबित रहातात. पर्यायाने त्यांना निवृत्तीवेतन विषयक लाभ वेळेवर मिळू शकत नाहीत. या सर्व बाबींचा विचार करुन अधिकारी/कर्मचारी (तांत्रिक/अतांत्रिक) यांचे रजा प्रस्ताव शासन स्तरावर सादर करताना घ्यावयाच्या दक्षताबाबत सूचना प्रस्तुत करण्याचे शासनाच्या विचाराधीन होते. त्यानुसार खालील प्रमाणे सूचना देण्यात येत आहेत.
परिपत्रक सार्वजनिक बांधकाम विभागाअंतर्गत क्षेत्रीय कार्यालयांनी अधिकारी / कर्मचारी (तांत्रिक /अतांत्रिक) यांच्या अनुपस्थिती प्रकरणी रजा मंजूरीचे प्रस्ताव शासन स्तरावर पाठविताना खालील निदेशानुसार कार्यवाही करावी (१) सार्वजनिक बांधकाम विभागाच्या अधिपत्याखालील विविध कार्यालये, जिल्हा परिषद तसेच प्रतिनियुक्तीवर असलेले अधिकारी / कर्मचारी (तांत्रिक /अतांत्रिक) यांनी रजेवर जाण्यापूर्वी वरिष्ठांच्या पूर्व परवानगीने रजा मंजूर करुन घेणे आवश्यक आहे.
(२) वर नमूद केल्यानुसार पूर्व मंजूरीने रजा न घेता अधिकारी/कर्मचारी ७ दिवस गैरहजर राहील्याचे निदर्शनास आल्यास त्यांना कार्यालयात तात्काळ रुजू होण्याचे कार्यालय प्रमुखांनी आदेशित करावे.
# Page 2
शासन परिपत्रक क्रमांक: रजा T-२०१७/प्र.क्र.३३३/२०१७/सेवा T-३ (३) संबंधित अधिकारी/कर्मचारी यांनी वरील (२) नुसार केलेल्या कार्यालयाच्या पत्रव्यवहारास अनुलक्षून वैद्यकीय प्रमाणपत्रासह वैद्यकीय कारणास्तव रजा मंजूर करण्याची विनंती केल्यास व मागणी केलेल्या रजेचा कालावधी दोन महिने किंवा त्यापेक्षा कमी अथवा अधिक असल्यास संबंधित अधिकारी/कर्मचारी यांना महाराष्ट्र नागरी सेवा (रजा) नियम ४० (बी) प्रमाणे वैद्यकीय मंडळासमोर हजर राहण्याच्या लेखी सूचना देण्यांत याव्यात. वैद्यकीय मंडळाच्या शिफारशीनुसार रजा मंजूरी प्रकरणी कार्यवाही करावी. तसेच वैद्यकीय कारणास्तव पूर्व मंजूर रजेस जोडून वाढीव रजा हवी असल्यास अशा प्रकरणी वाढीव रजेचा अर्ज सादर करणे आवश्यक राहील. त्या प्रकरणीसुध्दा वैद्यकीय मंडळासमोर हजर राहून त्याचा अहवाल सादर करण्याचे अधिकारी/कर्मचारी यांना लेखी कळवावे. तसेच वैद्यकीय मंडळाच्या शिफारशीनुसार कार्यवाही करावी.
(४) कार्यालयाच्या पत्रव्यवहारास प्रतिसाद न देता अनधिकृत गैरहजर राहणारे अधिकारी/कर्मचारी शिस्तभंगविषयक कारवाईस पात्र होत असल्याने अशा अधिकारी/ कर्मचाऱ्यांविरुध्द शिस्तभंगविषयक कारवाई तात्काळ सुरु करण्यात यावी. अशा अधिकारी/कर्मचारी यांच्या अनधिकृत गैरहजेरीचा कालावधी शिस्तभंगविषयक कारवाईच्या अंती होणाऱ्या अंतिम आदेशाच्या अनुषंगाने नियमित करण्यात यावा किंवा कसे याचा निर्णय घेण्यात यावा.
(५) क्षेत्रीय कार्यालयांनी वरील बाब क्र. (१) ते (४) मध्ये नमूद केल्यानुसार कार्यवाही न करता रजा मंजूर करण्याचे प्रकरण शासनाकडे मंजूरीस्तव पाठविण्यात आल्याचे निदर्शनास आल्यास अशा कार्यालयातील संबंधितांविरुध्द शासकीय निदेशाचे पालन करण्यात कुचराई केल्यास्तव शिस्तभंगविषयक कारवाई करण्यात येईल.
(६) सार्वजनिक बांधकाम विभागातील क्षेत्रिय अधिकाऱ्यांच्या/कर्मचाऱ्यांच्या (तांत्रिक/अतांत्रिक) रजेबाबत वरील सर्व बाबींची पूर्तता झाल्यानंतरच संबंधित अधिकाऱ्यांची/कर्मचाऱ्यांची सक्षम प्राधिकाऱ्याने रजा मंजूर करावी अथवा रजा नियम व त्यातील तरतुदींचा उल्लेख करुन रजा मंजूरीचा स्वयंस्पष्ट प्रस्ताव कार्यालय प्रमुखांच्या स्वाक्षरीने शासनाकडे सादर करावा.
(७) काही अधिकारी/कर्मचारी (तांत्रिक / अतांत्रिक) हे बदली टाळण्यासाठी, त्यांना बदलीच्या
ठिकाणी रुजू होण्यासाठी कार्यमुक्त केल्यानंतर गैरहजर राहतात, असे निदर्शनास आले आहे. अशा प्रकरणी ज्या कार्यालयात संबंधित अधिकारी/कर्मचारी यांची बदली झालेली आहे त्या कार्यालयाने वरील निदेशानुसार तात्काळ कार्यवाही सुरु करावी आणि त्याचा अहवाल शासनास कळवावा.
(८) वरीलप्रमाणे कार्यवाही करताना शासन परिपत्रक, वित्त विभाग क्र.अरजा-२०१६/प्र.क्र.८४/
सेवा-६, दिनांक १० ऑक्टोबर,२०१७ मधील सूचनांचेही कटाक्षाने पालन करावे.
पृष्ठ ३ पैकी २
# Page 3
शासन परिपत्रक क्रमांकः रजा-२०१७/प्र.क्र.३३३/२०१७/सेवा-३
वरील निदेशांचे काटेकोरपणे पालन करावे.