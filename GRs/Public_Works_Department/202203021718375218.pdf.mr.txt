# Page 1
सहायक अभियंता श्रेणी-१ (स्थापत्य) या संवर्गातून कार्यकारी अभियंता (स्थापत्य) या संवर्गात पदोन्नती व पदस्थापना.
महाराष्ट्र शासन
सार्वजनिक बांधकाम विभाग
शासन आदेश क्रमांकः पीओजी-११२१/प्र.क्र.२०७/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
तारीख: २ मार्च, २०२२
संदर्भ : सा. बां. विभाग शासन आदेश क्र.: पीओजी-११२१/प्र.क्र.२०७/सेवा-१, दिनांक १८.११.२०२१
शासन आदेश :
संदर्भाधीन शासन आदेशातील अ. क्र. ४६ येथील श्री. महेश रामहरी नामदे, सहायक अभियंता
श्रेणी-१ यांना निव्वळ तात्पुरत्या स्वरुपात सेवाज्येष्ठतेनुसार कार्यकारी अभियंता (स्थापत्य) या पदावर तदर्थ पदोन्नती देण्यात आलेली आहे. पदोन्नतीउपरांत कार्यकारी अभियंता (स्थापत्य) म्हणून त्यांची पदस्थापना त्यांच्या नावासमोर दर्शविलेल्या पदावर करण्यात येत आहे.
-------------------------------------------------------------------------------------------------------------------------------
| क्र. | अधिकाऱ्याचे नाव | कार्यरत असलेले ठिकाण | पदस्थापनेचे ठिकाण | शेरा |
| १ | श्री. महेश रामहरी नामदे | सा. बां. उप विभाग, फलटण | सार्वजनिक बांधकाम विभाग, महाड | श्री. बामणे यांच्या बदलीने रिक्त होणाऱ्या पदी |
-------------------------------------------------------------------------------------------------------------------------------
२. श्री. बामणे यांच्या बदलीने पदस्थापनेचे आदेश स्वतंत्रपणे निर्गमित करण्यात येतील. तसेच
श्री. महेश रा. नामदे यांना संदर्भाधीन पदोन्नती आदेशातील अटी-शर्ती लागू राहतील.
३. संबधित नियंत्रक अधिकाऱ्यांना कळविण्यात येते की, त्यांनी श्री. नामदे यांना पदोन्नतीउपरांत
पदस्थापनेच्या ठिकाणी रूजू होण्यासाठी पदमुक्त करावे व नवीन नियुक्तीच्या ठिकाणी हजर होण्यास
सांगावे. तसेच, श्री. नामदे यांना पदोन्नतीउपरांत पदस्थापनेच्या ठिकाणी रुजू होण्यासाठी कोणत्या दिनांकास कार्यमुक्त केले आणि ते पदस्थापनेच्या ठिकाणी कोणत्या दिनांकास हजर झाले याबाबत शासनास doser1.pwd@maharashtra.gov.in या ई-मेल आयडीवर त्वरित अवगत करावे.
४. श्री. नामदे यांनी कमीत कमी पदग्रहण अवधी घेऊन नव्या पदाचा पदभार स्वीकारावा व आपला
पदग्रहण अहवाल शासनास विनाविलंब सादर करावा. श्री. नामदे हे पदोन्नतीने पदस्थापनेच्या पदावर या
आदेशाच्या दिनांकापासून ३० दिवसांच्या विहीत मुदतीत रुजू न झाल्यास त्यांचा अनुपस्थितीचा कालावधी हा
अकार्यदिन (dies non) म्हणून गणला जाईल. तसेच महाराष्ट्र नागरी सेवा (वर्तणूक) नियम, १९७९ मधील
नियम-२३ कडे त्यांचे लक्ष वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत
बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
# Page 2
शासन आदेश क्रमांकः पीओजी-११२१/प्र.क्र.२०७/सेवा-१
५. श्री. नामदे यांनी पदोन्नतीच्या पदावर पदग्रहण केल्यापासून एक महिन्याच्या आत वेतन निश्चितीचा
विकल्प द्यावा. असा विकल्प विहित मुदतीत न दिल्यास त्यांची वेतननिश्चिती महाराष्ट्र नागरी सेवा (वेतन)
नियम, १९८१ मधील नियम क्र. ११ (१) (ए) अनुसार पदोन्नतीचा दिनांक विचारात घेवून करण्यात येईल.
६. श्री. नामदे यांनी नवीन नियुक्तीच्या ठिकाणी हजर होताच पदभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, पुणे यांना कळवावा.