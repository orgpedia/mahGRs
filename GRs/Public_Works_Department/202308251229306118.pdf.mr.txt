# Page 1
सार्वजनिक बांधकाम विभागांतर्गत कामाकरिता चालू दरसूचीप्रमाणे निविदा स्विकृती व निविदा अधिक्य मंजूरी अधिकारा बाबत
महाराष्ट्र शासन
सार्वजनिक बांधकाम विभाग,
शासन परिपत्रक क्र. संकीर्ण-२०२३/प्र.क्र.१७६/रस्ते-५
मंत्रालय मुंबई - ४०० ०३२
दिनांक - २५.०८.२०२३
वाचा:–१)महाराष्ट्र सार्वजनिक बांधकाम नियम पुस्तिकामधील परिच्छेद २१७ २) महाराष्ट्र सार्वजनिक बांधकाम नियम पुस्तिकेमधील परिशिष्ट-४२, अ.क्र. २० ३)सा.बां. विभागाचे परिपत्रक क्र. संकीर्ण/२०१२/प्र.क्र.४७/रस्ते-५, दि. १२ ऑक्टोबर, २०१२ ४)सा.बां. विभागाचे परिपत्रक क्र.संकीर्ण/२०१८-प्र.क्र.४७/रस्ते-५, दि.०१ नोव्हेंबर, २०१८
प्रस्तावना : सार्वजनिक बांधकाम विभागांतर्गत विविध योजनेअंतर्गत कामांच्या निविदा प्रक्रिया राबविताना
येणाऱ्या अडचणी दूर करण्यासाठी व क्षेत्रीयस्तरावरील कामकाजात व निविदाप्रक्रियेत एकसमानता व
सुसंगता येण्याच्या दृष्टीने खालीलप्रमाणे सूचना निर्गमित करण्यात येत आहेत
आदेश :
निविदा स्विकृती व निविदा आधिक्य ठरविताना खालीलप्रमाणे कार्यवाही करण्यात यावीः
अ) चालू दरसूचीप्रमाणे किंमत काढतांना मंजूर अंदाजपत्रकातील वाहनावळी (लीड चार्जेस) मध्ये
कोणत्याही प्रकारचा बदल करण्यात येऊ नये व अंदाजपत्रकात धरण्यात आलेल्या बाबींव्यतिरिक्त
अन्य बाबींचा समावेश करण्यात येऊ नये. अंदाजपत्रकातील परिमाणात बदल करू नये.
ब) ई-निविदा प्रणालीद्वारे निविदा सादर केलेल्या दिवशी प्रचलित असलेल्या राज्य दरसूचीतील दर
व त्या दिवशी लागु असलेल्या डांबराच्या दरामुळे येणारा फरक विचारात घेऊन प्रचलित राज्य
दरसूचीनुसार येणारी कामाची किंमत काढणे अनिवार्य राहील.
क) निविदा प्राप्त झाल्याच्या दिनांकास (Tender Receipt) प्रचलित असलेल्या दरसूचीच्याच आधारे
निविदा स्विकृती व निविदा आधिक्य ठरविण्यात यावे व त्यानुसार आधिक्य मंजूरीचा प्राधिकारी
ठरविण्यात यावा.
हे आदेश सदर शासन परिपत्रकाच्या निर्गमनाच्या तारखेपासून अंमलात येतील.
# Page 2
शासन निर्णय क्रमांकः संकीर्ण-२०२३/प्र.क्र.१७६/रस्ते-५