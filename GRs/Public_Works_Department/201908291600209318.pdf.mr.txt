# Page 1
गडचिरोली जिल्हयातील अतिदुर्गम व नक्षलग्रस्त भागातील रस्ते व पूल नियोजित वेळेत पूर्ण करण्यासाठी जिल्हा निर्माण समिती गठीत करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. संकीर्ण २०१९/प्र.क्र.७०/नियोजन-१अ
मादाम कामा मार्ग, हुतात्मा राजगुरू चौक,
मंत्रालय,मुंबई- ४०० ०३२.
दिनांक:- २९ ऑगस्ट, २०१९
वाचा :-१. जिल्हाधिकारी, गडचिरोली यांचे पत्र क्र. जिनिस/गड/सांस-२/नक्षल/बीआरओ/२०१९/२०१, दि.१४.१२.२०१७.
प्रस्तावना : गडचिरोली जिल्हा हा अतिदुर्गम, अतिसंवेदनशील नक्षलग्रस्त जिल्हा असून जिल्हयातील ७८% भूभाग वनाच्छादीत आहे. जिल्हयामध्ये आदिवासी लोकसंख्या ३८.७१% असून जिल्हयात १५१३ गावे आहेत.
जिल्हयाचे भौगोलिक क्षेत्र मोठे असून अत्यल्प कमी लोकसंख्या असलेले आदिवासी पाडे, गावे मोठया प्रमाणात आहेत. त्यांना बारमाही रस्त्याने जोडणे अत्यावश्यक आहे. परंतु याच भागामध्ये नक्षल प्रभाव जास्त दिसून येतो. नक्षल प्रभावामुळे व असामाजिक कारवायांमुळे रस्ते व पूल बांधकामाकरिता व इतरही मुलभुत विकासाच्या सोयी सुविधा पुरविण्याकरीता अतिविलंब होतो.
या जिल्हयात सन १९८९ मध्ये विशेष कृती कार्यक्रम अंतर्गत प्रत्येक खेडयांना बारमाही रस्त्याने जोडण्याकरिता रस्ते व पूल तयार करावयाच्या कार्यक्रम राबविण्यात आला. परंतु नक्षल कारवायांमुळे सदर योजनेअंतर्गत ची कामे मोठा कालावधी लोटूनसुध्दा कामे पुर्ण होऊ शकली नाहीत. त्यानंतर प्रशासनाने BRO (सीमा रस्ते संगठन) शी सामंजस्य करार करुन रस्ते व पुलाची कामे करावयाचे ठरविले. त्यानुसार BRO ने सन २०१० पर्यंत रस्ते व पुलांची कामे केली व त्यानंतर कामे करण्यास असमर्थता दर्शविली.
यानंतर मात्र जिल्हयात सार्वजनिक बांधकाम विभागामार्फतच रस्ते व पुलाची कामे कार्यान्वित करण्यात येत आहेत. परंतु सद्य:परिस्थितीत दुर्गम/अति दुर्गम व नक्षलगस्त भागातील रस्त्यांना कंत्राटदारांकडून अत्यल्प प्रतिसाद मिळतो. त्यामुळे ज्या ठिकाणी नक्षल प्रभाव सर्वात जास्त आहे अशाच ठिकाणच्या रस्ते व पुलांची कामे सुरु न झाल्याचे दिसून आलेले आहे. अशाप्रकारच्या समस्येवर तोडगा काढण्यासाठी छत्तीसगड प्रशासनाने “जिल्हा निर्माण समिती” गठीत केली आहे. त्याच धर्तीवर गडचिरोली जिल्हयातील अतिदुर्गम व नक्षलग्रस्त भागातील रस्ते व पूलाची कामे करण्यासाठी “जिल्हा निर्माण समिती” गठीत करण्याची बाब शासनाच्या विचाराधीन होती.
शासन निर्णय : गडचिरोली जिल्हयातील अतिदुर्गम व नक्षलग्रस्त भागातील रस्ते व पूलांची कामे नियोजित वेळेत पूर्ण करण्यासाठी “जिल्हा निर्माण समिती” गठीत करण्यात येत आहे. प्रस्तुत समितीची रचना खालीलप्रमाणे राहील.
१) जिल्हाधिकारी, गडचिरोली : अध्यक्ष २) अधीक्षक अभियंता, सा.बां.मंडळ, गडचिरोली :- सदस्य ३) पोलीस अधीक्षक, गडचिरोली : सदस्य ४) जिल्हा वन अधिकारी, गडचिरोली : सदस्य ५) जिल्हा कोषागार अधिकारी, गडचिरोली : सदस्य ६) संबंधीत कार्यकारी अभियंता, सा.बां.विभाग :- सदस्य सचिव
# Page 2
शासन निर्णय क्रमांक: संकीर्ण २०१९/प्र.क्र.७०/नियोजन-१अ
सदर समितीची कार्यकक्षा खालीलप्रमाणे राहील.
१) सदर कामे ई-निविदा अथवा ई निविदेला प्रतिसाद न मिळाल्यास मॅन्युअल निविदा द्वारे करता येतील.
२) काम मोठे असल्यास सदर कामाचे दोन किंवा अधिक आवश्यकतेप्रमाणे तुकडे पाडून वेगवेगळया कंत्राटदारांना कामांचे जाहिर निविदा मागवून वाटप करता येतील.
३) CSR दरापेक्षा जास्तीत जास्त १५% पर्यंत जादा दराने जादा अंदाजपत्रकामध्ये वाढ करता येईल.
४) सदर कामांची गुणवत्ता राखण्यासाठी संनियंत्रण व मुल्यमापनाकरीता त्रयस्थ यंत्रणेची नियुक्ती करता येईल.