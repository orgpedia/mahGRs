# Page 1
धुळे जिल्ह्यातील धुळे तालुक्यातील नंदाळे प्रजिमा २५ पासून बोरकुंड मांडळ धाडरा धाडरी पुरमेपाडा बेंद्रेपाडा ते रा.म.मा.३ रस्ता प्रजिमा म्हणून दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०२०/प्र.क्र.१६/नियोजन-२
मंत्रालय, मुंबई-४०० ०३२
दिनांक- २५ फेब्रुवारी, २०२०.
पहावे :- १) मुख्य अभियंता, सार्वजनिक बांधकाम प्रादेशिक विभाग, नाशिक यांचे पत्र जा.क्र./का.५/साबाप्राविना/प्रआ/रस्ते दर्जोन्नत/धुळे/२८४५/२०१९, दि.२९/०५/२०१९.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, नाशिक यांनी संदर्भाधिन पत्रान्वये धुळे जिल्ह्यातील धुळे तालुक्यातील नंदाळे प्रजिमा २५ पासून बोरकुंड मांडळ धाडरा धाडरी पुरमेपाडा बेंद्रेपाडा ते रा.म.मा.३ रस्ता प्रजिमा म्हणून दर्जोन्नत करणेबाबत प्रस्ताव शासनास सादर केलेला आहे. तसेच जिल्हा परिषद, धुळे यांनी सदर रस्ता दर्जोन्नत करणेबाबत मागणी केलेली आहे.
सदर रस्त्यावरील गावांची संख्या, लोकसंख्या, रस्त्याचा होणारा वापर तसेच जिल्हा परिषद, धुळे यांचा ठराव विचारात घेता सदर रस्ता प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, नाशिक यांचा प्रस्ताव व जिल्हा परिषद, धुळे यांचा ठराव विचारात घेऊन धुळे जिल्ह्यातील धुळे तालुक्यातील नंदाळे प्रजिमा २५ पासून बोरकुंड मांडळ धाडरा धाडरी पुरमेपाडा बेंद्रेपाडा ते रा.म.मा.३ रस्ता इजिमा क्रमांक ३०, साखळी क्रमांक ०/०० ते २३/३००, एकूण लांबी २३.३०० कि.मी. असून, हा रस्ता प्रमुख जिल्हा मार्ग क्रमांक- ४९ म्हणून दर्जोन्नत करण्यात येत आहे.
परिणामी, रस्ते विकास योजना २००१-२०२१ मधील धुळे जिल्ह्यातील प्रमुख जिल्हा मार्ग दर्जाच्या रस्त्यांच्या एकूण लांबीत २३.३०० कि.मी. ने वाढ होवून एकूण लांबी (८२९.०९ +२३.३००) म्हणजेच ८५२.३९ कि.मी. इतकी तसेच इतर जिल्हा मार्ग रस्त्यांच्या एकूण लांबीत २३.३०० कि.मी. ने घट होवून एकूण लांबी ( १३४०.२२ - २३.३०० ) म्हणजेच १३१६.९२ कि.मी.
इतकी होईल.
तसेच उपरोक्त रस्त्यावर प्रधानमंत्री ग्रामसडक / मुख्यमंत्री ग्रामसडक योजना व इतर योजनेतुन ज्या लांबीत काम पूर्ण झालेले किंवा प्रस्तावित असेल अथवा झालेल्या कामाचा दोष दायित्व कालावधी शिल्लक असेल असे कोणतेही कामे अथवा अर्थसंकल्पीय कामे इतर कोणत्याही योजनेअंतर्गत प्रस्तावित करण्यात येणार नाहीत व सदर रस्त्याकरिता नव्याने भूसंपादन करण्यात येणार नाही. या अटी शर्तीस अधिन राहुन रस्ते दर्जोन्नती करण्यास मंजुरी देण्यात येत आहे.
# Page 2
शासन निर्णय क्रमांकः रवियो-२०२०/प्र.क्र.१६/नियोजन-२