# Page 1
कार्यकारी अभियंता (स्थापत्य) यांच्या बदल्या/ पदस्थापना
महाराष्ट्र शासन
सार्वजनिक बांधकाम विभाग
शासन आदेश क्रमांकः टीएफएस-११२०/प्र.क्र.६८/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: ३ सप्टेंबर, २०२०
संदर्भ : १) सा. बां. विभाग शासन आदेश क्रमांक एस-९२/१४१९/प्र.क्र.५१/सेवा-६(ब), दिनांक ३.६.२०१९ २) सा. बां. विभाग शासन शुद्धीपत्रक क्रमांक एस-९२/१४१८/प्र.क्र. १०६/सेवा-६(ब), दि. १०.६.२०१९ ३) सा. बां. विभाग शासन आदेश क्रमांक एलटीएस-२०१९/प्र.क्र. १५३ /सेवा-२, दिनांक ९.७.२०१९ ४) मूळ अर्ज क्रमांक ६७५/२०१९ प्रकरणी मा. महाराष्ट्र प्रशासकीय न्यायाधिकरणाचे दिनांक २६.९.२०१९ रोजीचे आदेश.
५) सा. बां. विभाग शासन आदेश क्रमांक टीएफएस-११२०/प्र.क्र.६८/सेवा-१, दिनांक ७.८.२०२०
संदर्भ क्र.१ येथील श्री. ज. ई. सुखदेवे यांच्या पुन:स्थापना आदेशास अनुसरुन, संदर्भ क्र.३ येथील दिनांक ९.७.२०१९ च्या शासन आदेशान्वये त्यांची सविस्तर पदस्थापना सहाय्यक अधीक्षक अभियंता, सा. बां. मंडळ,
उस्मानाबाद या पदावर करण्यात आली होती. तथापि, श्री. सुखदेवे हे सदर पदावर रुजू झाले नाहीत व उपरोक्त आदेशाविरुद्ध त्यांनी मा. महाराष्ट्र प्रशासकीय न्यायाधिकरण, मुंबई (नागपूर खंडपीठ) येथे मूळ अर्ज क्रमांक ६७५/२०१९ दाखल केला. सदर मूळ अर्जावरील सुनावणीअंती मा. न्यायाधिकरणाने दिनांक २६.९.२०१९ रोजी दिलेले अंतरिम आदेश विचारात घेता, श्री. सुखदेवे यांच्याबाबतचे दिनांक ९.७.२०१९ चे पदस्थापना आदेश सद्यस्थितीत रद्द करुन त्यांना कार्यकारी अभियंता (स्था) संवर्गातील पदावर पदस्थापना देण्याची बाब शासन स्तरावर विचाराधीन होती. त्याबाबत खालीलप्रमाणे आदेश देण्यात येत आहेत.
शासन आदेश :
श्री. जगदीश ईसनजी सुखदेवे यांच्या पुनःस्थापनेउपरांत पदस्थापनेबाबतचे संदर्भ क्र-३ येथील
दिनांक ९.७.२०१९ चे आदेश संदर्भ क्र. ५ येथील आदेशान्वये अधिक्रमित करण्यात येऊन सदर
आदेशान्वये श्री. सुखदेवे यांना कार्यकारी अभियंता, जिल्हा परिषद (सा.बां.) विभाग क्र. २, बीड या रिक्त
पदस्थापना देण्यात आली होती. सदरच्या पदस्थापनेत अंशत: बदल करण्यात येत असल्याने
खालीलप्रमाणे सुधारित आदेश निर्गमित करण्यात येत आहेत.
२. महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या
विलंबास प्रतिबंध अधिनियम, २००५ च्या कलम ४ (४) व ४ (५) मधील तरतुदीनुसार व सक्षम प्राधिकाऱ्याच्या
मान्यतेने, सार्वजनिक बांधकाम विभागातील श्री. जगदीश ईसनजी सुखदेवे यांच्या संदर्भ क्र. ५ येथील
आदेशान्वये केलेल्या पदस्थापनेमध्ये अंशत: बदल करण्यात येत असून त्यांची सुधारित पदस्थापना सार्वजनिक सेवेच्या हितार्थ व प्रशासकीय सोयीच्या कारणास्तव, कार्यकारी अभियंता, दक्षता व
गुणनियंत्रण मंडळ, अमरावती या रिक्त पदावर करण्यात येत आहे.
# Page 2
शासन आदेश क्रमांकः पीओजी-११२०/प्र.क्र.६८/सेवा-१ ३. श्री. ज. ई. सुखदेवे, तत्कालीन कार्यकारी अभियंता यांना शासन सेवेत पुन:स्थापित करण्याबाबतचे दिनांक ३.६.२०१९ चे शासन आदेश, दिनांक १०.६.२०१९ चे शुद्धीपत्रक व मा. महाराष्ट्र
प्रशासकीय प्राधिकरण, मुंबई (नागपूर खंडपीठ) यांनी दिनांक २६.९.२०१९ रोजी दिलेले अंतरिम आदेश,
याप्रकरणी शासन स्तरावर सुरु असलेली प्रशासकीय कार्यवाही तसेच याप्रकरणी प्राप्त झालेले सामान्य
प्रशासन विभागाचे अभिप्राय विचारात घेता, श्री. सुखदेवे यांच्या विचाराधीन प्रकरणी शासनाच्या ठायी
पुढील न्यायालयीन प्रक्रीया विचाराधीन असून, त्याबाबतच्या अंतिम निर्णयाधीन सदर आदेश निर्गमित करण्यात येत आहेत.
४. संदर्भ क्र. १ व २ येथील सुधारित शिक्षादेशानुसार, श्री. ज. ई. सुखदेवे, कार्यकारी अभियंता यांचे वेतन प्रथम नियुक्तीच्या टप्प्यावर (सहायक कार्यकारी अभियंता वर्ग-१) त्यांच्या सेवानिवृत्ती वेतनावर
परिणाम करुन कायमस्वरुपी खाली आणण्यात आले आहे. त्यास अनुलक्षून श्री. सुखदेवे यांना वेतन अदा करण्यात यावे.
५. श्री. सुखदेवे यांनी त्यांच्या नवीन पदाचा कार्यभार त्वरीत स्वीकारावा व आपला पदग्रहण अहवाल
शासनास विनाविलंब सादर करावा. त्यांनी अनधिकृतरित्या गैरहजर राहू नये अन्यथा त्यांची अनुपस्थिती ही अनधिकृत गैरहजेरी म्हणून समजण्यात येईल व विनावेतन करण्यात येईल तसेच त्यांच्या सेवेत खंड पडण्याची शक्यता नाकारता येत नाही याची जाणीव संबंधितांना करुन देण्यात येत आहे. तसेच, त्यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम-२३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
६. संबंधित नियंत्रक अधिकाऱ्यांना कळविण्यात येते की, त्यांनी पदमोचक अधिकाऱ्यांनी कार्यभार स्वीकारल्याचा दिनांक त्वरित शासनास doser1.pwd@maharashtra.gov.in या ई-मेल पत्त्यावर
कळवावा. विहीत कालावधीत अधिकारी रुजू न झाल्यास, त्याबाबत शासनास त्वरित अवगत करण्यात यावे, जेणेकरुन संबंधितांविरुद्ध शिस्तभंगविषयक कारवाई त्वरित करणे शक्य होईल. म.ना.से. (रजा)
नियम, १९८१ मधील नियम-३० (सी) नुसार बदली झालेल्या अधिकाऱ्याचा रजा अर्ज स्वीकारु नये/ मंजूर करु नये.
७. श्री. सुखदेवे यांची सुधारित पदस्थापना त्यांच्या विनंतीनुसार करण्यात येत असल्याने त्यांना पदग्रहण अवधी, प्रवास भत्ता व दैनिक भत्ता देय राहणार नाही.
८. श्री. सुखदेवे यांनी नवीन पदस्थापनेच्या पदाचा कार्यभार स्वीकारल्याचा दिनांक शासनास तसेच
संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.
पृष्ठ ३ पैकी २
# Page 3
शासन आदेश क्रमांकः पीओजी-११२०/प्र.क्र. ६८/सेवा-१