# Page 1
कार्यकारी अभियंता (स्थापत्य) यांच्या बदल्या/ पदस्थापना
महाराष्ट्र शासन
सार्वजनिक बांधकाम विभाग
शासन आदेश क्रमांकः टीएफएस-११२१/प्र.क्र.४४(७) /सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: २७ ऑगस्ट, २०२१
संदर्भ : : १) सा. बां. विभाग शासन आदेश क्र. पीओजी-१११८/प्र.क्र.२३३(४)/सेवा-१, दि. १९.९.२०१९ २) सा. बां. विभाग शासन आदेश क्र. टीएफएस-१११९/प्र.क्र. १६६(१ )/सेवा-१, दि. ७.९.२०१९
शासन आदेश : सार्वजनिक बांधकाम विभागाच्या संदर्भ क्र. १ येथील शासन आदेशान्वये श्री. नि. सा. पालवे, कार्यकारी अभियंता यांची प्रशासकीय कारणास्तव बदलीने पदस्थापना कार्यकारी अभियंता, जिल्हा परिषद (सा.बां.) विभाग, ठाणे या रिक्त पदावर करण्यात आली होती. तसेच संदर्भ क्र. २ येथील आदेशान्वये श्री. अरुण भा. चव्हाण, कार्यकारी अभियंता यांची जिल्हा परिषद (सा.बां.) विभाग, ठाणे या पदावरुन प्रशासकीय कारणास्तव बदलीने पदस्थापना सहायक मुख्य अभियंता, सार्वजनिक बांधकाम प्रादेशिक विभाग, कोकण या रिक्त पदावर करण्यात आली होती. तथापि, श्री. चव्हाण यांनी संदर्भ क्र. २ येथील आदेशाविरुध्द मा. महाराष्ट्र प्रशासकीय न्यायाधिकरण, मुंबई येथे मूळ अर्ज क्र. ९३६/२०१९ दाखल केला होता. सदर न्यायालयीन प्रकरणी मा. न्यायाधिकरणाने दि. १५.७.२०२१ च्या निर्णयान्वये शासनाचे संदर्भ क्र. १ व २ येथील बदलीचे आदेश रद्द केले असून श्री. चव्हाण यांना पुर्वीच्याच जिल्हा परिषद (सा.बां.) विभाग, ठाणे या पदावर पदस्थापना देणेबाबत आदेशित केले आहे. मा.
न्यायाधिकरणाच्या आदेशानुसार शासन आदेश दि. १८.८.२०२१ अन्वये श्री. चव्हाण यांना कार्यकारी अभियंता, जिल्हा परिषद (सा.बां.) विभाग, ठाणे या पदावर पुन्हा पदस्थापना देणे क्रमप्राप्त असल्याने श्री. पालवे यांना अन्यत्र पदस्थापना देणे अपरिहार्य आहे.
२. महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) व ४ (५) मधील तरतुदीनुसार, सार्वजनिक बांधकाम विभागातील श्री. नि. सा. पालवे, कार्यकारी अभियंता, जिल्हा परिषद (सा. बां.) विभाग, ठाणे
यांची बदली त्यांच्या विनंतीनुसार तसेच सार्वजनिक सेवेच्या हितार्थ व प्रशासकीय सोयीच्या कारणास्तव कार्यकारी अभियंता, राष्ट्रीय महामार्ग विभाग, नाशिक या रिक्त पदावर करण्यात येत आहे.
३. श्री. पालवे यांनी त्यांच्या नवीन पदाचा पदभार त्वरीत स्वीकारावा व आपला पदग्रहण अहवाल शासनास विनाविलंब सादर करावा. श्री. पालवे यांनी म. ना. से. (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियमानुसार दिलेल्या पदग्रहण अवधीतच, पदस्थापनेच्या पदावर रुजू होणे आवश्यक राहिल. अन्यथा त्यांचा अनुपस्थितीचा कालावधी हा अकार्यदिन (dies non) म्हणून गणला जाईल.तसेच, त्यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम-२३ कडे वेधण्यात येत आहे. सदर नियमातील तरतूदी
# Page 2
शासन आदेश क्रमांकः पीओजी-११२१/प्र.क्र.४४(७)/सेवा-१ लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
४. संबंधित नियंत्रक अधिकाऱ्यांना कळविण्यात येते की, त्यांनी पदमुक्त व पदमोचक अधिकाऱ्यांनी अनुक्रमे कार्यभार सोडल्याचा तसेच कार्यभार स्वीकारल्याचा दिनांक त्वरित शासनास doser1.pwd@maharashtra.gov.in या ई-मेल पत्त्यावर कळवावा. विहीत कालावधीत अधिकारी रुजू न झाल्यास, त्याबाबत शासनास त्वरित अवगत करण्यात यावे, जेणेकरुन संबंधितांविरुद्ध शिस्तभंगविषयक कारवाई त्वरित करणे शक्य होईल. म.ना.से. (रजा) नियम, १९८१ मधील नियम
३०(सी) नुसार बदली झालेल्या अधिकाऱ्याचा रजा अर्ज स्वीकारु नये / मंजूर करु नये.
५. श्री. पालवे यांची बदली प्रशासकीय कारणास्तव करण्यात येत असल्याने त्यांना नियमानुसार अनुज्ञेय असणारा पदग्रहण अवधी, प्रवास भत्ता व दैनिक भत्ता देय राहील.
६. श्री. पालवे यांनी नवीन पदस्थापनेच्या पदाचा कार्यभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.
# Page 3