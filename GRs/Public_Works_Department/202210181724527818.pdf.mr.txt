# Page 1
भूतपूर्व दुय्यम सेवा निवड मंडळाच्या कक्षेतील (महराष्ट्र लोकसेवा आयोगाच्या कक्षेबाहेरील) संचालक, उपवने व उद्याने, महाराष्ट्र राज्य, मुंबई कार्यालयातील गट-क संवर्गातील नामनिर्देशनाच्या कोटयातील पदे सरळसेवेने भरण्यासाठी राज्यस्तरीय निवड समितीची स्थापना करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः संकीर्ण-२०२२/प्र.क्र.१४३/सेवा-४
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख: १८ ऑक्टोबर, २०२२
वाचा:- शासन निर्णय, सामान्य प्रशासन विभाग, क्र.-प्रानिमं-१२२२/प्र.क्र.५४/का.१३-अ, दिनांक ०४ मे, २०२२
प्रस्तावना : भूतपूर्व दुय्यम सेवा निवड मंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील) गट-क संवर्गातील नामनिर्देशनाच्या कोटयातील पदे सरळसेवेने भरतीबाबतच्या एकत्रित मार्गदर्शक सूचना सामान्य प्रशासन विभागाने दिनांक ०४.५.२०२२ च्या शासन निर्णयान्वये निर्गमित केलेल्या आहेत. त्यानुसार नमूद पदांच्या भरतीकरिता प्रादेशिक व राज्यस्तरीय निवड समित्यांची रचना सदरहू शासन निर्णयामध्ये नमूद करण्यात आलेली आहे. त्यानुसार मंत्रालयीन प्रशासकीय विभागाने प्रादेशिक व राज्यस्तरीय निवड समित्या स्थापन करावयाच्या आहेत. यासंदर्भात सामान्य प्रशासन विभाग, शासन निर्णय दिनांक ०४.५.२०२२ मध्ये दिलेल्या रचनेनुसार प्रत्येक विभागनिहाय निवड समित्यांची स्थापना करणे आवश्यक आहे. त्यानुसार संचालक, उपवने व व उद्याने, महाराष्ट्र राज्य, मुंबई या कार्यालयातील नामनिर्देशनाच्या कोटयातील पदे सरळसेवेने भरण्याबाबत राज्यस्तरीय निवड समिती स्थापन करण्याची बाब शासनाच्या विचाराधीन होती.
शासन निर्णय : सार्वजनिक बांधकाम विभागातील संचालक, उपवने व उद्याने, महाराष्ट्र राज्य, मुंबई कार्यालयाचा आकृतीबंध शासन निर्णय दिनांक २७.१२.२०२१ व शासन शुध्दीपत्रक दिनांक १५.२.२०२२ अन्वये मंजूर झालेला असल्यामुळे सदर कार्यालयातील गट-क संवर्गातील नामनिर्देशनाच्या कोटयातील पदे सरळसेवेने भरण्याकरिता राज्यस्तरीय निवड समितीची रचना पुढीलप्रमाणे करण्यात येत आहे.
# Page 2
शासन निर्णय क्रमांक: संकीर्ण २०२२/प्र.क्र.१४३/सेवा-४
राज्यस्तरिय निवड समिती
उद्यान पर्यवेक्षक गट-क (एस-१३: ३५४००-११२४००) या पदाकरिता
-----------------------------------------------------------------------------------------------------------------------------------------------------------
| १ | संचालक, उपवने व उद्याने, महाराष्ट्र राज्य, मुंबई | अध्यक्ष |
| २ | अ.जा./अ.ज./ इ.मा.व. या प्रवर्गामधून कार्यकारी अभियंता / उप अभियंता, सार्वजनिक बांधकाम मंडळ, मुंबई कार्यक्षेत्रातील गट-अ संवर्गातील एक अधिकारी | सदस्य |
| ३ | अल्पसंख्यांकामधून कार्यकारी अभियंता / उप अभियंता (गट-अ) /शाखा अभियंता (गट-ब, राजपत्रित) सार्वजनिक बांधकाम मंडळ, मुंबई कार्यक्षेत्रातील एक अधिकारी | सदस्य |
| ४ | सहाय्यक संचालक, उपवने व उद्याने, मुंबई (गट-ब राजपत्रित) | सदस्य सचिव |
| टिप १: सर्वसाधारण किंवा उपरोक्त प्रवर्गांपैकी कोणत्याही प्रवर्गामधील एक प्रतिनिधी महिला असणे अनिवार्य. |
| टिप २: निवड समिती गठित करताना वरील अटींची पूर्तता होत नसल्यास निवड समितीमध्ये अतिरिक्त सदस्याची नियुक्ती करून सदर अटींची पुर्तता करण्यात यावी. |
-----------------------------------------------------------------------------------------------------------------------------------------------------------
भरती प्रक्रिया राबविण्यासंदर्भातील एकत्रित मार्गदर्शक सूचना सामान्य प्रशासन विभागाने दिनांक ०४.५.२०२२ च्या शासन निर्णयान्वये दिलेल्या आहेत. त्यानुसार तसेच सामान्य प्रशासन विभाग, वित्त विभाग व सार्वजनिक बांधकाम विभागाने वेळोवेळी दिलेल्या / देण्यात येणाऱ्या सूचनांनुसारच भरती प्रक्रिया राबविणे आवश्यक आहे. पदभरती करताना शासनाने विहित केलेली कार्यपध्दती, सेवाप्रवेश नियम, सर्व प्रकारचे आरक्षण यासंदर्भातील नियम व आदेश विचारात घेऊनच पदे भरण्याची कार्यवाही करण्याची दक्षता घेण्यात यावी. मार्गदर्शक सूचनांमध्ये दिल्याप्रमाणे वेळोवेळी शासनाची पूर्वमान्यता घेणे बंधनकारक राहील.