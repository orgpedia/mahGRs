# Page 1
“स्वातंत्र्यवीर सावरकर सागरी सेतु” (वसोवा -
वांद्रे सागरी मार्ग), सुधारीत प्रकल्प किंमतीस
मान्यता देण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक. खाक्षेस-२०२३/प्र.क्र.३९६/रस्ते-०८
मंत्रालय विस्तार, मुंबई-४०० ०३२.
दिनांक २५ जुलै, २०२४.
वाचा
१.शासन निर्णय, क्र. पमुप्र-२००९/प्र.क्र.१२१/रस्ते-६, दि.१९.१२.२००९.
२.शासन निर्णय, क्र. व्हीबीएस-२०११/प्र.क.१३०/रस्ते-६, दि.२९.१२.२०११.
३.शासन निर्णय, क्र. व्हीबीएस-२०११/प्र.क.१३०/रस्ते-६, दि.०४.१२.२०१७.
४.शासन निर्णय, क्र. व्हीबीएस-२०११/प्र.क्र.१३०/रस्ते-६, दि.०३.१०.२०१८
५.शासन निर्णय, क्र. व्हीबीएस-२०११/प्र.क्र.८/रस्ते-६, दि.०७.०२.२०१९
६.मंत्रिमंडळ पायाभूत सुविधा समितीच्या दि.१३.०३.२०२४ रोजीच्या बैठकीचे इतिवृत्त प्राप्त पत्र
क्र.पासुस-२०२४/प्र.क्र.०४/का-१४६१ दि. १२.०६.२०२४
प्रस्तावना:-
मा.मंत्रीमंडळाच्या पायाभूत सुविधा समितीने दिनांक १८.०८.२००९ रोजीच्या बैठकीमध्ये दिलेल्या
मान्यतेस अनुसरून निर्गमित केलेल्या दि.१९.१२.२००९ रोजीच्या शासन निर्णयानुसार “बांधा-वापरा-
हस्तांतरीत करा” तत्वावर वसोवा-वांद्रे सागरी मार्ग बांधण्याच्या कामासाठी महाराष्ट्र राज्य रस्ते विकास
महामंडळास “नोडल एजन्सी” म्हणून घोषित करण्यात आले. तसेच दि.०३.०८.२०११ रोजीच्या
मा.मंत्रिमंडळाच्या पायाभूत सुविधा समितीच्या बैठकीत दिलेल्या मान्यतेस अनुसरुन निर्गमित केलेल्या
दि.२९.१२.२०११ रोजीच्या शासन निर्णयानुसार सदर सागरी सेतुच्या आखणीस मान्यता देण्यात आली.
तद्नंतर दि.१३.०६.२०१७ रोजीच्या मा.मंत्रीमंडळाच्या पायाभूत सुविधा समितीच्या बैठकीमध्ये
दिलेल्या मान्यतेस अनुसरुन निर्गमित केलेल्या दि.०४.१२.२०१७ रोजीच्या शासन निर्णयानुसार सदर प्रकल्प
ई.पी.सी. तत्वावर कार्यान्वित करण्यास मंजुरी देण्यात आली. त्यासाठी महाराष्ट्र राज्य रस्ते विकास
महामंडळास उद्योजक म्हणून घोषित करण्यात आले व या प्रकल्पासाठी रू.७५०२ कोटी (रू.सात हजार पाचशे
दोन कोटी मात्र) एवढ्या अंदाजित किंमतीच्या प्रस्तावास प्रशासकीय मान्यता देण्यात आली.
पुढे दि.२९.०८.२०१८ रोजीच्या मा.मंत्रीमंडळाच्या पायाभूत सुविधा समितीच्या बैठकीमध्ये निविदेनुसार
येणारी प्रकल्पाची सुधारीत किंमत रू.११,३३२.८० कोटी इतक्या रक्कमेस व प्रकल्पाच्या सवलत
करारनाम्यास मान्यता देण्यात आली. तसेच, जुहू व वसोवा कनेक्टरच्या एक्झीट मध्ये सुधारणा करून पश्चिम
द्रुतगती मार्गास जोडण्याबाबत सुसाध्यता तपासण्यासाठी महाराष्ट्र राज्य रस्ते विकास महामंडळास निदेशित
करण्यात आले. त्याअनुषंगाने दि.०३.१०.२०१८ रोजी शासन निर्णय निर्गमित करण्यात आला.
या प्रकल्पाच्या बांधकामाच्या अनुषंगाने स्थानिक कोळी बांधवांच्या काही समस्या आहेत. सदर
ठिकाणावरुन कंत्राटदारांच्या यंत्रसामुग्रीची ये-जा होत असल्यामुळे कोळी बांधवांचा व्यवसाय बाधीत होतो,
असे त्यांचे म्हणणे आहे. याबाबतची नुकसान भरपाई देण्यात यावी, अशी मागणी कोळी बांधवांकडून करण्यात
आलेली आहे. सदर प्रकरणात कोळी बांधव व कंत्राटदार यांच्यामध्ये समन्वय साधण्यासाठी व त्यांच्या
समस्याचे निराकरण करण्यासाठी समन्वय समितीची दि.०७.०२.२०१९ रोजीच्या स्थापना करण्यात आली.
# Page 2
शासन निर्णय क्रमांकः खाक्षेस-२०२३/प्र.क्र.३९६/रस्ते-०८
प्रकल्प चालू असताना स्थानिक मच्छिमार बांधवांकडून प्रकल्पाच्या आखणीमध्ये काही बदल
करण्याची विनंती, काच्स्टग यार्डच्या ठिकाणामध्ये बदल तसेच इतर काही आवश्यक ते कामामध्ये तांत्रिक
बदल करणे आवश्यक होते. कामाच्या वावा मध्ये बदल झाल्यामुळे प्रकल्प किंमतीमध्ये वाढ झाली होती.
त्याअनुषंगाने प्रकल्पाच्या सुधारित किंमतीस मान्यता देण्याची बाब शासनाच्या विचाराधीन होती. त्यानुसार,
मा.मंत्रीमंडळाच्या पायाभूत सुविधा समितीच्या दि.१३.०३.२०२४ रोजी झालेल्या बैठकीत सदर बाबीस मान्यता
देण्यात आली. यानुसार आता शासनाने खालीलप्रमाणे निर्णय घेतला आहे.
शासन निर्णय:-
१.महाराष्ट्र राज्य रस्ते विकास महामंडळाने त्यांच्या स्तरावर तांत्रिक व प्रशासकीय बाबी अंतिम करून
शासनास सादर केलेल्या कामाचा वाव बदल (COS) प्रस्तावानुसार प्रकल्पाच्या फेरसुधारित
रू.१८,१२०.९६ कोटी इतक्या किंमतीस मान्यता देण्यात येत आहे. याबाबतची सविस्तर माहिती
खालील तक्यात नमूद केली आहे.
------------------------------------------------------------------------------------------------------------------------
| अ.क्र. | कामाचे नाव | कामाची किंमत (रु. कोटी) |
| अ | दि.०३.१०.२०१८ रोजीच्या शासन निर्णयाप्रमाणे प्रकल्पाच्या खर्चास मिळालेली सुधारित मान्यता रक्कम | ११,३३२.८२ |
| ब | कामाचा वाव बदल |  |
| १ | काच्स्टग यार्डचे ठिकाण जुहू ऐवजी मालाड येथे स्थलांतरीत झाल्यामुळे त्यानुषंगाने बांधकामास येणारा अतिरिक्त खर्च | ५४४.९२ |
| २ | जुहू जोडरस्त्याच्या मार्गामध्ये बदल करणे व मुख्य मार्गावरील नेव्हीगेशन स्पॅन स्थलांतरित करणे | २,०६२.८४ |
| ३ | प्रकल्पाची तांत्रिक बाबींसाठीचे बदल (Replacement of FBEC to TTCI) | १४०.६९ |
|  | एकूण (ब) | २,७४८.४५ |
| क | करांच्या दरात झालेले बदल आणि बाजारभाव वाढीसाठी खर्च |  |
| १ | वस्तु व सेवा करांच्या दरात झालेले बदल १२% ते १८% | ५३२.१३ |
| २ | अतिरिक्त कामांच्या वावासाठी लागणारी वेळ व बाजारभाव वाढीसाठी आवश्यक खर्च. | ७०५.४५ |
|  | एकूण (क) | १,२३७.५८ |
| ड | अतिरिक्त कामे |  |
| १ | जुहू व वसोवा जोडरस्त्याचे पश्चिम द्रुतगती मार्गाकडे विस्तारीकरण करणे | २००२.०२ |
| २ | सागरी सेतू प्रकल्पावर दर्शनी भाग प्रकाशीत करणे | ८००.०९ |
|  | एकूण (ड) | २,८०२.११ |
|  | एकूण वाढीव कामाची किंमत (ब+क+ड) | ६,७८८.१४ |
|  | एकूण सुधारीत प्रकल्प खर्च (अ+ब+क+ड) | १८,१२०.९६ |
------------------------------------------------------------------------------------------------------------------------
पृष्ट्ठ ४ पैकी २
# Page 3
शासन निर्णय क्रमांकः खाक्षेस-२०२३/प्र.क्र.३९६/रस्ते-०८
२.कामाच्या वाव बदलानुसार अतिरिक्त काम करण्यासाठी प्रस्तावित ५०८ दिवसांच्या मुदतवाढीस
मान्यता देण्यात येत आहे.
३.वित्त व नियोजन विभागाच्या स्पष्ट्ट अभिप्रायानुसार वाढीव निधीसाठी महाराष्ट्र राज्य रस्ते विकास
महामंडळाने त्यांच्या स्व: निधीतून रक्कम उपलब्धतेबाबत नियोजन करण्यास मान्यता देण्यात येत आहे.
४.वाढीव कामासाठी व कालावधीसाठी महाराष्ट्र राज्य रस्ते विकास महामंडळाने त्यांच्या स्तरावर निविदा
अटी व शर्तीनुसार कार्यवाही करावी.
सदर शासन निर्णय, महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4