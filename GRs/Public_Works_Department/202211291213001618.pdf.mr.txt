# Page 1
सातारा जिल्ह्यातील माण तालुक्यातील २ योजनाबाह्य रस्ते ग्रामीण मार्ग म्हणून रस्ते विकास योजना २००१-२१ मध्ये समाविष्ट करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०२२/प्र.क्र.९८ / नियोजन-२
मंत्रालय, मुंबई - ४०० ०३२
दिनांक- २८ नोव्हेंबर, २०२२.
पहावे :- १) मुख्य अभियंता, सार्वजनिक बांधकाम प्रादेशिक विभाग, पुणे यांचे पत्र जा.क्र.का-२/रेशा/२०/१४८६/सन २०२२, दि.०८/०३/२०२२.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, पुणे यांनी संदर्भाधिन पत्रान्वये सातारा जिल्ह्यातील माण तालुक्यातील योजनाबाह्य २ रस्ते ग्रामीण मार्ग म्हणून रस्ते विकास योजना २००१-२१ मध्ये समाविष्ट करणेबाबत प्रस्ताव शासनास सादर केलेला आहे. तसेच जिल्हा परिषद, सातारा यांनी सदर रस्ते ग्रामीण मार्ग म्हणून रस्ते विकास योजनेमध्ये समाविष्ट करणेबाबत मागणी केलेली आहे.
सदर रस्त्याचा होणारा वापर तसेच जिल्हा परिषद, सातारा यांचा ठराव विचारात घेता, सदर रस्ते ग्रामीण मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, पुणे यांचा प्रस्ताव व जिल्हा परिषद, सातारा, यांचा ठराव विचारात घेऊन सातारा जिल्ह्यातील माण तालुक्यातील खालील रस्ते ग्रामीण मार्ग म्हणुन रस्ते विकास योजना सन २००१-२१ मध्ये समाविष्ट करण्यात येत आहे.
-----------------------------------------------------------------------------------------------------------------
| अ. क्र. | प्रस्तावित रस्त्याचे नांव | साखळी क्रमांक | दर्जोन्नत करावयाची एकूण लांबी(कि.मी.) | दर्जोन्नती नंतरचा क्रमांक |
| १. | वडगांव ते दडसवाडा रस्ता. | ०/० ते २/०० | २.०० कि.मी. | ग्रामीण मार्ग-२२३ |
| २. | वडगांव ते महादेवदरा रस्ता. | ०/० ते ३/०० | ३.०० कि.मी. | ग्रामीण मार्ग-२२४ |
|  | एकूण | ५.००कि.मी. |  |
-----------------------------------------------------------------------------------------------------------------
# Page 2
शासन निर्णय क्रमांकः रवियो-२०२२/प्र.क्र.९८/नियोजन-२
परिणामी रस्ते विकास योजना २००१-२०२१ मधील सातारा जिल्ह्यातील ग्रामीण मार्ग रस्त्यांच्या एकूण लांबीत ५.०० कि.मी. ने वाढ होवून एकूण लांबी (६७२३.१३० + ५.००) म्हणजेच ६७२८.१३० कि. मी. इतकी होईल.