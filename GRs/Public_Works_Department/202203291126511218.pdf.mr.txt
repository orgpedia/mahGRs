# Page 1
अधीक्षक अभियंता, दक्षता व गुणनियंत्रण मंडळ, पुणे यांच्या अधिनस्त जिल्हा प्रयोगशाळा, सातारा व सांगली वर्ग करणेबाबत...
महाराष्ट्र शासन
सार्वजनिक बांधकाम विभाग,
शासन निर्णय क्र.ईएसटी-२०२२/प्र.क्र.१०/प्रशासन-१
मंत्रालय, मुंबई-४०० ०३२
दिनांक :- २९ मार्च, २०२२
संदर्भ:- मुख्य अभियंता, सार्वजनिक बांधकाम प्रादेशिक विभाग, पुणे यांचे क्र.मुअ(पुणे)/राआ/ १९५/२०२१, दि.१४ जानेवारी, २०२१ रोजीचे पत्र.
प्रस्तावना : पुणे जिल्ह्यातील बांधकाम प्रकल्पांची गुणवत्ता तपासण्यासाठी, दर्जेदार कामे होण्यासाठी तसेच कामावर गुणनियंत्रण ठेवण्यासाठी आवश्यक व नियमित बांधकामाचे चाचणी निष्कर्ष तातडीने देता यावे याकरीता अधीक्षक अभियंता, सार्वजनिक बांधकाम मंडळ, सातारा व अधीक्षक अभियंता, सार्वजनिक बांधकाम मंडळ, कोल्हापूर अंतर्गत अनुक्रमे जिल्हा प्रयोगशाळा, सातारा व जिल्हा प्रयोगशाळा, सांगली उभारण्याची तसेच सदर दोन्ही प्रयोगशाळा अधीक्षक अभियंता, दक्षता व गुणनियंत्रण मंडळ, पुणे यांच्या अधिनस्त देण्याची बाब शासनाच्या विचाराधीन होती.
शासन निर्णय : मुख्य अभियंता, सार्वजनिक बांधकाम प्रादेशिक विभाग, पुणे अंतर्गत अधीक्षक अभियंता, सार्वजनिक बांधकाम मंडळ, सातारा अंतर्गत कार्यकारी अभियंता, मार्ग प्रकल्प विभाग, सातारा यांच्या अखत्यारित असलेला उप अभियंता, मार्ग प्रकल्प उपविभाग, सातारा हे कार्यालय उपलब्ध मनुष्यबळ व पदांसह शासनावर कोणताही अधिकचा आर्थिक भार पडणार नाही या अटींच्या अधीन राहून जिल्हा प्रयोगशाळा, सातारा म्हणून कार्यान्वित करण्यास या शासन निर्णयान्वये मान्यता देण्यात येत आहे.
तसेच मुख्य अभियंता, सार्वजनिक बांधकाम प्रादेशिक विभाग, पुणे अंतर्गत अधीक्षक अभियंता, सार्वजनिक बांधकाम मंडळ, कोल्हापूर अंतर्गत कार्यकारी अभियंता, मार्ग प्रकल्प विभाग, सांगली यांच्या अखत्यारित असलेला उप अभियंता, मार्ग प्रकल्प उपविभाग, सांगली हे कार्यालय उपलब्ध मनुष्यबळ व पदांसह शासनावर कोणताही अधिकचा आर्थिक भार पडणार नाही या अटींच्या अधीन राहून जिल्हा प्रयोगशाळा, सांगली म्हणून कार्यान्वित करण्यास या शासन निर्णयान्वये मान्यता देण्यात येत आहे.
२. जिल्हा प्रयोगशाळा, सातारा व जिल्हा प्रयोगशाळा, सांगली या दोन्ही प्रयोगशाळा अधीक्षक अभियंता, दक्षता व गुणनियंत्रण मंडळ, पुणे यांच्या प्रत्यक्ष नियंत्रणाखाली असणार आहेत. यास्तव जिल्हा प्रयोगशाळांसाठी आवश्यक / कमी असलेली उपकरणे तथा साधन सामुग्रीची (स्थापत्य/विद्युत) पूर्तता अधीक्षक अभियंता, दक्षता व गुणनियंत्रण मंडळ, पुणे यांनी करावी.
# Page 2
शासन निर्णय क्रमांक: ईएसटी-२०२२/प्र.क्र.१०/प्रशासन-१
३. जिल्हा क्षेत्रिय प्रयोगशाळेसाठी उपलब्ध करुन दिलेले प्रशिक्षित अधिकारी / कर्मचारी यांच्या बदल्या त्यांच्या सदर कार्यरत पदावरील पदावधी पूर्ण होण्यापूर्वी करण्यात येऊ नयेत.
जेणेकरुन शासनाचा प्रशिक्षणावरील वेळ व खर्च वाया जाणार नाही.
४. अधीक्षक अभियंता, दक्षता व गुणनियंत्रण मंडळ, पुणे यांच्याकडे वर्ग करण्यात आलेल्या जिल्हा प्रयोगशाळा, सातारा व जिल्हा प्रयोगशाळा, सांगली अंतर्गत कार्यरत अधिकारी / कर्मचारी यांचे आर्थिक वर्ष सन २०२२-२३ पासून वेतन व भत्ते अधीक्षक अभियंता, दक्षता व गुणनियंत्रण मंडळ, पुणे यांनी “ मागणी क्र.एच-६, २०५९-सार्वजनिक बांधकामे, ८०-सर्वसाधारण, ००१ - संचालन व प्रशासन, (१९) अधीक्षक अभियंता, दक्षता व गुणनियंत्रण मंडळ, पुणे (१९) (०१) पर्यवेक्षण (अनिवार्य), संगणक सांकेतांक-२०५९१२६३ " या लेखाशिर्षामधून भागविण्यात यावेत. याकरीता “ उप विभागीय अभियंता, दक्षता व गुणनियंत्रण मंडळ, पुणे” यांना आहरण व संवितरण अधिकारी म्हणून घोषित करण्यात येत आहे.