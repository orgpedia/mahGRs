# Page 1
सार्वजनिक बांधकाम विभागांतर्गत रस्त्यावरील खड्यांची तक्रार करण्यासाठी व त्या तक्रारीचे निवारण अॅप विकसित करण्यासाठी अंमलबजावणी समिती गठित करणे.
महाराष्ट्र शासन
सार्वजनिक बांधकाम विभाग
शासन परिपत्रक क्रमांक : सीओएम-२०२३/प्र.क्र.२६/ संगणक कक्ष
हुतात्मा राजगुरू चौक, मादाम कामा रोड,
मंत्रालय, मुंबई -४०० ०३२.
दिनांक : ०६ सप्टेंबर, २०२३.
प्रस्तावना : राज्यातील राज्यमार्ग व प्रमुख जिल्हा मार्ग यांची दुरुस्ती व देखभाल करून उत्तम दर्जाचे रस्ते बनविण्याचे काम सार्वजनिक बांधकाम विभागाकडून करण्यात येते. रस्ते व दुरुस्ती कार्यक्रमांतर्गत प्रामुख्याने रस्त्यांवरील खड्डे त्वरेने भरण्याच्या कामाचा समावेश होतो.
सार्वजनिक बांधकाम विभागांतर्गत रस्त्यावरील खड्यांची तक्रार नागरिकांना करता यावी व
त्या तक्रारीच्या अनुषंगाने झालेली कार्यवाही नागरिकांपर्यंत पोहचविण्याकरिता अॅप विकसित करून त्याची अंबलबजावणी करण्यासाठी समिती गठीत करून रस्तांचा दर्जा वाढण्यावर भर दयायचा आहे.
शासन परिपत्रक : सार्वजनिक बांधकाम विभागाच्या अधिपत्याखालील रस्त्यांवरील खड्डयांच्या तक्रारी व निवारण प्रणालीचे अॅप विकसित करून त्याची अंबलबजावणी करण्यासाठी समिती गठीत करण्यात येत आहे.
--------------------------------------------------------
| अ.क्र. | अधिकाऱ्यांचे पदनाम | पद |
| १. | सचिव (रस्ते) सा.बां. विभाग | अध्यक्ष |
| २. | सचिव ( बांधकामे ) सा.बां. विभाग | सदस्य |
| ३. | मुख्य अभियंता (सा.बां.) प्रादेशिक विभाग, कोकण | सदस्य |
| ४. | उस (रस्ते) सा.बां. विभाग | सदस्य सचिव |
--------------------------------------------------------
२. या समितीस रस्तांवरील खड्डे भरण्यासाठीचे तक्रार निवारण अॅप विकसित करण्यासाठी आवश्यक ते हार्डवेअर / सॉफ्टवेअर उपलब्ध करण्याकरिता पुरवठादार / सल्लागाराची निवड व इतर अनुषंगिक बाबी याबाबतचे निर्णय घेण्याचे अधिकार राहतील.
# Page 2
शासन परिपत्रक क्रमांकः शासन निर्णय क्रमांक लिहा
३. सदर परिपत्रक निर्णयानुसार गठीत करण्यात आलेल्या समितीच्या मान्यतेअंतीच अॅप विकसन जसे की, अॅप मध्ये बदल करणे, नवीन गोष्टींचा अॅपमध्ये समावेश करणे इत्यादी करण्यात यावे.
४. समितीच्या बैठका आवश्यकतेनुसार वेळोवेळी घेण्यात याव्यात व अहवाल दोन आठवडयात सादर करावा.