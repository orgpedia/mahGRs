# Page 1
पदस्थापनेतील बदल उप विभागीय अधिकारी सार्वजनिक बांधकाम विभाग...
महाराष्ट्र शासन
सार्वजनिक बांधकाम विभाग
शासन आदेश क्रमांकः एलटीएस २०२१/प्र.क्र.२२९/सेवा-२
मादाम कामा मार्ग, हुतात्मा राजगुरु चौक
मंत्रालय, मुंबई-४०० ०३२
दिनांक : १९/०४/२०२२
शासन आदेश
महाराष्ट्र शासकीय कर्मचा-यांच्या बदल्यांचे विनियमन व शासकीय कर्तव्य पार पाडताना होणा-या विलंबास प्रतिबंध अधिनियम, २००५ च्या नियम ४ (४) व ४ (५) मधील तरतुदीनुसार व सक्षम प्राधिका-यांच्या मान्यतेने श्री. यशवंत पी. जाधव, उप विभागीय अधिकारी यांच्या शासन आदेश, सा.बां.वि. क्र. एलटीएस-२०२१/प्र.क्र. १३८/सेवा-२, दिनांक २१/१०/२०२१ अन्वये उप कार्यकारी अभियंता, सार्वजनिक बांधकाम विभाग क्र.२, बीड येथे देण्यात आलेल्या पदस्थापनेमध्ये त्यांच्या विनंतीनुसार बदल करण्यात येऊन त्यांची पदस्थापना जागतिक बँक प्रकल्प उप विभाग क्र.३, औरंगाबाद (श्री. राकेश दगुला यांच्या पदस्थापनेतील बदलामुळे रिक्त होणा-या पदावर) या पदावर करण्यात येत आहे.
२. संबंधित नियंत्रण अधिकारी यांना कळविण्यात येते की, त्यांनी श्री. यशवंत पी. जाधव, उप विभागीय अधिकारी यांना नवीन नेमणूकीच्या ठिकाणी तात्काळ रुजू होण्यास सांगावे.
३. श्री. जाधव, उप विभागीय अधिकारी यांनी नवीन पदाचा कार्यभार त्वरीत स्वीकारावा व आपला पदग्रहण अहवाल शासनास विनाविलंब शासनास सादर करावा. श्री. जाधव, उप विभागीय अधिकारी
यांनी महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळांतील प्रदाने) नियम, १९८१ मधील नियमानुसार दिलेल्या पदग्रहण अवधीतच बदलीच्या ठिकाणी रूजू होण्याची दक्षता घ्यावी, अन्यथा या पदग्रहण अवधीत बदलीच्या पदावर रूजू न झाल्यास, त्यांचा अनुपस्थितीचा कालावधी हा अकार्यदिन (dies non) म्हणून गणला जाईल. तसेच त्यांचे लक्ष महाराष्ट्र नागरी सेवा (वर्तणूक) नियम १९७९, मधील नियम २३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदली करण्यासाठी कुठल्याही स्वरूपाची आवेदने सादर केल्यास ते शिस्तभंगाच्या कारवाईस पात्र ठरतील.
४. श्री. जाधव यांच्या पदस्थापनेत त्यांच्या विनंतीनुसार बदल करण्यात येत असल्याने त्यांना पदग्रहण अवधी, प्रवास भत्ता व दैनिक भत्ता इत्यादी देय राहणार नाही.
# Page 2
शासन आदेश क्रमांक: एलटीएस २०२१/प्र.क्र.२२९/सेवा-२
५. संबंधित नियंत्रण अधिकाऱ्यांना कळविण्यात येते की, त्यांनी श्री. जाधव यांनी पदभार सोडल्याचा व स्वीकारल्याचा दिनांक त्वरीत शासनास कळवावा. विहीत कालावधीत संबंधित अधिकारी बदलीच्या ठिकाणी रुजू न झाल्यास, त्याबाबत शासनास त्वरित अवगत करण्यात यावे, जेणेकरुन संबंधितांविरुध्द शिस्तभंगविषयक कारवाई त्वरित करणे शक्य होईल. म.ना.से. (रजा) नियम, १९८१ मधील नियम ३० (सी) नुसार बदली झालेल्या अधिकाऱ्यांचे रजेचे अर्ज स्वीकारु नयेत/ मंजूर करु नयेत.