# Page 1
हिंदू हृदयसम्राट बाळासाहेब ठाकरे महाराष्ट्र समृद्धी
महामार्गावरील सिंदखेडराजा ते शेगाव भक्तीमार्गाच्या अंतिम आखणीस मान्यता.
महाराष्ट्र शासन
सार्वजनिक बांधकाम विभाग
शासन निर्णय क्रमांक- खाक्षेस-२०२४/प्र.क्र.३९/रस्ते-८
मंत्रालय, मुंबई -४०० ०३२
दिनांक : ०७ फेब्रुवारी, २०२४
प्रस्तावना :
शेगाव हे विदर्भातील एक पवित्र धार्मिक तीर्थक्षेत्र आहे. शेगावला कापसाची मोठी बाजारपेठही आहे.
शेगावच्या परिसरात कापूस जिनिंग आणि प्रेसिंगचे मोठे जाळे असून मिलमधील उत्पादन राज्यातील अन्य
ठिकाणी कापड निर्मितीसाठी मालगाड्यांद्वारे नेले जाते. श्री संत गजानन महाराजांच्या वास्तव्यामुळे शेगाव हे तीर्थक्षेत्र बनले आहे, गजानन महाराज हे अध्यात्मिक संत होते. माघ, सप्तमी शके १८०० दि.२३ फेब्रुवारी,
१८७८ रोजी श्री गजानन महाराज प्रथम शेगाव येथे प्रकट झाले. हा दिवस 'श्री प्रकट दिन' म्हणून साजरा केला
जातो. त्यांनी दि.०८ सप्टेंबर १९१० रोजी संजीवन समाधी घेतली. श्री राम जन्मोत्सव आणि श्री पुण्यतिथी इत्यादी उत्सवासह ३३ वार्षिक उत्सव गजानन महाराज संस्थान शेगाव मार्फत साजरे केले जातात. शेगाव
मंदिरात दररोज मोठ्या प्रमाणात भाविक दर्शन घेतात आणि संस्थानतफे साजऱ्या होणाऱ्या प्रत्येक
उत्सवासाठी ही लाखो भाविक शेगावला भेट देतात. तसेच सिंदखेड राजा हे माँसाहेब जिजाऊ यांचे जन्मस्थान आहे. तिथे जिजाऊ सृष्ट्टी हे जिजाईंचे स्मारक असून ते महाराष्ट्र समृद्धी महामार्गाच्या पळसखेड येथील
इंटरचेन्ज पासून जवळ आहे.
महाराष्ट्राचे श्रद्धास्थान माँ. जिजाऊ यांचे जन्मस्थान व श्री गजानन महाराज, शेगाव या धार्मिक
केंद्राशी जोडणारा, सिंदखेडराजा ते शेगाव हा नवीन प्रवेश नियंत्रित ग्रीनफिल्ड द्रुतगती मार्ग बांधणे करिता या महामार्गाची आखणी अंतिम करण्यासाठी शासनाने खालीलप्रमाणे निर्णय घेतला आहे.
शासन निर्णय:-
महाराष्ट्र राज्य रस्ते विकास महामंडळाने मार्गदर्शक तत्वांना (इंडियन रोड काँग्रेस विशेष पब्लिकेशन
क्र.१९:२०२० च्या मूल्यांकन मॅरीक्स) अनुसरून व प्रत्यक्ष स्थळ पाहणीनुसार विविध पर्यायी आखणींचा अभ्यास
केला आहे. तुलनात्मक दृष्ट्टया सर्वाधिक सुयोग्य अशी आखणी खालील भागानुसार अंतिम आखणी म्हणून महामंडळाने प्रस्तावित केली आहे. सदर महामार्गाची रुपरेषा खालीलप्रमाणे आहे.
-----------------------------------------------------------------------------------------------------------------------------------------------------------------------------------------------
| अ. क्र. | महामार्गाचा भाग | साखळी क्र. | लांबी किमी |
| सुरूवात | शेवट |
| १ | हिंदू हृदयसम्राट बाळासाहेब ठाकरे महाराष्ट्र समृद्धी महामार्गापासून सिंदखेडराजा ते शेगाव भक्ती महामार्ग (बुलढाणा जिल्यातील देऊळगाव राजा, चिखली, खामगाव व शेगाव तालुका) | ०+००० | १०९+५२७ | १०९.५२७ |
-----------------------------------------------------------------------------------------------------------------------------------------------------------------------------------------------
महाराष्ट्र राज्य रस्ते विकास महामंडळामार्फत शासन मान्यतेसाठी सादर केलेल्या उपरोक्त आखणीस
अंतिम आखणी म्हणून शासन मान्यता देण्यात येत आहे. सदर द्रुतगती महामार्गाचा विकास महाराष्ट्र राज्य रस्ते विकास महामंडळामार्फत हाती घेण्यास शासन मान्यता देण्यात येत आहे.
# Page 2
शासन निर्णय क्रमांकः खाक्षेस-२०२४/प्र.क्र.३९/रस्ते-८
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध