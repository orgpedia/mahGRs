# Page 1
मुख्य अभियंता (स्थापत्य) संवर्गातील अधिकाऱ्यांच्या बदल्या/ पदस्थापना
महाराष्ट्र शासन
सार्वजनिक बांधकाम विभाग
शासन आदेश क्रमांक: टीएफएस-१३१९/प्र.क्र. १०४ (२)/ सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: १० जुलै, २०१९
शासन आदेश :
महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४)(एक) व ४ (५) मधील तरतुदीनुसार व सक्षम प्राधिकाऱ्याच्या मान्यतेने, सार्वजनिक बांधकाम विभागातील श्री. प्र. कि. इंगोले, मुख्य अभियंता तथा प्रकल्प संचालक (बाह्य सहाय्यीत प्रकल्प), सार्वजनिक बांधकाम विभाग, मंत्रालय, मुंबई यांची बदली सार्वजनिक सेवेच्या हितार्थ व प्रशासकीय सोयीच्या कारणास्तव श्री. प. भा. भोसले यांच्या बदलीमुळे रिक्त होणाऱ्या मुख्य अभियंता, सार्वजनिक बांधकाम प्रादेशिक विभाग, कोकण विभाग, मुंबई या पदावर करण्यात येत आहे.
२. श्री. प. भा. भोसले यांच्या बदलीने पदस्थापनेचे आदेश स्वतंत्रपणे निर्गमित करण्यात येत आहे. तसेच, पुढील आदेशापर्यंत मुख्य अभियंता तथा प्रकल्प संचालक (बाह्य सहाय्यीत प्रकल्प), सार्वजनिक बांधकाम विभाग, मंत्रालय, मुंबई या पदाचा अतिरिक्त कार्यभार प्रशासकीय कारणास्तव श्री. प्र. कि. इंगोले यांच्याकडेच सोपविण्यात येत आहे.
३. श्री. इंगोले यांनी त्यांच्या नवीन पदाचा कार्यभार त्वरीत स्वीकारावा व आपला पदग्रहण अहवाल शासनास विनाविलंब सादर करावा. त्यांनी अनधिकृतरित्या गैरहजर राहू नये अन्यथा त्यांची अनुपस्थिती ही अनधिकृत गैरहजेरी म्हणून समजण्यात येईल व विनावेतन करण्यात येईल तसेच त्यांच्या सेवेत खंड पडण्याची शक्यता नाकारता येत नाही याची जाणीव संबंधितांना करुन देण्यात येत आहे. तसेच, त्यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम २३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
४. संबंधित नियंत्रक अधिकाऱ्यांना कळविण्यात येते की, त्यांनी श्री. इंगोले यांनी सध्याचा कार्यभार सोडल्याचा तसेच नवीन कार्यभार स्वीकारल्याचा दिनांक त्वरित शासनास doser1.pwd@maharashtra.gov.in या ई-मेल पत्त्यावर कळवावा.
५. श्री. इंगोले यांची बदली प्रशासकीय कारणास्तव करण्यात येत असल्याने त्यांना पदग्रहण अवधी, प्रवास भत्ता व दैनिक भत्ता नियमानुसार अनुज्ञेय राहील.
# Page 2
शासन आदेश क्रमांकः टीएफएस-१३१९/प्र.क्र. १०४ (२)/सेवा-१
६. श्री. इंगोले यांनी नवीन नियुक्तीच्या पदाचा पदभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.