# Page 1
शासकीय इमारतींच्या देखभाल दुरुस्ती कार्यक्रम मंजूरीकरिता सुधारित मार्गदर्शक सूचना
महाराष्ट्र शासन
सार्वजनिक बांधकाम विभाग
शासन परिपत्रक क्रमांक : बीडीजी २०१५/प्र.क्र.२५९/इमारती-३
मंत्रालय, मुंबई : ४०००३२
दिनांक : २६ फेब्रुवारी, २०१९
वाचावे – १) सा.बां.विभाग शासन निर्णय क्र. बीडीजी २०१५/प्र.क्र.२५९/इमा-३, दिनांक ३०.११.२०१५ २) सा.बां.विभाग शासन परिपत्रक क्र.संकीर्ण २०१८/प्र.क्र.१२३/इमा-३, दिनांक ०६.१०.२०१८
प्रस्तावना : राज्य शासनाच्या अखत्यारितील सर्व निवासी व अनिवासी शासकीय इमारतींच्या परिणामकारक
देखभाल व दुरुस्तीच्या माध्यमातून त्यांचे जतन साध्य करण्याकरिता शासन परिपत्रक दि. ०६.१०.२०१८
अन्वये मार्गदर्शक सूचना प्रसृत केल्या आहेत. त्यान्वये सर्व स्तरावरील क्षेत्रीय अधिकाऱ्यांना त्यांच्या
अधिनस्त निवासी व अनिवासी इमारतींची नियमित पाहणी करण्याबाबतचा कार्यक्रम निश्चित करुन दिलेला
आहे.
२. शासकीय निवासी/अनिवासी इमारतींची देखभाल-दुरुस्ती अधिक परिणामकारक, नियमित व
जलदगतीने होण्याकरिता तसेच दुरुस्तींचे प्रधान्य लक्षात घेऊन अशा दुरुस्त्या वेळीच कार्यान्वीत करण्यास
मुख अभियंता स्तरावर निर्णय घेणे सुलभ होईल व शासनास त्यांनी संदर्भ करण्याची आवश्यकता राहणार
नाही याकरिता शासन निर्णय दिनांक ३०.११.२०१५ अन्वये देखभाल-दुरुस्तीकरिता दिलेल्या वित्तीय
अधिकारात वाढ करण्याची बाब शासनाच्या विचाराधीन होती.
शासन परिपत्रक :
शासकीय निवासी व अनिवासी इमारतींच्या देखभाल व दुरुस्तीच्या कार्यक्रमाची कार्यपध्दती शासन
निर्णय दिनांक ३०.११.२०१५ अन्वये विहीत करण्यांत आलेली आहे. सदर शासन निर्णयात विहीत केलेल्या
कार्यक्रम मंजूरीच्या अधिकारात सुधारणा करुन संबंधित इमारतींमधील रहिवासींची निकड (निवासी तथा
कार्यालयीन) प्रमाणे हाती घ्यावयाचा प्राधान्यक्रम ( गळती, प्लम्बींग दुरुस्ती, मलनि:स्सारण प्रणाली दुरुस्ती,
स्ट्रक्चरल दुरुस्ती या सारख्या प्राथम्याने कार्यान्वीत करावयाच्या बाबी) लक्षात घेऊन, त्यांच्या दुरुस्तीचे
प्रस्ताव मंजूर करण्याची जबाबदारी व अधिकार याबाबत सुधारित सूत्रानुसार खालीलप्रमाणे मान्यता देण्यांत
येत आहे.
# Page 2
शासन परिपत्रक क्रमांकः बीडीजी २०१५/प्र.क्र.२५९/इमारती-३
----------------------------------------------------------------------------------------------------------------------------------------------------------------------------------------------------------
| अ. क्र. | दुरुस्तीचा प्रवर्ग | ( १.५ X मागील तीन वर्षातील सरासरी अंतिम अनुदान) - दायित्व | ( २.० X मागील तीन वर्षातील सरासरी अंतिम अनुदान ) - दायित्व | (२.५ X मागील तीन वर्षातील सरासरी अंतिम अनुदान) - दायित्व |
| १ | किरकोळ दूरुस्ती | कार्यकारी अभियंता | अधीक्षक अभियंता यांच्या मान्यतेनंतर कार्यकारी अभियंता जॉब नंबर देतील | मुख्य अभियंता यांच्या मान्यतेनंतर कार्यकारी अभियंता जॉब नंबर देतील |
|  | विशेष दुरुस्ती | अधीक्षक अभियंता | मुख्य अभियंता यांच्या मान्यतेनंतर अधीक्षक अभियंता जॉब नंबर देतील | मुख्य अभियंता यांच्या मान्यतेनंतर अधीक्षक अभियंता जॉब नंबर देतील |
| ३ | विवक्षीत दुरुस्ती | मुख्य अभियंता | मुख्य अभियंता कार्यक्रमास मंजूरी देतील | मुख्य अभियंता कार्यक्रमास मंजूरी देतील |
----------------------------------------------------------------------------------------------------------------------------------------------------------------------------------------------------------
वर्गवारीच्या दुरुस्तीकरिता संबंधित सक्षम अभियंता यांनी वरीलप्रमाणे विभागनिहाय अंतिम अनुदान व दायित्वाची आकडेवारी विचारात घेऊन कार्यक्रम मंजूर करावा. तथापि, एका इमारतीतील दुरुस्तीची किंमत रु.७५ लक्ष पेक्षा जास्त असल्यास अधीक्षक अभियंता यांनी मुख्य अभियंता यांची मंजूरी व रु.१.५० कोटी पेक्षा जास्त असल्यास मुख्य अभियंता यांनी शासनाची पूर्वमंजूरी घ्यावी.