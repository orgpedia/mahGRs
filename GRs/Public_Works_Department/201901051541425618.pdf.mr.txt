# Page 1
शासकीय / निमशासकीय सेवेतून सेवानिवृत्त झालेल्या अभियंत्यांना कंत्राटदार नोंदणीसाठी, अनुभवाचे प्रमाणपत्र व यंत्रसामुग्री याबाबत सुधारित नियम.
महाराष्ट्र शासन
सार्वजनिक बांधकाम विभाग
शासन निर्णय क्रमांक संकीर्ण २०१८/प्र.क्र.१२१/ इमारती-२
मादाम कामा रोड, हुतात्मा राजगुरु चौक, मुंबई - ४०० ०३२
दिनांक : ०५/०१/२०१९
वाचा :-१) शासन निर्णय, सा.बां. विभाग क्र. सीएटी ०८/०८/प्र.क्र.१३९/इमा.२, दि. ५ डिसेंबर २००८ २) शासन परिपत्रक क्र. संकीर्ण ०८/२०१५/प्र.क्र.१५१/इमा.२, दि.२१ नोव्हेंबर २०१५
प्रस्तावना
शासकीय/निमशासकीय सेवेतून निवृत्त झालेल्या अभियंत्यांना कंत्राटदार म्हणून नोंदणी देण्यासाठी सार्वजनिक बांधकाम विभागामार्फत शासन निर्णय दि.०५/१२/२००८ व शासन परिपत्रक दि.२१/११/२०१५ निर्गमित करण्यात आले आहेत. दरम्यानच्या काळात वेळोवेळी कंत्राटदार नोंदणीच्या नियमांमध्ये बदल
करण्यात आलेले आहेत. तसेच शासकीय सेवेतून सेवानिवृत्त होणा-या व्यक्तींच्या तांत्रीक ज्ञानाचा व अनुभवाचा फायदा शासकीय कार्य करतांना व्हावा या हेतूने, आताच्या परिस्थितीत शासकीय/निमशासकीय सेवेतून निवृत्त झालेल्या अभियंत्यांना कंत्राटदार म्हणून नोंदणी देण्यासाठी खालील प्रमाणे सुधारीत सूचना देण्यात येत आहे.
त्यानुषंगाने शासकीय/निमशासकीय सेवेतून सेवानिवृत्त झालेल्या अभियंत्यांना कंत्राटदार नोंदणीसाठी यापूर्वीचे शासन निर्णय अधिक्रमीत करण्यात येत असून खालीलप्रमाणे शासन निर्णय निर्गमित करण्यात येत आहे.
शासन निर्णय
१) कार्यकारी अभियंता पदापेक्षा निम्न पदावरुन सेवानिवृत्त झालेल्या स्थापत्य अभियंत्यांना रु.९० लक्ष रकमेसाठी व विद्युत अभियंत्यांना रु.१० लक्ष साठी नोंदणी देण्यात यावी.
२) कार्यकारी अभियंता व त्यापेक्षा उच्च पदावरुन सेवानिवृत्त झालेल्या स्थापत्य अभियंत्यांना रु.१५० लक्ष रकमेसाठी व विद्युत अभियंत्यांना रु.२५ लक्षसाठी नोंदणी देण्यात यावी.
३) सेवानिवृत्त अभियंत्यांना कंत्राटदार म्हणून नोंदणी करतांना त्यांना शासनाकडून/सक्षम प्राधिका याकडून ना देय / ना चौकशी प्रमाणपत्र प्राप्त करुन घेणे बंधनकारक राहील.
४) इच्छुक अभियंता यांना पतधारी प्रमाणपत्र (solvency certificate), सुरक्षा ठेव अनामत रक्कम (security deposit), इसारा रक्कम (Earnest Money) इत्यादी बाबतचे नियम अन्य ठेकेदारांप्रमाणेच राहतील. तथापि निवृत्त अभियंता यांना नोंदणीवेळी वार्षीक उलाढाल तसेच हातातील कामे (Works in hand) यामधून सूट देण्यात येत आहे.
# Page 2
शासन निर्णय क्रमांकः संकीर्ण २०१८/प्र.क्र.१२१/इमारती-२
५) शासकीय कर्मचा-याने सेवानिवृत्तीच्या शेवटच्या वर्षभरात ज्या विभागात काम केलेले आहे त्या विभागात सेवानिवृत्तीनंतर एक वर्षाच्या कालावधीसाठी निविदा भरता येणार नाही.
६) कार्यकारी अभियंता पदापेक्षा निम्न पदावरुन सेवानिवृत्त झालेल्या नोंदणीकृत स्थापत्य अभियंत्यांना व विद्युत अभियंत्यांना शासकीय सेवेतील अनुभवाच्या आधारे अनुक्रमे रु.३०० लक्ष व रु.५० लक्ष रक्कमेची कामे अथवा ३ वर्षे यापैकी जे लवकर असेल तोपर्यंत प्रत्यक्ष काम केल्याच्या अनुभवाच्या दाखल्याची निविदा प्रक्रियेत आवश्यकता नाही. तसेच आवश्यक यंत्रसामुग्री बाबत देखील उपरोक्त कालावधीत शिथीलता देण्यात येत आहे.
७) कार्यकारी अभियंता व त्यापेक्षा उच्च पदावरुन सेवानिवृत्त झालेल्या स्थापत्य अभियंत्यांना व विद्युत अभियंत्यांना अनुक्रमे रु.५०० लक्ष व रु.१०० लक्ष रक्कमेची कामे अथवा ३ वर्षे यापैकी जे लवकर असेल तोपर्यंत प्रत्यक्ष काम केल्याच्या अनुभवाच्या दाखल्याची निविदा प्रक्रियेत आवश्यकता नाही. तसेच आवश्यक यंत्रसामुग्री बाबत देखील उपरोक्त कालावधीत शिथीलता देण्यात येत आहे.
८) निवृत्त अभियंता यांना सदरील सूट ही सेवानिवृत्तीनंतर/राजीनाम्यानंतर ५ वर्षाच्या आत अर्ज केल्यास मिळू शकेल.