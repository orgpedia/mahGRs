# Page 1
नांदेड जिल्ह्यातील नायगांव तालुक्यातील राज्यमार्ग २६४ शेळागांव (छत्री) सुजलेगांव औराळ कोठाळा दुगांव बेळकोणी फाटा इतर जिल्हा मार्ग १६१ रस्ता प्रमुख जिल्हा मार्ग म्हणून दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०२१/प्र.क्र.२२/नियोजन-२
मंत्रालय, मुंबई-४०० ०३२
दिनांक- ०३ मार्च, २०२१
पहावे :- १) मुख्य अभियंता, सार्वजनिक बांधकाम प्रादेशिक विभाग, औरंगाबाद यांचे पत्र जा.क्र./मुअऔ/ का-१४/प्रआ/रवियो-०१-२१/२६२९, दि.२४/०९/२०२०.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, औरंगाबाद यांनी संदर्भाधिन पत्रान्वये नांदेड जिल्ह्यातील नायगांव तालुक्यातील राज्यमार्ग २६४ शेळागांव (छत्री) सुजलेगांव औराळ कोठाळा दुगांव बेळकोणी फाटा इतर जिल्हा मार्ग १६१ रस्ता प्रमुख जिल्हा मार्ग म्हणून दर्जोन्नत करणेबाबत प्रस्ताव शासनास सादर केलेला आहे. तसेच जिल्हा परिषद, नांदेड यांनी सदर रस्ते दर्जोन्नत करणेबाबत मागणी केलेली आहे.
सदर रस्त्यांवरील गावांची संख्या, लोकसंख्या, रस्त्यांचा होणारा वापर तसेच जिल्हा परिषद, नांदेड यांचा ठराव विचारात घेता, सदर रस्ता प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, औरंगाबाद यांचा प्रस्ताव व जिल्हा परिषद, नांदेड यांचा ठराव विचारात घेऊन नांदेड जिल्ह्यातील खालील रस्ता दर्जोन्नत करण्यात येत आहेत.
------------------------------------------------------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | सामाविष्ठ रस्त्याचा क्रमांक | साखळी क्रमांक व लांबी | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
| १. | राज्यमार्ग २६४ शेळागांव (छत्री) सुजलेगांव औराळ कोठाळा दुगांव बेळकोणी फाटा इतर जिल्हा मार्ग १६१ रस्ता. | इतर जिल्हा मार्ग १६१ | (०/००ते १०/००) १०.०० कि.मी. | १०.०० कि.मी. | प्रमुख जिल्हा मार्ग-११८ |
|  | एकूण | १०.०० कि.मी. |  |
------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः रवियो-२०२१/प्र.क्र.२२/नियोजन-२
परिणामी रस्ते विकास योजना २००१-२०२१ मधील नांदेड जिल्ह्यातील प्रमुख जिल्हा मार्ग दर्जाच्या रस्त्यांच्या एकूण लांबीत १०.०० कि.मी. ने वाढ होवून एकूण लांबी (३३०८.७+ १०.००) म्हणजेच ३३१८.७०० कि.मी. इतकी व इतर जिल्हा मार्ग रस्त्यांच्या एकूण लांबीत १०.०० कि.मी. ने घट होवून एकूण लांबी ( १२८६.६५-१०.००) म्हणजेच १२७६.६५ कि.मी. इतकी होईल.