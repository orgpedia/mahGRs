# Page 1
संकल्पचित्र मंडळ (पूल व इमारती), नवी मुंबईमधील पदे पूल घटक क्र-२, पुणे कार्यालयाकडे वर्ग करणेबाबत..
महाराष्ट्र शासन
सार्वजनिक बांधकाम विभाग,
शासन निर्णय क्र.ईएसटी-२०१८/प्र.क्र.४९/प्रशासन-१ मंत्रालय, मुंबई - ४०० ०३२
दिनांक:- २४ ऑगस्ट, २०१८
संदर्भ:- १) सार्वजनिक बांधकाम विभागाचा शासन निर्णय क्र. ईएसटी-१००६/प्र.क्र.७३/प्रशासन-१ दि.२८.०६.२००६ २) सार्वजनिक बांधकाम विभाग शासन शुध्दीपत्रक क्र. ईएसटी-१००६/ (प्र.क्र.७३/०६)/ प्रशासन-१ दि.२३.११.२००६ ३) अधीक्षक अभियंता, संकल्पचित्र मंडळ (पूल व इमारती), कोकण भवन नवी मुंबई यांचे क्र. अअसंचिमं/१३३३/२०१८ दि. २१.०७.२०१८ रोजीचे पत्र.
प्रस्तावना : उपरोक्त संदर्भाधीन क्र. १ च्या शासन निर्णयान्वये अधीक्षक अभियंता, संकल्पचित्र मंडळ ( पूल व इमारती), नवी मुंबई यांच्या अखत्यारितील पूल घटक क्र. २ या घटक कार्यालयाचे कार्यरत व रिक्त पदांसह नवी मुंबई येथून पुणे येथे स्थलांतरण करण्यात आले आहे. तसेच संदर्भाधीन क्र.२ च्या शासन शुध्दीपत्रकान्वये पूल घटक क्र. २ या कार्यालयातील आकृतीबंधानुसार मंजूर १५ पदांपैकी वर्ग-१ मधील ७ पदे, वर्ग-२ मधील १ पद व वर्ग -३ मधील १ पद अशी एकूण ९ पदे पुणे कार्यालयाकडे वर्ग करण्यात आली आहेत. उर्वरित वर्ग-३ मधील ४ पदे व वर्ग -४ मधील २ पदे अशी एकूण ६ पदे प्रशासकीय कारणास्तव पूल घटक क्र. २ कार्यालयाकडे वर्ग करण्यात आली नव्हती. सद्य:स्थितीत सदर ६ पदांची आवश्यकता विचारात घेऊन, कार्यकारी अभियंता, पूल घटक-२ पुणे कार्यालयाकडे वर्ग करण्याची बाब शासनाच्या विचाराधीन होती.
शासन निर्णय अधीक्षक अभियंता, संकल्पचित्र मंडळ (पूल व इमारती), नवी मुंबई यांच्या अखत्यारितील पूल घटक-२ कार्यालयासाठी आकृतीबंधानुसार मंजूर करण्यात आलेल्या १५ पदांपैकी पूल घटक-२ या कार्यालयाकडे वर्ग करावयाची राहिलेली खालील नमूद ६ पदे वर्ग करण्यास या शासन निर्णयाद्वारे मंजुरी देण्यात येत आहे.
----------------------------------------------------------------------------
| अ.क्र. | पदनाम | कार्यकारी अभियंता, पूल घटक २, पुणे यांचेकडे वर्ग करावयाची पदे |
| १. | अनुरेखक | ३ |
| २. | लघु-टंकलेखक | १ |
| ३. | लोहमुद्रक | १ |
| ४. | शिपाई | १ |
|  | एकूण | ६ |
----------------------------------------------------------------------------
# Page 2
शासन निर्णय क्रमांक: ईएसटी-२०१८/प्र.क्र.४९/प्रशासन-१
२. याबाबत संबंधित कोषागार कार्यालयाने वेतन आणि आहरण व संवितरण सुलभतेने होण्याच्या अनुषंगाने योग्य ती कार्यवाही करावी.