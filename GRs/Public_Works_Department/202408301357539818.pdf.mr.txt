# Page 1
राजकोट. जि. सिंधुदूर्ग येथे भारतीय
नौदलामार्फत उभारण्यात आलेल्या छत्रपती शिवाजी महाराजांच्या पुतळ्याच्या झालेल्या
दुर्घटनेच्या अनुषंगाने तांत्रिक समिती गठीत
करण्याबाबत....
महाराष्ट्र शासन
सार्वजनिक बांधकाम विभाग,
शासन निर्णय क्रमांक : बीडीजी-२०२४/प्र.क्र.३३०/इमा-३
मंत्रालय, मुंबई - ४०० ०३२.
दिनांक :- ३० ऑगस्ट, २०२४
प्रस्तावना :
सिंधुदूर्ग जिल्यातील किल्ले राजकोट येथे भारतीय नौदल दिनाचे औचित्य साधून दिनांक
०४.१२.२०२३ रोजी भारतीय नौदलाने उभारलेल्या छत्रपती शिवाजी महाराजांच्या पुतळ्याचे अनावरण
करण्यात आले होते. दिनांक २६.०८.२०२४ रोजी पुतळ्यास दुर्घटना झाली.
सदर दुर्घटनेसंबंधात मा.मुख्यमंत्री महोदयांच्या अध्यक्षतेखाली दि.२८.०८.२०२४ रोजी बैठकीचे
आयोजन करण्यात आले होते. सदर पुतळ्यास झालेल्या दुर्घटनेची कारणमिमांसा स्पष्ट्ट होण्याकरिता
चौकशी समिती स्थापन करण्याचे आदेश मा.मुख्यमंत्री महोदयानी दिले.
शासन निर्णय :
किल्ले राजकोट. ता.मालवण, जि. सिंधुदूर्ग येथे भारतीय नौदलामार्फत उभारण्यात आलेल्या
छत्रपती शिवाजी महाराजांच्या पुतळ्याच्या झालेल्या दुर्घटनेची चौकशी करण्यासाठी खालील तांत्रिक
समिती गठीत करण्यात येत आहे.
१ कमोडोर पवन धिंगरा, भारतीय नौदलाचे तज्ञ : अघ्यक्ष
२ श्री.संजय दशपुते, सचिव (बांधकामे), सार्वजनिक बांधकाम विभाग, : सदस्य
मंत्रालय, मुंबई
३ श्री. विकास रामगुडे, ३० वषे स्रक्चरल डिझाईनचा अनुभव, पुर्व मुख्य : सदस्य
अभियंता, डिझाईन, सा.बां. विभाग - सध्या सहव्यवस्थापकीय संचालक सचिव
MSIDC, मुंबई
४ प्रा. जांगीड, ३० वर्षाचा स्रक्चरल इंजीनिअरींगचा अनुभव, आय.आय.टी., : सदस्य
मुंबई
५ प्रा. परीदा, १२ वर्षाचा मेटलर्जी इंजीनिअरींग व मटेरियल सायन्सचा : सदस्य
अनुभव, आय.आय.टी., मुंबई
२. वरीलप्रमाणे गठीत करण्यांत आलेली समिती खालील बाबींवर विचार करुन तद्नुषंगाने यथोचित
शिफारशी शासनास सादर करेल.
अ) किल्ले राजकोट. जि. सिंधुदूर्ग येथे भारतीय नौदलामार्फत उभारण्यात आलेल्या छत्रपती शिवाजी
महाराजांच्या पुतळ्याबाबत झालेल्या दुर्घटनेची नेमकी कारणमिमांसा शोधणे.
ब) सदर दुर्घटनेमागील दोषी निश्चित करणे.
३. वरील तांत्रिक समितीने नेमून दिलेले काम सत्वर हाती घेऊन, आवश्यक अहवाल राज्य शासनास
तात्काळ सादर करावा.
# Page 2
शासन निर्णय क्रमांकः बीडीजी-२०२४/प्र.क्र.३३०/इमा-३
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध