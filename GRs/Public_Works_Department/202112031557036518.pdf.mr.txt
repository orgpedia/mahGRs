# Page 1
पदोन्नती ---
जिल्हा परिषदेतील जिल्हा तांत्रिक सेवेतील कनिष्ठ अभियंता (पदवीधर) संवर्गातून महाराष्ट्र अभियांत्रिकी सेवा, गट-अ मधील उप विभागीय अभियंता (स्थापत्य) या पदावर पदोन्नती ---
महाराष्ट्र शासन
सार्वजनिक बांधकाम विभाग
शासन आदेश क्रमांकः पीओजी-२०२१/प्र.क्र.१७६/सेवा-२
हुतात्मा राजगुरु मार्ग, मादाम कामा मार्ग,
मंत्रालय, मुंबई- ४०० ०३२
दिनांक:०३.१२.२०२१
शासन आदेश
प्रस्तुत आदेशान्वये सन २०२०-२१ च्या निवडसूचीतील सोबतच्या परिशिष्ट “अ” मध्ये नमूद केलेल्या जिल्हा परिषदेतील जिल्हा तांत्रिक सेवेतील कनिष्ठ अभियंता (पदवीधर) यांना कनिष्ठ अभियंता (पदवीधर) संवर्गातून महाराष्ट्र अभियांत्रिकी सेवा, गट-अ मधील उप विभागीय अभियंता (स्थापत्य) पदावर वेतनस्तर एस - २० रु.५६, १०० - १,७७,६०० या वेतनश्रेणीत जेष्ठतेनुसार, तात्पुरत्या स्वरुपात पदोन्नती देण्यात येत असून पदोन्नती उपरांत त्यांची पदस्थापना परिशिष्ट “अ” मध्ये त्यांच्या नावांसमोर दर्शविलेल्या ठिकाणी करण्यात येत आहे.
२. जिल्हा परिषदेतील जिल्हा तांत्रिक सेवेतील कनिष्ठ अभियंता (पदवीधर) यांना पुढील अटींच्या अधिन राहून उप विभागीय अभियंता (स्थापत्य) पदावर तात्पुरती पदोन्नती देण्यात येत आहे: (१) पदोन्नतीच्या कोट्यातील रिक्त पदावर निव्वळ तात्पुरत्या स्वरुपात सेवाजेष्ठतेनुसार मा.सर्वोच्च न्यायालयात दाखल विशेष अनुज्ञा याचिका क्र.२८३०६/२०१७ च्या निर्णयाच्या अधीन राहून पदोन्नती देण्यात येत आहे.
(२) सदर तात्पुरत्या पदोन्नत्या या रिट पिटीशन स्टॅम्प नं.१०८७६/२०२१ व रिट पिटीशन स्टॅम्प नं.१०८७८/२०२१ मध्ये मा. उच्च न्यायालय, मुंबई यांनी दि. २५.५.२०२१ रोजी दिलेल्या निर्णयानुसार सदर रिट याचिकेत होणाऱ्या अंतिम निर्णयाच्या अधीन राहतील.
(३) सदर पदोन्नती निव्वळ तात्पुरत्या स्वरूपाची असल्याने या तात्पुरत्या पदोन्नतीच्या परिणामी निवडसूचीतील अधिकाऱ्यांना नियमितपणाचा कोणताही हक्क मिळणार नाही.
(४) सदर पदोन्नती आदेशातील जे अधिकारी पदोन्नती नाकारतील त्यांच्याबाबतीत सा.प्र.वि., शासन निर्णय, दि.१२.९.२०१६ नुसार कार्यवाही करण्यात येईल.
३. उपरोक्त नमूद अभियंत्यांविरूध्द, महाराष्ट्र नागरी सेवा (शिस्त व अपिल) नियम, १९७९ मधील नियम ८ व १० खाली विभागीय चौकशी चालू अथवा प्रस्तावित / न्यायालयीन प्रकरण/FIR दाखल नसल्याच्या अटीच्या अधीन राहून सदर पदोन्नतीचे आदेश निर्गमित करण्यात येत आहेत. तथापि, यापैकी एखादया अभियंत्याच्या विरूध्द या आदेशाच्या दिनांकास विभागीय चौकशी/न्यायालयीन प्रकरण/FIR दाखल असल्यास त्यांच्याबाबतीत हे आदेश आपोआप रद्द होतील.
# Page 2
शासन आदेश क्रमांकः पीओजी-२०२१/प्र.क्र.१७६/सेवा-२
४. सोबतच्या परिशिष्ट “अ” मधील अ.क्र. १० येथील अभियंत्यांना सेवा जेष्ठतेनुसार व दिव्यांग प्रवर्गासाठी आरक्षित असलेल्या पदावर व अ.क्र. ३८ येथील अभियंत्यांना दिव्यांग प्रवर्गासाठी आरक्षित असलेल्या पदावर तात्पुरती पदोन्नती देण्यात येत आहे.
५. संबंधित मुख्य कार्यकारी अधिकारी, जिल्हा परिषद यांना अशी विनंती करण्यात येते की, त्यांच्याकडे नियुक्त असलेल्या परिशिष्ट “अ” मधील अधिकाऱ्यांना सदर पदोन्नतीच्या आदेशानुसार तात्काळ कार्यमुक्त करावे व नवीन नियुक्तीच्या ठिकाणी कमीतकमी पदग्रहण अवधी घेऊन रजेवर न जाता रुजू होण्याचे आदेश द्यावेत.
६. संबंधित कनिष्ठ अभियंता (पदवीधर) यांनी पदोन्नतीने पदस्थापना केलेल्या पदावर या आदेशाच्या दिनांकापासून १ महिन्याच्या आत रूजू व्हावे, अन्यथा सा.प्र.वि. अधिसूचना दि.१४.७.२०२१ नुसार संबंधित कनिष्ठ अभियंता (पदवीधर ) यांचा अनुपस्थितीचा कालावधी अकार्यदिन (dies non ) म्हणून गणला जाईल. तसेच, त्यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम-२३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरूपाची आवेदने सादर केल्यास ते शिस्तभंगाच्या कारवाईस पात्र ठरतील.
७. संबंधित मुख्य अभियंता, सार्वजनिक बांधकाम प्रादेशिक विभाग / मुख्य कार्यकारी अधिकारी, जिल्हा परिषद यांना कळविण्यात येते की, पदोन्नत अभियंते १ महिन्याच्या आत रुजू न झाल्यास परि.६ मध्ये नमूद केल्यानुसार शासन स्तरावर पुढील कार्यवाही करण्यासाठी अशा अधिकाऱ्यांची नावे शासनास कळवावीत.
८. सदर पदोन्नती आदेशान्वये सार्वजनिक बांधकाम विभागाच्या आस्थापनेवरील पदावर पदस्थापना दर्शविलेले अधिकारी वगळून, अन्य ठिकाणी पदस्थापना दर्शविलेली पदे प्रतिनियुक्तीची पदे आहेत. सदर नियुक्ती ही महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ च्या परिच्छेद दोन मध्ये विहीत केलेल्या प्रतिनियुक्तीच्या अटी व शर्तीच्या अधीन राहून करण्यात येत आहे.
# Page 3
# Page 4
# Page 5
# Page 6