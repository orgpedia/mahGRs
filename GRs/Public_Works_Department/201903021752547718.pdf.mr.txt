# Page 1
पदोन्नती आदेश रद्द करणेबाबत उप विभागीय अधिकारी (स्थापत्य) महाराष्ट्र शासन
सार्वजनिक बांधकाम विभाग
शासन आदेश क्रमांक: पीओजी-२०१८/प्र.क्र.१८३/सेवा-२
मंत्रालय, मुंबई- ४०००३२
दिनांक : २.३.२०१९
वाचा - १) शासन आदेश क्रमांक- पीओजी-२०१८/प्र.क्र.१८३ /सेवा-२ दिनांक :- ३१.१०.२०१८
अपदविधर कनिष्ठ अभियंता (स्थापत्य) संवर्गातून महाराष्ट्र अभियांत्रिकी सेवा गट-अ मधील उप विभागीय अधिकारी पदावर पदोन्नती देण्यासाठीच्या सन २०१७-२०१८ च्या निवडसूचीमधील अभियंत्यांना संदर्भिय शासन आदेशान्वये उप विभागीय अधिकारी पदावर पदोन्नतीने पदस्थापना देण्यात आलेली आहे.
२. सदर आदेशातील अ.क्र. ४ वरील श्री. बी. एम. राजपूत, कनिष्ठ अभियंता यांची जि.प.(बां) उप विभाग, नांदेड येथे पदोन्नतीने पदस्थापना करण्यात आलेली आहे. तसेच सदर पदोन्नती आदेशामध्ये दिनांक १९.१२.२०१८ च्या आदेशान्वये अंशतः बदल करून त्यांची पदस्थापना उप कार्यकारी अभियंता, सा.बां.विभाग, औरंगाबाद येथे करण्यात आलेली आहे.
३. श्री.राजपूत यांना देण्यात आलेली पदोन्नती ही, अपदवीधर कनिष्ठ अभियंता संवर्गाच्या दिनांक १.४.१९७४ ते दिनांक ३१.३.१९९६ या कालावधीच्या दिनांक १.८.२००१ रोजी प्रसिध्द करण्यात आलेल्या अंतिम ज्येष्ठतासूची मधील त्यांचा ज्येष्ठता क्रमांक १७७४ नुसार देण्यात आलेली आहे. तथापि, श्री. राजपूत यांची ज्येष्ठता सदर अंतिम ज्येष्ठतासूचीमध्ये अ.क्र.१७७४ व अ.क्र.२३३४ या दोन ठिकाणी दर्शविण्यात आल्याचे शासनाच्या निदर्शनास आले. याबाबतची शहानिशा केल्यानंतर असे आढळून आले की, श्री.बी.एम.राजपूत यांचा कनिष्ठ अभियंता पदावरील नियमित अस्थायी आस्थापनेवरील नियुक्ती दिनांक ८.१२.१९९४ हा असून, त्यानुसार त्यांचा ज्येष्ठताक्रम २३३४ हा योग्य आहे. त्यामुळे शासन शुध्दीपत्रक क्र.ज्येष्ठता २०१९/प्र.क्र.५/आस्था-१, दिनांक ८.२.२०१९ अन्वये, श्री. राजपूत यांची दिनांक १.८.२००१ रोजी प्रसिध्द करण्यात आलेल्या अपदवीधर कनिष्ठ अभियंता संवर्गाच्या ज्येष्ठतासूचीमधील अ.क्र.१७७४ वरील ज्येष्ठता रद्द करण्यात येऊन, अ.क्र.२३३४ या क्रमांकावर सुधारित नोंद घेण्यात आलेली आहे.
४. अपदवीधर कनिष्ठ अभियंता संवर्गाच्या दिनांक १.८.२००१ रोजी प्रसिध्द करण्यात आलेल्या अंतिम ज्येष्ठतासूचीमधील श्री.बी.एम. राजपूत यांच्या अ.क्र. २३३४ या सुधारित ज्येष्ठतेनुसार ते पदोन्नतीस पात्र ठरत नसल्याने, सन २०१७-१८ च्या निवडसूचीमधून त्यांचे नाव वगळ्यात आले आहे. त्यामुळे श्री. बी. एम. राजपूत यांना शासन आदेश समक्रमांक दिनांक ३१.१०.२०१८ च्या आदेशान्वये उप विभागीय अधिकारी पदावर देण्यात आलेली पदोन्नती या आदेशान्वये रद्द करण्यात येत आहे.
# Page 2
शासन आदेश क्रमांक: पीओजी २०१८/ प्र.क्र.१८३/ सेवा-२, दिनांक २.३.२०१९