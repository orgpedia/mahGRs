# Page 1
सार्वजनिक बांधकाम विभागाच्या अधिपत्याखालील अनुसूचित जमातीचे जातीदावे अवैध ठरलेल्या अधिका-यांसाठी अधिसंख्य पदे निर्माण करून सदर अधिसंख्य पदांना मुदतवाढ देणेबाबत.....
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०२१/प्र.क्र.३८/प्रशासन-१
मंत्रालय, मुंबई ४०० ०३२
दि. ०१ जून, २०२१
संदर्भ : १) सामान्य प्रशासन विभाग, शासन निर्णय क्र. बीसीसी-२०१८/प्र.क्र.३०८/१६-ब, दि.२१ डिसेंबर, २०१९
२) सार्वजनिक बांधकाम मंडळ, अहमदनगर यांचा कार्यालयीन आदेश क्र. ०४/२०२०, दि. ०३ जानेवारी, २०२० व कार्यासन सेवा-३ सार्वजनिक बांधकाम विभाग, मंत्रालय, मुंबई यांचे पत्र क्र. ०६/२०२०, दि. १३ ऑक्टोबर, २०२०
३) कार्यासन सेवा-३, सार्वजनिक बांधकाम विभाग, मंत्रालय, मुंबई यांचे कार्यालयीन आदेश क्र. ०६/२०२०, दि. २६ मे, २०२०
४) सामान्य प्रशासन विभाग, शासन निर्णय क्र. बीसीसी-२०२०/प्र.क्र.१८७ ओ/१६-ब, दि.३० जून, २०२०
५) सामान्य प्रशासन विभाग, शासन निर्णय क्र. बीसीसी २०१८/ प्र.क्र.३०८/१६-ब दि. २७ नोव्हेंबर, २०२०
प्रस्तावना -:
माननीय सर्वोच्च न्यायालयाने सिव्हील अपिल क्र. ८९२८/२०१५ (चेअरमन ॲन्ड मॅनेजिंग
डायरेक्टर, एफसीआय आणि इतर विरूध्द जगदिश बालाराम बहिरा व इतर) व इतर याचिकेमध्ये दि. ०६
जुलै, २०१७ रोजी मागास जातींना असलेल्या आरक्षणाच्या आधारे शासकीय सेवेत दाखल झालेल्या व
त्यानंतर जातीचे दावे अवैध ठरलेल्या व्यक्तींना शासकीय सेवेत संरक्षण देय ठरत नाही, असा निर्णय दिला
आहे. सदर निर्णयाच्या अनुषंगाने माननीय उच्च न्यायालय, मुंबई, खंडपीठ नागपूर येथील रिट याचिका क्र.
३१४०/२००८ मधील दि. २८ सप्टेंबर, २०१८ च्या आदेशामध्ये तसेच सर्वोच्च न्यायालयाच्या आदेशानुसार
दि. ३१ डिसेंबर, २०१९ पर्यंत कार्यवाही करण्याचे आदेश दिले आहेत. त्यानुषंगाने उपरोक्त संदर्भाधीन क्र.१
च्या शासन निर्णयातील तरतुदी विचारात घेता, सार्वजनिक बांधकाम विभागाच्या अधिपत्याखालील
अनुसूचित जमातीचे जात प्रमाणपत्र अवैध ठरलेले, अनुसूचित जमातीचे जात प्रमाणपत्र अवैध ठरल्यानंतर
विशेष मागास प्रवर्गाचे अथवा अन्य कोणत्याही मागास प्रवर्गाचे जात वैधता प्रमाणपत्र सादर केलेले
अधिकारी, अनुसूचित जमातीचा दावा सोडून दिलेले अधिकारी तसेच ज्या अधिका-यांनी त्यांचे अनुसूचित
जमातीचे जात प्रमाणपत्र अवैध ठरविण्याच्या जात पडताळणी समितीच्या निर्णयाच्या विरोधात माननीय
# Page 2
शासन निर्णय क्रमांक: ईएसटी-२०२१/प्र.क्र.३८/प्रशासन-१
न्यायालयात याचिका दाखल केल्या असतील, मात्र त्यांच्या प्रकरणी माननीय उच्च न्यायालयाने किंवा
माननीय सर्वोच्च न्यायालयाने जात प्रमाणपत्र अवैध ठरविण्याच्या समितीच्या निर्णयास स्थगिती दिली
नसेल असे अधिकारी यांच्या सेवा अधिसंख्य पदावर वर्ग करण्यात आल्या असल्याने, त्यासाठीची अधिसंख्य
पदे निर्माण करण्याची बाब शासनाच्या विचाराधीन होती.
तसेच सामान्य प्रशासन विभागाच्या दि. २७ नोव्हेंबर, २०२० च्या शासन निर्णयान्वये, अधिसंख्य
पदांवर सेवा वर्ग करण्यात आलेल्या / नियुक्त्या देण्यात आलेल्या अधिका-यांच्या अधिसंख्य पदांवरील
नियुक्त्यांना, अधिसंख्य पदावरील ११ महिन्यांचा कालावधी संपुष्टात आल्यांनतर पुढील ११ महिने किंवा
ते सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत किंवा अभ्यास
गटाच्या शिफारशी शासनास प्राप्त होऊन त्यावर शासनाचा अंतिम निर्णय होईपर्यंत यापैकी जे आधी घडेल
तोपर्यंत मुदतवाढ देण्याचे निदेश देण्यात आले असल्याने, सार्वजनिक बांधकाम विभागाच्या
अधिपत्याखालील अनुसूचित जमातीचे जातीदावे अवैध ठरलेल्या अधिका-यांकरिता अधिसंख्य पदे निर्माण
करून सदर अधिसंख्य पदांना मुदतवाढ देण्याची बाब शासनाच्या विचाराधीन होती.
शासन निर्णय :
सामान्य प्रशासन विभागाच्या संदर्भाधीन क्र. १ च्या शासन निर्णयामधील तरतुदींच्या अधीन राहून
सार्वजनिक बांधकाम विभागाच्या अधिपत्याखालील प्रपत्र ‘अ’ व प्रपत्र ‘ब' मध्ये नमूद अधिका-यांच्या सेवा
अधिसंख्य पदांवर वर्ग करण्यात आल्याने त्यासाठीची आवश्यक १२ अधिसंख्य पदे तात्पुरत्या स्वरूपात
११ महिन्यांकरिता किंवा सदर अधिकारी सेवेत राहिले असते तर ते ज्या दिनांकाला सेवानिवृत्त झाले असते
त्या दिनांकापर्यंत यांपैकी जे आधी घडेल त्या कालावधीपर्यंत निर्माण करण्यास या शासन निर्णयान्वये
मान्यता देण्यात येत आहे.
तसेच सामान्य प्रशासन विभागाच्या संदर्भाधीन क्र.१ व ५ या शासन निर्णयांमधील तरतुदींच्या अधीन
राहून, सार्वजनिक बांधकाम विभागाच्या अधिपत्याखालील प्रपत्र ‘अ’ व प्रपत्र ‘ब’ मध्ये नमूद अधिका
यांच्या १० (श्री. जे. एम. सोरते यांच्या सेवा अधिसंख्य पदावर वर्ग करून अद्याप ११ महिन्यांचा कालावधी
न लोटल्याने त्यांना वगळून व श्री. अजय उध्दवराव इंगळे हे दि. ३१ मे, २०२० रोजी सेवानिवृत्त झाल्याने
त्यांनादेखील वगळण्यात येऊन इतर १० जणांना) अधिसंख्य पदांना यापुढील ११ महिने किंवा ते सेवेत
राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत किंवा अभ्यास गटाच्या
पृष्ठ ६ पैकी २
# Page 3
शासन निर्णय क्रमांक: ईएसटी-२०२१/प्र.क्र.३८/प्रशासन-१
शिफारशी शासनास प्राप्त होऊन त्यावर शासनाचा अंतिम निर्णय होईपर्यंत यापैकी जे आधी घडेल तोपर्यंत
मुदतवाढ देण्यात येत आहे.
२. या अधिसंख्य पदाच्या वेतनावर होणारा खर्च हा संबंधित अधिकारी ज्या कार्यालयात कार्यरत
राहतील, त्या कार्यालयाच्या वेतनासंबंधिच्या लेखाशीर्षाखाली खर्ची टाकण्यात यावा आणि संबंधित वित्तीय
वर्षाच्या मंजूर अनुदानातून भागविण्यात यावा.
३. सदर शासन निर्णय, सामान्य प्रशासन विभागाच्या क्र. बीसीसी २०१८/ प्र.क्र.३०८/१६-ब, दि.२१
डिसेंबर, २०१९ व क्र. बीसीसी -२०२०/प्र.क्र.१८७ ओ/१६-ब, दि.३० जून, २०२० रोजीच्या तसेच सामान्य
प्रशासन विभागाच्या क्र. बीसीसी २०१८/प्र.क्र.३०८/१६-ब, दि.२७ नोव्हेंबर, २०२० या शासन निर्णयातील
तरतुदीनुसार निर्गमित करण्यात येत आहे.
# Page 4
# Page 5
# Page 6