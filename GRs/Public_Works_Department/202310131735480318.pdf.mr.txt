# Page 1
श्री. दिपक गणपत कोळी, कनिष्ठ अभियंता यांच्यासाठी निर्माण करण्यात आलेल्या अधिसंख्य पदास मुदतवाढ देणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०२१/प्र.क्र.३४/प्रशासन-१
मंत्रालय, मुंबई ४०० ०३२.
दिनांक :- १३ ऑक्टोबर, २०२३.
संदर्भ :- १) सामान्य प्रशासन विभाग, शासन निर्णय क्र. बीसीसी-२०१८/ प्र.क्र.३०८/१६-ब, दि. २१ डिसेंबर, २०१९
२) सामान्य प्रशासन विभाग, शासन निर्णय क्र. बीसीसी -२०२०/प्र.क्र.१८७ ओ/१६-ब, दि.३० जून, २०२०.
३) सार्वजनिक बांधकाम विभाग, शासन निर्णय समक्रमांक, दि.०३ मे, २०२१.
४) सामान्य प्रशासन विभाग, शासन निर्णय, क्र. बीसीसी-२०१८/प्र.क्र.३०८/१६-ब, दि. २८ ऑक्टोबर, २०२१.
५) सामान्य प्रशासन विभाग, शासन निर्णय क्र. बीसीसी-२०१९/प्र.क्र.५८१ ए/१६-ब, दि. १४ डिसेंबर, २०२२.
६) मुख्य अभियंता, सार्वजनिक बांधकाम प्रादेशिक विभाग, मुंबई यांचे क्र. मुअ (i) / आस्था-२/१५६८/२०२३, दि.१० एप्रिल, २०२३ रोजीचे पत्र.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, मुंबई यांच्या अधिपत्याखालील कार्यालयात कार्यरत असलेले श्री. दिपक गणपत कोळी, कनिष्ठ अभियंता यांचे अनुसुचित जमातीचे जात वैधता प्रमाणपत्र अवैध ठरल्यामुळे त्यांच्यासाठी संदर्भाधीन शासन निर्णय, दि.०३ मे, २०२१ अन्वये अधिसंख्य पद निर्माण करुन त्यांना ११ महिने किंवा ते सेवेत राहिले असते तर ते ज्या दिनांकाला सेवानिवृत्त होतील त्या दिनांकापर्यंत किंवा अभ्यास गटाच्या शिफारशींवर शासनाचा अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्यात आलेली आहे. श्री. दिपक कोळी यांच्यासाठी निर्माण करण्यात आलेल्या अधिसंख्य पदाची मुदत संपुष्टात आल्यामुळे सदर अधिसंख्य पदास मुदतवाढ देण्याची बाब शासनाच्या विचाराधीन होती.
शासन निर्णय : मुख्य अभियंता, सार्वजनिक बांधकाम प्रादेशिक विभाग, मुंबई यांच्या अधिपत्याखालील कार्यालयात कार्यरत असलेले श्री दिपक गणपत कोळी, कनिष्ठ अभियंता यांना सामान्य प्रशासन विभाग, शासन निर्णय, दि. २८ ऑक्टोबर, २०२१ मधील तरतुदीनुसार दि. ०३ एप्रिल, २०२२ पासून दि.०२ मार्च, २०२३ पर्यंत ११ महिने व तद्नंतर सामान्य प्रशासन विभाग, शासन निर्णय, दि.१४ डिसेंबर,
# Page 2
शासन निर्णय क्रमांक: ईएसटी-२०२१/प्र.क्र.३४/प्रशासन-१
२०२२ मधील तरतुदीनुसार ०१ दिवसाचा तांत्रिक खंड देऊन दि.०४ मार्च, २०२३ पासून दि. ०३ फेब्रुवारी, २०२४ पर्यंत पुढील ११ महिने मुदतवाढ देण्यात येत आहे.
२. श्री. दिपक कोळी हे अधिसंख्य पदावर दि. २५/०६/२०२० रोजी रुजू झाले आहेत. त्यामुळे दि. २५/०६/२०२३ पासून सातव्या वेतन आयोगानुसार त्यांची वेतननिश्चती करुन त्यांना वेतन अदा करण्यात यावे. तसेच श्री. दिपक कोळी यांच्या वेतनावरील खर्च ते ज्या कार्यालयात कार्यरत राहतील, त्या कार्यालयाच्या वेतनासंबंधीच्या लेखाशीर्षाखाली खर्ची टाकण्यात यावा आणि संबंधीत वित्तीय वर्षाच्या मंजूर अनुदानातून भागविण्यात यावा. तसेच श्री. कोळी यांच्या अधिसंख्य पदावरील मुदतवाढीचा कालावधी संपुष्टात आल्यानंतर विहित मुदतीत प्रस्ताव शासनास सादर करण्याची दक्षता पत्तन अभियंता, रत्नागिरी पत्तन विभाग, रत्नागिरी यांनी घ्यावी.
३. सदर शासन निर्णय, सामान्य प्रशासन विभाग, शासन निर्णय, दि. २८ ऑक्टोबर, २०२१ व दि.१४ डिसेंबर, २०२२ या शासन निर्णयातील तरतुदीनुसार निर्गमित करण्यात येत आहे.