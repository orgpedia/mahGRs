# Page 1
सार्वजनिक बांधकाम विभागाच्या ई-निविदा संदर्भातील शासन निर्णयातील तरतूदींवर स्पष्टीकरण..
महाराष्ट्र शासन
सार्वजनिक बांधकाम विभाग
शासन परिपत्रक क्रमांक सीएटी/२०१७/प्र.क्र.०८/इमा-२
मंत्रालय, मुंबई-४०० ०३२.
दिनांक: ०७ मार्च, २०१९.
वाचा : १) सार्वजनिक बांधकाम विभाग, शासन निर्णय क्र. सीएटी/२०१७/प्र.क्र.०८/इमा-२, दि.२७/०९/२०१८.
२) सार्वजनिक बांधकाम विभाग, शासन निर्णय क्र. सीएटी/२०१७/प्र.क्र.०८/इमा-२, दि.२२/१०/२०१८.
३) शासन परिपत्रक क्रमांक सीएटी/२०१७/प्र.क्र.०८/इमा-२, दि.२६/११/२०१८.
परिपत्रक : उपरोक्त संदर्भाधीन शासन निर्णय अन्वये सार्वजनिक बांधकाम विभागाच्या ई-निविदा प्रक्रीयेंतर्गत एकत्रित सुधारीत सूचना निर्गमित करण्यात आल्या आहेत. तसेच संदर्भीय शासन परिपत्रकानुसार काही तरतूदींबाबत स्पष्टीकरणही देण्यात आले आहे. उपरोक्त दोनही सूचनांव्दारे ई-निविदेसंदर्भात विस्तृत सूचना देण्यात आल्या आहेत.
परंतु महाराष्ट्र राज्य कंत्राटदार महासंघ यांच्या मागणीनुसार ई-निविदेतील अतिरिक्त सुरक्षा ठेव रकमेच्या बाबतीत खालीलप्रमाणे सुधारित सूचना देण्यात येत आहेत : १) दि.२६/११/२०१८ च्या शासन निर्णयातील परिच्छेद क्र.३ मध्ये नमूद रक्कम डीडी व्दारे सादर करणे अनिवार्य होते. तथापि, सदर Additional Performance Security Deposit ची रक्कम कोणत्याही राष्ट्रीयकृत बँकेच्या DD/FDR/BG स्वरुपात स्विकारण्यात यावी.
२) ब-याचदा लगतच्या पूर्व कालावधीत पात्र ठरलेला कंत्राटदार किंवा एखादी निविदा उघडण्यावेळी पात्र असलेल्या कंत्राटदार त्याच निविदा सूचनेतील उघडण्यात आलेल्या/येणा-या दुस-या निविदावेळी अपात्र ठरविण्यात येतो, अशा कंत्राटदारांची निविदा किरकोळ कारणास्तव (जसे की, PTC, Machinery, आयकर कागदपत्रे, Similar work condition इ.) अपात्र करु नये. अश्या कंत्राटदारांनी त्यांची पूर्वीच्या Online निविदांची कागदपत्रे उपलब्ध केल्यास ती पडताळून पात्र ठरविण्याबाबत कळवावे व आर्थिक लिफाफा क्र. २ उघडावा. याबाबत अशा आशयाचे आदेश मा.उच्च न्यायालयाने सुध्दा निर्गमित केले आहेत.
# Page 2
शासन निर्णय क्रमांक: सीएटी/२०१७/प्र.क्र.०८/इमा-२