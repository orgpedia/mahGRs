# Page 1
सिंधुदुर्ग जिल्ह्यातील मालवण तालुक्यातील बिळवस आंगणेवाडी ग्रामीण मार्ग क्र.२६० हा रस्ता प्रमुख जिल्हा मार्ग म्हणून दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०२२/प्र.क्र.१३४/नियोजन-२
मंत्रालय, मुंबई-४०० ०३२
दिनांक- १० नोव्हेंबर, २०२२.
पहावे :- १) मुख्य अभियंता, सार्वजनिक बांधकाम प्रादेशिक विभाग, कोंकण यांचे पत्र जा.क्र./मुअ(को)/रेखाचित्र शाखा/दर्जोन्नती/३५५७, दिनांक ३१/१०/२०२२.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, कोंकण यांनी संदर्भाधिन पत्रान्वये सिंधुदुर्ग जिल्ह्यातील मालवण तालुक्यातील ग्रामीण मार्ग रस्ता प्रमुख जिल्हा मार्ग म्हणून दर्जोन्नत करणेबाबत प्रस्ताव शासनास सादर केलेला आहे. तसेच प्रशासक तथा मुख्य कार्यकारी अधिकारी, जिल्हा परिषद, सिंधुदुर्ग यांनी सदर रस्ता दर्जोन्नत करणेबाबत मागणी केलेली आहे.
सदर रस्त्यांवरील गावांची संख्या, लोकसंख्या, रस्त्याचा होणारा वापर तसेच प्रशासक तथा मुख्य कार्यकारी अधिकारी, जिल्हा परिषद, सिंधुदुर्ग यांनी दिलेली मान्यता विचारात घेता व आंगणेवाडी हे मालवण तालुक्यातील सर्वात मोठे तीर्थक्षेत्र असून तेथील भराडी देवी मंदिर सुप्रसिध्द आहे. त्यामुळे देवीच्या उत्सवासाठी दरवर्षी सुमारे १५ ते २१ लाख भाविकांची गर्दी असते. तसेच मालवण तालुक्यामध्ये तारकर्ली व देवबाग सारखे समुद्रकिनारे व सिंधुदुर्ग किल्ला असल्याने ऑक्टोबर ते मे महिन्याच्या दरम्यान पर्यटकाची प्रचंड मोठया प्रमाणात गर्दी असते. हे येणारे पर्यटक देखील भराडी देवीचे दर्शन घेण्यासाठी आवर्जुन आंगणेवाडीला येत असतात. सदर रस्ता आंगणेवाडीला जाणारा मुख्य रस्ता असल्याने या रस्त्यावरुन वाहतुक वर्दळ मोठया प्रमाणात असते. म्हणून सदर रस्ता प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन नि र्णय : मुख्य अभियंता, सार्वजनिक बांधकाम प्रादेशिक विभाग, कोंकण यांचा प्रस्ताव व प्रशासक तथा मुख्य कार्यकारी अधिकारी, जिल्हा परिषद, सिंधुदुर्ग यांनी दिलेली मान्यता
# Page 2
शासन निर्णय क्रमांकः रवियो-२०२२/प्र.क्र.१३४/नियोजन-२
विचारात घेऊन सिंधुदुर्ग जिल्ह्यातील मालवण तालुक्यातील खालील ग्रामीण मार्ग रस्ता, एक विशेष बाब म्हणून प्रमुख जिल्हा मार्ग म्हणून दर्जोन्नत करण्यात येत आहेत.
-------------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | सामाविष्ठ रस्त्याचा क्रमांक | साखळी क्रमांक व लांबी | दर्जोन्नत करावयाची  |  एकूण लांबी (कि.मी.) | दर्जोन्नती नंतरचा क्रमांक |
| १. | बिळवस आंगणेवाडी रस्ता. | ग्रामीण मार्ग क्र.- २६० | (०/०० ते ४/३००) ४.३०० कि.मी. | ४.३०० कि.मी. | प्रमुख जिल्हा मार्ग-३२ A |
|  | एकूण | ४.३०० कि.मी. |  |
-------------------------------------------------------------------------------------------------------------------------------------------------------
परिणामी रस्ते विकास योजना २००१-२०२१ मधील सिंधुदुर्ग जिल्ह्यातील प्रमुख जिल्हा मार्ग दर्जाच्या रस्त्यांच्या एकूण लांबीत ४.३०० कि.मी. ने वाढ होवून एकूण लांबी (११११.५२५ + ४.३००) म्हणजेच १११५.८२५ कि.मी. इतकी तसेच ग्रामीण मार्ग रस्त्यांच्या एकूण लांबीत ४.३०० कि.मी. ने घट होवून एकूण लांबी (५२०१.५६८-४.३००) म्हणजेच ५१९७.२६८ कि.मी. इतकी होईल.
# Page 3