# Page 1
महाराष्ट्र अभियांत्रिकी (स्थापत्य) सेवा परीक्षा २०१५ मधील सहायक अभियंता (स्थापत्य) श्रेणी-२ गट-ब या पदावरील नियुक्तीबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः मलोआ-२०१६/प्र.क्र.३३७(भाग-२)/सेवा-३
मंत्रालय (विस्तारीत इमारत), २ रा मजला,
मादाम कामा रोड, हुतात्मा राजगुरु चौक,
मुंबई- ४०० ०३२.
दिनांक : : २२.११.२०१८
संदर्भ : १) सामान्य प्रशासन विभाग, अधिसूचना क्रमांक : एसआरव्ही-२०१५/प्र.क्र.१५६/ कार्या- १२, दि.२८ एप्रिल, २०१५ व दि.१६ जुलै, २०१५.
२) महाराष्ट्र लोकसेवा आयोगाचे पत्र क्रमांक : ३७४(२)दोन(२)/(APB)२०१५/१४-ब, दि.०३ ऑक्टोंबर, २०१६.
३) महाराष्ट्र लोकसेवा आयोगाचे पत्र क्रमांक : ३७४(२)दोन(२)/(APB)२०१५/१४-ब, दि.०९ मे, २०१८.
शासन निर्णय
महाराष्ट्र अभियांत्रिकी (स्थापत्य) सेवा, (मुख्य) परीक्षा २०१५, सहायक अभियंता (स्थापत्य) श्रेणी-२ गट-ब या पदावरील नियुक्तीसाठी सरळसेवा भरतीद्वारे घेण्यात आलेल्या एकत्रित स्पर्धात्मक परीक्षेच्या निकालाच्या अनुषंगाने महाराष्ट्र लोकसेवा आयोगाने संदर्भाधीन दिनांक ०९ मे, २०१८ च्या पत्रान्वये शिफारस केलेल्या प्रपत्र - अ मध्ये नमूद केलेल्या उमेदवारांची सहायक अभियंता (स्थापत्य) श्रेणी-२, गट-ब (राजपत्रित) या पदावर रुपये ९३००-३४८०० + ग्रेड पे रु. ४४००/- या वेतनश्रेणीत दोन वर्षांच्या परिवीक्षाधीन कालावधी पूर्ण करण्याच्या अधीन राहून नियुक्ती करण्यात येत आहे.
२. प्रपत्र-अ मधील उमेदवारांना महाराष्ट्र शासकीय गट-अ व गट-ब (राजपत्रित व अराजपत्रित) पदावर सरळसेवेने नियुक्तीसाठी महसूली विभागीय संवर्ग संरचना व विभागीय संवर्ग वाटप नियमावली क्र.एसआरव्ही-२०१५/प्र.क्र.१५६/कार्या.१२, दि.२८ एप्रिल, २०१५ व दि.१६ जुलै, २०१५ लागू राहील. महसूली विभागीय संवर्ग वाटप नियमावलीतील तरतूदीनुसार संबंधित उमेदवारांना त्यांच्या नावासमोर नमूद केल्यानुसार महसूली विभागीय संवर्ग वाटप करण्यात येत असून त्यांच्या करण्यात आलेल्या पदस्थापनेत कोणताही बदल होणार नाही.
३. संबंधित मुख्य अभियंता यांनी प्रपत्र अ मधील उमेदवारांच्या नियुक्तीचे आदेश एकत्रितरित्या या आदेशाच्या दिनांकापासून ३ दिवसाच्या आत निर्गमित करावेत व सदर सविस्तर नियुक्ती आदेशाची प्रत शासनास ई-मेलद्वारे त्याच दिवशी पाठविण्यात यावी. मुख्य अभियंता यांनी सविस्तर नियुक्तीचे आदेश निर्गमित करतेवेळी त्यांच्या अधिपत्याखालील सर्व मंडळांतर्गत रिक्त असलेली पदे विचारात घेवून त्या प्रमाणात उमेदवारांना नियुक्ती देण्यात यावी. तसेच सविस्तर नियुक्ती देताना आदिवासी, नक्षलग्रस्त व राष्ट्रीय महामार्ग अंतर्गत रिक्त असलेली पदे प्राथम्याने भरण्यात यावीत.
# Page 2
शासन निर्णय क्रमांकः मलोआ-२०१६/प्र.क्र.३३७(भाग-२)/सेवा-३ ४. महाराष्ट्र अभियांत्रिकी सेवा वर्ग-२ गट-ब मधील उमेदवारांची करण्यात आलेली नियुक्ती ही, सार्वजनिक बांधकाम विभागातील सहाय्यक अभियंता श्रेणी-२ (स्थापत्य), गट-ब (राजपत्रित) या पदाच्या सेवाभरती नियमातील तरतुदीनुसार भरतीसाठी उपलब्ध असलेल्या रिक्त पदावर, दोन वर्षाचा परिविक्षाधीन कालावधी समाधानकारकरित्या पूर्ण करण्याच्या व खालील विहित अटींच्या अधीन राहून करण्यात येत आहे: (१) प्रपत्र-अ मधील उमेदवारांनी महाराष्ट्र शासनाच्या सेवेत सविस्तर नियुक्ती मिळण्यासाठी मुख्य अभियंता यांच्याकडे हे आदेश निर्गमित झाल्याच्या तारखेपासून एक महिन्याच्या आत प्रत्यक्ष संपर्क साधावा व सेवेत रुजू व्हावे अन्यथा एक महिन्यानंतर सदर नियुक्तीचे आदेश आपोआप रद्द होतील. कार्यालय प्रमुखांनी एक महिन्यानंतर रुजू होणा-या अभियंत्यास रुजू करुन घेवू नये.
(२) एखाद्या उमेदवारास विहित कालावधीत अपरिहार्य, उचित कारणास्तव रुजू होण्यासाठी मुदतवाढ हवी असल्यास त्या उमेदवारांनी सदर शासन निर्णय निर्गमित झाल्याच्या दिनांकापासून १० दिवसांच्या आत प्रधान सचिव, सार्वजनिक बांधकाम विभाग, मंत्रालय, मुंबई यांना मुदतवाढीसाठी अर्ज सादर करावा. तद्नंतर प्राप्त झालेले अर्ज विचारात घेतले जाणार नाहीत.
उचित कारणास्तव विहीत कालावधीत मुदतवाढीसाठी अर्ज करणा-या उमेदवारांना मुदतवाढ देण्याचा निर्णय शासनाचा राहिल.
(३) जे उमेदवार या शासन निर्णयाच्या तारखेपासून ३० दिवसांच्या आत हजर होणार नाहीत अथवा त्यांचेकडून यासंबंधात काही सूचना प्राप्त झाली नाही तर ही नियुक्ती त्यांना स्वीकृत नाही असे समजून उमेदवारांच्या नियुक्तीचे आदेश आपोआप रद्द होतील. या बाबतचा अहवाल संबंधित नियंत्रक अधिकाऱ्यांनी शासनाला दिनांक ३१/१२/२०१८ ला सादर करावा.
सेवेत दाखल झालेल्या उमेदवारांनी आपला हजर झाल्याचा अहवाल तात्काळ संबंधित अधिकारी तसेच संबंधित परिमंडळीय अधीक्षक अभियंता यांना व शासनास सादर करावा.
(8) सदर उमेदवारांची ज्येष्ठता शासन अधिसूचना सामान्य प्रशासन विभाग क्रमांक एसआरव्ही १०७६/१२, दि.२१.६.१९८२ अन्वये विनियमित केलेल्या महाराष्ट्र नागरी सेवा (ज्येष्ठतेचे विनियमन) नियम, १९८२ मधील तरतुदीनुसार महाराष्ट्र लोकसेवा आयोगाच्या गुणवत्ता क्रमांकानुसार निश्चित करण्यात येईल. त्यामुळे नियुक्तीच्या आदेशानुसार एक महिन्याच्या आत सेवेत रुजू न होणाऱ्या उमेदवारांना सेवा ज्येष्ठता गमवावी लागेल; त्यांची ज्येष्ठता ते ज्या दिनांकास शासन सेवेत रुजू होतील, त्या दिनांकास निश्चित करण्यात येईल.
(4) संबंधित मुख्य अभियंता यांना असे कळविण्यात येते की, प्रपत्र - अ मधील नियुक्ती दिलेल्या उमेदवारांना रुजू करुन घेण्यापूर्वी त्यांची सर्व संबंधित मूळ कागदपत्रे तपासून रुजू करुन घ्यावे.
(६) प्रपत्र-अ मधील उमेदवार ३० दिवसांच्या मुदतीत/विहित कालावधीत हजर/रुजू न झाल्याबाबतचा अहवाल संबंधित मुख्य अभियंता/अधीक्षक अभियंता किंवा कार्यालय प्रमुख यांनी शासनाला व मुख्य अभियंता, महाराष्ट्र अभियांत्रिकी प्रशिक्षण प्रबोधिनी, नाशिक यांच्याकडे पुढील कार्यवाहीसाठी सादर करावा.
(७) प्रपत्र - अ मधील अनुसुचित जाती व अनुसुचित जमाती प्रवर्गा व्यतिरिक्त अन्य मागास प्रवर्गाच्या राखीव पदावर नियुक्त केलेल्या उमेदवारांची सामान्य प्रशासन विभाग, शासन
पृष्ठ ७ पैकी २
# Page 3
शासन निर्णय क्रमांकः मलोआ-२०१६/प्र.क्र.३३७(भाग-२)/सेवा-३ निर्णय क्रमांक बीसीसी/२०११-प्र.क्र-१६/२०११/१०६४.ब, दिनांक १२.१२.२०११ मधील तरतूदीनुसार जात वैधता प्रमाणपत्राची वैधता तपासण्याच्या अधिन राहून तात्पुरत्या स्वरुपात नियुक्ती करण्यात येत आहे. तसेच, सदरहू उमेदवारांनी जाती प्रमाणपत्र पडताळणीसाठी आवश्यक असलेली सर्व कागदपत्रे /प्रमाणपत्रे नियुक्ती प्राधिकाऱ्यास तात्काळ उपलब्ध करुन देणे आवश्यक आहे . नियुक्ती प्राधिकाऱ्याने सदर कागदपत्रे संबंधित जाती प्रमाणपत्र पडताळणी समितीकडे पाठवून, नियुक्ती आदेशाच्या दिनांकापासून ६ महिन्याच्या आत जाती प्रमाणपत्राची वैधता उमेदवाराने जात पडताळणी समितीकडून करुन घेणे आवश्यक राहिल. सदरहू उमेदवारांनी जात वैधता प्रमाणपत्र शासनास व संबंधित नियुक्ती प्राधिकाऱ्यास शासनाच्या प्रचलित नियमानुसार विहित मुदतीत सादर करणे आवश्यक राहिल. तसेच, विहित मुदतीत जात वैधता प्रमाणपत्र सादर न केल्यास संबंधित उमेदवारांच्या सेवा प्रचलित नियमानुसार समाप्त करण्याची कार्यवाही करण्यात येईल.
(८) महिला व बाल विकास विभाग, शासन निर्णय दि.२५/०५/२००१ मधील तरतुदीनुसार ज्या महिला उमेदवारांची खुल्या प्रवर्गातील महिलांसाठी उन्नत व प्रगत व्यक्तीव गट (क्रिमीलेअर) यामध्ये मोडत नसल्याबाबतचे प्रमाणपत्र तपासणीसाठी आयुक्त, महिला व बाल विकास यांचेकडे पाठविण्यात आले आहेत. तथापि, सदर तपासणी अहवाल अद्याप प्राप्त झालेले नाहीत. ही बाब विचारात घेता खुल्या प्रवर्गातील महिला उमेदवारांची नियुक्ती सदर तपासणी अहवालाच्या अधीन राहून करण्यात येत आहे. आयुक्त, महिला व बाल विकास यांचेकडून अहवाल प्राप्त झाल्यानंतर एखादा उमेदवार अपात्र ठरल्यास सदर उमेदवाराची नियुक्ती रद्द करण्यात येईल.
(९) प्रपत्र - अ मधील उमेदवारांनी हिन्दी व मराठी भाषा परीक्षा अगोदरच उत्तीर्ण केली नसेल किंवा सदर भाषा परीक्षा उत्तीर्ण होण्यापासून सूट मिळाली नसेल तर यासंबंधी असलेल्या नियमानुसार भाषा परीक्षा उत्तीर्ण होणे आवश्यक आहे. तसे न झाल्यास त्यांची वेतनवाढ प्रचलित नियमाप्रमाणे रोखून ठेवण्यात येईल.
(१०) शासन निर्णय, सामान्य प्रशासन विभाग क्र. प्रशिक्षण २०००/प्र.क्र.६१/२००१/३९, दि.०७/०८/२००१ अन्वये शासन सेवेतील नियुक्तीकरीता संगणक हाताळणी / वापराबाबतचे ज्ञान एक आवश्यक अर्हता म्हणून निश्चित करण्यात आली आहे. त्यानुसार शासन निर्णय, सामान्य प्रशासन विभाग क्र. प्रशिक्षण २०००/प्र.क्र.६१/२००१/३९, दि.१९/०३/२००३ अन्वये आवश्यक प्रमाणपत्र नियुक्ती आदेशाच्या दिनांकापासून २ वर्षाच्या आत उपलब्ध करुन देणे आवश्यक आहे.
जर त्यांनी विहित मुदतीत प्रमाणपत्र उपलब्ध करुन दिले नाही तर उक्त कालावधी संपताच त्यांची सदर पदावरील सेवा कोणतीही पूर्वसूचना न देता समाप्त करण्यात येतील.
(११) शासन परीपत्रक, वित्त विभाग क्रमांक : अंनियो-१००९/प्र.क्र.३२/सेवा-४, दि.१८/०८/२००९ मधील तरतुदीनूसार दि.०१/११/२००५ पूर्वी शासन सेवेत निवृत्तीवेतनार्ह आस्थापनेवर कार्यरत असलेल्या शासकीय कर्मचाऱ्यांनी त्याच किंवा अन्य विभागातील निवृत्तीवेतनार्ह आस्थापनेच्या पदावरील नियुक्तीसाठी दि.१/११/२००५ पूर्वी किंवा त्यानंतर अर्ज केला असेल आणि त्याला दि.०१/११/२००५ रोजी किंवा त्यानंतर नविन पदावर नियुक्त करण्यात आले असेल तर अशा प्रकरणी शासन परीपत्रक, वित्त विभाग क्रमांक : अंनियो-१००६/८७/सेवा-४,
दि.१२/०१/२००७ मधील (i) ते (iv) येथे नमूद केलेल्या सर्व अटींची पूर्तता झाल्यास संबंधित शासकीय कर्मचाऱ्यास महाराष्ट्र नागरी सेवा (निवृत्तीवेतन) नियम, १९८२ व सर्वसाधारण भविष्य
पृष्ठ ७ पैकी ३
# Page 4
शासन निर्णय क्रमांकः मलोआ-२०१६/प्र.क्र.३३७(भाग-२)/सेवा-३
निर्वाह निधी योजना लागू ठरतील. दि.१८/०८/२००९ या परीपत्रकात नमूद (i) ते (iv) येथील सर्व अटींची पूर्तता ज्या प्रकरणी होत नसेल अशा शासकीय कर्मचाऱ्यास नविन राष्ट्रीय निवृत्तीवेतन योजना लागू ठरतील.
(१२) प्रपत्र-अ मधील उमेदवारांनी व्यावसायिक परीक्षा परिवीक्षाधीन कालावधीमध्ये उत्तीर्ण होणे आवश्यक आहे. परिवीक्षाधीन अधिकाऱ्यांनी कामाचा अपेक्षित दर्जा प्राप्त न केल्यास तसेच, त्याचे काम किंवा वर्तणूक अयोग्य अथवा अननुरुप / असमाधानकारक आढळल्यास, तो सेवेतून कमी करण्यास पात्र ठरेल.
(१३) संबंधित अधीक्षक अभियंतांनी प्रपत्र - अ मधील उमेदवारांचा परिवीक्षाधीन कालावधी समाप्तीबाबतचा प्रस्ताव सामान्य प्रशासन विभाग, शासन निर्णय क्रमांक परिवि २७१५/प्र.क्र.३०२/८, दि. २९/०२/२०१६ मध्ये नमूद केलेल्या तरतूदीनुसार विहित कालावधीत शासनास पाठवावा.
प्रपत्र-अ मधील उमेदवारांना पहिली वेतनवाढ परिवीक्षा कलावधीतील एक वर्षाचा कालावधी पूर्ण झाल्यानंतर देण्यात यावी व दुसरी वेतनवाढ परिवीक्षाधीन कालावधी समाप्त झाल्यानंतर देण्यात यावी.
(१४) प्रपत्र-अ मधील उमेदवाराचे वेतन महाराष्ट्र नागरी सेवा (वेतन) नियम, १९८१ मधील तरतूदीनुसार निश्चित करण्यात यावे.
(१५) प्रपत्र-अ मधील उमेदवारांनी सादर केलेल्या प्रमाणपत्राच्या सत्यासत्यतेवर अवलंबून राहील. उमेदवारांनी सादर केलेली प्रमाणपत्रे नियुक्तीनंतर खोटी अथवा बनावट आढळल्यास सदर उमेदवारांची नियुक्ती आपोआप संपुष्टात येईल.
(१६) प्रपत्र-अ मधील उमेदवारांच्या सेवानिवृत्तीचे वय प्रचलित नियमानुसार राहील.
(१७) आवश्यकता भासल्यास प्रपत्र - अ मधील उमेदवारांना भारताच्या संरक्षण सेवेतील पदावर किंवा भारताच्या संरक्षणाशी निगडीत असलेल्या कुठल्याही पदावर देशात किंवा परदेशात प्रशिक्षणाचा कालावधी धरुन चार वर्षापेक्षा कमी नसणाऱ्या कालावधीसाठी भारत सरकार ठरविल त्या शर्तीवर सेवा करावी लागेल. परंतु (अ) त्यांच्या नियुक्तीनंतर १० वर्षांचा कालावधी संपल्यानंतर त्यांना अशी सेवा करावी लागणार नाही किंवा (ब) र्वसाधारणपणे त्यांच्या वयाची ४० वर्षे पूर्ण झाल्यानंतर त्यांना अशी सेवा करावी लागणार नाही.
(१८) प्रपत्र - अ मधील उमेदवारांची सेवेत रुजू झाल्यानंतर सेवेचा राजीनामा देऊ इच्छित असल्यास, त्यांना शासन परिपत्रक सामान्य प्रशासन विभाग, क्रमांक एसआरव्ही १०९२/१०३३/ प्र.क्र.३३/ ९२/८, दिनाक २/१२/९७ मधील तरतूदीनुसार शासनाला किमान १ (एक) महिन्याची आगाऊ नोटीस किंवा एक महिन्याचे वेतन देणे आवश्यक राहील. मात्र, गैरशिस्त, सेवानियमांचा भंग इत्यादी कारणांसाठी एखाद्या उमेदवाराची सेवा समाप्त करण्यासाठी वरीलप्रमाणे नोटीस देण्याचे बंधन शासनावर राहणार नाही.
(१९) शिफारसप्राप्त उमेदवारांना महाराष्ट्र राज्य प्रशिक्षण धोरणासंबंधी, सामान्य प्रशासन
विभागाच्या शासन निर्णय क्रमांक : टीआरएन-०९/प्र.क्र.३९/०९/१२-अ, दि. २३ सप्टेंबर, २०११
पृष्ठ ७ पैकी ४
# Page 5
शासन निर्णय क्रमांकः मलोआ-२०१६/प्र.क्र.३३७(भाग-२)/सेवा-३ मधील परिच्छेद सहा येथील तरतुदीनुसार दिर्घ कालावधीचे व विदेशी प्रशिक्षणापूर्वी प्रशिक्षणार्थीला सक्षम प्राधिकाऱ्याबरोबर बंधपत्र लिहून द्यावे लागेल व त्याप्रमाणे नंतर प्रशिक्षणार्थी नोकरी सोडत असेल तर प्रशिक्षणावर खर्च झालेली रक्कम सदर प्रशिक्षणार्थीकडून वसूल करून संबंधित प्राधिकाऱ्याला शासनाकडे जमा करावी लागेल. याबाबतचे दर शासन निश्चित करेल. त्यानुसार प्रत्येक प्रशिक्षणार्थीला महाराष्ट्र अभियांत्रिकी प्रशिक्षण प्रबोधिनी (मेटा), नाशिक येथे रुजू होण्यापूर्वी
मुख्य अभियंता, महाराष्ट्र अभियांत्रिकी प्रशिक्षण प्रबोधिनी (मेटा), नाशिक यांच्याकडे व संबंधित नियुक्ती प्राधिकाऱ्यांकडे विहित बंधपत्र भरुन सादर करणे बंधनकारक राहील.
उपरोक्त वसूली केल्याशिवाय प्रशिक्षणार्थीचा राजीनामा क्षेत्रिय स्तरावरुन स्विकारण्यात येऊ नये. त्यानुसार प्रत्येक प्रशिक्षणार्थीला महाराष्ट्र अभियांत्रिकी प्रशिक्षण प्रबोधिनी (मेटा), नाशिक येथे रूजू होण्यापूर्वी मुख्य अभियंता महाराष्ट्र अभियांत्रिकी प्रशिक्षण प्रबोधिनी, नाशिक यांच्याकडे व संबंधित नियुक्ती प्राधिकाऱ्यांकडे विहित बंधपत्र भरून सादर करणे बंधनकारक राहील.
(२०) प्रशिक्षणा दरम्यान सर्व प्रशिक्षणार्थीकडून प्रबोधिनीच्या प्रशिक्षणबाबतच्या नियमांचे व शिस्तीचे काटेकोरपणे पालन करण्यात यावे. त्यांच्याकडून नियमभंग झाल्यास प्रबोधिनीकडून त्यांच्याविरुध्द शिस्तभंगाची कार्यवाही करण्यात येईल.
५. प्रपत्र-अ मधील उमेदवार ज्या दिवशी रुजू होतील त्या दिवसापासून नियमाप्रमाणे त्यांचे गोपनीय अहवाल लिहिण्यात यावेत व बदली झाल्यास ते संबंधित अधिकाऱ्याकडे पाठवून विभाग प्रमुखांनी याबाबत संबंधित मुख्य अभियंता / अधीक्षक अभियंता व शासनास कळवावे.
६. प्रपत्र - अ मधील उमेदवार जर सध्या जलसंपदा विभाग/सार्वजनिक बांधकाम विभाग अथवा शासनाच्या इतर विभागात काम करीत असतील तर संबंधित नियंत्रक अधिकाऱ्यांनी त्यांना नेमणूकीचे ठिकाणी हजर होण्याच्या दृष्टीने सदर सेवेतून कार्यमुक्त झाल्याचे अथवा तसे लेखी पत्र संबंधित मुख्य अभियंता / अधीक्षक अभियंता किंवा कार्यालय प्रमुख यांना सादर केल्याशिवाय त्यांना रुजू करुन घेता येणार नाही.
७. विशिष्ट ठिकाणी पदस्थापना / बदली / नियुक्ती मिळविण्यासाठी खासदार / आमदार / लोकप्रतिनिधी/ खाजगी व्यक्ती किंवा संघटना यांचे मार्फत दडपण/दबाव आणण्याचा प्रयत्न केल्यास संबधित उमेदवारांविरुध्द महाराष्ट्र नागरी सेवा (शिस्त व अपिल) नियम, १९७९ मधील तरतुदींनुसार शिस्तभंग विषयक कारवाई करण्यात येईल.
# Page 6
# Page 7