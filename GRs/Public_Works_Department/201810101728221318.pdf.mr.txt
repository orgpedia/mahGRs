# Page 1
सार्वजनिक बांधकाम विभागांतर्गत रस्त्यांच्या दिर्घकाळाची योजना अंमलात आणण्याकरिता
सुकाणू समिती गठित करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. संकिर्ण २०१८/प्र.क्र.७१/नियो-१अ
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक : ०९ ऑक्टोबर, २०१८
वाचा : शासनपत्र, समक्रमांक दिनांक १८.०६.२०१८
प्रस्तावना :
सार्वजनिक बांधकाम विभागाच्या अखत्यारीत सुमारे ९०,६०८ कि.मी. इतक्या लांबीचे प्रमुख
राज्य मार्ग, राज्य मार्ग, प्रमुख जिल्हा मार्ग आहेत. सदर रस्त्यांची देखभाल दुरुस्ती तसेच नुतनीकरण हे
योजनांतर्गत व योजनेतर निधीतून करण्यात येते. रस्त्यांची दिर्घकाळाची योजना म्हणून Strategic
Planning च्या दृष्टीने सार्वजनिक बांधकाम विभागांतर्गत रस्त्यांच्या देखभाल दुरुस्ती व
नुतनीकरणाकरिता निवड करणे, रस्त्यांची देखभाल दुरुस्ती करणे व नुतनीकरण करणे, सदर रस्त्यांना
निधी उपलब्ध करुन देणे इ. अनुषंगिक कामांकरिता सार्वजनिक बांधकाम विभागांतर्गत “सुकाणू समिती"
गठित करण्याची बाब शासनाच्या विचाराधीन होती.
शासन निर्णय :
राज्यातील रस्त्यांच्या सर्वांगीण विकासाकरिता दिर्घकाळाची योजना अंमलात आणण्याकरिता
“सुकाणू समिती” गठीत करण्यास याद्वारे शासन मान्यता देण्यात येत आहे. प्रस्तुत सुकाणू समितीची
रचना खालीलप्रमाणे राहील.
--------------------------------------------------------------------------------------
| १ | श्री.सदाशिव साळुंखे | मुख्य अभियंता, सार्वजनिक बांधकाम प्रादेशिक विभाग, पुणे | अध्यक्ष |
| २ | श्री.वि.दि.सरदेशमुख | अधीक्षक अभियंता, दक्षता व गुण नियंत्रण मंडळ, पुणे | सदस्य |
| ३ | श्री.ब.शि.पांढरे | अधीक्षक अभियंता, दक्षता व गुण नियंत्रण मंडळ, नवी मुंबई | सदस्य |
| ४ | श्री.नानासाहेब पवार | अधीक्षक अभियंता, सार्वजनिक बांधकाम मंडळ, मुंबई | सदस्य |
| ५ | श्री. ज.धो. कुलकर्णी | अधीक्षक अभियंता, सार्वजनिक बांधकाम मंडळ, रत्नागिरी | सदस्य सचिव |
--------------------------------------------------------------------------------------
# Page 2
शासन निर्णय क्रमांक: संकिर्ण २०१८/प्र.क्र. ७१/नियो-१अ
सदर समितीची कार्यकक्षा खालीलप्रमाणे राहिल.
१. प्रस्तुत समिती राज्यातील रस्त्यांच्या सर्वांगीण विकासाकरिता दिर्घकाळाची योजन अंमलात
आणण्याकरिता सखोल अभ्यास करेल.
२. प्रस्तुत समिती “Transformation of Maharashtra PWD” या कामाच्या वावाबद्यल
शासनास अभिप्राय सादर करेल.
२. सदर समितीस अतिमहत्वाचे मार्गदर्शन आवश्यक असल्यास समिती मा. प्रधान सचिव (सा.बां.)
यांचे किंवा मा.सचिव (रस्ते) यांचे मार्गदर्शन घेईल. समिती आपला अहवाल १ महिन्यात शासनास सादर
करेल.