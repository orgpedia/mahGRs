# Page 1
कार्यकारी अभियंता (स्थापत्य) यांच्या पुन:स्थापनेउपरांत पदस्थापनेबाबत.
महाराष्ट्र शासन
सार्वजनिक बांधकाम विभाग
शासन आदेश क्रमांकः टीएफएस-१११९/प्र.क्र. १०५ (२)/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: १९ जून, २०१९
संदर्भ : शासन आदेश क्रमांक : एस-९२/२०१८/प्र.क्र. १२०/सेवा -६ (क), दिनांक ११.६.२०१९
शासन आदेश :
संदर्भाधीन शासन आदेशान्वये श्री. संजय नारायण नारखेडे, कार्यकारी अभियंता यांना त्यांच्या विरुद्धच्या
फौजदारी प्रकरणातील निर्णयाच्या तसेच विभागीय चौकशीमधील निर्णयाच्या अधीन राहून शासन सेवेत
पुन:स्थापित करण्यात आले असून त्यानुषंगाने श्री. संजय नारायण नारखेडे यांची पदस्थापना श्री. दा. ना. गांगुर्डे
यांच्या बदलीमुळे रिक्त होणाऱ्या कार्यकारी अभियंता, जिल्हा परिषद (सा. बां.) विभाग क्र. २, नाशिक या पदावर
करण्यात येत आहे.
२. श्री. नारखेडे यांनी त्यांच्या नवीन पदाचा पदभार त्वरीत स्वीकारावा व आपला पदग्रहण अहवाल
शासनास विनाविलंब सादर करावा. त्यांनी अनधिकृतरित्या गैरहजर राहू नये अन्यथा त्यांची अनुपस्थिती ही
अनधिकृत गैरहजेरी म्हणून समजण्यात येईल व विनावेतन करण्यात येईल तसेच त्यांच्या सेवेत खंड पडण्याची
शक्यता नाकारता येत नाही याची जाणीव संबंधितांना करुन देण्यात येत आहे. तसेच, श्री. नारखेडे यांचे लक्ष
महाराष्ट्र नागरी सेवा (वर्तणूक) नियम,१९७९ मधील नियम-२३ कडे वेधण्यात येत आहे. सदर नियमातील तरतूदी
लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते
शिस्तभंगाच्या कारवाईस पात्र ठरतील.
३. संबंधित नियंत्रक अधिकाऱ्यांना कळविण्यात येते की, त्यांनी पदमोचक अधिकाऱ्यांनी पदभार
स्वीकारल्याचा दिनांक त्वरित शासनास doser1.pwd@maharashtra.gov.in या ई-मेल पत्त्यावर कळवावा. विहीत
कालावधीत अधिकारी रुजू न झाल्यास, त्याबाबत शासनास त्वरित अवगत करण्यात यावे, जेणेकरुन
संबंधितांविरुद्ध शिस्तभंगविषयक कारवाई त्वरित करणे शक्य होईल.
४. श्री. नारखेडे यांनी नवीन नियुक्तीच्या पदाचा पदभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.
# Page 2
शासन आदेश क्रमांकः टीएफएस-१११९/प्र.क्र. १०५ (२)/ सेवा-१