# Page 1
महाराष्ट्र सार्वजनिक बांधकाम नियम पुस्तिका १९८४ मधील परिशिष्ठ ४२ खालील वित्तीय अधिकारामध्ये सुधारणा करण्याबाबत
महाराष्ट्र शासन
सार्वजनिक बांधकाम विभाग
शासन परिपत्रक क्र.- विअसु २०१५/प्र.क्र.२१८/इमा २
मंत्रालय, मुंबई - ४०० ०३२
दिनांक १४/०८/२०१९
वाचा :- शासन निर्णय क्र.विअसु २०१५/प्र.क्र.२१८/ इमारती-२ दि.१६.१२.२०१५ प्रस्तावना : सार्वजनिक बांधकाम विभाग व पाटबंधारे विभागाकडे सोपविलेली कामे सुलभ रितीने पार पाडण्यासाठी सार्वजनिक बांधकाम विभाग नियमावलीच्या परिशिष्ट- ४२ मध्ये परिशिष्ठ - अ मध्ये दि. १५ डिसेंबर २०१५ च्या शासन निर्णयानुसार वित्तीय अधिकारात सुधारणा करण्यात आल्या आहेत. सार्वजनिक बांधकाम नियमावलीच्या परिशिष्ठ- ४२ मधील अ.क्र. १९ नुसार निवडक कंत्राटदारांकडून निविदा मागविण्याचा अधिकारांतर्गत मुख्य अभियंता स्थापत्य व विद्युत व अधीक्षक अभियंता (स्थापत्य व विद्युत ) यांना अनुक्रमे रु.२५ लक्ष व रु.१० लक्ष पर्यंतचे अधिकार प्रदान करण्यात आले आहेत.
सार्वजनिक बांधकाम विभागाच्या क्षेत्रीय अधिकाऱ्यांना आणीबाणीच्या वेळी असे की पूलाचा भराव वाहून जाणे, पूर परिस्थितीत वाहतूक सुरळीत करण्यासाठी तात्काळ सुरु करुन पूर्ण करावयाची कामे, अतिमहत्त्वाच्या व्यक्तींच्या दौऱ्यासाठी अचानकपणे उद्भवलेली कामे अशावेळी अत्यंत तातडीने कामे हाती घेऊन पूर्ण करावी लागतात. कामांसाठी जॉब क्रमांक देण्याचे अधिकार क्षेत्रीय स्तरावर असल्याने या कामांसाठी आवश्यक जॉब क्रमांक देण्याची कार्यवाही अधीक्षक अभियंता यांनी त्वरीत करावी.
सार्वजनिक बांधकाम विभागाच्या शासन निर्णय क्रमांक :- सीएटी/२०१७/प्र.क्र.०८/ इमा- २ दि.२७/०९/२०१८ नुसार रु.३ लक्ष किंमतीवरील कामांसाठी ई ६ निविदा पद्धती अनुसरून जाहीर प्रसिद्धी पत्रकांद्वारे निविदा मागवून पुढील कार्यवाही करणे बंधनकारक आहे. उपरोक्त नमूद कार्यपद्धती अवलंबताना क्षेत्रीय स्तरावर अडचणी उद्भवत असल्याची बाब शासनाच्या निदर्शनास आली आहे. ऑगस्ट २०१९ मध्ये उद्भवलेल्या पूर परिस्थितीमध्ये पूलाचा भरावा वाहून जाणे, रस्ते / इमारती यांनी क्षती पोहोचणे अशा वेळी त्वरेने कामे हाती घेण्यासाठी क्षेत्रीय स्तरावर मर्यादीत अधिकार असल्याने अडचणी उद्भवत असल्याची बाब क्षेत्रीय स्तरावरील अधिकाऱ्यांनी शासनाच्या निदर्शनास आणली आहे. यास्तव महाराष्ट्र सार्वजनिक बांधकाम नियम पुस्तिका १९८४ मधील परिशिष्ठ ४२ मधील अ.क्र. १९ मध्ये सुधारणा करण्याची आवश्यकता निर्माण झाली आहे.
चालू २०१९-२० या आर्थिक वर्षात, विशेषत: कोल्हापूर व सांगली जिल्हयात झालेल्या अमर्यादित अतिवृष्टीमुळे रस्ते व पूल यांना झालेली क्षती निदर्शनास आली आहे. शासकीय इमारतींनासुध्दा क्षती पोहचल्याची शक्यता नाकारता येत नाही. रस्ते, पूल व इमारतींना झालेल्या क्षतीची जनजीवन सुरळीत करणेसाठी तात्काळ दुरुस्ती करणे अत्यावश्यक आहे. यास्तव क्षेत्रीय अधिका-यांना खालील सुधारीत अधिकार प्रदान करण्यात येत आहेत.
# Page 2
शासन परिपत्रक क्रमांक: विअसु २०१५/प्र.क्र.२१८/इमा २
शासन परिपत्रक :
महाराष्ट्र सार्वजनिक बांधकाम नियम पुस्तिका १९८४ मधील परिशिष्ठ ४२ मधील अ.क्र.१९ मध्ये खालील सुधारणा करण्यात येत आहे :
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| सा.बां. नियमावली परिशिष्ट ४२ मधील अनुक्रमांक | महाराष्ट्र सार्वजनिक बांधकाम विभागाच्या नियम पुस्तिकेतील परिच्छेद क्रमांक | अधिकारांचे स्वरुप | ज्याच्याकडे अधिकार सोपविण्या त आला तो अधिकारी | सोपविले ल्या अधिकारी ची व्याप्ती | शेरा |
| १ | २ | ३ | ४ | ५ | ६ |
| १९ |  | निवडक कंत्राटदारांकडून निविदा मागविण्यासंबंधी कारणे अभिलेखित करून त्यांच्याकडून निविदा मागविण्याचा अधिकार |  |  | नैसर्गिक आपत्ती तसेच आणीबाणीच्यावेळी जसे की, पूर परिस्थिती; अतिमहत्त्वाच्या व्यक्तींच्या दौऱ्यासाठी रस्ता सुस्थितीत आणून सुरळीत करणे, इमारती दुरुस्ती करणे यासाठी स्तंभ क्र.(३) (४) (५) मधील कार्यपध्दती अनुज्ञेय असेल. |
| मुख्य अभियंता (स्थापत्य/ विद्युत) | रु.२५० लक्ष पेक्षा जास्त | टीप नैसर्गिक आपत्ती / आणीबाणीच्या वेळी किमान तीन दिवसांची निविदा सूचना स्थानिक व राज्य स्तरीय वृत्तपत्रांमध्ये प्रसिद्ध करून ऑफ लाईन पद्धतीने कामे हाती घेण्यात यावीत. |
| अधीक्षक अभियंता (स्थापत्य/ विद्युत) | रु.२५० लक्ष पर्यंत | टीप : नैसर्गिक आपत्ती ' आणीबाणीच्या वेळी किमान तीन दिवसांची निविदा सूचना स्थानिक व राज्य स्तरीय वृत्तपत्रांमध्ये प्रसिद्ध करून ऑफ लाईन पद्धतीने कामे हाती घेण्यात यावीत. |
| कार्यकारी अभियंता (स्थापत्य/ विद्युत) | रु.३० लक्ष पर्यंत | टीप नैसर्गिक आपत्ती / आणीबाणीच्या वेळी ई-निविदा पद्धती ऐवजी निवडक कंत्राटदारांकडून दरपत्रक मागवून सिलेक्ट लिस्ट कार्यकारी अभियंता यांनी मंजूर करुन कामे हाती घेण्यात यावीत. |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 3
शासन परिपत्रक क्रमांक: विअसु २०१५/प्र.क्र.२१८/इमा २
सातारा, कोल्हापूर व सांगली जिल्हयातील रस्ते, पूल, इमारती यांना झालेल्या क्षतीप्रमाणे, अतिवृष्ठी झालेल्या इतर विशिष्ठ जिल्हयात अशा स्वरुपाची वस्तुस्थिती असणा-या जिल्हयांतील अतिवृष्टीमुळे झालेल्या क्षतीची दुरुस्ती करण्याकरीता वरीलप्रमाणे कार्यप्रणाली दि.१०/०९/२०१९ पर्यंत लागु राहील.