# Page 1
सार्वजनिक बांधकाम विभागाच्या ई-निविदा संदर्भातील दिनांक २७/९/२०१८ च्या शासन निर्णयातील तरतूदींवर स्पष्टीकरण.
महाराष्ट्र शासन
सार्वजनिक बांधकाम विभाग
शासन परिपत्रक क्रमांक सीएटी/२०१७/प्र.क्र.८/इमा-२
मंत्रालय, मुंबई ४०० ०३२ .
दिनांक : २२ ऑक्टोबर, २०१८.
वाचा :- सार्वजनिक बांधकाम विभाग शासन निर्णय क्रमांक सीएटी-२०१७/प्र.क्र.८/इमा-२ दिनांक २७/०९/२०१८.
प्रस्तावना: सार्वजनिक बांधकाम विभागाच्या ई-निविदा प्रक्रियेअंतर्गत निविदा प्रसिध्दी, तपासणी, स्विकृती व इतर
अनुषंगीक बाबीसंदर्भात संदर्भान्वये दि.२७/९/२०१८ रोजी सविस्तर शासन निर्णय निर्गमित करण्यात आलेला आहे.
सदर शासन निर्णयातील काही तरतुदीसंदर्भात क्षेत्रीय स्तरावरुन मार्गदर्शन/ स्पष्टीकरणाबाबत विचारणा करण्यात
येत आहे. तसेच दि.८/१०/२०१८ रोजी सर्व मुख्य अभियंता, अधीक्षक अभियंता व कार्यकारी अभियंता यांच्या मुंबई
येथे झालेल्या बैठकीत काही मुद्दे उपस्थित झाल्यानुसार खालीलप्रमाणे खुलासा करण्यात येत आहे.
शासन परिपत्रक :
दि.२७/०९/२०१८ च्या शासन निर्णयातील परि.क्र.६ अन्वये त्यापूर्वी निविदाविषयक निर्गमित करण्यात
आलेले विविध शासन निर्णय/परिपत्रके अधिक्रमीत करण्यात आलेले आहेत अशी स्पष्ट तरतूद केलेली आहे,
त्यामुळे त्यापूर्वीची सर्व परिपत्रके/शासन निर्णय रद्द झालेली आहेत.
१. दि.२७/०९/२०१८ च्या शासन निर्णयातील तरतूदीनुसार रु.१५ कोटी पर्यंतच्या कामांसाठी ब-१ निविदाचा
वापर करावयाचा असून रु.१५ कोटीपेक्षा जास्त रकमेच्या निविदांसाठी SBD वापरावयाचा असून त्यात
पूर्वीप्रमाणे निविदा खंड-३८ चा समावेश करण्यात यावा. अंदाजपत्रकीय परिमाणापेक्षा एखाद्या बाबीचे
परिमाणात वाढ होत असल्यास शासन परिपत्रक क्र.संकीर्ण-२००४/प्र.क्र.८५/रस्ते-१, दि. ११/०६/२००४
नुसार कार्यवाही करण्यांत यावी.
२. शासन पत्र दि.३०/६/२०१७ व शासन परिपत्रक दिनांक १९/०९/२०१७ अन्व्ये निविदा खंड-३८ निविदेतून
वगळण्यात आला होता. त्यानंतर आलेल्या निविदांसंदर्भात जास्तीच्या परिमाणांबाबतीत (ज्या निविदामध्ये
खंड-३८ चा समावेश नाही अशा निविदा) सा.बां. विभागाच्या दि.३/८/२०१८ च्या शासन परिपत्रकानुसार
कार्यवाही करण्यात यावी.
# Page 2
शासन परिपत्रक क्रमांक: सीएटी/२०१७/प्र.क्र.८/इमा-२
३. संदर्भिय शासन निर्णयातील पृ.क्र.७ परि.क्र.१.१ मधील कामाची किंमत रु.५० लक्ष ऐवजी रु.५०० लक्ष
वाचावी व त्याप्रमाणे सुधारणा करावी.
४. पृष्ठ क्र.८वरील परिच्छेद क्रमांक २.१ मधील अ.क्र. १ करिता निविदा प्रसिध्दीचा किमान कालावधी रु.३
लक्ष ते रु.५० लक्ष ऐवजी रु.३ लक्ष ते रु.५ कोटी वाचावे तसेच अ.क्र.२ करिता रु.५० लक्ष ते रु. २५ कोटी
ऐवजी रु. ५ कोटी ते रु. २५ कोटी असे वाचावे.
५. पृष्ठ क्र.११ वरील परिच्छेद क्र.२.९ मधील अ.क्र. ड मधील कंत्राटदाराची निविदा भरण्याची सक्षमता (बीड
कपॅसिटी) ओ- गेल्या ५ (पाच) वर्षातील कमीत कमी वार्षिक उलाढाल (चालू दराने) गेल्या ५ (पाच) वर्षातील
जास्तीत जास्त वार्षिक उलाढाल (चालू दराने) असे वाचावे.
६. पृ.क्र.१३ वरिल परि.क्र.२.९.५ ऐवजी २.१० वाचावा व त्या प्रमाणे सुधारणा करावी.
७. क्षेत्रीय स्तरावर यापूर्वी वापरात असलेल्या बी-१, SBD व EPC निविदा नमुन्यात मुख्य अभियंता यांनी
आवश्यक सुधारणा कराव्यात.