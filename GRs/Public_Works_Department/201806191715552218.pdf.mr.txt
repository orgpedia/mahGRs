# Page 1
सातारा जिल्ह्यातील कोरेगांव तालुक्यातील ग्रामीण मार्ग- १८२ हा रस्ता दर्जोन्नत करून प्रमुख जिल्हा मार्ग-३३ मध्ये समाविष्ट करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०१८/प्र.क्र.११३/नियोजन-२
मंत्रालय, मुंबई-४०० ०३२
दिनांक- १९ जून, २०१८.
पहावे :- १) मुख्य अभियंता, सार्वजनिक बांधकाम प्रादेशिक विभाग, पुणे यांचे पत्र क्र. मुअ (पुणे)/का-२/रेशा/६०/३७७२/२०१८ दि. २२/०५/२०१८.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, पुणे यांचेकडून उपरोक्त संदर्भाधीन पत्रान्वये सातारा जिल्ह्यातील कोरेगांव तालुक्यातील राज्यमार्ग क्र.१४१ ते जरंडेश्वर साखर कारखाना रस्ता (ग्रामीण मार्ग क्र. १८२) दर्जोन्नत करून प्रमुख जिल्हा मार्ग क्र. ३३ या रस्त्यामध्ये समाविष्ट करण्याबाबत प्रस्ताव शासनास प्राप्त झाला आहे.
सदर रस्त्यावर किन्हई पर्यटन क्षेत्र, शेंदुरजणे, आझादपूर, चिमणगांव ही महत्त्वाची गावे तसेच जरंडेश्वर साखर कारखाना आहे. सदर रस्त्यावर वाहतूक मोठ्याप्रमाणात असल्याने अस्तित्वातील रस्ता वाहतुकीस अपुरा पडत आहे. सदर ग्रामीण मार्ग क्र.-१८२ या रस्त्याचे महत्त्व विचारात घेता हा रस्ता दर्जोन्नत करून प्रमुख जिल्हा मार्ग क्र.-३३ मध्ये सामाविष्ट करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, पुणे यांचा प्रस्ताव व जिल्हा परिषद, सातारा यांची मागणी विचारात घेऊन, सातारा जिल्ह्यातील कोरेगांव तालुक्यातील राज्यमार्ग क्र.१४१ ते जरंडेश्वर साखर कारखाना रस्ता (ग्रामीण मार्ग क्र. १८२) हा २.५०० कि.मी. लांबीचा रस्ता दर्जोन्नत करून प्रमुख जिल्हा मार्ग क्र.३३ या रस्त्याच्या किन्हई - शेंदुरजणे - आझादपूर - चिमणगांव - राज्यमार्ग –१४१ (राष्ट्रीय महामार्ग क्र.-५४८ सी) या लांबीमध्ये (साखळी क्र. ०/०० ते १३/४००) मध्ये समाविष्ट करण्यात येत आहे व प्रमुख जिल्हा मार्ग क्र.३३ ची उर्वरीत लांबी राज्यमार्ग क्र.१४१ (राष्ट्रीय महामार्ग क्र.-५४८ सी) ते कण्हेर - खेड - अपशिंगे - साप - पिंपरी वाठार - किरोली ते कृष्णा नदी रस्ता (साखळी क्र. १५/०० ते ४५/७००) या ३०.७०० कि.मी. लांबीच्या रस्त्यास प्रमुख जिल्हा मार्ग क्र.३३ (अ) क्रमांक देण्यात येत आहे.
# Page 2
शासन निर्णय क्रमांकः रवियो-२०१८/प्र.क्र.११३/नियोजन-२
परिणामी, प्रमुख जिल्हा मार्ग - ३३ रस्त्याचे नामाभिधान किन्हई शेंदुरजणे- आझादपूर - चिमणगांव - राज्यमार्ग क्र.१४१ (राष्ट्रीय महामार्ग क्र. ५४८ सी) ते जरंडेश्वर साखर कारखाना रस्ता साखळी क्र.० /०० ते १५/९०० (लांबी १५.९०० कि.मी.) व प्रमुख जिल्हा मार्ग क्र. ३३ (अ) रस्त्याचे नामाभिधान राज्यमार्ग क्र. १४१ (राष्ट्रीय महामार्ग क्र.५४८ सी) ते कण्हेर - खेड - अपशिंगे – साप – पिंपरी वाठार - किरोली ते कृष्णा नदी रस्ता साखळी क्र.०/०० ते ३०/७०० (लांबी ३०.७०० कि.मी.) असे होईल. तसेच रस्ते विकास योजना २००१-२१ मधील सातारा जिल्ह्यातील प्रमुख जिल्हा मार्ग दर्जाच्या रस्त्यांच्या एकूण लांबीत २.५०० कि.मी. ने वाढ होवून एकूण लांबी (२१२८.४४० + २.५००) म्हणजेच २१३०.९४०कि. मी. इतकी व ग्रामीण मार्ग दर्जाच्या रस्त्यांच्या एकूण लांबीत २.५०० कि.मी. ने घट होऊन एकूण लांबी (७१०५.८८०-२.५००) म्हणजेच ७१०३.३८० कि. मी. इतकी होईल.