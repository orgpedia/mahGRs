# Page 1
प्रत्यक्षपणे पार पडलेल्या बांधकामासाठी करावयाच्या आगाऊ प्रदानाची तरतूद रद्द करणेबाबत..
महाराष्ट्र शासन
सार्वजनिक बांधकाम विभाग,
शासन निर्णय क्र. संकीर्ण-२०१८/प्र.क्र. १५०/ इमारती-२
मंत्रालय, मुंबई ४०० ०३२
दिनांक : १६ जानेवारी, २०१९
प्रस्तावना : महाराष्ट्र सार्वजनिक बांधकामे लेखासंहितेमध्ये परिच्छेद क्र. २.१.१ मध्ये आगाऊ रक्कमे देणे बाबत नमूद केले आहे. आगाऊ रक्कम देणे या संज्ञेचा अर्थ कंत्राटदारास त्याने केलेल्या परंतू न मोजलेल्या कामाबद्दल चालू खात्यावर दिलेली रक्कम असा होतो. महाराष्ट्र सार्वजनिक बांधकामे लेखासंहितेमध्ये परिच्छेद क्र. १०.२.२१ मध्ये नियमाप्रमाणे कंत्राटदारास आगाऊ रकमा देण्यास मनाई आहे. तथापि, खालील अपवादात्मक परिस्थितीमध्ये कंत्राटदारांना आगाऊ रक्कम देण्याची बाब नमूद आहे.
१) कंत्राटदाराचे कंत्राट तयार बांधकामाचे आहे, अशा कंत्राटदाराच्या बाबतीत जागेवर आणलेल्या सामानांच्या प्रतिभूतीवर कंत्राटदारास आगाऊ रक्कम मंजूर करता येण्याची बाब नमूद आहे.
२) भारतीय विद्युत अधिनियम, १९१० अन्वये विद्युत पूरवठा उपक्रमास आगावू रक्कम देणे.
तसेच महाराष्ट्र सार्वजनिक बांधकामे लेखासंहितेमध्ये परिच्छेद क्र. १०.२.२२ मध्ये प्रत्यक्षपणे पार पडलेल्या बांधकामासाठी करावयाचे आगाऊ प्रदान हे बांधकामाच्या ज्या परिमाणाबद्दल पैसे दिले आहेत अशा अर्थाच्या (उपविभागीय अधिकाऱ्याच्या दर्जापेक्षा कमी दर्जा नसलेल्या जबाबदार अधिकाऱ्याच्या प्रमाणपत्रावर करता येईल. आणि असे प्रमाणपत्र देणाऱ्या अधिकाऱ्यास परिणामतः त्या बांधकामावर कोणतेही अतिप्रदान झाल्यास व्यक्तीश: जबाबदार धरण्यात येईल. तथापि, कोणत्याही परिस्थितीत तपशिलवार मोजणीशिवाय अंतिम प्रदान करण्यात येणार नाही.” अशी बाब नमूद आहे.
उपरोक्त तरतूदीनुसार क्षेत्रीय स्तरावर कंत्राटदारास आगाऊ रक्कम देण्याबाबत कार्यवाही करण्यात येत आहे. तथापि, आता शासनाच्या निदर्शनास आले आहे की, महाराष्ट्र सार्वजनिक बांधकाम लेखासंहितेतील कंत्राटदारास आगाऊ रक्कम देण्याच्या तरतूदींचा गैरवापर होत आहे.
त्यास अनुसरुन खालीलप्रमाणे सुचना देण्यात येत आहेत : शासन निर्णय : १) महाराष्ट्र सार्वजनिक बांधकाम लेखासंहितेतील परिच्छेद क्र. १०.२.२२ मधील प्रत्यक्षपणे पार पडलेल्या बांधकामासाठी करावयाचे आगाऊ प्रदानाची तरतूद यापुढे रद्द करण्यात येत आहे.
त्यानूसार यापुढे प्रत्यक्षपणे पार पडलेल्या बांधकामाचे प्रदान पूर्णपणे मोजमापे घेवून सार्वजनिक बांधकाम विभागाच्या नियमपुस्तिकेतील तरतूदी पूर्ण केल्यानंतरच करण्यात यावे. यापुढे स्थापत्य, विद्युत अथवा अन्य कामांची प्रत्यक्ष झालेल्या कामाचे सविस्तर मोजमापे घेतल्याशिवाय (Work done but not measured) देयके कोणत्याही परिस्थितीत प्रदान करण्यात येवू नये.
# Page 2
शासन निर्णय क्रमांकः संकीर्ण-२०१८/प्र.क्र.१५०/इमारती-२
२) ज्या कंत्राटदाराचे कंत्राट तयार बांधकामाचे आहे अशा कंत्राटदाराच्या बाबतीत जागेवर आणलेल्या साहित्ये प्रतिभूतीवर (Security advance) देतेवेळी महाराष्ट्र सार्वजनिक बांधकाम लेखासंहितेतील परिच्छेद क्र. १०.२.२१ मधील तरतूदींचे काटेकोरपणे पालन करण्यात यावे.
साहित्याचे फोटो अशांश रेखांशासह घेणेत यावेत व ते सार्वजनिक बांधकाम विभागाच्या संकेत स्थळावर Upload केल्यानंतर व कार्यकारी अभियंता यांनी स्वत: संकेत स्थळावर पाहिल्यांनतर देयक अदा करावे व तसे प्रमाणपत्र देयकासोबत जोडावे. मार्च महिन्यात Secured advance देण्यात येवू नये. हे आदेश B–१, SBD, C या कंत्राटांना लागू असतील. EPC व HAM कंत्राटांना हया तरतुदी लागू होणार नाहीत.