# Page 1
अधीक्षक अभियंता, दक्षता पथक मंडळ, मुंबई हे कार्यालय पुणे येथे स्थलांतरित करणेबाबत......
महाराष्ट्र शासन
सार्वजनिक बांधकाम विभाग,
शासन निर्णय क्र. ईएसटी-२०१९/प्र.क्र.९१ / प्रशासन-१
मंत्रालय, मुंबई - ४०० ०३२.
दिनांक :- ०७ डिसेंबर, २०१९
प्रस्तावना : अधीक्षक अभियंता, दक्षता पथक मंडळ, मुंबई या कार्यालयाचे मुख्यालय सद्य:स्थितीत मुंबई येथे असून सदर कार्यालय प्रशासकीय कामकाजाच्या सोयीच्या दृष्टीने पुणे येथे स्थलांतरित करण्याची बाब शासनाच्या विचाराधीन होती.
शासन निर्णय: अधीक्षक अभियंता, दक्षता पथक मंडळ, मुंबई हे मंडळ कार्यालय शासनावर कोणताही अधिकचा खर्च पडणार नाही, या अटीच्या अधीन राहून पुणे येथे स्थलांतरित करून त्याचे नामाभिधान अधीक्षक अभियंता, दक्षता पथक मंडळ, पुणे करण्यास या शासन निर्णयान्वये मान्यता देण्यात येत आहे. अधीक्षक अभियंता, दक्षता पथक मंडळ, मुंबई हे कार्यालय पुणे येथे जागेची पर्यायी व्यवस्था होईपर्यंत अधीक्षक अभियंता, दक्षता व गुणनियंत्रण मंडळ, पुणे यांच्या कार्यालयातील उपलब्ध जागेत स्थलांतरित करण्यात येत आहे.
दक्षता पथक मंडळ, पुणे कार्यालयासाठी अधीक्षक अभियंता, दक्षता पथक मंडळ, पुणे यांना या शासन निर्णयाद्वारे ‘कार्यालय प्रमुख' घोषित करण्यात येत आहे. कार्यालय प्रमुख ( अधीक्षक अभियंता) हे दक्षता पथक मंडळ, पुणे या मंडळ कार्यालयामधील कार्यालय प्रमुखाच्या सर्व जबाबदा-या (उदा. वेतन अदायगी, देयके अदायगी, सेवा व वित्त विषयक बाबी इ.) पार पाडतील.
# Page 2