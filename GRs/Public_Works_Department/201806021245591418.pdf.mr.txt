# Page 1
मुंबई महानगर प्रदेश विकास प्राधिकरणाकडील पूर्व व पश्चिम द्रुतगती मार्गाकडील विभाग व उपविभाग सार्वजनिक बांधकाम विभागाकडे वर्ग करणेबाबत...
महाराष्ट्र शासन
सार्वजनिक बांधकाम विभाग,
शासन निर्णय क्र. ईएसटी-२०१७/प्र.क्र.२९/प्रशासन-१
मंत्रालय, मुंबई - ४०० ०३२.
दिनांक:- २ जून, २०१८.
संदर्भ:- १) सार्वजनिक बांधकाम विभागाचा शासन निर्णय क्र. संकीर्ण-२०१७/प्र.क्र.६१/ २०१७/रस्ते-६ दि.१३.०४.२०१७.
२) सार्वजनिक बांधकाम विभागाचा शासन निर्णय क्र. ईएसटी-२०१७/प्र.क्र.२९/ प्रशासन-१ दि.२३.०५.२०१७.
३) सार्वजनिक बांधकाम विभाग, पत्र क्र. संकीर्ण २०१७/प्र.क्र.६१/२०१७/ रस्ते-६,दि.२७.०४.२०१८.
प्रस्तावना : सार्वजनिक बांधकाम विभागाच्या उपरोक्त संदर्भाधीन क्र. १ च्या शासन निर्णयान्वये मुंबई येथील पूर्व द्रुतगती मार्ग व पश्चिम द्रुतगती मार्ग अवर्गीकृत करून पाच वर्षांसाठी मुंबई महानगर प्रदेश विकास प्राधिकरणाकडे हस्तांतरित करण्यात आले आहेत. तसेच संदर्भाधीन क्र. २ च्या शासन निर्णयान्वये मान्सून पूर्व व मान्सून कालावधीतील या रस्त्यांच्या देखभाल व दुरूस्तीसाठी तातडीची उपाययोजना म्हणून सार्वजनिक बांधकाम विभागाच्या अधिपत्याखालील १) मार्ग विकास विभाग क्र. ४, अंधेरी, मुंबई २) उपअभियंता, मार्ग विकास उपविभाग क्र. १०, सांताक्रूझ, मुंबई ३) उपअभियंता, मुंबई रस्ते बांधकाम उपविभाग क्र. १० अंधेरी, मुंबई ४) उपअभियंता, मुंबई रस्ते बांधकाम उपविभाग क्र. ८ तुर्भे हे एक विभाग व तीन उपविभाग सार्वजनिक बांधकाम विभागाच्या शासन निर्णय क्र. ईएसटी-२०१७/प्र.क्र.२९/प्रशासन-१ दि.२३.०५.२०१७ रोजीच्या शासन निर्णयान्वये मुंबई महानगर प्रदेश विकास प्राधिकरण यांचेकडे डिसेंबर २०१७ पर्यंत वर्ग करण्यात आले आहेत. सदर विभाग व उपविभागांची मुंबई महानगर प्रदेश विकास प्राधिकरणाकडील मुदत संपल्याने सदर विभाग व उपविभाग पूर्ववत सार्वजनिक बांधकाम विभागाच्या अधिपत्याखाली आणण्याची बाब शासनाच्या विचाराधीन होती.
शासन निर्णय : १) प्रमुख रस्ते हस्तांतरणाच्या अनुषंगाने मुंबई महानगर प्रदेश विकास प्राधिकरण यांच्या प्रस्तावानुसार पश्चिम द्रुतगती महामार्गावरील कि.मी. ५०२ / ३५० ते कि.मी. ५२२/६०० एवढ्या लांबीत मेट्रो रेल्वेचे काम सुरू असल्याने, सदरहू लांबी सद्य:स्थितीत मुंबई महानगर प्रदेश विकास प्राधिकरणाकडे देखभाल दुरूस्तीसाठी ठेवण्यात येत असून, कि.मी. ५२२/६०० ते कि.मी.
५२७/६८० मधील रस्ते लांबी सार्वजनिक बांधकाम विभागाकडे पुन:श्च वर्ग करण्यात येत आहे.
# Page 2
शासन निर्णय क्रमांक: ईएसटी-२०१७/प्र.क्र.२९/प्रशासन-१
२) पश्चिम द्रुतगती महामार्गावरील जी लांबी (कि. मी. ५०२/३५० ते कि. मी. ५२२/६००) मुंबई महानगर प्रदेश विकास प्राधिकरणास देखभाल-दुरूस्तीसाठी उपलब्ध करून देण्यात आली आहे, त्या लांबीतील मंजुरीबाबतची सर्व प्रकरणे (उपरोक्त लांबीतील खाजगी इमारतीच्या विकासाच्या अनुषंगाने ना-हरकत प्रमाणपत्र, Road Cutting, Cable Line, Pipe Line इ.) मुंबई महानगर प्रदेश विकास प्राधिकरणामार्फत हाताळण्यात येतील. तसेच पश्चिम द्रुतगती मार्गावरील सार्वजनिक बांधकाम विभागाच्या अधिपत्याखालील लांबीतील (कि.मी. ५२२/६०० ते कि.मी.
५२७/६८०) मंजुरीबाबतची सर्व प्रकरणे सार्वजनिक बांधकाम विभागामार्फत हाताळण्यात येतील.
३) पूर्व द्रुतगती महामार्गाची संपूर्ण म्हणजेच कि.मी. ५६६/००० ते कि.मी. ५८४/७५० एवढी लांबी पुन:श्च सार्वजनिक बांधकाम विभागाकडे याद्वारे वर्ग करण्यात येत आहे.
४) उपरोक्त नमूद केल्यानुसार रस्ते लांबी हस्तांतरित केल्यानंतर विभाग व उपविभागांच्या संदर्भात खालीलप्रमाणे निर्णय घेण्यात येत आहे.
अ) संदर्भाधीन क्र. १ च्या शासन निर्णयान्वये पूर्व व पश्चिम द्रुतगती मार्गाच्या देखभाल व दुरुस्तीसाठी मुंबई महानगर प्रदेश विकास प्राधिकरणाकडे वर्ग करण्यात आलेल्या मार्ग विकास विभाग क्र. ४ अंधेरी, मुंबई हा विभाग सार्वजनिक बांधकाम विभागास पूर्ववत जोडण्यात येत आहे.
सदरहू विभाग पश्चिम द्रुतगती महामार्गाच्या सार्वजनिक बांधकाम विभागाकडील हस्तांतरित लांबीचे देखभाल-दुरूस्तीचे काम पाहील.
ब) मुंबई रस्ते बांधकाम उपविभाग क्र. ८ तुर्भे, मुंबई हा उपविभाग सार्वजनिक बांधकाम विभागाच्या अधिपत्याखालील बहुमजली इमारती बांधकाम विभाग, कुर्ला, मुंबई यांचेकडे पूर्ववत वर्ग करण्यात येत आहे.
क) मार्ग विकास उपविभाग क्र. १०, सांताक्रूझ, मुंबई व मुंबई रस्ते बांधकाम उपविभाग क्र. १०, अंधेरी हे उपविभाग पश्चिम द्रुतगती मार्गाच्या देखभाल व दुरूस्तीसाठी मुंबई महानगर प्रदेश विकास प्राधिकरणाकडे पुढील आदेश होईपर्यंत ठेवण्यास मान्यता देण्यात येत आहे.
सदरहू उपविभागांचा वेतन व वेतनेतर खर्च प्राधिकरणाकडून करण्यात यावा.
मार्ग विकास विभाग क्र. ४ अंधेरी, मुंबई यांचेकडील १) मार्ग विकास उपविभाग क्र. १२ अंधेरी, मुंबई २) बहुमजली इमारती बांधकाम उपविभाग क्र. ३ बांद्रा, मुंबई ३) ठाणे खाडी पूल उपविभाग क्र. १ बांद्रा, मुंबई हे उपविभाग संदर्भाधीन क्र. २ च्या शासन निर्णयान्वये मुंबई रस्ते विकास संकल्पचित्र विभाग क्र. १ यांचेकडे वर्ग करण्यात आले होते. सदरचे उपविभाग या शासन निर्णयान्वये मार्ग विकास विभाग क्र. ४ अंधेरी या विभागाकडेच पूर्ववत जोडण्यात येत आहेत.
संदर्भाधीन क्र.३ येथील शासन पत्र दि. २७.०४.२०१८ नुसार पूर्व द्रुतगती मार्गावरील देखभाल-दुरूस्तीची कामे मुंबई रस्ते संकल्पचित्र विभाग क्र. १, मुंबई यांचेकडे सोपविण्यात आली असल्याने व सद्य:स्थितीत मार्ग विकास उपविभाग क्र. ११, चेंबूर हा उपविभाग पूर्व द्रुतगती मार्गाच्या देखभाल दुरुस्तीचे कामकाज करीत असल्याने, मार्ग विकास उपविभाग क्र. ११, चेंबूर हा उपविभाग, मुंबई रस्ते संकल्पचित्र विभाग क्र. १, मुंबई या विभागाकडे जोडण्यात येत आहे.
पृष्ठ ३ पैकी २
# Page 3
शासन निर्णय क्रमांक: ईएसटी-२०१७/प्र.क्र.२९/प्रशासन-१