# Page 1
सार्वजनिक बांधकाम विभागाकडील रस्ते, पूल व इमारतींच्या ज्या कामांना पूर्ण निधी उपलब्ध करुन देण्यात आला आहे अशा कामांसाठी कालमर्यादा निविदेत नमूद करण्याबाबत.
महाराष्ट्र शासन
सार्वजनिक बांधकाम विभाग
शासन परिपत्रक क्र. सीएटी-२०१९/प्र.क्र. ९६ / इमारती - २
मंत्रालय, मुंबई-४०० ०३२.
तारीख: २६ जुलै, २०१९
प्रस्तावना :
सार्वजनिक बांधकाम विभागामार्फत प्रामुख्याने राज्यातील रस्ते, पुल व इमारती यांचे बांधकाम
करण्यात येते. सार्वजनिक बांधकाम विभागामार्फत या कामांसाठी विविध प्रकारच्या निविदा ( ब-१ / ब-२ /
SBD / EPC) मागविण्यात येतात. सदर निविदा मागवितांना शासनाच्या असे निदर्शनास आले आहे की,
निविदेमध्ये सार्वजनिक बांधकाम विभागाच्या विविध कामांसाठी कामाच्या नावानुसार कालमर्यादा निश्चित करणे आवश्यक आहे. तसेच ज्या कामांसाठी पूर्ण निधी उपलब्ध आहे अशा कामांसाठीही संपूर्ण निधी उपलब्ध
असल्याने कालमर्यादा विहीत करणे आवश्यक आहे. शासनाच्या असे निदर्शनास आले आहे की पूर्ण निधी उपलब्ध असतांनाही कामाचा कालावधी अनावश्यक रित्या जास्त ठेवण्यात येत असल्याचे निदर्शनास आले आहे.
१४ व्या वित्त आयोगाच्या न्यायालयीन रू. १०० कोटी निधी उपलब्ध करूनही केवळ रू. ५० कोटी निधी खर्च
झाला असल्याची बाब प्रकर्षाने निदर्शनास आली असून पूर्ण निधी उपलब्ध करूनही कामे वेळेत पूर्ण न झाल्याने तीव्र नाराजी व्यक्त केली आहे. उपरोक्त सर्व बाबी विचारात घेऊन खालीलप्रमाणे निर्णय घेण्यात येत आहे : शासन परिपत्रक-:
२. सार्वजनिक बांधकाम विभागाकडील रस्ते, पूल व इमारतींच्या ज्या कामांना पूर्ण निधी उपलब्ध करून देण्यात आला आहे अशा कामांसाठी खालीलप्रमाणे कालमर्यादा निविदेत नमूद करण्यात यावी :
---------------------------------------------------------------------------------------------------------
| अ.क्र. | कामांची अंदाजीत रक्कम | काम पूर्ण होण्यासाठी विहीत कालावधी (सार्वजनिक सुट्ट्या व पावसाळी दिवसांसह) |
| १. | रु. ५ ते १५ लक्ष पर्यंत | १०० दिवस |
| २ | रु.१५ ते रु.५० लक्ष पर्यंत | १८० दिवस |
| ३. | रु.५० लक्ष ते १५ कोटी | ३०० दिवस |
| ४. | रु.१५ कोटी ते रु.५० कोटी | ४०० दिवस |
| ५. | रु. ५० कोटी ते रु.१०० कोटी | ५०० दिवस |
| ६. | रु.१०० कोटी वरील | ७०० दिवस |
---------------------------------------------------------------------------------------------------------
# Page 2
शासन परिपत्रक क्र.सीएटी-२०१९/प्र.क्र.९६/इमारती-२
३. निधी उपलब्धतेबाबत काही प्रश्न उद्भवल्यास निविदेंची कालमर्यादा निविदा स्विकृती करणाऱ्या
अधिकाऱ्याच्या संमतीने वाढविता येईल .