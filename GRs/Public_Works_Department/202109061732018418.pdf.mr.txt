# Page 1
हिंदु ह्रदयसम्राट बाळासाहेब ठाकरे महाराष्ट्र समृद्धी महामार्गापासुन नाशिक शहरासाठी जोडरस्ता बांधकामाच्या प्रस्तावास मंजुरी मिळणेबाबत.
"राष्ट्रीय महामार्ग क्र.३ (वाडीवऱ्हे) ते हिंदु हृदयसम्राट बाळासाहेब ठाकरे महाराष्ट्र समृध्दी महामार्गावर मौजे भरविर ( कवडदरा फाटयापर्यंत) येथील प्रस्तावित इंटरचेंजला (Interchange) जोडणारा रस्ता (रा.मा.३७) कि.मी.०/०० ते १६/२००"
महाराष्ट्र शासन
सार्वजनिक बांधकाम विभाग
शासन निर्णय क्रमांकः खाक्षेस-२०२१ / प्र.क्र. २४७ / रस्ते-८.
मंत्रालय विस्तार, मुंबई-४०० ०३२.
दिनांक:- ०६.०९.२०२१
वाचा १) शासन निर्णय, क्र. खाक्षेस-२०१६/प्र.क्र.४६७ / रस्ते-८, दि. १९/०८/२०१६.
प्रस्तावना : मुंबई ही देशाची आर्थिक व वाणिज्यिक राजधानी व राज्याची राजधानी असुन नागपुर ही राज्याची उपराजधानी व देशाचे मध्यवर्ती ठिकाण आहे. नागपूर व मुंबई या महानगरादरम्यान भुपृष्ठ वाहतुक सुलभ होणेच्या दृष्टिने, मा. मुख्यमंत्री महाराष्ट्र राज्य यांनी दि. ३१.०७.२०१५ रोजी विधीमंडळ अधिवेशनामध्ये शासनाने हिंदु हृदयसम्राट बाळासाहेब ठाकरे महाराष्ट्र समृद्धी महामार्ग तयार करण्याचे ठरविल्याची घोषणा केली. अन्वये, मंत्रीमंडळ पायाभुत सुविधा समितीच्या दि.३०.११.२०१५ च्या बैठकीत प्रकल्पाला मान्यता देण्यात आली.
त्यानुसार सदर प्रकल्पाची Greenfield Alignment निश्चित करण्यास मान्यता देण्यात आली. तद नंतर ६ पदरी धावपट्टीसाठी (Carriage Way) काँक्रीटचा पृष्ठभाग (Rigid Pavement) करण्याच्या उद्देशाने सदर महामार्गाच्या बांधकामासाठी निविदा प्रक्रिया राबवुन EPC कंत्राटदारांची नेमणुक करण्यात आली. सद्यस्थितीत प्रकल्पासाठी एकूण ८३११.१५ हेक्टर जमिन भुसंपादित करण्यात आली असुन एकूण सर्व १६ पॅकेजेस मध्ये हिंदु हृदयसम्राट बाळासाहेब ठाकरे महाराष्ट्र समृद्धी महामार्गाचे बांधकाम सुरु आहे.
नाशिक हे कृषी व औदयोगिक उद्योगाचे केंद्र म्हणुन प्रसिध्द असुन नाशिक हे कृषी व औदयोगिक समृद्धी विकासाचे केंद्र व्हावे व गोंदे सिन्नर (पंचतारांकित एमआयडीसी) चा काही भाग दुष्काळी व कोरडवाहु जमिन असल्याने तेथील जमिन विकसीत होण्याच्या दृष्टीने व ओझर येथील दोन्ही विमानतळांचा सदर विकासासाठी उपभोग घेण्याच्या अनुषंगाने मा. मुख्यमंत्री महाराष्ट्र राज्य यांनी त्यांच्या डिसेंबर २०१७ च्या नाशिक भेटीत नाशिक शहराला हिंदु ह्रदयसम्राट बाळासाहेब ठाकरे महाराष्ट्र समृद्धी महामार्गाशी जोडण्यासाठी जोडरस्ता देण्यात येण्याचे जाहीर केले आहे.
याअनुषंगाने आता मंत्रिमंडळ पायाभूत सुविधा समितीच्या दिनांक २५.०८.२०२१ रोजी झालेल्या बैठकीत शासनाने खालीलप्रमाणे निर्णय घेतला आहे.
# Page 2
शासन निर्णय क्रमांकः खाक्षेस-२०२१/प्र.क्र. २४७/ रस्ते-८.
शासन निर्णय : १) मा.मुख्यमंत्री महाराष्ट्र राज्य यांनी, नाशिक हा सुवर्ण त्रिकोणातील एक महत्वाचा टप्पा म्हणुन व मुंबई व पुणे प्रमाणेच नाशिकचे विस्तारीकरण व्हावे त्याअनुषंगाने नाशिक शहराला राष्ट्रीय महामार्ग क्र.३ येथे मौजे वाडीवऱ्हे, ता. इगतपुरी, जि. नाशिक ते हिंदु ह्रदयसम्राट बाळासाहेब ठाकरे महाराष्ट्र समृद्धी महामार्गावर मौजे भरविर (कवडदरा फाटयापर्यंत) येथील प्रस्तावित Interchange असा हिंदु हृदयसम्राट बाळासाहेब ठाकरे महाराष्ट्र समृद्धी महामार्गाशी जोडणारा जोडरस्ता बनविण्यासाठीचा म.रा.र.वि. महामंडळाद्वारे सविस्तर प्रकल्प अहवाल व पुढील बांधकाम करावयास महाराष्ट्र राज्य रस्ते विकास महामंडळास “अंमलबजावणी संस्था (Implementing Agency ) ” म्हणून घोषित करण्यास मान्यता देण्यात येत आहे.
२) सदर हिंदु हृदयसम्राट बाळासाहेब ठाकरे महाराष्ट्र समृद्धी महामार्ग ते नाशिक शहरास जोडरस्ता बनविण्यास IRC-SP-७३ २०१८ 'Manual of Specification Standards for Two Lanning with Paved Shoulder for highways (Second Revision ) आधारे "सविस्तर प्रकल्प" अहवाल बनविण्यास परवानगी देण्यात येत आहे.
३) सदर जोडरस्त्यास अंदाजे रक्कम रु.२४९.६७ कोटीस प्रशासकीय मान्यता देण्यात येत आहे.
४) सदर जोडरस्त्यावरील खर्च हिंदु हृदयसम्राट बाळासाहेब ठाकरे महाराष्ट्र समृद्धी महामार्गाच्या मंजूर आराखड्यातून भागविण्यात यावा.
# Page 3