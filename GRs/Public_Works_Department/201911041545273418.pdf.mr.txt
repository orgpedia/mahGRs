# Page 1
श्री. हणमंत रा. घाडगे, कनिष्ठ अभियंता (स्थापत्य) यांना शाखा अभियंता (स्थापत्य) म्हणून दिलेल्या दर्जोन्नतीचे पुनर्विलोकन...
महाराष्ट्र शासन
सार्वजनिक बांधकाम विभाग
शासन निर्णय क्र. शाअद २०१९/प्र.क्र.३९/आस्था-१,
मंत्रालय, मुंबई - ४०० ०३२
दि. ०४ नोव्हेंबर, २०१९.
वाचा- १) शासन निर्णय, पाटबंधारे विभाग क्र. सीडीएस १५८२/१५८/(२१५)/आ-१०, दि. १६.०४.१९८४, २) शासन निर्णय, पाटबंधारे विभाग क्र. बीसीएस ४८४/१०७/आ-२, दि.२८.०९.१९८४, ३) शासन निर्णय, सा.बां.वि. क्र.रापद/१०८९/५५/आस्थापना-४, दि.१५.०७.१९९१, ४) शासन निर्णय, पाटबंधारे विभाग क्र. एमएससी / १०८४/६१/आ (सं.नि.), दि.१६.०६.९७, ५) शासन निर्णय, पाटबंधारे विभाग क्र. नियुक्ती १२९९/१४/९९)/आ (शा.अ.), दि.०९.०२.२०००, ६) शासन शुद्धीपत्र, सा.बां.वि., क्र. ज्येष्ठता २०१८/प्र.क्र.२३/आस्थापना-१, दि.२७.०६.२०१८ ७) अधीक्षक अभियंता, सा.बां.मंडळ, सातारा यांचे पत्र क्र. जा.क्र.साबांमंसा/आस्था-२/४१५८/२०१९, दि.३०.०८.२०१९.
८) अधीक्षक अभियंता, सा.बां. मंडळ, सातारा यांचे पत्र क्र. जा.क्र.साबांमंसा/प्रलि/४८८३/२०१९, दि.११.१०.२०१९.
प्रास्ताविक श्री. हणमंत रा. घाडगे, शाखा अभियंता (सेवानिवृत्त) हे दि.१२.०१.१९८१ रोजी कार्यव्ययी आस्थापनेवर व दि.०४.०८.१९८३ रोजी नियत आस्थापनेवर कनिष्ठ अभियंता पदावर रुजू झाले आहेत. प्रचलित तरतूदी व निकषांनुसार त्यांना संदर्भाधीन क्र. ३ येथील शासन निर्णय, दि. १५.०७.१९९१ अन्वये दि.०१.०४.१९८९ पासून शाखा अभियंता पदावर दर्जोन्नती देण्यात आली आहे.
तद्नंतर संदर्भाधीन क्र.६ येथील शासन शुद्धीपत्र, दि. २७.०६.२०१८ अन्वये श्री. घाडगे यांना कनिष्ठ अभियंता पदाचा नियमित नियुक्ती दिनांक ०४.०८.१९८३ ऐवजी दि.०५.०२.१९८१ असा देण्यात आला असून त्यास अनुसरुन श्री. घाडगे यांनी दि.३०.०७.२०१८ रोजीच्या पत्रान्वये कनिष्ठ अभियंता पदावरील सुधारीत स्वरुपात देण्यात आलेल्या नियमित मानीव दिनांक ०५.०२.१९८१ नुसार शाखा अभियंता पदावर दर्जोन्नती देण्याबाबत पुनर्विलोकन करुन सुधारीत आदेश देण्याबाबत विनंती केली होती. श्री.घाडगे यांनी केलेल्या विनंतीच्या अनुषंगाने अधीक्षक अभियंता, सा.बां. मंडळ, सातारा यांनी संदर्भाधीन ६ व ७ येथील अनुक्रमे दि.३०.०८.२०१९ व दि.११.१०.२०१९ रोजीच्या पत्रांन्वये त्याची आवश्यक सेवाविषयक कागदपत्रे व गोपनीय अहवालांसह शासनास प्रस्ताव सादर केला. सदर प्रस्तावाची छाननी करुन श्री.घाडगे यांना दि.०१.०४.१९८९ पासून शाखा अभियंता पदावर देण्यात आलेल्या दर्जोन्नतीचे पुनर्विलोकन करण्याची बाब शासनाच्या विचाराधीन होती.
शासन निर्णय
संदर्भाधीन क्र.६ येथील शासन शुद्धीपत्र, दि. २७.०६.२०१८ अन्वये श्री. घाडगे यांना कनिष्ठ अभियंता पदाचा नियमित नियुक्ती दिनांक ०४.०८.१९८३ ऐवजी दि.०५.०२.१९८१ असा देण्यात आलेला आहे. यास्तव श्री. हणमंत रा.घाडगे, शाखा अभियंता (स्थापत्य) (से.नि.) यांना संदर्भाधीन क्र.३ येथील शासन निर्णय दि.१५.०७.१९९१ अन्वये दि.०१.०४.१९८९ पासून शाखा अभियंता (स्थापत्य) म्हणून देण्यात आलेला दर्जा रद्द करण्यात येऊन सुधारीत दि.०१.०४.८६ पासून शाखा अभियंता (स्थापत्य) म्हणून दर्जोन्नती देण्यात येत आहे.
# Page 2
शासन निर्णय क्रमांकः शाअद २०१९/प्र.क्र.३९/आस्था-१
२. या शासन निर्णयान्वये श्री. हणमंत घाडगे यांची वेतननिश्चिती, त्यांना ज्या दिनांकापासून शाखा अभियंता पदाचा दर्जा देण्यात येत आहे, त्या दिनांकास अस्तित्वात असलेल्या वेतनश्रेणीत वेतन निश्चितीविषयक नियमानुसार करण्यात यावी. वेतननिश्चिती विषयीचा फेरविकल्प संबंधितांनी महाराष्ट्र नागरी सेवा (वेतन) नियम, १९८१ मधील नियम १५ खालील टीप - ४ नुसार विहीत मुदतीत देणे आवश्यक आहे. या मुदतीत त्यांनी असा फेरविकल्प न दिल्यास त्यांनी नवीन पदावरील नियुक्तीच्या दिनांकापासून वेतननिश्चितीचा विकल्प दिला आहे, असे समजण्यात येईल.