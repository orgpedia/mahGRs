# Page 1
उप विभागीय अधिकारी (स्थापत्य), गट-अ पदोन्नती रद्द करणेबाबत
महाराष्ट्र शासन
सार्वजनिक बांधकाम विभाग
शासन आदेश क्रमांकः संकीर्ण-२०२३/प्र.क्र.१७(१)/सेवा-२
मंत्रालय, मुंबई- ४०००३२
दिनांक : ३०/०६/२०२३
वाचा - १)शासन आदेश, क्रमांक- पीओजी-२०२२/प्र.क्र.१८६/सेवा-२ दिनांक- १३/१२/२०२२ २)शासन ज्ञापन समक्रमांक, दि.२५.४.२०२३
उपरोक्त संदर्भाधीन क्र.१ येथील दिनांक १३/१२/२०२२ च्या आदेशान्वये श्री. विजयकुमार रा . चौगुले
यांना सन २०२१-२२ च्या निवडसूचीतून कनिष्ठ अभियंता (स्थापत्य) संवर्गातून उप विभागीय अधिकारी
(स्थापत्य) पदावर तात्पुरत्या स्वरुपात नियमित पदोन्नती देण्यात येऊन त्यांची पदोन्नती उपरांत पदस्थापना उप
अभियंता तथा कार्यासन अधिकारी, सार्वजनिक बांधकाम विभाग, मंत्रालय, मुंबई येथे करण्यात आलेली आहे.
२. श्री. चौगुले यांना उप अभियंता तथा कार्यासन अधिकारी, सार्वजनिक बांधकाम विभाग, मंत्रालय, मुंबई
या पदोन्नतीच्या पदावर रुजू होण्यासाठी दि. १६.२.२०२३ रोजी कार्यमुक्त केले आहे. तथापि, श्री. चौगुले हे
त्यानंतर पदोन्नतीच्या पदावर रुजू झालेले नसल्याने संदर्भ क्र.२ येथील शासन ज्ञापनान्वये त्यांना पदोन्नतीच्या
पदावर सात दिवसाच्या आत हजर होण्याबाबत तसेच सात दिवसाच्या आत पदोन्नतीच्या पदावर हजर न
झाल्यास त्यांचे पदोन्नतीचे आदेश रद्द करण्यात येतील, असे कळविण्यात आले होते. सदर नोटीशीस अनुसरुन
श्री.चौगुले हे पदोन्नतीच्या पदावर रुजू झालेले नाहीत अथवा त्यांनी कोणतेही निवेदन सादर केलेले नाही.
त्यामुळे श्री.चौगुले यांना पदोन्नतीमध्ये स्वारस्य नसल्याचे स्पष्ट होत असल्याने त्यांना दिनांक १३/१२/२०२२
च्या आदेशान्वये उप विभागीय अधिकारी (स्थापत्य) पदावर देण्यात आलेली पदोन्नती सक्षम प्राधिकाऱ्यांच्या
मान्यतेने रद्द करण्यात येत आहे. श्री. चौगुले यांच्या कनिष्ठ अभियंता (स्थापत्य) पदावरील पदस्थापनेचे आदेश
स्वतंत्रपणे निर्गमित करण्यात येतील.
# Page 2