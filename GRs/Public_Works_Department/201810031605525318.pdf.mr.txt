# Page 1
मुंबई पुणे द्रुतगती मार्गावरील खोपोली ते खंडाळा या घाट लांबीतील नविन मार्गिकेचे (Missing Link) बांधकाम करणे या प्रकल्पाच्या सवलत करारनाम्यास मान्यता देणे..
महाराष्ट्र शासन
सार्वजनिक बांधकाम विभाग
शासन निर्णय क्रमांकः खाक्षेस-२०१५/प्र.क्र. ४७५/ रस्ते-०८.
मंत्रालय विस्तार, मुंबई - ४०० ०३२.
दिनांक :- ०३ ऑक्टोबर, २०१८.
वाचा १) शासन निर्णय, क्र. खाक्षेस- २०१५/ प्र.क्र. ४७५/रस्ते-८, दि.३०.११.२०१५.
२) शासन निर्णय, क्र. खाक्षेस- २०१५/प्र.क्र. ४७५/रस्ते-८, दि.२४.११.२०१७.
प्रस्तावना :
मंत्रीमंडळाच्या पायाभूत सुविधा समितीने दिनांक ३०.११.२०१५ रोजीच्या बैठकीमध्ये व तद्नुषंगाने दि.२०.०९.२०१६ रोजी निर्गमित केलेल्या शासन निर्णयानुसार मुंबई पुणे द्रुतगती मार्गावरील खोपोली ते खंडाळा या घाट लांबीतील नविन मार्गिकेचे (Missing Link) बांधकाम करणे, या प्रकल्पाच्या आखणीस व रु.३,२१५.०० कोटीच्या किंमतीस प्रशासकीय मान्यता दिली आहे. तद्नंतर दि.१३.०६.२०१७ रोजीच्या पायाभूत सुविधा समितीच्या बैठकीमध्ये व तद्नुषंगाने दि.२४.११.२०१७ रोजी निर्गमित केलेल्या शासन निर्णयानुसार रु ४, ७९७.५७ कोटी किंमतीच्या भांडवली खर्चास, प्रकल्पाच्या सवलत कालावधीत आणि प्रकल्पाकरीता विशेष उद्देश वाहन स्थापन करण्यास मान्यता देण्यात आली.
या अनुषंगाने सदर प्रकल्पाकरीता महाराष्ट्र शासन, महाराष्ट्र राज्य रस्ते विकास महामंडळ व या प्रकल्पाचे विशेष उद्देश वाहन यांच्यामध्ये करावयाच्या सवलत करारनाम्याच्या प्रारुपास व त्यानुसार सवलत करारनामा करण्यास तसेच प्रकल्पाच्या सुधारीत किंमतीस मान्यता देण्याची बाब शासनाच्या विचाराधीन होती. याअनुषंगाने मंत्रिमंडळ पायाभूत सुविधा समितीच्या दिनांक २९.०८.२०१८ रोजी झालेल्या बैठकीत सदर बाबीस मान्यता देण्यात आलेली आहे. यानुसार आता शासनाने खालीलप्रमाणे निर्णय घेतला आहे.
शासन निर्णय :
मुंबई पुणे द्रुतगती मार्गावरील खोपोली ते खंडाळा या घाट लांबीतील नविन मार्गिकेचे (Missing Link) बांधकाम करणे या प्रकल्पाची विशेष उद्देश वाहन (Special Purpose Vehicle ) कंपनीद्वारे अंमलबजावणी, निधी उभारणी इत्यादी साठी महाराष्ट्र शासन (as the Authority - " प्राधिकरण " of one part), महाराष्ट्र राज्य रस्ते विकास महामंडळ (as the " MSRDC" or " Sponsor" - प्रायोजक of Second Part) व विशेष उद्देश वाहन ( of the other Part ) यांच्यातील करावयाच्या करारनाम्याच्या प्रारुपास शासनाची खालीलप्रमाणे मान्यता प्रदान करण्यात येत आहे:
# Page 2
शासन निर्णय क्रमांकः खाक्षेस-२०१५/प्र.क्र. ४७५/ रस्ते-०८.
१) मुंबई पुणे द्रुतगती मार्गावरील खोपोली ते खंडाळा या घाट लांबीतील नविन मार्गिकेचे )Missing Link (बांधकाम करणे या प्रकल्पाकरिता महाराष्ट्र शासन, महाराष्ट्र राज्य रस्ते विकास महामंडळ लिमिटेड, व विशेष उद्देश वाहन यांच्या दरम्यान करावयाच्या सवलत करारनाम्याच्या प्रारुपास शासनाची मान्यता देण्यात येत आहे.
२) तसेच, महाराष्ट्र शासन, महाराष्ट्र राज्य रस्ते विकास महामंडळ लिमिटेड व विशेष उद्देश वाहन यांच्या दरम्यान उपरोक्त करारनाम्यानुसार सवलत करारनामा करण्यास शासनाची मान्यता देण्यात येत आहे.
३) निविदेनुसार येणारी प्रकल्पाची सुधारीत किंमत रु.६६९५.३७ कोटी इतक्या रक्कमेस शासनाची मान्यता देण्यात येत आहे. प्रकल्पाची प्रशासकीय मान्यतेची किंमत (सन २०१५-१६), तांत्रिक मान्यतेची किंमत (सन २०१७-१८) आणि निविदेनुसार येणारी सुधारीत किंमत (सन २०१७-१८) यांचा बाबनिहाय तक्ता परिशिष्ट-अ मध्ये देण्यात येत आहे.
४) सदर प्रकल्पामध्ये बांधण्यात येणारे व्हायाडक्ट व बोगदे हे पर्यटनाच्या दृष्टीकोनातून संकल्पित करण्यात यावेत.
सदर शासन निर्णय, नियोजन विभागाचा अनौपचारिक संदर्भ क्र. ८६/१४३३, दि. २४-०८ २०१८ तसेच वित्त विभागाचा अनौपचारिक संदर्भ क्र. १५८/व्यय - ११, दि. २१-०८-२०१८ अन्वये
दिलेल्या सहमतीसअनुसरुन निर्गमित करण्यात येत आहे.
# Page 3
# Page 4