# Page 1
आशियाई विकास बँक अर्थसहाय्य (Asian Development Bank Assistance) प्रकल्पाचे कामकाज मुख्य अभियंता, सार्वजनिक बांधकाम प्रादेशिक विभाग, कोकण भवन, मुंबई यांनी पाहण्याबाबत...
महाराष्ट्र शासन
सार्वजनिक बांधकाम विभाग
शासन निर्णय क्रमांक :- संकीर्ण-१९१८/प्र.क्र.३०३/प्रशासन-२
मंत्रालय, मुंबई-४०० ०३२.
दिनांक :- ३० ऑगस्ट, २०१९
संदर्भ :-१) समक्रमांकाचे दिनांक १९.०९.२०१८ रोजीचे कार्यालयीन आदेश.
२) सार्वजनिक बांधकाम विभाग, शासन निर्णय क्रमांक संकिर्ण-२०१८/प्र.क्र.०२/एडीबी, दिनांक १९.०१.२०१९.
शासन निर्णय :
एशियन डेव्हलपमेंट बँकेकडून कर्ज सहाय्य प्राप्त होण्याकरिता प्रकल्प अहवाल तयार करण्यापासून
अर्थसहाय्य वितरीत करण्यापर्यंतच्या विविध टप्प्यांवर कामे करण्यासाठी संदर्भ क्रमांक १ येथील कार्यालयीन
आदेशान्वये एशियन डेव्हलपमेंट बँक कक्ष असा स्वतंत्र कक्ष निर्माण करण्यात आला आहे. सदर कक्षासाठी पर्यवेक्षक
अधिकारी असलेले मुख्य अभियंता तथा सह सचिव या पदाचे मुख्य अभियंता तथा प्रकल्प संचालक (बाह्य सहाय्यित
प्रकल्प) असे नामाभिधान संदर्भ क्र. २ येथील शासन आदेशान्वये करण्यात आले आहे.
२. शासनाने आता प्रशासकीय कारणास्तव एशियन डेव्हलपमेंट बँकेकडून अर्थ सहाय्य या महत्वपूर्व
प्रकल्पाचे कामकाज प्रकल्प संचालक (बाहय सहाय्यित प्रकल्प) म्हणून मुख्य अभियंता, सार्वजनिक बांधकाम
प्रादेशिक विभाग, (कोकण) यांच्याकडे सोपविण्याचा निर्णय घेतला आहे. सबब, एशियन डेव्हलपमेंट बँकेकडून
अर्थसहाय्य या पदाचे कामकाज मुख्य अभियंता, सार्वजनिक बांधकाम प्रादेशिक विभाग, कोकण यांनी त्यांचे
नियमित कामकाज पाहून करावयाचे आहे.
परिणामी संदर्भ क्रमांक २ अन्वये सह सचिव व मुख्य अभियंता या पदाचे पदनाम बदलाचा शासन निर्णय
याव्दारे रद्द करण्यात येत आहे. त्यामुळे सार्वजनिक बांधकाम विभाग, मंत्रालय येथील पदाचे नामाभिधान पूर्वी
प्रमाणेच मुख्य अभियंता तथा सह सचिव असे राहील. मुख्य अभियंता तथा सह सचिव या पदावर श्री.रा.भा.गाडगे.
मुख्य अभियंता यांना पदस्थापना दिलेली असल्याने त्यांच्याकडे पूर्वीप्रमाणे मुख्य अभियंता व सह सचिव या पदाचे
कामकाज राहील.
# Page 2
शासन निर्णय क्रमांकः संकीर्ण-१९१८/प्र.क्र.३०३/प्रशासन-२