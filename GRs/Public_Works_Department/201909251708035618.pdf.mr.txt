# Page 1
रु. १५ कोटी पेक्षा कमी किंमतीच्या इमारतींच्या कामांना उपभोक्ता विभागामार्फत प्रशासकिय मान्यता प्रदानकरण्याकरीता क्षेत्रिय मुख्य अभियंता यांनी तांत्रिक सहमती देणेबाबत.
महाराष्ट्र शासन
सार्वजनिक बांधकाम विभाग
शासन परिपत्रक, क्रमांक : संकीर्ण-२०१९/प्र.क्र. १०/इमा-२
मंत्रालय, मुंबई ४०० ०३२
दिनांक : २५ सप्टेंबर, २०१९
संदर्भ : १) वित्त विभागाचा शासन निर्णय क्र. विअप्र-२०१३/प्र.क्र.३०/ २०१३ / विनियम, भाग-२, दि. १७ एप्रील २०१५.
२) वित्त विभागाचा शासन निर्णय क्र. विअप्र-२०१३/प्र.क्र.३०/
२०१३/विनियम, भाग-२, दि. २० सप्टेंबर, २०१९.
प्रस्तावना : वित्त विभागाच्या संदर्भ १ च्या शासन निर्णयान्वये परिच्छेद १३४ (१), (२), (३) अन्वये रू.२० लक्ष पेक्षा जास्त रकमेचे सर्व प्रस्ताव तांत्रीक सहमतीसाठी सा. बां. विभागाकडे प्राप्त होतात.
२. तथापि, इमारतीच्या बाबनिहाय सखोल व सविस्तर अंदाजपत्रकांना तांत्रिक मान्यता देण्याचे वरील प्रमाणे अमर्याद अधिकार प्रादेशिक मुख्य अभियंता यांना असल्याने, केवळ जोतादराच्या आधारे प्रशासकिय मान्यता करीता ढोबळ अंदाजपत्रकांना तांत्रिक सहमती दर्शविण्याची जबाबदारी पार पाडण्यास, क्षेत्रिय मुख्य अभियंता हे निश्चितपणे सक्षम असल्यामुळे वित्तीय अधीकारात सुधारणा करण्याची बाब शासनाच्या विचाराधीन होती व त्यानुसार वित्त विभागाने संदर्भ २ वरील शासन निर्णय निर्गमित केलेला आहे. (संदर्भीय शासन निर्णयाची प्रत महाराष्ट्र शासनाच्या संकेत स्थळावर उपलब्ध आहे)
शासन परिपत्रक
३. उपरोक्त संदर्भाधिन २ च्या शासन निर्णयान्वये यापुढे बांधकामाचे अंदाजपत्रक तांत्रिक सहमतीसाठी मंत्रालयीन सा. बां. विभागाकडे सादर करतांना सुधारीत तरतुदी नुसार खालील प्रमाणे निर्देशांची अंमलबजावणी करण्यात यावी.
४. रू. १५ कोटी पेक्षा कमी किंमत असलेल्या अंदाजपत्रकीय रकमेच्या कामांना क्षेत्रीय स्तरावरील मुख्य अभियंता (स्थापत्य) व मुख्य अभियंता (विद्युत) हे सर्वोच्च क्षेत्रिय तांत्रीक अधिकारी असून तांत्रीक मान्यता प्रदान करणा-या सक्षम अधिका-याने ढोबळ अंदाजपत्रकास तांत्रीक सहमती (Technical Approval) प्रदान केल्यानंतर संबंधीत मुख्य अभियंता यांच्या कडून शिफारसीसह प्राप्त अंदाजपत्रकानुसार उपभोक्ता विभाग त्यांच्या कडील कामाची निकड व अनुदानाच्या उपलब्धतेनुसार प्रशासकीय मान्यता प्रदान करण्याची कार्यवाही करतील.
# Page 2
शासन परिपत्रक क्रमांकः संकीर्ण-२०१९/प्र.क्र. १०/इमा-२
५. मा. मुख्य सचिव यांच्या अध्यक्षते खालील उच्चाधिकार समितीमध्ये छाननी करण्यात येणाऱ्या रू. १५ कोटी पेक्षा जास्त किंमत असलेल्या इमारतींच्या कामांना मंत्रालय स्तरावरून सा. बां. विभागामार्फत तांत्रिक सहमती दिल्या नंतर उपभोक्ता विभाग त्यांच्या कडील कामाची निकड व अनुदानाच्या उपलब्धतेनुसार प्रशासकीय मान्यता प्रदान करण्याची कार्यवाही करतील.
६. अंदाजपत्रक तयार करतांना एका प्रकल्पासाठी आवश्यक सर्व बाबींसाठी एकच अंदाजपत्रक तयार करण्यात यावे, कोणत्याही परिस्थीतीत कामाचे तुकडे पाडण्यात येऊ नयेत.
७. कामाचे ढोबळ अंदाजपत्रक तयार करतांना शासनाने विहीत केलेल्या सोबत जोडलेल्या Recapitulation Sheet चा वापर करण्यात यावा.
८. सर्वच सुधारीत अंदाजपत्रकांच्या बाबतीत सा. बां. विभागाची पूर्व सहमती घेण्यात यावी.
९. उपभोक्ता विभागाने एखादया कामासाठी सा. बां. विभागाकडे अंदाजपत्रकाची मागणी करतांना सदर कामासाठी आवश्यक अनुदान उपलब्ध होऊ शकेल अशा आशयाचे सक्षम प्राधिका-याचे पत्र तसेच बांधकामासाठी आवश्यक जागा ताब्यात असल्याबाबत चे कागद पत्र उपभोक्ता विभागाकडून उपलब्ध करुन घेतल्यानंतर अंदाजपत्रक देण्यात यावे.
# Page 3
# Page 4