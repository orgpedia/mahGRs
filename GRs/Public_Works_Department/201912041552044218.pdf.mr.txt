# Page 1
फर्निचर / मॉड्यूलर फर्निचर / अंतर्गत सजावटीचे तसेच विशिष्ट प्रकारच्या वास्तुशास्त्रीयदृष्ट्या महत्वाच्या सजावटीच्या कामांकरीता कंत्राटदारांच्या नोंदणीबाबत.
महाराष्ट्र शासन
सार्वजनिक बांधकाम विभाग
शासन परिपत्रक क्र. सीएटी-२०१९/प्र.क्र.१४२/इमारती-२
मंत्रालय, मुंबई ४०० ०३२
दिनांक : ०४ डिसेंबर, २०१९
वाचा : शासन निर्णय, सार्वजनिक बांधकाम विभाग क्र. सीएटी-१०१६/प्र.क्र. १७२/इमारती-२, दिनांक ०७ जानेवारी, २००४.
संदर्भाधिन दिनांक ०७ जानेवारी, २००४ च्या शासन निर्णयान्वये फर्निचर / मॉड्यूलर फर्निचर / अंतर्गत सजावटींचे तसेच वास्तुशास्त्रीयदृष्ट्या महत्वाची सजावटीची कामे ही विशिष्ट स्वरूपाची असल्याने ती कामे दर्जेदार होण्याच्या दृष्टीने उत्पादन अथवा पुरवठादार / अंतर्गत सजावटकारांची वेगळी नोंदणी करणेबाबतचे आदेश निर्गमित करण्यात आले आहेत. स्थापत्य कंत्राटांची वर्ग-१, वर्ग-२ व वर्ग-३ मधील नोंदणी यापूर्वीच रद्द करण्यात आली असल्याने त्याच धर्तीवर संदर्भाधीन शासन निर्णयामधील आय-१ व आय-२ या वर्गाची नोंदणी रद्द करण्यात येत आहे. त्यामुळे आता विषयांकीत प्रकारच्या निविदांमध्ये सदरची अट लागू करण्यात येऊ नये.