# Page 1
अधीक्षक अभियंता, सार्वजनिक बांधकाम मंडळ, नागपूर कार्यालयांतर्गत कार्यरत असलेल्या कर्मचाऱ्यांसाठी निर्माण करण्यात आलेल्या अधिसंख्य पदास मुदतवाढ देणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०२१/प्र.क्र.३२/प्रशासन-१
मंत्रालय, मुंबई ४०० ०३२
दिनांक :- ०१ ऑगस्ट, २०२२
संदर्भ : १) सामान्य प्रशासन विभाग, शासन निर्णय क्र. बीसीसी -२०१८/प्र.क्र.३०८/१६-ब, दि.२१ डिसेंबर, २०१९, दि.२७ नोव्हेंबर, २०२० व दि.२८ ऑक्टोबर, २०२१.
२) सामान्य प्रशासन विभाग, शासन निर्णय क्र. बीसीसी -२०२०/प्र.क्र.१८७ ओ/१६-ब, दि.३० जून, २०२०.
३) सार्वजनिक बांधकाम विभाग, शासन निर्णय समक्रमांक दि.२६ एप्रिल, २०२१.
४) अधीक्षक अभियंता, सार्वजनिक बांधकाम मंडळ, नागपूर यांचे दि. ०७ मार्च, २०२२ रोजीचे पत्र.
प्रस्तावना :
सामान्य प्रशासन विभाग, शासन निर्णय, दि. २१ डिसेंबर, २०१९ मधील तरतुदीनुसार, अनुसूचित जमातीचे जात वैधता प्रमाणपत्र सादर न केल्याच्या कारणास्तव अधिसंख्य पदावर सेवा वर्ग करण्यात येणाऱ्या अधिकारी / कर्मचाऱ्यांसाठी अधिसंख्य पदे निर्माण करणेबाबत निर्देश देण्यात आले आहेत. तद्नंतर सामान्य प्रशासन विभाग, शासन निर्णय, दि. ३० जून, २०२० अन्वये सदर अधिसंख्य पदे निर्माण करण्याचे प्राधिकार प्रशासकीय विभागास प्रदान करण्यात आले आहेत. त्यानुसार अधीक्षक अभियंता, सार्वजनिक बांधकाम मंडळ, नागपूर अंतर्गत कार्यरत असलेल्या कर्मचाऱ्यांसाठी सार्वजनिक बांधकाम विभाग, शासन निर्णय, दि. २६ एप्रिल, २०२१ अन्वये अधिसंख्य पदे निर्माण करण्यात आली असून, सदर अधिसंख्य पदास मुदतवाढ देण्यात आलेली आहे. सदर कर्मचाऱ्यांच्या अधिसंख्य पदास देण्यात आलेली मुदत संपुष्टात आल्याने त्यांना दि.२५ मार्च, २०२२ पासून पुढे मुदतवाढ देण्याची बाब शासनाच्या विचाराधीन होती.
शासन निर्णय : सामान्य प्रशासन विभाग, शासन निर्णय, दि. २८ ऑक्टोबर, २०२१ अन्वये अधीक्षक अभियंता, सार्वजनिक बांधकाम मंडळ, नागपूर अंतर्गत कार्यरत असलेल्या खालील कर्मचाऱ्यांसाठी निर्माण करण्यात आलेल्या अधिसंख्य पदास दि.२५ मार्च, २०२२ पासून दि. २४ फेब्रुवारी, २०२३ पर्यंत किंवा सदर कर्मचारी सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत किंवा अभ्यास गटाच्या शिफारशी शासनास प्राप्त होऊन त्यावर शासनाचा अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्यात येत आहे.
# Page 2
शासन निर्णय क्रमांक: ईएसटी-२०२१/प्र.क्र.३२/प्रशासन-१
----------------------------------------------------------------------------
| अ.क्र. | कर्मचा-यांचे नाव | पदनाम व गट | नियुक्तीचा दिनांक | सेवानिवृत्तीचा दिनांक |
| १. | श्री. केशव एल. रंभाड | वरिष्ठ लिपिक गट-क | १३/१२/१९८८ | ३०/११/२०२२ |
| २. | श्री. रविंद्र हरिभाऊ हांडे | कनिष्ठ लिपिक गट-क | २५/०८/१९९४ | ३१/०७/२०२७ |
| ३. | श्री. गंगाधर मा. पौनिकर | कनिष्ठ लिपिक गट-क | ०२/११/१९९२ | ३१/०१/२०२८ |
| ४. | श्री. सिध्दार्थ ल. नंदनवार | सहायक आरेखक गट-क | ०२/०५/१९८५ | ३१/०१/२०२३ |
| ५. | श्रीम. वनिता न. झिले (चिडे) | सहायक आरेखक गट-क | २५/०९/१९९७ | ३०/०६/२०३२ |
| ६. | श्री. राजेंद्र श. बारापत्रे | वरिष्ठ लिपिक गट-क | २१/१०/१९८५ | ३०/०९/२०२२ |
| ७. | श्री. आर. जी. नागपूरे | वरिष्ठ लिपिक गट-क | २६/०४/१९८५ | ३१/०३/२०२३ |
----------------------------------------------------------------------------
२. वर नमूद कर्मचारी सद्य:स्थितीत अधीक्षक अभियंता, सार्वजनिक बांधकाम मंडळ, नागपूर यांच्या अधिपत्याखालील कार्यालयात कार्यरत असल्याने त्यांच्या वेतनावर होणारा खर्च त्या कार्यालयाच्या वेतनासंबंधिच्या लेखाशीर्षाखाली खर्ची टाकण्यात यावा आणि संबंधित वित्तीय वर्षाच्या मंजूर अनुदानातून भागविण्यात यावा.
३. सदर शासन निर्णय, सामान्य प्रशासन विभागाच्या क्र. बीसीसी २०१८/प्र.क्र.३०८/१६-ब, दि.२१ डिसेंबर, २०१९ व क्र. बीसीसी-२०२० / प्र.क्र.१८७ /१६-ब, दि. ३० जून, २०२० रोजीच्या तसेच सामान्य प्रशासन विभागाच्या क्र. बीसीसी २०१८/ प्र.क्र.३०८/१६-ब, दि. २७ नोव्हेंबर, २०२०, दि.२८ ऑक्टोबर, २०२१ आणि सार्वजनिक बांधकाम विभाग, शासन निर्णय क्र. ईएसटी २०२१/ प्र.क्र.३२/ प्रशासन-१, दि.२६ एप्रिल, २०२१ या शासन निर्णयातील तरतुदीनुसार निर्गमित करण्यात येत आहे.
# Page 3