# Page 1
उपविभागीय अभियंता (स्थापत्य) या पदावरुन कार्यकारी अभियंता (स्थापत्य) या पदावर पदोन्नतीउपरांत पदस्थापना.
महाराष्ट्र शासन
सार्वजनिक बांधकाम विभाग
शासन आदेश क्रमांकः पीओजी-११२१/प्र.क्र.२४३(भाग-१)/ सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक: २४ जानेवारी, २०२३
संदर्भ : सा. बां. विभाग शासन आदेश क्र.: पीओजी-११२१/प्र.क्र. २४३/सेवा-१, दिनांक २९.९.२०२२
शासन आदेश :
संदर्भाधीन शासन आदेशान्वये, सार्वजनिक बांधकाम विभागांतर्गत उपविभागीय अभियंता (स्थापत्य) या
संवर्गातील अधिकाऱ्यांना निव्वळ तात्पुरत्या स्वरुपात सेवाज्येष्ठतेनुसार कार्यकारी अभियंता (स्थापत्य) या पदावर पदोन्नतीने पदस्थापना देण्यात आली आहे. सदर आदेशातील खालील तक्त्यात नमूद अभियंत्यांच्या नावासमोरील स्तंभ क्र. ३ मध्ये नमूद केलेल्या पदस्थापनेमध्ये त्यांच्या विनंतीनुसार सुधारणा करण्यात येऊन त्यांची सुधारित पदस्थापना त्यांच्या नावासमोरील स्तंभ क्र. ४ मध्ये दर्शविलेल्या पदावर करण्यात येत आहे.
------------------------------------------------------------------------------------------------------------------------------------------------------------------------
| अ.क्र. | अधिकाऱ्याचे नांव | यापूर्वी दिलेली पदस्थापना | सुधारित पदस्थापना |
| १ | २ | ३ | ४ |
| १. | श्री. प्रसन्नजीत शामराव राऊत | श्री. तेलंग यांच्या पदोन्नतीने रिक्त होणाऱ्या होणाऱ्या सार्वजनिक बांधकाम विभाग, अकलूज | जिल्हा परिषद (सा.बां.) विभाग, रायगड या रिक्त पदी |
| २. | श्री. नरेंद्र मुरलीधर  |  खराडे | साखर आयुक्त कार्यालय, साखर संकूल, पुणे | जिल्हा परिषद (सा.बां.) विभाग क्र. १, सोलापूर या रिक्त पदी |
------------------------------------------------------------------------------------------------------------------------------------------------------------------------
श्री. वि. ह. मोरे, कार्यकारी अभियंता यांना शासन आदेश दि. २५.७.२०२२ अन्वये जिल्हा परिषद
(सा.बां.) विभाग क्र. १, सोलापूर येथे यापुर्वी पदस्थापना देण्यात आली होती. सदर पदावर ते रुजू झालेले नसल्याने त्यांना अन्यत्र पदस्थापना देण्याबाबत स्वतंत्रपणे आदेश निर्गमित करण्यात येतील.
२. संबंधित अधिकाऱ्यांना संदर्भाधीन पदोन्नती आदेशातील अटी-शर्ती लागू राहतील.
३. संबधित नियंत्रक अधिकाऱ्यांना कळविण्यात येते की, वर नमूद अधिकाऱ्यांना नवीन नियुक्तीच्या ठिकाणी हजर होण्यास सांगावे. तसेच, याबाबत भारत निवडणूक आयोगाच्या आदर्श आचारसंहितेचा भंग होणार नाही याची खात्री करावी. सदर अधिकारी पदस्थापनेच्या ठिकाणी कोणत्या दिनांकास हजर झाले याबाबत शासनास doser1.pwd@maharashtra.gov.in या ई-मेल आयडीवर त्वरित अवगत करावे.
४. संबंधित अधिकारी यांनी कमीत कमी पदग्रहण अवधी घेऊन नव्या पदाचा पदभार स्वीकारावा व आपला पदग्रहण अहवाल शासनास विनाविलंब सादर करावा. संबंधित अधिकारी हे पदोन्नतीने पदस्थापनेच्या पदावर या
आदेशाच्या दिनांकापासून ३० दिवसांच्या विहीत मुदतीत रुजू न झाल्यास त्यांचा अनुपस्थितीचा कालावधी हा
# Page 2
शासन आदेश क्रमांक: पीओजी-११२१/प्र.क्र.२४३(भाग-१)/सेवा-१
अकार्यदिन (dies non) म्हणून गणला जाईल. तसेच महाराष्ट्र नागरी सेवा (वर्तणूक) नियम, १९७९ मधील नियम
२३ कडे त्यांचे लक्ष वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल
करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
५. संबंधित अधिकारी यांनी नवीन नियुक्तीच्या ठिकाणी हजर होताच पदभार स्वीकारल्याचा दिनांक
शासनास तसेच संचालक, माहिती तंत्रज्ञान समन्वय केंद्र, पुणे यांना कळवावा.