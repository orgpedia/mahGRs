# Page 1
अधीक्षक अभियंता (स्थापत्य) यांच्या बदल्या / पदस्थापना महाराष्ट्र शासन
सार्वजनिक बांधकाम विभाग
शासन आदेश क्रमांकः टीएफएस-१२१९/प्र.क्र.२२१ (१) /सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: ०६ मार्च, २०२०
संदर्भ : १) सा.बां.विभाग शासन आदेश क्रमांक : टीएफएस-१२१९/प्र.क्र. ६५(६)/सेवा-१, दिनांक २९.७.२०१९ २) सा.बां. विभाग शासन आदेश क्रमांक : ईएसटी-२०१९/प्र.क्र.९१/प्रशासन-१, दिनांक ७.१२.२०१९.
संदर्भाधीन क्र. १ येथील आदेशान्वये, श्रीमती छा. मो. नाईक, अधीक्षक अभियंता, महाराष्ट्र राज्य पोलीस गृहनिर्माण व कल्याण महामंडळ, मुंबई (पुणे कार्यालय) यांची नियतकालिक बदली महाव्यवस्थापक, पुणे आंतरराष्ट्रीय प्रदर्शन व सुविधा केंद्र, मोशी, पुणे या प्रतिनियुक्तीच्या पदावर करण्यात आली होती. तथापि, सद्य:स्थितीत पुणे आंतरराष्ट्रीय प्रदर्शन व सुविधा केंद्र प्रकल्पाचे काम व्यापक स्वरुपात सुरु नसल्याने श्रीमती नाईक यांना पदस्थापनेच्या पदावर रुजू करुन घेण्यात आले नाही. सबब, श्रीमती नाईक ह्या पदस्थापनेविना राहिल्याने, त्यांच्या सुधारित पदस्थापनेची बाब शासनाच्या विचाराधीन होती.
शासन आदेश : महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४(४) व ४(५) मधील तरतुदीनुसार व सक्षम प्राधिकाऱ्याच्या मान्यतेने, सार्वजनिक बांधकाम विभागातील श्रीमती छा. मो. नाईक, अधीक्षक अभियंता (पदस्थापनेविना) यांच्या संदर्भाधीन आदेशान्वये केलेल्या आदेशात अंशत: बदल करुन त्यांची सुधारित पदस्थापना सार्वजनिक सेवेच्या हितार्थ व प्रशासकीय सोयीच्या कारणास्तव, संदर्भाधीन क्र. २ येथील आदेशान्वये पुणे येथे स्थलांतरीत केलेल्या, अधीक्षक अभियंता, दक्षता पथक मंडळ, पुणे या रिक्त पदावर करण्यात येत आहे.
२. श्रीमती नाईक यांनी त्यांच्या नवीन पदाचा पदभार त्वरीत स्वीकारावा व आपला पदग्रहण अहवाल शासनास विनाविलंब सादर करावा. त्यांनी अनधिकृतरित्या गैरहजर राहू नये अन्यथा त्यांची अनुपस्थिती ही अनधिकृत गैरहजेरी म्हणून समजण्यात येईल व विनावेतन करण्यात येईल तसेच त्यांच्या सेवेत खंड पडण्याची शक्यता नाकारता येत नाही याची जाणीव संबंधितांना करुन देण्यात येत आहे. तसेच, त्यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम, २३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास त्या शिस्तभंगाच्या कारवाईस पात्र ठरतील.
३. संबंधित नियंत्रक अधिकाऱ्यांना कळविण्यात येते की, त्यांनी पदमोचक अधिकाऱ्यांनी पदभार स्वीकारल्याचा दिनांक त्वरित शासनास doser1.pwd@maharashtra.gov.in या ई-मेल पत्त्यावर कळवावा.
विहीत कालावधीत अधिकारी रुजू न झाल्यास, त्याबाबत शासनास त्वरित अवगत करण्यात यावे, जेणेकरुन संबंधितांविरुद्ध शिस्तभंगविषयक कारवाई त्वरित करणे शक्य होईल. म.ना.से. (रजा) नियम, १९८१ मधील नियम-३० (सी) नुसार बदली झालेल्या अधिकाऱ्याचा रजा अर्ज स्वीकारु नये / मंजूर करु नये.
# Page 2
शासन आदेश क्रमांकः टीएफएस-१२१९/प्र.क्र.२२१ (१) /सेवा-१ ४. श्रीमती नाईक यांची बदली प्रशासकीय कारणास्तव करण्यात येत असल्याने त्यांना नियमानुसार अनुज्ञेय असणारा पदग्रहण अवधी, प्रवास भत्ता व दैनिक भत्ता देय राहील.
५. श्रीमती नाईक यांनी नवीन नियुक्तीच्या पदाचा कार्यभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.