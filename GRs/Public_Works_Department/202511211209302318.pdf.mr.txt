# Page 1
महाराष्ट्र राज्य पायाभूत सुविधा विकास महामंडळामार्फत नाशिक परिक्रमा मार्ग
(Nashik Ring Road) विकसित करणेबाबत...
महाराष्ट्र शासन
सार्वजनिक बांधकाम विभाग
शासन निर्णय क्र.आरएमआर २०२५/प्र.क्र.१२३/रस्ते-९
हुतात्मा राजगुरू चौक, मादाम कामा मार्ग,
मंत्रालय, मुंबई- ४०० ०३२
दिनांक :- २१.११.२०२५
प्रस्तावना:-
सन २०२७ साली नाशिकमध्ये कुंभमेळ्याचे आयोजन होणार असून, या काळात देशभरातून आणि परदेशातून लाखो भाविक आणि पर्यटक नाशिकला भेट देण्याची शक्‍यता आहे. सन २०१४ मध्ये झालेल्या कुंभमेळ्यात नाशिकमध्ये १ कोटीहून अधिक भाविकांनी भेट दिली होती, तर सन २०२७ मध्ये ही संख्या जवळपास दुप्पट म्हणजे २ कोटींवर जाऊ शकते, असा अंदाज आहे. अशावेळी, नाशिक शहरातील विद्यमान वाहतूक पायाभूत सुविधा आणि सार्वजनिक सुरक्षा व्यवस्थांबर वाढणारा प्रचंड ताण याचा विचार करता नाशिक शहरातील वाहतुकोचे योग्यप्रकारे व्यवस्थापन होण्याच्या दृष्टीने नाशिक परिक्रमा मार्ग होणे अत्यंत निकडीचे असून सदर परिक्रमा मार्गामुळे नाशिक शहरातील वाहतुक कोंडी कमी होणार असून नाशिक शहरांतर्गत आणि आंतरशहरीय दळणवळण सुधारणार आहे. तसेच, लोकांची ब मालाची जलद गतीने वाहतूक करणे सुलभ होणार असून यामुळे लॉजिस्टिक्स, पर्यटन आणि औद्योगिक वाढीला चालना मिळणार आहे. त्यानुषंगाने, नाशिक परिक्रमा मार्ग विकसित करण्याची बाब शासनाच्या विचाराधीन होती.
शासन निर्णय:-
मा.मंत्रीमंडळ पायाभुत सुविधा समितीच्या दि.०४ नोव्हेंबर,२०२५ रोजीच्या बेठकोत “नाशिक परिक्रमा मार्ग विकसित करणेबाबत निर्णय घेण्यात आला आहे. त्यानुषंगाने, खालील बाबींना मान्यता प्रदान करण्यात येत आहे :-
१. नाशिक परिक्रमा मार्ग DRDO जंक्शन आडगावब- दिंडोरी रोड डकांबळे शिवार-राष्ट्रीय महामार्ग क्र.८४८-पेठ गवळवाडी-गंगापूर रोड-गोवर्धन-त्रंबक महामार्ग-बेलगाव ढगा- नाशिक मुंबई महामार्ग-विल्होली रा.म.क्र.६० सिन्नर फाटा व आडगाव असे एकुण ६६.१५ कि.मी लांबीच्या आखणीस मान्यता देण्यात येत आहे.
२. सदर प्रकल्पाचे बांधकाम महाराष्ट्र राज्य पायाभुत सुविधा विकास महामंडळ (MSIDC) यांचेमार्फत हाती घेण्यासाठी मान्यता देण्यात येत आहे.
३. नाशिक परिक्रमा मार्ग या प्रकल्पाच्या भुसंपादनाकरीता लागणा-या एकुण रु.३६५९.४७ कोटी खर्चास मान्यता देण्यात येत आहे.
# Page 2
शासन निर्णय क्रमांकः आरएमआर २०२५/प्र.क्र.१२३/रस्ते-१
४. सदर प्रकल्पाच्या भुसंपादनाकरीता लागणारा खर्चे “नाशिक-त्र्यंबकेश्‍्वर कुंभमेळा
प्राधिकरणाद्वारे उपलब्ध करुन देण्यास मान्यता देण्यात येत आहे. त्यानुषंगाने, नाशिक-
त्र्यंबकेश्वर कुंभमेळा प्राधिकरणाने प्रशासकोय मान्यतेचा आदेश स्वतंत्रपणे निर्गमित
करावा.
५. नाशिक परिक्रमा मार्ग या प्रकल्पाकरीता स्थापत्य बांधकाम (Civil Cost) साठी लागणारा
अंदाजित खर्च रु.४२६२.६४ कोटी यास रस्ते परिवहन व राजमार्ग मंत्रालय (MoRTH)
यांचेकडून मान्यता देण्याची बाब केंद्र शासनाच्या विचाराधीन आहे. प्रकल्पाच्या
बांधकामासाठी MoRTH यांचेकडून मान्यता प्राप्त झाल्यावर प्रकल्पाच्या अचूक अंमलबजावणीसाठी, केंद्र ब राज्य शासनामध्ये Memorandum of Understanding
(MOU) करण्यास मान्यता देण्यात येत आहे.
६. सार्वजनिक बांधकाम विभागाचे शासन परिपत्रक क्र.लोलेस२०१६/२६६/प्र.क्र.१६७/रस्ते-२,
दि.२९.०८.२०१६ नुसार भुसंपादनाची प्रक्रिया पार पडल्यानंतर MSIDC यांचेमार्फत प्रकल्प कार्यान्वित करण्याची प्रक्रिया राबविण्यास मान्यता देण्यात येत आहे.
७. नाशिक परिक्रमा मार्ग हा प्रकल्प पुर्ण झाल्यानंतर पथकर वसुली करण्याचा निर्णय झाल्यास,
रस्ते परिवहन व राजमार्ग मंत्रालय (MoRTH) यांचेमार्फत करण्यात येणारा स्थापत्य
बांधकाम (Civil Cost) खर्च व राज्य शासनामार्फत करण्यात येणारा भूसंपादनाचा खर्च या
प्रमाणात पथकर वसुलीच्या उत्पन्नाची विभागणी अनुज्ञेय राहील यास मान्यता देण्यात येत
आहे.
सदर शासन निर्णय वित्त विभागाच्या अनोपचारीक संदर्भ क्र.३३६/व्यय-११,दि.३१.१०.२०२५
नुसार निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3