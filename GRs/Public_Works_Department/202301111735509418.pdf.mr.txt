# Page 1
उपविभागीय अभियंता (स्थापत्य) या पदावरुन कार्यकारी अभियंता (स्थापत्य) या पदावर पदोन्नतीउपरांत पदस्थापना.
महाराष्ट्र शासन
सार्वजनिक बांधकाम विभाग
शासन आदेश क्रमांकः पीओजी-११२१/प्र.क्र.२४३/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : ११ जानेवारी, २०२३
संदर्भ : सा. बां. विभाग शासन आदेश क्र.: पीओजी-११२१/प्र.क्र.२४३/सेवा-१, दिनांक २९.९.२०२२
शासन आदेश :
संदर्भाधीन शासन आदेशान्वये, सार्वजनिक बांधकाम विभागांतर्गत उपविभागीय अभियंता (स्थापत्य) या संवर्गातील (अ.क्र.२८ येथील ) श्री. प्रविण भगवंत सुमंत, उपविभागीय अभियंता, प्रधानमंत्री ग्रामसडक
योजना, पुणे यांना निव्वळ तात्पुरत्या स्वरुपात सेवाज्येष्ठतेनुसार कार्यकारी अभियंता (स्थापत्य) या पदावर पदोन्नती देऊन पदोन्नती उपरांत त्यांची पदस्थापना कार्यकारी अभियंता, नगरपरिषद प्रशासन संचालनालय,
उस्मानाबाद या रिक्त पदावर करण्यात आली होती. सदरच्या पदस्थापनेत बदल करण्यात येत असून, संदर्भाधीन आदेशातील अ. क्र. २८ येथील श्री. प्रविण भगवंत सुमंत यांना कार्यकारी अभियंता, राष्ट्रीय
महामार्ग विभाग, लातूर या श्री. गौ. प्र. स्वामी यांच्या बदलीने रिक्त होणाऱ्या पदावर पदस्थापना देण्यात येत आहे.
२. श्री. सुमंत यांना संदर्भाधीन पदोन्नती आदेशातील अटी-शर्ती लागू राहतील.
३. संबधित नियंत्रक अधिकाऱ्यांना कळविण्यात येते की, त्यांनी श्री. सुमंत यांना नवीन नियुक्तीच्या ठिकाणी तात्काळ हजर होण्यास सांगावे. तसेच, श्री. सुमंत हे पदस्थापनेच्या ठिकाणी कोणत्या दिनांकास हजर झाले याबाबत शासनास doser1.pwd@maharashtra.gov.in या ई-मेल आयडीवर त्वरित अवगत करावे.
४. श्री. सुमंत यांनी कमीत कमी पदग्रहण अवधी घेऊन नव्या पदाचा पदभार स्वीकारावा व आपला
पदग्रहण अहवाल शासनास विनाविलंब सादर करावा. श्री. सुमंत हे पदोन्नतीने पदस्थापनेच्या पदावर ३० दिवसांच्या विहीत मुदतीत रुजू न झाल्यास त्यांचा अनुपस्थितीचा कालावधी हा अकार्यदिन (dies non) म्हणून गणला जाईल. तसेच महाराष्ट्र नागरी सेवा (वर्तणूक) नियम, १९७९ मधील नियम-२३ कडे त्यांचे लक्ष वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
५. श्री. सुमंत यांनी पदोन्नतीच्या पदावर पदग्रहण केल्यापासून एक महिन्याच्या आत वेतन निश्चितीचा विकल्प द्यावा. असा विकल्प विहित मुदतीत न दिल्यास त्यांची वेतननिश्चिती महाराष्ट्र नागरी सेवा (वेतन) नियम, १९८१ मधील नियम क्र. ११ (१) (ए) अनुसार पदोन्नतीचा दिनांक विचारात घेवून करण्यात यावी.
६. श्री. सुमंत यांनी नवीन नियुक्तीच्या ठिकाणी हजर होताच पदभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, पुणे यांना कळवावा.
# Page 2
शासन आदेश क्रमांकः पीओजी-११२१/प्र.क्र.२४३/ सेवा-१