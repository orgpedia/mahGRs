# Page 1
सार्वजनिक बांधकाम विभागात काम करणा-या कंत्राटदाराची नामनोंदणी (Enlistment of PWD Contractors) बाबत मार्गदर्शक सूचना
महाराष्ट्र शासन
सार्वजनिक बांधकाम विभाग
शासन निर्णय क्र. संकिर्ण-२०२०/प्र.क्र.१४७/इमा-२
मंत्रालय, मुंबई - ४०० ०३२
दिनांक : : ३० जुलै, २०२०
संदर्भ : १. शासनाचे परिपत्रक क्र. संकिर्ण ०५/०६/प्र.क्र.५३ / इमा२, मंत्रालय, मुंबई ४०० ०३२, दिनांक २८ सप्टेंबर २००६.
२. शासनाचे परिपत्रक क्र. जीसीटी १०५६-सी/८४२३- बी सचिवालय मुंबई, दिनांक ३० ऑक्टोबर १९५६.
३. शासन निर्णय क्रमांक सीएटी २०१७/प्र.क्र.८/इमा-२ दिनांक १२.०४.२०१७ ४. शासन शुध्दीपत्रक क्रमांक सीएटी २०१७/प्र.क्र.०८/इमा-२ दिनांक २९.०६.२०१७ ५. शासन निर्णय क्रमांक सीएटी १०९६/प्र.क्रं.१७२/इमा-२/(संकीर्ण २०१७/प्र.क्र.९४/इमारती-२) दिनांक १६.८.२०१७ व शुध्दीपत्रक दिनांक २१.०९.२०१७
६. महाराष्ट्र शासन, सार्वजनिक बंधकाम विभाग, शासन निर्णय क्र. सीएटी/२०१८/प्र.क्र.१२७/इमा-२, मंत्रालय, मुंबई ४०० ०३२ दिनांक २८ नोव्हेंबर २०१८
७. महाराष्ट्र शासन, सार्वजनिक बंधकाम विभाग, शासन निर्णय क्र. सीएटी/२०१७/प्र.क्र.०८/इमा-२, मंत्रालय, मुंबई ४०० ०३२ दिनांक २७.०९.२०१८.
८. महाराष्ट्र शासन, सार्वजनिक बंधकाम विभाग, शासन निर्णय क्र. सीएटी/१०९६/प्र.क्र.१७२/इमा-२, संकिर्ण-२०१७/प्र.क्र.९४/इमारती-२/मंत्रालय, मुंबई ४०० ०३२ दिनांक १६ ऑगष्ट २०१७
९. महाराष्ट्र शासन, सार्वजनिक बंधकाम विभाग, शासन निर्णय क्र. संकिर्ण-२०१८ / प्र.क्र.१५१/इमारती-२, मंत्रालय मुंबई ४०००३२, दिनांक १४ जानेवारी २०१९.
प्रस्तावना : दिनांक ३०.१०.१९५६ च्या परिपत्रकात कंत्राटदार काम करत असतांना, त्यांच्याकडून देशद्रोही कारवाई, शासकीय संपतीचा अपहार, निकृष्ट दर्जाचे बांधकाम करणे शासकीय अधिका-यांवर दबाव आणून कामे करुन घेणे इत्यादी बाबी दिसून आल्यास या प्रवृत्तीला आळा घालण्याच्या दृष्टीने दंडनीय कार्यवाही करण्यासंदर्भात मार्गदर्शक सुचना निर्गमित केलेल्या आहेत.
दिनांक २८.०९.२००६ च्या परिपत्रकात कंत्राटदाराने कामांची गुणवत्ता योग्य दर्जाची न ठेवल्यास दंडात्मक कार्यवाही अथवा शासन नुकसानीचे भरपाई इत्यादी बाबत १) ताकीद २) पदावनती ३) नोंदणी रद्द करणे ४) काळया यादीत टाकणे या कार्यवाहीचे प्रकार निश्चित करण्यात आलेले आहेत. तसेच कार्यवाही बाबत पध्दती (Process) व अभिलेख ठेवणे याबाबतही दिशादर्शक सुचना निर्गमित केलेल्या आहेत.
सार्वजनिक बाधकाम विभागात काळानुरूप निविदा कार्यपध्दतीत सुधारणा करुन सोपी करुन गुणात्मकरित्या आमुलाग्र बदल करण्यात आलेला आहे. यामध्ये निविदांमध्ये निकोप स्पर्धा होणे व जास्तीत जास्त स्पर्धात्मक देकार मिळावे या दृष्टीने रु. १.५ कोटी किंमतीच्या वरील कामांकरीता निविदा सादर करणारे कंत्राटदार सा.बां.विभागाकडे पंजीकृत कंत्राटदार असणे आवश्यक नसल्याचे धोरण निश्चित करण्यात आले आहे.
या अन्वये या कार्यपध्दती अंमलबजावणीस्तव वरील संदर्भाधीन शासन निर्णय क्र. ३, ४ व ५ अन्वये निर्देश निर्गमित करण्यात आलेले आहेत. या पध्दतीस अनुसरुन कंत्राटदारामार्फत विविध प्रकारची कामे करुन घेण्यात येत आहेत. तथापी सद्यस्थितीत कामासाठी आवश्यक सर्व यंत्रसामुग्री, मटेरिअल्स, मजूर, साहित्य इ. सर्व सोयीसुविधा उपलब्ध असतांना, कामात दिरंगाई करणे, गुणवत्तापूर्ण न करणे, निर्देशाप्रमाणे त्रृटीपुर्तता न करणे, दोष निवारण दायीत्व कालावधीत दुरुस्ती न करणे, इ. व इतर संबंधीत अन्य कारणांसाठी कंत्राटदारावर
# Page 2
शासन निर्णय क्रमांकः संकिर्ण-२०२०/प्र.क्र. १४७/इमा-२
दंडात्मक कार्यवाही करणेबाबत पुर्नविचार करणे व नव्याने मार्गदर्शक दिशानिर्देश निर्गमित करणे आवश्यक असल्याचे दिसून आले आहे. सदरहु बाब शासनाचे विचाराधीन होती. यास अनुसरुन खालील प्रमाणे शासन निर्देश अंमलबजावणीस्तव निर्गमित करण्यात येत आहेत.
शासन निर्णय : सार्वजनिक बांधकाम विभागात सद्य:स्थितीत कामे कार्यान्वयीत करणारे रु.१.५० कोटी रुपयापर्यंतची नोंदणीकृत कंत्राटदार तसेच रु.१.५० कोटी अधिकच्या किंमतीची कामे करणारे कंत्राटदार यांनी कामाची निविदा भरतांना ख-या स्वरुपात आवश्यक कागदपत्रे सादर करणे, कार्यारंभ आदेश निर्गमित झाल्यावर करारनाम्यानुसार नेमून दिलेले काम विहीत कालावधीत गुणवत्तापुर्णतेने, संपूर्ण सुरक्षेसह पुर्ण करणे, दोषनिवारण कालावधीत कामातील त्रुटींची क्षेत्रिय अधिका-यांनी दिलेल्या निर्देशांप्रमाणे पुर्तता करणे बंधनकारक आहे.
सार्वजनिक बांधकाम विभागात कामे करणा-या कंत्राटदारातर्फे करण्यात येणा-या कामाचा दर्जा व अपेक्षित दर्जा न राखल्यास त्यानुसार कंत्राटदारावर करावयाची कार्यवाही याबाबत एकसुत्रता आणण्यासाठी दिनांक ३०/१०/१९५६ व दिनांक २८/०९/२००६ चे शासन निर्णय अधिक्रमित करुन खालील सूचना व कार्यपध्दती निर्गमित करण्यात येत आहे.
(अ) सा. बां. विभागातील कंत्राटदाराचे नामनोंदणी (Enlistment of PWD Contractors) सार्वजनिक बांधकाम विभागात कामे करणा-या कंत्राटदाराचे त्यांनी केलेल्या कामाच्या दर्जावर मूल्यांकन व्हावे या दृष्टीने तसेच कामाच्या दर्जामध्ये त्रुटया आढळल्यास करावयाच्या दंडात्मक कार्यवाहीबाबत “सार्वजनिक बांधकाम विभागात कंत्राटदाराची नामनोंदणी नियम-२०२०” निर्गमित करण्यात येत आहे. सदर नियम शासन मान्यता मिळाल्याच्या दिनांकापासून लागू होतील. सदर नामनोंदणी नियम २०२० प्रपत्र-१ म्हणून सोबत जोडले आहेत.
१.१ सा. बां. विभागामध्ये काम करणा-या वर्ग-४ ते वर्ग-९ या वर्गवारीमध्ये कामे करणारे नोंदणीकृत कंत्राटदार, रु. १.५० कोटी पर्यंतची कामे करणारी सुशिक्षीत बेरोजगार अभियंता तसेच वर्ग-अ व वर्ग-ब मध्ये कामे करणारी मजूर सहकारी संस्था यांचे नामनोंदणी ही जिल्हयातील कार्यकारी अभियंता यांचेतर्फे करण्यात येईल. नामनोंदणी नियम २०२० नुसार सदरील कंत्राटदाराना अनुक्रमे Category I(a), l(b), I(c) मध्ये नामनोंदणी करावयाची आहे. सदरील नामनोंदणी करीता हया कंत्राटदारांनी त्यांनी मागील ५ वर्षात कार्यान्वयीत केलेल्या/प्रगतीत असलेल्या कामांबाबत तपशीलासह इतर दस्ताऐवज जसे संबंधीत विभागाकडून प्राप्त (Annexure-IV) कामाबाबतचे प्रमाणपत्र, कामनिहाय कामांचा दर्जा प्रमाणीत केलेले दस्ताऐवज (Annexure-IV A), सक्षम अधिकारी यांनी कामाबाबत लिहीलेल्या कंत्राटदाराच्या गोपनीय अहवालासह (Annexure-V) सा. बां. विभागाच्या वेबसाईटवर ऑनलाईन अर्ज दाखल करावयाचा आहे.
सदर अर्ज दाखल केल्यावर प्रगतीतील कामांबाबत संबंधीत अधिकारी यांनी निरीक्षण केल्यावर कामाचा दर्जा व इतर बाबी लक्षात घेऊन कंत्राटदाराचे मूल्यांकन सक्षम अधिकारी यांचेतर्फे करण्यात येऊन सदर कंत्राटदारास त्यांनी केलेल्या गुणवत्तेच्या आधारे सा.बां. विभागात काम करण्यास नामनोंदणी देण्यात येईल. सदर नामनोंदणी ही कंत्राटदारास यापुढील कामांबाबतच्या निविदा भरण्याकरीता अनिवार्य असेल. नामनोंदणी प्रमाणपत्राशिवाय भरण्यात आलेली निविदा ही अपात्र म्हणून ठरविण्यात येईल.
कंत्राटदारांनी केलेली नामनोंदणी ही तीन वर्षाकरीता वैध राहील व त्यानंतर त्यांनी पुन्हा सदर नोंदणी करुन घेणे आवश्यक राहील.
१.२ कंत्राटदारातर्फे त्यांनी कार्यान्वयीत केलेल्या कामाकरीता Annexure IV / VA ह्या नमुन्यात तपशील संबंधीत कार्यकारी अभियंता यांचेकडे सादर करणे अनिवार्य असून त्याशिवाय त्या कामाची सुरक्षा ठेव रक्कम परत करण्यात येणार नाही.
पृष्ठ ९ पैकी २
# Page 3
शासन निर्णय क्रमांकः संकिर्ण-२०२०/प्र.क्र. १४७/इमा-२
१.३ नामनोंदणी नियमावली २०२० नुसार सा. बां. विभागामध्ये कामे करणारे अनोंदणीकृत कंत्राटदारांना त्यांनी केलेल्या कामांच्या किंमतीनुसार खालील वर्गवारी निश्चित करण्यात आली आहे.
Category ll(a) – रु. १.५० कोटी ते ५.०० कोटी किंमतीची कामे करणारे कंत्राटदार Category ll(b) – रु. ५ कोटी ते १५ कोटी किंमतीची कामे करणारे कंत्राटदार Category ll(c) – रु. १५ कोटी ते ५० कोटी किंमतीची कामे करणारे कंत्राटदार Category ll(d) – रु. ५० कोटी पेक्षा जास्त किंमतीची कामे करणारे कंत्राटदार १.३.१ जास्त किंमतीची कामे करणारी कंत्राटदारांनी कमी किंमतीची कामे करीत असल्यास त्यांना कुठल्याही एका महत्तम वर्गवारीत नोंदणी करणे आवश्यक राहील. परंतु त्यांनी त्यांचे सर्व किंमतीच्या कामांच्या दर्जाबाबत तपशील त्यांचे नामनोंदणीस संबंधीत सक्षम अधिकारी यांचेकडे सादर करावा.
१.३.२ सर्व अनोंदणीकृत कंत्राटदारांनी उपरोक्त वर्गवारीमध्ये त्यांचेद्वारे कार्यान्वयीत केलेल्या मागील ५ वर्षातील कामांबाबत सा.बां. विभागामध्ये वा इतर शासकीय निमशासकीय विभागात (म्हाडा, सिडको, एमआयडीसी, महावितरण इ.) त्यांनी केलेल्या कामाबाबत Annexure-IV मधील प्रमाणपत्र, कामनिहाय कामांचा दर्जा प्रमाणित केलेले दस्ताऐवज Annexure-IV A, सा. बां. विभागाव्यतिरिक्त इतर विभागातील प्रगतीतील काम असल्यास त्याबाबत सा. बां. विभागातील सक्षम अधिकारी यांची पाहणी अहवाल (Inspection Report as per Annexure-IV A), सा. बां. विभागाकडील कामांबाबत कामनिहाय गोपनीय अहवाल इत्यादीसह सा. बां. विभागाच्या वेबसाईटवर ऑनलाईन अर्ज दाखल करायचा आहे. Online अर्ज दाखल करतांना नामनोंदणी नियमावली मध्ये नमूद सर्व आवश्यक दस्तऐवज हे कंत्राटदाराने स्वत:च्या डीजीटल स्वाक्षरीने साक्षांकीत करणे आवश्यक आहे. अश्या स्वरुपाचे डीजीटल साक्षांकीत दस्तऐवज सादर न केल्यास सदर अर्ज फेटाळण्यात येईल. सदर अर्ज दाखल केल्यावर सक्षम अधिकारी यांचे छाननीअंती कंत्राटदाराने केलेल्याकामांचा दर्जा लक्षात घेऊन कंत्राटदाराचे मूल्यांकन करुन सक्षम अधिकारी यांचेकडून Enlistment प्रमाणपत्र जारी करण्यात येईल.
२.० उपरोक्त पध्दतीप्रमाणे सा. बां. नामनोंदणी झालेल्या कंत्राटदारांतर्फे खालील बाबींचे उल्लंघन झाल्याचे आढळल्यास नामनोंदणी यादीतून काढणे, काही कालावधीकरीता कामे करण्यास प्रतिबंध अश्या स्वरुपाची दंडात्मक कार्यवाही करण्यात येईल.
१. शासकीय निधिचा अपहार करण्यात सहभाग आढळल्यास किंवा (Involved in misappropriation of Government Money or)
२. भ्रष्टाचार अथवा इतर गंभीर गुन्हा, वागणूक बाबत शिक्षा झाल्याचे/दोषी ठरविल्याचे आढळल्यास किंवा (Convicted for an offense involving corruption or any other services actor conduct etc;) or
३. एकापेक्षा जास्त वेळा करारनाम्यानुसार काम समाधानकारक पुर्ण न केल्यास किंवा (has, on more than one occasion failed to execute a contract or has execuited it unsafisfactory, or)
४. दोषपूर्ण काम केल्याचे आढळल्यास (Constructional Defects) किंवा (is proved to be responsible for constructional Defects in more than one work or) ५. सा. बां. विभागातील क्षेत्रिय अधिकारी यांचे विभागीय चौकशी प्रकरणात दोषा अंतर्गत कमी दर्जाची कामे कार्यान्वयीन केल्याचे सिध्द झाल्यास किंवा
पृष्ठ ९ पैकी ३
# Page 4
शासन निर्णय क्रमांकः संकिर्ण-२०२०/प्र.क्र. १४७/इमा-२
(has executed works which were found to be substandard during the course of departmental enquiry against delinquent officials or)
६. करारनाम्यातील महत्वाच्या कलमांचा भंग / उल्लंघन केल्यास किंवा (Persistently violates any important conditions of the contract or)
७. कार्यादेश निर्गमित झाल्यावर काम करण्यास असमर्थता दर्शविल्यास, खोटी बँक गॅरंटी सादर केल्यास, बँक गॅरंटीची मुदत वाढवून देण्यास असमर्थता दर्शविल्यास.
८. नामनोंदणी नियमावलीतील तरतूदीचे पालन न केल्यास किंवा (Fails to abide by the Conditions of enlistment or)
९. चुकीची माहिती देणे / खरी माहिती लपविणे / खरी माहिती लपवून नामनोंदणी करणे किंवा विभागातील निविदा प्राप्त करणे किंवा
(Found to have given false particulars / material concealment or suppression of facts or misrepreseatation of facts at the time of enlistment or in the process of tendering or)
१०. भ्रष्टाचार, फसवणूक, दबावतंत्र वा इतर अमान्य पध्दतीने निविदा प्रक्रियेत सहभाग असल्याचे आढळल्यास किंवा
(has indulged in any type of corrupt, fraudulent, coercive, undsivable or restrictive practice in the tendering process or)
११. बोगस दस्ताऐवजाच्या आधारे विभागाकडे दावे सादर करणे किंवा (Advancing a claim on the basis of forged documents or)
१२. विभागास सूचना न देता व मंजूरी न घेता कंपनीचे भागीदार बदलविणे / कंपनीचे नाव बदलविणे किंवा (Changes in constitution of the firm or individuals or changes the name of the firm / company without prior approval of enlistment Authority or)
१३. विभागास सूचना न देता कंपनीचा कायमचा पत्ता / business पत्ता बदलविणे किंवा (Changes permanent address/ business address without intimation to enlistment Authority or)
१४. कंत्राटदार कंपनी दिवाळखोर, विभाजीत झाल्याचे घोषीत केले असल्यास किंवा
(ls duclaned or is in the process of being decared bankrupt, insolvent, wound up, dissolved or partitioned or)
१५. कामांवरील मजूरांच्या बाबतीत नियमावली व नियम वारंवार सूचना देऊनही न पाळल्याबद्दल किंवा (Persistently violates the labour regulations & rules or)
पृष्ठ ९ पैकी ४
# Page 5
शासन निर्णय क्रमांकः संकिर्ण-२०२०/प्र.क्र. १४७/इमा-२
१६. इतर विभागाकडील कामांबाबत गंभीर स्वरुपाची तक्रारीमध्ये कंत्राटदारचा प्रामुख्याने समावेश असल्यास किंवा
(is involved in complaints of seriovs nature received from other departments which prima farie appears to be true or)
१७. बांधकाम कामगार नोंदणी न करणे, शासकीय विमा निधी अंतर्गत विमा न उतरविल्यास, कर्मचारी भविष्य निर्वाह निधी नोंदणी न केल्यास, आयकर, करारनामा कर, जकात, कर्तव्य व आकार जसे कामगार उपकर इत्यादीचे भूगतानास हलगर्जीपणा केल्यास किंवा (default in Registration of labours, Insurance of work, Labour provident fund and aaa..
settlement of tax dues like income tax, contract tax, Octroi, duties, levies, labour cess etc.
or)
१८. राष्ट्रीय सुरक्षा धोक्यात आणणारी इतर कुठलेली प्रकरण वा परिस्थिती उद्भवल्यास किंवा (any other case or situation involving national security or)
१९. दोषनिवारण कालावधीनंतर कंत्राटदाराने केलेल्या कामांमध्ये असलेल्या सुप्तदोषांमुळे (जसे दर्जाहिन बांधकाम साहीत्याचा वापर, चुकीची बांधकाम पध्दत, चुकीचे संकल्पन इत्यादी) केलेल्या बांधकाम संकल्पित आयुष्यमानाच्या अगोदरच विनावापर वा निकामी घोषीत करावयाची परिस्थिती उद्भवल्यास (atent defects noticed after expiry as defect liability oeried due to low quality of construction materials, defects in construction methodology, design defects leading to failure of structure before the design life)
कंत्राटदारावर दंडात्मक कार्यवाही करणे उपरोक्त परिच्छेद २ मध्ये कारणांमुळे सा. बां. विभागात नामनोंदणी केलेल्या कंत्राटदारावर दंडात्मक कार्यवाहीची परिसिथती उद्भवल्यास संबंधीत कार्यकारी अभियंता नमूद कारणास्तव लेखी नोटीस कंत्राटदारास जारी करतील. सदर कंत्राटदारावर दंडतात्मक कार्यवाहीचा प्रस्ताव Category | मधील नामनोंदणी केलेल्या कंत्राटदाराबाबत मंडळ कार्यालयास व Category || मधील नामनोंदणी केलेल्या कंत्राटदाराबाबत प्रादेशिक कार्यालयास प्रस्ताव कार्यकारी अभियंता यांनी १५ दिवसाच्या कालावधीत सादर करतील. सदर प्रस्ताव प्राप्त झाल्यावर संबंधीत कंत्राटदार तसेच विभागातील अधिका-यांना बाजू मांडण्याची संधी दिल्यावर संबंधीत अधिक्षक अभियंता (Category I संबंधी) व मुख्य अभियंता (Category II संबंधी) लेखी निर्णय सर्व संबंधीतांना कळवतील.
विभागाने सादर केलेल्या प्रस्तावातील दोषारोपामधील बाबी सिध्द झाल्याचे आढळल्यास खाली नमुद केल्यानुसार दंडात्मक कार्यवाही संबंधीत वर्गवारीमध्ये नामनोंदणी केलेल्या कंत्राटदाराविरुध्द करण्यात यावी.
दंडात्मक कार्यवाही नमूद विशिष्ट कालावधी हा ३ वर्षे किंवा त्यापेक्षा कमी कालावधी हा दोषारोपांचे स्वरुप, व्याप्ती, परिमाण, आचारण दोषांमुळे कडक कार्यवाहीची आवश्यकता इत्यादीचा विचार करुन ठरविण्यात यावा.
------------------------------------------------------------------------------------------------
| नामनोंदणी वर्गवारी | सक्षम अधिकारी | दंडात्मक कार्यवाहीचे स्वरुप |
| १ | २ | ३ |
| Category I | अधीक्षक अभियंता | (अ) किरकोळ शिक्षा १) सक्त ताकीद देणे (ब) जबर शिक्षा १) पदानवती करणे |
------------------------------------------------------------------------------------------------
पृष्ठ ९ पैकी ५
# Page 6
शासन निर्णय क्रमांकः संकिर्ण-२०२०/प्र.क्र. १४७/इमा-२
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  |  | २) १ वर्षाकरिता सा.बां. विभागातील नामनोंदणी यादीतून काढून टाकून त्याबाबतची माहिती सर्व शासकीय / निमशासकीय विभागांना कळविणे. |
| Category II | मुख्य अभियंता | (अ) किरकोळ शिक्षा १) सक्त ताकीद देणे (ब) जबर शिक्षा १) एक वर्षाच्या कालावधीकरीता नामनोंदणी यादीतून काढून टाकणे व सार्वजनिक बांधकाम विभागाच्या / महाराष्ट्र शासनाच्या संकेत स्थळावर - काळ्या यादीत (Black Listing) नाव प्रकाशित करणे. २) ३ वर्षे किंवा त्यापेक्षा जास्त विशिष्ट कालावधीकरीता कंत्राटदारास नामनोंदणी यादीतून काढून टाकून सर्व संबंधीत शासकीय/निमशासकीय विभागास कळविणे व सार्वजनिक बांधकाम विभागाच्या महाराष्ट्र शासनाच्या / संकेत स्थळावर-काळ्या यादीत • (Black Listing) नाव प्रकाशित करणे. |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
(क) दंडात्मक कार्यवाहीचे प्रकार - १) सक्त ताकीद देणे सा. बां. विभागातील नामनोंदणी केलेल्या सर्व कंत्राटदाराकडून कामाच्या संदर्भात गैरप्रकार घडल्यास (परिच्छेद क्रं.२ मधील अ.क्रं. ३, ४ करीता) अश्या पहिल्या गैरप्रकाराकरीता संबंधीत नामनोंदणी वर्गवारीनुसार सक्षम अधिकारी यांनी कंत्राटदारास सक्त ताकीद द्यावी. अश्या सक्त ताकीदीची नोंद संबंधीत कार्यकारी अभियंता/ अधीक्षक अभियंता यांनी कामाच्या कामगिरी अहवालात (Performance Report as per Annexure) कामाचे प्रतिवेदीत / पुनर्विलोकन करतांना नोंद घ्यावी. अश्या प्रकारची शिक्षा निश्चित करतांना शासनास कोणताही भुर्दंड पडणार नाही किंवा शासनाचे कोणतेही आर्थिक नुकसान होणार नाही याची दक्षता संबंधीत सक्षम अधिकारी यांनी घ्यावी.
वरीलप्रमाणे ताकीद देऊनही संबंधीत कंत्राटदाराच्या कामात सुधारणा न झाल्यास संबंधीत कार्यकारी अभियंता यांनी कंत्राटदारास लेखी नोटीस देऊन स्पष्टीकरण मागवावे. कंत्राटदारास त्याची बाजू मांडण्याची संध्दी द्यावी. तद्नंतर त्यांचे स्पष्टीकरण सक्षम अधिकारी यांना मान्य नसल्यास त्याची कारणे लेखी स्वरुपात नोंदवून सदरील कंत्राटदाराना जबर शिक्षा द्यावी.
२) पदावनती (Downgrade) एखाद्या कंत्राटदारावर त्याने केलेल्या गैरप्रकाराकरीता (परिच्छेद २ मधील अ.क्रं.
१,२,८,९,१०,११ व १८ वगळून) ताकीद देण्याची कार्यवाही करुन देखील त्या कंत्राटदाराच्या कामामध्ये गुणात्मक सुधारणा न झाल्यास कंत्राटदार ज्या वर्गात नोंदणीबध्द असेल त्या वर्गातून त्याच्या नजीकच्या खालच्या वर्गात पदानवती करण्यात यावी. पदानवती ही रद्द करुन कंत्राटदारास मूळ वर्गात नोंदणी करण्याकरीता त्या वर्गाकरीता पुन: सर्व पात्रता निकष पुर्ण करावे लागतील.
पृष्ठ ९ पैकी ६
# Page 7
शासन निर्णय क्रमांकः संकिर्ण-२०२०/प्र.क्र. १४७/इमा-२
३) सा. बां. विभागाच्या नामनोंदणी यादीतून विशिष्ट कालावधीकरीता काढून टाकणे (Delisting of Contractor) कंत्राटदाराचे नांव विशिष्ट कालावधीकरीता सा. बां. विभागाच्या नामनोंदणी यादीतून काढून टाकण्याची कार्यवाही ही सदर कंत्राटदारास सा. बां. विभागातील काळया यादीत टाकणे या कार्यवाहीस समरुप आहे. (Delisting action is equivalent to blacklisting of contractor from PWD for specified period) कंत्राटदाराने केलेल्या परिच्छेद क्रं.२.०० मध्ये नमूद अ.क्रं.१ ते १८ गैरव्यवहाराकरीता संबंधीत सक्षम अधिकारी यांनी कंत्राटदारास त्यांची बाजू मांडण्याची संधी देऊन त्यांचे म्हणणे न पटल्यास तशी लेखी स्वरुपात नोंद ठेवून कंत्राटदारास सा.बां. विभागाच्या नामनोंदणी यादीमधून विशिष्ट कालावधीकरीता काढून टाकण्याची कार्यवाही करावी. सदर विशिष्ट कालावधी हा सक्षम अधिकारी यांनी कंत्राटदारावरील दोषारोपांचे स्वरुप, तीव्रता परिमाण, व्याप्ती, आचरण दोषांमुळे कडक कार्यवाहीची आवश्यकता इत्यादी लक्षात घेऊन निश्चित करावयाचा आहे.
कंत्राटदाराकडून झालेल्या कामामधील गैरप्रकाराची तीव्रता लक्षात घेऊन उपरोक्त नमूद दंडात्मक कार्यवाहीच्या क्रमाचा विचार न करता, वरील शिक्षापैकी कोणत्याही प्रकारच्या शिक्षेची संबंधीत कंत्राटदाराविरुध्द अंमलबजावणी करण्यास संबंधीत सक्षम प्राधिका-यांस राहील.
४) फौजदारी गुन्हा नोंदविले बाबत कार्यवाही.
परिच्छेद २ मधील खालील गैरव्यवहाराबाबत संबंधीत कार्यकारी अभियंता यांनी खालीलप्रमाणे कार्यवाही करावी.
अ.क्रं. ८ (चुकीची माहिती देणे / खरी माहिती लपविणे) खरी माहिती लपवून नामनोंदणी करणे किंवा विभागातील निविदा प्राप्त करणे.
अ.क्रं. ९ - भ्रष्टाचार, फसवणूक, दबावतंत्र वा इतर अमान्य पध्दतीने निविदा प्रक्रियेत सहभाग असल्याचे आढळल्यास अ.क्रं.१० - बोगस दस्ताऐवजाच्या आधारे विभागाकडे दावे सादर करणे.
उपरोक्त गैरव्यवहारप्रकरणी संबंधीत कार्यकारी अभियंता यांनी कंत्राटदाराविरुध्द प्राथमिक गुन्हा दाखल करावा तसेच सदरील कंत्राटदारावर सक्षम अधिकारी यांनी सा. बां. विभागाच्या नामनोंदणी यादीमधून काढून टाकून सा. बां. विभागातील सर्व निविदांमध्ये भाग घेण्यास प्रतिबंधीत करावे. अश्या सर्व कंत्राटदाराची यादी इतर सर्व प्रादेशिक सा. बां. विभाग/ शासकीय / निमशासकीय यंत्रणास देखील पाठविण्यात यावी.
५) अभिलेख ठेवणे.
सा. बां. विभागाकडील नामनोंदणी कंत्राटदारावर दंडतात्मक कार्यवाहीबाबतचा अभिलेख कार्यकारी अभियंता यांनी Category I (a), l(b), I(c), अधीक्षक अभियंता यांनी Category ll(a), (b) व Category II (c), (d) बाबत मुख्य अभियंता स्तरावर ठेवण्यात यावेत.
सा. बां. विभागाच्या वार्षिक कार्यालयीन तपासणीच्या वेळी संबंधीत अधिका-याने त्यांचे अधिपत्या खालील कार्यालयाचे वार्षिक निरीक्षणाचे वेळी त्या कार्यालयातील अभिलेख तपासावा.
(ड) दंडात्मक कार्यवाहीबाबत अपील : १.० उपरोक्त परिच्छेद (ब), (क) मध्ये नमूद कार्यपध्दतीनुसार सक्षम अधिकारी यांनी पारित केलेल्या दंडात्मक कार्यवाहीच्या आदेशाविरुध्द कंत्राटदारास अपील करावयाची असल्यास असा आदेश प्राप्त झाल्याच्या ३० (तीस) दिवसांच्या आंत त्याने खालीलप्रमाणे त्यावरील उच्च अधिका-यांकडे आपला अपील अर्ज दाखल करावा.
पृष्ठ ९ पैकी ७
# Page 8
शासन निर्णय क्रमांकः संकिर्ण-२०२०/प्र.क्र. १४७/इमा-२
----------------------------------------------
| नामनोंदणी प्रवर्ग | अपीलीय अधिकारी |
| Category l(a), I(b), I(c) | अधीक्षक अभियंता |
| Category ll(a), ll (b) | मुख्य अभियंता |
| Category II(c), II (d) | सचिव रस्ते / बांधकामे |
----------------------------------------------
२.० अपीलीय अधिकारी यांनी कंत्राटदाराची तसेच विभागाची बाजू ऐकून घेतल्यावर सदर दंडात्मक कार्यवाहीचा आदेश कायम करेल किंवा बदल करेल किंवा परिस्थितीनुरुप आदेश पारित करेल, जेणेकरुन कोणत्याही कंत्राटदारावर अन्याय होणार नाही.
अश्या परिस्थितीत अपीलीय अधिकारी यांनी पारित केलेला आदेश अंतिम व बंधनकारक राहील.
६) आर्थिक वर्षाच्या प्रत्येक तिमाहीस सार्वजनिक बांधकाम विभाग Non performing कंत्राटदारांची काळी यादी संकेत स्थळावर प्रसिध्द करेलयांचे स्वाक्षरीने महाराष्ट्र शासनाच्या संकेत (रस्ते) अशी यादी सचिव स्थळावर प्रसिध्द करण्यात येईल.
उपरोक्त शासन निर्णयाच्या अनुषंगाने सार्वजनिक बांधकाम विभागातर्फे वेगळयाने प्रसिध्द करण्यात आलेल्या तरतूदी / नियम / निर्णय देखील सा. बां. विभागातील नामनोंदणी करणा-या कंत्राटदारास लागू राहतील.
सदरील शासन निर्णयाच्या अनुषंगाने मुख्य अभियंता सार्वजनिक बांधकाम प्रादेशिक विभाग, नागपूर यांनी आयटीसीसी नागपूर यांचेमार्फत सार्वजनिक बांधकाम विभागातील कंत्राटदाराची नामनोंदणी करण्याबाबत संगणकीय प्रणाली सदर शासन निर्णय निर्गमित झाल्याच्या दिनांकापासून तीन महिन्याच्या कालावधीत विकसित करावी. सदर संगणकीय प्रणाली ही Registration of Contractor ह्या संगणकीय प्रणाली सोबत Integrate करण्याची कार्यवाही करावी.
सदरील संगणकीय कार्यप्रणाली विकसित होईपर्यंत सदर कार्यपध्दती Manualiy कार्यान्वयीत करावी.
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39