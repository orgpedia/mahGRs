# Page 1
संचालक, उपवने व उद्याने महाराष्ट्र राज्य, मुंबई कार्यालयाच्या अधिपत्याखालील गट-ड संवर्गातील २५ टक्के पदे निरसित करणेबाबत....
महाराष्ट्र शासन
सार्वजनिक बांधकाम विभाग,
शासन निर्णय क्र. ईएसटी-२०१९/प्र.क्र.८१/प्रशासन-१
मंत्रालय, मुंबई-४०० ०३२.
दिनांक:- २४ फेब्रुवारी, २०२०
संदर्भ :- १) सार्वजनिक बांधकाम विभाग, शासन निर्णय, क्र. ईएसटी-१००७/ (प्र.क्र.७७/०३)/ प्र.क्र.६३/प्रशासन-१ दि. ०२ एप्रिल, २००७ २) वित्त विभाग, शासन निर्णय, क्र.संकीर्ण-२०१५/प्र.क्र.५७/२०१५/विसु-०१ दि. १४ जानेवारी, २०१६ ३) संचालक, उपवने व उद्याने, महाराष्ट्र राज्य, मुंबई यांचे क्र. संउवउमुं/आस्था-१/पदांची माहिती/१९५५ दि. ०२ डिसेंबर, २०१९ रोजीचे पत्र
प्रस्तावना वित्त विभागाच्या संदर्भाधीन क्र. २ च्या शासन निर्णयान्वये गट-ड संवर्गात मंजूर पदांपैकी २५ टक्के पदे निरसित करण्यासाठी प्रशासकीय विभागांना सहा महिन्यांची मुदत देण्यात आली आहे. त्यानुषंगाने सार्वजनिक बांधकाम विभागाच्या अधिपत्याखालील संचालक, उपवने व उद्याने, महाराष्ट्र राज्य, मुंबई व त्यांच्या अधिपत्याखालील कार्यालयांमधील गट-ड संवर्गातील २५ टक्के पदे निरसित करण्याची बाब शासनाच्या विचाराधीन होती.
शासन निर्णय:
सार्वजनिक बांधकाम विभागाच्या अधिपत्याखालील संचालक, उपवने व उद्याने, महाराष्ट्र राज्य, मुंबई व त्यांच्या अधिपत्याखालील कार्यालयांसाठी संदर्भाधीन क्र. १ च्या शासन निर्णयान्वये २१८ पदांचा आकृतिबंध मंजूर करण्यात आला होता.
२. वित्त विभागाच्या संदर्भाधीन क्र. २ च्या शासन निर्णयातील परिच्छेद ५ च्या तरतुदीनुसार गट-ड संवर्गातील मंजूर पदांच्या २५ टक्के पदे निरसित करणे आवश्यक आहे. त्यानुसार संचालक, उपवने व उद्याने, महाराष्ट्र राज्य, मुंबई व त्यांच्या अधिपत्याखालील कार्यालयांमधील शिपाई-०१ व चौकीदार - ०१ अशी एकूण ०२ पदे निरसित करण्यास या शासन निर्णयान्वये मान्यता देण्यात येत आहे.
# Page 2
शासन निर्णय क्रमांकः ईएसटी-२०१९/प्र.क्र.८१/प्रशासन-१