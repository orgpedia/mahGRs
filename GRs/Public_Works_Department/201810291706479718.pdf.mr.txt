# Page 1
मुंबई जिल्हयातील पश्चिम द्रुतगती महामार्गावरील टिचर्स कॉलनीच्या सबवेच्या अलिकडे सांताक्रुझच्या बाजूस ३० मी.
अंतरावर कार्डीनल ग्रेसीस हायस्कूलजवळ पादचारी उड्डाणपुल बांधणे.
महाराष्ट्र शासन
सार्वजनिक बांधकाम विभाग
शासन निर्णय क्र. व्हीआयपी-२०१७/प्र.क्र.२१४/२०१७/रस्ते-६,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक - २९ ऑक्टोंबर, २०१८
वाचा- १) शासन निर्णय, सार्वजनिक बांधकाम विभाग क्र.पिएलएन-२०१६/सीआर-(९६८)/नि-३, दि.२६.०२.२०१६ २) मा.श्रीमती तृप्ती प्रकाश (बाळा) सावंत, विधानसभा सदस्य यांचे पत्र दि.१६.०४.२०१८ ३) मुंबई महानगर प्रदेश विकास प्राधिकरण यांचे पत्र क्र.अवि/पद्रुम/१२४/२०१८, दि.०६.०६.२०१८ ४) मुख्य अभियंता, सार्वजनिक बांधकाम प्रादेशिक विभाग, मुंबई यांचे पत्र क्र.मुअ(मुं)/रेशा/टिचर्स कॉलनी FOB/१९४९/२०१८ दि.०१.०८.२०१८ ५) महाराष्ट्र राज्य रस्ते विकास महामंडळ मर्यादित यांचे पत्र क्र.मरारविम/०२/सव्यंस - १ (अभि) / टिचर्स कॉलनी पादचारी पूल/२०१८/६८६६, दि.२८.०९.२०१८
प्रस्तावनाः
मुंबई जिल्हयातील पश्चिम द्रुतगती महामार्गावरील टिचर्स कॉलनीच्या सबवेच्या अलीकडे सांताक्रुझच्या बाजूस ३० मी. अंतरावर कार्डीनल ग्रेसीस हायस्कूलजवळ पादचारी उड्डाणपुल / वाहन भुयारी मार्ग बांधणे या एकूण रुपये ३,५०,००,०००/- (रु.तीन कोटी पन्नास लक्ष मात्र) इतक्या अंदाजित खर्चाच्या बांधकामास संदर्भ क्र. १ येथील शासन निर्णयान्वये प्रशासकीय मान्यता देण्यात आलेली आहे.
सदरचे काम मुंबई महानगर प्रदेश विकास प्राधिकरण यांचेमार्फत करण्यात येणार होते. तथापि मा.श्रीमती तृप्ती प्रकाश (बाळा) सावंत, विधानसभा सदस्य यांनी संदर्भ क्र.२ येथील पत्रान्वये शासनास अशी विनंती केली की, पादचारी उड्डाणपुलाचे काम मुंबई महानगर प्रदेश विकास प्राधिकरण यांचेऐवजी महाराष्ट्र राज्य रस्ते विकास महामंडळामार्फत करण्यात यावे.
२. सदरचे काम महाराष्ट्र राज्य रस्ते विकास महामंडळाकडे हस्तांतरित करण्यास हरकत नसल्याचे मुंबई महानगर प्रदेश विकास प्राधिकरण यांनी संदर्भ क्र.३ येथील पत्रान्वये कळविले आहे.
तसेच, मुख्य अभियंता, सार्वजनिक बांधकाम प्रादेशिक विभाग, मुंबई यांनी संदर्भ क्र.४ येथील पत्रान्वये
# Page 2
शासन निर्णय क्रमांकः व्हीआयपी-२०१७/प्र.क्र.२१४/२०१७/रस्ते-६
असे कळविले आहे की, उपरोक्त काम महाराष्ट्र राज्य रस्ते विकास महामंडळामार्फत करण्यास त्यांची कोणतीही हरकत नाही. त्यानुसार मुंबई जिल्हयातील पश्चिम द्रुतगती महामार्गावरील टिचर्स कॉलनीच्या सबवेच्या अलिकडे सांताक्रुझच्या बाजूस ३० मी. अंतरावर कार्डीनल ग्रेसीस हायस्कूलजवळ पादचारी उड्डाणपूलाचे काम मुंबई महानगर प्रदेश विकास प्राधिकरण यांचेऐवजी महाराष्ट्र राज्य रस्ते विकास महामंडळाकडे हस्तांतरित करण्याची बाब शासनाच्या विचाराधीन होती.
त्यानुसार शासनाने पुढीलप्रमाणे निर्णय घेतला आहे.
शासन निर्णय : मुंबई जिल्हयातील पश्चिम द्रुतगती महामार्गावरील टिचर्स कॉलनीच्या सबवेच्या अलिकडे सांताक्रुझच्या बाजूस ३० मी. अंतरावर कार्डीनल ग्रेसीस हायस्कूलजवळ पादचारी उड्डाणपुलाचे काम मुंबई महानगर प्रदेश विकास प्राधिकरण यांच्याऐवजी महाराष्ट्र राज्य रस्ते विकास महामंडळाकडे हस्तांतरित करण्यात येत आहे. सदर प्रमाणे हस्तांतरणाची कार्यवाही तात्काळ करण्यात यावी.
# Page 3