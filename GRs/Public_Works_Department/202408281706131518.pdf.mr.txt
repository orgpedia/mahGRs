# Page 1
खाजगी वास्तुशास्त्रज्ञांनी तयार केलेल्या नकाशांचा पुनर्वापर केल्यास कमी दराने
प्रदान करणे (Telescopic payment)
महाराष्ट्र शासन
सार्वजनिक बांधकाम विभाग
शासन निर्णय क्र. बीडीजी-२०२४ /प्र.क्र.९५/इमारती-२
मंत्रालय,मुंबई ४०० ०३२
दिनांक : २८/०८/२०२४
संदर्भ :- १) सार्वजनिक बांधकाम विभाग, शासन निर्णय क्रमांक खाक्षेस २०१८/प्र.क्र.७५/रस्ते-९, दि.२५ जानेवारी २०१९
व दि.०१ जानेवारी २०२०
खाजगी वास्तुशास्त्रज्ञांनी तयार केलेल्या नकाशांचा पुनर्वापर केल्यास कमी दराने प्रदान करणे (Telescopic
payment) या प्रस्तावाबाबतची वस्तुस्थिती खालील प्रमाणे आहे.
प्रस्तावाना -
१. प्रकल्पासाठी सल्लागार नेमण्यात येतांना उपरोक्त संदर्भ क्र.१ नुसार प्रकल्प किंमतीत कितीही वाढ झाली तरी
सल्लागार शुल्कात कोणतीही वाढ देय होणार नाही, अशी अट RFO व RFP मध्ये नमूद करण्याचे निदेश देण्यात आलेले आहेत. तथापि, काही प्रकरणी प्रकल्पासोबतच मूळ प्रकल्पात अंतर्भूत नसलेल्या इतर बाबींचाही अंतर्भाव
करण्यात येण्याची शक्यता नाकारता येत नाही.
२. सद्यःस्थितोत, सार्वजनिक बांधकाम विभागाकडे प्राप्त होणाऱ्या प्रस्तावात वसतिगृहे, रुग्णालये, प्रशासकीय इमारती यांचे खाजगी वास्तुशास्त्रज्ञांमार्फत तयार केलेले संकल्पन प्राप्त होत आहेत. यातील काही थोड्या बदलांसह
नकाशांचा पुनर्वापर करण्यात आल्याचे दिसून येत आहे. काही प्रकरणी मूळ प्रकल्पात काही अतिरीक्त बाबी किंवा
इमारती यांचा अंतर्भाव उपभोक्ता खात्याकडून करण्यात येतो व मूळ प्रकल्पाचे सोबतच असा अतिरिक्त वावही संपविण्याचा आग्रह करण्यात येतो. त्यामुळे अशा प्रकरणी सल्लागारांना प्रदान करण्यात येणाऱ्या शुल्कामध्ये दुरुस्ती
करणे क्रमप्राप्त ठरते. संदर्भ क्र.१ नुसार मोठ्या इमारती प्रकल्पांसाठी (१०,०००. चौ.मी. अथवा रुपये १० कोटी पेक्षा
जास्त) Project Management Consultant नेमण्यासाठी कमाल २% इतकी रक्कम अनुज्ञेय आहे. या रकमेचे प्रदान करताना जर बांधकामांचा अतिरीक्त वाव पार पाडण्याचे व मूळ प्रकल्पासोबतच संपविण्याचे सक्षम
प्राधिकरणाकडून आदेशित केले असल्याची बाब उद्भवल्यास किंवा संकल्पनांचा पुनर्वापर होत असल्यास,
सल्लागारास रक्कम प्रदान करणेबाबत संदिग्धता टाळणे आवश्यक आहे.
३. खाजगी वास्तुशास्त्रज्ञामार्फत केलेले सर्व नकाशे हे शासनाच्या मालकीचे असतील व त्या नकाशांचा उपयोग
शासनाने अन्य प्रकल्पात करावयाचे ठरविल्यास मूळ सल्लागार अथवा वास्तुशास्त्रज्ञाचा आक्षेप राहणार नाही व त्यास
कुठलेही प्रदान पुनर्वापरापोटी देय ठरणार नाही अशी अट सल्लागार / वास्तुशास्त्रज्ञाचे करारनाम्यात ठेवण्यात यावी.
तसेच प्रकल्पातील सर्व नकाशांच्या सॉफ्ट कॉपीज प्राप्त झाल्यानंतरच सल्लागारास शेवटची २५% रक्कम प्रदान
करण्यात येईल अशी अटही RPF/RFQ मध्ये अंतर्भूत करण्याची बाब शासनाच्या विचाराधीन आहे.
# Page 2
शासन निर्णय क्रमांकः बीडीजी-२०२४ /प्र.क्र.९५/इमारती-२
शासन निर्णय :-
१. सल्लागाराला करारनाम्या अन्वये देय रकमेच्या वर प्रदान करण्याचे झाल्यास मूळ करारनाम्यातील
दरात (टक्क्यांमध्ये) अतिरिक्त वावासाठी अशा टक्केवारीच्या ५०% इतकेच प्रदान देण्यात यावा व तशी
अट RFQ व RFP मध्ये नमूद करावी. तथापि अतिरिक्त वाव हा मूळ करारनाम्यामध्ये कुठेहो समाविष्ट्ट
अथवा संलग्न नाही याबाबत मुख्य अभियंता यांचे प्रमाणपत्र बंधनकारक राहील.
२. प्रकल्प सल्लागारांनी तयार केलेल व शासनाने बांधकामास्तव मान्य केलेले नकाशे हे पुनर्वापरासाठी
शासनाचे मालकीचे असतील व शासनाने त्यांचा पुनर्वापर अन्यत्र केल्यास मूळ सल्लागारास /
वास्तुशास्त्रज्ञास कुठलेही शुल्क देय ठरणार नाही. यासाठी प्रकल्पातील सर्व नकाशांचा सॉफ्ट कॉपीज
प्राप्त झालेनंतरच सल्लागाराचे / वास्तुशास्त्रज्ञाचे शेवटची २५% रक्कम प्रदान करण्यात येईल अशी अट
RFP/RFQ मध्ये अंतर्भूत करण्यात यावी.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध