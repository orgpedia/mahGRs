# Page 1
कार्यकारी अभियंता (स्थापत्य) या पदावरुन अधीक्षक अभियंता (स्थापत्य) या पदावर पदोन्नतीउपरांत पदस्थापना
महाराष्ट्र शासन
सार्वजनिक बांधकाम विभाग
शासन आदेश क्रमांक: टिएफएस-१२२२/प्र.क्र. १२८/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
तारीख: २५ जुलै, २०२२
संदर्भ : सा. बां. विभाग शासन आदेश क्र.: पीओजी-१२२०/प्र.क्र.१८२/सेवा-१, दिनांक २१.१०.२०२१
शासन आदेश :
संदर्भीय शासन आदेशान्वये, सार्वजनिक बांधकाम विभागांतर्गत कार्यकारी अभियंता (स्थापत्य) या
संवर्गातील श्री. ग. हि. राजपूत, कार्यकारी अभियंता यांना निव्वळ तात्पुरत्या स्वरुपात सेवाज्येष्ठतेनुसार अधीक्षक अभियंता (स्थापत्य) या पदावर निव्वळ तात्पुरत्या स्वरुपात पदोन्नती देण्यात आली असून पदोन्नती
उपरांत श्री. राजपूत यांना अधीक्षक अभियंता, महाराष्ट्र मेरी टाईम बोर्ड, मुंबई या पदावर पदस्थापना देण्यात आली होती. सदर पदावर ते रुजू झाले नसून त्यांनी पदस्थापनेत बदल करण्याबाबत विनंती केली होती.
सदर विनंतीनुसार तसेच सार्वजनिक सेवेच्या हितार्थ व प्रशासकीय सोयीच्या कारणास्तव श्री. ग. हि. राजपूत यांना अधीक्षक अभियंता, सार्वजनिक बांधकाम मंडळ, नांदेड या श्री. अ. त्रिं. धोंडगे यांच्या बदलीने रिक्त होणाऱ्या पदावर पदस्थापना देण्यात येत आहे.
२. श्री. अ. त्रिं. धोंडगे यांचा सध्याच्या पदावरील तीन वर्षाचा कालावधी पूर्ण झालेला असल्याने ते बदलीस पात्र असल्याने त्यांना अन्यत्र पदस्थापना देण्याबाबत स्वतंत्रपणे आदेश निर्गमित करण्यात येतील.
३. श्री. ग. हि. राजपूत यांच्या संदर्भाधीन पदोन्नती आदेशातील अटी-शर्ती लागू राहतील.
४. संबधित नियंत्रक अधिकाऱ्यांना कळविण्यात येते की, त्यांनी श्री. राजपूत यांना नवीन नियुक्तीच्या ठिकाणी हजर होण्यास सांगावे. तसेच, श्री. राजपूत हे पदस्थापनेच्या ठिकाणी कोणत्या दिनांकास हजर झाले याबाबत शासनास doser1.pwd@maharashtra.gov.in या ई-मेल आयडीवर त्वरित वगत करावे.
५. श्री. राजपूत यांनी कमीत कमी पदग्रहण अवधी घेऊन नव्या पदाचा पदभार स्वीकारावा व आपला पदग्रहण अहवाल शासनास विनाविलंब सादर करावा. श्री. राजपूत हे पदोन्नतीने पदस्थापनेच्या पदावर या आदेशाच्या दिनांकापासून ३० दिवसांच्या विहीत मुदतीत रुजू न झाल्यास त्यांचा अनुपस्थितीचा कालावधी हा
अकार्यदिन (dies non) म्हणून गणला जाईल. तसेच महाराष्ट्र नागरी सेवा (वर्तणूक) नियम, १९७९ मधील नियम-२३ कडे त्यांचे लक्ष वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
६. श्री. राजपूत यांनी पदोन्नतीच्या पदावर पदग्रहण केल्यापासून एक महिन्याच्या आत वेतन निश्चितीचा विकल्प द्यावा. असा विकल्प विहित मुदतीत न दिल्यास त्यांची वेतननिश्चिती महाराष्ट्र नागरी सेवा (वेतन)
नियम, १९८१ मधील नियम क्र. ११ (१) (ए) अनुसार पदोन्नतीचा दिनांक विचारात घेवून करण्यात यावी.
# Page 2
शासन आदेश क्रमांकः टिएफएस-१२२२/प्र.क्र. १२८/सेवा-१ ७. श्री. राजपूत यांनी नवीन नियुक्तीच्या ठिकाणी हजर होताच पदभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, पुणे यांना कळवावा.