# Page 1
महाराष्ट्र समृध्दी महामार्गाच्या भूसंपादनासाठी विविध संस्थामार्फत घेतलेल्या दुय्यम कर्जाचे रुपांतर नागपूर-मुंबई सुपर कम्युनिकेशन एक्सप्रेस वे लिमिटेड कंपनीच्या प्राधान्य समभागात (Preference shares) मध्ये करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. खाक्षेस-२०२०/प्र.क्र.१८६/रस्ते-८,
हुतात्मा राजगुरू चौक, मादाम कामा रोड,
मंत्रालय, मुंबई-४०० ०३२.
दिनांक : १३.०८.२०२०
प्रस्तावना : मा. मुख्यमंत्री यांच्या अध्यक्षतेखाली दि. ७.३.२०१७ व दि. ८.३.२०१७ रोजी झालेल्या बैठकीतील निर्णयानुसार महाराष्ट्र समृध्दी महामार्गाच्या भूसंपादनासाठी आवश्यक असणारा निधी उपलब्धतेसाठी महाराष्ट्र राज्य रस्ते विकास महामंडळास दुय्यम स्वरुपात कर्ज उपलब्ध करुन देण्याबाबत खालील कंपनींना निर्देश देण्यात आले :
--------------------------------------------------------------
| अ.क्र. | संस्था / प्राधिकरणाचे नाव | करारनामा दिनांक | रुपये कोटीत |
| १ | मुंबई महानगर विकास प्राधिकरण | दि.२५/०७/२०१७ | १,०००.०० |
| २ | झोपडपट्टी पुर्नविकास प्राधिकरण | दि.०४/०७/२०१७ | १,०००.०० |
| ३ | सिडको | दि.०६/१२/२०१७ | १,०००.०० |
| ४ | म्हाडा | दि.०५/०७/२०१७ | १,०००.०० |
| ५ | एम.आय.डी.सी. | दि.०२/०१/२०१८ | १,५००.०० |
| एकूण | ५,५००.०० |
--------------------------------------------------------------
तसेच महारष्ट्र राज्य रस्ते विकास महामंडळाला वरील कर्ज देण्यासाठी मा.मुख्यमंत्री यांच्या दि.१२.०४.२०१७ रोजीच्या पत्रान्वये आदेश देण्यात आले होते. सदर आदेशानुसार वरील संस्था / प्राधिकरणांशी स्वतंत्ररित्या करारनामा करण्यात आला आहे. त्यानुसार रु.५,५००.०० कोटी इतके दुय्यम कर्ज महाराष्ट्र राज्य रस्ते विकास महामंडळास टप्प्या-टप्प्याने प्राप्त झाले.
महामंडळाने सदर कर्जाचा विनियोग हा महाराष्ट्र समृध्दी महामार्गाच्या भूसंपादनासाठी केलेला आहे.
# Page 2
शासन निर्णय क्रमांकः खाक्षेस-२०२०/प्र.क्र.१८६/रस्ते-८,
शासनाने दि.१२.०४.२०१७ रोजी सदर महामंडळांना सदर निधी कर्जरुपाने उपलब्ध करुन देण्यास सूचना दिल्या होत्या तेव्हा महामार्गाचे बांधकाम २०१९ पर्यंत पूर्ण होणे अपेक्षित होते. तसे झाले असते तर २०२० मध्ये पथकराद्वारे उत्पन्न सुरु झाले असते आणि परतफेडीसाठी सुरुवात झाली असती. पंरतु भू-संपादनास व वन संरक्षण अधिनियमाखालील परवानग्या मिळण्यास जो कालावधी लागला त्यामुळे या महामार्गाच्या वापरातून मिळणारे पथकर उत्पन्नास विलंब लागत आहे. तसेच आता कोविड- १९ च्या जागतीक आरोग्याच्या साथीच्या रोगाच्या आपत्तीमुळे प्रकल्प पूर्तीसाठी विलंब लागेल. या सर्वबाबी लक्षात घेता सदर दुय्यम कर्जावर व्याज प्रदान करणे व परतफेड करणे महाराष्ट्र राज्य रस्ते विकास महामंडळास शक्य नाही. परतफेड नियत कालावधीनुसार न केल्यास महाराष्ट्र राज्य रस्ते विकास महामंडळाचे पतमानांकावर परिणाम होईल व पुढील निधी उभारणे अडचणीचे होईल.
महाराष्ट्र शासनामार्फत महाराष्ट्र राज्य रस्ते विकास महामंडळास सध्या अंदाजे ६.७७,००० कोटी किंमतीचे विविध महत्वाकांक्षी प्रकल्प सोपविण्यात आले आहे. त्यामध्ये सध् हिंदु हृदयसम्राट बाळासाहेब ठाकरे महाराष्ट्र समृध्दी महामार्ग, वर्सोवा-बांद्रा प्रकल्प, मुंबई-पुणे मिसिंग लिंक प्रकल्प, ठाणे क्रिक ब्रिज-|| व भिवंडी कल्याण शिळ फाटा इ. महत्वांकाक्षी प्रकल्प सुरु आहेत. यासाठी लागणारा निधी कर्ज व भागभांडवल स्वरुपात करणे अपेक्षित आहे, त्याअनुषंगाने हिंदु हृदयसम्राट बाळासाहेब ठाकरे महाराष्ट्र समृध्दी महामार्ग भूसंपादनासाठी विविध संस्थामार्फत घेतलेल्या दुय्यम कर्जाचे रुपांतर नागपूर-मुंबई सुपर कम्युनिकेशन एक्सप्रेस वे लिमिटेड कंपनीच्या प्राधान्य समभागात (Preference shares) मध्ये करण्याच्या अनुषंगाने शासनाने खालीलप्रमाणे निर्णय घेतला आहे.
शासन निर्णय : हिंदु हृदयसम्राट बाळासाहेब ठाकरे महाराष्ट्र समृध्दी महामार्गाच्या भूसंपादनासाठी आवश्यक असणारा निधी उपलब्धतेसाठी महाराष्ट्र राज्य रस्ते विकास महामंडळास दुय्यम स्वरुपात १) मुंबई महानगर विकास प्राधिकरण - रु.१,०००.०० कोटी, २. झोपडपट्टी पुर्नविकास प्राधिकरण – रु. १,०००.०० कोटी, ३) सिडको - रु. १,०००.०० कोटी, ४) म्हाडा - रु. १,०००.०० कोटी, ५) एम.आय.डी.सी. १,५००.०० कोटी यांनी उपलब्ध करुन दिलेल्या कर्ज व त्यावरील व्याजाचे खालील अटींच्या अधीन प्राधान्य समभागात (Preference shares) रुपांतर करण्यात येत आहे.
१. सदर कर्जाचे ( संबंधीत संस्थानी ज्या तारखांना या प्रकल्पासाठी निधी उपलब्ध करुन दिला त्या तारखांपासून पूर्वलक्षी प्रभावाने ) रुपांतर प्राधान्य समभागात (Preference shares) मध्ये करण्यात येत आहे.
२. प्राधान्य समभागाचे लाभांश दर ८% प्रती वर्ष राहील.
पृष्ठ ३ पैकी २
# Page 3
शासन निर्णय क्रमांकः खाक्षेस-२०२०/प्र.क्र.१८६/रस्ते-८,
३. प्राधान्य समभागाचे विमोचन कालावधी ३० वर्ष इतका राहील.