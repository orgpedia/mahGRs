# Page 1
सार्वजनिक बांधकाम विभागातर्गंत कामांच्या निविदा बोलाविणे तसेच मजूर सहकारी संस्था, सुशिक्षित बेरोजगार अभियंता यांना कामवाटपासंदर्भात नवीन मागदर्शक सूचना निर्गमित करण्याबाबत..
महाराष्ट्र शासन
सार्वजनिक बांधकाम विभाग
शासन निर्णय शुध्दीपत्र क्र. सीएटी-०१/२०१५/प्र.क्र.२० / इमा.२
मंत्रालय, मुंबई ४०० ०३२
दिनांक :- २९ जुलै, २०२१
संदर्भ :- १) सार्वजनिक बांधकाम वि., शासन निर्णय क्र.एलसीएस-१०७७/५५९३३/डेस्क-२७ डी, दि.३०/०३/१९७९.
२) सार्वजनिक बांधकाम वि.,शासन निर्णय क्र.सीएटी-०१/२०१५/प्र.क्र.२०/इमा-२, दि.२४/४/२०१५.
३) सार्वजनिक बांधकाम वि.शासन शुध्दीपत्रक क्र.सीएटी २०१७/प्र.क्र.६९/इमा-२, दि.१६/८/२०१८.
४) सार्वजनिक बांधकाम वि., शासन निर्णय क्र.सीएटी-२०१७/प्र.क्र.८/इमा-२, दि.२७/०९/२०१८.
५) सार्वजनिक बांधकाम वि., शासन निर्णय क्र. सीएटी २०१७/प्र.क्र.८/इमा-२, दि.२०/०५//२०२१.
प्रस्तावना :
१. सार्वजनिक बांधकाम विभागाच्या दि. ११ जानेवारी, २००० रोजीच्या शासन निर्णयाद्वारे रु. ५
लक्ष किंमतीपर्यंतची कामे मजूर सहकारी संस्थांना निविदा न मागविता कृषी व सहकार विभागाने
विहीत केलेल्या पध्दतीनुसार देण्याच्या सूचना देण्यात आल्या होत्या.
२. सार्वजनिक बांधकाम विभागाच्या दि. २९ जुलै, २००२ रोजीच्या शासन निर्णयाद्वारे ज्या
स्थापत्य सुशिक्षित बेरोजगार अभियंत्यांनी रु. ५ लक्ष पर्यंतचे एक किंवा तेवढ्या किंमतीची दिलेली कामे
याशस्वीपणे पूर्ण केली आहेत, त्यांना तद्नंतर रु.२० लक्षपर्यंतच्या किंमतीची दोन किंवा अधिक अशी
एकूण रु. २५ लक्ष किंमतीची कामे विनास्पर्धा देण्याच्या सूचना देण्यात आल्या होत्या.
३. सार्वजनिक बांधकाम विभागाच्या दि. २५ मार्च, २००३ रोजीच्या परिपत्रकानुसार रु. १०
लक्षपेक्षा अधिक खर्चाच्या कामांना ई-निविदा प्रणाली बंधनकारक करण्यात आली होती.
४. तद्नंतर सामान्य प्रशासन विभागाने शासन निर्णय क्र. मातंसं / नस्ती-२०१२/प्र.क्र.२७३/३९
दि. २६/११/२०१४ अन्वये रु. ३ लक्षपेक्षा जास्त किंमतीच्या निविदांसाठी ई-निविदा पध्दतीचा अवलंब
करण्याच्या सूचना दिल्या.
५. त्यास अनुसरून सार्वजनिक बांधकाम विभागाच्या दि. २४/०४/२०१५ रोजीच्या शासन
निर्णयान्वये मजुर सहकारी संस्थांसाठी काम वाटपासाठी निश्चित करण्यात आलेल्या ३३% राखीव
कामामधील मजुर सहकारी संस्थांसाठी राखीव ठेवावयाची रु. ३ लक्ष पेक्षा जास्त किंमतीची कामे ई
निविदा पध्दतीने मजुर सहकारी संस्थांच्या संवर्गातील सदस्यांकडून निविदा प्राप्त करुन घेऊन कामे
# Page 2
शासन निर्णय शुध्दीपत्र क्रमांकः सीएटी-०१/२०१५/प्र.क्र.२०/इमा.२
देण्याबाबत कार्यवाही करण्याबाबत सूचना देण्यात आल्या होत्या. याच अनुषंगाने मजुर सहकारी
संस्थांच्या काम वाटपासाठी सहकार विभागाने स्थापित केलेल्या जिल्हा स्तरावरील काम वाटप
समित्या ३ लक्ष पेक्षा खालील किंमतीच्या कामांचे वाटप करण्याबाबतही सूचना देण्यात आल्या होत्या.
६. सार्वजनिक बांधकाम विभागाच्या दि. २४/०४/२०१५ रोजीच्या शासन निर्णयान्वये काम
वाटपासाठी निश्चित करण्यात आलेल्या ३३% राखीव कामांमधील सुशिक्षित बेरोजगार अभियंत्यासाठी
राखीव ठेवावयाची रु. ३ लक्ष पेक्षा जास्त किंमतीची कामे ई-निविदा पध्दतीने सुशिक्षित बेरोजगार
अभियंता संवर्गातील सदस्यांकडून निविदा प्राप्त करुन घेऊन कामे देण्याबाबत सूचना देण्यात आल्या
होत्या. तसेच सुशिक्षित बेरोजगार अभियंत्यांना काम वाटपासाठी सार्वजनिक बांधकाम विभागाने
स्थापित केलेल्या जिल्हा स्तरावरील काम वाटप समित्या ३ लक्ष पेक्षा खालील किंमतीच्या कामासाठी
कार्यरत राहतील अशा सुचना देण्यात आलेल्या होत्या.
७. दि.२७/०९/२०१८ रोजीच्या सा.बां. विभागाच्या शासन निर्णयान्वये रु.३० लक्ष किंमतीपर्यंतच्या
कामांचे वाटप मजूर सहकारी संस्था, सुशिक्षीत बेरोजगार अभियंता व पात्र नोंदणीकृत नियमित
कंत्राटदार यांच्यामध्ये ३३:३३:३४ या प्रमाणात करण्याच्या सूचना देण्यात आल्या आहेत.
८. सार्वजनिक बांधकाम विभागाच्या दि.२०/०५/२०२१ रोजीच्या शासन निर्णयान्वये सार्वजनिक
बांधकाम विभागाच्या कामाकरीता रु.१० लक्ष (सर्व कर अर्तभुत करुन) रकमेवरील कामांकरीता ई
निविदा पध्दतीचा अवलंब करण्याबाबत सुचना देण्यात आलेल्या आहेत. या सुचना विचारात घेऊन
मजुर सहकारी संस्था, सुशिक्षित बेरोजगार अभियंता व पात्र नोंदणीकृत नियमित कंत्राटदार यांना
त्यांच्या कोट्यातील कामांचे काम वाटप करण्याच्या अनुषंगाने खालीलप्रमाणे सुधारीत सुचना निर्गमित
करण्याचे प्रस्तावित आहेत.
शासन निर्णय :
१) मजुर सहकारी संस्थांना त्यांच्या ३३% कोट्यातील रु.१० लक्ष (सर्व कर अर्तभुत करुन) पर्यंतची
कामे मजूर सहकारी संस्थांच्या काम वाटपासाठी सहकार विभागाने स्थापित केलेल्या
जिल्हास्तरावरील काम वाटप समिती करेल व त्यावरील रु. ३० लक्ष पर्यंतची कामे ई-निविदा
प्रणाली राबऊन देण्यात यावी.
२) सुशिक्षित बेरोजगार अभियंता यांना त्यांच्या ३३% कोट्यातील रु. १० लक्ष (सर्व कर अर्तभुत
करुन) पर्यंतची कामे सुशिक्षित बेरोजगार अभियंत्यांना काम वाटपासाठी सार्वजनिक बांधकाम
पृष्ठ ३ पैकी २
# Page 3
शासन निर्णय शुध्दीपत्र क्रमांकः सीएटी-०१/२०१५/प्र.क्र.२०/इमा.२
विभागाने स्थापित केलेल्या जिल्हा स्तरावरील काम वाटप समितीमार्फत करण्यात यावे व
त्यावरील रु. ३० लक्ष पर्यंतची कामे ई-निविदा प्रणाली राबऊन देण्यात यावी.
३) रु. ३० लक्ष किंमतीपर्यंतच्या कामांबाबत पात्र नोंदणीकृत कंत्राटदारांसाठी त्यांच्या कोटयातील
३४% कामांचे वाटप करण्यासाठी रु.१० लक्ष (सर्व कर अंतर्भूत करुन) पर्यंतच्या कामांसाठी
वृत्तपत्रामध्ये जाहिरात देऊन निविदा मागविण्यात याव्यात व त्यावरील रु. ३० लक्ष पर्यंतची कामे
ई-निविदा प्रणाली राबऊन देण्यात यावी.