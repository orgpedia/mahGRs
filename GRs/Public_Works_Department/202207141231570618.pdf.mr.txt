# Page 1
मुख्य वास्तुशास्त्रज्ञ, महाराष्ट्र राज्य, मुंबई या कार्यालयाचा सुधारित आकृतीबंध मंजूर करणेबाबत...
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०१६/प्र.क्र.७७/प्रशासन-१
मंत्रालय, मुंबई ४०० ०३२
दिनांक :- १४ जुलै, २०२२
संदर्भ : १) वित्त विभाग, शासन निर्णय, क्र. असंक-१००१/प्र.क्र.२९/२००१/ वि.सु दि. १० सप्टेंबर २००१
२) वित्त विभागाचे पत्र क्र. पदनि १००६/प्र.क्र.४६/२००६/वि.सु-०१, दि. १३ जून, २००६.
३) सार्वजनिक बांधकाम विभाग, शासन निर्णय क्र. ईएसटी- १००३/प्र.क्र.७९/प्रशासन- १ दि. ११ ऑक्टोबर, २००४
४) मुख्य वास्तुशास्त्रज्ञ, महाराष्ट्र राज्य, मुंबई यांचे जा.क्र./मुवाशा/का-१(६)/७०३, दि.३० जुलै, २०१६
५) वित्त विभाग, शासन निर्णय, क्र.पदनि-२०२२/प्र.क्र.१५/आ.पु.क., दि.२७ एप्रिल, २०२२.
प्रस्तावना : संदर्भाधीन शासन निर्णय दि.११/१०/२००४ अन्वये सार्वजनिक बांधकाम विभागाच्या अधिपत्याखालील मुख्य वास्तुशास्त्रज्ञ, महाराष्ट्र राज्य, मुंबई यांच्या आस्थापनेवरील पदांचा आकृतीबंध निश्चित करण्यात आला होता. सदर कार्यालयाचा सुधारित आकृतीबंध मंजूर करण्याची बाब शासनाच्या विचाराधीन होती. त्यानुसार मुख्य वास्तुशास्त्रज्ञ, महाराष्ट्र राज्य, मुंबई या कार्यालयाचा आकृतीबंधाचा प्रस्ताव वित्त विभागास सादर करण्यात आला होता. सदर प्रस्तावाच्या अनुषंगाने वित्त विभागामार्फत प्राप्त झालेल्या सुचनांनुसार आकृतीबंधाचा प्रस्ताव उप समितीसमोर दि.१३ जानेवारी, २०२१ रोजीच्या बैठकीत सादर करण्यात आला होता. सदर कार्यालयातील सर्व पदांचा आढावा घेऊन उपसमितीने शिफारस केल्याप्रमाणे प्रस्ताव उच्चस्तरीय सचिव समितीसमोर दि. १३ जुलै, २०२१ च्या बैठकीत सादर करण्यात आला होता.
उच्चस्तरीय सचिव समितीच्या मान्यतेनंतर मुख्य वास्तुशास्त्रज्ञ, महाराष्ट्र राज्य, मुंबई या कार्यालयाच्या आकृतीबंध निश्चितीबाबत शासनाने खालील निर्णय घेतला आहे.
शासन निर्णय : सार्वजनिक बांधकाम विभागाच्या अधिपत्याखालील मुख्य वास्तुशास्त्रज्ञ, महाराष्ट्र राज्य, मुंबई या कार्यालयाच्या आस्थापनेवर असलेल्या १५ संवर्गांतील पदांचा आढावा घेऊन “ ८५ पदे नियमित व बाह्ययंत्रणेव्दारे १७ पदे ” अशा एकूण १०२ पदांच्या (सोबत जोडलेल्या विवरणपत्र-अ प्रमाणे) सुधारित आकृतीबंधास या शासन निर्णयाद्वारे मंजुरी देण्यात येत आहे. विवरणपत्र-अ मध्ये दर्शविलेल्या संवर्गातील रिक्त पदांवर वित्त विभागाने वेळोवेळी दिलेल्या निर्देशानुसार पदभरती करण्यात येईल.
# Page 2
शासन निर्णय क्रमांक: ईएसटी-२०१६/प्र.क्र.७७/प्रशासन-१
२. मुख्य वास्तुशास्त्रज्ञ, महाराष्ट्र राज्य, मुंबई या कार्यालयाच्या आस्थापनेवरील लोहमुद्रक, दप्तरी, नाईक व शिपाई हा संवर्ग “ मृत संवर्ग ” ठरविण्यात आला आहे. त्यामुळे सदर संवर्गात सद्य:स्थितीत जितके कर्मचारी कार्यरत असतील तितकी पदे अधिसंख्य समजण्यात यावीत. सदर अधिसंख्य पदांचा तपशिल विवरणपत्र - ब मध्ये दर्शविण्यात आला आहे. अधिसंख्य ठरविलेल्या पदावरील व्यक्तीचे पद सेवानिवृत्ती / राजीनामा/मृत्यू/पदोन्नती इ. कारणांमुळे रिक्त झाल्यांनतर सदर अधिसंख्य पद रद्द होईल. तद्नंतर त्या सेवा आवश्यकतेनुसार बाह्ययंत्रणेव्दारे घेण्यात येतील.
३. सध्या अधिसंख्य म्हणून कार्यरत असलेली पदे वगळून उर्वरित मनुष्यबळसंख्येच्या प्रमाणात सेवा बाह्ययंत्रणेव्दारे घेण्यात याव्यात. बाह्ययंत्रणेव्दारे घेण्यात येणाऱ्या पदांचा तपशिल विवरणपत्र-क मध्ये दर्शविण्यात आला आहे. बाह्ययंत्रणेव्दारे सेवा घेताना संवर्ग निहाय सेवा घेण्याऐवजी संवर्गाचे एकत्रिकरण करुन (Multitasking करणारा कर्मचारीवृंद) बहुउद्देशिक स्वरुपाच्या सेवा बाह्ययंत्रणेव्दारे घेण्यात याव्यात. तसेच बाह्ययंत्रणेव्दारे सेवा घेताना वित्त विभाग, शासन परिपत्रक, दि.२७/०९/२०१० व वित्त विभाग, शासन निर्णय, दि.२७/०४/२०२२ मधील सूचनांचे पालन करण्याची दक्षता घ्यावी.
४. या शासन निर्णयानुसार निश्चित करण्यात आलेल्या तसेच अधिसंख्य ठरलेल्या कर्मचा-यांच्या वेतन व भत्त्यांचा खर्च यापूर्वी ज्या लेखाशीर्षाखाली वेतन घेत होते, त्याच लेखाशीर्षाखाली यापुढेही खर्ची टाकण्यात यावा.
५. सदर शासन निर्णय उच्चस्तरीय सचिव समितीच्या दि. १३ जुलै, २०२१ रोजीच्या बैठकीत मिळालेल्या मान्यतेनुसार निर्गमित करण्यात येत आहे.
६. सदर शासन निर्णय वित्त विभागाच्या अनौपचारिक संदर्भ क्र.२५०/आ.पु.क. दि.२३/०६/२०२२ अन्वये दिलेल्या मान्यतेनुसार निर्गमित करण्यात येत आहे.
# Page 3
# Page 4
# Page 5