# Page 1
वर्धा जिल्ह्यातील देवळी तालुक्यातील राष्ट्रीय महामार्ग-३६१ ते सिरपूर खर्डा बोपापूर (वणी) भंदोरी घोणीगौड कोळोणा ते राज्यमार्ग-३३४ ला मिळणारा रस्ता प्रमुख जिल्हा मार्ग म्हणून दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०१९/प्र.क्र.३५/नियोजन-२
मंत्रालय, मुंबई-४०० ०३२
दिनांक- ०५ मार्च, २०१९
पहावे :- १) मुख्य अभियंता, सार्वजनिक बांधकाम प्रादेशिक विभाग, नागपूर यांचे पत्र
क्र.का-प्रआ/६३२६, दि. २३/०७/२०१८.
२) मुख्य अभियंता, सार्वजनिक बांधकाम प्रादेशिक विभाग, नागपूर यांचे पत्र
क्र.का-प्रआ/७८४, दि. २४/०१/२०१९.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, नागपूर यांनी संदर्भाधिन पत्रान्वये वर्धा जिल्ह्यातील देवळी तालुक्यातील राष्ट्रीय महामार्ग - ३६१ ते सिरपूर खर्डा बोपापूर (वणी ) भंदोरी घोणीगौड कोळोणा ते राज्यमार्ग-३३४ ला मिळणारा रस्ता हा रस्ता प्रमुख जिल्हा मार्ग म्हणून दर्जोन्नत करणेबाबत प्रस्ताव शासनास सादर केलेला आहे.
सदर रस्त्यामुळे राष्ट्रीय महामार्ग-३६१ व राज्यमार्ग-३३४ जोडले जात असून रस्ता वर्धा जिल्ह्यातील शेतक-यांना दळणवळणाच्या दृष्टीने सोयीस्कर आहे. या रस्त्यामुळे कळंब तालुक्यातील प्रसिध्द गणपती देवस्थान, चंद्रपूर औद्योगीक क्षेत्र व ताडोबा व्याघ्र प्रकल्प या ठिकाणांकरीता जवळचा मार्ग उपलब्ध होतो. तसेच रस्ता सेवाग्राम आश्रम दर्शनाकरीता उपयुक्त आहे. सदर रस्त्याचे महत्त्व विचारात घेता, सदर रस्ता प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, नागपूर यांचा प्रस्ताव विचारात घेता, वर्धा जिल्ह्यातील खालील रस्ता दर्जोन्नत करण्यात येत आहे.
-----------------------------------------------------------------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | समाविष्ठ रस्त्यांचा क्रमांक | साखळी क्रमांक व लांबी | दर्जोन्नत करावयाची एकूण लांबी | दर्जोन्नती नंतरचा क्रमांक |
| १. | राष्ट्रीय महामार्ग-३६१ ते सिरपूर खर्डा बोपापूर (वणी) भंदोरी घोणीगौड कोळोणा ते राज्यमार्ग-३३४ ला मिळणारा रस्ता. | इतर जिल्हा मार्ग - ९१ | (००/०ते १२/५००) १२.५०० कि.मी. | २०.०० कि.मी. | प्रमुख जिल्हा मार्ग-४८ |
| इतर जिल्हा मार्ग- ५३ | (००/० ते ७/५००) ७.५०० कि.मी. |
-----------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः रवियो-२०१९/प्र.क्र.३५/नियोजन-२
सदर रस्त्यावरील कोळोना ते राज्यमार्ग-३३४ या १.१०० कि.मी. लांबीवर मुख्यमंत्री ग्रामसडक योजना-२०१६-१७ अंतर्गत काम पूर्ण करण्यात आलेला असून याचा दोषदायित्व कालावधी १५/०३/२०२३ पर्यंत आहे. “सदर १.१०० कि.मी. लांबीवर संबंधीत योजनेचा दोषदायित्व कालावधी संपल्यानंतरच सार्वजनिक बांधकाम विभागाकडून कामे करण्यात येतील.” या अटीच्या अधीन राहून सदर रस्ता दर्जोन्नत करण्यात येत आहे.
परिणामी, रस्ते विकास योजना २००१-२१ मधील वर्धा जिल्ह्यातील प्रमुख जिल्हा मार्ग रस्त्यांच्या एकूण लांबीत २०.०० कि.मी. ने वाढ होवून एकूण लांबी (५७६.१५० + २०.०० ) म्हणजेच ५९६.१५० कि.मी.
इतकी होईल. तसेच इतर जिल्हा मार्ग रस्त्यांच्या एकूण लांबीत २०.०० कि.मी. ने घट होऊन एकूण (११३९.७५० -२०.००) म्हणजेच १११९.७५० कि. मी. इतकी होईल.