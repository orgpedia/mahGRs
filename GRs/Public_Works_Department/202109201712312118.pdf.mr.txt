# Page 1
सार्वजनिक बांधकाम विभागाच्या खुद्द व क्षेत्रीय आस्थापनेवरील वाहनचालक हा संवर्ग दिव्यांगांसाठी पद सुनिश्चितीतून वगळण्याबाबत.
महाराष्ट्र शासन
सार्वजनिक बांधकाम विभाग
शासन निर्णय, क्र. दिव्यांग-२०२१/प्र.क्र.३५/सेवा-४,
हुतात्मा राजगुरू चौक, मादाम कामा रोड,
मंत्रालय, मुंबई-४०० ०३२.
दिनांक : - २० सप्टेंबर, २०२१.
वाचा: १) सार्वजनिक बांधकाम विभाग, शासन निर्णय, क्र.दिव्यांग २०२१/प्र.क्र.३५/सेवा-४, दि.१८ फेब्रुवारी, २०२१, दि. १० जून, २०२१ व दि. २० जुलै, २०२१.
२) सामाजिक न्याय व विशेष सहाय्य विभागाचे पत्र क्र. दिव्यांग-२०२०/संकीर्ण ११/दि.क.२, दि.२३.०६.२०२१.
प्रस्तावना : संदर्भाधीन क्र.१ येथील सार्वजनिक बांधकाम विभाग, शासन निर्णय दि. १८ फेब्रुवारी, २०११ अन्वये या विभागातील फिडर-कॅडरची २९ पदे दिव्यांगांसाठी सुनिश्चित करण्यात आली आहेत. तद्नंतर या २९ पदांच्या पदोन्नती साखळीतील पदे व पदनामानुसार साधारणत: समान कर्तव्ये असणारी १८७ पदे दि. १० जून, २०२१ च्या शासन निर्णयानुसार दिव्यांगासाठी सुनिश्चित करण्यात आली आहेत. प्रधान सचिव (सामाजिक न्याय) यांच्या अध्यक्षतेखालील तज्ञ समितीने कळविल्यानुसार केंद्र शासनाने सुनिश्चित केलेली अशी उर्वरित १० पदे दिव्यांगासाठी दि. २० जुलै, २०२१ च्या शासननिर्णयानुसार सुनिश्चित करण्यात आली आहे. सामाजिक न्याय विभागाच्या तज्ञ समितीच्या दि. २१.०६.२०२१ च्या बैठकीत वाहनचालक हा संवर्ग दिव्यांगासाठी सुनिश्चित केलेल्या पदांमधून वगळण्याचा निर्णय घेण्यात आला. त्या अनुषंगाने या विभागाच्या अधिपत्याखालील खुद्द व क्षेत्रिय कार्यालयातील गट-क संवर्गातील वाहनचालक पद वगळण्याचा प्रस्ताव शासनाच्या विचाराधीन होता.
शासन निर्णय : सार्वजनिक बांधकाम विभागाच्या खुद्द व क्षेत्रिय आस्थापनेवरील गट-क संवर्गातील “ वाहनचालक हे पद दिव्यांगांसाठी केलेल्या पदसुनिश्चितीमधून वगळण्यात येत आहे.
# Page 2