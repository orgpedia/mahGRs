# Page 1
शासकीय कर्मचाऱ्यांच्या वैद्यकीय खर्चाच्या प्रतिपुर्तीच्या मंजूरीबाबत...
प्रतिपुर्तीच्या अनुज्ञेयतेची कमाल मर्यादा व मंजूरीच्या अधिकारांत सुधारणा करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक: वैखप्र-२०२३/प्र.क्र.१४६/सेवा-४
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक:-२२ ऑगस्ट, २०२३
संदर्भ:-१) सार्वजनिक आरोग्य विभाग, शासन निर्णय क्रमांकः वैखप्र-२०१८/प्र.क्र.४८८/२०१८/राकावि-२, दि.०६ जून, २०१९ २) सार्वजनिक बांधकाम विभाग, शासन निर्णय क्रमांकः वैखप्र २०१९/प्र.क्र.१८१/२०१९/सेवा-४, दि. १३ डिसेंबर, २०१९ ३) सार्वजनिक आरोग्य विभाग, शासन निर्णय क्रमांक: वैखप्र-२०२२/प्र.क्र.१२०/राकावि-२, दि.१७ जानेवारी, २०२३.
प्रस्तावना :
शासकीय अधिकारी/कर्मचारी व त्यांच्या कुटुंबियांना महाराष्ट्र राज्य सेवा (वैद्यकीय देखभाल) नियम, १९६१ व त्यानुषंगाने शासनाने वेळोवेळी निर्गमित केलेले शासन निर्णय यामधील तरतुदींच्या अधीन राहून वैद्यकीय खर्च प्रतिपुर्ती मंजूर करण्यात येते. संदर्भाधीन अ.क्र.१ येथील शासन निर्णयान्वये, रू.३ लक्ष पर्यंतच्या वैद्यकीय खर्चाच्या प्रतिपुर्तीच्या प्रकरणांना मंजुरी देण्याचे अधिकार विभाग प्रमुखांना प्रदान केलेले आहेत. या मर्यादेवरील वैद्यकीय खर्चाच्या प्रतिपुर्तीचे अधिकार प्रशासकीय विभाग प्रमुखांना असल्याने संबंधित मंत्रालयीन प्रशासकीय विभागांकडे प्रस्ताव सादर केले जातात. तसेच रू.२ लक्ष पर्यंतच्या वैद्यकीय खर्चाच्या प्रतिपुर्तीच्या प्रकरणांना मंजुरी देण्याचे अधिकार प्रादेशिक विभाग प्रमुखांना दिलेले आहेत. त्यास अनुसरुन सार्वजनिक बांधकाम विभागाच्या संदर्भाधीन अ.क्र. २ येथील दि.१३.१२.२०१९ रोजीच्या शासन निर्णयान्वये, सार्वजनिक बांधकाम विभागाच्या अधिनस्त सर्व क्षेत्रिय कार्यालयांमधील अधिकारी/कर्मचाऱ्यांच्या निव्वळ वैद्यकीय खर्चाच्या प्रतिपुर्तीच्या मंजूरीकरीता विभागप्रमुख व प्रादेशिक विभागप्रमुख घोषित करुन संदर्भाधीन अ.क्र.१ येथील शासन निर्णयानुसार विहित केलेले वैद्यकीय खर्च प्रतिपुर्तीच्या मंजूरीचे वित्तीय अधिकार प्रदान करण्यात आले आहेत.
२. तथापि, वैद्यकीय खर्च प्रतिपुर्तीच्या प्रस्तावांची प्रलंबित प्रकरणे लक्षात घेता, सार्वजनिक आरोग्य विभागाने उपरोक्त संदर्भाधीन अ.क्र.३ येथील दि.१७.०१.२०२३ च्या शासन निर्णयान्वये, महाराष्ट्र राज्य सेवा (वैद्यकीय देखभाल) नियम, १९६१ व त्यानंतर वेळोवेळी निर्गमित केलेले शासन निर्णयामधील अटी व शर्तींच्या अधीन राहून संदर्भाधीन अ.क्र.१ येथील शासन निर्णयानुसार विहित केलेल्या विभागप्रमुख व प्रादेशिक विभागप्रमुख यांच्या वित्तीय अधिकारांमध्ये बदल केले आहेत. सदर शासन निर्णयामधील परिच्छेद ४ मध्ये नमूद केल्यानुसार, सार्वजनिक बांधकाम विभागाच्या सध्याच्या आकृतीबंधातील मंजूर पदनामे विचारात घेऊन निव्वळ वैद्यकीय खर्चाच्या प्रतिपुर्तीच्या मंजूरीकरीता विभागाच्या अधिनस्त सर्व क्षेत्रिय कार्यालयांमध्ये विभागप्रमुख व प्रादेशिक विभागप्रमुख घोषित करुन सार्वजनिक आरोग्य विभागाच्या उपरोक्त संदर्भाधीन
# Page 2
शासन निर्णय क्रमांकः वैखप्र-२०२३/प्र.क्र.१४६/सेवा-४
अ.क्र.३ येथील दि.१७.०१.२०२३ च्या शासन निर्णयानुसार सुधारीत केल्याप्रमाणे वैद्यकीय खर्च प्रतिपुर्तीच्या मंजूरीचे वित्तीय अधिकार प्रदान करण्याची बाब शासनाच्या विचाराधीन होती.
शासन निर्णय: सार्वजनिक आरोग्य विभागाच्या उपरोक्त संदर्भाधीन अ. क्र. ३ येथील दि. १७.०१.२०२३ रोजीच्या शासन निर्णयामधील परिच्छेद ४ मध्ये नमूद केल्यानुसार, सार्वजनिक बांधकाम विभागांतर्गत क्षेत्रिय कार्यालयांमध्ये अधिकारी / कर्मचारी यांच्या निव्वळ वैद्यकीय खर्च प्रतिपुर्तीच्या मंजूरीकरीता विभागप्रमुख व प्रादेशिक विभागप्रमुख घोषित करण्यास व त्यांच्यासमोर विहित केलेल्या वित्तीय मर्यादेत प्रतिपुर्तीचे अधिकार प्रदान करण्यास या शासन निर्णयान्वये मान्यता देण्यात येत आहे.
-------------------------------------------------------------------------------------------------------------------------------------------------------------------------------------------------------------------------------
| अ. क्र. | सक्षम प्राधिकारी | सक्षम प्राधिकारी यांचे पदनाम | शा.नि.सा.आ.वि. दि.१७.०१.२०२३ नुसार अधिकार |
| १. | मंत्रालयीन प्रशासकीय विभाग प्रमुख | अपर मुख्य सचिव/प्रधान सचिव, सार्वजनिक बांधकाम विभाग, मंत्रालय, मुंबई | रू.५,००,०००/ (अक्षरी रुपये पाच लक्ष) वरील प्रकरणे. |
| २. | विभाग प्रमुख | मुख्य अभियंता, सार्वजनिक बांधकाम प्रादेशिक विभाग, मुंबई/कोकण/पुणे/नाशिक/औरंगाबाद/नागपूर/अमरावती/नांदेड | रू.३,००,०००/ (अक्षरी रुपये तीन लक्ष) वरील परंतु रू.५,००,०००/ (अक्षरी रुपये पाच लक्ष) पर्यंतची प्रकरणे. |
| मुख्य अभियंता (विद्युत), सार्वजनिक बांधकाम विभाग, मुंबई |
| मुख्य अभियंता (राष्ट्रीय महामार्ग), सार्वजनिक बांधकाम विभाग, नवी मुंबई |
| मुख्य वास्तुशास्त्रज्ञ, महाराष्ट्र राज्य, मुंबई |
| अधीक्षक अभियंता (यांत्रिकी),सार्वजनिक बांधकाम मंडळ,नवी मुंबई |
| संचालक, उपवने व उद्याने, सार्वजनिक बांधकाम विभाग, मुंबई |
| ३. | प्रादेशिक विभाग प्रमुख | सर्व अधीक्षक अभियंता, सार्वजनिक बांधकाम मंडळे | रू.३,००,०००/ (अक्षरी रुपये तीन लक्ष) पर्यंतची प्रकरणे. |
| सर्व अधीक्षक अभियंता (विद्युत), सार्वजनिक बांधकाम मंडळे |
| सर्व अधीक्षक अभियंता (रा.म.), सार्वजनिक बांधकाम मंडळे |
| सर्व कार्यकारी अभियंता (यांत्रिकी), सार्वजनिक बांधकाम विभाग |
| सर्व उप मुख्य वास्तुशास्त्रज्ञ, महाराष्ट्र राज्य, |
| सर्व सहाय्यक संचालक, उपवने व उद्याने, सा. बां. विभाग |
-------------------------------------------------------------------------------------------------------------------------------------------------------------------------------------------------------------------------------
२. शासन याद्वारे असे निर्देश देत आहे की, वर नमूद केल्याप्रमाणे सार्वजनिक बांधकाम विभागाच्या अधिनस्त सर्व क्षेत्रिय कार्यालयांमधील अधिकारी/कर्मचाऱ्यांच्या वैद्यकीय खर्चाच्या प्रतिपुर्तीस मंजूरी देताना महाराष्ट्र राज्य सेवा (वैद्यकीय देखभाल) नियम, १९६१ व त्यानंतर वेळोवेळी निर्गमित केलेले शासन निर्णय/परिपत्रके/आदेश
पृष्ठ ३ पैकी २
# Page 3
शासन निर्णय क्रमांकः वैखप्र-२०२३/प्र.क्र.१४६/सेवा-४
यामधील तरतुदी काटेकोरपणे तपासून मंजूरी देण्याची जबाबदारी संबंधित प्राधिकाऱ्यांची राहील. तसेच नियमात न बसणाऱ्या बाबी शासनास सादर करण्यात याव्यात. सार्वजनिक आरोग्य विभागाच्या संदर्भाधीन अ.क्र.३ येथील दि.१७.०१.२०२३ रोजीच्या शासन निर्णयातील तरतूदींचे तंतोतंत पालन करण्यात यावे.
३. तसेच यापूर्वीचा उपरोक्त संदर्भाधीन अ. क्र. २ येथील दि. १३.१२.२०१९ रोजीचा शासन निर्णय याद्वारे अधिक्रमित करण्यात येत आहे.