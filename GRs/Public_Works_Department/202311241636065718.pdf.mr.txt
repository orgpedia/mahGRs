# Page 1
११ निर्लेखित निरीक्षण वाहनांच्या बदली ११ नवीन निरीक्षण वाहने खरेदी करण्यास प्रशासकीय मान्यता देण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. वाहन २०२३ / प्र.क्र.५६ / यंबांसा
मंत्रालय, मुंबई - ४०० ०३२.
दिनांक:- २४ नोव्हेंबर, २०२३
वाचा : १) वित्त विभाग, शासन निर्णय क्र.वाहन २०१७/प्र.क्र.४१/१७/विनियम, दि.२८.७.२०२० २) अधीक्षक अभियंता (यांत्रिकी), सार्वजनिक बांधकाम विभाग, कोकण भवन, नवी मुंबई यांचा क्रमांक : सा.बां.(यां) / तां-१/४८९/२०२३, दि.२६/०६/२०२३ रोजीचा प्रस्ताव प्रस्तावना : अधीक्षक अभियंता (यांत्रिकी), सार्वजनिक बांधकाम विभाग, कोकण भवन, नवी मुंबई यांच्या क्रमांक : सा.बां. (यां)/ तां-१/४८९/२०२३, दि.२६/०६/२०२३ रोजीच्या पत्रान्वये निर्लेखित निरीक्षण वाहनांच्या बदली नवीन निरीक्षण वाहन
खरेदीचा प्रस्ताव प्राप्त झाला आहे. वित्त विभागाच्या संदर्भाधीन क्र. १ च्या शासन निर्णयान्वये, निर्लेखित केलेल्या एकूण ११ निरीक्षण वाहनांच्या बदली ११ नवीन निरीक्षण वाहनांच्या खरेदीच्या प्रस्तावास प्रशासकीय मंजुरी देण्याबाबत संदर्भाधीन क्रमांक २ येथील पत्रान्वये प्रस्तावित केले आहे. त्यानुसार नवीन निरीक्षण वाहनांच्या खरेदीचा प्रस्ताव शासनाच्या विचाराधीन होता. याबाबत शासनाने खालीलप्रमाणे निर्णय घेतला आहे.
शासन निर्णय : क्षेत्रीय कार्यालयाची निरीक्षण वाहनांच्या अभावी होणारी गैरसोय लक्षात घेता, सार्वजनिक बांधकाम विभागाच्या
अधिपत्याखालील अधीक्षक अभियंता, सार्वजनिक बांधकाम मंडळ, धुळे या क्षेत्रिय कार्यालयाच्या अधीनस्त कार्यालयांच्या वापरातील ११ निर्लेखित निरीक्षण वाहनांच्या बदली ११ नवीन निरीक्षण वाहने (१ कार व १० जीप) रु. ८ लक्ष किंमत मर्यादेत, निधी उपलब्धतेच्या व विहीत कार्यपध्दतीचा अवलंब करुन वाहने खरेदी करण्याच्या अटी अधीन खरेदीस राज्य स्तरीय वाहन आढावा समितीने मान्यता दिली आहे. राज्यस्तरीय वाहन आढावा समितीने दिलेल्या मान्यतेस अनुसरुन विभागाकडे उपलब्ध असलेल्या अनुदानातून अधीक्षक अभियंता, सार्वजनिक बांधकाम मंडळ, धुळे या क्षेत्रिय कार्यालयास ११ निर्लेखित निरीक्षण वाहनांच्या बदली ११ नवीन निरीक्षण वाहनांच्या खरेदीकरिता रु.८८,००,०००/- (रुपये
अठ्ठयाऐंशी लक्ष फक्त) इतक्या निधीस पुढील अटींच्या अधीन राहून प्रशासकीय मान्यता देण्यात येत आहे.
अटी व शर्ती : १) वित्त विभागाच्या संदर्भ क्र.१ च्या शासन निर्णयामधील अटींनुसार ११ निर्लेखित केलेल्या निरीक्षण वाहनांच्या (१ कार व १०जीप) बदली त्याच प्रकारची (कार ऐवजी कार व जीप ऐवजी जीप) ११ नवीन निरीक्षण वाहने एकूण रु. ८.०० लक्षच्या किंमत मर्यादेत (वाहनाची किंमत + वस्तु व सेवा कर + टेंम्पररी रजिस्ट्रेशन चार्जेस + सहाय्यभुत साहित्य (Accessories) इत्यादी अंतर्भूत करुन) खरेदी करण्यात यावी.
२) प्रस्तावित निर्लेखित केलेल्या निरीक्षण वाहनांच्या बदली नवीन निरीक्षण वाहनांची खरेदी उद्योग ऊर्जा व कामगार विभागाच्या दि.०१.१२.२०१६ तसेच दि.२४.०८.२०१७ च्या शासन निर्णयानुसार GeM Portal वरुन विहीत पध्दतीचा अवलंब करुन करण्यात यावी.
३) प्रस्तावित निर्लेखित निरीक्षण वाहनांच्या बदली यापूर्वी नवीन निरीक्षण वाहने खरेदी करण्यात आलेली नसल्याची खात्री करावी.
४) वाहन अनुज्ञेय असणाऱ्या एका अधिकाऱ्याच्या वापरात फक्त एकच वाहन असावे.
# Page 2
शासन निर्णय क्रमांकः वाहन २०२३ / प्र.क्र.५६ / यंबांसा
५) नवीन निरीक्षण वाहने खरेदीनंतर जुन्या वाहनांची नोंद महावाहन संगणक प्रणालीवरुन नष्ट करुन त्याबदली नवीन वाहनांची नोंद महावाहन संगणक प्रणालीवर नोंदविण्यात यावी.
६) वरीलप्रमाणे नवीन निरीक्षण वाहने खरेदी करताना संदर्भ क्र.१ येथील वित्त विभागाच्या शासन निर्णयाचे कटाक्षाने पालन करण्यात यावे.
७) निरीक्षण वाहनांची खरेदी वित्त विभागाच्या दि.१०.०१.२०११ च्या शासन निर्णयातील अटींच्या अधीन राहून अधीक्षक अभियंता, सार्वजनिक बांधकाम मंडळ, धुळे यांनी मुख्य अभियंता, सार्वजनिक बांधकाम प्रादेशिक विभाग, नाशिक यांच्या मान्यतेने करावी.
८) उपरोक्त अनु.क्र.१ ते ७ येथे नमूद अटींची पूर्तता करण्याची, खरेदी नियमानुसार व आवश्यकतेप्रमाणे आहे हे सुनिश्चित करण्याची तसेच वाहनांच्या वाटपाची संपूर्ण जबाबदारी अधीक्षक अभियंता (यांत्रिकी), सार्वजनिक बांधकाम विभाग, कोकण भवन, नवी मुंबई यांची राहील.
याकरिता आवश्यक असलेल्या ११ वाहनांच्या खरेदीकरीता लागणारा एकूण रु.८८,००,०००/ (रुपये अठ्ठया ऐंशी लक्ष फक्त) इतका निधी सन २०२३-२४ या आर्थिक वर्षाच्या मंजूर अनुदानातून मागणी क्र.
एच-६,२०५९-सार्वजनिक बांधकामे, ८०-सर्वसाधारण, ०५२ - यंत्रसामुग्री व साधनसामुग्री, (००) (०१) दुरुस्त्या व वाहन अनिवार्य (२०५९ २११६) या लेखाशीर्षाखाली खर्ची टाकण्यात यावा.
सदर शासन निर्णय वित्त विभागाच्या अनौपचारिक संदर्भ क्र.३३८/२०२३ / विनियम, दि.११/०९/२०२३ व अनौ.सं.२८१/व्यय-११, दि.११.०९.२०२३ अन्वये देण्यात आलेल्या मान्यतेनुसार निर्गमित करण्यात येत आहे.
# Page 3
# Page 4