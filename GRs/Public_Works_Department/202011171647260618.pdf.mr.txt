# Page 1
मुख्य अभियंता, सार्वजनिक बांधकाम विद्युत विभाग, मुंबई कार्यालयाचा तसेच त्यांच्या अधिपत्याखालील कार्यालयांचा आकृतीबंध मंजूर करणेबाबत...
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०१६/प्र.क्र.८०/प्रशासन-१
मंत्रालय, मुंबई ४०० ०३२
दि. १७ नोव्हेंबर, २०२०
संदर्भ : १) सार्वजनिक बांधकाम विभाग, शासन निर्णय क्र. ईएसटी-१००८/प्र.क्र.३६५/०८/ प्रशासन-१ दि. ०३ ऑक्टोबर, २०११
२) सार्वजनिक बांधकाम विभाग, शासन निर्णय क्र. ईएसटी-२०११/प्र.क्र.१२७/ प्रशासन-१ दि. १८ जून, २०१२
३) उद्योग, ऊर्जा व कामगार विभाग, शासन निर्णय क्र. संकीर्ण-२०१४/प्र.क्र.५८८/ ऊर्जा-२, दि. २६ फेब्रुवारी, २०१५
४) वित्त विभाग, शासन निर्णय क्र. पदनि-२०१६/प्र.क्र.०८/१६/ विसु-०१ दि.११ फेब्रुवारी, २०१६
५) वित्त विभाग, शासन परिपत्रक क्र. पदनि-०६१७/प्र.क्र.२०/ आपुक दि.२९ जून, २०१७
प्रस्तावना - सार्वजनिक बांधकाम विद्युत शाखेचा यापूर्वीचा आकृतीबंध शासन निर्णय सार्वजनिक बांधकाम विभाग
दि. ३ ऑक्टोबर, २०११ अन्वये मंजूर झाला आहे. सदर आकृतीबंध मंजूर होताना ऊर्जा विभागांतर्गत निरीक्षण
शाखा व सार्वजनिक बांधकाम विभागांतर्गत विद्युत शाखा यांमधील प्रशासन एकत्रितरित्या सार्वजनिक बांधकाम
विभागाच्या अधिपत्याखाली राबविण्यात येत असल्याने कमीत कमी पदसंख्या ठेवून शासकीय काम पार
पाडण्याच्या दृष्टीने आवश्यक असणारी काही पदे नव्याने निर्माण करण्यात आली तर काही पदे व्यपगत करण्यात
आली होती. त्यानुसार दि. १८ जून, २०१२ च्या शासन निर्णयान्वये मुख्य अभियंता, विद्युत यांचे अधिनस्त कार्यरत
मंडळाची आस्थापना, लेखा, प्रशासन व तांत्रिक बाबींच्या अनुषंगाने बांधकाम व निरीक्षण शाखेचा एकत्रित विचार
करुन मुख्य अभियंता (विद्युत) यांच्या अधिपत्याखाली विद्युत व निरीक्षण मंडळांची फेररचना करण्यात आली.
उद्योग, ऊर्जा व कामगार विभागाच्या दिनांक २६ फेब्रुवारी, २०१५ च्या शासन निर्णयान्वये सार्वजनिक
बांधकाम विभागाकडील विद्युत निरीक्षण शाखा ऊर्जा विभागाच्या अधिपत्याखाली आणण्यात आली. सदर शासन
निर्णय निर्गमित होण्यापूर्वी सार्वजनिक बांधकाम विद्युत विभागांतर्गत बांधकाम व निरीक्षण शाखेत कार्यरत
असणारे सर्व अभियंते व कर्मचारी यांच्या पदांचे एकत्रितरित्या सेवायोजन करण्यात येत होते व सेवाजेष्ठता
एकत्रित ठेवण्यात येत होती. सार्वजनिक बांधकाम विभागाकडील विद्युत निरीक्षण शाखा ऊर्जा विभागाच्या
# Page 2
शासन निर्णय क्रमांकः ईएसटी-२०१६/प्र.क्र.८०/प्रशासन-१
नियंत्रणाखाली आणल्यामुळे सार्वजनिक बांधकाम विभागाकडील विद्युत विभागातील कर्मचारी वर्ग व वाढीव
कार्यभार यामध्ये असमतोल निर्माण झाला आहे. त्यामुळे सा. बां. विद्युत विभागामधील पदांचा फेर आढावा घेवून
सुधारणा करणे अनिवार्य आहे. सदर शासन निर्णयान्वये झालेल्या विभाजनामुळे एकत्रित स्वरूपातील सा. बां.
विभागामधील बहुतांश अभियंत्यांना उद्योग, ऊर्जा व कामगार विभागाने त्यांच्या नियंत्रणाखाली आणल्यामुळे
सा.बां.विद्युत विभागाचा कार्यभार, नवीन जिल्हयांची निर्मिती, विविध विकास योजना, विद्युत विभागातील विविध
यंत्रसामुग्रीमध्ये (अग्निशमन, अग्निसूचक यंत्रणा, मध्यवर्ती वातानुकुलित यंत्रणा, दृकश्राव्य यंत्रणा,
सी.सी.टी.व्ही. यंत्रणा, उद्वाहने, सरकते जिने) झालेली वाढ व पर्यायाने कमी अधिकारी/कर्मचारी व त्यांच्यावरील
जास्त अत्यावश्यक सेवेची जबाबदारी यामुळे यंत्रणेवर असह्य ताण पडलेला आहे. तसेच विद्युत शाखेतील
तांत्रिक कामकाजातील गुणवत्तावर्धन होण्याच्या दृष्टीने दक्षता व गुणनियंत्रण मंडळाच्या स्थापनेची आवश्यकता,
विद्युत शाखेचे बळकटीकरण व विस्तारीकरण इ. साठी मानव संसाधनाची आवश्यकता विचारात घेता,
फेररचनेसह वाढीव पदांचा प्रस्ताव प्रथम सचिव उपसमितीसमोर दि. ११ जून, २०१९ रोजी सादर करण्यात
आला व सचिव उपसमितीने सर्व पदांचा आढावा घेऊन शिफारस केल्याप्रमाणे उच्चस्तरीय सचिव समितीसमोर
दि. १७ जुलै, २०२० च्या बैठकीत प्रस्ताव सादर करण्यात आला होता. उच्चस्तरीय सचिव समितीच्या
मान्यतेनंतर दि. २९ ऑक्टोबर, २०२० रोजी सदर प्रस्ताव मा. मंत्रीमंडळाच्या मान्यतेसाठी सादर करण्यात आला
होता. मा. मंत्रिमंडळाच्या मान्यतेनुसार मुख्य अभियंता (विद्युत), मुंबई यांच्या कार्यालयाचा तसेच त्यांच्या
अधिपत्याखालील राज्यामधील कार्यालयांच्या सुधारित आकृतीबंधाबाबत शासनाने खालील निर्णय घेतला आहे.
शासन निर्णय :
सार्वजनिक बांधकाम विभागाच्या अधिपत्याखालील विद्युत शाखेच्या कार्यालयीन तसेच बाह्यक्षेत्रिय
आस्थापनेवर असलेल्या ३९ संवर्गांतील पदांचा आढावा घेऊन एकूण ७१६ पदांच्या (सोबत जोडलेल्या
“विवरणपत्र अ” व “विवरणपत्र अ-१” प्रमाणे) तसेच ३६८ अधिसंख्य पदांच्या (सोबत जोडलेल्या “विवरणपत्र ब
व ब-१” प्रमाणे) सुधारित आकृतीबंधास या शासन निर्णयाद्वारे मंजुरी देण्यात येत आहे.
२. तसेच विद्युत शाखेतील तांत्रिक कामकाजातील गुणवत्तावर्धन होण्याच्या दृष्टीने व विद्युत शाखेच्या
बळकटीकरणाची आवश्यकता विचारात घेता, राज्यात विद्युत शाखेकरिता दोन विद्युत मंडळ कार्यालये, एक
दक्षता व गुणनियंत्रण मंडळ, सहा सार्वजनिक बांधकाम विद्युत विभाग व बारा सार्वजनिक बांधकाम विद्युत
उपविभाग नव्याने निर्माण करण्यास या शासन निर्णयाद्वारे मंजुरी देण्यात येत आहे.
पृष्ठ १८ पैकी २
# Page 3
शासन निर्णय क्रमांक: ईएसटी-२०१६/प्र.क्र.८०/प्रशासन-१
३. प्रादेशिक विद्युत मंडळ, मुंबई प्रादेशिक विद्युत मंडळ, नांदेड व दक्षता व गुणनियंत्रण मंडळ, औरंगाबाद
कार्यालयासाठी अनुक्रमे अधीक्षक अभियंता, सार्वजनिक बांधकाम प्रादेशिक विद्युत मंडळ, मुंबई व नांदेड तसेच
अधीक्षक अभियंता, दक्षता व गुणनियंत्रण मंडळ, औरंगाबाद यांना या शासन निर्णयान्वये कार्यालय प्रमुख घोषित
करण्यात येत आहे. सदरचे कार्यालय प्रमुख संबंधित मंडळ कार्यालयातील कार्यालय प्रमुखाच्या सर्व जबाबदा
या पार पाडतील. तसेच नव्याने निर्माण करण्यात येत असलेल्या सहा विभागांसाठी संबंधित कार्यकारी अभियंता
यांना या शासन निर्णयाद्वारे कार्यालय प्रमुख म्हणून घोषित करण्यात येत आहे. सदरचे कार्यालय प्रमुख संबंधित
विभागामधील कार्यालय प्रमुखाच्या सर्व जबाबदा-या पार पाडतील.
४. सदर शासन निर्णयासोबतच्या “विवरणपत्र अ” मध्ये दर्शविलेल्या संवर्गातील रिक्त पदांवर वित्त
विभागाने वेळोवेळी दिलेल्या निर्देशानुसार पदभरती करण्यात येईल.
५. सुधारित आकृतीबंधानुसार कार्यालयीन आस्थापनेवर अतिरिक्त ठरलेल्या १६९ पदांपैकी रिक्त
असलेल्या १०५ पदांचा व कार्यरत असलेल्या ६४ पदांचा तपशील सोबतच्या “विवरणपत्र ब” मध्ये दर्शविण्यात
आला आहे. बाह्यक्षेत्रिय आस्थापनेवर अतिरिक्त ठरलेल्या ४५३ पदांपैकी रिक्त असलेल्या १४९ पदांचा व
कार्यरत असलेल्या ३०४ पदांचा तपशील “विवरणपत्र ब-१” मध्ये दर्शविण्यात आला आहे.
६. तसेच सदर शासन निर्णयासोबतच्या “विवरणपत्र ब व ब-१” मधील स्तंभ क्र. ४ मध्ये नमूद अनुक्रमे ६४
व ३०४ अशी एकूण ३६८ पदे अधिसंख्य पदे म्हणून घोषित करण्यात येत आहेत. सदर ३६८ पदांवरील कर्मचा
यांचे अन्य पदांवर समायोजन होणे / स्वेच्छानिवृत्ती / सेवानिवृत्ती / मृत्यू / राजीनामा इ. कारणांमुळे पदे रिक्त
झाल्यास, सदरची अधिसंख्य पदे आपोआप व्यपगत होतील.
७. मुख्य अभियंता (विद्युत) अंतर्गत विद्युत शाखेतील कार्यालयांचे जिल्हानिहाय भौगोलिक कार्यक्षेत्र सदर
शासन निर्णयासोबतच्या "विवरणपत्र क" मध्ये दर्शविण्यात आले आहे. तसेच मंजूर आकृतीबंधानुसार मुख्य
अभियंता (विद्युत), मंडळ (विद्युत), विभागीय (विद्युत), उपविभागीय (विद्युत) कार्यालयांचा कार्यालयनिहाय
तपशील “विवरणपत्र - ड" मध्ये दर्शविण्यात आला आहे. त्याचबरोबर सुधारित आकृतीबंधानुसार एकूण मंजूर व
अधिसंख्य कार्यालयीन पदांचे कार्यालयनिहाय विवरण "विवरणपत्र - इ” मध्ये व सुधारित आकृतीबंधानुसार
अधिसंख्य बाह्यक्षेत्रिय पदांचे कार्यालयनिहाय विवरण “विवरणपत्र इ-१” मध्ये दर्शविण्यात आले आहे.
पृष्ठ १८ पैकी ३
# Page 4
शासन निर्णय क्रमांक: ईएसटी-२०१६/प्र.क्र.८०/प्रशासन-१
८. सदर शासन निर्णयानुसार निश्चित करण्यात आलेल्या तसेच अधिसंख्य ठरलेल्या कर्मचा-यांच्या वेतन व
भत्त्यांचा खर्च यापूर्वी ज्या लेखाशीर्षाखाली वेतन घेत होते, त्याच लेखाशीर्षाखाली यापुढेही खर्ची टाकण्यात
यावा.
९. सदर शासन निर्णय उच्चस्तरीय सचिव समितीच्या दि. १७ जुलै, २०२० रोजीच्या बैठकीत तसेच मा.
मंत्रिमंडळाच्या दि. २९ ऑक्टोबर, २०२० रोजीच्या बैठकीत मिळालेल्या मान्यतेनुसार निर्गमित करण्यात येत
आहे.
१०. सदर शासन निर्णय वित्त विभागाच्या अनौपचारिक संदर्भ क्र. २४१/आपुक, दि. १७ सप्टेंबर, २०२०
अन्वये दिलेल्या मान्यतेनुसार निर्गमित करण्यात येत आहे.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18