# Page 1
मुख्य अभियंता, सार्वजनिक बांधकाम प्रादेशिक विभाग, कोकण यांच्या अधिपत्याखालील कार्यालयांतर्गत कार्यरत असलेल्या श्रीम. राजश्री राजेंद्र बोकरे, लघुटंकलेखक यांच्यासाठी निर्माण करण्यात आलेल्या अधिसंख्य पदास मुदतवाढ देणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०२१/प्र.क्र.९८/प्रशासन-१
मंत्रालय, मुंबई ४०० ०३२.
दिनांक :- १३ डिसेंबर, २०२३.
संदर्भ :- १) सामान्य प्रशासन विभाग, शासन निर्णय क्र. बीसीसी-२०१८/ प्र.क्र.३०८/१६-ब, दि.२१ डिसेंबर, २०१९
२) सामान्य प्रशासन विभाग, शासन निर्णय क्र. बीसीसी -२०२०/प्र.क्र.१८७ ओ/१६-ब, दि.३० जून, २०२०.
३) सामान्य प्रशासन विभाग, शासन निर्णय क्र. बीसीसी -२०१९/प्र.क्र.५८१ ए/१६-ब, दि.१४ डिसेंबर, २०२२.
४) सार्वजनिक बांधकाम विभाग, शासन निर्णय समक्रमांक, दि.२३ फेब्रुवारी, २०२३.
५) मुख्य अभियंता, सार्वजनिक बांधकाम प्रादेशिक विभाग, कोकण यांचे क्र.मुअ(कोकण)/ आस्था-४/२९८९, दि.२३ ऑगस्ट, २०२३ रोजीचे पत्र.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, कोकण यांच्या अधिपत्याखालील कार्यालयात कार्यरत असलेल्या श्रीम.राजश्री राजेंद्र बोकरे, लघुटंकलेखक यांचे अनुसुचित जमातीचे जातीदावे अवैध ठरल्यामुळे त्यांच्यासाठी अधिसंख्य पद निर्माण करुन त्यांना ११ महिन्यांच्या कालावधीकरीता मुदतवाढ देण्यात आलेली आहे. श्रीम. राजश्री बोकरे यांच्यासाठी निर्माण करण्यात आलेल्या अधिसंख्य पदाची मुदत दि. २७ ऑगस्ट, २०२३ रोजी संपुष्टात आल्यामुळे सदर अधिसंख्य पदास मुदतवाढ देण्याची बाब शासनाच्या विचाराधीन होती.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, कोकण यांच्या अधिपत्याखालील कार्यालयात कार्यरत असलेल्या श्रीम. राजश्री बोकरे, लघुटंकलेखक यांचे अनुसुचित जमातीचे जातीदावे अवैध ठरल्यामुळे त्यांच्यासाठी निर्माण करण्यात आलेल्या अधिसंख्य पदास सामान्य प्रशासन विभाग, शासन निर्णय, दि.१४ डिसेंबर, २०२२ मधील अनु क्र.२ नुसार ०१ दिवसाचा तांत्रिक खंड देऊन ११ महिने (दि.२९ ऑगस्ट, २०२३ पासून दि.२८ जुलै, २०२४ पर्यंत) मुदतवाढ देण्यात येत आहे.
# Page 2
शासन निर्णय क्रमांक: ईएसटी-२०२१/प्र.क्र.९८/प्रशासन-१
-------------------------------------------------------------------------
| अ. क्र. | कर्मचाऱ्याचे नांव | पदनाम | नियुक्तीचा दिनांक | सेवानिवृत्तीचा दिनांक |
| १ | श्रीम. राजश्री राजेंद्र बोकरे | लघुटंकलेखक | ११/०४/१९९७ | ३०/११/२०३१ |
-------------------------------------------------------------------------
२. श्रीम.राजश्री बोकरे यांच्या अधिसंख्य पदावरील वेतनावर होणारा खर्च हा श्रीम. बोकरे ज्या कार्यालयात कार्यरत राहतील, त्या कार्यालयाच्या वेतनासंबंधीच्या लेखाशीर्षाखाली खर्ची टाकण्यात यावा आणि संबंधीत वित्तीय वर्षाच्या मंजूर अनुदानातून भागविण्यात यावा.
३. सदर शासन निर्णय, सामान्य प्रशासन विभाग, शासन निर्णय, दि.२१ डिसेंबर, २०१९, दि.३० जून, २०२० व दि.१४ डिसेंबर, २०२२ या शासन निर्णयातील तरतुदीनुसार निर्गमित करण्यात येत आहे.