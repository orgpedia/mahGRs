# Page 1
कार्यकारी अभियंता (स्थापत्य) यांची पदस्थापना.
महाराष्ट्र शासन
सार्वजनिक बांधकाम विभाग
शासन आदेश क्रमांकः टीएफएस-११२२/प्र.क्र.९८/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख: २३ जून, २०२२
संदर्भ : सा. बां. विभाग शासन आदेश क्रमांक एस-९२/२०२१/प्र.क्र. ८०/ सेवा-६(क), दिनांक २३.५.२०२२
शासन आदेश :
संदर्भाधीन शासन आदेशान्वये श्री. अरुण भाईदास चव्हाण, कार्यकारी अभियंता यांना त्यांचेविरुद्धच्या
फौजदारी खटल्यातील निर्णयाच्या व विभागीय चौकशीमधील निर्णयाच्या अधीन राहून, शासन सेवेत
पुन:स्थापित करण्यात आले असून श्री. अ. भा. चव्हाण यांची पदस्थापना कार्यकारी अभियंता, मार्ग प्रकल्प
विभाग, यवतमाळ या रिक्त पदावर करण्यात येत आहे.
२. श्री. चव्हाण यांनी त्यांच्या नवीन पदाचा पदभार त्वरीत स्वीकारावा व आपला पदग्रहण अहवाल
शासनास विनाविलंब सादर करावा. श्री. चव्हाण यांनी म. ना. से. (पदग्रहण अवधी, स्वीयेतर सेवा आणि
निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियमानुसार
दिलेल्या पदग्रहण अवधीतच, पदस्थापनेच्या पदावर रुजू होणे आवश्यक राहिल. अन्यथा त्यांचा अनुपस्थितीचा
कालावधी हा अकार्यदिन (dies non) म्हणून गणला जाईल. तसेच, त्यांचे लक्ष महाराष्ट्र नागरी सेवा (वर्तणूक) नियम १९७९, मधील नियम २३ कडे वेधण्यात येत आहे. सदर नियमातील तरतूदी लक्षात घेता, त्यांनी
पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
३. संबंधित नियंत्रक अधिकाऱ्यांना कळविण्यात येते की, त्यांनी पदमोचक अधिकाऱ्यांनी पदभार स्वीकारल्याचा दिनांक त्वरित शासनास doser1.pwd@maharashtra.gov.in या ई-मेल पत्त्यावर कळवावा.
विहीत कालावधीत अधिकारी रुजू न झाल्यास, त्याबाबत शासनास त्वरित अवगत करण्यात यावे, जेणेकरुन
संबंधितांविरुद्ध शिस्तभंगविषयक कारवाई त्वरित करणे शक्य होईल.
४. श्री. सोळंकी यांनी नवीन नियुक्तीच्या पदाचा पदभार स्वीकारल्याचा दिनांक शासनास तसेच संचालक,
माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.
# Page 2
शासन आदेश क्रमांकः टीएफएस-११२२/प्र.क्र.९८/सेवा-१