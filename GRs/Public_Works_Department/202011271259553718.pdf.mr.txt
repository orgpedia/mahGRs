# Page 1
केंद्र शासनाच्या धर्तीवर राज्यात कोरोना साथीच्या प्रादुर्भावामुळे राज्यातील शासनाची कामे करणाऱ्या कंत्राटदारांना चालू कंत्राटासोबत सोसाव्या लागत असलेल्या अडचणीसंदर्भात उपाययोजना व सहाय्य करणे.
महाराष्ट्र शासन
सार्वजनिक बांधकाम विभाग
शासन परिपत्रक क्र. संकीर्ण २०२०/प्र.क्र.९४/इमा-२
मंत्रालय, मुंबई - ४०००३२
दि. २७/११/२०२०.
संदर्भ :- १) वित्त विभाग शासन परिपत्रक क्र. संकीर्ण १०२०/प्र.क्र.१००/२०२०/व्यय-१२ दि.२९/०७/२०२०.
२) वित्त विभाग शासन पूरक पत्र क्र. संकीर्ण १०२०/प्र.क्र.१००/२०२०/व्यय-१२ दि. १४/१०/२०२०.
उपरोक्त विषयाच्या अनुषंगाने वित्त विभागामार्फत संदर्भ क्र. १ व संदर्भ क्र. २ अन्वये केंद्र शासनाच्या धर्तीवर राज्यात कोरोना साथीच्या प्रादुर्भावामुळे राज्यातील शासनाची कामे करणाऱ्या कंत्राटदारांना चालू कंत्राटासोबत सोसाव्या लागत असलेल्या अडचणी संदर्भात उपाययोजना व सहाय्य करणेबाबत सूचना निर्गमित करण्यात आल्या आहेत.
संदर्भाधीन शासन परिपत्रक १ मधील परिच्छेद ८ नुसार सदर मार्गदर्शक सूचना या राज्य शासनाच्या विभागामार्फत हाती घेण्यात आलेल्या सर्व प्रकल्प व कामांच्या कंत्राटांना लागू आहेत. सार्वजनिक बांधकाम विभागामार्फत विविध कामे ब-१ / ब-२ / क / Hybrid Annuity / Asian Development Bank / EPC निविदा प्रगतीपथावर आहेत. आता वित्त विभागाच्या संदर्भाधीन परिपत्रका नुसार देण्यात आलेल्या सूचना या सार्वजनिक बांधकाम विभागामार्फत प्रगतीपथावर असलेल्या Hybrid Annuity व Asian Development Bank सह सर्व कामांना दि. ३१ मार्च, २०२२ पर्यंत लागू राहतील. दि. २९ जुलै, २०२० च्या शासन परिपत्रकातील मुद्दा क्र. ८ अन्वये प्रकल्प अंमलबजावणीचे अधिकार प्रशासकीय विभागांनी प्रदान करावयाचे आहेत. त्यास अनुसरून Hybrid Annuity व Asian Development Bank च्या प्रकल्पाबाबत मुदतवाढीचे अधिकार संबंधित मुख्य अभियंता, सार्वजनिक बांधकाम प्रादेशिक विभाग यांना प्रदान करण्यात येत आहेत. तसेच ब-१ / ब-२/ क निविदेसाठी प्रकल्पाचे मुदतवाढीचे मुख्य अभियंता यांचे अधिकार अधीक्षक अभियंता यांना प्रदान करण्यात येत आहे. यास्तव संदर्भाधीन वित्त विभागाच्या परिपत्रकातील सूचनांच्या अनुषंगाने मुदतवाढ व सुरक्षा ठेव अनामत रकमेबाबत आवश्यक ती कार्यवाही करण्यात यावी.