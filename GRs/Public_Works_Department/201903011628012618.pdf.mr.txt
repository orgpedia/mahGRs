# Page 1
केंद्र शासनाचे सार्वजनिक उपक्रम (PSUs), खाजगी कंपन्या, खाजगी व्यक्ती, बँका, वित्तीय संस्था, सेवाभावी संस्था (NGO) यांचे खर्चाने राज्यातील रस्त्यांच्या लगत प्रसाधनगृह केंद्राची उभारणी व देखभाल करणेबाबत.
महाराष्ट्र शासन
सार्वजनिक बांधकाम विभाग,
पुरकपत्र क्र. संकीर्ण २०१८/प्र.क्र.१६५/नियो-१अ
मंत्रालय, मुंबई - ४०० ०३२
दिनांक : १ मार्च, २०१९
वाचा:- शासन निर्णय क्र. संकीर्ण २०१८/प्र.क्र.७४/नियोजन-१अ, दिनांक ६ जून २०१८ प्रस्तावना सार्वजनिक बांधकाम विभागाच्या अखत्यारीतील राज्य मार्गालगत व प्रमुख जिल्हा मार्गांलगत सर्व सामान्य प्रवाश्यांसाठी प्रसाधनगृह केंद्र निर्माण करण्याबाबत शासनाने ठरविले आहे. ही प्रसाधनगृहे व संलग्न सुविधांचे केंद्र उभारण्यासाठी विविध जिल्हयात रस्त्यांच्या बाजुला जागांची निवड करण्यात आली आहे. अशा प्रकारची प्रसाधनगृह केंद्रे स्वखर्चाने बांधून देण्याची काही खाजगी उद्योजक, वित्तीय संस्था, सेवाभावी संस्था यांनी तयारी दर्शविली आहे. त्यास अनुसरून केंद्र शासनाचे सार्वजनिक उपक्रम (PSUs), खाजगी कंपन्या, खाजगी व्यक्ती, बँका, वित्तीय संस्था, सेवाभावी संस्था (NGO) यांना राज्यातील रस्त्यांच्या लगत त्यांच्या खर्चाने जन सुविधा केंद्र उभारण्याची व दैनंदिन देखभालीची परवानगी देण्याची बाब शासनाच्या विचारधीन होती व त्या अनुषंगाने संदर्भाधीन दि.०६ जून, २०१८ चा शासन निर्णय निर्गमित करण्यात आला होता. सद्य:स्थितीत काही सेवाभावी संस्थांनी राज्यातील प्रमुख राज्यमार्ग, राज्यमार्ग तसेच प्रमुख जिल्हा मार्गावर रस्त्यालगत “सार्वजनिक बांधकाम विभाग जनसुविधा केंद्र” (यापुढे “जनसुविधा केंद्र” म्हणून संबोधण्यात येईल) उभारण्याची मा. प्रधान सचिव (सा.बां.) यांच्याकडे झालेल्या बैठकीत तयारी दाखविली आहे. प्रस्तुत जनसुविधा केंद्रामध्ये प्रसाधनगृह व व्यावसायिक स्टॉल/स्टोअर यांचा समावेश असेल. या संस्थांनी सदर जनसुविधा केंद्र बांधून ते प्रथमतः १० वर्षांसाठी त्यानंतर त्यांच्या कार्यक्षमतेनुसार पुढील १० वर्षासाठी अशा प्रकारे जास्तीत जास्त ३० वर्षांपर्यंत जनसुविधा केंद्राची स्वच्छता, देखभाल व दुरुस्ती करण्यासाठी प्रस्तावित केला आहे. त्याअनुषंगाने संदर्भाधीन दि.०६.०६.२०१८ रोजीच्या शासन निर्णयासमवेत असलेले करारनामे परिशिष्ट-अ व परिशिष्ट-ब हे मराठी भाषेत असल्याने इतर भाषिक सेवाभावी संस्थांना त्यामधील अटी व शर्तीची समज होत नाही. याकरिता दि.०६.०६.२०१८ च्या शासन निर्णयासोबत असलेले परिशिष्ट-अ व परिशिष्ट-ब या करारनाम्यांचे इंग्रजी भाषेत एकत्रित (परिशिष्ट-अ) भाषांतर करण्याची व आवश्यकतेनुसार संदर्भाधीन शासन निर्णयामध्ये सुधारणा करण्याची आणि अतिरिक्त अटी व शर्तीचा समावेश करण्याची बाब शासनाच्या विचाराधीन होती. तसेच विधी व न्याय विभागाचे अभिप्राय विचारात घेऊन शासन याद्वारे संदर्भाधीन शासन निर्णयामध्ये खालील सुधारणा आणि अतिरिक्त अटी व शर्तीचा समावेश करीत आहे. तसेच मूळ परिशिष्ट-अ व परिशिष्ट-ब या करारनाम्यांचे इंग्रजी भाषेत एकत्रित भाषांतर (परिशिष्ट-अ) यासोबत निर्गमित करण्यात येत आहे.
पुरकपत्र :- शासन निर्णय, सार्वजनिक बांधकाम विभाग, दिनांक ६ जून, २०१८ मध्ये खालीलप्रमाणे सुधारणा करण्यात येत आहेत. प्रस्तुत नवीन तरतूदींमुळे त्याच विषयाबाबतच्या यापूर्वीच्या तरतूदी आपोआप रद्यबातल होतील.
अ) शासन निर्णय व करारनाम्यातील तरतुदींमध्ये काही विसंगती आढळल्यास शासन निर्णयातील तरतुदी या निर्णायक राहतील. शासन निर्णयातील तरतुदींमध्ये कालानुरुप बदल करण्याचा अधिकार शासनास राहिल व या तरतुदी संबंधितांवर (लिहून देणार व लिहून घेणार) बंधनकारक राहतील.
# Page 2
शासन पुरकपत्रक क्रमांकः संकीर्ण २०१८/प्र.क्र.१६५/नियो-१अ
ब) जनसुविधा केंद्रामध्ये जागेच्या उपलब्धतेनुसार कमीत कमी महिलांसाठी २ शौचालय व पुरुषांसाठी ३ मुताऱ्या आणि २ शौचालय व दिव्यांग व्यक्तीसाठी १ मुतारी व १ शौचालय व व्यावसायिक उपयोगाकरिता स्टॉल/स्टोअर बांधण्यात यावीत.
क) जनसुविधा केंद्राचे बांधकाम पूर्ण झाल्याबाबत” लिहून देणारे” (Second Party) हे “लिहून घेणारे” (first Party) यांच्या मदतीने संबंधित स्थानिक स्वराज्य संस्थेचे प्रमाणपत्र प्राप्त करतील.
ड) प्रसाधनगृहाच्या बांधकामासंदर्भात किंवा इतर बाबींबाबत तंटा उद्भवल्यास संबंधित अधिक्षक अभियंता त्याबाबत शासनास कळवतील व शासनस्तरावर निर्णय घेण्यात येईल व तो अंतिम असून तो संबंधीतांवर (लिहून देणार व लिहून घेणार) बंधनकारक राहील.
ई) संबंधित संस्थेने जनसुविधा केंद्राची देखभाल-दुरुस्ती (स्वच्छतेसह) व्यवस्थितपणे केली नाही तर संबंधित संस्थेस ३० दिवसाची नोटीस देऊन संबंधित कार्यकारी अभियंता/अधिक्षक अभियंता यांच्या शिफारशीनुसार जनसुविधा केंद्राची जबाबदारी अन्य संस्थेकडे हस्तांतरीत करण्यात येईल.
फ) लिहून देणार (Second Party) यांना व्यावसायिक स्टॉल/स्टोअर बांधण्याची परवानगी देण्यात येत असून जागेच्या उपलब्धतेनुसार त्यांना कमीत कमी १०x१० फूट व जास्तीत जास्त ३०x३० फूट इतक्या आकारमानाचे व्यावयासिक जाहिरात फलक (Hoarding) १० वर्षांसाठी मोफत लावण्यास परवानगी देण्यात येत आहे. संबंधित अधिक्षक अभियंत्यांच्या शिफारशीनुसार प्रस्तुत कालावधी पुढील १० वर्षे व जास्तीत जास्त ३० वर्षापर्यंत वाढविण्यात येईल.
# Page 3
# Page 4
# Page 5
# Page 6
# Page 7
# Page 8