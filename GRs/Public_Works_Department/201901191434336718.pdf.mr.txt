# Page 1
आशियाई विकास बँक अर्थसहाय्य प्रकल्पाकरिता मुख्य अभियंता तथा सह सचिव पदाचे नामाभिधान मुख्य अभियंता तथा प्रकल्प संचालक (बाह्य सहाय्यित प्रकल्प) असे करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. संकिर्ण-२०१८/प्र.क्र.०२ / एडीबी
मंत्रालय, मुंबई - ४०० ०३२.
दिनांक : : १९ जानेवारी, २०१९
प्रस्तावना:
महाराष्ट्र राज्यात सुमारे तीन लाख कि.मी. इतक्या लांबीच्या रस्त्याचे विस्तृत जाळे पसरलेले असून सार्वजनिक बांधकाम विभागाकडे सुमारे ९० हजार कि.मी. इतक्या लांबीचे प्रमुख राज्यमार्ग, राज्यमार्ग व जिल्हामार्ग आहेत. सदर रस्ते व त्यावरील पूलांचे बांधकाम व सुधारणा करण्यासाठी जास्तीत जास्त निधीची आवश्यकता असून विविध स्त्रोतामधून निधी उपलब्ध करून घेणे आवश्यक आहे.
केंद्र शासनाच्या अर्थ मंत्रालय (DEA) यांनी राज्यातील राज्यमार्गांची व प्रमुख जिल्हा मार्गांची सुधारणा करण्याकरिता पहिल्या टप्प्याकरीता ५०० दशलक्ष डॉलर (US $ ५०० Million Dollar) चे अर्थ सहाय्य आशियाई विकास बँकेकडून उपलब्ध करून घेण्याबाबत मान्यता दिली असल्याने सदर बाबत कार्यवाही करण्यासाठी आशियाई विकास बँकेला प्रस्ताव सादर करण्याबाबतची प्रक्रिया या विभागाकडून सुरू करण्यात आली आहे. हा शासनाचा एक महत्त्वकांक्षी प्रकल्प असून त्याची अंमलबजावणी उत्कृष्टपणे व परिणाम कारक करण्यासाठी राज्यस्तरावर Project Management Unit व क्षेत्रिय स्तरासाठी Project Implementation Unit उभारून प्रकल्प संचालक तथा मुख्य अभियंता, बाह्य सहाय्यित प्रकल्प पदी मुख्य अभियंता स्तरावरील अधिकाऱ्याची नियुक्ती करण्याची बाब शासनाच्या विचाराधीन होती.
शासन निर्णय :
राज्यातील रस्ते व पुलांचे बांधकाम व सुधारणा करण्याकरिता अर्थसाहाय्य उपलब्ध करून देण्याबाबत आशियाई विकास बँकेला प्रस्ताव सादर करण्यात आला असून शासनाच्या या प्रकल्पाची अंमलबजावणी उत्कृष्ट व परिणामकारकपणे करण्यासाठी आशियाई विकास बँकेकडून अर्थसहाय्यित प्रकल्पासाठी (Maharashtra Road Improvement Project) मुख्य अभियंता तथा सह सचिव, सार्वजनिक बांधकाम विभाग, मंत्रालय, मुंबई यांचे पदनामात बदल करून मुख्य अभियंता तथा प्रकल्प संचालक (बाह्य सहाय्यित प्रकल्प) Chief Engineer & Project Director (Externally Aided Project) असे करण्यात या शासन निर्णयान्वये मान्यता देण्यात येत आहे.
# Page 2
शासन निर्णय क्रमांकः संकिर्ण-२०१८/प्र.क्र.०२/एडीबी