# Page 1
अधीक्षक अभियंता, दक्षता व गुणनियंत्रण मंडळ, नवी मुंबई यांच्या अधिनस्त जिल्हा प्रयोगशाळा, सिंधुदुर्ग, मु.ओरोस सिंधुदुर्गनगरी स्थापन करणेबाबत.
महाराष्ट्र शासन
सार्वजनिक बांधकाम विभाग,
शासन निर्णय क्र. ईएसटी-२०२२/प्र.क्र.८६/प्रशासन-१
मंत्रालय, मुंबई-४०० ०३२
दिनांक :- २४ जानेवारी, २०२३
संदर्भ :- मुख्य अभियंता, सार्वजनिक बांधकाम प्रादेशिक विभाग, कोकण यांचे क्र.मुअ (को)/ परिमंडळ / ३७५५, दि. १६ नोव्हेंबर, २०२२ रोजीचे पत्र.
प्रस्तावना :
सिंधुदुर्ग जिल्ह्यातील बांधकाम प्रकल्पांची गुणवत्ता तपासण्यासाठी, दर्जेदार कामे होण्यासाठी
तसेच कामावर गुणनियंत्रण ठेवण्यासाठी आवश्यक व नियमित बांधकामाचे चाचणी निष्कर्ष तातडीने
देता यावे याकरीता अधीक्षक अभियंता, दक्षता व गुणनियंत्रण मंडळ, नवी मुंबई यांच्या अधिनस्त जिल्हा
प्रयोगशाळा, सिंधुदुर्ग मु.ओरोस सिंधुदुर्गनगरी स्थापन करण्याची बाब शासनाच्या विचाराधीन होती.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, कोकण अंतर्गत अधीक्षक अभियंता,
सार्वजनिक बांधकाम मंडळ, रत्नागिरी अंतर्गत कार्यकारी अभियंता, मार्ग प्रकल्प विभाग, रत्नागिरी
यांच्या अधिनस्त असलेले उप अभियंता, मार्ग प्रकल्प उपविभाग क्र.५, कुडाळ हे कार्यालय शासनावर
कोणताही आर्थिक भार पडणार नाही या अटींच्या अधीन राहून जिल्हा प्रयोगशाळा, सिंधुदुर्ग मु.ओरोस
सिंधुदुर्गनगरी म्हणून कार्यान्वित करण्यास या शासन निर्णयान्वये मान्यता देण्यात येत आहे.
२. जिल्हा प्रयोगशाळा, सिंधुदुर्ग मु. ओरोस सिंधुदुर्गनगरी या प्रयोगशाळेमार्फत शासकीय
बांधकामासंबंधित चाचण्यांबरोबर विहित शुल्क आकारणी करुन खाजगी बांधकाम चाचण्या करुन
घेण्यास देखील मान्यता देण्यात येत आहे.
३. उप अभियंता, मार्ग प्रकल्प उप विभाग क्र. ५, कुडाळ या कार्यालयासाठी आकृतीबंधानुसार
विविध संवर्गातील १७ पदे मंजूर आहेत. त्यापैकी जिल्हा प्रयोगशाळा, सिंधुदुर्ग मु.ओरोस सिंधुदुर्गनगरी
# Page 2
शासन निर्णय क्रमांक: ईएसटी-२०२२/प्र.क्र.८६/प्रशासन-१
करीता आवश्यक असलेली पदे उपलब्ध करुन दिल्यानंतर उर्वरित पदे अधीक्षक अभियंता, सार्वजनिक
बांधकाम मंडळ, रत्नागिरी अंतर्गत समायोजित करण्याची कार्यवाही मुख्य अभियंता, सार्वजनिक
बांधकाम प्रादेशिक विभाग, कोकण यांनी करावी.
४. अधीक्षक अभियंता, सार्वजनिक बांधकाम मंडळ, रत्नागिरी यांच्या अधिपत्याखालील कार्यकारी
अभियंता, मार्ग प्रकल्प विभाग, रत्नागिरी यांच्या अधिनस्त असलेले उप अभियंता, मार्ग प्रकल्प
उपविभाग क्र.५, कुडाळ हे कार्यालय जिल्हा प्रयोगशाळेत रुपांतरीत होण्यापूर्वी या उप विभागीय
कार्यालयातील अधिकारी / कर्मचारी यांचे वेतन व भत्ते कार्यकारी अभियंता, मार्ग प्रकल्प विभाग,
रत्नागिरी या विभागीय कार्यालयामार्फत अदा केले जात होते. त्यामुळे सन २०२२-२३ आर्थिक वर्षात
(माहे मार्च २०२२ पर्यंत) जिल्हा प्रयोगशाळा, सिंधुदुर्ग मु. ओरोस सिंधुदुर्गनगरी या प्रयोगशाळेंतर्गत
कार्यरत अधिकारी/कर्मचारी यांचे वेतन व भत्ते पूर्वीप्रमाणेच कार्यकारी अभियंता, मार्ग प्रकल्प विभाग,
रत्नागिरी या विभागीय कार्यालयामार्फत अदा करण्यात यावेत.
५. जिल्हा प्रयोगशाळा, सिंधुदुर्ग मु.ओरोस सिंधुदुर्गनगरी करीता आवश्यक असलेली प्रयोगशाळा
सहायक व प्रयोगशाळा परिचर ही दोन पदे सद्य:स्थितीत नव्याने निर्माण न करता सदर पदाशी समकक्ष
कर्मचाऱ्यांकडून या पदाची कामे करुन घेण्याची कार्यवाही अधीक्षक अभियंता, दक्षता व गुणनियंत्रण
मंडळ, नवी मुंबई यांनी करावी.
६. जिल्हा प्रयोगशाळा, सिंधुदुर्ग मु. ओरोस सिंधुदुर्गनगरी ही प्रयोगशाळा अधीक्षक अभियंता, दक्षता
व गुणनियंत्रण मंडळ, नवी मुंबई यांच्या प्रत्यक्ष नियंत्रणाखाली असणार आहेत. यास्तव जिल्हा
प्रयोगशाळांसाठी आवश्यक / कमी असलेली उपकरणे तथा साधन सामुग्रीची (स्थापत्य/विद्युत) पूर्तता
अधीक्षक अभियंता, दक्षता व गुणनियंत्रण मंडळ, नवी मुंबई यांनी करावी.
७. जिल्हा क्षेत्रिय प्रयोगशाळेसाठी उपलब्ध करुन दिलेले प्रशिक्षित अधिकारी / कर्मचारी यांच्या
बदल्या त्यांच्या सदर कार्यरत पदावरील पदावधी पूर्ण होण्यापूर्वी करण्यात येऊ नयेत, जेणेकरुन
शासनाचा प्रशिक्षणावरील वेळ व खर्च वाया जाणार नाही.
पृष्ठ ३ पैकी २
# Page 3
शासन निर्णय क्रमांक: ईएसटी-२०२२/प्र.क्र.८६/प्रशासन-१