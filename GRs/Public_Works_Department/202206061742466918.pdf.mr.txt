# Page 1
मुख्य अभियंता, सार्वजनिक बांधकाम प्रादेशिक विभाग, नांदेड यांच्या अधिपत्याखाली ता. उमरी, जि.नांदेड येथे सार्वजनिक बांधकाम विभागाचे नवीन उप विभागीय कार्यालय स्थापन करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०२२/प्र.क्र.६/प्रशासन-१
मंत्रालय, मुंबई-४०० ०३२.
दिनांक :- ०६ जून, २०२२.
संदर्भ : १) मुख्य अभियंता, सार्वजनिक बांधकाम प्रादेशिक विभाग, नांदेड यांचे क्र.मु.अ.नां/२०२१-२२/सेवा/९७८ व १२८६ दि.२१ मार्च, २०२२ व दि.२९ एप्रिल,२०२२ रोजीची पत्रे.
२) अधीक्षक अभियंता, सार्वजनिक बांधकाम मंडळ, नांदेड यांचे क्र.अअना/२०२१-२२/लघुलेखक/६५५४, १४६८ व २८४७, दि. २९ डिसेंबर, २०२१, दि. २४ फेब्रुवारी, २०२२ व दि. २७ एप्रिल, २०२२ रोजीची पत्रे.
३) सार्वजनिक बांधकाम विभाग, शासन निर्णय, क्र.वाहन-२००९/१६०/३८७/प्र.क्र.९२/ यं.बां.सा., दि.२६ सप्टेंबर, २०१८.
प्रस्तावना : नांदेड जिल्हयात १६ तालुके असून, सद्य:स्थितीत उमरी तालुका वगळता इतर सर्व तालुका मुख्यालयी सार्वजनिक बांधकाम विभागाची उपविभागीय कार्यालये कार्यान्वित आहेत. उमरी तालुक्यात सार्वजनिक बांधकाम विभागाच्या अखत्यारीत रस्ते, पूल व इमारतींची बांधकामे, देखभाल दुरूस्ती इत्यादी कामे सद्य:स्थितीत धर्माबाद तालुक्यातील सार्वजनिक बांधकाम उपविभागीय कार्यालयातून कार्यान्वित करण्यात येतात. धर्माबाद व उमरी तालुक्यातील वाढती लोकसंख्या, दळणवळणाच्या सुविधांचा विचार करता, उमरी येथे सार्वजनिक बांधकाम विभागाचे उपविभागीय कार्यालय स्थापन करण्याची बाब शासनाच्या विचाराधीन होती.
शासन निर्णय : मुख्य अभियंता, सार्वजनिक बांधकाम प्रादेशिक विभाग, नांदेड या प्रादेशिक विभागांतर्गत असलेल्या अधीक्षक अभियंता, सार्वजनिक बांधकाम मंडळ, नांदेड यांच्या अधिपत्याखालील कार्यकारी अभियंता, सार्वजनिक बांधकाम विभाग, भोकर यांच्या अधिनस्त ता. उमरी, जि.नांदेड येथे उप विभागीय कार्यालय स्थापन करण्यास या शासन निर्णयान्वये मान्यता देण्यात येत असून, सदर कार्यालयाचे नामाभिदान सार्वजनिक बांधकाम उप विभागीय कार्यालय, ता.उमरी, जि.नांदेड” असे करण्यात येत आहे.
याकरीता मुख्य अभियंता, सार्वजनिक बांधकाम प्रादेशिक विभाग, पुणे यांच्या अधिपत्याखालील अधीक्षक अभियंता, सार्वजनिक बांधकाम मंडळ, पुणे अंतर्गत असलेले उप विभागीय अभियंता, मार्ग प्रकल्प उप विभाग क्र. २, पुणे या कार्यालयात रिक्त असलेले “ उप अभियंता” संवर्गातील पद उमरी उप विभागीय कार्यालयासाठी स्थलांतरीत करण्यास मान्यता देण्यात येत आहे. तसेच उप अभियंता संवर्गातील पद उमरी कार्यालयासाठी स्थलांतरीत केल्यानंतर इतर संवर्गातील पदे कामांच्या आवश्यकतेनुसार पुणे प्रादेशिक विभागातील अन्य मंडळ / विभाग कार्यालयात समावेशन करण्याची कार्यवाही मुख्य अभियंता, सार्वजनिक बांधकाम प्रादेशिक विभाग, पुणे यांनी करावी.
# Page 2
शासन निर्णय क्रमांक: ईएसटी-२०२२/प्र.क्र.६/प्रशासन-१
२. मुख्य अभियंता, सार्वजनिक बांधकाम प्रादेशिक विभाग, नांदेड यांनी सादर केलेल्या अहवालानुसार नांदेड विभागात स्थापन करण्यात आलेल्या ०५ नवनिर्मीत कार्यालयात आवश्यकतेनुसार तांत्रिक व अतांत्रिक अधिकारी / कर्मचारी यांचे वाटप केल्यानंतर अतिरिक्त ठरत असलेली विविध संवर्गातील ११ पदे तसेच वाहन चालक ०१ पद व शिपाई ०१ पद कंत्राटी तत्वावर घेऊन उप विभागीय कार्यालय, उमरी कार्यान्वित करण्याची कार्यवाही तसेच सदर कार्यालयास आवश्यक साहित्य खरेदीची व्यवस्था अधीक्षक अभियंता, सार्वजनिक बांधकाम मंडळ, नांदेड यांनी मुख्य अभियंता, सार्वजनिक बांधकाम प्रादेशिक विभाग, नांदेड यांच्या सहमतीने करावी.
३. अधीक्षक अभियंता, सार्वजनिक बांधकाम मंडळ, नांदेड यांनी सार्वजनिक बांधकाम उप विभाग, उमरी या कार्यालयासाठी आवश्यक असलेल्या वाहन खरेदीचा प्रस्ताव सार्वजनिक बांधकाम विभाग, शासन निर्णय, दि.२६ सप्टेंबर, २०१८ मधील तरतुदी विचारात घेऊन मुख्य अभियंता, सार्वजनिक बांधकाम प्रादेशिक विभाग, नांदेड यांच्या मान्यतेने अधीक्षक अभियंता (यांत्रिकी), सार्वजनिक बांधकाम मंडळ, कोकण भवन, नवी मुंबई यांना सादर करावा.
# Page 3