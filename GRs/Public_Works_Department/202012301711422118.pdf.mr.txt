# Page 1
महाराष्ट्रातील प्राचीन मंदिरांचे जतन व संवर्धन करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः खाक्षेस-२०२० / प्र.क्र. ४०४/ रस्ते-०८.
मंत्रालय विस्तार, मुंबई-४०० ०३२.
दिनांकः- ३०.१२.२०२०.
प्रस्तावना :
महाराष्ट्र राज्य हा जसा गडकिल्ल्यांसाठी ओळखला जातो तसाच संतांची भूमी म्हणूनही महाराष्ट्राची ओळख आहे. महाराष्ट्राला प्राचीन मंदिरे, लेण्या आणि शिल्पे यांचाही वारसा लाभला आहे.
हिंदवी स्वराज्याचे संस्थापक छत्रपती शिवाजी महाराजांनी विकसित केलेले ३०० किल्ले हा महाराष्ट्राचा समृद्ध ठेवा आहे. देशातील १२ ज्योतिर्लिंगांपैकी ५ ५ ज्योतिर्लिंगे एकट्या महाराष्ट्रातच आहेत. गेल्या सहाशे वर्षात वारकरी संप्रदायाने देशपातळीवर महाराष्ट्राची वेगळी ओळख निर्माण केली असून आळंदी, पंढरपूर ही तीर्थक्षेत्रे आणि अष्टविनायक परिक्रमा हे महाराष्ट्राच्या सामाजिक/अध्यात्मिक जीवनाचा प्राण आहेत. त्याबरोबरच महाराष्ट्राची कुलस्वामिनी तुळजाभवानी, महालक्ष्मी, रेणुकामाता व सप्तश्रृंगी ही आद्य मातृदेवतांची साडेतीन शक्तीपीठे महाराष्ट्रातच आहेत.
महाराष्ट्रातील प्राचीन मंदिरे आणि लेण्या-शिल्पे यांना त्यांच्या संवर्धनातून त्यांना आंतरराष्ट्रीय दर्जा प्राप्त करुन देण्याचा महाराष्ट्र शासनाचा मानस आहे. प्राचीन मंदिरे तसेच लेण्या शिल्पे यांचा जीर्णोद्धार आणि संवर्धनाचे काम महाराष्ट्र राज्य रस्ते विकास महामंडळाकडे (एमएसआरडीसी) सोपविण्यात यावे व त्यासाठी महाराष्ट्र शासनाकडून महाराष्ट्र राज्य रस्ते विकास महामंडळाला (एमएसआरडीसी) स्वतंत्र निधी उपलब्ध करुन देण्याची बाब शासनाच्या विचाराधीन होती. याअनुषंगाने मंत्रिमंडळाच्या दिनांक २३.१२.२०२० रोजी झालेल्या बैठकीत सदर बाबीस मान्यता देण्यात आलेली आहे. यानुसार आता शासनाने खालीलप्रमाणे निर्णय घेतला आहे.
शासन निर्णय :
महाराष्ट्रातील प्राचीन मंदिरांचे जतन व संवर्धन करण्याच्या प्रस्तावास मान्यता देण्यात आलेली आहे :
१) हा प्रकल्प महाराष्ट्र राज्य रस्ते विकास महामंडळास “अंमलबजावणी संस्था” म्हणून अंशदान ठेव तत्वावर देण्यासाठी मान्यता प्रदान करण्यात येत आहे.
२) या प्रकल्पासाठी शासन स्तरावरुन सन २०२१-२२ या अर्थसंकल्पात रु. १०१.०० कोटीची तरतुद करण्यात यावी, यास मान्यता प्रदान करण्यात येत आहे.
३) या प्रकल्पाचे स्वरुप काय असावे, प्राधान्याने कोणती कामे हातात घ्यावी, सदर कामांचा तपशिल कसा असावा हे ठरविण्यासाठी प्रथमत: शासन स्तरावर समिती नेमण्यात येत असून सदर समितीची रचना खालीलप्रमाणे राहील -
१) अप्पर मुख्य सचिव, सा.बां.विभाग अध्यक्ष
२) प्रधान सचिव/सचिव (व्यय), वित्त विभाग सदस्य ३) सचिव (बांधकामे), सा.बां. विभाग सदस्य सचिव ४) संचालक, पुरातत्व विभाग सदस्य ५) अधिष्ठाता, सर ज. जी. कला सदस्य महाविद्यालय, डी. एन. मार्ग, फोर्ट, मुंबई
प्रधान सचिव, सांस्कृतिक कार्य विभाग सदस्य
# Page 2
शासन निर्णय क्रमांकः खाक्षेस-२०२० / प्र.क्र. ४०४/ रस्ते-०८.
७) उपाध्यक्ष व व्यवस्थापकीय संचालक, सदस्य महाराष्ट्र राज्य रस्ते विकास महामंडळ
८) प्रधान सचिव, पर्यटन विभाग विशेष निमंत्रित ९) प्रधान सचिव, पर्यावरण विभाग विशेष निमंत्रित
वरील समिती महाराष्ट्रातील प्राचीन मंदिराची जपवणूक व संवर्धन करण्याबाबतचे प्रस्ताव शासनास पुढील कार्यवाहीसाठी सादर करेल. तसेच त्यावर अंमलबजावणी संस्था म्हणून महाराष्ट्र राज्य रस्ते विकास महामंडळ यांच्या सोबत चर्चा विनिमय करुन प्रस्तावाबाबत अंतिम निर्णय घेईल.
सदर समितीवर शासन, खाजगी क्षेत्रातील याविषयातील तज्ञ व्यक्तींची गरजेनुसार नेमणूक करेल.
सदर शासन निर्णय, नियोजन विभागाचा अनौपचारिक संदर्भ क्र.२८८५/१४३३, दि.२२.१२.२०२० तसेच वित्त विभागाने दिलेल्या सहमतीस अनुसरुन निर्गमित करण्यात येत आहे.
# Page 3