# Page 1
खाजगीकरणांतर्गत राबविण्यात आलेल्या रायगड जिल्हयातील अलिबाग-पेण-खोपोली रस्ता रा.मा.८७ मधील धरमतर खाडीवर पूल बांधणे या कामाबाबत उद्योजकाने केलेल्या दाव्यांबाबत झालेल्या लवाद निर्णयाच्या अनुषंगाने उद्योजक Amicable settlement/ out of court settlement तयार असल्याने त्याअनुषंगाने प्रस्तावाची तपासणी करण्यासाठी समिती गठीत करण्याबाबत.
महाराष्ट्र शासन
सार्वजनिक बांधकाम विभाग
शासन आदेश क्र. खाक्षेस २००४/प्र.क्र.४४/ रस्ते ९ अ
मंत्रालय, मुंबई ३२.
दिनांक : ०४ जानेवारी, २०२१
प्रस्तावना :
खाजगीकरणांतर्गत बांधा, वापरा व हस्तांतरीत करा या तत्वावर रायगड जिल्हयातील अलिबाग-पेण-खोपोली
रस्ता रा.मा.८७ मधील धरमतर खाडीवर पूल बांधणे या प्रकल्पाचे काम मे.पटवर्धन इन्फ्रास्ट्रक्चर प्रायव्हेट लिमिटेड,
पुणे या उद्योजकाला दिनांक ३१.०८.१९९९ रोजी देण्यात आले होते. सदर प्रकल्पाचा वाढीव कालावधी सह सवलत
कालावधी १५ वर्षे ३ महिने ११ दिवस म्हणजे दिनांक १९.११.२०१४ पर्यंत होता. शासन सा.बां. विभागाची अधिसूचना
दिनांक २८.०३.२००७ अन्वये दिनांक १९/११/२०१४ रोजी मध्य रात्री १२.०० पासून पथकर वसूली बंद करणेत आली
आहे.
प्रस्तुत प्रकरणी खालील बाबी नमूद करण्यात येत आहेत :
१) सदर प्रकल्पाबाबत उद्भवलेल्या वादाच्या अनुषंगाने उद्योजकाने लवादाकडे विविध दावे दाखल केले
होते. त्यासंदर्भात लवादाने उद्योजकाच्या बाजूने निकाल दिलेले आहेत.
२) सदर निकालांपैकी काही आदेशानुसार उद्योजकास रक्कम अदा करण्यात आलेली आहे. तसेच काही
आदेशांविरुद्ध शासनातर्फे मा. उच्च न्यायालयात अपील दाखल करण्यात आले होते. त्यापैकी काही
निकाल शासनाच्या बाजूने लागले असून काही प्रकरणे अद्याप न्यायप्रविष्ट आहेत.
३) उपरोक्त वस्तुस्थितीच्या अनुषंगाने पुनःश्च नमूद करण्यात येते की, प्रकल्पाचे उद्योजक मे.पटवर्धन
इन्फ्रास्ट्रक्चर प्रा. लि., पुणे यांचे काही दावे अद्याप न्यायप्रविष्ट असल्याने / महाधिवक्ता यांचे अभिप्राय
अप्राप्त असल्याने त्यांना संपूर्ण देयके अदा करण्यात आलेली नाहीत. उद्योजकाने दि.१२.८.२०२०
रोजीच्या पत्रान्वये सदर लवादाच्या निर्णयाच्या अनुषंगाने out of court settlement साठी तयार
असल्याचे कळविले आहे.
खाजगीकरणांतर्गत राबविण्यात आलेल्या प्रकल्पाच्या उद्योजकाने केलेल्या दाव्यांबाबत झालेल्या लवाद
निर्णयाच्या अनुषंगाने उद्योजक Amicable settlement/ out of court settlement करण्यास तयार असल्याने
उद्योजकाने दाखल केलेले दावे/लवादाचा निवाडा / मा. उच्च न्यायालयाने दिलेल्या निर्णयाच्या अनुषंगाने प्रारंभिक चर्चा
# Page 2
शासन आदेश क्रमांकः खाक्षेस २००४/प्र.क्र.४४/ रस्ते ९ अ
करुन प्रस्तावाची छाननी करण्यासाठी समिती गठीत करण्याची बाब शासनाच्या विचाराधीन होती. त्यास अनुसरुन
खालीलप्रमाणे आदेश देण्यात येत आहे :
शासन आदेश :
खाजगीकरणांतर्गत बांधा, वापरा व हस्तांतरीत करा या तत्वावर रायगड जिल्हयातील अलिबाग-पेण-खोपोली
रस्ता रा.मा.८७ मधील धरमतर खाडी पूल बांधणे या कामाच्या उद्योजकाने out of court settlement करण्यास सहमती
दर्शविल्याने उद्योजकाने दाखल केलेले दावे/ लवादाचा निवाडा/मा.उच्च न्यायालयाने दिलेल्या निर्णयाच्या अनुषंगाने
प्रस्तावाची छाननी करुन अहवाल सादर करण्यासाठी खालीलप्रमाणे समिती गठीत करण्यात येत आहे :
-------------------------------------------------------------------
| १ | मुख्य अभियंता, सार्वजनिक बांधकाम प्रादेशिक विभाग, नाशिक | अध्यक्ष |
| २ | मुख्य अभियंता, सार्वजनिक बांधकाम प्रादेशिक विभाग, कोकण | सदस्य |
| ३ | मुख्य अभियंता, सार्वजनिक बांधकाम प्रादेशिक विभाग, पुणे | सदस्य |
|  | विभागीय लेखापाल (सार्वजनिक बांधकाम विभाग, अलिबाग) | सदस्य |
| ५ | तज्ञ सनदी लेखापाल | सदस्य |
| ६ | अधीक्षक अभियंता, सा.बां.मंडळ, रायगड | सदस्य सचिव |
-------------------------------------------------------------------
समितीची कार्यकक्षा :
उद्योजकाने केलेल्या दाव्यांबाबत न्यायालयाने / लवादाने दिलेल्या निवाडयाचे अनुषंगाने प्राप्त प्रस्तावांचा
अभ्यास / तपासणी करुन शासनाचे जास्तीत जास्त होणारा फायदा लक्षात घेऊन वाटाघाटीच्या प्रस्तावाबाबत
शासनास अहवाल सादर करणे.
समितीचा कार्यकाल व इतर बाबी :
खाजगीकरणांतर्गत राबविण्यात आलेल्या प्रकल्पाच्या उद्योजकाने केलेल्या दाव्यांबाबत झालेल्या लवाद
निर्णयाच्या अनुषंगाने उद्योजक Amicable settlement/out of court settlement तयार असल्याने त्याअनुषंगाने प्राप्त
झालेल्या, लवादाच्या निर्णयावर शासनाकडून करण्यात येणा-या सूचनांच्या अनुषंगाने तपासणी करुन १५ दिवसामध्ये
कार्यपूर्ती अहवाल शासनास सादर करावा.
यास्तव मुख्य अभियंता यांना त्यांच्या अधिपत्याखालील अधीक्षक अभियंता व कार्यकारी अभियंता यांची मदत
घेण्याची मुभा राहील. मुख्य अभियंता यांनी व्यक्तीश: लक्ष घालून सदर काम विहीत वेळेत पूर्ण करावे.
तसेच तज्ञ सनदी लेखापाल यांची नियुक्ती करण्यास अधीक्षक अभियंता, रायगड सार्वजनिक बांधकाम
मंडळ,नवी मुंबई यांस सदर शासन आदेशाद्वारे प्राधिकृत करण्यात येत आहे.
पृष्ठ ३ पैकी २
# Page 3
शासन आदेश क्रमांकः खाक्षेस २००४/प्र.क्र.४४/ रस्ते ९ अ