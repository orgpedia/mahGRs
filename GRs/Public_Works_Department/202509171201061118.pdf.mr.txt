# Page 1
सर्कीट हाऊस/विश्रामगृह येथील अध्यक्षीय
कक्षाचे (Presidential Suite) अति-महत्वाच्या
व्यक्तींसाठीच्या आरक्षण व्यवस्थेबाबत.
महाराष्ट्र शासन
सार्वजनिक बांधकाम विभाग,
शासन परिपत्रक क्र.विश्राम २०२५/प्र.क्र.११/मि.व्य.-२
मंत्रालय, मुंबई-४०० ०३२.
दिनांक :-१७ सप्टेंबर, २०२५
वाचा:-
१. शासन परिपत्रक क्र. आरक्षण २००८/ प्र.क्र.५२/मिव्य-२, दि. २ मे, २००८,
२. शासन पूरकपत्र क्र. आरक्षण २००८/ प्र.क्र.५२/मिव्य-२, दि. ३१ डिसेंबर, २००९,
३. शासन पूरकपत्र क्र. आरक्षण २०९/ प्र.क्र.८१/मिव्य-२, दि. ६ एप्रिल, २०१०,
४. शासन पूरकपत्र क्र. आरक्षण २०१०/ प्र.क्र.१०१/मिव्य-२, दि. २७ ऑगस्ट २०१०,
५. शासन पूरकपत्र क्र. आरक्षण २०१२/ प्र.क्र.९८/मिव्य-२, दि. ६ जानेवारी २०१४.
६.शासन पूरकपत्र क्र. आरक्षण १९१५/ प्र.क्र.१३०/मिव्य-२, दि. २६ ऑक्टोबर, २०१५.
शासन परिपत्रक:-
सार्वजनिक बांधकाम विभागाच्या नाशिक (हेरिटेज कक्ष वगळून), लातूर, अमरावती, जळगांव,
नांदेड व बुलढाणा या ठिकाणी असलेल्या विश्रामगृह / सर्कीट हाऊस येथील पहिल्या क्रमांकाच्या
कक्षाचे नुतनीकरण करताना दर्जामध्ये तसेच सुविधेमध्ये मुल्यवर्धित वाढ करण्यात येऊन सदर कक्षांना
अध्यक्षीय कक्ष (Presidential Suite) म्हणून संबोधण्यात येत आहे. नुकतेच सार्वजनिक बांधकाम विभाग,
अमरावती येथील सर्कीट हाऊस/विश्रामगृहांच्या “सिपना” या कक्षाचे नुतनीकरण करून सदर
कक्षाच्या दर्जामध्ये तसेच सुविधेमध्ये मुल्यवर्धित वाढ करण्यात आली आहे. या अनुषंगाने पुढील सूचना
देण्यात येत आहेत.
अ)अध्यक्षीय कक्ष (Presidential suite) संदर्भातील यापूर्वीची सर्व परिपत्रके व पूरकपत्रे अधिक्रमित
करण्यात येत असून “सिपना” कक्षाचा समावेश अध्यक्षीय कक्ष (Presidential suite) यादी मध्ये
करुन सदर यादी खालील परिशिष्ट्ट “अ” प्रमाणे आहे.
परिशिष्ट्ट “अ”
--------------------------------------------------------------------------------------------------------------------------------------
| क्र. | अ.ठिकाण | अध्यक्षीय कक्ष (Presidential suite) मुख्य व विस्तार कक्ष संख्या | अध्यक्षीय कक्ष (Presidential suite) हेरिटेज कक्ष संख्या |
| १ | गोल्फ क्लब, नाशिक हेरिटेज, नाशिक | २ ० | ० १ |
| २ | लातूर | २ | ० |
| ३ | अमरावती सिपना | २ १ | ० ० |
| ४ | जळगाव | २ | ० |
| ५ | बुलढाणा | २ | ० |
| ६ | नांदेड (अजिंठा व एलोरा) | २ | ० |
--------------------------------------------------------------------------------------------------------------------------------------
# Page 2
शासन परिपत्रक क्रमांकः विश्राम २०२५/प्र.क्र.११/मि.व्य.-२
ब) उपरोक्त परिशिष्ट्ट “अ” मधील ६ ठिकाणच्या अध्यक्षीय कक्षांचे (Presidential suite) आरक्षण
खाली नमूद केलेल्या अति-अतिमहत्तवाच्या व्यक्तींकरीता मर्यादित करण्यात येत आहे.
परिशिष्ट्ट “ब”
१) मा. राष्ट्रपती, भारत सरकार,
२) मा. उपराष्ट्रपती, भारत सरकार
३) मा. पंतप्रधान, भारत सरकार,
४) मा. राज्यपाल, महाराष्ट्र राज्य
५) मा. राज्यपाल, इतर राज्य,
६) मा. माजी राष्ट्रपती, भारत सरकार
७) मा. सवोच्च न्यायालयाचे सरन्यायाधीश,
८) मा. अध्यक्ष, लोकसभा
९) मा. केंद्रीय मंत्री, भारत सरकार,
१०) मा. मुख्यमंत्री, महाराष्ट्र राज्य
११) मा. उपमुख्यमंत्री, महाराष्ट्र राज्य,
१२) मा. मुख्य आयुक्त, निवडणूक आयोग, भारत सरकार.
१३) मा.अध्यक्ष, विधानसभा / मा. सभापती, विधानपरिषद (महाराष्ट्र राज्य) /
मा. मुख्य न्यायाधिश,उच्च न्यायालय, मुंबई
१४) मा. लोक आयुक्त, महाराष्ट्र राज्य
१५) मा. मंत्री, महाराष्ट्र राज्य
१६) मा. उच्च न्यायालयाचे न्यायमुर्ती
१७) मा. उपसभापती, विधानपरिषद / मा. उपाध्यक्ष विधानसभा (महाराष्ट्र राज्य)
१८) राज्य मंत्रीमंडळातील मा. राज्यमंत्री
क)वर नमूद ६ ठिकाणच्या अध्यक्षीय कक्षांच्या (Presidential suite) आरक्षणाबाबतीत खालीलप्रमाणे
बदल करण्यात येत आहेत.
ख)सदर कक्षांचे आरक्षण वर नमूद अ.क्र.१ ते अ.क्र.१७ येथील अतिमहत्तवाच्या व्यक्तींसाठी
त्याच प्राधान्यक्रमाने करता येईल.
ग)सदर कक्षांचे आरक्षण संबंधित सार्वजनिक बांधकाम प्रादेशिक विभागाचे मुख्य अभियंता यांच्या
आदेशाने करण्यात येईल.
घ)सदर कक्षांचे आरक्षण संबंधित अतिमहत्तवाचे व्यक्ती स्वत: (खुद्द) राहण्यास येणार असतील तरच
देण्यात येईल.
पृष्ट्ठ ३ पैकी २
# Page 3
शासन परिपत्रक क्रमांकः विश्राम २०२५/प्र.क्र.११/मि.व्य.-२
सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर