# Page 1
सार्वजनिक बांधकाम विभागांतर्गत हाती घ्यावयाच्या रस्ते, इमारती व पुलांच्या प्रकल्पाकरिता सल्लागाराची नेमणूक करणे.
-प्रचलित कार्यपद्धतीत/ मार्गदर्शक सुचनांमध्ये करावयाच्या सुधारणेबाबत शिफारशी सुचविण्याकरिता तज्ञ समिती गठीत करणेबाबत.
महाराष्ट्र शासन
सार्वजनिक बांधकाम विभाग
शासन परिपत्रक- क्रमांक खाक्षेस-२०१८/ प्र.क्र.७५/ रस्ते-९ अ
मादाम कामा मार्ग, हुतात्मा राजगुरु चौक,
मंत्रालय, मुंबई - ३२.
दिनांक- ०३ नोव्हेंबर, २०२३
वाचा:-१. शासन निर्णय क्रमांक खाक्षेस-२०१८/ प्र.क्र.७५/ रस्ते-९ अ, दि.२५.०१.२०१९ २. शासन निर्णय क्रमांक खाक्षेस-२०१८/प्र.क्र.७५/ रस्ते-९ अ, दि.०१.०१.२०२०
प्रस्तावना:
विभागाच्या अखत्यारीतील रस्ते, पुल व इमारतीच्या संकल्पनासाठी, बांधकामासाठी तसेच विशेष दुरुस्तीसाठी पुरेसे तांत्रिक नैपुण्य जरी उपलब्ध असले तरी, काही वेळा अपुऱ्या कर्मचारी वर्गामुळे अथवा काही प्रसंगी गुंतागुतीचे तांत्रिक प्रश्न, आधुनिक तंत्रज्ञानाची गरज, पर्यावरण विषयक अभ्यास व तत्सम बाबी, सुसाध्यतेची पडताळणी, संशोधनात्मक अभ्यास तसेच खाजगीकरणातुन करावयाच्या प्रकल्पांसाठी कायदेविषयक, अर्थविषयक अन्वेषण अशा बाबींसाठी सल्लागार किंवा तज्ञ नेमण्याची आवश्यकता भासते. याबाबीचा विचार करून सल्लागार नेमणूकीकरिता कार्यपद्धती निश्चित करण्यात आली आहे. याद्वारे मुख्य अभियंता यांनी त्यांचे स्तरावर नामांकित सल्लागार (वित्तीय / तांत्रिक विधी ) तज्ञांची नेमणूक करण्याकरिता अनुसरावयाच्या कार्यपद्धती/ मार्गदर्शक सुचनांबाबत सविस्तरपणे नमुद करण्यात आले आहे.
उक्त नमुद शासन निर्णयाद्वारे विहीत केलेल्या कार्यपद्धती/मार्गदर्शक सुचनांमध्ये करावयाच्या सुधारणेबाबत समिती गठीत करण्याची बाब शासन विचाराधीन होती.
शासन परिपत्रक:
सार्वजनिक बांधकाम विभागांतर्गत हाती घ्यावयाच्या रस्ते, इमारती व पुलांच्या प्रकल्पाकरिता सल्लागाराची नेमणूकीबाबत प्रचलित कार्यपद्धती / मार्गदर्शक सुचनांचा अभ्यास करून सुधारणा सुचविण्याकरिता पुढीलप्रमाणे समिती गठीत करण्यात येत आहे
# Page 2
शासन परिपत्रक क्रमांकः क्रमांक खाक्षेस-२०१८/प्र.क्र.७५/ रस्ते-९ अ
→ समितीची रचना:
-----------------------------------------------------------------
| अ. क्र. | समिती सदस्याची नावे | पदनाम |
| १. | मुख्य अभियंता, सा.बां.प्रा.विभाग, नाशिक | अध्यक्ष |
| २. | अधीक्षक अभियंता, दक्षता व गुणनियंत्रण मंडळ, नागपूर | सदस्य |
| ३. | अधीक्षक अभियंता, दक्षता व गुणनियंत्रण मंडळ, नाशिक | सदस्य सचिव |
-----------------------------------------------------------------
समितीची कार्यकक्षा:
सार्वजनिक बांधकाम विभागांतर्गत हाती घ्यावयाच्या रस्ते, इमारती व पुलांच्या प्रकल्पाकरिता सल्लागाराची नेमणूकीबाबत प्रचलित कार्यपद्धती / मार्गदर्शक सुचनांचा सर्वकंष अभ्यास करून करावयाच्या सुधारणेबाबत शासनास शिफारशी करणे.
→ समितीचा कार्यकाळ :
सदर समितीचा कार्यकाळ १ महिन्याचा राहील. या कालावधीत सदर समितीने त्यांना सोपविलेले
काम पुर्ण करून अहवाल व शिफारशी शासनास सादर कराव्यात.