# Page 1
सा. बां. विभागांतर्गत तयार करण्यात येणाऱ्या प्रकल्पांच्या अंदाजपत्रकांना तांत्रिक मान्यता प्रदान करण्यापूर्वी छाननीकरिता समिती गठित करणेबाबत...
महाराष्ट्र शासन
सार्वजनिक बांधकाम विभाग
शासन परिपत्रक क्र. सीएटी-२०१८/प्र.क्र.११५/इमारती-२
मंत्रालय, मुंबई ४०० ०३२
दिनांक:- ०५.११.२०१८
प्रस्तावना :
सा.बां.विभागाकडून रस्ते, पूल व इमारतींच्या कामांचे सविस्तर नकाशे व अंदाजपत्रके तयार करुन
व त्यासाठी तांत्रिक मंजूरी प्रदान केल्यानंतर निविदानिश्चिती होऊन कामे हाती घेतली जातात. प्रकल्प
तयार करताना क्षेत्रिय स्तरावर अनावधानाने काही त्रुटी राहू शकतात, अशा कामांच्या बाबत नंतर होणा-या
तपासणीमध्ये दक्षता व गुणनियंत्रण मंडळाकडून संबंधित क्षेत्रिय प्राधिका-यांनी चुकीच्या पध्दतीने तांत्रिक
मंजूरी दिली आहे, असे आक्षेप घेतले जातात. वस्तुत: तांत्रिक मंजूरी देताना या बाबतचा प्राधिकारी हा
महाराष्ट्र शासन सा.बां. नियमावलीतील नियम परिशिष्ट-४२ नुसार स्वतंत्र व पूर्ण सक्षम आहे. एकदा
तांत्रिक मंजूरी दिल्यानंतर अशा तांत्रिक मंजूरीबाबत आक्षेप घेणे योग्य नसल्याचे शासनाच्या निदर्शनास
आणून दिले आहे. भविष्यात नकाशे व अंदाजपत्रकांमध्ये त्रुटी राहू नयेत व सर्वस्वी योग्य असे तांत्रिकदृष्टया
निकोप नकाशे व अंदाजपत्रके तयार व्हावीत, यासाठी अंदाजपत्रकांची तांत्रिक मंजूरीपूर्व छाननी व
अंदाजपत्रकातील तरतूदी तपासणे व त्यास मान्यता देण्यासाठी संबंधित मंडळ स्तर व प्रादेशिक विभाग
स्तरावर समिती गठीत करण्याचे प्रस्तावित आहे.
२. सध्याच्या प्रचलित शासन परिपत्रके व महाराष्ट्र सार्वजनिक बांधकाम नियमावलीत अशी तरतूद
नाही. त्यामुळे सद्य:स्थितीत तांत्रिक मंजूरी प्राप्त होण्यापूर्वी कामात काही आक्षेप आढळल्यास त्याचे
निराकरण होवून त्यानुसार तांत्रिक प्राधिकाऱ्यास तांत्रिक मंजूरी देणे सुलभ व्हावे यासाठी छाननी समिती
गठीत करणे प्रस्तावित आहे.
३. दि.१६/१२/२०१५ च्या “वित्तीय अधिकारात सुधारणा” शासन निर्णयानुसार अधीक्षक अभियंता
यांना रु.२.५० कोटीपर्यंत तांत्रिक मंजूरी देणे व मुख्य अभियंता यांना पूर्ण अधिकार प्रदान करण्यात आले
आहेत.
४. या सर्व बाबींचा विचार करुन योग्य निर्णय घेण्याची बाब शासनाच्या विचाराधीन होती. यासंदर्भात
शासन खालीलप्रमाणे सूचना निर्गमित करीत आहे :
शासन परिपत्रक : वरील प्रस्तावनेच्या पार्श्वभूमीवर क्षेत्रिय स्तरावर खालीलप्रमाणे तांत्रिक मान्यता पूर्व अंदाजपत्रक छाननी समिती गठीत करण्याचा निर्णय घेण्यात येत आहे. या समितीची रचना खालीलप्रमाणे राहील :
# Page 2
शासन परिपत्रक क्रमांक: सीएटी-२०१८/प्र.क्र.११५/इमारती-२
अ) रु.२.५० कोटीपेक्षा जास्त रकमेच्या रस्ते व पुल कामांबाबतची तांत्रिक छाननी समिती (मुख्य अभियंता स्तरावरील)
------------------------------------------------------
| १. | अध्यक्ष | : | मुख्य अभियंता, सा.बां.प्रा.विभाग |
|  | सदस्य |  | संबंधित अधीक्षक अभियंता |
| ३. | सदस्य |  | अधीक्षक अभियंता, दक्षता व गुणनियंत्रण मंडळ |
| ४. | सदस्य सचिव | : | संबंधित कार्यकारी अभियंता |
------------------------------------------------------
ब) रु.२.५० कोटीपेक्षा जास्त रकमेच्या इमारतींच्या कामांबाबतची तांत्रिक छाननी समिती (मुख्य
अभियंता स्तरावरील समिती)
------------------------------------------------------------------
| १. | अध्यक्ष | : | मुख्य अभियंता, सा.बां.प्रा.विभाग |
|  | सदस्य | : | संबंधित अधीक्षक अभियंता |
| ३. | सदस्य | : | अधीक्षक अभियंता, दक्षता व गुणनियंत्रण मंडळ |
| ४. | सदस्य |  | अधीक्षक अभियंता (विद्युत)/ कार्यकारी अभियंता (विद्युत) |
| ५. | सदस्य सचिव | : | संबंधीत कार्यकारी अभियंता |
------------------------------------------------------------------
(टिप- उपभोक्ता विभागाचे जिल्हास्तरीय अधिकारी निमंत्रीत सदस्य असतील.)
क) रुपये २.५० कोटीपर्यत रस्ते व पुल कामांबाबतची तांत्रिक छाननी समिती (अधीक्षक अभियंता
स्तरावरील)
------------------------------------------------------
| १. | अध्यक्ष |  | अधीक्षक अभियंता, सा.बां.मंडळ |
|  | सदस्य |  | कार्यकारी अभियंता, दक्षता व गुणनियंत्रण मंडळ |
| ३. | सदस्य सचिव | : | संबंधित कार्यकारी अभियंता |
------------------------------------------------------
पृष्ठ ४ पैकी २
# Page 3
शासन परिपत्रक क्रमांक: सीएटी-२०१८/प्र.क्र.११५/इमारती-२
ड) रुपये २.५० कोटीपर्यत इमारतींच्या कामांबाबतची तांत्रिक छाननी समिती (अधीक्षक अभियंता स्तरावरील)
-------------------------------------------------------------
| १. | अध्यक्ष | : | अधीक्षक अभियंता, सा.बां.मंडळ |
| २. | सदस्य | : | कार्यकारी अभियंता, दक्षता व गुणनियंत्रण मंडळ |
| ३. | सदस्य | : | कार्यकारी अभियंता (विद्युत)/ उपअभियंता (विद्युत) |
| ४. | सदस्य सचिव | : | संबंधित कार्यकारी अभियंता |
-------------------------------------------------------------
(टिप- उपभोक्ता विभागाचे तालुकास्तरीय अधिकारी निमंत्रीत सदस्य असतील.)
२. या समितीकडून उपरोक्त प्रमाणे अंदाजपत्रकांची यथायोग्य छाननी करण्यात येईल व तद्नंतर
संबंधीत प्राधिकारी या कामांस तांत्रिक मंजूरी प्रदान करतील. अशारीतीने छाननी झाल्यामुळे अधीक्षक
अभियंता, दक्षता व गुणनियंत्रण मंडळाचे तांत्रिक मंजूरीबाबत आक्षेप राहणार नाहीत. आवश्यकता
असल्यास समितीतील संबंधित एक अथवा दोन सदस्यांनी कामाच्या जागेची प्रत्यक्ष पहाणी करावी. तांत्रिक
मंजूरी देण्यापूर्वी सर्व महत्त्वाची कामे अधीक्षक अभियंता व मुख्य अभियंता हे पहाणी करतात, तथापि
समितीतील एक व दोन सदस्यांनी अशी पहाणी केल्यास नजरचुकीचे क्षेत्रीय अधिका-यांकडून काही
तरतूदी करावयाचा राहून गेल्या तर अंदाजपत्रकांच्या छाननीच्या वेळेस त्यातील तरतूदीबाबत समितीच्या
बैठकीत विचारविनिमय होऊन सर्व समिती सदस्यांचे एकत्रित ज्ञान (Collective Wisdom of all
Engineers) वापरुन निकोप व तांत्रिकदृष्टया सुयोग्य असे अंदाजपत्रक अंतिम मंजूरीसाठी उपलब्ध होईल.
या समितींच्या बैठका पाक्षिक ठेवण्यात याव्यात, जेणेकरुन प्रादेशिक विभागस्तरावर/ मंडळ स्तरावर
द्यावयाच्या तांत्रिक मंजूरीपूर्वी प्रादेशिक विभागाने/मंडळाने प्राप्त झालेल्या सविस्तर नकाशे व अंदाजपत्रक
या समितीकडून पूर्ण छाननी होऊन संबंधित अधिका-याकडे तांत्रिक मंजूरीसाठी प्राप्त होतील.
# Page 4