# Page 1
कार्यकारी अभियंता (स्थापत्य) या पदावरुन अधीक्षक अभियंता (स्थापत्य) या पदावर पदोन्नती / पदस्थापना
महाराष्ट्र शासन
सार्वजनिक बांधकाम विभाग
शासन आदेश क्रमांकः पीओजी-१२१७/प्र.क्र. १६६ / सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: ४ जून, २०१९
संदर्भ : सा. बां. विभाग शासन आदेश क्रमांक पीओजी-१२१७/प्र.क्र. १६६ (१)/सेवा-१, दिनांक ५.३.२०१९
शासन आदेश :
संदर्भाधीन आदेशान्वये, श्री. अ. मा. भालकर यांची पदोन्नतीने पदस्थापना अधीक्षक अभियंता, नाशिक महानगरपालिका, नाशिक या प्रतिनियुक्तीच्या रिक्त पदावर करण्यात आली होती. तथापि, श्री. भालकर हे सदर पदावर रुजू झाले नाहीत.
२. महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४(४) व ४(५) मधील तरतुदीनुसार व सक्षम प्राधिकाऱ्याच्या मान्यतेने, सार्वजनिक
बांधकाम विभागातील श्री. अ. मा. भालकर, कार्यकारी अभियंता, महाराष्ट्र मत्स्योद्योग विकास महामंडळ, मुंबई यांच्या संदर्भाधीन आदेशान्वये केलेल्या पदोन्नतीउपरांत पदस्थापनेमध्ये आता अंशत: बदल करण्यात येत असून त्यांची सुधारित पदस्थापना त्यांच्या विनंतीनुसार व प्रशासकीय सोयीच्या कारणास्तव पिंपरी-चिंचवड महानगरपालिका,
पिंपरी यांच्या आस्थापनेवरील अधीक्षक अभियंता (स्थापत्य) या रिक्त पदावर प्रतिनियुक्तीने करण्यात येत आहे.
२. श्री. भालकर, कार्यकारी अभियंता यांची सदर पदोन्नती ही पुढे नमूद केलेल्या बाबींच्या अधीन राहून करण्यात येत आहे :
वरील पदोन्नती ही मा. सर्वोच्च न्यायालय, नवी दिल्ली येथे राज्य शासनाने दाखल केलेल्या विशेष अनुज्ञा याचिका क्रमांक २८३०६/२०१७ मधील मा. सर्वोच्च न्यायालयाच्या अंतिम निर्णयाच्या अधीन राहून करण्यात येत आहे.
ii. सदर पदोन्नती ही निव्वळ तात्पुरत्या स्वरुपाची असल्याने पदोन्नतीच्या परिणामी त्यांना नियमितपणाचा व सेवाज्येष्ठतेचा कोणताही हक्क राहणार नाही.
३. श्री. भालकर यांना देण्यात आलेली सदर पदोन्नती ही कोणतीही पूर्वसूचना किंवा नोटीस न देता रद्द करण्याचा अधिकार शासन राखून ठेवत असून त्यांच्या संदर्भाधीन पदोन्नती तथा पदस्थापना आदेशातील अटी कोणत्याही बदलाशिवाय लागू राहतील.
४. संबधित नियंत्रक अधिकाऱ्यांना कळविण्यात येते की, त्यांनी श्री. भालकर यांना पदोन्नतीउपरांत पदस्थापनेच्या
ठिकाणी रूजू होता यावे म्हणून आवश्यक ती स्थानिक पर्यायी व्यवस्था करून पदमुक्त करावे व नवीन नियुक्तीच्या
ठिकाणी हजर होण्यास सांगावे. तसेच, श्री. भालकर यांस पदोन्नतीउपरांत पदस्थापनेच्या ठिकाणी रुजू होण्यासाठी
कोणत्या दिनांकास कार्यमुक्त केले आणि ते पदस्थापनेच्या ठिकाणी कोणत्या दिनांकास हजर झाले याबाबत शासनास doser1.pwd@maharashtra.gov.in या ई-मेल आयडीवर त्वरित अवगत करावे.
# Page 2
शासन आदेश क्रमांकः पीओजी-१२१७/प्र.क्र. १६६/ सेवा-१ ५. श्री. भालकर यांनी कमीत कमी पदग्रहण अवधी घेऊन नव्या पदाचा पदभार स्वीकारावा व आपला पदग्रहण अहवाल शासनास विनाविलंब सादर करावा. श्री. भालकर यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम-२३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल
करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
६. सदर पदोन्नतीउपरांत श्री. भालकर यांनी पदस्थापनेच्या ठिकाणी एक महिन्याच्या आत कार्यभार न स्वीकारल्यास, त्यांना पदोन्नतीमध्ये स्वारस्य नाही असे समजून सामान्य प्रशासन विभागाच्या दिनांक १२.९.२०१६ च्या
शासन निर्णयामधील तरतूदीनुसार पुढील कार्यवाही करण्यात येईल.
७. श्री. भालकर यांनी पदोन्नतीच्या पदावर पदग्रहण केल्यापासून एक महिन्याच्या आत वेतननिश्चितीचा विकल्प
द्यावा. असा विकल्प विहित मुदतीत न दिल्यास त्यांची वेतननिश्चिती महाराष्ट्र नागरी सेवा (वेतन) नियम, १९८१ मधील नियम क्र. ११ (१) (ए) अनुसार पदोन्नतीचा दिनांक विचारात घेवून करण्यात यावी.
८. श्री. भालकर यांना प्रतिनियुक्तीच्या पदांवर नियुक्ती / पदस्थापना देण्यात आली आहे. सदर नियुक्ती ही
महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या
काळातील प्रदाने) नियम, १९८१ च्या परिशिष्ट दोन मध्ये विहित केलेल्या प्रतिनियुक्तीच्या अटी व शर्तीच्या अधीन राहून करण्यात येत आहे.
९. श्री. भालकर यांनी नवीन नियुक्तीच्या ठिकाणी हजर होताच पदभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, पुणे यांना कळवावा.
# Page 3