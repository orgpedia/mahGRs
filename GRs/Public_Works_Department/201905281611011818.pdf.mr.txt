# Page 1
नाशिक जिल्ह्यातील मालेगांव तालुक्यातील इतर जिल्हा मार्ग रस्त्यांची प्रमुख जिल्हा मार्ग म्हणून दर्जोन्नती करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०१९/प्र.क्र.४५/नियोजन-२
मंत्रालय, मुंबई - ४०० ०३२
दिनांक- २८ मे, २०१९.
पहावे :- १) मुख्य अभियंता, सार्वजनिक बांधकाम प्रादेशिक विभाग, नाशिक यांचे पत्र क्र.का-५/साबांप्राविना/प्रआ/रस्ते दर्जोन्नत/ता.मालेगांव/१३०९/२०१९ दि. २६/०२/२०१९.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, नाशिक यांनी संदर्भाधिन पत्रान्वये नाशिक जिल्ह्यातील मालेगांव तालुक्यातील २ ग्रामीण मार्ग व १ इतर जिल्हा मार्ग रस्त्यांची प्रमुख जिल्हा मार्ग म्हणून दर्जोन्नती करणेबाबत प्रस्ताव शासनास सादर केलेला आहे. तसेच जिल्हा परिषद, नाशिक यांनी सदर रस्ते दर्जोन्नत करणेबाबत मागणी केलेली आहे.
सदर रस्ते मालेगांव तालुक्यातील मोठ्या भागातील शेतमाल बाजारपेठेपर्यंत पोहचविण्या करीता उपयोगी आहेत. या रस्त्यावरील गावांसाठी दळणवळणाच्या दृष्टीने महत्त्वाचे असून राज्यमार्ग व राष्ट्रीय महामार्ग यांना जोडणारे महत्त्वाचे रस्ते आहेत. सदर रस्त्यांवरील वाहतुक वर्दळ व गावांची संख्या, लोकसंख्या, रस्त्यांचा होणारा वापर तसेच जिल्हा परिषद, नाशिक यांचा ठराव विचारात घेता सदर रस्ते प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, नाशिक यांचा प्रस्ताव व जिल्हा परिषद, नाशिक यांचा ठराव विचारात घेऊन नाशिक जिल्ह्यातील खालील रस्ते दर्जोन्नत करण्यात येत आहेत.
----------------------------------------------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | रस्त्याचा क्रमांक | साखळी क्रमांक व लांबी | दर्जान्नत करावयाची लांबी (कि.मी.) | दर्जोन्नती नंतरचा क्रमांक |
| १. | घानेगांव लखानी बेंद्रेपाडा कंधाणे जळकु माणके सायने(खु.) ते राष्ट्रीय महामार्ग-३ ला मिळणारा रस्ता. | ग्रामीण मार्ग २०७ | (०/०० ते ३/००) ३.०० कि.मी. | २५.०० कि.मी. | प्रमुख जिल्हा मार्ग-१५७ |
| ग्रामीण मार्ग १५९ | (०/०० ते ६/००) ६.०० कि.मी. |
| इतर जिल्हा मार्ग १२८ | (०/०० ते १६/००) १६.०० कि.मी. |
|  | एकूण | २५.०० कि.मी. |  |
----------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः रवियो-२०१९/प्र.क्र.४५/नियोजन-२
परिणामी, रस्ते विकास योजना २००१-२०२१ मधील नाशिक जिल्ह्यातील प्रमुख जिल्हा मार्ग दर्जाच्या रस्त्यांच्या लांबीत २५.०० कि.मी. ने वाढ होवून एकूण लांबी (३८६२.९१० + २५.००) म्हणजेच ३८८७.९१० कि.मी. इतकी व इतर जिल्हा मार्ग लांबीत १६.०० कि.मी. ने घट होवून एकूण लांबी (२२१२.६८० - १६.००) म्हणजेच २१९६.६८० कि.मी. इतकी तसेच ग्रामीण मार्ग रस्त्यांच्या एकूण लांबीत ९.०० कि.मी. ने घट होवून एकूण लांबी (१०६४२.३५० - ९.००) म्हणजेच १०६३३.३५० कि.मी. इतकी होईल.