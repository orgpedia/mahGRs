# Page 1
वर्धा जिल्ह्यातील हमदापूर आलगांव शिवणगांव पहेलानपूर पळसगांव सिंदी (रेल्वे) ते जिल्हा हद्द हा रस्ता प्रमुख जिल्हा मार्ग म्हणून दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०१९/प्र.क्र.८०/नियोजन-२
मंत्रालय, मुंबई - ४०० ०३२
दिनांक- १९ जून, २०१९
पहावे :- १) मुख्य अभियंता, सार्वजनिक बांधकाम प्रादेशिक विभाग, नागपूर यांचे पत्र जा. क्र.का-प्रआ/६९६९,दि.१३/०३/२०१८.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, नागपूर यांनी संदर्भाधिन पत्रान्वये वर्धा जिल्ह्यातील हमदापूर आलगांव शिवणगांव पहेलानपूर पळसगांव सिंदी (रेल्वे) ते जिल्हा हद्द हा रस्ता प्रमुख जिल्हा मार्ग म्हणून दर्जोन्नत करणेबाबत प्रस्ताव शासनास सादर केलेला आहे. तसेच जिल्हा परिषद,वर्धा यांनी सदर रस्ते दर्जोन्नत करणेबाबत मागणी केलेली आहे.
सदर रस्त्यावरील वाहतुक वर्दळ व गावांची संख्या, लोकसंख्या, रस्त्याचा होणारा वापर तसेच जिल्हा परिषद, वर्धा यांचा ठराव विचारात घेता सदर रस्ता प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, नागपूर यांचा प्रस्ताव व जिल्हा परिषद, वर्धा यांचा ठराव विचारात घेऊन वर्धा जिल्ह्यातील खालील रस्ता दर्जोन्नत करण्यात येत आहेत.
------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | रस्त्याचा क्रमांक | साखळी क्रमांक | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
| १. | हमदापूर आलगांव शिवणगांव पहेलानपूर पळसगांव सिंदी (रेल्वे) ते जिल्हा हद्द. | इजिमा क्रमांक ९९ | ०/०० ते १६/०० | २०.०० कि.मी. | प्रमुख जिल्हा मार्ग-४७ |
| ग्रामा क्रमांक १०५ | ०/०० ते ४/०० |
------------------------------------------------------------------------------------------------------------------------------------------------
“सदर रस्त्यावरील ज्या लांबीवर प्रधानमंत्री / मुख्यमंत्री ग्रामसडक योजनेमध्ये कामे मंजुर आहेत अथवा दोष दायित्व कालावधीमध्ये आहेत अशा लांबीवर सदर योजनेचा कालावधी पूर्ण झाल्याशिवाय सार्वजनिक बांधकाम विभागाकडून कामे प्रस्तावित करण्यात येणार नाही.” या अटीवर उपरोक्त रस्ते दर्जोन्नत करण्यात येत आहेत.
# Page 2
शासन निर्णय क्रमांकः रवियो-२०१९/प्र.क्र.८०/नियोजन-२
परिणामी, रस्ते विकास योजना २००१-२०२१ मधील वर्धा जिल्ह्यातील प्रमुख जिल्हा मार्ग दर्जाच्या रस्त्यांच्या एकूण लांबीत २०.०० कि.मी. ने वाढ होवून एकूण लांबी (७४३.१५+२०.००) म्हणजेच ७६३.१५ कि.मी. इतकी व इतर जिल्हा मार्ग रस्त्याच्या लांबीत १६.०० कि.मी. ने घट होवून एकूण लांबी (९८५.१५-१६.००) म्हणजेच ९६९.१५ कि.मी. इतकी तसेच ग्रामीण मार्ग रस्त्यांच्या एकूण लांबीत ४.०० कि.मी. ने घट होवून एकूण लांबी (२२९७-४.००) म्हणजेच २२९३ कि.मी. इतकी होईल.