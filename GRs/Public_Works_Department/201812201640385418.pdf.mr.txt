# Page 1
हिंगोली जिल्ह्यातील कळमनुरी व वसमत तालुक्यातील दोन योजनाबाह्य रस्त्यांचा ग्रामीण मार्ग म्हणून रस्ते विकास योजना २००१-२१ मध्ये समाविष्ट करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक: रवियो-२०१८/प्र.क्र.१७६/नियोजन-२ मंत्रालय, मुंबई-४०० ०३२
दिनांक - २० डिसेंबर, २०१८.
पहावे : :-१) मुख्य अभियंता, सार्वजनिक बांधकाम प्रादेशिक विभाग, औरंगाबाद यांचे पत्र क्र.मुअऔ/का-१४/प्रआ/रवियो-०१-२१/५४९३ दि. १२/११/२०१७.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, औरंगाबाद यांचेकडून संदर्भाधीन पत्रान्वये हिंगोली जिल्ह्यातील कळमनुरी तालुक्यातील मौजे सिंदगी ते वापटी वसमत तालुका सीमेपर्यंत रस्ता (१.६०० कि.मी.) व वसमत तालुक्यातील मौजे वापटी ते सिंदगी कळमनुरी तालुका सीमेंपर्यंत रस्ता (३.८०० कि.मी.) या दोन रस्त्यांचा ग्रामीण मार्ग म्हणून रस्ते विकास योजना २००१-२१ मध्ये समाविष्ट करण्याबाबतचा प्रस्ताव शासनास प्राप्त झाला आहे.
सदर रस्त्यांमुळे हिंगोली जिल्ह्यातील बोल्डा (बाजार), वारंगा (फाटा) कळमनुरी, (आखडा) बाळापुर, वसमत, या महत्त्वाच्या असणाऱ्या बाजारपेठा जोडल्या जाणार आहेत. तसेच ऊस वाहतूकीच्या व दळणवळणाच्या दृष्टीने महत्त्वाचे रस्ते आहेत.
सदर रस्ते रस्ते विकास योजना २००१-२१ मध्ये समाविष्ट करण्याबाबत जिल्हा परिषद, हिंगोली यांची मागणी आहे. सदर रस्त्याचे महत्व विचारात घेता हे रस्ते रस्ते विकास योजना २००१ - २१ मध्ये ग्रामीण मार्ग म्हणून समाविष्ट करण्याचे शासनाच्या विचाराधीन होते.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, औरंगाबाद यांचा प्रस्ताव व जिल्हा परिषद, हिंगोली यांची मागणी विचारात घेऊन, हिंगोली जिल्ह्यातील,
१) कळमनुरी तालुक्यातील मौजे सिंदगी ते वापटी - वसमत तालुका सीमेंपर्यंत रस्ता साखळी क्र. ०/०० ते १/६० (१.६०० कि.मी.) हा रस्ता ग्रामीण मार्ग क्र.१०४
# Page 2
शासन निर्णय क्रमांकः रवियो-२०१८/प्र.क्र.१७६/नियोजन-२
२) वसमत तालुक्यातील मौजे वापटी ते सिंदगी कळमनुरी तालुका सीमेंपर्यंत रस्ता साखळी क्र. ०/०० ते ३/८० (३.८०० कि.मी.) हा रस्ता ग्रामीण मार्ग क्र.१२१ म्हणून रस्ते विकास योजना २००१-२१ मध्ये समाविष्ट करण्यात येत आहे.
परिणामी, हिंगोली जिल्ह्यातील ग्रामीण मार्ग दर्जाच्या रस्त्यांच्या लांबीमध्ये ५.४०० कि.मी.
इतकी वाढ होऊन जिल्ह्यातील ग्रामीण मार्गांची एकुण लांबी (१९०९.००+५.४०० ) म्हणजेच १९१४.४०० कि. मी इतकी होईल.