# Page 1
नांदेड जिल्ह्यातील लोहा तालुक्यातील धानोरा (म) ते गांधीनगर वस्तीस जाणारा योजनाबाह्य रस्ता ग्रामीण मार्ग म्हणून रस्ते विकास योजना २००१-२१ मध्ये समाविष्ट करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०२१/प्र.क्र.८६/नियोजन-२
मंत्रालय, मुंबई - ४०० ०३२
दिनांक - ०५ ऑक्टोबर, २०२१.
पहावे :- १) मुख्य अभियंता, सार्वजनिक बांधकाम प्रादेशिक विभाग, औरंगाबाद यांचे पत्र जा.क्र.मुअऔ/का-१४/प्रआ/रवियो-०१-२१/४०५५, दि.२०/०९/२०२१.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, औरंगाबाद यांनी संदर्भाधिन पत्रान्वये नांदेड जिल्ह्यातील लोहा तालुक्यातील धानोरा (म) ते गांधीनगर वस्तीस जाणारा योजनाबाह्य रस्ता ग्रामीण मार्ग म्हणून रस्ते विकास योजना २००१-२१ मध्ये समाविष्ट करणेबाबत प्रस्ताव शासनास सादर केलेला आहे. तसेच जिल्हा परिषद, नांदेड यांनी सदर रस्ता ग्रामीण मार्ग म्हणून रस्ते विकास योजनेमध्ये समाविष्ट करणेबाबत मागणी केलेली आहे.
सदर रस्त्यांचा होणारा वापर तसेच जिल्हा परिषद, नांदेड यांचा ठराव विचारात घेता, सदर रस्ता ग्रामीण मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, औरंगाबाद यांचा प्रस्ताव व जिल्हा परिषद, नांदेड यांचा ठराव विचारात घेऊन नांदेड जिल्ह्यातील लोहा तालुक्यातील खालील रस्ता ग्रामीण मार्ग म्हणून दर्जोन्नत करण्यात येत आहेत.
-----------------------------------------------------------------------------------------------------------------
| अ.क्र. | प्रस्तावित रस्त्याचे नांव | साखळी क्रमांक | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
| १. | धानोरा (म) ते गांधीनगर वस्तीस जाणारा रस्ता | ०/०० ते २/०० | २००.कि.मी. | ग्रामीण मार्ग-१५० |
|  | एकुण लांबी | २.०० कि.मी |  |
-----------------------------------------------------------------------------------------------------------------
# Page 2
शासन निर्णय क्रमांकः रवियो-२०२१/प्र.क्र.८६/नियोजन-२
परिणामी रस्ते विकास योजना २००१-२०२१ मधील नांदेड जिल्ह्यातील ग्रामीण मार्ग
रस्त्यांच्या एकूण लांबीत २.०० कि.मी. ने वाढ होवून एकूण लांबी (२१४१.४९० +२.००) म्हणजेच
२१४३.४९० कि. मी. इतकी होईल.