# Page 1
अधीक्षक अभियंता, सा.बां. मंडळ, रत्नागिरी यांच्या अंतर्गतच्या अनुसूचित जमातीचे जातीदावे अवैध ठरलेल्या अधिकारी / कर्मचारी यांची अधिसंख्य पदे निर्माण करणेबाबत.....
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०१९/प्र.क्र.९५ / प्रशासन- १
मंत्रालय, मुंबई ४०० ०३२
दि. ०६ मार्च, २०२०
संदर्भ : सामान्य प्रशासन विभाग, शासन निर्णय क्र. बीसीसी -२०१८/प्र.क्र.३०८/१६-ब, दि.२१ डिसेंबर, २०१९
प्रस्तावना -:
माननीय सर्वोच्च न्यायालयाने सिव्हील अपिल क्र. ८९२८/२०१५ (चेअरमन ॲन्ड मॅनेजिंग
डायरेक्टर, एफसीआय आणि इतर विरूध्द जगदिश बालाराम बहिरा व इतर) व इतर याचिका यामध्ये
दि. ०६ जुलै, २०१७ रोजी मागास जातींना असलेल्या आरक्षणाच्या आधारे शासकीय सेवेत दाखल झालेल्या
व त्यानंतर जातीचे दावे अवैध ठरलेल्या व्यक्तींना शासकीय सेवेत संरक्षण देय ठरत नाही, असा निर्णय
दिला आहे. सदर निर्णयाच्या अनुषंगाने माननीय उच्च न्यायालय, मुंबई, खंडपीठ नागपूर यांनी रिट याचिका
क्र. ३१४०/२००८ मध्ये दि. २८ सप्टेंबर, २०१८ च्या आदेशान्वये सर्वोच्च न्यायालयाच्या आदेशानुसार
दि. ३१ डिसेंबर, २०१९ पर्यंत कार्यवाही करण्याचे आदेश दिले आहेत. त्यानुषंगाने उपरोक्त संदर्भाधीन
शासन निर्णयातील तरतुदी विचारात घेता, सार्वजनिक बांधकाम विभागाच्या अधिपत्याखालील अनुसूचित
जमातीचे जात प्रमाणपत्र अवैध ठरलेले, अनुसूचित जमातीचे जात प्रमाणपत्र अवैध ठरल्यानंतर विशेष
मागास प्रवर्गाचे अथवा अन्य कोणत्याही मागास प्रवर्गाचे जात वैधता प्रमाणपत्र सादर केलेले अधिकारी /
कर्मचारी, अनुसूचित जमातीचा दावा सोडून दिलेले अधिकारी / कर्मचारी तसेच ज्या अधिकारी व
कर्मचा-यांनी त्यांचे अनुसूचित जमातीचे जात प्रमाणपत्र अवैध ठरविण्याच्या जात पडताळणी समितीच्या
निर्णयाच्या विरोधात माननीय न्यायालयात याचिका दाखल केल्या असतील, मात्र त्यांच्या प्रकरणी माननीय
उच्च न्यायालयाने किंवा माननीय सर्वोच्च न्यायालयाने जात प्रमाणपत्र अवैध ठरविण्याच्या समितीच्या
निर्णयास स्थगिती दिली नसेल असे अधिकारी व कर्मचारी यांच्या सेवा अधिसंख्य पदावर वर्ग करण्यात
आल्या असल्याने, त्यासाठीची अधिसंख्य पदे निर्माण करण्याची बाब शासनाच्या विचाराधीन होती.
# Page 2
शासन निर्णय क्रमांक: ईएसटी-२०१९/प्र.क्र.९५/प्रशासन-१
शासन निर्णय :
सामान्य प्रशासन विभागाच्या संदर्भाधीन शासन निर्णयामधील तरतुदींच्या अधीन राहून सार्वजनिक
बांधकाम विभागाच्या अधिपत्याखालील अधीक्षक अभियंता, सार्वजनिक बांधकाम मंडळ, रत्नागिरी यांच्या
अंतर्गतच्या प्रपत्र ‘अ’ व प्रपत्र 'ब' मध्ये नमूद अधिकारी / कर्मचारी यांच्या सेवा अधिसंख्य पदांवर वर्ग
करण्यात आल्याने त्यासाठीची आवश्यक सहा अधिसंख्य पदे निर्माण करण्यास या शासन निर्णयान्वये
मान्यता देण्यात येत आहे. सदर सहा अधिसंख्य पदे तात्पुरत्या स्वरूपात अकरा महिन्यांकरिता किंवा सदर
अधिकारी/कर्मचारी सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत
यांपैकी जे आधी घडेल त्या कालावधीपर्यंत निर्माण करण्यात येत आहेत.
२. सदर शासन निर्णय वित्त विभागाच्या अनौपचारिक संदर्भ क्र. ९१/आ.पु.क दि. ३०, जानेवारी,
२०२० अन्वये दिलेल्या मान्यतेनुसार निर्गमित करण्यात येत आहे.
# Page 3
# Page 4
# Page 5