# Page 1
रत्नागिरी जिल्ह्यातील आरवली मुरडव कुंभारखाणी कुचांबे राजीवली रस्ता ( प्रमुख जिल्हा मार्ग ४४) या रस्त्याच्या पुढील १६.०० कि.मी. योजनाबाह्य लांबी दर्जोन्नत करून प्रमुख जिल्हा मार्ग ४४ मध्ये समाविष्ट करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०१८/प्र.क्र.५५/नियोजन-२ मंत्रालय, मुंबई - ४०० ०३२
दिनांक- २५ मे, २०१८.
पहावे :- १) मुख्य अभियंता, सार्वजनिक बांधकाम प्रादेशिक विभाग, मुंबई यांचे पत्र क्र.मुअ(मुं)/रेखाचित्र शाखा/दर्जोन्नती-१३/१०३५ दि.२०/०२/२०१८.
२) मुख्य अभियंता, सार्वजनिक बांधकाम प्रादेशिक विभाग, मुंबई यांचे पत्र क्र.मुअ(मुं)/रेखाचित्र शाखा/दर्जोन्नती-४०/१७५६ दि. २७/०३/२०१८.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, मुंबई यांचेकडून संदर्भाधीन पत्रांन्वये रत्नागिरी जिल्ह्यातील आरवली मुरडव कुंभारखाणी कुचांबे राजीवली रस्ता ( प्रमुख जिल्हा मार्ग - ४४) या रस्त्याच्या पुढील १६.०० कि.मी. योजनाबाह्य लांबी दर्जोन्नत करून प्रमुख जिल्हा मार्ग - ४४ मध्ये समाविष्ट करण्याबाबत प्रस्ताव शासनास प्राप्त झाला आहे.
रस्ते विकास योजना २००१-२१ नुसार प्रमुख जिल्हा मार्ग-४४ या रस्त्याच्या एकूण १८.५०० कि.मी. लांबीपैकी साखळी क्र. १७/०० ते १८/५०० ही १.५०० कि.मी. लांबी गड प्रकल्प धरणाच्या बुडीत क्षेत्रामध्ये गेलेली आहे. मागणीकृत १६.०० कि.मी. लांबीचा रस्ता प्रमुख जिल्हा मार्ग- ४४ चा साखळी क्र. १७/०० येथे सुरू होतो. सद्या मागणीकृत रस्त्याची देखभाल दुरूस्ती पाटबंधारे विभाग, चिपळूण यांचे कडून केली जाते. सदर रस्त्यावर राजिवली (१५६१), रातांबी (२५०) व येडगेवाडी (१६७४) ही सह्याद्रीच्या दुर्गम भागात वसलेली गावे आहेत. या गावांना इतर कोणताही पर्यायी मार्ग उपलब्ध नसल्याने मागणीकृत रस्ता दर्जोन्नत करून प्रमुख जिल्हा मार्ग ४४ मध्ये सामाविष्ट करण्याचे शासनाच्या विचाराधीन होते.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, मुंबई यांचा प्रस्ताव व पाटबंधारे प्रकल्प बांधकाम विभाग, चिपळूण यांची मागणी विचारात घेऊन, रत्नागिरी जिल्ह्यातील आरवली, मुरडव, कुंभारखाणी, कुचांबे, राजीवली रस्ता प्रमुख जिल्हा मार्ग
# Page 2
शासन निर्णय क्रमांकः रवियो-२०१८/प्र.क्र.५५/नियोजन-२
४४ या रस्त्यामध्ये राजीवली, रातांबी, येडगेवाडी, गायकवाडवाडी रस्ता ही १६.०० कि.मी.
लांबी समाविष्ट करण्यात येत आहे.
परिणामी प्रमुख जिल्हा मार्ग- ४४ चे नामाभिधान आरवली, मुरडव, कुंभारखाणी, कुचांबे, राजीवली, रातांबी, येडगेवाडी, गायकवाडवाडी रस्ता (साखळी क्र. ० /०० ते ३३ /०० ) असे होईल. रस्ते विकास योजना २००१-२१ मधील रत्नागिरी जिल्ह्यातील प्रमुख जिल्हा मार्ग दर्जाच्या रस्त्यांच्या एकूण लांबीत (१६.०० - १.५००) म्हणजेच १४.५०० कि.मी. ने वाढ होवून एकूण लांबी (१८४६.१६० + १४.५००) म्हणजेच १८६०.६६० कि. मी. इतकी होईल.