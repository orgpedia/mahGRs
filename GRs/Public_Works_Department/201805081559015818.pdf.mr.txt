# Page 1
प्रशासकीय विभागांतर्गत कार्यालयीन खरेदीसाठी समिती गठीत करण्याबाबत.
महाराष्ट्र शासन
सार्वजनिक बांधकाम विभाग,
शासन निर्णय क्रमांक संकीर्ण-२०१८/प्र.क्र.३५/प्रशा-४
मादाम कामा मार्ग, हुतात्मा राजगुरु चौक,
मंत्रालय, मुंबई-३२,
दिनांक : ०८ मे, २०१८
संदर्भ:- १) शासन निर्णय उद्योग, उर्जा व कामगार विभाग, क्र. भांखस-२०१४/ प्र.क्र.८२/भाग-III/उद्योग-४, दिनांक ०१/१२/२०१६
२) शासन निर्णय क्र.राध्वख/२०१०/प्र.क्र.१७८/प्रशासन-४, दि.०७/०७/२०१० ३) शासन निर्णय क्र. सीएलएम-२०१६/प्र.क्र.१५२/प्रशासन-४,दि.३/८/२०१६
प्रस्तावना
उद्योग, उर्जा व कामगार विभागाच्या संदर्भीय क्र. १ येथील शासन निर्णयासोबत असलेल्या नियमपुस्तिकेच्या परि. २.९.३ मध्ये नमूद केल्यानुसार सर्व प्रशासकीय विभागांना खरेदी प्रक्रिया पार पाडता यावी यासाठी प्रत्येक प्रशासकीय विभाग/कार्यालयांतर्गत खरेदी समिती गठीत करणे आवश्यक आहे.
सार्वजनिक बांधकाम विभाग या मंत्रालयीन प्रशासकीय विभागांतर्गत कार्यासन प्रशासन-४ या कार्यासनामार्फत राष्ट्रध्वज खरेदी, स्वच्छता साहित्य खरेदी, गणवेष खरेदी इ. प्रकारची खरेदी करण्यात येते. त्यानुसार संदर्भातील क्र. २ व ३ येथील शासन निर्णय अधिक्रमित करून सार्वजनिक बांधकाम विभाग (प्रशासन-४) कार्यासनाअंतर्गत उपरोक्त नमूद वस्तूंची खरेदी करण्यासाठी खरेदी समिती स्थापन करण्याची बाब शासनाच्या विचाराधीन होती.
शासन निर्णय: सार्वजनिक बांधकाम विभाग (प्रशासन-४) कार्यासनाच्या अखत्यारीतील वस्तुंची / साहित्यांची खरेदी करण्यासाठी गठीत केलेल्या खरेदी समित्यांबाबतचे दि.०७/०७/२०१० व दि.०३/०८/२०१६ रोजीचे शासन निर्णय या शासन निर्णयान्वये अधिक्रमित करण्यात येत असून उद्योग, उर्जा व कामगार विभागाच्या संदर्भीय क्र.१ येथील शासन निर्णयासोबत असलेल्या नियमपुस्तिकेतील परि. २.९.३ नुसार सार्वजनिक बांधकाम विभाग या मंत्रालयीन प्रशासकीय विभागाअंतर्गत प्रशासन-४ कार्यासनामार्फत राष्ट्रध्वज खरेदी, स्वच्छता साहित्य खरेदी, गणवेष खरेदी इ. प्रकारच्या तत्सम साहित्यांची खरेदी करण्याकरीता खालीलप्रमाणे खरेदी समिती गठीत करण्यात येत आहे.
------------------------------------------------------------------------------------------
| १. | सह/उपसचिव (आस्थापना), सार्वजनिक बांधकाम विभाग | अध्यक्ष |
| २. | उद्योग सहसंचालक (विभागीय कार्यालय) /प्रतिनिधी उद्योग संचालनालय, मुंबई | निमंत्रित सदस्य |
| ३. | उपसंचालक (लेखापरीक्षा), सार्वजनिक बांधकाम विभाग | सदस्य |
| ४. | अवर सचिव (आस्थापना), सार्वजनिक बांधकाम विभाग | सदस्य सचिव |
------------------------------------------------------------------------------------------
# Page 2
शासन निर्णय क्रमांक: संकीर्ण-२०१८/प्र.क्र.३५/प्रशा-४
२. कक्ष अधिकारी / प्रशासन-४ हे निविदा खरेदी प्रस्ताव सदस्य सचिवांमार्फत समितीस सादर करतील तसेच समितीच्या शिफारशींना मान्यता प्राप्त झाल्यानंतर त्या शिफारशींची अंमलबजावणीची कार्यवाही विहित कार्यपध्दतीनुसार करतील.
३. ही समिती उद्योग, उर्जा व कामगार विभागाचा आदेश दि.०१/१२/२०१६ चा शासन निर्णय लागू असेपर्यंत अस्तित्वात राहील.