# Page 1
मुंबईतील पूर्व द्रुतगती मार्ग व पश्चिम द्रुतगती मार्ग हे कायमस्वरुपी संपूर्णपणे मुंबई महानगर प्रदेश विकास प्राधिकरणाकरणाकडे हस्तांतरीत करण्याबाबत.
महाराष्ट्र शासन
सार्वजनिक बांधकाम विभाग,
शासन निर्णय क्र.संकीर्ण-२०१७/प्र.क्र.६१/रस्ते-६
मंत्रालय, मुंबई - ४०० ०३२
दिनांक : १८ जून, २०१९
प्रस्तावना सार्वजनिक बांधकाम विभागाकडे परिरक्षण व देखभाल दुरुस्तीसाठी असलेली पूर्व द्रुतगती मार्ग व पश्चिम द्रुतगती मार्गाची संपूर्ण लांबी एकसुत्री आर्थिक नियोजन व देखभाल व दुरुस्तीच्या दृष्टीने एकाच यंत्रणेकडे असणे आवश्यक असल्याने कायमस्वरुपी मुंबई महानगर प्रदेश विकास प्राधिकरणाकडे शासन मान्यतेने हस्तांतरीत करण्याची बाब शासनाच्या विचाराधीन होती.
त्यानुसार सार्वजनिक बांधकाम विभाग पत्र क्र. २०१७/प्र.क्र.६१/रस्ते-६, दि. १९ मार्च,२०१९ रोजी निर्गमित करण्यात आले. त्यानुषंगाने पूर्व द्रुतगती मार्ग व पश्चिम द्रुतगती मार्गाचे हस्तांतरण सार्वजनिक बांधकाम विभागाकडील संबंधित उपविभाग पदांसहीत हस्तांतरण करणे इत्यादीबाबत शासन आदेश निर्गमित करणे आवश्यक आहे.
शासन निर्णय : सार्वजनिक बांधकाम विभागाकडे परिरक्षण व देखभाल दुरुस्तीसाठी असलेली पूर्व द्रुतगती मार्ग व पश्चिम द्रुतगती मार्गाची संपूर्ण लांबी एकसुत्री आर्थिक नियोजन व देखभाल व दुरुस्तीच्या दृष्टीने एकाच यंत्रणेकडे असणे आवश्यक असल्याने कायमस्वरुपी मुंबई महानगर प्रदेश विकास प्राधिकरणाकडे शासन मान्यतेने हस्तांतरीत करण्यास याद्वारे मान्यता देण्यात येत आहे.
१. सार्वजनिक बांधकाम विभागाकडील १) मार्ग विकास विभाग क्र. ४, अंधेरी, मुंबई व २) मुंबई रस्ते विकास व संकल्पचित्र विभाग, वडाळा, मुंबई हे विभाग सर्व पदांसह मुंबई महानगर प्रदेश विकास प्राधिकरणाकडे वर्ग करण्यात येत आहेत.
२. मुंबई महानगर प्रदेश विकास प्राधिकरणाकडे वर्ग करण्यात आलेल्या उपविभागांचा पदांच्या वेतन व वेतनेतर खर्च प्राधिकरणाकडूनच करण्यात यावा.
३. सार्वजनिक बांधकाम विभागाकडून मुंबई महानगर प्रदेश विकास प्राधिकरणास निधी उपलब्ध करुन देण्यात येणार नाही. सदर देखभाल दुरुस्तीचा खर्च मुंबई महानगर प्रदेश विकास प्राधिकरणाने स्वनिधीतून करावा.
# Page 2
शासन निर्णय क्रमांकः संकीर्ण-२०१७/प्र.क्र.६१/रस्ते-६