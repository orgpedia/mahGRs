# Page 1
‘खाजगीकरणांतर्गत जाम वरोरा रस्ता (रा.मा. २६४) वरील कि.मी.२०/८०० ते ४८/२०० या साखळी क्रमांकामधील पुलाचे बांधकाम करणे' (पिटीशन क्र.२४०/२००७) या प्रकल्पाबाबत मा. सर्वोच्च न्यायालयात दाखल विशेष अनुमती याचिका क्र. १६५१९/२०२१ महाराष्ट्र शासन विरुध्द मे. खरे व तारकुंडे इन्फ्रास्ट्रक्चर प्रा.लि. प्रकरणी मा. सर्वोच्च न्यायालयाच्या आदेशानुसार उद्योजकास दाव्याची रक्कम अदा करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र - खाक्षेस-२००३/प्र.क्र.८२/एल.बी-२/रस्ते-९
मादाम कामा मार्ग, हुतात्मा राजगुरु चौक,
मंत्रालय, मुंबई-३२.
दिनांक - २७ डिसेंबर, २०२२
वाचा:- दिनांक १३.१२.२०२२ रोजीच्या मंत्रीमंडळ बैठकीचे इतिवृत्त.
प्रस्तावना:
खाजगीकरणाच्या माध्यमातून जाम वरोरा रस्ता (रा.मा. २६४) वरील कि.मी.२०/८०० ते
४८/२०० या साखळी क्रमांकामधील पुलाचे बांधकाम करणे हे काम “बांधा वापरा व हस्तांतरीत
करा” या तत्वावर मे. खरे अॅण्ड तारकुंडे इन्फ्रास्ट्रक्चर प्रा. लि. नागपूर यांच्यामार्फत हाती घेण्यात आले होते. सदर कामाची अंदाजित किंमत रू.२२६.०० लक्ष तर सुधारीत सवलत
कालावधी ७० महिने ७ दिवस इतका होता. सदर कामाचा कार्यारंभ आदेश दिनांक
०१.१०.१९९७ रोजी देण्यात आला असून दि.२२.१०.१९९८ रोजी काम पुर्ण झाले आहे. सदर
प्रकल्पाचा सवलत कालावधी पुर्ण झाल्यानंतर पथकर वसूली बंद करून प्रकल्पांतर्गत पुल व
रस्ता सार्वजनिक बांधकाम विभागास दि.०७.०८.२००३ रोजी हस्तांतरित करण्यात आला.
सदर कामाच्या उद्योजकाने दाव्यांबाबत लवादाची मागणी केली. त्यानुसार सेवानिवृत्त
मुख्य अभियंता श्री.आर.एच. तडवी यांची एकल लवाद म्हणून नेमणूक करण्यात आली. या
प्रकरणी लवादाने दि.०४.०३.२००४ रोजी रक्कम रु.५.७१ कोटी अदा करणे व या रक्कमेवर २५
टक्के प्रति महिना चक्रवाढ पद्धतीने व्याजाची परिगणना करून रक्कम अदा करणेबाबत आदेश
पारीत केले.
# Page 2
शासन निर्णय क्रमांकः खाक्षेस-२००३/प्र.क्र.८२/एल.बी-२/रस्ते-९
सदर निवाड्याविरोधात मा. जिल्हा व सत्र न्यायालयात शासनातर्फे अपील दाखल
करण्यात आले. तथापि मा. जिल्हा व सत्र न्यायालयाने दि.१५.१२.२००६ च्या आदेशान्वये
लवाद निवाडयातील इतर बाबी कायम ठेवून दरमहा २५ टक्के चक्रवाढ व्याजाऐवजी प्रति वर्ष १८ टक्के चक्रवाढ व्याजाने परिगणना करणेबाबत आदेशित केले.
मा. जिल्हा व सत्र न्यायालयाने दिलेल्या निर्णयाच्या विरोधात मा. उच्च न्यायालयात
अपील क्र.२०११/२०१६ दाखल करण्यात आले. मा. उच्च न्यायालयाने दि.१८.०२.२०२१
रोजीच्या आदेशान्वये शासनाचे अपील खारीज करून लवादाचा निर्णय कायम ठेवला.
मा. उच्च न्यायालयाने दिलेल्या आदेशाविरुध्द मा. सर्वोच्च न्यायालयात विशेष अनुमती
याचिका क्र.१६५१९/२०२१ दाखल करण्यात आली. सदर याचिकेवर मा. सर्वोच्च न्यायालयात
दि.०१.१२.२०२१ रोजी सुनावणी होऊन मा. उच्च न्यायालयाचे आदेश कायम केले. तथापि,
शासनाने दावा व व्याजाची रक्कम तीन महिन्यात अदा केल्यास दि.१८.०२.२०२१ पर्यंत व्याज
खंडीत केले.
मा.सर्वोच्च न्यायालयाने दिलेल्या आदेशाच्या अनुषंगाने संबंधित उद्योजकास
रू.२४०,५२,९७,०७४/- इतकी रक्कम यापुर्वी अदा करण्यात आली आहे.
तथापि सदर परिगणनेबाबत उद्योजकाने आक्षेप उपस्थित केला. त्यानुषंगाने सॉलीसिटर
जनरल ऑफ इंडिया व विधी व न्याय विभाग यांच्याकडून अभिप्राय मागविण्यात आले. त्यांनी
मा.उच्च न्यायालयात जमा केलेली व्याजाची रक्कम रू.५.४१ कोटी फेब्रुवारी २००८ मध्ये वजाती न करता डिसेंबर २०२१ मध्ये वजाती करण्याचे अभिप्राय दिले.
उपरोक्त सर्व पार्श्वभुमी लक्षात घेऊन मा. सर्वोच्च न्यायालयात दाखल विशेष अनुमती
याचिका क्र.१६५१९/२०२१ महाराष्ट्र शासन विरुध्द मे. खरे व तारकुंडे इन्फ्रास्ट्रक्चर प्रा.लि.
मधील दिनांक ०१.१२.२०२१ च्या निर्णयाच्या अनुषंगाने मुळ दाव्याच्या रक्कमेवर फेर परिगणना
करुन उद्योजकास दाव्याची रक्कम अदा करण्याच्या अनुषंगाने मंत्रीमंडळाच्या दिनांक
१३.१२.२०२२ रोजीच्या बैठकीत प्राप्त मान्यतेप्रमाणे सदर प्रकरणी पुढीलप्रमाणे निर्णय घेण्यात येत आहे
शासन निर्णय:
१. सदर प्रकल्पाकरीता संबंधित उद्योजकास यापूर्वी रक्कम रु.२४०,५२,९७,०७४/ (रु.दोनशे चाळीस कोटी बावन्न लक्ष सत्याण्णव हजार चौऱ्याहत्तर फक्त) अदा करण्यात आली आहे. संबंधीत उद्योजकास सन २००८ मध्ये अदा केलेल्या रु.५,४१,४७,२४७/ रकमेची वजाती त्या वर्षी न दाखवता ०१ डिसेंबर, २०२१ मध्ये दर्शवून ३१ डिसेंबर, २०२२
पृष्ठ ३ पैकी २
# Page 3
शासन निर्णय क्रमांकः खाक्षेस-२००३/प्र.क्र.८२/एल.बी-२/रस्ते-९
अखेर व्याजासह सुधारीत परिगणनेनुसार येणारी रक्कम रु.३०१,०४,६२,५५७/ (रु. तीनशे एक कोटी चार लक्ष बासष्ठ हजार पाचशे सत्तावन्न फक्त) उद्योजकास अदा करण्यात यावी. यास मान्यता देण्यात येत आहे.
सदर रक्कम लेखाशिर्ष-३०५४ मार्ग व पूल, ८० सर्वसाधारण, १९० सार्वजनिक क्षेत्रातील व इतर उपक्रमांना सहाय्य, (००) (०३) खाजगीकरणाद्वारे बांधा वापरा व हस्तांतरीत करा या तत्वावर मार्ग व पुलांच्या बांधकामातील शासनाच्या हिस्सा (योजनांतर्गत) (३०५४०८१९) यामधून भागविण्यात यावी.
२. प्रस्तुत प्रकरणी जाचक निविदा अटी व शर्ती समाविष्ठ केल्याबाबत संबंधितांची चौकशी करण्यात यावी.
३. प्रस्तुत प्रकरणी मा. सर्वोच्च न्यायालयात Curative petition दाखल करण्याची कार्यवाही सा.बां. विभागाने त्वरीत करावी.