# Page 1
मुंबईतील पूर्व द्रुतगती मार्ग व पश्चिम द्रुतगती मार्ग हे कायमस्वरुपी संपूर्णपणे मुंबई महानगर प्रदेश विकास प्राधिकरणाकरणाकडे हस्तांतरीत करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. संकीर्ण-२०१७/प्र.क्र.६१/रस्ते-६
मंत्रालय, मुंबई - ४०० ०३२
दिनांक : ३० मार्च, २०२०
संदर्भ : १) शासन सा.बां.विभागाचे पत्र क्र. संकीर्ण-२०१७/प्र.क्र.६१/रस्ते ६, दिनांक १९.०३.२०१९ २) शासन सा.बां.विभागाचे पत्र क्र.संकीर्ण-२०१९/प्र.क्र.३१/अर्थ-३, दि.०८.०४.२०१९ ३) शासन निर्णय क्र. संकीर्ण-२०१७/प्र.क्र.६१/रस्ते-६, दिनांक १८.०६.२०१९ ४) मुंबई महानगर प्रदेश विकास प्राधिकरण यांचे पत्र क्र.अवि/आस्था/८९४/२०१९, दि. ०५.०७.२०१९
प्रस्तावना : मुंबईतील पूर्व द्रुतगती मार्ग व पश्चिम द्रुतगती मार्ग हे कायमस्वरुपी पूर्णपणे मुंबई महानगर प्रदेश
विकास प्राधिकरण यांच्याकडे हस्तांतरीत करण्याबाबतचा शासन निर्णय संदर्भाधीन क्र.३ च्या
दि. १८.०६.२०१९ अन्वये निर्गमित करण्यात आला आहे. परंतु त्यामध्ये अंमलबजावणीच्या दृष्टीने पुढील
आवश्यक त्या सुधारणा करणे आवश्यक असल्याचा प्रस्ताव शासनाच्या विचाराधीन होता. त्यानुसार
सुधारणा करुन शासन निर्णय निर्गमित करणे आवश्यक आहे.
शासन निर्णय : उपरोक्त संदर्भाधीन क्र. ३ चा शासन निर्णय दि. १८.०६.२०१९ मधील मुद्या क्र. १ मध्ये "सार्वजनिक
बांधकाम विभागाकडील १) मार्ग विकास विभाग क्र. ४ अंधेरी, मुंबई व २) मुंबई रस्ते विकास व संकल्पचित्र
विभाग, वडाळा, मुंबई हे विभाग सर्व पदांसह मुंबई महानगर प्रदेश विकास प्राधिकरणाकडे वर्ग करण्यात
येत आहेत." असा उल्लेख करण्यात आला आहे. त्याऐवजी "सार्वजनिक बांधकाम विभागाकडील १) मार्ग
विकास विभाग क्र. ४ अंधेरी, मुंबई व २) मुंबई रस्ते विकास व संकल्पचित्र विभाग क्र. १ वडाळा, मुंबई हे
विभाग व दोन्ही विभागांतर्गत संबंधित उपविभाग हे सर्व पदांसह तात्पुरत्या स्वरुपात मुंबई महानगर प्रदेश
विकास प्राधिकरणाकडे वर्ग करण्यात येत आहेत." अशी सुधारणा करण्यात येत आहे.
सदरचे विभाग व उपविभाग खालीलप्रमाणे आहेत:
अ) मार्ग विकास विभाग क्र ४. अंधेरी
१. उप अभियंता, मार्ग विकास उपविभाग क्र.१२ अंधेरी
२.उप अभियंता, ठाणे खाडी पूल उपविभाग क्र. १ बांद्रा
ब) मुंबई रस्ते विकास व संकल्पचित्र विभाग क्र. १ वडाळा, मुंबई
१. उप अभियंता, मुंबई रस्ते व विकास व संकल्पचित्र उपविभाग क्र. २ वडाळा
# Page 2
शासन निर्णय क्रमांक: संकीर्ण-२०१७/प्र.क्र.६१/रस्ते-६
२. उप अभियंता, मुंबई रस्ते व विकास व संकल्पचित्र उपविभाग क्र. ५ वडाळा
३. उप अभियंता, मुंबई रस्ते व विकास व संकल्पचित्र उपविभाग क्र. ८ वडाळा
४.उप अभियंता, मुंबई रस्ते व विकास व संकल्पचित्र उपविभाग क्र. ९ वडाळा
५. उप अभियंता, मार्ग विकास उपविभाग क्र. ११ चेंबूर
तसेच वित्त विभागाने दिलेल्या निर्देशानुसार प्रत्यक्षात अंमलबजावणी करण्याच्या दृष्टीने
पुढीलप्रमाणे अधिक सुधारणा करण्यास मान्यता देण्यात येत आहे:
१) उपरोक्त संदर्भाधीन शासन निर्णय क्र.३ च्या दि. १८.०६.२०१९ मधील मुद्दा क्र.२ मध्ये " मुंबई महानगर
प्रदेश विकास प्राधिकरणाकडे वर्ग करण्यात आलेल्या उपविभागांचा पदांच्या वेतन व वेतनेतर खर्च
प्राधिकरणाकडूनच करण्यात यावा." असा उल्लेख करण्यात आला आहे, त्याऐवजी "तात्पुरत्या स्वरुपात वर्ग
करण्यात आलेले सदर दोन विभाग व त्याअंतर्गतचे उपविभाग या कार्यालयामधील अधिकारी व कर्मचारी
यांचे वेतन व भत्ते सार्वजनिक बांधकाम विभागाच्या एकत्रित निधीतून सेवार्थ प्रणालीद्वारे काढण्यात यावे."
२) दोन्ही विभाग व त्याअंतर्गतचे उपविभाग या कार्यालयामधील अधिकारी व कर्मचारीवृंद यांच्या सेवा
तात्पुरत्या स्वरुपात म्हणजेच ३ वर्ष - ३१ मार्च, २०२२ पर्यंत उपलब्ध करुन देण्यात येत आहेत.
३) सदर पदे ही शासकीय पदे असल्याने ती इतर संस्थेला वर्ग करता येणार नाहीत, यामुळे सदर पदे ही
शासनाकडे ठेवून सदर पदांचे वेतन व भत्ते यासाठी होणारा खर्च मुंबई महानगर प्रदेश विकास
प्राधिकरणाकडून वसुल करण्यात यावा. सदर रक्कम खालीलप्रमाणे नमूद लेखाशिर्षामध्ये जमा करण्यात
यावी.
----------------------------------------------------------------------
| Revenue | महसूल |
| 0075 - Miscellanuous General Services | ००७५ – संकीर्ण सर्वसाधारण सेवा |
| 800 other Receipts | ८०० इतर जमा रकमा |
| (01)(13) Miscellanuous (00750254) | (०१)(१३) संकीर्ण (००७५०२५४) |
----------------------------------------------------------------------
४) दरम्यानच्या काळात मुंबई महानगर प्रदेश विकास प्राधिकरणाने त्यांच्या आवश्यकतेनुसार, पूर्व व
पश्चिम द्रुतगती मार्गांच्या देखभाल दुरुस्तीसाठी त्यांच्या आस्थापनेवर नवीन पदे तयार करावीत. मुंबई
महानगर प्रदेश विकास प्राधिकरणाकडून या प्रयोजनार्थ दिनांक ३१ मार्च,२०२२ पर्यंत त्यांचे अधिपत्याखाली
पदनिर्मिती झाल्यानंतर, प्रस्तुत विभाग व उपविभाग हे पदे व अधिकारी / कर्मचारी यांच्यासहीत सार्वजनिक
बांधकाम विभागाकडे हस्तांतरीत करण्यात यावेत.
पृष्ठ ३ पैकी २
# Page 3
शासन निर्णय क्रमांक: संकीर्ण-२०१७/प्र.क्र.६१/रस्ते-६