# Page 1
छत्रपती शिवाजी महाराज स्मारक प्रकल्प अंमलबजावणी व समन्वय समिती यांचे वापराकरीता सार्वजनिक बांधकाम विभागासाठी अतिरिक्त वाहन खरेदी करण्यास मंजुरी देण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः व्हिसिएल-२०१६/प्र.क्र.९१/यं.बां.सा
मंत्रालय विस्तार, मुंबई - ४०० ०३२.
तारीख: १६ एप्रिल, २०१८.
वाचा १) अधीक्षक अभियंता (यांत्रिकी), सार्वजनिक बांधकाम विभाग, कोकण भवन, नवी मुंबई यांचे कडील पत्र क्रमांक सा.बा.(यां.)/तां-२(३८)/ २०१८, दि.१२.०१.२०१६.
२) वित्त विभाग शासन निर्णय क्र.वाहन-२०१६/प्र.क्र.५१/१६/विनियम, दि २०.१.२०१७
प्रस्तावना:
छत्रपती शिवाजी महाराज स्मारक प्रकल्प अंमलबजावणी व समन्वय समिती यांचेकरीता तूर्त सार्वजनिक बांधकाम विभागासाठी अतिरिक्त वाहन खरेदी करण्याबाबत शासनाने खालीलप्रमाणे निर्णय घेतलेला आहे.
शासन निर्णय :
सार्वजनिक बांधकाम विभाग (खुद्द) व त्याच्या अधिपत्याखालील कार्यालयांचा एकत्रित वाहन आढावा सद्य:स्थितीत प्रलंबित आहे. यास्तव वित्त विभागाच्या संदर्भ क्रमांक २ च्या शासननिर्णयानुसार वाहन आढावा झालेला नसल्याने उपरोक्त वाहनाच्या खरेदीकरीता राज्यस्तरीय वाहन आढावा समितीची मान्यता घेण्यात आलेली आहे.
२. छत्रपती शिवाजी महाराज स्मारक प्रकल्प अंमलबजावणी व समन्वय समिती यांचे वापराकरीता नवीन वाहन खरेदी करण्यास शासनाच्या प्रचलित नियमांचे पालन करुन व खालील अटी व शर्तींच्या अधीन राहून मान्यता देण्यात येत आहे.
अ) वाहन चालकाचे पद मंजूर / उपलब्ध असणे आवश्यक आहे. कोणत्याही परिस्थितीत नवीन वाहन चालकाचे पद निर्माण करण्यात येऊ नये.
ब) सदर नवीन वाहन खरेदी शासन मान्यता प्राप्त उत्पादक कंपनीच्या प्रचलीत दरपत्रकानुसार करण्यात यावी.
क) नवीन वाहन खरेदी करताना संदर्भ क्रमांक २ च्या वित्त विभागाच्या शासन निर्णयाचे कटाक्षाने पालन करण्यात यावे.
ड) सदरचे वाहन कार्यकारी अभियंता, छत्रपती शिवाजी महाराज स्मारक प्रकल्प विभाग, मुंबई यांचे अधिनस्थ राहिल.
३. याबाबत होणारा खर्च मागणी क्र. २०५९ सार्वजनिक बांधकामे, ८०-सर्वसाधारण, ०५२ - यंत्रसामुग्री व साधनसामुग्री, राज्यक्षेत्र, मागणी क्रमांक एच-६ (संगणक सांकेताक -२०५९ २११६) या लेखाशिर्षाखाली सन २०१८-१९ या वित्तीय वर्षासाठी मंजूर करण्यात आलेल्या अनुदानातून भागविण्यात यावा. उपरोक्त नमूद नवीन
# Page 2
शासन निर्णय क्रमांकः व्हिसीएल-२०१६/प्र.क्र.९१/यं.बां.सा.
कारच्या खरेदीकरीता रू. १९,४५,५३५/- (रूपये एकोणीस लक्ष पंचेचाळीस हजार पाचशे पस्तीस फक्त) इतका निधी अधीक्षक अभियंता, (यांत्रिकी) सार्वजनिक बांधकाम विभाग, कोकण भवन, नवी मुंबई यांचेकडे सुपुर्द करण्यात यावा. व सदर वाहन खरेदीची प्रक्रिया अधीक्षक अभियंता (यांत्रिकी), सार्वजनिक बांधकाम विभाग, कोकण भवन, नवी मुंबई यांनी मान्यतेने करावी.
सदर शासन निर्णय वित्त विभागाच्या अनौपचारिक संदर्भ क्र. ६१ दि. ०९/०२/२०१८ अन्वये देण्यात आलेल्या मान्यतेनुसार निर्गमित करण्यात येत आहे.