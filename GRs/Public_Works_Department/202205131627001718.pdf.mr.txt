# Page 1
भिवंडी कल्याण शिळफाटा रस्त्याचे बांधकाम व रुंदीकरण करण्यासाठी भूसंपादन तसेच भूसंपादन मोबदला या अनुषंगाने चौकशी करण्यासाठी समितीने गठण करणेबाबत...
महाराष्ट्र शासन
सार्वजनिक बांधकाम विभाग
शासन निर्णय क्रमांक : बैठक-२०१८/प्र.क्र.१५९/रस्ते-८
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक : १३ मे, २०२२
संदर्भ :- शासन निर्णय क्रमांक: बैठक- २०१८/प्र.क्र.१५९/रस्ते-८, दि. ०३.११.२०१८
प्रस्तावना :
ठाणे जिल्ह्यातील भिवंडी कल्याण शिळफाटा या २१ कि.मी. रस्त्याचे बांधकाम व रुंदीकरण सन १९९०-९१ पुर्वी सार्वजनिक बांधकाम विभागामार्फत व सन १९९१-२००० साली बांधकाम व रुंदीकरण कल्याण डोंबिवली व ठाणे महानगरपालिकेमार्फत करण्यात आले असल्याबाबतची तपासणी करून, याबाबतचे भूसंपादन व भुसंपादनाचा मोबदला बाधीत भुधारकांना व शेतकऱ्यांना देण्यात आला किंवा कसे याची चौकशी करण्याकरीता चौकशी समितीचे गठन करण्याबाबत शासनाने निर्णय संदर्भिय शासन निर्णय दि. ०३.११.२०१८ अन्वये घेतला होता.
शासन निर्णय : ठाणे जिल्ह्यातील भिवंडी कल्याण शिळफाटा या २१ कि.मी. रस्त्याचे बांधकाम व रुंदीकरण सन १९९०-९१ पुर्वी सार्वजनिक बांधकाम विभागामार्फत व सन १९९१-२००० साली बांधकाम व रुंदीकरण कल्याण डोंबिवली व ठाणे महानगरपालिकेमार्फत करण्यात आले असल्याबाबतची तपासणी करून, याबाबतचे भूसंपादन व भुसंपादनाचा मोबदला बाधीत भुधारकांना व शेतकऱ्यांना देण्यात आला किंवा कसे याबाबत तपासनी करुण निर्णय घेण्यासाठी संबंधित दिनांक ०३.११.२०१८ चा शासन निर्णय अधिक्रमीत करुन आता खालीलप्रमाणे सुधारित समिती गठन करण्यात येत आहे.
--------------------------------------------------------------------
| जिल्हाधिकारी, ठाणे | अध्यक्ष |
| अधिक्षक अभियंता, सा.बां. विभाग, ठाणे | सदस्य |
| अधिक्षक अभियंता, म.रा.र.वि.म. (मर्या), मुंबई | सदस्य सचिव |
| महाव्यवस्थापक, भूमी व सर्वेक्षण, म.रा.र.वि.म. (मर्या), मुंबई | सदस्य |
| अधिक्षक, भूमी अभिलेख, ठाणे | सदस्य |
| अधिक्षक, भूमी अभिलेख, कल्याण | सदस्य |
--------------------------------------------------------------------
# Page 2
शासन निर्णय क्रमांक: बैठक-२०१८/प्र.क्र.१५९/रस्ते-८
------------------------------------------------------
| उपजिल्हाधिकारी, भूसंपादन (समन्वय अधिकारी) ठाणे | सदस्य |
| प्रांत अधिकारी ठाणे, | सदस्य |
| प्रांत अधिकारी, कल्याण | सदस्य |
| प्रांत अधिकारी. भिवंडी | सदस्य |
------------------------------------------------------
समितीचे अध्यक्ष आवश्यकतेनुसार निमंत्रित सदस्य यात अंतर्भूत करु शकतील.