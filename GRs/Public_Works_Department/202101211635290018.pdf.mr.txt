# Page 1
नांदेड व यवतमाळ जिल्ह्यातील माहूर व आर्णी तालुक्यातील इजिमा रस्ते राज्यमार्ग म्हणून दर्जोन्नत करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०२०/प्र.क्र.१०६/नियोजन-२
मंत्रालय, मुंबई - ४०० ०३२
दिनांक- २१ जानेवारी, २०२१.
पहावे :- १) मुख्य अभियंता, सार्वजनिक बांधकाम प्रादेशिक विभाग, औरंगाबाद यांचे पत्र जा. क्र.मुअऔ/का-१४/प्रआ/रवियो-०१२१/३५३१, दि. ०९/१२/२०२०.
प्रस्तावना : मुख्य अभियंता, सार्वजनिक बांधकाम प्रादेशिक विभाग, औरंगाबाद यांनी संदर्भाधिन पत्रांन्वये नांदेड व यवतमाळ जिल्ह्यातील राष्ट्रीय महामार्ग १६१ अ ते आष्टा पडसा पैनगंगा नदी रानिधानोरा अंजनखेड लोनबेहळ ते राष्ट्रीय महामार्ग ३६१ हा रस्ता राज्यमार्ग म्हणून दर्जोन्नत करणेबाबत प्रस्ताव शासनास सादर केलेला आहे.
सदर रस्त्यावरील वाहतुक वर्दळ तसेच रस्त्याचा एकुण होणारा वापर विचारात घेता सदर रस्ता राज्यमार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, औरंगाबाद यांचा प्रस्ताव विचारात घेऊन नांदेड व यवतमाळ जिल्ह्यातील खालील रस्ता राज्यमार्ग म्हणून समाविष्ट करण्यात येत आहेत.
---------------------------------------------------------------------------------------------------------------------------------------------------------------------------------------------
| अ. क्र. | प्रस्तावित रस्त्याचे नांव | समाविष्ठ रस्त्यांचा क्रमांक | साखळी क्रमांक व लांबी | दर्जोन्नत करावयाची एकूण लांबी | दर्जोन्नती नंतरचा क्रमांक/ नामाभिधान |
| १. | राष्ट्रीय महामार्ग १६१ अ ते आष्टा पडसा पैनगंगा नदी राणीधानोरा अंजनखेड लोनबेहळ ते राष्ट्रीय महामार्ग ३६१ रस्ता. | इतर जिल्हा मार्ग-०२ | ००/०ते ६/३०० ६.३०० कि.मी. | २५.०० कि.मी. | राज्यमार्ग ४०४ |
| इतर जिल्हा मार्ग-१३९ | ७/००ते ११/७०० ४.७०० कि.मी. |
| इतर जिल्हा मार्ग-७२ | ८/५०० ते १४/८०० ६.३०० कि.मी. |
| इतर जिल्हा मार्ग-१४२ | ९/०० ते १६/७०० ७.७०० कि.मी. |
|  | एकूण | २५.०० कि.मी. |  |
---------------------------------------------------------------------------------------------------------------------------------------------------------------------------------------------
परिणामी, रस्ते विकास योजना २००१-२०२१ मधील नांदेड जिल्ह्यातील राज्यमार्ग दर्जाच्या रस्त्यांच्या एकूण लांबीत ६.३०० कि.मी. ने वाढ होवून एकूण लांबी (१०५९.४३+ ६.३००) म्हणजेच १०६५.७२ कि.मी. इतकी व इतर जिल्हा मार्ग दर्जाच्या रस्त्यांच्या एकूण लांबीत ६.३०० कि.मी. ने घट होवून एकूण लांबी (१२९२.९५ - ६.३०० ) म्हणजेच १२८६.६५ कि.मी. इतकी होईल.
# Page 2
शासन निर्णय क्रमांकः रवियो-२०२०/प्र.क्र.१०६/नियोजन-२
तसेच यवतमाळ जिल्ह्यातील राज्यमार्ग दर्जाच्या रस्त्यांच्या एकूण लांबीत १८.७०० कि.मी. ने वाढ होवून एकूण लांबी (१०७१.९०+ १८.७००) म्हणजेच १०९०.६ कि.मी. इतकी व इतर जिल्हा मार्ग दर्जाच्या रस्त्यांच्या एकूण लांबीत १८.७०० कि.मी. ने घट होवून एकूण लांबी (३९७.१७० - १८.७००) म्हणजेच ३७८.४७ कि.मी. इतकी होईल.