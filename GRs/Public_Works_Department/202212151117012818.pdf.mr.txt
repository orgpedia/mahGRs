# Page 1
मुख्य अभियंता, सार्वजनिक बांधकाम प्रादेशिक विभाग, कोकण यांच्या अधिपत्याखाली कार्यकारी अभियंता, सार्वजनिक बांधकाम विभाग, कुडाळ, मु. कणकवली या कार्यालयाच्या नावात बदल करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०२२/प्र.क्र.७९/प्रशासन-१
मंत्रालय, मुंबई-४०० ०३२.
दिनांक :- १५ डिसेंबर, २०२२.
संदर्भ : मुख्य अभियंता, सार्वजनिक बांधकाम प्रादेशिक विभाग, कोकण यांचे क्र.मुअ(को)/ तांत्रिक आस्थापना/प्र.क्र.७५/२०२२/३९३५, दि. २५ नोव्हेंबर, २०२२ रोजीचे पत्र.
प्रस्तावना : मुख्य अभियंता, सार्वजनिक बांधकाम प्रादेशिक विभाग, कोकण यांच्या अधिनस्त असलेल्या अधीक्षक अभियंता, सार्वजनिक बांधकाम मंडळ, रत्नागिरी अंतर्गत कार्यकारी अभियंता, सार्वजनिक बांधकाम विभाग, कुडाळ, मु. कणकवली हे विभागीय कार्यालय कार्यरत आहे. कार्यकारी अभियंता, सार्वजनिक बांधकाम विभाग, कुडाळ, मु.कणकवली या विभागांतर्गत सार्वजनिक बांधकाम उप विभाग क्र. १, कणकवली, सार्वजनिक बांधकाम उप विभाग, वैभववाडी, सार्वजनिक बांधकाम उप विभाग, देवगड व सार्वजनिक बांधकाम उप विभाग क्र.२, कणकवली अशी एकूण ०४ उप विभागीय कार्यालये कार्यान्वित आहेत. कुडाळ तालुका हा कणकवली तालुक्यापासून ३० कि.मी. अंतरावर असून सार्वजनिक बांधकाम उप विभाग, कुडाळ हा सार्वजनिक बांधकाम विभाग, सावंतवाडी या विभागीय कार्यालयांतर्गत येतो. सार्वजनिक बांधकाम विभाग, कुडाळ मुख्यालय कणकवली हे कार्यालय प्रत्यक्षात कणकवली येथे कार्यरत असल्याने या विभागीय कार्यालयाचे नाव बदलण्याची बाब शासनाच्या विचाराधीन होती.
शासन निर्णय : मुख्य अभियंता, सार्वजनिक बांधकाम प्रादेशिक विभाग, कोकण या प्रादेशिक विभागांतर्गत असलेल्या अधीक्षक अभियंता, सार्वजनिक बांधकाम मंडळ, रत्नागिरी यांच्या अधिपत्याखालील कार्यकारी अभियंता, सार्वजनिक बांधकाम विभाग, कुडाळ, मु. कणकवली या
# Page 2
शासन निर्णय क्रमांक: ईएसटी-२०२२/प्र.क्र.७९/प्रशासन-१
विभागीय कार्यालयाच्या नावात बदल करण्यास या शासन निर्णयान्वये मान्यता देण्यात येत असून, सदर कार्यालयाचे नामाभिदान “ कार्यकारी अभियंता, सार्वजनिक बांधकाम विभाग, कणकवली ” असे करण्यात येत आहे. त्याचप्रमाणे या बदलाव्यतिरिक्त विभागाच्या कार्यक्षेत्रात कोणताही बदल करण्यात येत नाही.