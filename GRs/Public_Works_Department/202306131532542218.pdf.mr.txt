# Page 1
जालना जिल्ह्यातील बदनापूर तालुक्यातील इतर जिल्हा मार्ग प्रमुख जिल्हा मार्ग म्हणून दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०२३/प्र.क्र.११५/नियोजन-२
मंत्रालय, मुंबई-४०० ०३२
दिनांक- १३ जून, २०२३.
पहावे :- १) मुख्य अभियंता, सार्वजनिक बांधकाम प्रादेशिक विभाग, औरंगाबाद यांचे पत्र जा.क्र. मुअऔ/का-१४/प्रआ/रवियो/ १२०१, दि.२४/०३/२०२३.
प्रस्तावना : मुख्य अभियंता, सार्वजनिक बांधकाम प्रादेशिक विभाग, औरंगाबाद यांनी संदर्भाधिन पत्रान्वये जालना जिल्ह्यातील बदनापूर तालुक्यातील इतर जिल्हा मार्ग प्रमुख जिल्हा मार्ग म्हणून दर्जोन्नत करणेबाबत प्रस्ताव शासनास सादर केलेला आहे. तसेच मुख्य कार्यकारी अधिकारी, जिल्हा परिषद, जालना यांनी सदर रस्ते दर्जोन्नत करणेबाबत मागणी केलेली आहे.
सदर रस्त्यांवरील गावांची संख्या, लोकसंख्या, रस्त्यांचा होणारा वापर तसेच जिल्हा परिषद, जालना यांची मागणी विचारात घेता, सदर रस्ते प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, औरंगाबाद यांचा प्रस्ताव व मुख्य कार्यकारी अधिकारी, जिल्हा परिषद, जालना यांचा मागणी विचारात घेऊन जालना जिल्ह्यातील बदनापूर तालुक्यातील खालील इतर जिल्हा मार्ग प्रमुख जिल्हा मार्ग म्हणून दर्जोन्नत करण्यात येत आहेत.
---------------------------------------------------------------------------------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | सामाविष्ठ रस्त्याचा क्रमांक | साखळी क्रमांक व लांबी | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
| १. | प्ररामा-०२ ते गेवराई बाजार- ढासला ते प्रजिमा ०८ ते वाल्हा- उज्जेनपुरी- प्रजिमा ९-नजीकपांगरी-मांडवा ते रा.म.मा. ७५३ एच रस्ता. | इतर जिल्हा मार्ग -१५८ | (१४/०० ते २३/२००) ९.२०० कि.मी. | ३२.८०० कि.मी. | प्रमुख जिल्हा मार्ग-६५ |
| इतर जिल्हा मार्ग -७९ | (७/२०० ते १०/५००) ३.३०० कि.मी. |
| इतर जिल्हा मार्ग -२४ | (०/०० ते ८/३००) ८.३०० कि.मी. |
| इतर जिल्हा मार्ग -१६३ | (८/०० ते २०/००) १२.०० कि.मी. |
|  | एकूण | ३२.८०० कि.मी. |  |
---------------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः रवियो-२०२३/प्र.क्र.११५/नियोजन-२
परिणामी, रस्ते विकास योजना २००१-२०२१ मधील मधील जालना जिल्ह्यातील प्रमुख जिल्हा मार्ग दर्जाच्या रस्त्यांच्या एकूण लांबीत ३२.८०० कि.मी. ने वाढ होवून एकूण लांबी (१३८४.२०० + ३२.८००) म्हणजेच १४१७.०० कि.मी. इतकी तसेच इतर जिल्हा मार्ग रस्त्यांच्या एकूण लांबीत ३२.८०० कि.मी. ने घट होवून एकूण लांबी (१५१९.१०० - ३२.८०० ) म्हणजेच १४८६.३०० कि.मी. इतकी होईल.