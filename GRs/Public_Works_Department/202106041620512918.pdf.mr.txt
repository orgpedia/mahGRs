# Page 1
बदली
उप अभियंता (स्थापत्य) सार्वजनिक बांधकाम विभाग.
महाराष्ट्र शासन
सार्वजनिक बांधकाम विभाग
शासन आदेश क्रमांकः एलटीएस-२०२१/प्र.क्र.३२/सेवा-२
मादाम कामा मार्ग, हुतात्मा राजगुरु चौक
मंत्रालय, मुंबई-४०० ०३२
दिनांक:०४.०६.२०२१
शासन आदेश
सामान्य प्रशासन विभाग, शासन निर्णय क्र. एसआरव्ही-२०२१/प्र.क्र.२०/कार्या-१ -१२,
दि.१०.५.२०२१ मधील परिच्छेद क्र.२(२) मधील तरतुदीनुसार व सक्षम प्राधिका-यांच्या मान्यतेने
सार्वजनिक बांधकाम विभागांतर्गत कार्यरत असलेले श्री. आशिष कुर्वे, उप अभियंता यांची शासन
आदेश क्र.एलटीएस २०२०/प्र.क्र.११०/सेवा-२, दिनांक १०.८.२०२० अन्वये सा.बां. उप विभाग,
सडक अर्जूनी, जि. गोंदिया येथे करण्यात आलेल्या पदस्थापनेमध्ये बदल करण्यात येऊन त्यांची
पदस्थापना विशेष प्रकल्प (सा.बां.) उप विभाग क्र. ४, नागपूर या रिक्त पदावर करण्यात येत आहे.
२. श्री.आशिष कुर्वे, उप अभियंता यांना जि.प.(बांध.) उप विभाग, भंडारा येथून दि.०६.११.२०२०
रोजी कार्यमुक्त करण्यात आले आहे. तथापि, श्री. कुर्वे हे सा.बां. उप विभाग, सडक अर्जूनी, जि.
गोंदिया या बदलीच्या पदावर रूजू न होता गैरहजर राहिले. श्री. कुर्वे यांच्या सदर अनुपस्थिती
कालावधीबाबतची कारणमीमांसा विचारात घेऊन त्याबाबत शासन स्तरावरून स्वतंत्रपणे निर्णय
घेण्यात येईल.
३. श्री.आशिष कुर्वे, उप अभियंता यांनी विशेष प्रकल्प (सा.बां.) उप विभाग क्र.४, नागपूर या
पदाचा कार्यभार त्वरीत स्वीकारावा, त्यांनी अनधिकृतरित्या गैरहजर राहू नये अन्यथा त्यांची
अनुपस्थिती अनधिकृत गैरहजेरी म्हणून समजण्यात येईल व विनावेतन करण्यात येईल. तसेच
त्यांच्या सेवेत खंड पडण्याची शक्यता देखील नाकारता येत नाही, याची जाणीव सबंधितांना करुन
देण्यात येत आहे. तसेच त्यांचे लक्ष शासन परिपत्रक, सामान्य प्रशासन विभाग क्र. सीडीआर
१०८२/२५६७/२८/अकरा, दिनांक ३०/८/१९८२ कडे वेधण्यात येत आहे.
# Page 2
शासन आदेश क्रमांकः एलटीएस-२०२१/प्र.क्र.३२/सेवा-२
४. संबंधित नियंत्रण अधिकाऱ्यांना कळविण्यात येते की, त्यांनी श्री.आशिष कुर्वे, उप अभियंता
यांनी पदभार स्वीकारल्याचा दिनांक त्वरीत शासनास कळवावा. विहीत कालावधीत संबंधित
अधिकारी बदलीच्या ठिकाणी रुजू न झाल्यास, त्याबाबत शासनास त्वरित अवगत करण्यात यावे,
जेणे करुन संबंधितांविरुध्द शिस्तभंगविषयक कारवाई त्वरित करणे शक्य होईल. म.ना.से. (रजा)
नियम, १९८१ मधील नियम ३० (सी) नुसार बदली झालेल्या अधिकाऱ्यांचे रजेचे अर्ज स्वीकारु
नयेत/ मंजूर करु नयेत.