# Page 1
सिंधुदुर्ग जिल्ह्यातील देवगड तालुक्यातील इजिमा क्र.- २२ हा रस्ता प्रमुख जिल्हा मार्ग म्हणून दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०२२/प्र.क्र.१४१/नियोजन-२
मंत्रालय, मुंबई-४०० ०३२
दिनांक-२४ नोव्हेंबर, २०२२.
पहावे :- १) मुख्य अभियंता, सार्वजनिक बांधकाम प्रादेशिक विभाग, कोंकण यांचे पत्र जा.क्र./मुअ(को)/रेखाचित्र शाखा/दर्जोन्नती/३६५५, दिनांक ०९/११/२०२२.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, कोंकण यांनी संदर्भाधिन पत्रान्वये सिंधुदुर्ग जिल्ह्यातील देवगड तालुक्यातील प्र.रा.मा.क्र.४ पासून कुणकेश्वर देवालय ते मिठमुंबरी तारामुंबरी देवगड रा.मा. १७८ ला मिळणारा इजिमा क्र. २२ प्रमुख जिल्हा मार्ग म्हणून दर्जोन्नत करणेबाबत प्रस्ताव शासनास सादर केलेला आहे. तसेच प्रशासक तथा मुख्य कार्यकारी अधिकारी, जिल्हा परिषद, सिंधुदुर्ग यांनी सदर रस्ता दर्जोन्नत करणेबाबत मागणी केलेली आहे.
सदर रस्त्यांवरील गावांची संख्या, लोकसंख्या, रस्त्याचा होणारा वापर तसेच प्रशासक तथा मुख्य कार्यकारी अधिकारी, जिल्हा परिषद, सिंधुदुर्ग यांनी दिलेली मान्यता विचारात घेता व देवगड येथील बाजारपेठ, हायस्कुल, कॉलेज, ग्रामीण रुग्णालय, तहसिल कार्यालय व देवगड येथील लोकांना मिठमुंबरी बीच, मौजे कुणकेश्वर मंदिर येथे जाण्याकरीता सोईचे होणार आहे. तसेच देवगड ते मौजे कुणकेश्वर मंदिर मधील अंतर कमी होऊन इंधन व वेळेत बचत होणार आहे. म्हणून सदर रस्ता प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय :- मुख्य अभियंता, सार्वजनिक बांधकाम प्रादेशिक विभाग, कोंकण यांचा प्रस्ताव व प्रशासक तथा मुख्य कार्यकारी अधिकारी, जिल्हा परिषद, सिंधुदुर्ग यांनी दिलेली मान्यता विचारात घेऊन सिंधुदुर्ग जिल्ह्यातील देवगड तालुक्यातील खालील इतर जिल्हा मार्ग रस्ता, एक विशेष बाब म्हणून प्रमुख जिल्हा मार्ग म्हणून दर्जोन्नत करण्यात येत आहेत.
-----------------------------------------------------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | सामाविष्ठ रस्त्याचा क्रमांक | साखळी क्रमांक व लांबी | दर्जान्नत करावयाची एकूण लांबी (कि.मी.) | दर्जोन्नती नंतरचा क्रमांक |
| १. | प्र.रा.मा. क्र.४ पासून कुणकेश्वर देवालय ते मिठमुंबरी तारामुंबरी देवगड रा.मा. १७८ ला मिळणारा रस्ता. | इतर जिल्हा मार्ग क्र.- २२ | (०/०० ते ६/००) ६.०० कि.मी. | ६.०० कि.मी. | प्रमुख जिल्हा मार्ग-७४ |
|  | एकूण | ६.०० कि.मी. |  |
-----------------------------------------------------------------------------------------------------------------------------------------------------------------------------------------------
पृष्ठ २ पैकी १
# Page 2
शासन निर्णय क्रमांकः रवियो-२०२२/प्र.क्र.१४१/नियोजन-२
परिणामी रस्ते विकास योजना २००१-२०२१ मधील सिंधुदुर्ग जिल्ह्यातील प्रमुख जिल्हा मार्ग दर्जाच्या रस्त्यांच्या एकूण लांबीत ६.०० कि.मी. ने वाढ होवून एकूण लांबी (११३८.०२५ + ६.००) म्हणजेच ११४४.०२५ कि.मी. इतकी तसेच इतर जिल्हा मार्ग रस्त्यांच्या एकूण लांबीत ६.०० कि.मी. ने घट होवून एकूण लांबी (६७२.३०० – ६.००) म्हणजेच ६६६.३०० कि.मी. इतकी होईल.