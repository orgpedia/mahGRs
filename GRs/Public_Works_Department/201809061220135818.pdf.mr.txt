# Page 1
अमरावती जिल्ह्यातील तिवसा तालुक्यातील चांदुर रेल्वे - कुऱ्हा - तिवसा - रिध्दपुर राज्यमार्ग क्र.३०० ला जोडणारा कवाडगव्हाण पोचमार्ग या योजनाबाह्य रस्त्याचा रस्ते विकास योजना २००१-२०२१ मध्ये ग्रामीण मार्ग म्हणून सामाविष्ट करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०१८/प्र.क्र.१३०/नियोजन-२
मंत्रालय, मुंबई-४०० ०३२
दिनांक - ०५ सप्टेंबर, २०१८.
पहावे :-१) मुख्य अभियंता, सार्वजनिक बांधकाम प्रादेशिक विभाग, अमरावती यांचे पत्र क्र. का २(२)/ दर्जोन्नती/ २०१८/२६१०, दि.२०/०७/२०१८.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, अमरावती यांनी संदर्भाधीन पत्रान्वये जिल्हा परिषद, अमरावती यांच्या मागणीच्या अनुषंगाने अमरावती जिल्ह्यातील तिवसा तालुक्यातील चांदुर रेल्वे - कुऱ्हा तिवसा - रिध्दपुर राज्यमार्ग क्र. ३०० ला जोडणारा कवाडगव्हाण पोचमार्ग या योजनाबाह्य रस्त्याचा रस्ते विकास योजना २००१-२०२१ मध्ये ग्रामीण मार्ग म्हणून सामाविष्ट करण्याबाबतचा प्रस्ताव शासनास प्राप्त झाला आहे.
सदर रस्ता रस्ते विकास योजना २००१-२१ मध्ये समाविष्ट झाल्यास कव्हाडगव्हाण गावातील विद्यार्थ्यांना शिक्षणाकरिता कुऱ्हा, तिवसा, चांदूर रेल्वे येथे जाणे सोईचे होणार आहे. त्यामुळे सदर रस्ता रस्ते विकास योजना २००१-२१ मध्ये ग्रामीण मार्ग म्हणून समाविष्ट करण्याचे शासनाच्या विचाराधीन होते.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, अमरावती यांचा प्रस्ताव व जिल्हा परिषद, अमरावती यांची मागणी विचारात घेता अमरावती जिल्ह्यातील तिवसा तालुक्यातील चांदुर रेल्वे - कुऱ्हा - तिवसा - रिध्दपुर राज्यमार्ग क्र. ३०० ला जोडणारा कवाडगव्हाण पोचमार्ग (लांबी ३.०० कि.मी.) हा रस्ता ग्रामीण मार्ग क्र.११८ म्हणून रस्ते विकास योजना २००१-२१ मध्ये समाविष्ट करण्यात येत आहे.
परिणामी रस्ते विकास योजना २००१-२१ मधील अमरावती जिल्ह्यातील ग्रामीण मार्ग दर्जाच्या रस्त्यांच्या लांबीत ३.०० कि.मी. ने वाढ होवून एकूण लांबी ( ६२५८.६४० + ३.००) म्हणजे ६२६१.६४ कि. मी. इतकी होईल.
# Page 2
शासन निर्णय क्रमांकः रवियो-२०१८/प्र.क्र.१३०/नियोजन-२