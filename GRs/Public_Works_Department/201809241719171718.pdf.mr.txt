# Page 1
राज्यातील रस्ते (रस्ते व पुल) यांची सुधारणा Hybrid Annuity तत्वावर करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. संकीर्ण २०१८/प्र.क्र.९३/नियोजन-१अ मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक:- २४ सप्टेंबर, २०१८
वाचा:-१. केंद्र शासनाचे परिपत्रक क्र. NH- २४०२८/१४/२०१४-H(Vol-II),दि.९.०२.२०१६ २. शासन निर्णय, सा.बां. विभाग, क्रमांक- योजना २०१६/प्र.क्र.१६५/नियो-१ अ दि.२९.११.२०१६
३. शासन निर्णय, सा.बां.विभाग क्र. योजना २०१७/प्र.क्र.५८/नियो-१अ, दि.३.११.२०१७
४. शासन निर्णय, सा.बां. विभाग क्र. योजना २०१७/प्र.क्र.५८/नियो-१अ, दि.१४.१२.२०१७
प्रस्तावना : राज्यातील रस्त्यांचा सर्वांगीण विकास करण्याकरीता मोठया प्रमाणात रस्ते सुधारणा करण्याकरीता केंद्र शासनाच्या Hybrid Annuity Model धर्तीवर राज्यातील Hybrid Annuity योजना कार्यान्वित करण्यास दि. २९.११.२०१६ च्या शासन निर्णयाद्वारे मान्यता देण्यात आली आहे. त्यानुसार एकूण १९५ कामे अर्थसंकल्पित करण्यात आली होती. यातील काही कामे संबंधीत रस्ते केंद्र शासनाच्या राष्ट्रीय महामार्ग योजनेत समाविष्ठ झाल्याने वगळण्यात आली आहेत. या कामाव्यतिरिक्त आवश्यकतेनुसार आणि सन्माननीय विधानसभा सदस्यांच्या मागणीनुसार कामे Hybrid Annuity योजनेअंतर्गत समाविष्ठ करण्याची बाब शासनाच्या विचाराधीन होती. या अनुषंगाने हाती घेण्यात आलेल्या कामांच्या निविदांना अल्प प्रतिसाद मिळाल्यामुळे संदर्भाधीन क्र.३ च्या शासन निर्णयाद्वारे काही मुलभूत बदल करण्यात आले. तसेच संदर्भ क्र.४ च्या शासन निर्णयाद्वारे या प्रकल्पाच्या संनियंत्रणासाठी तसेच या योजनेतील काही बदल अथवा कामे समाविष्ठ करणे यासाठी मंत्रीमंडळाने त्यांची उपसमिती गठीत केली आहे.
उपसमिती गठीत केली आहे. उपसमितीने त्यांच्या कार्यकक्षेतील विषयानुरुप Hybrid Annuity योजनेअंतर्गत खालील कामे समाविष्ट करण्यास अनुमती दिली आहे. या खालील शासन निर्णयाद्वारे ही कामे Hybrid Annuity योजनेअंतर्गत समाविष्ठ करण्यात येत आहेत.
शासन निर्णय : मंत्रीमंडळ उपसमितीसमोर प्राप्त प्रस्तावाची छाननी करुन उपसमितीने खालील २ कामे Hybrid Annuity योजनेअंतर्गत समाविष्ट करण्यास शासन मान्यता दिली आहे.
# Page 2
शासन निर्णय क्रमांक: संकीर्ण २०१८/प्र.क्र.९३/नियोजन-१अ
----------------------------------------------------------------------------------------------------------------------------------------------------------------------------
| अ.क्र. | कामाचे नाव | अंदाजित लांबी (कि.मी. मध्ये) |
| १ | साळवदे सुकवद शिंदखेडा दुसाणे, वाघापूर जोडणारा रस्ता ४/८०० ते ६८/०० ची सुधारणा करणे (भाग - सुकवद, ता.सिंदखेडा ते वाघापूर, ता.साक्री, जि.धुळे | ५६.०० |
| २ | चिरणे, कदाणे, बाभुळदे, खलाणे, बागळेफाटा, ता.सिंदखेडा, जि.धुळे राष्ट्रीय महामार्गाला जोडणारा रस्ता ६/०० ते २२/५०० चिमठाणे ते खलाणे रस्ता जोडणे (लांबी ०/०० ते ६/००) | २२.५० |
----------------------------------------------------------------------------------------------------------------------------------------------------------------------------
वरील २ कामे पुढील होणाऱ्या अर्थसंकल्पित अधिवेशनात अर्थसंकल्पात समाविष्ठ करण्याची कार्यवाही सार्वजनिक बांधकाम विभागाने करावी.
या प्रकल्पात सविस्तर प्रकल्प अहवाल (DPR) तयार करण्याचे काम संबंधीत मुख्य अभियंताने तातडीने निविदा मागवून व सक्षम स्तरावून निविदा स्वीकृत करुन कामे अर्थसंकल्पीत होण्यापुर्वी सविस्तर सर्वेक्षण व प्रकल्प अहवाल तयार ठेवावेत.
उपरोक्त कामांचे प्रशासकीय मान्यतेचे आदेश स्वतंत्रपणे निर्गमित करण्याची कार्यवाही करण्यात यावी.
# Page 3