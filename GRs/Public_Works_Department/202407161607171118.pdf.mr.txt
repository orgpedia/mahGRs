# Page 1
पदस्थापना उप अभियंता (स्थापत्य)
महाराष्ट्र शासन
सार्वजनिक बांधकाम विभाग
शासन आदेश क्रमांकः संकीर्ण २०२४/प्र.क्र.१५१ /सेवा-२
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२.
दिनांक: १६.०७.२०२४
वाचा - शासन आदेश, सा.बां.विभाग, क्र.एस-९२/११२३/प्र.क्र.५५/सेवा-६(ड), दि.१६.०७.२०२४
शासन आदेश
संदर्भाधीन शासन आदेशान्वये श्री. संजय विक्रम दहिफळे, उप विभागीय अधिकारी यांचे निलंबन
संपुष्ट्टात आणून त्यांना त्यांच्याविरूध्दच्या फौजदारी प्रकरणामध्ये मा. न्यायालयाच्या अंतिम न्याय निर्णयाच्या व
विभागीय चौकशीच्या अंतिम निर्णयाच्या अधीन राहून शासन सेवेत पुनःस्थापित करण्यात आले आहे. प्रस्तुत
शासन आदेशान्वये श्री. संजय विक्रम दहिफळे, उप विभागीय अधिकारी यांची पदस्थापना उप कार्यकारी
अभियंता, इमारती बांधकाम विभाग, मुलूंड, मुंबई या रिक्त पदावर करण्यात येत आहे.
२. श्री. संजय विक्रम दहिफळे, उप विभागीय अधिकारी यांच्या पदस्थापनेबाबतचे सदरहू आदेश, महाराष्ट्र
शासकीय कर्मचाऱ्यांच्या बदल्यांचे विनियमन व शासकीय कर्तव्य पार पाडताना होण्याऱ्या विलंबास प्रतिबंध
अधिनियम, २००५ मधील तरतुदीनुसार व सक्षम प्राधिकाऱ्याच्या मान्यतेने निर्गमित करण्यात येत आहेत.
३. संबंधित नियंत्रण अधिकाऱ्यांना कळविण्यात येते की, त्यांनी श्री. संजय विक्रम दहिफळे, उप विभागीय
अधिकारी यांना नवीन नेमणूकीच्या ठिकाणी तात्काळ रुजू करून घ्यावे.
४. श्री. संजय विक्रम दहिफळे, उप विभागीय अधिकारी यांनी नवीन पदाचा कार्यभार त्वरीत स्वीकारावा.
श्री. दहिफळे यांनी म.ना.से. (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे
यांच्या काळातील प्रदाने) नियम, १९८१ मधील नियमानुसार दिलेल्या पदग्रहण अवधीतच, पदस्थापनेच्या पदावर
रुजू होणे आवश्यक राहील. अन्यथा त्यांचा अनुपस्थितीचा कालावधी हा अकार्यदिन (dies non) म्हणून गणला
जाईल. तसेच, त्यांचे लक्ष महाराष्ट्र नागरी सेवा (वर्तणूक) नियम, १९७९, मधील नियम २३ कडे वेधण्यात येत
आहे. सदर नियमातील तरतूदी लक्षात घेता, त्यानी पदस्थापनेत बदल करण्यासाठी कुठल्याही स्वरुपाची
आवेदने सादर केल्यास ते शिस्तभंगाच्या कारवाईस पात्र ठरतील.
५. संबंधित नियंत्रण अधिकाऱ्यांना कळविण्यात येते की, त्यांनी श्री. दहिफळे, उप विभागीय अधिकारी यांचा
पदभार स्वीकारल्याचा दिनांक त्वरीत शासनास कळवावा. विहित कालावधीत संबंधीत अधिकारी रुजू न
झाल्यास, त्याबाबत शासनास त्वरीत अवगत करण्यात यावे, जेणेकरून संबंधीतांविरुध्द शिस्तभंगविषयक
कारवाई त्वरीत करणे शक्य होईल.
# Page 2
शासन आदेश क्रमांकः संकीर्ण-२०२४/प्र.क्र.१५१/सेवा-२ दि.१६.०७.२०२४
सदर शासन आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात