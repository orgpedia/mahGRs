# Page 1
सार्वजनिक बांधकाम विभाग, मंत्रालय (खुद्द) च्या कार्यासनांची पुनर्रचना करणेबाबत...
महाराष्ट्र शासन
सार्वजनिक बांधकाम विभाग
शासन निर्णय क्र:- ईएसटी - ११२२ / प्र.क्र.३४४/ प्रशा-०२
मादाम कामा रोड, हुतात्मा राजगुरु चौक
मंत्रालय, मुंबई:- ४०० ०३२.
दिनांक :- १५ नोव्हेंबर, २०२२.
वाचा:- १) शासन निर्णय, सार्वजनिक बांधकाम विभाग, क्रमांक इएसटी-१००१/प्र.क्र.३७/प्रशा-०२, दिनांक- २४/०१/२००६.
२) वित्त विभागाचे क्रमांक-पदनि-२०२२/प्र.क्र.०६/आपुक, दि. २३-०५-२०२२ चे पृष्ठांकन.
३) शासन निर्णय, सार्वजनिक बांधकाम विभाग, क्रमांक इएसटी-१११७/प्र.क्र.१३/प्रशा-०२, दिनांक-०४/११/२०२२.
प्रस्तावना :
नवीन पदनिर्मिती, पदांचे पुनरुज्जीवन व पदांचे आढावे इत्यादी प्रस्तावांची सखोल तपासणी
करण्यासाठी स्थापन केलेल्या उच्च स्तरीय सचिव समितीच्या दि. २९-०४-२०२२ रोजी झालेल्या बैठकीत
या विभागाचा आकृतिबंध मंजूर करण्यात आला आहे. सदर बैठकीत सार्वजनिक बांधकाम विभागाच्या
आकृतीबंधाचा आढावा घेण्यात येऊन त्यामध्ये अंतिमत: एकुण २६९ पदांच्या आकृतीबंधाला मान्यता
देण्यात आली आहे. विभागात सध्या अस्तित्वात असलेल्या ५२ कक्ष अधिकारी पदांपैकी ५ पदे कमी
करण्यात आली आहेत. त्यामध्ये तांत्रिक कक्ष अधिकारी यांची २ पदे आणि अतांत्रिक कक्ष अधिकारी यांची
३ पदे समाविष्ट आहेत. त्यानुषंगाने या विभागाचा सुधारीत आकृतिबंध दिनांक ०४-११-२०२२ रोजी च्या
शासन निर्णयान्वये निर्गमित करण्यात आलेला आहे. त्यानुसार विभागातील कार्यासनांची पुनर्रचना
करण्याची बाब विचाराधीन होती.
शासन निर्णय :
सार्वजनिक बांधकाम विभागाच्या सुधारीत आकृतिबंधानुसार विभागातील कक्ष अधिकारी
संवर्गातील एकुण ५ पदे कमी करण्याच्या अनुषंगाने प्रत्येक कार्यासनातील कामाचा आढावा घेऊन
खालीलप्रमाणे कार्यासनांचे विलिनीकरण करण्यात येत आहे:
# Page 2
शासन निर्णय क्रमांक: ईएसटी- ११२२ / प्र. क्र. ३४४ / प्रशा-०२
विभागातील अतांत्रिक कार्यासने :
-----------------------------------------------------------------------------------------------------------------------
| अ.क्र. | विलिनीकरण करावयाचे अतांत्रिक कार्यासनाचे नांव | ज्या कार्यासनामध्ये विलिनीकरण करावयाचे आहे त्या कार्यासनाचे नांव |
| १ | मिव्य - ०३ | मिव्य - ०२ |
| २ | अर्थ - ०५ | अर्थ-०४ |
| ३ | नियोजन- ०४ | यंबासा |
-----------------------------------------------------------------------------------------------------------------------
विभागातील तांत्रिक कार्यासने :
----------------------------------------------------------------------------------------------------------------------
| अ.क्र. | विलिनीकरण करावयाचे तांत्रिक कार्यासनाचे नांव | ज्या कार्यासनामध्ये विलिनीकरण करावयाचे आहे त्या कार्यासनाचे नांव |
| १ | रस्ते ०९-अ | रस्ते – ०९ |
| २ | रा.म. ०२ | रा.म.०१ |
----------------------------------------------------------------------------------------------------------------------
२. वरीलप्रमाणे कार्यासनांचे विलिनीकरण झाल्यानंतर विलिनीकरण झालेल्या कार्यासनांकडून खालीलप्रमाणे कार्यवाही करण्याबाबत निर्देश देण्यात येत आहेत :
१) विलिनीकरण झालेल्या कार्यासनातील कर्मचा-यांनी कार्यासनातील प्रकरण नोंदवही, संदर्भ नोंदवही, अनौपचारिक संदर्भ नोंदवही तसेच आवक जावक नोंदवही इत्यादींवरील नोंदी ३१ डिसेंबर,
२०२२ पर्यंत पुर्वीच्याच कार्यासनाच्या नावाने कराव्यात.
२) १ जानेवारी, २०२३ पासून विलिनीकरण झालेल्या कार्यासनाच्या नांवाने सर्व दस्तऐवजांची नोंद घेण्यात यावी.
३) विलिनीकरण झालेल्या अधिकारी / कर्मचारी यांची आसनव्यवस्था नोंदणी शाखेने करावी.
४) विलिनीकरण झालेल्या कार्यासनातील जुन्या नस्त्यांवरील फाईल क्रमांक बदलण्यात येऊ नयेत.
मात्र त्याच्या नोंदी स्वतंत्रपणे विलिनीकरण झालेल्या कार्यासनात ठेवण्यात याव्यात.
५) विलिनीकरण करण्यात आलेल्या कार्यासनातील निंदणीकरण झालेल्या नस्त्यांची अभिरक्षा नव्या कार्यासनाकडून करण्यात यावी.
३. वरीलप्रमाणे कार्यासनांच्या केलेल्या पुनर्रचनेनुसार विभागाची विषयसूची सुधारीत करण्यात येईल. पुनर्रचना केल्यामुळे अतिरिक्त ठरलेल्या अधिकारी आणि कर्मचारी यांच्या पदस्थापनेचे आदेश स्वतंत्रपणे निर्गमित करण्यात येतील.
पृष्ठ ३ पैकी २
# Page 3
शासन निर्णय क्रमांक: ईएसटी- ११२२ / प्र. क्र. ३४४ / प्रशा-०२
४. सुधारीत आकृतिबंधामुळे या विभागात असलेले शाखा अभियंता / कनिष्ठ अभियंता हे पद व्यपगत झाल्यामुळे त्या पदावर कार्यरत असलेल्या कर्मचा-याची क्षेत्रीय स्तरावर बदली करण्यात येईल. तसेच लघुटंकलेखक संवर्गातील पदे मृत घोषित केल्यामुळे या विभागात कार्यरत असलेले लघुटंकलेखकाचे पद सामान्य प्रशासन विभागाकडे वर्ग करण्यात येईल.
५. सुधारीत आकृतिबंधानुसार कार्यासनांची करण्यात आलेली पुनर्रचना तसेच कार्यासनातील अधिकारी आणि कर्मचारी यांचे पदनिहाय वाटप सोबतच्या विवरणपत्र - अ मध्ये दर्शविण्यात आलेले आहे.
६. सदरचे आदेश या शासन निर्णयाच्या दिनांकापासून लागू होतील.
# Page 4
# Page 5