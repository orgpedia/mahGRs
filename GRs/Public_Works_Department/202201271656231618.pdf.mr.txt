# Page 1
सातारा जिल्ह्यातील सातारा तालुक्यातील ग्रामीण मार्ग रस्ते प्रमुख जिल्हा मार्ग म्हणून दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक: रवियो-२०२१/प्र.क्र.१२० / नियोजन-२
मंत्रालय, मुंबई-४०० ०३२
दिनांक- २५ जानेवारी, २०२२.
पहावे :- १) मुख्य अभियंता, सार्वजनिक बांधकाम प्रादेशिक विभाग, पुणे यांचे पत्र जा.क्र.मुअ (पुणे)/का-२/रेशा/२४/२१५५/२०२१, दि.११/०५/२०२१.
२) मुख्य अभियंता, सार्वजनिक बांधकाम प्रादेशिक विभाग, पुणे यांचे पत्र
जा.क्र.मुअ(पुणे)/का-२/रेशा/२४/५७०३/२०२१, दि.१५/११/२०२१.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, पुणे यांनी संदर्भाधिन पत्रान्वये सातारा जिल्ह्यातील सातारा तालुक्यातील ग्रामीण मार्ग रस्ता प्रमुख जिल्हा मार्ग म्हणून दर्जोन्नत करणेबाबत प्रस्ताव शासनास सादर केलेला आहे. तसेच जिल्हा परिषद, सातारा यांनी सदर रस्ता दर्जोन्नत करणेबाबत मागणी केलेली आहे.
सदर रस्त्यावरील गावांची संख्या, लोकसंख्या, रस्त्याचा होणारा वापर तसेच जिल्हा परिषद, सातारा यांचा ठराव विचारात घेता, सदर रस्ता प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, पुणे यांचा प्रस्ताव व जिल्हा परिषद, सातारा यांचा ठराव विचारात घेऊन सातारा जिल्ह्यातील सातारा तालुक्यातील खालील रस्ता दर्जोन्नत करण्यात येत आहेत.
---------------------------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | सामाविष्ठ रस्त्याचा क्रमांक | साखळी क्रमांक व लांबी | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
| १. | प्र.जि.मा. ३१ (शिवाजीगनर) ते भाटमरळी मांडवे पिरेवाडी ते निवडुंगवाडी रस्ता. | ग्रामीण मार्ग- १७६ | (०/०० ते २/५००) २.५०० कि.मी. | १३.४०० कि.मी. | प्रमुख जिल्हा मार्ग-१४८ |
| ग्रामीण मार्ग-१७० | (०/०० ते ८/९००) ८.९०० कि.मी. |
| ग्रामीण मार्ग -१७१ | (०/०० ते २/०० ) २.०० कि.मी. |
|  | एकूण | १३.४०० कि.मी. |  |
---------------------------------------------------------------------------------------------------------------------------------------------------------------------
# Page 2
शासन निर्णय क्रमांकः रवियो-२०२१/प्र.क्र.१२०/नियोजन-२
परिणामी रस्ते विकास योजना २००१-२०२१ मधील सातारा जिल्ह्यातील प्रमुख जिल्हा मार्ग दर्जाच्या रस्त्यांच्या एकूण लांबीत १३.४०० कि.मी. ने वाढ होवून एकूण लांबी (३५१९.२५०+ १३.४००) म्हणजेच ३५३२.६५० कि.मी. इतकी तसेच ग्रामीण मार्ग रस्त्यांच्या एकूण लांबीत १३.४०० कि.मी. ने घट होवून एकूण लांबी (६७३९.९३०-१३.४००) म्हणजेच ६७२६.५३० कि.मी. इतकी होईल.