# Page 1
सार्वजनिक बांधकाम विभागाच्या
अखत्यारितील रस्ते, पुल व इमारती
च्या कामांची पाहणी करणेबाबत
मार्गदर्शक सुचना.
महाराष्ट्र शासन
सार्वजनिक बांधकाम विभाग
शासन परिपत्रक क्रमांक-संकिर्ण २०२४/प्र.क्र.७३/रस्ते-१
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक : ०४/०२/२०२५
वाचा :- शासनाचे समक्रमांकाचे दि.१६.०८.२०२४ चे परिपत्रक.
प्रस्तावना :-
सार्वजनिक बांधकाम विभागाच्या अखत्यारीतील रस्ते, पुल व इमारतींच्या बांधकामाबाबत
तसेच देखभाल/दुरुस्तीबाबत शासनाकडून वेळोवेळी मार्गदर्शक सुचना निर्गमित करण्यात आल्या
आहेत. सा.बां.विभागाच्या अखत्यारीतील कामांना भेट देऊन पाहणी करण्यासाठी शासनाच्या
समक्रमांकाच्या दि.१६.०८.२०२४ च्या परिपत्रकान्वये क्षेत्रीय अधिका-यांना मार्गदर्शक सुचना
निर्गमित करण्यात आल्या आहेत. तथापि, सदर सुचनांमधील मुद्दा क्र.२ (कामांची पाहणी व अहवाल
सादर करणे) मधील सुचनांचे पालन होत नसल्याची बाब शासनाच्या निदर्शनास आली आहे.
त्यानुषंगाने क्षेत्रीय अधिका-यांना सविस्तर सुचना निर्गमित करण्याची बाब शासनाच्या विचाराधीन
होती.
शासन परिपत्रक :-  शासनाच्या समक्रमांकाच्या दि.१६.०८.२०२४ च्या परिपत्रकात मध्ये नमूद सर्व सुचनांची
काटेकोरपणे अंमलबजावणी करावी.
 विभागांतर्गत कामांची गुणवत्ता राखणेसाठी संबंधित मुख्य अभियंता, अधीक्षक अभियंता व
कार्यकारी अभियंता यांनी त्यांच्या अखत्यारीतील रस्ते, पुल व इमारतींच्या कामांची पाहणी
खालील नमुद वारंवारीतेनुसार करण्याची दक्षता घ्यावी.
मुख्य अभियंता यांनी प्रत्येक आठवड्यात किमान दोन दिवस पाहणी करावी.
अधीक्षक अभियंता यांनी प्रत्येक आठवड्यात किमान दोन दिवस पाहणी करावी.
कार्यकारी अभियंता यांनी प्रत्येक आठवड्यात किमान तीन दिवस पाहणी करावी.
सदर दौऱ्यादरम्यान संबंधितांनी आपल्या अधिनस्त अधिकारी/कर्मचा-यांना तसेच
आवश्यकतेनुसार संबंधित कंत्राटदारास सुचना कराव्यात व सदर सुचनांच्या अनुषंगाने
करण्यात आलेल्या कार्यवाहीचा अहवाल शासनास सादर करावा.
 कार्यकारी अभियंता यांनी पाहणी अहवाल अधीक्षक अभियंता यांचेकडे, अधीक्षक अभियंता
यांनी पाहणी अहवाल मुख्य अभियंता यांचेकडे व मुख्य अभियंता यांनी पाहणी अहवाल
शासनाकडे सादर करावेत.
# Page 2
शासन परिपत्रक क्रमांकः संकिर्ण २०२४/प्र.क्र.७३/रस्ते-१
 मुख्य अभियंता यांनी त्यांच्या कार्यक्षेत्रातील पाहणी अहवालांचा गोषवारा प्रत्येक महिन्याच्या
५ तारखेला शासनाने उपलब्ध करून दिलेल्या प्रपत्रात शासनास
statusofroads.pwd२०२४@gmail.com वर सादर करावा.
 शासनाच्या समक्रमांकाच्या दि.१६.०८.२०२४ च्या परिपत्रकात नमूद सर्व मार्गदर्शक सुचना व
सदर परिपत्रकातील मार्गदर्शक सुचना यांच्या अंमलबजावणीत संबंधित क्षेत्रीय अधिकारी
कुचराई करणार नाही याची सर्वतोपरी जबाबदारी मुख्य अभियंता यांची राहील, याची कृपया
नोंद घ्यावी. सदर कामात हलगर्जी/कुचराई करणा-या अधिका-यांवर शिस्तभंगविषयक
कारवाई करण्यात येईल याची कृपया नोंद घ्यावी.
वरील सुचना सार्वजनिक बांधकाम विभागाच्या अखत्यारीतील रस्ते, पुल, इमारती व
राष्ट्रीय महामागांना लागू राहतील.
सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर