# Page 1
कार्यकारी अभियंता, दक्षता व गुणनियंत्रण विभाग, नांदेड तसेच जिल्हा व क्षेत्रिय प्रयोगशाळा, नांदेड अशी दोन कार्यालये स्थापन करण्याबाबत.
महाराष्ट्र शासन
सार्वजनिक बांधकाम विभाग,
शासन निर्णय क्र. ईएसटी-२०२१/प्र.क्र.५२/प्रशासन-१
मंत्रालय, मुंबई-४०० ०३२.
दिनांक :- ०१ सप्टेंबर, २०२१
प्रस्तावना :
औरंगाबाद प्रादेशिक विभागाचे विस्तृत क्षेत्र पाहता, प्रादेशिक विभागांतर्गत मोठया प्रमाणावर
कामे प्रगतीपथावर असून, प्रगतीपथावरील कामांची गुणवत्ता राखणे व कामे दर्जेदार होण्याच्या अनुषंगाने
कार्यान्वयनासाठी कार्यकारी अभियंता, दक्षता व गुणनियंत्रण विभाग, नांदेड तसेच जिल्हा व क्षेत्रिय
प्रयोगशाळा, नांदेड अशी दोन कार्यालये स्थापन करण्याची बाब शासनाच्या विचाराधीन होती.
शासन निर्णय:
नांदेड येथे कार्यकारी अभियंता, दक्षता व गुणनियंत्रण विभाग, नांदेड तसेच जिल्हा व क्षेत्रिय
प्रयोगशाळा, नांदेड अशी दोन कार्यालये नव्याने स्थापन करण्यास मान्यता देण्यात येत आहे. त्याकरीता
कार्यकारी अभियंता, गुणनियंत्रण, औरंगाबाद (मुख्यालय औरंगाबाद) येथील कार्यकारी अभियंता या दोन
पदांपैकी एक पद नांदेड येथे नव्याने निर्माण करण्यात येणाऱ्या कार्यकारी अभियंता, दक्षता व गुणनियंत्रण
विभाग, नांदेड (मुख्यालय नांदेड) या कार्यालयासाठी स्थलांतरीत करण्यात येत आहे.
२. कार्यकारी अभियंता, दक्षता व गुणनियंत्रण विभाग, नांदेड या नव्याने स्थापन करण्यात येणाऱ्या
कार्यालयासाठी सद्य:स्थितीत उप कार्यकारी अभियंता, नांदेड व उप कार्यकारी अभियंता देगलूर ही दोन
पदे स्थलांतरीत करण्यात येत आहेत.
३. नांदेड येथे नव्याने स्थापन करण्यात येणाऱ्या कार्यकारी अभियंता, दक्षता व गुणनियंत्रण विभाग,
नांदेड तसेच जिल्हा व क्षेत्रिय प्रयोगशाळा, नांदेड या दोन्ही कार्यालयांसाठी कार्यकारी अभियंता व उप
कार्यकारी अभियंता ही पदे वगळता सदर कार्यालयासाठी लागणारी इतर पदे मुख्य अभियंता, सार्वजनिक
बांधकाम प्रादेशिक विभाग, औरंगाबाद यांनी उपलब्ध करुन द्यावीत.
# Page 2
शासन निर्णय क्रमांक: ईएसटी-२०२१/प्र.क्र.५२/प्रशासन-१
४. कार्यकारी अभियंता, दक्षता व गुणनियंत्रण विभाग, नांदेड तसेच जिल्हा व क्षेत्रिय प्रयोगशाळा,
नांदेड ही दोन्ही कार्यालये सद्य:स्थितीत मुख्य अभियंता, सार्वजनिक बांधकाम प्रादेशिक विभाग,
औरंगाबाद या कार्यालयाच्या संनियंत्रणाखाली राहील.
५. कार्यकारी अभियंता, दक्षता व गुणनियंत्रण विभाग, नांदेड यांना कार्यकारी अभियंता, दक्षता व
गुणनियंत्रण विभाग, नांदेड तसेच जिल्हा व क्षेत्रिय प्रयोगशाळा, नांदेड या दोन्ही कार्यालयांसाठी या
शासन निर्णयाद्वारे -कार्यालय प्रमुख• तसेच आहरण व संवितरण अधिकारी म्हणून घोषित करण्यात येत
आहे. कार्यालय प्रमुख ( कार्यकारी अभियंता ) हे दक्षता व गुणनियंत्रण विभाग, नांदेड हे कार्यालय
प्रमुखाच्या सर्व जबाबदा-या (उदा. वेतन अदायगी, देयके अदायगी, सेवा व वित्त विषयक बाबी इ.) पार
पाडतील.
६. नांदेड येथील नवनिर्मित विभागीय कार्यालयासाठी नवीन वाहन तसेच प्रयोगशाळेसाठी साहित्य
खरेदीबाबत अधिक्षक अभियंता, सार्वजनिक बांधकाम मंडळ, नांदेड यांनी त्याच्या स्तरावर कार्यवाही
करावी.
७. नांदेड येथे नव्याने स्थापन करण्यात येणाऱ्या दोन्ही कार्यालयासाठी आवश्यकतेनुरुप जागा तसेच
आवश्यक असणारी वर्ग-४ संवर्गातील पदे कंत्राटी पद्धतीने अधीक्षक अभियंता, सार्वजनिक बांधकाम
मंडळ, नांदेड यांनी उपलब्ध करुन द्यावीत.
# Page 3