# Page 1
विनंती बदल्या
मुख्य अभियंता, सार्वजनिक बांधकाम प्रादेशिक विभाग, अमरावती अंतर्गत कार्यरत असलेले सहायक अभियंता श्रेणी-२/ शाखा अभियंता/ कनिष्ठ अभियंता (स्थापत्य)
महाराष्ट्र शासन
सार्वजनिक बांधकाम विभाग,
शासन आदेश क्र. बदली-२०२१/प्र.क्र.२५९ (६)/सेवा-३,
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : ३० ऑगस्ट, २०२१
शासन आदेश
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना होणाऱ्या विलंबास प्रतिबंध अधिनियम, २००५ मधील कलम ४ (४) व ४ (५) मधील तरतुदीनुसार सोबतच्या विवरणपत्रात दर्शविलेल्या सार्वजनिक बांधकाम विभागातील सहायक अभियंता श्रेणी-२/शाखा अभियंता / कनिष्ठ अभियंता (स्थापत्य) यांच्या प्रशासकीय कारणास्तव तसेच त्यांनी केलेल्या विनंतीनुसार मुदतपूर्व विनंती बदली करण्यात येत आहे.
२. मुख्य अभियंता, सार्वजनिक बांधकाम प्रादेशिक विभाग, अमरावती यांनी बदली करण्यात आलेल्या अभियंत्यांना तात्काळ कार्यमुक्त करावे. विवरणपत्रात नमूद केलेल्या ज्या अभियंत्यांची सविस्तर पदस्थापना दर्शविण्यात आली आहे, त्या अभियंत्यांनी सविस्तर पदस्थापनेच्या पदावर तात्काळ रुजू व्हावे. तसेच, ज्या अभियंत्यांची सार्वजनिक बांधकाम मंडळांतर्गत पदस्थापना दर्शविण्यात आली आहे, त्या अभियंत्यांचे सविस्तर नियुक्तीचे आदेश संबंधित मुख्य अभियंता यांनी तात्काळ निर्गमित करावेत. विवरणपत्रात नमूद केलेल्या अभियंत्याची मुख्य अभियंता स्तरावर बदली करण्यात आली असल्यास मुख्य अभियंत्यांचे बदली आदेश रद्द समजण्यात यावेत. बदली करण्यात आलेल्या अभियंत्यांच्या रुजू अहवाल संबंधीत मुख्य अभियंता यांनी शासनास १५ दिवसांत सादर करावा.
३. विवरणपत्रात नमूद केलेल्या अभियंत्यांनी नवीन पदाचा कार्यभार त्वरीत स्विकारुन अनधिकृतरित्या गैरहजर राहू नये. अन्यथा, त्यांची अनुपस्थिती अनधिकृत गैरहजेरी म्हणून समजण्यात येईल व विनावेतन करण्यात येईल व त्यामुळे सेवेत खंड पडण्याची शक्यता देखील नाकारता येणार नाही, याची जाणीव संबंधित अभियंत्यांना करुन देण्यात येत आहे. तसेच, त्यांचे लक्ष सामान्य प्रशासन विभाग, शासन परिपत्रक क्र. सीडीआर-१०८२/२५६७/२८/अकरा, दिनांक ३०.०८.१९८२ कडे वेधण्यात येत असून सदर परिपत्रकान्वये दिलेल्या सूचना लक्षात घेता, त्यांनी बदली रद्द करण्यासाठी कुठल्याही स्वरुपाची आवेदने सादर केल्यास ते शिस्तभंगविषयक कारवाईस पात्र ठरतील, याचीही नोंद घेण्यात यावी.
# Page 2
शासन आदेश क्रमांकः बदली-२०२१/प्र.क्र.२५९ (६)/सेवा-३,
४. संबंधित नियंत्रण अधिकाऱ्यांना कळविण्यात येते की, त्यांनी पदमुक्त व पदमोचक कर्मचाऱ्यांनी पदभार सोडल्याचा व स्विकारल्याचा दिनांक त्वरीत शासनास कळवावा. विहीत कालावधीत संबंधित कर्मचारी बदलीच्या ठिकाणी रुजू न झाल्यास, सामान्य प्रशासन विभागाच्या दि.०९.०७.२०२१ च्या शासन निर्णयानुसार अनुपस्थितीचा कालावधी अकार्य दिन (Non dies) गणण्यात यावा. तसेच, कर्मचाऱ्यांच्या अनुपस्थितीबाबत शासनास त्वरित अवगत करण्यात यावे, जेणेकरुन संबंधितांविरुध्द शिस्तभंगविषयक कारवाई त्वरित करणे शक्य होईल. महाराष्ट्र नागरी सेवा (रजा) नियम, १९८१ मधील नियम ३०(सी) नुसार बदली झालेल्या अधिकाऱ्यांचे रजेचे अर्ज स्विकारु नयेत/मंजूर करु नयेत.
# Page 3
# Page 4
# Page 5
# Page 6