# Page 1
श्रीसंदिप . विठ्ठल सोनवणे यांना सहायक अभियंता श्रेणी-१ (स्था) या धारणाधिकार असलेल्या पदावर परत येण्यास मान्यता देण्याबाबत
महाराष्ट्र शासन
सार्वजनिक बांधकाम विभाग
शासन निर्णय क्रमांकः राजीना २०१८/प्र.क्र.१८/सेवा-२
मादाम कामा मार्ग, हुतात्मा राजगुरु चौक
मंत्रालय, मुंबई ४०० ०३२.
तारीख: २०.६.२०१८
प्रस्तावना -
श्री. संदिप विठ्ठल सोनवणे यांची शासन निर्णय क्र. जीएबी २०१०/प्र.क्र.१२१/सेवा-२, दिनांक १०.८.२०१० अन्वये महाराष्ट्र लोकसेवा आयोगाने केलेल्या शिफारशीनुसार सहायक अभियंता श्रेणी-१ या पदावर दोन वर्षाच्या परिविक्षाधीन कालावधीसाठी नेमणूक करण्यात आली होती. त्यानुसार श्री.सोनवणे हे महाराष्ट्र अभियांत्रिकी प्रशिक्षण प्रबोधिनी, नाशिक येथे प्रशिक्षणाकरिता दिनांक १.९.२०१० रोजी हजर झाले. श्री. सोनवणे यांनी दोन वर्षाचा परिविक्षाधीन कालावधी समाधानकारकरित्या पूर्ण केल्यामुळे, शासन निर्णय, दिनांक ४.११.२०१५ अन्वये त्यांचा परिविक्षाधीन कालावधी पूर्ण करण्यात येऊन, त्यांची सहायक अभियंता श्रेणी-१ या पदावरील सेवा दीर्घ मुदतीसाठी पुढे चालू ठेवण्याचा निर्णय घेण्यात आला.
शासन सेवेत कार्यरत असताना श्री. संदिप सोनवणे, सहायक अभियंता श्रेणी-१ यांनी केंद्रिय लोकसेवा आयोगामार्फत घेण्यात आलेली नागरी सेवा परिक्षा उत्तीर्ण झाल्यामुळे त्यांची निवड भारतीय सीमा शुल्क तथा केंद्रीय उत्पादन शुल्क सेवेत झाली होती. सदर सेवेच्या प्रशिक्षणास श्री.सोनवणे यांना दिनांक २९.८.२०१६ पासून जावयाचे असल्याने त्यांना दिनांक २५.८.२०१६ ( मध्यान्होत्तर) पासून शासनाच्या सेवेतून कार्यमुक्त करण्यात येत असल्याबाबतचे आदेश दिनांक २४.८.२०१६ व दिनांक.१०.४.२०१८ रोजी निर्गमित करण्यात आले.
तद्नंतर श्री.सोनवणे यांनी त्यांच्या दिनांक १८.४.२०१८ रोजीच्या पत्रान्वये सहायक अभियंता श्रेणी १ या मूळ पदावर रुजू होण्यासाठी विनंती केली होती. श्री. सोनवणे यांची नियुक्ती Indian Customs and Central Excise Service, Group - A मध्ये on provisional basis व सध्या परिविक्षाधीन असल्याने म्हणजेच त्यांनी Indian Customs and Central Excise Service, Group-A या पदावर स्थायी कर्मचारी म्हणून धारणाधिकार संपादित केला नाही. तसेच सदर पदाचा परिविक्षाधीन कालावधी पूर्ण झालेला नाही.
त्यामुळे त्यांचा सार्वजनिक बांधकाम विभागांतर्गत सहायक अभियंता श्रेणी - १ या पदावरील धारणाधिकार कायम असल्याने महाराष्ट्र नागरी सेवा (सेवेच्या सर्वसाधारण शर्ती) नियम, १९८१ मधील नियम २२ ते २६ मधील तरतुदीनुसार या विभागाच्या सहायक अभियंता श्रेणी-१, गट-अ या पदावर रुजू करण्याचा निर्णय घेण्यात आला आहे.
# Page 2
शासन आदेश क्रमांक:राजीना २०१८/प्र.क्र.१८/सेवा-२, दिनांक २०.६.२०१८
शासन आदेश -
श्री.संदिप विठ्ठल सोनवणे यांनी सार्वजनिक बांधकाम विभागांतर्गत सहायक अभियंता श्रेणी-१ या मूळ पदावर रूजू करून घेण्याबाबत विनंती केली होती. श्री. संदिप सोनवणे यांचा सहायक अभियंता श्रेणी-१ या पदावरील धारणाधिकार कायम असल्याने त्यांना सदर पदावर रुजू करून घेण्याचा निर्णय घेतला असून खालील तक्त्यात त्यांच्या नावासमोर दर्शविल्याप्रमाणे त्यांची पदस्थापना करण्यात येत आहे.
-----------------------------------------------------------------------------------
|  | अ.क्र. |  |  | अधिकाऱ्याचे नांव |  |  | पदस्थापनेचे ठिकाण |  |  | अभिप्राय |  |
|  |  |  |  |
|  | १ |  |  | श्री. संदिप विठ्ठल सोनवणे |  |  | जिल्हा परिषद बांधकाम उप |  |  | रिक्त पदावर पदस्थापना |  |
|  |  | विभाग,मालेगांव |  |
-----------------------------------------------------------------------------------
श्री.सोनवणे यांनी सध्या कार्यरत असलेल्या पदावरून कार्यमुक्त झाल्यानंतर तात्काळ जिल्हा परिषद बांधकाम उप विभाग, मालेगांव येथे रुजू व्हावे व पदभार स्वीकारल्याचा दिनांक शासनास सादर करावा.
# Page 3