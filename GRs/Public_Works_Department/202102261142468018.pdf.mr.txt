# Page 1
कोव्हिड-१९ संबंधित कर्तव्य बजावत असताना कोव्हिड-१९ मुळे मृत्यू पावलेल्या कर्मचाऱ्यांना सानुग्रह सहाय्य मंजुर करण्याबाबत.
दिवंगत श्री. पांडुरंग महादेव कांबळे, मुकादम
महाराष्ट्र शासन
सार्वजनिक बांधकाम विभाग
शासन आदेश क्रमांक: संकिर्ण-२०२०/प्र.क्र.५६/रोआ-१
मादाम कामा रोड, हुतात्मा राजगुरु चौक,
मंत्रालय,मुंबई-४०० ०३२
दिनांक :- २५ फेब्रुवारी, २०२१.
संदर्भ:- १) शासन निर्णय वित्त विभाग.क्र. संकीर्ण २०२०/प्र.क्र.४/व्यय-९, दिनांक २९.०५.२०२०.
२) अधीक्षक अभियंता, सार्वजनिक बांधकाम मंडळ, सोलापूर यांचे क्र. पीडब्लयूसी/आ-४/ कालेलकर/२७६३/२०२०, दिनांक ६.११.२०२० चे पत्र.
३) श्रीमती रंजना पांडुरंग कांबळे यांचा दिनांक १४.०९.२०२० चा अर्ज.
शासन आदेश :
संदर्भ क्र.१ येथील वित्त विभाग शासन निर्णय, दिनांक २९ मे, २०२० अन्वये कोव्हिड-१९ संबंधित कर्तव्य बजावतांना कोव्हिडमुळे मृत्यू होणाऱ्या कर्मचाऱ्यांना विमा कवच / सानुग्रह सहाय्य लागू करण्याबाबत निर्णय घेण्यात आला आहे.
२. सोलापूर जिल्हयातील माळशेज तालुक्यात कोरोना विषाणू (कोव्हिड–१९) चा प्रादुर्भाव रोखण्यासाठी जिल्हाधिकारी तथा जिल्हा आपत्ती व्यवस्थापन प्राधिकरण, सोलापूर यांचे आदेश क्र. २०२० / मशा/कार्या/ नैआ/जिनिक/प्र.क्र.२४/आरआर-२६२, दिनांक २०.०३.२०२० अन्वये जिल्हास्तरीय विविध कार्यालयासाठी “अलगीकरणकक्ष (Quarantine Cell) ” निर्माण करण्यात आले होते. त्यानुसार उप अभियंता, सार्वजनिक बांधकाम विभाग उपविभाग क्र. १, अकलुज, ता. माळशिरस, जि. सोलापूर यांनी त्यांचे दिनांक २३.०७.२०२० च्या पत्रान्वये त्यांच्या आस्थापनेवरील श्री. पांडुरंग महादेव कांबळे, मुकादम यांच्या सेवा जिल्हाधिकारी कार्यालय सोलापूर तथा जिल्हा आपत्ती व्यवस्थापन प्राधिकरण, सोलापूर अंतर्गत माळशिरस तालुक्यात श्री.जी.एम.कर्णवर पाटील, कनिष्ठ अभियंता यांना कोरोनाविषयक कामकाजात सहाय्य करण्यासाठी ग्रामीण रुग्णालय माळशिरस येथील कोव्हीड केअर सेंटर मध्ये दिनांक २३.०७.२०२० पासून अधिग्रहित करण्यात आल्या होत्या. दिवंगत श्री. कांबळे यांना कोरोनाविषयक मदत कार्याच्या कर्तव्यावर असताना त्यांना कोरोनाची लागण झाल्याने उपचारासाठी अकलुज कोव्हीड हॉस्पिटल, अकलूज मध्ये त्यांना दिनांक ८.०९.२०२० रोजी दाखल करण्यात आले. तद्नंतर उपचारादरम्यान श्री.कांबळे यांचे दिनांक ११.०९.२०२० रोजी निधन झाले आहे.
३. श्री.जी.एम.कर्णवर पाटील, कनिष्ठ अभियंता यांनी दिनांक १४.०९.२०२० रोजीच्या पत्रान्वये दिवंगत श्री. कांबळे हे त्यांच्या मार्गदर्शनाखाली कोरोना विषयक मदत कार्याच्या कर्तव्यावर असताना त्यांचे कोरोना प्रादुर्भावामुळे दिनांक ११.०९.२०२० रोजी निधन झाल्याचे कळविले आहे.
# Page 2
शासन आदेश क्रमांकः संकिर्ण-२०२०/प्र.क्र.५६/रोआ-१
४. दिवंगत श्री.पांडुरंग महादेव कांबळे यांना कोव्हिड-१९ या विषाणूची लागण होऊन त्यांचा मृत्यू झाला असल्याचे, अकलुज कोव्हीड हॉस्पिटल, अकलुज यांनी दिनांक १३.०९.२०२० अन्वये प्रमाणित केले आहे.
तसेच दिवंगत श्री. पांडुरंग महादेव कांबळे यांचे दिनांक ११.०९.२०२० रोजी निधन झाल्याचा दाखला ग्राम पंचायत अकलूज, ता. माळशिरस, जि. सोलापूर कार्यालयाने दिनांक १६.०९.२०२० रोजी दिला आहे.
५. शासन निर्णय वित्त विभाग क्र. संकीर्ण २०२०/प्र.क्र.४/व्यय-९, दिनांक २९.०५.२०२० मधील तरतुदीनुसार दिवंगत श्री.पांडुरंग महादेव कांबळे यांच्या वारसांस म्हणजे त्यांची पत्नी श्रीमती रंजना पांडुरंग कांबळे यांना रुपये ५०.०० लक्ष रकमेचे सानुग्रह सहाय्य मंजूर करण्यास शासनाची मान्यता देण्यात येत आहे.
६. प्रस्तुत प्रस्तावावरील खर्च खाली नमूद लेखाशीर्षाखालील मंजूर अनुदानातून भागविण्यात येईल.
“मागणी क्र.एच-६, २०५९ सार्वजनिक बांधकामे, ८०-सर्वसाधारण, ००१- संचालन व प्रशासन, (१८) अधीक्षक अभियंता, सार्वजनिक बांधकाम मंडळ, सोलापूर, (१८) (०२) कार्यान्वयन (अनिवार्य) (२०५९१२०९) लेखाशिर्षांतर्गत १३ कार्यालयीन खर्च”