# Page 1
रत्नागिरी व सिंधुदुर्ग जिल्ह्यातील रेल्वे स्टेशनला जोडणारे रस्ते ग्रामीण मार्ग म्हणून रस्ते विकास योजना सन २००१ - २१ मध्ये समाविष्ट करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०२३/प्र.क्र.४८/ नियोजन-२
मंत्रालय, मुंबई-४०० ०३२
दिनांक- १० मार्च, २०२३.
पहावे :– १) मुख्य अभियंता, सार्वजनिक बांधकाम प्रादेशिक विभाग, कोंकण यांचे पत्र जा.क्र./मुअ(को)/रेखाचित्र शाखा/दर्जोन्नती/६९५, दिनांक २२/०२/२०२२.
प्रस्तावना : मुख्य अभियंता, सार्वजनिक बांधकाम प्रादेशिक विभाग, कोंकण यांनी संदर्भाधिन पत्रान्वये रत्नागिरी व सिंधुदुर्ग जिल्ह्यातील संगमेश्वर, राजापूर, चिपळूण,खेड व कणकवली, कुडाळ, सावंतवाडी तालुक्यातील रेल्वे स्टेशनला जोडणारे रस्ते ग्रामीण मार्ग म्हणून रस्ते विकास योजना सन २००१-२१ मध्ये समाविष्ट करणेबाबत प्रस्ताव शासनास सादर केलेला आहे. तसेच मुख्य कार्यकारी अधिकारी तथा प्रशासक, जिल्हा परिषद, सिंधुदुर्ग व मुख्य कार्यकारी अधिकारी तथा प्रशासक, जिल्हा परिषद, रत्नागिरी यांनी सदर रस्ते दर्जोन्नत करणेबाबत मागणी केलेली आहे.
सदर रस्त्यांवरील गावांची संख्या, लोकसंख्या, रस्त्याचा होणारा वापर तसेच मुख्य कार्यकारी अधिकारी तथा प्रशासक, जिल्हा परिषद, सिंधुदुर्ग व मुख्य कार्यकारी अधिकारी तथा प्रशासक, जिल्हा परिषद, रत्नागिरी यांची मागणी विचारात घेता, तसेच कोंकण रेल्वे स्टेशनला जोडणाऱ्या कोंकण रेल्वेच्या अखत्यारित केलेल्या पोहोच / जोड रस्त्यांची सुधारणा करुन त्यांची देखभाल व दुरुस्ती सार्वजनिक बांधकाम विभागामार्फत करणे या प्रयोजनासाठी कोंकण रेल्वे कार्पोरेशन लि. (KRCL) व सार्वजनिक बांधकाम विभाग, महाराष्ट्र शासन यांच्या दरम्यान दि.२३.०१.२०२३ रोजी झालेल्या सामंजस्य कराराच्या Memorandum of Understanding (MOU) अनुषंगाने सदर रस्ते ग्रामीण मार्ग म्हणून रस्ते विकास योजना सन २००१-२१ मध्ये समाविष्ट करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, कोंकण यांचा प्रस्ताव व मुख्य कार्यकारी अधिकारी तथा प्रशासक, जिल्हा परिषद, सिंधुदुर्ग व मुख्य कार्यकारी अधिकारी तथा प्रशासक, जिल्हा परिषद, रत्नागिरी यांची मागणी तसेच कोंकण रेल्वे कार्पोरेशन लि. (KRCL) व सार्वजनिक बांधकाम विभाग, महाराष्ट्र शासन यांच्या दरम्यान झालेला सामंजस्य करार विचारात घेऊन रत्नागिरी व सिंधुदुर्ग जिल्ह्यातील संगमेश्वर, राजापूर, चिपळूण,खेड व कणकवली, कुडाळ, सावंतवाडी तालुक्यातील रेल्वे स्टेशनला जोडणारे रस्ते एक विशेष बाब म्हणून ग्रामीण मार्ग म्हणून रस्ते विकास योजना सन २००१-२१ मध्ये समाविष्ट करण्यात येत आहेत.
# Page 2
शासन निर्णय क्रमांकः रवियो-२०२३/प्र.क्र.४८ / नियोजन-२
----------------------------------------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | सामाविष्ठ रस्त्याचा क्रमांक | साखळी क्रमांक व लांबी | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
| १. | राष्ट्रीय महामार्ग क्र.६६ ते संगमेश्वर रेल्वे स्टेशन रस्ता. ( ता. संगमेश्वर) | योजनाबाह्य | (०/०० ते ०/२६०) ०.२६० कि.मी. | ०.२६० कि.मी. | ग्रामीण मार्ग क्र-४२७ |
| २. | राष्ट्रीय महामार्ग क्र.१६६ ते रत्नागिरी रेल्वे स्थानक रस्ता. (ता. रत्नागिरी) | योजनाबाह्य | (०/०० ते ०/२६०) ०.२६० कि.मी. | ०.२६० कि.मी. | ग्रामीण मार्ग क्र-४८५ |
| ३. | राजापूर केळवली जवळेथर केंब्रादकवीखिंड आजीवली रस्ता राजापूर रोड रेल्वे स्टेशन शाखेसह. (ता. राजापूर) | योजनाबाह्य | (०/०० ते ०/२००) ०.२०० कि.मी. | ०.२०० कि.मी. | ग्रामीण मार्ग क्र-४३२ |
| ४. | कणकवली कनेडी फोंडा रस्ता रा.मा. १८१ ते कणकवली रेल्वे स्थानकाकडे जाणारा रस्ता.(ता. कणकवली) | योजनाबाह्य | (०/०० ते ०/४०० ) ०.४०० कि.मी. | 0.800 कि.मी. | ग्रामीण मार्ग क्र-४६९ |
| ५. | प्रजिमा ४२ ते कुडाळ रेल्वे स्टेशनकडे जोडरस्ता.(ता. कुडाळ) | योजनाबाह्य | (०/०० ते ०/२६०) ०.२६० कि.मी. | ०.२६० कि.मी. | ग्रामीण मार्ग क्र-५५२ |
| ६. | रा.मा. १८५ ते सावंतवाडी मळगंव रेल्वे स्टेशनकडे जाणारा रस्ता (ता. सावंतवाडी) | योजनाबाह्य | (०/०० ते ०/२००) ०.२०० कि.मी. | ०.२०० कि.मी. | ग्रामीण मार्ग क्र-४२१ |
|  | एकूण | १.९२० कि.मी. |  |
----------------------------------------------------------------------------------------------------------------------------------------------------------------------------------
परिणामी रस्ते विकास योजना २००१-२०२१ मधील रत्नागिरी जिल्ह्यातील ग्रामीण मार्ग रस्त्यांच्या एकूण लांबीत १.०६० कि.मी. ने वाढ होवून (६५५३.१०० +१.०६०) म्हणजेच ६५५४.१६० कि.मी. इतकी होईल.
परिणामी रस्ते विकास योजना २००१-२०२१ मधील सिंधुदुर्ग जिल्ह्यातील ग्रामीण मार्ग रस्त्यांच्या एकूण लांबीत ०.८६० कि.मी. ने वाढ होवून (५१९७.२६८+०.८६०) म्हणजेच ५१९८.१२८ कि.मी. इतकी होईल.
पृष्ठ ३ पैकी २
# Page 3
शासन निर्णय क्रमांकः रवियो-२०२३/प्र.क्र.४८ / नियोजन-२