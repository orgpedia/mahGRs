# Page 1
मा.न्यायमूर्ती, उच्च न्यायालय यांच्या शासकीय निवासस्थान फर्निचर पुरविणेबाबतच्या प्रमाणकास सुधारणा करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः बीडीजी २०१७/प्र.क्र.३१/इमारती-१
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
तारीख: १४ जून, २०२३
वाचा - १) शासन निर्णय क्रमांक: एफआरटी १०९३/प्र.क्र.८७७/इमारती-१, दि.१.८.१९९६.
२) शासन निर्णय क्रमांकः बीडीजी २०१७/प्र.क्र.३१/इमारती-१, दि.८.६.२०१७.
प्रस्तावना : मा.न्यायमूर्ती, उच्च न्यायालय यांच्या शासकीय निवासस्थानात फर्निचर, इलेक्ट्रीकल वस्तू तसेच दैनंदिन उपयोगाचे इतर घरगुती सामान इत्यादींच्या देखभाल व दुरुस्तीवरील खर्चाची वार्षिक मर्यादा संदर्भ क्र.१ अन्वये रु.२५,०००/- वरुन रु.४०,०००/- इतकी वाढविण्यात आली होती. तदनंतर, वेळोवेळी होणारी भाववाढ विचारात घेऊन, संदर्भ क्र. २ अन्वये उक्त वार्षिक मर्यादा रु.४०,०००/- वरुन रु.५०,०००/- इतकी वाढविण्यात आली आहे.
शासन निर्णय : आता, कालानुरुप झालेली भाववाढ विचारात घेऊन, मा. न्यायमूर्ती, उच्च न्यायालय यांच्या शासकीय निवासस्थानात फर्निचर, इलेक्ट्रीकल वस्तू तसेच दैनंदिन उपयोगाचे इतर घरगुती सामान इत्यादींच्या देखभाल व दुरुस्तीवरील खर्चाची वार्षिक मर्यादा रु.५०,०००/- वरुन रु.६०,०००/- इतकी वाढविण्यात येत आहे.
संदर्भ क्र.१ येथील शासन निर्णयातील इतर अटी व शर्ती हया पूर्वीप्रमाणेच लागू राहतील.
सदर शासन निर्णय वित्त विभागाच्या अनौपचारिक संदर्भ क्र.१२४०/व्यय ५, दि.२५.१.२०२३ नुसार दिलेल्या सहमतीने निर्गमित करण्यात येत आहे.
# Page 2