# Page 1
ज्या कंत्राटदारांकडे इतर राज्यातील नोंदणीकृत यंत्रसामुग्री असेल त्यांनाही निविदा प्रक्रीयेत भाग घेण्यास परवानगी देण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. सीएटी २०१७/प्र.क्र.८/इमारती-२
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक- ०९/०४/२०१८
वाचा :- १) शासन निर्णय क्र.सीएटी २०१७/प्र.क्र.८/इमा-२, दि.१२ एप्रिल २०१७ २) शासन परिपत्रक क्र.संकीर्ण-२०१७/प्र.क्र.१२१/भाग २/इमा-२, दि.२३/१०/२०१७
प्रस्तावना : सार्वजनिक बांधकाम विभागांतर्गत ई-निविदा प्रक्रीयेंतर्गत प्राप्त होणा-या निविदा सूचना देकाराबाबत तसेच निविदा मागवितांना निविदा प्रक्रीया आणि निविदा स्वीकृती याबाबत एकत्रित सूचना
दि.१२/४/२०१७ रोजीच्या शासन निर्णयाव्दारे निर्गमित करण्यात आल्या आहेत. तद्नंतर सदर शासन
निर्णयास दि.२९/६/२०१७ व २७/७/२०१७ रोजी शुध्दीपत्रकही निर्गमित करण्यात आले आहे.
दि.१/७/२०१७ पासून अंमलात आलेल्या वस्तु व सेवा कर कायद्याच्या अंमलबजावणीबाबत विविध कंत्राटदार संघटनांनी शासनाकडे वेळोवेळी अडचणी मांडल्या आहेत. त्यानुषंगाने वस्तु व सेवा कर प्रणालीबाबत करावयाच्या कार्यवाहीचे स्पष्टीकरण सा.बां. विभागाच्या दि.१९/९/२०१७ व २३/१०/२०१७ रोजीच्या परिपत्रकान्वये निर्गमित करण्यात आले आहे.
दि.२९/६/२०१७ रोजीच्या निर्गमित शुध्दीपत्रकासोबत SBD ची प्रत जोडण्यात आली आहे. सदर
SBD तील पात्रता निकषांनुसार विविध कामांना आवश्यक असलेल्या यंत्रसामुग्री बाबत सर्वसाधारण
मार्गदर्शक यादी जोडण्यात आली आहे. प्रत्यक्ष कामाच्या निकडीनुसार निविदा मंजूरी अधिका-याने त्यांचे
स्तरावर योग्य तो निर्णय घेणे बाबत सूचित केले आहे.
दि.१९/९/२०१७ रोजीच्या परिपत्रकान्वये यंत्रसामुग्री बाबत यंत्र सामुग्रीच्या आयुर्मानानुसार
सा.बां.विभागातील यांत्रिकी अभियंत्याकडून प्रमाणित करणेबाबत मार्गदर्शक सूचना निर्गमित केल्या आहेत.
शासनाच्या असे निदर्शनास आले आहे की, कोणत्याही कामाकरिता लागणारी यंत्रसामुग्री
सा.बां.विभागाच्या यांत्रिकी अधिका-यांकडून प्रमाणित करणे आवश्यक केले असल्याने इतर राज्यातील कंत्राटदारांना महाराष्ट्र शासनाच्या सा.बां.विभागांतर्गत निविदांमध्ये भाग घेणे जिकीरीचे व अडचणीचे होत
आहे. पर्यायाने सा.बां.विभागांतर्गत कामांकरिता व्यापक स्पर्धा होण्यास बाधा निर्माण होत आहे, परिणामी
सा.बां.विभागातील कामांकरिता तुलनेने चांगल्या दर्जाचे कंत्राटदार पात्र होत नाहीत व आर्थिक दृष्ट्याही योग्य स्पर्धा होत नाही. राष्ट्रीय महामार्गाच्या कामांकरिता ही यंत्रसामुग्रीकरिता MOST चे प्रमाणपत्र आवश्यक असण्याची अट समाविष्ट केलेली नाही.
# Page 2
शासन निर्णय क्रमांक: सीएटी २०१७/प्र.क्र.८/इमारती-२
उपरोक्त बाबी लक्षात घेता सा.बां.विभागांतर्गत कामांकरिता निकोप व व्यापक स्पर्धा होवून चांगल्या दर्जाचे तसेच शासनाच्या आर्थिक हितार्थ चांगल्या दर्जाचे कंत्राटदार पात्र होण्याच्या दृष्टीने शासन
खालीलप्रमकाणे सूचना निर्गमित करीत आहे.
शासन निर्णय : सार्वजनिक बांधकाम विभागांतर्गत विविध इमारती, रस्ते व पूलांचे प्रकल्पांकरिता आवश्यक असलेली यंत्रसामुग्री इतर राज्यातील कंत्राटदारांच्या मालकीची असल्यास ते सा.बां.विभागांतर्गत निविदा
प्रक्रियेमध्ये भाग घेऊ शकतील. याकरिता सदर यंत्रसामुग्री महाराष्ट्र राज्यातीलच असण्याची अट निविदेमध्ये समाविष्ट करण्यात येऊ नये.