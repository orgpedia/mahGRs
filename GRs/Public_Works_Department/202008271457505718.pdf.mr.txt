# Page 1
बारामती एकात्मिक रस्ते विकास प्रकल्प - सवलतकारास नुकसान भरपाईची रक्कम देण्याबाबत..
महाराष्ट्र शासन
सार्वजनिक बांधकाम विभाग
शासन निर्णय क्रमांकः खाक्षेस-२००२/प्र.क्र.१४६/रस्ते-८.
मंत्रालय विस्तार, मुंबई - ४०० ०३२.
दिनांक :- २७ ऑगस्ट, २०२०
वाचा १) शासन निर्णय क्र. खाक्षेस-२००२/प्र.क्र.१९(१)/रस्ते-८, दि. २६.०८२००३.
२) शासन निर्णय, क्र. खाक्षेस-२००२/प्र.क्र.१४६/रस्ते-८, दि.२९.०६.२००९.
प्रस्तावना : बारामती शहर एकात्मिक रस्ते विकास प्रकल्पास शासन निर्णय क्र. खाक्षेस-२००२/१९(१)/
रस्ते-८, मंत्रालय, मुंबई - ४०० ०३२ दिनांक २६ ऑगस्ट, २००३ रोजी मान्यता दिलेली आहे. रु.२५
कोटीचा प्रकल्प आवश्यक निधी उभारुन बांधा, वापरा व हस्तांतरीत करा या तत्वावर कार्यान्वीत
करण्यासाठी महाराष्ट्र राज्य रस्ते विकास महामंडळास उद्योजक म्हणून घोषित करण्यात आलेले
आहे. या प्रकल्पाचा सवलत कालावधी शासन निर्णयातील अ.क्र.१३ मध्ये नमूद केले प्रमाणे २५ वर्षे
आहे.
सदरील प्रकल्प बांधा, वापरा व हस्तांतर करा (बी.ओ.टी.) या तत्वावर करण्याच्या दृष्टीने
बारामती शहरातील एका १०० मी. लांबीच्या साखळी पुलाचे काम तसेच आय.आर.डी.पी. बारामती व
असाईड बारामती योजनेतून बांधण्यात आलेल्या रस्ते व पुलांची देखभाल व दुरुस्ती सवलतीच्या
कालावधीपर्यंत करणे अशा कामांचा अंतर्भाव करण्यात आला. त्याशिवाय सवलतदाराने रु.६५.००
कोटी इतकी रक्कम (Upfront Amount) महामंडळास दिली पाहिजे. व त्या बदल्यात महामंडळाकडे
असणारे बारामती शहराचे ५ पथकर नाक्यावर पथकर वसुली हक्क सवलतीच्या कालावधी करीता
सवलतदारास देण्यात यावे व पूरक उत्पनांचे साधन म्हणून विकास करण्याकरीता नगरपालिकेने
मान्य केल्याप्रमाणे सवलतदारास जळोची गावाच्या हद्दीतील नगरपालिकेचा २२ एकरांचा भूखंड
देण्याचे प्रयोजन होते.
बारामती नगरपरिषदेने या जागेचा ताबा उद्योजकास दिला नसल्यामुळे उद्योजकाने
दि.२७.०५.२०१४ रोजी करार संपुष्टी सूचना दिली होती. सदर सूचना महाराष्ट्र शासनाकडे पाठवून
# Page 2
शासन निर्णय क्रमांकः खाक्षेस-२००२/प्र.क्र.१४६/रस्ते-८.
मा. मंत्री मंडळाच्या पायाभूत सुविधा समितीसमोर दि.२३.०२.२०२० रोजीच्या बैठकीत निर्णयासाठी
ठेवली असता त्यावर सविस्तर चर्चा होवून या प्रकरणी सवलत करारनाम्यातील तरतुदी व
नियमानुसार पुढील कार्यवाही करण्याचा निर्णय घेण्यात आला.
त्याअनुषंगाने महाराष्ट्र राज्य रस्ते विकास महामंडळाने उद्योजकास सवलत कराराचे कलम
४४.२ अन्वये नोटीस देऊन करारामध्ये अनुस्थूत असलेली वाद निराकरणाची प्रक्रीया सुरु केली. सदर
प्रक्रियेअंती महामंडळाने दि.०९.०३.२०२० रोजी आदेश पारीत करुन शासनाच्या मान्यतेसाठी सादर
केला आहे.
उपरोक्तनुसार बारामती शहर एकात्मिक रस्ते विकास प्रकल्पाच्या सवलतकाराने दिलेल्या
करार समाप्ती सूचनेच्या अनुषंगाने व करारनाम्यातील तरतुदीनुसार कार्यवाही करण्याची बाब
शासनाच्या विचाराधीन होती, त्याअनुषंगाने खालीलप्रमाणे निर्णय घेतला आहे.
शासन निर्णय :
१. बारामती शहर एकात्मिक रस्ते विकास प्रकल्पाच्या अनुषंगाने सवलतकारास नुकसान
भरपाई देण्याचा प्रस्तावास मान्यता देण्यात येत आहे. सबब याप्रकरणी निविदेतील अट
क्र.३७.३२ मध्ये दर्शविलेल्या सूत्रानुसार सवलतदाराचा सहभाग विचारात घेता
तद्अनुषंगाने नुकसान भरपाईची रक्कम रु.७४.५२ कोटी रक्कम बारामती नगरपरिषदेच्या
वतीने शासनातर्फे सार्वजनिक बांधकाम विभागाच्या लेखाशिर्ष ३०५४०८१९ मधून देण्यास
मान्यता देण्यात येत आहे.
२. प्रस्तुत प्रकरणी सवलतकाराकडे असलेला २२ एकराचा भूखंड विनाशर्त बोजाविरहीत
(भाडेपट्टा करार इत्यादी रद्द करणा-या दस्तांचे पंजीकरण करुन) महाराष्ट्र राज्य रस्ते
विकास महामंडळाच्या ताब्यात देण्यात यावा. सदर भूखंडावर बारामती नगर परिषद सध्या
कचरा, माती व इतर घनकच-याचे डंपींग करते. बारामती नगरपरिषद यांनी डंपींग
करण्याचे तात्काळ बंद करावे. सदर भूखंडाची विल्हेवाट महामंडळाने महाराष्ट्र महामार्ग
(म.रा.र.वि.म. कडील जमिनींची विल्हेवाट लावणे) नियम,२०१८ नुसार लावावी व त्यातून
प्राप्त होणारा महसूल शासनास हस्तांतरीत करण्यात यावा.
पृष्ठ ४ पैकी २
# Page 3
शासन निर्णय क्रमांकः खाक्षेस-२००२/प्र.क्र.१४६/रस्ते-८.
३. हा प्रकल्प संपुष्टात येत असल्याने दिनांक ०१.०९.२०२० पासून सदर प्रकल्पावरील
पथकर वसुली बंद करण्यात यावी. या प्रकल्पातील सार्वजनिक बांधकाम विभागाशी
संबंधीत रस्त्यांचा (एकूण लांबी १३.७५ कि.मी.) ताबा दि.२७.०५.२०११ रोजी सार्वजनिक
बांधकाम विभागाकडे हस्तांतरीत करण्यात आलेली आहे. उर्वरीत बारामती
नगरपरिषदेच्या हद्दीतील एकूण १२.३०९ कि.मी. लांबीचे रस्त्यांचा ताबा त्यांच्या देखभाल,
दुरुस्ती व परिरक्षणासह बारामती नगरपरिषदेकडे दिनांक १ सप्टेंबर २०२० पासून राहील.
४. महाराष्ट्र राज्य रस्ते विकास महामंडळ यांनी नियुक्त केलेल्या उद्योजकास देय रक्कम
अदा करण्यापूर्वी या प्रकल्पाच्या अनुषंगाने उद्योजकांनी दाखल केलेली न्यायालयीन
प्रकरणे असल्यास परत घेणे, शासनास व महामंडळास देय असलेली वसुली असल्यास
त्यांचेकडून प्राप्त करणे, या प्रकल्पाच्या अनुषंगाने भविष्यात कोणत्याही प्रकारची भरपाई
रकमेची मागणी वा त्याअनुषंगाने लवाद, न्यायालयीन प्रकरणे दाखल न करण्याबाबत
हमीपत्र महाराष्ट्र राज्य रस्ते विकास महामंडळाने उद्योजकाकडून प्राप्त करावे व
शासनास वेळोवेळी कार्यपूर्तीचा अहवाल सादर करावा.
सदर शासन निर्णय वित्त विभागाने त्यांचा अनौपचारीक संदर्भ क्र.१२१/व्यय-११,
दि.२५.०८.२०२० अन्वये दिलेल्या सहमतीस अनुसरुन निर्गमित करण्यात येत आहे.
# Page 4