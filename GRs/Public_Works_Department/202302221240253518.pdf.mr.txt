# Page 1
सातारा जिल्ह्यातील कराड तालुक्यातील ग्रामीण मार्ग रस्ते प्रमुख जिल्हा मार्ग म्हणून दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०२३/प्र.क्र.१३/नियोजन-२
मंत्रालय, मुंबई-४०० ०३२
दिनांक- २१ फेब्रुवारी, २०२३.
पहावे :- १) मुख्य अभियंता, सार्वजनिक बांधकाम प्रादेशिक विभाग, पुणे यांचे पत्र जा.क्र.मुअ(पुणे)/का-२/रेशा/१३/१४३१/२०२१, दि.०८/०३/२०२१.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, पुणे यांनी संदर्भाधिन पत्रान्वये सातारा जिल्ह्यातील कराड तालुक्यातील ग्रामीण मार्ग रस्ते प्रमुख जिल्हा मार्ग म्हणून दर्जोन्नत करणेबाबत प्रस्ताव शासनास सादर केलेला आहे. तसेच जिल्हा परिषद, सातारा यांनी सदर रस्ता दर्जोन्नत करणेबाबत मागणी केलेली आहे.
सदर रस्त्यावरील गावांची संख्या, लोकसंख्या, रस्त्याचा होणारा वापर तसेच जिल्हा परिषद, सातारा यांचा ठराव विचारात घेता, सदर रस्ते प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, पुणे यांचा प्रस्ताव व जिल्हा परिषद, सातारा यांचा ठराव विचारात घेऊन सातारा जिल्ह्यातील कराड तालुक्यातील खालील रस्ते प्रमुख जिल्हा मार्ग म्हणून दर्जोन्नत करण्यात येत आहेत.
-------------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | सामाविष्ठ रस्त्याचा क्रमांक | साखळी क्रमांक व लांबी | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
| १. | रा.म.मा. १६६ ई (वसंतगड) ते तळबीड वराडे हनुमानवाडी शिवडे रस्ता. | ग्रामीण मार्ग- ८८ | (०/०० ते ५/००) ५.०० कि.मी. | १२.५०० कि.मी. | प्रमुख जिल्हा मार्ग- १५० |
| ग्रामीण मार्ग-७८ | (०/०० ते ५/००) ५.००कि.मी. |
| ग्रामीण मार्ग –५७ | (०/०० ते २/५००) २.५००कि.मी. |
|  | एकूण | १२.५०० कि.मी. |  |
-------------------------------------------------------------------------------------------------------------------------------------------------------
# Page 2
शासन निर्णय क्रमांकः रवियो-२०२३/प्र.क्र.१३/नियोजन-२
परिणामी रस्ते विकास योजना २००१-२०२१ मधील सातारा जिल्ह्यातील प्रमुख जिल्हा मार्ग दर्जाच्या रस्त्यांच्या एकूण लांबीत १२.५०० कि.मी. ने वाढ होवून एकूण लांबी (३५४३.१५०+ १२.५००) म्हणजेच ३५५५.६५० कि.मी. इतकी तसेच ग्रामीण मार्ग रस्त्यांच्या एकूण लांबीत १२.५०० कि.मी. ने घट होवून एकूण लांबी (६७४९.४३०-१२.५००) म्हणजेच ६७३६.९३० कि.मी. इतकी होईल.