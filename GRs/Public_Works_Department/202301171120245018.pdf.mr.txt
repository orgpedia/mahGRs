# Page 1
विभागीय लेखापाल (परिविक्षाधीन) यांच्याकरीता अधिसंख्य पदे निर्माण करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०२२/प्र.क्र.९१/प्रशासन-१
मंत्रालय, मुंबई-४०० ०३२.
दिनांक :- १७ जानेवारी, २०२३.
संदर्भ:- १) वित्त विभाग, शासन निर्णय क्र. पदनि-२०१६/प्र.क्र.०७/१६/आ.पु.क., दि.२७ जानेवारी, २०१७.
२) अधिक्षक अभियंता, सार्वजनिक बांधकाम मंडळ, मुंबई यांचे पत्र क्र. सअअ (मुं) / परिमंडळ/का-७/सन २०२२/प्र.क्र.१९८/७९९७, दि.१४ डिसेंबर, २०२२.
प्रस्तावना : महालेखाकार (लेखा व हकदारी) - II, महाराष्ट्र, नागपूर यांच्या कार्यालयात ०६ विभागीय लेखापाल (परिविक्षाधीन) यांची नव्याने नियुक्ती करण्यात आली आहे. सदर कर्मचाऱ्यांना परिविक्षाधीन कालावधीत वेतन व भत्ते अदा करण्यासाठी विभागीय लेखापाल (परिविक्षाधीन) यांची ०६ पदे सेवार्थ प्रणालीमध्ये नव्याने समाविष्ट करण्याच्या अनुषंगाने ०६ अधिसंख्य पदे परिविक्षाधीन कालावधीकरिता निर्माण करण्याची बाब शासनाच्या विचाराधीन होती.
शासन निर्णय : महालेखाकार (लेखा व हकदारी) -II, महाराष्ट्र, नागपूर कार्यालयाकडे नव्याने नियुक्त करण्यात आलेले प्रशिक्षणार्थी विभागीय लेखापाल (परिविक्षाधीन ) [Central Civil Services (Revised Pay) Rules, २०१६ in the Level ६ (Six) in the Pay Matrix] यांना मासिक वेतन व भत्ते मिळण्यासाठी परिविक्षाधीन कालावधीकरिता ०६ अधिसंख्य पदे निर्माण करण्यास शासन मान्यता देण्यात येत आहे.
२. विभागीय लेखापाल या पदाची भरती प्रक्रिया स्टाफ सिलेक्शन कमिशनतर्फे करण्यात आली असून, सदर पदाचा परिविक्षाधीन कालावधी दोन वर्षांचा आहे. विभागीय लेखापाल (परिविक्षाधीन) या पदावर रुजू झालेल्या कर्मचाऱ्यांची सेवाविषयक माहिती पुढीलप्रमाणे आहे :
----------------------------------------------------------------------------------------------------
| अ. क्र. | उमेदवाराचे नाव | शासन सेवेत रूजू झाल्याचा दिनांक | परिविक्षाधीन कालावधी समाप्त होण्याचा दिनांक |
| १ | २ | ३ | ४ |
| १ | श्री. गोविंद प्रसाद सिंघल | २१/०९/२०२२ | २०/०९/२०२४ |
| २ | श्री.सोनू मीना | २१/०९/२०२२ | २०/०९/२०२४ |
| ३ | श्री.नितिन यशवंत गायकवाड | २९/०९/२०२२ | २८/०९/२०२४ |
| ४ | श्री.गणेश हनमंत गाढवे | ०३/१०/२०२२ | ०२/१०/२०२४ |
| ५ | श्री.पुनीत सोनी | ०६/१०/२०२२ | ०५/१०/२०२४ |
| ६ | श्री.यदुराज सिंग मीना | १४/११/२०२२ | १३/११/२०२४ |
----------------------------------------------------------------------------------------------------
३. वित्त विभाग, शासन निर्णय क्र. पदनि २०१६/ प्र.क्र.७/१६/आ.पु.क., दि. २७ जानेवारी, २०१७ मधील तरतुदीनुसार उपरोक्त विभागीय लेखापाल (परिविक्षाधीन) यांच्याकरीता अधिसंख्य पदे निर्माण करण्यास मान्यता देण्यात येत आहे. सदर कर्मचाऱ्यांचा परिविक्षाधीन कालावधी समाप्त झाल्याच्या दिनांकानंतरच्या दिनांकास सदर अधिसंख्य पदे आपोआप संपुष्टात येतील.
# Page 2
शासन निर्णय क्रमांक: ईएसटी-२०२२/प्र.क्र.९१/प्रशासन-१
४. या बाबीवरील खर्च “ मागणी क्र. एच-०६, २०५९ सार्वजनिक बांधकामे, ८० सर्वसाधारण, ००१ संचालन व प्रशासन (योजनेतर) (०८), कार्यकारी अभियंता, इलाखा शहर विभाग, मुंबई (०८) (०२) कार्यान्वयन (२०५९-१२४५) ” या लेखाशिर्षाखालील मंजूर अनुदानातून भागविण्यात येईल.