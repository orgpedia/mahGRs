# Page 1
पुणे शहराभोवतालचा चक्राकार वळण मार्ग (Ring Road) बांधण्याचा प्रकल्प पुणे पूर्व रिंगरोड भाग सोरतापवाडी (पुणे सोलापूर रस्ता) ते वरवे (बु.) (पुणे सातारा रस्ता).
महाराष्ट्र शासन
सार्वजनिक बांधकाम विभाग
शासन निर्णय क्रमांकः खाक्षेस-२०२१/प्र.क्र. २४७ (भाग-३)/रस्ते-८.
मंत्रालय विस्तार, मुंबई - ४०० ०३२.
दिनांक:- ०६.०९.२०२१
वाचा १) शासन निर्णय, क्र. खाक्षेस-२०११/प्र.क्र.२६२/रस्ते-८, दि. १४/०७/२०१५ २) शासन निर्णय क्र. खाक्षेस-२०१६/प्र.क्र.२५१/रस्ते-८ (एल.बी. २२), दि.१४/०६/२०१८
प्रस्तावना : पुणे शहरालगतच्या परिसरामध्ये झालेल्या औद्योगिक प्रगतीमुळे तसेच वाढत्या नागरीकरणामुळे पुणे शहराकरिता सध्या अस्तित्वात असलेले रस्त्यांचे जाळे आता अपुरे पडू लागलेले आहे. कोल्हापूर, सासवड, सोलापूर, अहमदनगर, नाशिक, माणगाव, कोकण व मुंबई या भागातून येणा-या आणि बाहेर जाणाऱ्या वाहनांना शहरातून जावे लागत आहे. त्यामुळे शहराअंतर्गत रस्त्यांवर त्याचा ताण पडत आहे. अशा बाहेरुन येणाऱ्या व बाहेर जाणाऱ्या वाहनांना शहरातून जावे लागत असल्यामुळे अंतर्गत रस्त्यावरही त्याचा परिणाम होत असून त्यामुळे शहरात हवेचे व ध्वनीचे प्रदूषण वाढलेले आहे, वाहतुकीची कोंडी होत आहे तसेच शहराच्या विकासाला खिळ बसली आहे.
त्यामुळे ही वाहने शहराच्या आत न आणता बाहेरच्या बाहेर योग्य त्या दिशेला वळविण्याकरिता शहराबाहेरुन चक्राकार मार्ग (Ring Road) काढणे आवश्यक असल्याने पुणे शहराभोवती चक्राकार मार्ग बांधण्याचा निर्णय शासनाच्या वतीने घेण्यात आला.
पुणे शहराचे नागरीकरणामध्ये झपाट्याने वाढ होत आहे. शिक्षण क्षेत्र, आयटी व ऑटो इंडस्ट्री या क्षेत्रामध्ये पुणे शहराने देशात आघाडी घेतलेली आहे. पुणे शहरातून तीन महत्वाचे राष्ट्रीय महामार्ग छेदून जातात मुंबई - बेंगलोर, मुंबई - हैद्राबाद - विजयवाडा, पुणे - नाशिक शिवाय पुणे - पंढरपूर, पुणे - औरंगाबाद, पुणे - माणगाव हे राष्ट्रीय महामार्ग जातात. सर्व प्रकारची आंतरराज्य वाहतूक तसेच राज्य अंतर्गत वाहतूक रिंग रोड नसल्यामुळे शहराच्या आतील भागातून जाते. शहरांतर्गत मोठ्या प्रशस्त रस्त्यांचा अभाव आहे तसेच अंतर्गत रस्ते अरुंद असल्यामुळे हि वाढलेली वाहतूक वर्दळ भारधारन क्षमतेच्या पलीकडे आहे. शहरातील दाट लोकवस्ती मुळे तसेच विशिष्ट भौगोलिक रचनेमुळे आहे ते रस्ते रुंद करण्यास मर्यादा आहेत. शहरातील संमिश्र वाहतूकीमुळे हवेचे व ध्वनीचे प्रदूषण मर्यादेपलीकडे वाढले आहे. वाहतूक अपघात व वाहन पार्किंग या समस्या भेडसावीत आहे. या करीता सर्व प्रकारची पुणे शहरात येणारी वाहतूक शहरा बाहेरुन चक्राकार (Ring Road) मार्गाने काढणे आवश्यक आहे. याअनुषंगाने आता मंत्रिमंडळ पायाभूत सुविधा समितीच्या दिनांक २५.०८.२०२१ रोजी झालेल्या बैठकीत शासनाने खालीलप्रमाणे निर्णय घेतला आहे.
# Page 2
शासन निर्णय क्रमांकः खाक्षेस-२०२१/प्र.क्र. २४७ (भाग-३)/रस्ते-८.
शासन निर्णय : १) पुणे पूर्व रिंगरोड भाग सोरतापवाडी (पुणे- सोलापूर रस्ता) ते वरवे (बु.) (सातारा रस्ता) या एकूण ३६.७३ कि.मी. लांबीच्या रस्त्याच्या सुसाध्यता अहवालास मान्यता देण्यात येत आहे.
२) पुणे पूर्व रिंगरोड भाग सोरतापवाडी (पुणे - सोलापूर रस्ता) ते वरवे (बु.) (सातारा रस्ता) या रस्त्याच्या बांधकामासाठी रु. ४४९५.४५ कोटी प्रकल्प किंमतीस प्रशासकीय मान्यता देण्यात येत आहे. (यांचा बाबनिहाय तक्ता परिशिष्ट-अ मध्ये देण्यात येत आहे) ३) पुणे पूर्व रिंगरोड भाग सोरतापवाडी (पुणे - सोलापूर रस्ता) ते वरवे (बु.) (सातारा रस्ता) या रस्त्याच्या भूसंपादनासाठी रु. ५२८ कोटी, सेवा वाहिन्या हस्तांतरासाठी रु. २५.०० कोटी व बांधकाम कालावधीतील कर्जावरील व्याज (IDC) रु. ४१.३७ कोटी, व्यवहार्यता तफावती निधी रु. ३६१९.१७ कोटी (VGF) असे एकूण रु.४२१३.५४ कोटी रुपये इतकी रक्कम शासनाकडून उपलब्ध करुन देणेस मान्यता देण्यात येत आहे.
४) महाराष्ट्र शासन, महाराष्ट्र राज्य रस्ते विकास महामंडळ मर्यादित / प्रस्तावित विशेष उद्देश वाहन यांच्या दरम्यान करावयाचा सवलत करारनामा हिंदु हृदयसम्राट बाळासाहेब ठाकरे महाराष्ट्र समृद्धी महामार्ग प्रकल्पाच्या धर्तीवर करण्यास मान्यता देण्यात येत आहे.
५) पुणे पूर्व रिंगरोड भाग सोरतापवाडी (पुणे- सोलापूर रस्ता) ते वरवे (बु.) (सातारा रस्ता) या प्रकल्पाकरीता महाराष्ट्र शासन साठी सवलत करारनामा करण्यासाठी, निविदा करार करण्यासाठी महाराष्ट्र शासनाच्या वतीने सार्वजनिक बांधकाम विभागास अधिकार प्रदान करण्यास मान्यता देण्यात येत आहे.
६) या प्रकल्पासाठी लागणारा कोणताही करार जसे की, वित्तीय करार व इतर करारांवर लागणारा मुद्रांक शुल्कमध्ये सुट देण्यास मान्यता देण्यात येत आहे.
# Page 3
# Page 4
# Page 5