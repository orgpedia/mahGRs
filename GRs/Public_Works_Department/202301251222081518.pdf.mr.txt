# Page 1
मुख्य अभियंता, सार्वजनिक बांधकाम प्रादेशिक विभाग, कोकण यांच्या अधिपत्याखाली सार्वजनिक बांधकाम उप विभाग, मालवण हे उप विभागीय कार्यालय वर्ग करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. ईएसटी-२०२३/प्र.क्र.३/प्रशासन-१
मंत्रालय, मुंबई - ४०००३२.
दिनांक :- २५ जानेवारी, २०२३.
संदर्भ : मुख्य अभियंता, सार्वजनिक बांधकाम प्रादेशिक विभाग, कोकण यांचे क्र.मुअ(को)/ तांत्रिक आस्थापना/प्र.क्र.४/२०२३/१६५, दि.१३ जानेवारी, २०२३ रोजीचे पत्र.
प्रस्तावना : मुख्य अभियंता, सार्वजनिक बांधकाम प्रादेशिक विभाग, कोकण यांच्या अधिनस्त असलेल्या अधीक्षक अभियंता, सार्वजनिक बांधकाम मंडळ, रत्नागिरी अंतर्गत कार्यकारी अभियंता, सार्वजनिक बांधकाम विभाग, सावंतवाडी यांच्या अधिपत्याखालील उप अभियंता, सार्वजनिक बांधकाम उप विभाग, मालवण हे उप विभागीय कार्यालय सद्य:स्थितीत कार्यान्वित आहे.
सार्वजनिक बांधकाम उप विभाग, मालवण हा उप विभाग सार्वजनिक बांधकाम विभाग, सावंतवाडी या विभागीय कार्यालयाच्या अधिपत्याखाली येत असला तरी मालवण तालुका व मालवण उप विभागीय कार्यालय भौगोलिकदृष्ट्या सार्वजनिक बांधकाम विभाग, कणकवली नजीक असून या विभागाकडून मालवण उप विभागाच्या कार्यक्षेत्रावर व कामावर देखरेख करणे सुलभ होणार आहे. तसेच सार्वजनिक बांधकाम विभाग, सावंतवाडी यांच्या कार्यक्षेत्रात कुडाळ, सावंतवाडी, दोडामार्ग, वेंगुर्ला व मालवण या ०५ तालुक्यांचा समावेश असून, सार्वजनिक बांधकाम विभाग, कणकवली यांच्या कार्यक्षेत्रात देवगड, वैभववाडी व कणकवली हे ०३ तालुके येत आहेत. त्यामुळे सार्वजनिक बांधकाम विभाग, कणकवली कार्यालयास मालवण सार्वजनिक बांधकाम उपविभाग जोडल्यास दोन्ही विभागांच्या कार्यक्षेत्रात ०४ तालुके होतील व भौगोलिक क्षेत्रामध्ये व विकास कामांमध्ये देखील समतोल राखण्याच्यादृष्टिने सार्वजनिक बांधकाम उप विभाग, मालवण हे कार्यालय सार्वजनिक बांधकाम विभाग, कणकवली या विभागीय कार्यालयांतर्गत वर्ग करण्याची बाब शासनाच्या विचाराधीन होती.
शासन निर्णय :
मुख्य अभियंता, सार्वजनिक बांधकाम प्रादेशिक विभाग, कोकण या प्रादेशिक विभागांतर्गत असलेल्या अधीक्षक अभियंता, सार्वजनिक बांधकाम मंडळ, रत्नागिरी यांच्या अधिपत्याखालील कार्यकारी अभियंता, सार्वजनिक बांधकाम विभाग, सावंतवाडी यांच्या अधिनस्त असलेले उप अभियंता, सार्वजनिक बांधकाम उप विभाग, मालवण हे कार्यालय मंजूर पदांसह शासनावर कोणताही अधिकचा आर्थिक भार पडणार नाही या अटीच्या अधिन राहून कार्यकारी अभियंता, सार्वजनिक बांधकाम विभाग, कणकवली या विभागीय कार्यालयांतर्गत वर्ग करण्यास या शासन निर्णयान्वये मान्यता देण्यात येत आहे. त्यानुसार विभागीय कार्यालयाची सुधारित रचना पुढीलप्रमाणे आहे :
# Page 2
शासन निर्णय क्रमांक: ईएसटी-२०२३/प्र.क्र.३/प्रशासन-१
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| प्रादेशिक विभाग कार्यालय | मंडळ कार्यालय | विभागीय कार्यालये | उप विभागीय कार्यालये |
| मुख्य अभियंता, सार्वजनिक बांधकाम प्रादेशिक विभाग, कोकण | अधीक्षक अभियंता, सार्वजनिक बांधकाम मंडळ, रत्नागिरी | कार्यकारी अभियंता, सार्वजनिक बांधकाम विभाग, कणकवली | १)सार्वजनिक बांधकाम उप विभाग, देवगड २)सार्वजनिक बांधकाम उप विभाग क्र.१, कणकवली ३) सार्वजनिक बांधकाम उप विभाग क्र. २, कणकवली ४)सार्वजनिक बांधकाम उप विभाग, वैभववाडी ५) सार्वजनिक बांधकाम उप विभाग, मालवण |
| कार्यकारी अभियंता, सार्वजनिक बांधकाम विभाग, सावंतवाडी | १) सार्वजनिक बांधकाम उप विभाग,दोडामार्ग २)सार्वजनिक बांधकाम उप विभाग, कुडाळ ३) सार्वजनिक बांधकाम उप विभाग, वेंगुर्ला ४) सार्वजनिक बांधकाम उप विभाग, सावंतवाडी |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 3