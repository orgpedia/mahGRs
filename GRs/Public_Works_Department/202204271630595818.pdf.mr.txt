# Page 1
प्रशासकीय मान्यता
पुरुषोत्तमपुर, ता.माजलगाव, जि. बीड येथील पुरुषोत्तम मंदिराचे जतन, संवर्धन व परिसर विकास करणे.
महाराष्ट्र शासन
सार्वजनिक बांधकाम विभाग
शासन निर्णय क्रमांक- खाक्षेस-२०२०/प्र.क्र.४०४(एल.बी.५)/रस्ते-८
त्रालय, मुंबई-४०० ०३२
दिनांक - २७ एप्रिल, २०२२
वाचा : १) शासन निर्णय क्रमांक : खाक्षेस-२०२०/प्र.क्र.४०४/रस्ते-८, दि. ३०.१२.२०२० २) बैठकीचे इतिवृत्त क्रमांक : खाक्षेस-२०२०/प्र.क्र.४०४/भाग-१/रस्ते-८, दि. १५.०४.२०२१ ३) शासन निर्णय क्रमांक : खाक्षेस-२०२०/प्र.क्र.४०४/रस्ते-८, दि. २१.०९.२०२१ ४) शासन निर्णय क्रमांक : खाक्षेस-२०२०/प्र.क्र.४०४/रस्ते-८, दि. १८.०१.२०२२
प्रस्तावना : महाराष्ट्रातील प्राचीन मंदिरे यांच्या जतन, संवर्धन, पुर्नवसन व परिसर विकासाची कामे राज्य शासनामार्फत करण्याबाबत शासनाकडून निर्णय घेण्यात आला असून त्यानुसार मा. मुख्यमंत्री, महाराष्ट्र राज्य यांनी मार्च, २०२१ मध्ये अर्थसंकल्पिय अधिवेशनात केलेल्या घोषणेनुसार महाराष्ट्रातील आठ मंदिरांचे जतन, संवर्धन व परिसर विकास कार्यक्रम, महाराष्ट्र राज्य रस्ते विकास महामंडळ (MSRDC) यांच्यामार्फत हाती घेण्यात यावे असा निर्णय घेण्यात आला आहे. विषयाच्या अनुषंगाने मंत्रिमंडळाच्या दिनांक २३.१२.२०२० रोजी झालेल्या बैठकीत यास मान्यता देण्यात आली.
प्रस्ताव : 'पुरुषोत्तमपुर, ता. माजलगाव, जि. बीड येथील पुरुषोत्तम मंदिराचे जतन, संवर्धन व परिसर विकास करणे.’ मंदिर परिसराचा बृहत आराखडा तयार करण्यात आलेला असून त्यामध्ये प्रामुख्याने ३ विभागात खालील कामे प्रस्तावित केली गेली आहेत.
१. मंदिराचा जीर्णोद्धार / पूर्नबांधकाम करणे.
२. मंदिर परिसरातील पर्यटनाच्या / भाविकांच्या दृष्टीने सोयी सुविधा करुन देणे.
३. इतर सोयी सुविधा व संलग्न कामे करणे.
भाग १: मंदिराचा जीर्णोद्धार / पुर्नबांधकाम करणे: १) भगवान पुरुषोत्तम मंदिराचे १९६९ चे चुकीच्या पद्धतीने केलेले बांधकाम उतरवून पुन्हा बांधणे.
२) फाऊंडेशन व व प्लिंथ ची तपासणी करणे आणि आवश्यक तेथे त्याची शैली, साहित्य आणि कालावधीसाठी योग्य तपशिलांमध्ये पुर्नबांधणी.
३) सहालक्षेश्वर मंदिर पुर्नबांधणी.
४) यात्रेकरु आणि भाविकांसाठी असलेल्या सुविधांमध्ये मंदिराभोवती ओवऱ्या पुनःश्च बांधणे.
५) भक्त निवास, बहुउद्देशीय हॉल आणि गावाच्या वस्तीच्या दक्षिणेला असलेल्या जमिनीच्या भूखंडावर पोलीस चौकी, वैद्यकीय सुविधा इत्यादीसारख्या इतर सुविधांचा समावेश करण्यात आला आहे.
-----------------------------------------------
| अ.क्र. | वर्णन | रु. कोटी |
| १. | मंदिर संवर्धन व इतर बांधकामे |  |
| १. | डिसमेंटलिंग आणि रिमूव्हल सिव्हिल वर्क | ०.३१ |
| २. | संवर्धन कार्य | १.४४ |
| ३. | प्रस्तावित जीर्णोद्धार | ४.५९ |
-----------------------------------------------
# Page 2
शासन निर्णय क्रमांकः खाक्षेस-२०२०/प्र.क्र.४०४(एल.बी.५)/रस्ते-८
------------------------------------------------------------------------------------------------------------------------
| ४. | इलेक्ट्रिकल्स नष्ट करणे | ०.०००३५ |
| ५. | प्लबिंग वर्क्स | ०.०२२ |
| ६. | इलेक्ट्रिकल वर्क्स | ०.०२९१ |
| ७ | साइनेज वर्क्स | ०.०२९२ |
| ८. | लँडस्केप वर्क्स | ०.००२९ |
| ९. | प्रस्तावित ओवऱ्या, दीपमाळ, प्रवेशद्वार | २१.०७ |
| २. | मंदिर परिसर विकास + भक्तनिवास भक्त निवास + बहुउद्देशीय हॉल + वैद्यकीय उपकेंद्र + पोलीस स्टेशन + कर्मचारी निवास | ९.०२ |
|  | एकूण | ३६.५१ |
------------------------------------------------------------------------------------------------------------------------
भाग २: मंदिर परिसरातील पर्यटनाच्या / भाविकांच्या दृष्टीने सोयी सुविधा करुन देणे : १) मुख्य प्रवेश द्वाराच्या बाजूला कमानी जवळच सुरक्षा रक्षकांसाठी अद्ययावत अशी रुम बांधणे.
प्रवेशद्वारा जवळच हात - पाय धुण्याची पण सोय प्रस्तावित आहे.
२) दर्शन बारी, व्ही. आय. पी. बारी इ. कामे.
३) जत्रा कालावधी मध्ये तसेच दैनंदिन भेट देणाऱ्या लोकांसाठी आवश्यक असलेल्या पाणीपुरवठा, ड्रेनेज आणि वीज या संबंधित सुविधा निर्माण करण्याचीही योजना आहे.
४) महामार्गाशी जोडण्यासाठी आवश्यक रस्ते बांधणे प्रस्तावित आहेत.
-----------------------------------------------------------------------------------------------------------------------------
| अ.क्र | वर्णन | रुकोटी . |
| १ | परिसरातील इतर विकास कामे |  |
| १  |  | पाणीपुरवठा | १.७५ |
| २  |  | स्वच्छता गटार लाइन्स | २.५० |
| ३  |  | सांडपाणी उपचार प्लांट | १.५० |
| ४ | मंदिराच्या बाहेर स्वच्छतागृहे | १.०० |
| ५ | गोदावरी नदीकाठी घाट (७०m X ३०m) | ५.०० |
| ६ | पावसाळ्याच्या पाण्याची साठवण योजना | १.५० |
| ७ | लँडस्केप विकास | १.५० |
| ८ | एंट्री पॉईंटवर कमान | १.०० |
| ९  |  | कचरा संकलन आणि विल्हेवाट लावण्याची व्यवस्था | ०.७५ |
| १० | सणासुदीच्या वेळी रांगा लावण्यासाठी दर्शनबारी | १.५० |
| ११ | गावातील घरांमध्ये आकस्मिकता, होमस्टे आणि शौचालये | ३.७५ |
| २ | जोडणारे रस्ते |  |
| १ | ओडीआर ते गावापर्यंतच्या २.५० किमी रस्त्याचे अपग्रेडेशन | १.५० |
| २ | प्रस्तावित राष्ट्रीय महामार्गाला जोडण्यासाठी पुरुषोत्तमपुरी ते जयकोवाडी दरम्यान नवीन १० मीटर रुंद रस्त्याची निर्मिती | २.७० |
|  | एकूण रु. कोटी | २५.९५ |
-----------------------------------------------------------------------------------------------------------------------------
पृष्ठ ६ पैकी २
# Page 3
शासन निर्णय क्रमांकः खाक्षेस-२०२०/प्र.क्र.४०४(एल.बी.५)/रस्ते-८
सदर प्रस्तावाच्या छाननी अंती अंदाजपत्रकातील कामाच्या वावातील समाविष्ट बाबी व त्याच्या किंमतीचा येणारा गोषवारा खालीलप्रमाणे आहे.
तथापि, खालील तक्यात दर्शविल्यानुसार रु.५४.५६ कोटी (Including all Taxes and Charges) ची पहिल्या टप्प्यातील कामे महाराष्ट्र राज्य रस्ते विकास महामंडळाने प्रशासकीय मान्यतेसाठी शासनाकडे प्रस्तावित केली आहेत. त्यानुसार खालीलप्रमाणे दर्शविल्यानुसार सदर प्रकल्पास (पहिला टप्पा) प्रशासकीय मान्यतेसाठी प्रस्तावित आहे.
Recapitulation Sheet
Part I (Temple Restoration & Conservation )
किमंत अ. क्र. वर्णन रु- कोटी १ मंदिर संवर्धन व इतर बांधकामे २७.४९ २ मंदिर परिसर विकास + भक्तनिवास ९.०२ A एकुण A ३६.५१ मंदिर परिसरातील इलेक्ट्रिकल वर्क्स ०.२४ पाणीपुरवठा व प्लंबिंग वर्क ५%, १.८३ एकुण B ३८.५८ रॉयल्टी शुल्क १% ०.३९ गुणवत्ता चाचणी शुल्क १.५% ०.५८ आकस्मिक खर्च ४% १.५४ C एकुण c ४९.०९ जी.एस.टी (GST) शुल्क १२% ४.९३ प्रकल्प व्यवस्थापन सल्लागार (PMC) ७.५% २.८९ जी.एस.टी (GST) शुल्क १८% (प्रकल्प व्यवस्थापन सल्लागार
शुल्कवर) ०.५२ वार्षिक दरवाढ ५% २.०५ सेंटेज चार्जस ६% २.४७ कामगार विमा ०.५% ०.२० प्रकल्प विमा १% ०.४१ एकुण ५४.५६ एकूण किंमत रु. ५४.५६ कोटी (अक्षरी रुपये चोप्पन कोटी छप्पन लाख फक्त)
शासन निर्णय: पुरुषोत्तमपुर, ता.माजलगाव, जि. बीड येथील पुरुषोत्तम मंदिराचे जतन, संवर्धन व परिसर विकास करणे. या रु. ५४.५६ कोटी (अक्षरी रुपये चोप्पन कोटी छप्पन लाख फक्त) इतक्या अंदाजित खर्चाच्या बांधकामास याद्वारे खालील अटी व शर्तींच्या अधिन राहुन प्रशासकीय मान्यता देण्यात येत आहे.
अटी व शर्ती : १. सदर कामाचे स्थापत्य विषयक आराखडे व नकाशे तसेच मंदिराचे जतन, संवर्धन व परिसर विकास करणे बाबतचे संकल्पन करुन त्यावर सक्षम प्राधिकाऱ्याची मंजूरी घेऊनच कामे सुरु करावीत.
२. ज्या कामास या निर्णयाद्वारे प्रशासकीय मान्यता देण्यात येत आहे त्या कामास विचाराधीन असलेल्या नियोजित कोणत्याही पाटबंधारे / जलविद्युत पाणी पुरवठा प्रकल्पामुळे बाधा येत नाही किंवा हे काम अशा योजनांच्या जलाशयाखाली येणार नाही, अशा अर्थाचे योग्य नमुन्यातील प्रमाणपत्र संबंधित मुख्य अभियंता, महाराष्ट्र राज्य रस्ते विकास महामंडळ, मुंबई यांनी प्रतिस्वाक्षरित केलेले नसून ते या प्रकल्पाच्या कागदपत्रात समाविष्ट नाही.
पृष्ठ ६ पैकी ३
# Page 4
शासन निर्णय क्रमांकः खाक्षेस-२०२०/प्र.क्र.४०४(एल.बी.५)/रस्ते-८
क्षेत्रिय अधिकाऱ्यांनी या कामाच्या प्रत्यक्ष बांधकामास सुरुवात करण्यापूर्वी हे काम कोणत्याही पाटबंधारे / जलविद्युत पाणी पुरवठा प्रकल्पाच्या जलाशयाखाली जाण्याची शक्यता नाही किंवा अशा प्रकल्पामुळे या कामावर कोणताही परिणाम होणार नाही याची खात्री करुन घेतली पाहिजे या अटीवरच ही प्रशासकीय मान्यता देण्यात येत आहे.
३. सदरहू कामाचा प्रस्ताव तयार करताना कामाचे समर्थन व आवश्यकता शासनाने वेळोवेळी निर्गमित केलेल्या परिपत्रकातील / पत्रातील सूचनांचे अनुपालन, या सर्व बाबींचा क्षेत्रीय पातळीवर विचार करण्यात आलेला आहे व प्रस्तावाची क्षेत्रीय पातळीवर सर्व तांत्रिक दृष्टीकोनातून छाननी करण्यात आलेली आहे, अशी धारणा आहे. तथापि, तांत्रिक मंजूरी देण्यापूर्वी या सर्व बाबींची पुन्हा एकदा खातरजमा करून घेण्यात यावी.
४. प्रस्तुत कामास तांत्रिक मंजूरी देण्यापूर्वी व काम सुरू करण्यापूर्वी पुढील बाबींची पुर्तता करण्यात यावी या अटीवरच ही प्रशासकीय मान्यता देण्यात येत आहे.
i. जी मंदिरे भारतीय पुरातत्व विभागाचे अखत्यारीत आहेत त्या मंदिरांचे बाबतीत,प्रस्तावित कामांचा आराखडा भारतीय पुरातत्व विभागाचे संबंधित अधिकाऱ्यांकडे पाठवून त्यांनी दिलेल्या परवानगी प्रमाणेच निविदा मागविण्यात याव्यात.
ii. बांधकामासाठी ज्या ठिकाणी वन व पर्यावरण व अन्य विभागांची (MCZMA/NCZMA) मान्यता मिळविण्यासाठी आवश्यक त्या अटी पूर्ण करण्यात याव्यात. त्यासाठी संबंधीत संस्थाकडे अर्ज करण्याची जबाबदारी संबंधीत अधिक्षक अभियंता यांची राहील व अशी परवानगी प्राप्त झाल्यानंतरच संबंधीत सक्षम प्राधिकाऱ्याने नकाशास व अंदाजपत्रकांना तांत्रिक मान्यता द्यावी.
iii. काम आदिवासी क्षेत्रातील असल्यास संबंधीत प्रकल्प अधिकारी, एकात्मिक आदिवासी विकास यांचे परवानगीचे पत्र मिळविण्यात यावे व आदिवासी व्यक्तींच्या जमीनी संपादन करतांना प्रचलित कायद्याचे पालन करावे.
iv. कामाची सविस्तर अंदाजपत्रके तयार करताना अस्तित्वातील बांधकाम पाडल्यानंतर मिळणाऱ्या सामुग्रीच्या किंमतीचा विचार अंदाजपत्रकात यथोचितपणे करण्यात यावा.
कामास वन जमिनीची आवश्यकता असल्यास संबंधीत प्राधिकरणाची परवानगी घेण्याची जबाबदारी तांत्रिक मान्यता देणाऱ्या अधिकाऱ्याची असेल. वन जमिन ताब्यात मिळाल्याशिवाय प्रत्यक्षपणे स्थापत्य विषयक कामे सुरु करण्यात येऊ नये.
vi. राज्यदरसुची २०२१-२२ मधील General Note च्या अनुषंगाने बांधकाम कालावधी करीता आवश्यक सर्वसाधारण विम्याची तरतूद सादरकर्त्या सक्षम अधिकाऱ्याने प्रस्तावीत केल्यानुसार करण्यात आली आहे. तथापी सदर परिच्छेदानुसार देखभाल दुरुस्ती व दोषदायीत्व कालावधीकरीता विम्याची तरतूद तांत्रीक मान्यता प्रदान करणारे सक्षम अधिकारी तांत्रीक मान्यता अंदाजपत्रकाच्या गोषवाऱ्यामध्ये करतील असे ग्राह्य धरण्यात आले आहे. या शर्तीवर सदर प्रशासकीय मान्यता प्रदान करण्यात येत आहे.
vii. कामासाठी मंजूर निधीच्या मर्यादेच्या अधीन राहूनच खर्च करण्यात यावा.
viii. सदर मंदिर व त्याच्या परिसराच्या जागेबाबतच्या उपभोक्त्याच्या मालकी बाबतची खातरजमा करणारी कागदपत्रे प्राप्त करुन घेणे तसेच प्रस्तावित काम हे शासनाच्या ताब्यातील जागेवरच करण्यात यावे. खाजगी किंवा इतर मालकी जागेत करावयाचे झाल्याचे त्याचे प्रचलित भूसंपादन नियमानूसार लागणारी जमिन संपादीत करुन व जमिनीचा सर्व मोबदला अदा करुन अथवा संबंधीताकडून संमंतीपत्र घेवून नंतरच कामास तांत्रिक मान्यता प्रदान करावी व त्यानंतरच कामास सुरवात करावी.
पृष्ठ ६ पैकी ४
# Page 5
शासन निर्णय क्रमांकः खाक्षेस-२०२०/प्र.क्र.४०४(एल.बी.५)/रस्ते-८
ix. कंत्राटदाराशी करावयाच्या करारनाम्यात बांधकामाचे संकल्पित आयुर्मान दर्शवून त्या कालावधीत कामात दोष निर्माण झाल्यास त्याची जबाबदारी कंत्राटदार व संबंधित पर्यवेक्षकीय अधिकारी यांची राहील. अशा प्रकरणी कंत्राटदार व संबंधित पर्यवेक्षकीय अधिकारी यांचेवर नियमानुसार कार्यवाही करण्यात येईल” अशा आशयाची अट करारनाम्यात समाविष्ट करावी.
X. सदर मंदिर व त्याच्या परिसर विकासाबाबतची कामे करण्यासाठीची ना-हरकत परवानगी व कामे पूर्ण झाल्यानंतर त्याची देखभाल दुरुस्ती करण्याचे हमी पत्र उपभोक्त्याकडून मिळाल्यानंतर कामे सुरु करण्यात यावीत.
xi. सदर मंदिर परिसराचा विकास करण्यापूर्वी उपभोक्त्याकडून परिसराचा भूमी अभिलेख विभागाचा सिमांकन नकाशा प्राप्त करुन घेऊन कामे कार्यान्वीत करणे,
xii. प्रत्यक्ष कामास सुरुवात करण्यापूर्वी स्थानिक प्रशासन उदा. ग्रामपंचायत / नगरपालिका / महानगरपालिका यांची परवानगी घेणे आवश्यक राहील.
xiii. सदरची कामे (मंदिर व परिसर विकास) पूर्ण करुन संबंधीताकडे महाराष्ट्र राज्य रस्ते विकास महामंडळ हस्तांतरीत करेल. त्यानंतर उपभोक्त्यास त्यामध्ये काही बदल करावयाचे झाल्यास त्याबाबी महाराष्ट्र राज्य रस्ते विकास महामंडळाच्या निदर्शनास आणूनच करण्याबाबतची अट हस्तांतरणामध्ये अंतर्भूत करावी.
५. प्रशासकीय मान्यतेच्या अंदाजपत्रकात प्रत्येक दराचे वर्णन/दर/दर पृथ:करणातील गृहीत धरलेली अंतरे व अनुषंगिक इतर बाबी तांत्रिक मान्यता प्रदान करण्यास सक्षम अधिकाऱ्यांनी त्यांच्या पातळीवर तपासणे अनिवार्य आहे. या संदर्भात शासनाचे कोणतेही उत्तरदायित्व असणार नाही.
६. तांत्रिक मान्यता प्रदान करतांना प्रशासकीय मान्यतेतील वाव अन्य कोणत्याही योजनेत/कार्यक्रमात समाविष्ट नाही, याची खातरजमा तांत्रिक मान्यता प्रदान करणाऱ्या सक्षम अधिकाऱ्यांने करावी.
७. सदर कामावरील खर्च हा मागणी क्रमांक एच-०८, ४०५९३१४३ सार्वजनिक बांधकामावरील भांडवली खर्च या प्रधान शिर्षाअंतर्गत भागविण्यात यावा.
८. या कामासाठी अर्थसंकल्पात सदर लेखाशिर्षात पुरेशी तरतूद असल्याशिवाय हे काम सुरु करण्यात येवू नये.
९. हा शासन निर्णय, अपर मुख्य सचिव, सार्वजनिक बांधकाम विभाग यांच्या अनुमतीने काढण्यात येत आहे.
# Page 6