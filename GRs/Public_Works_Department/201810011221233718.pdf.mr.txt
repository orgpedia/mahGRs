# Page 1
घाटकोपर, मुंबई येथील सर्व्हे क्र. १९४ (ब) येथील शासकीय भूखंडाचा खाजगीकरणाच्या माध्यमातून विकास करणे - मुदतवाढ देणेबाबत
महाराष्ट्र शासन
सार्वजनिक बांधकाम विभाग
शासन निर्णय क्रमांक : खाक्षेस-२००१/प्र.क्र.१३१ (एल.बी.-२)/रस्ते-८
मादाम कामा रोड, हुतात्मा राजगुरू चौक,
मंत्रालय, मुंबई-४०० ०३२.
दिनांक : १ ऑक्टोबर, २०१८.
प्रस्तावना : घाटकोपर, मुंबई येथील सर्व्हे क्र. १९४ (ब) येथील शासकीय भूखंडाचा
खाजगीकरणाच्या माध्यमातून विकास करण्याबाबतच्या प्रस्तावास दि.२६.०९.२००१ रोजी
झालेल्या मंत्रीमंडळाच्या पायाभूत सुविधा समितीच्या बैठकीत मान्यता प्राप्त झाली. तसेच निविदा
स्विकृतीस मंत्रीमंडळ मान्यता दि. २८.०४.२००४ रोजी प्राप्त झाली. या प्रकल्पास वन व पर्यावरण
मंत्रालयाची मान्यता, विमान व पत्तन प्राधिकरणाची नाहरकत, डी. पी. रस्त्यावरील अतिक्रमणे इ.
विविध अवरोधांमुळे प्रादेशिक स्तरावर ३ वेळेस मुदतवाढ देण्यात आली होती. तिसरी मुदतवाढ
दिनांक ३०.१०.२०१७ पर्यंत देण्यात आली होती. प्रस्तुत प्रकल्प हा अंतीम टप्प्यात असल्याने सदर
प्रकल्प पूर्ण करणे शासन हितार्थ असल्यामुळे या प्रकल्पाच्या कामास दिनांक ३१.१२.२०१९ पर्यंत
चौथी मुदतवाढ देण्याबाबतचा प्रस्ताव शासनाच्या विचाराधीन होता. त्याअनुषंगाने दि. २३ ऑगस्ट,
२०१८ रोजीच्या मंत्रीमंडळ पायाभूत सुविधा समितीच्या बैठकीत सदर प्रस्तावास मंजुरी प्रदान
केली असून, त्यानुसार शासनाने आता खालीलप्रमाणे निर्णय घेतलेला आहे.
शासन निर्णय :
घाटकोपर, मुंबई येथील सर्व्हे क्र. १९४ (ब) येथील शासकीय भूखंडाचा
खाजगीकरणाच्या माध्यमातून विकास करणे या प्रकल्पास दि.३१.१२.२०१९ पर्यंत चौथ्या
मुदतवाढीस मान्यता प्रदान करण्यात येत आहे.
हा शासन निर्णय मंत्रीमंडळ पायाभूत सुविधा समितीच्या दिनांक २३.०८.२०१८
रोजीच्या बैठकीत झालेल्या निर्णयानुसार व नियोजन विभागाच्या सहमतीने त्या विभागाच्या
अनौपचारिक संदर्भ क्र.८२/का.१४३३, दि.२१.०८.२०१८ नुसार निर्गमित करण्यात येत आहे.
# Page 2
शासन निर्णय क्रमांकः खाक्षेस-२००१/प्र.क्र.१३१ (एल.बी.-२)/रस्ते-८