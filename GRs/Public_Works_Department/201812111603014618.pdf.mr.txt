# Page 1
कार्यकारी अभियंता (विद्युत) यांच्या बदल्या / पदस्थापना महाराष्ट्र शासन
सार्वजनिक बांधकाम विभाग
शासन आदेश क्रमांकः टीएफएस-१११८/प्र.क्र.५१/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : ११ डिसेंबर, २०१८
संदर्भ : सा.बां.वि. शासन आदेश क्रमांक : टीएफएस-१११८/प्र.क्र.५१ (२)/सेवा -१, दि. ४.९.२०१८
शासन आदेश :
महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना
होणाऱ्या विलंबास प्रतिबंध अधिनियम, २००५ च्या कलम ४(४) व ४(५) मधील तरतुदीनुसार व सक्षम
प्राधिकाऱ्याच्या मान्यतेने, सार्वजनिक बांधकाम विभागातील श्री. र. शि. पाटील, कार्यकारी अभियंता
(विद्युत), महाराष्ट्र राज्य पोलीस गृहनिर्माण व कल्याण महामंडळ, मुंबई यांची बदलीने पदस्थापना
सार्वजनिक सेवेच्या हितार्थ व प्रशासकीय सोयीच्या कारणास्तव, कार्यकारी अभियंता (विद्युत), उत्तर
मुंबई (विद्युत) विभाग, मुंबई या पदावर संदर्भाधीन आदेशान्वये करण्यात आली आहे. तथापि,
श्री. पाटील यांना महाराष्ट्र राज्य पोलीस गृहनिर्माण व कल्याण महामंडळ, मुंबई या कार्यालयाने
बदलीच्या ठिकाणी रुजू होण्यास अद्यापी कार्यमुक्त केलेले नाही. यास्तव शासन पत्र दि.
०६/१०/२०१८ अन्वये श्री. पाटील यांना तात्काळ कार्यमुक्त करण्याबाबत महामंडळास कळविण्यात
आले होते. मात्र सदर कार्यालयाने त्यानंतरही श्री. पाटील यांना कार्यमुक्त केलेले नसल्याने कामाची
निकड विचारात घेऊन प्रशासकीय कारणास्तव श्री. र. शि. पाटील, कार्यकारी अभियंता (विद्युत),
महाराष्ट्र राज्य पोलीस गृहनिर्माण व कल्याण महामंडळ, मुंबई यांना एकतर्फी कार्यमुक्त करण्यात येत
आहे.
३. श्री. र. शि. पाटील, कार्यकारी अभियंता (विद्युत) यांनी इतर कोणत्याही आदेशाची प्रतिक्षा न
करता संदर्भिय आदेशानुसार त्यांच्या बदलीच्या ठिकाणी दि. १२/१२/२०१८ (म.पू.) रोजी रुजू व्हावे.
४. श्री. पाटील यांनी नवीन नियुक्तीच्या पदाचा पदभार स्वीकारल्याबाबत शासनास तसेच
संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावे.
# Page 2
शासन आदेश क्रमांकः टीएफएस-१११८/प्र.क्र.५१/सेवा-१