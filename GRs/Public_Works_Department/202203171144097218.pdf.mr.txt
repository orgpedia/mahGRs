# Page 1
रेवस ते रेड्डी सागरी महामार्गाच्या अंतिम आखणीस मान्यता
महाराष्ट्र शासन
सार्वजनिक बांधकाम विभाग
शासन निर्णय क्रमांक : खाक्षेस-२०२२/प्र.क्र.७९/रस्ते-८
मंत्रालय, मुंबई : ४०० ०३२.
दिनांक : : १६ मार्च, २०२२.
प्रस्तावना : सार्वजनिक बांधकाम विभागाच्या रस्ते विकास योजना सन १९८१-२००१ व २००१ २०२१ नुसार तलासरी डहाणू ते पात्रादेवी हा रस्ता प्रमुख राज्य मार्ग क्र. ४ असा आहे. पर्यटन विकासास चालना मिळण्यासाठी, विकास आराखड्यानुसार प्रमुख राज्य मार्ग क्र -४ ची आखणी ही, राज्य मार्ग, प्रमुख जिल्हा मार्ग, इतर जिल्हा मार्ग व ग्रामीण मार्ग या सारख्या रस्त्यांच्या सर्व दर्जाचे विद्यमान रस्त्यांचे जाळे जोडून सागरी किनाऱ्यालगत एका मार्गावर प्रस्तावित केली होती.
नवी मुंबई ते गोवा बॉर्डर हे सध्याचे अंतर सुमारे ५८० किमी आहे, ज्यात प्रमुख खाडी पार करण्याकरिता ४ ठिकाणी फेरी बोटीचा प्रवासकरणे आवश्यक आहे. त्यामुळे अरबी समुद्राला नद्या जिथे मिळतात तेथील कमी रुंदीवर पुलाची बांधणी करणे हे राज्य शासनाचे धोरण आहे. मात्र अस्तित्वातील वाहन मार्गिका व रस्त्याची रुंदी (Carriageway व Row) एकसमान नसल्यामुळे पर्यटनासाठी प्रचंड क्षमता उपलब्ध असूनही, कोकण प्रदेशाच्या विकासास गती प्राप्त होत नाही.
कोकण विभागाच्या अर्थव्यवस्थेला चालना देण्यासाठी, कॅलिफोर्निया सागरी महामार्गाच्या धर्तीवर, जागतिक दर्जाच्या सुविधांनी सुसज्ज असा सागरी महामार्ग विकसित करण्याची घोषणा केली आहे. सार्वजनिक बांधकाम विभाग महाराष्ट्र शासन निर्णय क्र. खाक्षेस २०२१/ प्र. क्र. २४७/ रस्ते- ८ दि.०६.०९.२०२१ अन्वये रेवस ते रेड्डी सागरी महामार्ग हा रायगड, रत्नागिरी व सिंधूदुर्ग जिल्ह्यास जोडणारा, महामार्गाच्या सुसाध्यतेनुसार Four Lane / Two lane with Paved Shoulder with rigid Pavement ने सुधारणा करणे व अस्तित्वातील अरूंद व कमकुवत पुलाची पुनर्बांधणी, आवश्यक तेथे नवीन खाडी पुल व बाह्य वळण रस्त्यांची बांधकामे इ.
सह सविस्तर प्रकल्प अहवाल करावा तसेच सदरील महामार्गासाठी व वळण रस्त्यासाठी आवश्यक असणारी जमीन महाराष्ट्र महामार्ग कायद्यानुसार संपादित करावी यास मान्यता देण्यात आलेली आहे. वरील शासन निर्णयानुसार सदर प्रकल्प महाराष्ट्र राज्य रस्ते विकास महामंडळास अंशदान ठेव तत्वावर हाती घेण्यासाठी मान्यता देण्यात आलेली आहे. आता सदर रेवस ते रेड्डी या सागरी महामार्गाची आखणी अंतिम करण्यासाठी शासनाने खालीलप्रमाणे निर्णय घेतला आहे.
शासन निर्णय : सदर महामार्गासाठी आवश्यक भूसंपादनासह आवश्यक पूल आणि वळणरस्त्यांच्या बांधकामाला प्राधान्य देऊन टप्प्याटप्प्याने प्रकल्प राबविण्याचे निर्देश दिले आहेत. त्यास अनुसरून सागरी महामार्गाची रुपरेषा खालीलप्रमाणे आहे.
१. कॅलिफोर्नियाच्या धर्तीवर सागरी महामार्गाची समुद्र किनाऱ्यालगत आखणी अंतिम करणे.
२. प्रस्तावित सागरी महामार्गासाठी सद्यस्थिती मध्ये रस्त्यांसाठी ३० मी. रुंदी व वळणरस्त्यासाठी ४५ मी. रुंदी चे भूसंपादन करणे.
# Page 2
शासन निर्णय क्रमांकः खाक्षेस-२०२२/प्र.क्र.७९/रस्ते-८
३. कोकण विभागातील भौमितीक परिस्थिती विचारात घेऊन ६०-८० कि.मी. प्रती तास वेगक्षमते साठी दुपदरी/ चौपदरी रस्ता संकल्पित करणे.
सागरी महामार्गांतर्गत प्रस्तावीत वैशिष्ठ पूर्ण कामे जसे की व्ह्यूव्हिंग गॅलरी, सेवा रस्ते (सर्व्हिस रोड), वाहन तळाची सुविधा, प्रसाधन सोयीयुक्त विश्रांतीस्थळे, प्रमुख जंक्शनची सुधारणा व सौंदर्यीकरण, पर्यटन स्थळे, बंदरे यांना जोडरस्ते, नाविन्यपूर्ण दिशादर्शक व माहितीदर्शक फलक या बाबी अंतिम आखणी करताना विचारात घेण्यात आल्या आहेत.
सद्य:स्थिती मध्ये प्रकल्प सल्लागाराने प्रस्तावित केलेल्या विविध पर्यायी आखणींचा अभ्यास करुन म.रा.र.वि. महामंडळाने अंतिम आखणी प्रस्तावित केली आहे. तसेच या आखणी मध्ये पर्यटन विभागाने दिलेली पर्यटन स्थळे या सागरी महामार्गास जोडण्याचा समावेश करण्यात आला आहे.
----------------------------------------------------------------------------
| पॅकेज क्रमांक | पॅकेज चे नाव | लांबी |
| १ | चिर्ले गाव (रायगड जिल्हा) ते बाणकोट (रायगड जिल्हा) | १४३.९६कि.मी. |
| २ | बाणकोट(रायगडजिल्हा) ते जयगड (रत्नागिरी जिल्हा) | ११०.२४कि.मी. |
| ३ | जयगड (रत्नागिरी जिल्हा) ते खाक्षीतिठा (सिंधुदुर्गजिल्हा) | १२९.३८ कि.मी. |
| ४ | खाक्षीतिठा (सिंधुदुर्गजिल्हा) ते रेवस बंदर सिंधुदुर्गजिल्हा | ११४.७९कि.मी. |
|  | एकुण प्रकल्प लांबी | ४९८.३८ कि.मी |
----------------------------------------------------------------------------
प्रस्तावित २ लेन / ४ लेन वाहनमार्ग लांबी खालील प्रमाणे :
-----------------------------------------------------------------------------------------------------
| अ.क्र. | जिल्हा | पासून | पर्यंत | कि.मी | वर्णन |
| १ | रायगड | द्रोणागिरी | मुरुड जंजिरा | ८०.०० | विभाजकासह चौपदरी वाहनमार्ग (४ lane with divided carriageway) |
|  | रायगड | मुरुड जंजिरा | बाणकोट | ६४.००  |  | साईड शोल्डरसह दुपदरी वाहनमार्ग (२ lane with paved shoulder ) |
| ३ | रत्नागिरी | बाणकोट | रत्नागिरी | १४६.००  |  | साईड शोल्डरसह दुपदरी वाहनमार्ग (२ lane with paved shoulder) |
| OC ४ | रत्नागिरी | रत्नागिरी | पावस | २०.०० | विभाजकासह चौपदरी वाहनमार्ग (४ lane with divided carriageway) |
| ५ | रत्नागिरी | पावस | खाक्षी तिठा | ६९.०० | साईड शोल्डरसह दुपदरी वाहनमार्ग (२ lane with paved shoulder ) |
| ६ | सिंधुदुर्ग | खाक्षी तिठा | मालवण | ५०.००  |  | साईड शोल्डरसह दुपदरी वाहनमार्ग (२ lane with paved shoulder ) |
| ७ | सिंधुदुर्ग | मालवण | गोवा बॉर्डर | ६५.००  |  | विभाजकासह चौपदरी वाहनमार्ग (४ lane with divided carriageway) |
-----------------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांकः खाक्षेस-२०२२/प्र.क्र.७९/रस्ते-८
सदर आखणी पर्याय हा मुल्यांकन मॅट्रीक्स नुसार सर्वात श्रेयस्कर पर्याय (Most Preferable Option) असल्याने सदरहू आखणीस अंतिम आखणी म्हणून मान्यता देण्यात येत आहे.