# Page 1
शासकीय इमारतीच्या देखभाल व दुरुस्तीच्या (उद्याने व उपवने) आर्थिक व भौतिक प्रमाणकात सुधारणा करणेबाबत...
महाराष्ट्र शासन
सार्वजनिक बांधकाम विभाग
शासन निर्णय क्र. बीडीजी-२०१८/प्र.क्र.४५/इमा-१
मंत्रालय, मुंबई - ४०० ०३२
दिनांक : १३ जून, २०१९
वाचा : १) शासन परिपत्रक,सार्वजनिक बांधकाम विभाग क्रमांक बीडीजी-१०८८/ सीआर- १४० / इमारती -२, दिनांक १९ मार्च १९९१.
२) शासन निर्णय क्रमांक-बीडीजी-२००५/प्र.क्र.५३/इमारती-१ दिनांक २५ नोव्हेंबर २००५.
प्रस्तावना :
शासन परिपत्रक, सार्वजनिक बांधकाम विभाग, क्रमांक बीडीजी-१०८८/ सीआर- १४०/इमारती-२, दिनांक १९ मार्च १९९१ अन्वये विविध प्रकारच्या इमारतींसाठी प्रमाणके विहित करण्यात आली आहेत. सदर प्रमाणके निश्चित होऊन १२ वर्षांचा कालावधी उलटला आहे. दरम्यान भाववाढ निर्देशांकानुसार साहित्याच्या व मजुरीच्या दरात प्रचंड वाढ झाली आहे. तथापि त्याप्रमाणात देखभाल दुरुस्तीच्या आर्थिक व भौतिक प्रमाणकात वाढ झाली नसल्याने देखभाल दुरुस्तीकरिता कमी प्रमाणात निधी उपलब्ध होतो. सबब भाववाढ निर्देशांकाच्या अनुषंगाने उपवने व उद्याने यांच्या आर्थिक व भौतिक प्रमाणकांचे पुनर्विलोकन करण्याबाबत शासनाने निर्णय घेतला आहे.
शासन निर्णय
दिनांक १९ मार्च, १९९१ च्या शासन परिपत्रकानुसार निश्चित केलेली इमारती दुरुस्ती व देखभालीची आर्थिक प्रमाणके एप्रिल, २००५ च्या भाववाढ निर्देशांकानुसार सुधारित करण्यात आली आहेत. उपरोक्त वाचा क्र.
२ मधील विवरणपत्र XIII नुसार उद्याने व उपवने यांची आर्थिक व भौतिक प्रमाणकांत खालीलप्रमाणे सुधारणा करण्यात येत आहे. इतर विवरणपत्रामध्ये कोणतीही सुधारणा नसून दिनांक २५ नोव्हेंबर, २००५ च्या शासन निर्णयातील इतर विवरणपत्रातील प्रमाणके जशीच्या तशी लागू राहतील. (सोबत विवरणपत्र XI व XIII) सदर शासन निर्णय आंतरवित्त सल्लागार व सहसचिव यांच्या सहमतीने निर्गमीत करण्यात येत आहेत.
# Page 2
# Page 3
# Page 4
# Page 5