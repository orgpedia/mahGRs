# Page 1
वित्तीय संस्थेकडून पायाभूत सुविधा प्रकल्पांकरिता
कर्ज उभारणीसाठी समिती गठीत करणेबाबत...
महाराष्ट्र शासन
सार्वजनिक बांधकाम विभाग
शासन परिपत्रक क्रमांक. खाक्षेस-२०२४/प्र.क्र.१७५/रस्ते-८
मंत्रालय विस्तार, मुंबई-४०० ०३२
दिनांक : ७ ऑगस्ट, २०२४
संदर्भ :- दि.२६.०६.२०२३ रोजीच्या मा. मंत्रीमंडळ बैठकीतील निर्णय
परिपत्रक
महाराष्ट्र राज्य रस्ते विकास महामंडळामार्फत सद्यस्थितीत विविध पायाभूत प्रकल्प हाती घेण्यात
आले असून, त्यापैकी पुणे रिंग रोड, विरार अलिबाग बहुउद्देशीय मार्गिका प्रकल्प, मुंबई-पुणे यशवंतराव
चव्हाण द्रुतगती मार्गाची क्षमता वाढ प्रकल्प (Missing Link), स्वातंत्र्यवीर सावरकर सागरी सेतु” (वसोवा -
वांद्रे सागरी मार्ग) हे प्रकल्प प्रगतीत आहेत. तसेच नागपूर - गोंदिया, भंडारा - गडचिरोली, नागपूर - चंद्रपूर
शीघ्रसंचार द्रुतगती महामार्ग, सिंदखेडराजा ते शेगांव भक्तीमहामार्ग, पुणे नाशिक औद्योगिक द्रुतगती
महामार्ग, पवनार ते पत्रादेवी (नागपूर-गोवा) महाराष्ट्र शक्तीपीठ द्रुतगती महामार्ग या प्रकल्पांची DPR
बनविण्याचे काम प्रगतीत आहे. यासारख्या बहुतांशी प्रकल्पांसाठी भूसंपादनाची गरज असून त्यासाठी
निधीची आवश्यकता भासणार आहे.
दि.२६.०६.२०२४ झालेल्या मा. मंत्रीमंडळाच्या बैठकीमध्ये पुणे रिंग रोड, विरार अलिबाग
बहुउद्देशीय मार्गिका प्रकल्प, या कामांच्या भूसंपादनासाठी आवश्यक निधी उभारण्यासाठी हुडको या
संस्थेकडून अर्थसहाय्य घेण्याबाबतचा प्रस्ताव मा.मंत्रीमंडळाच्या मान्यतेसाठी सादर करण्यात आला होता
यावेळी प्रस्तावांवर सविस्तर चर्चा होऊन मंत्रीमंडळ बैठकीमध्ये यापुढे कर्ज उभारणीच्या प्रस्तावासाठी मुख्य
सचिव यांच्या अध्यक्षतेखाली समिती गठीत करण्याचा निर्णय झाला आहे. त्यास अनुसरुन खालील समिती
गठीत करण्यात येत आहे.
समितीची रचना :-
१. मुख्य सचिव अध्यक्ष
२. अपर मुख्य सचिव (वित्त) सदस्य
३. अपर मुख्य सचिव (नियोजन) सदस्य ४. अपर मुख्य सचिव (महसूल व वन) सदस्य
५. अपर मुख्य सचिव (नवि-१) सदस्य
६. अपर मुख्य सचिव (उद्योग) सदस्य
७. अपर मुख्य सचिव (सा.बां.वि.) सदस्य ८. सचिव (बांधकामे/सा.बां.वि.) सदस्य सचिव
समितीची कार्यकक्षा :-
वित्तीय संस्थांकडून महामंडळाना कर्ज मंजूरी करताना सदर कर्जासाठी शासन हमीपत्राद्वारे कर्ज
सुरक्षित करण्याची मागणी करण्यात येते.
# Page 2
शासन परिपत्रक क्रमांकः खाक्षेस-२०२४/प्र.क्र.१७५/रस्ते-८
महाराष्ट्र राज्यकोषीय उत्तरदायित्व व अर्थसंकल्पीय व्यवस्थापन अधिनियम, २००५ मधील तरतुदी
व केंद्र शासनाने भारतीय राज्य घटनेच्या अनुच्छेद २९३ (३) नुसार स्थूल राज्य उत्पन्नाच्या ३% मर्यादेनुसार
राज्य शासनास विहीत केलेली कर्ज मर्यादा याच्या आधारे वित्त विभाग आवश्यक कर्ज उभारणी करीत
असते. महाराष्ट्र राजकोषीय उत्तरदायित्व व अर्थसंकल्पिय व्यवस्थापन अधिनियम, २००५ (Maharashtra
Fiscal Responsibility and Budgetary Management Act, २००५) (FRBM act, २००५) अन्वये राज्यात
२५.०४.२००५ पासून लागू करण्यात आला असून त्यानुसार महाराष्ट्र राज्याचे मध्यम मुदतीचे राजकोषीय
धोरण निश्चित करण्यात येते.
राज्य शासनाचे उपक्रम, Special Purpose Vehicle व इतर समकक्ष साधनामार्फत कर्ज
उभारण्यात येऊन त्याचे मुद्दल आणि/अथवा व्याज परतफेडीकरिता राज्य शासनाकडून अर्थसंकल्पीय
तरतूद करण्यात आल्यास सदर कर्जउभारणी ही राज्य शासनाने स्वतः केली असल्याचे गणण्यात येते व
त्याचे दायित्व राज्य शासनावर येते. राज्य शासनाने उचल केलेल्या रकमे एवढी NBC (Net Borrowing
Ceiling) मधून कर्ज उभारण्याची राज्य शासनाची Borrowing Space कमी होते व त्या तुलनेत
अर्थसंकल्पातील राजकोषीय तूट सीमित ठेवण्यात/भरुन काढण्यास अडचण निर्माण होते.
या बाबी विचारात घेऊन सदर समितीने प्रस्तावित पायाभूत प्रकल्पांचा सर्व दृष्ट्टीने अभ्यास करुन
प्रस्तावित प्रकल्पांसाठी आवश्यक निधीचा भार शासनावर न पडता आर्थिक दृष्ट्टया सुसाध्य होण्याच्या
दृष्ट्टीने अभ्यास करावा. (उदा. Transit Oriented Development, वाढीव FSI इत्यादी बाबींचाही
विचारविमर्श करावा.) तद्नंतर प्रकल्पाचा प्रस्ताव विभागामार्फत मा.मंत्रीमंडळ बैठकीत सादर करावा.
सदर परिपत्रकातील सूचना महाराष्ट्र राज्य रस्ते विकास महामंडळ व महाराष्ट्र राज्य पायाभुत
सुविधा विकास महामंडळ यांना लागू राहतील.
सदर शासन परिपत्रक, महाराष्ट्र शासनाच्या www.maharashtra.gov.in या संकेतस्थळावर
# Page 3