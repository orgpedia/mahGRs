# Page 1
परभणी शहर महानगरपालिका, परभणी तसेच नगर परिषद, सेलू यांचे कार्यक्षेत्रातील रस्ते अवर्गीकृत करून सार्वजनिक बांधकाम विभागाकडे हस्तांतरीत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक :- रवियो-२०२१/प्र.क्र.९६/नियोजन-२
मंत्रालय, मुंबई- ४०० ०३२.
दिनांक :- ०९ नोव्हेंबर, २०२१.
पहावे : १) मुख्य अभियंता, सार्वजनिक बांधकाम प्रादेशिक विभाग, औरंगाबाद यांचे पत्र क्र.अ मुअऔ/का-१४/प्रआ/रवियो-२००१-२१/४३१७, दि.०४/१०/२०२१.
२) मुख्य अभियंता, सार्वजनिक बांधकाम प्रादेशिक विभाग, औरंगाबाद यांचे पत्र क्र.अ मुअऔ/का-१४/प्रआ/रवियो-२००१-२१/४३०३, दि.०४/१०/२०२१.
प्रस्तावना : परभणी शहर महानगरपालिका, परभणी व नगर परिषद, सेलू यांचे कार्यक्षेत्रातील रस्ते अवर्गीकृत सार्वजनिक बांधकाम विभागाकडे हस्तांतरीत करणेबाबतचा प्रस्ताव मुख्य अभियंता, सार्वजनिक बांधकाम प्रादेशिक विभाग, औरंगाबाद यांनी सादर केलेला आहे.
परभणी शहरातील रस्त्यांच्या बांधकामा करीता अपुरा निधी व रस्त्यांची दुरावस्था झाल्यामुळे व महानगरपालिकेची परिस्थीती नाजुक असल्यामुळे परभणी शहरातील रस्त्यांची देखभाल दुरुस्ती करणे शक्य होत नसल्याने परभणी शहरातून सा. बां. विभागाचे जाणाऱ्या रस्त्यांना जोडणारे महानगरपालिकेकडील रस्ते अवर्गीकृत करून सार्वजनिक बांधकाम विभागाकडे घेण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, परभणी यांचा प्रस्ताव विचारात घेता, परभणी शहर महानगरपालिकेकडील खालील नमूद केलेले रस्ते अवर्गीकृत करून सार्वजनिक बांधकाम विभागाकडे हस्तांतरीत करण्यात येत आहेत.
१) परभणी शहर महानगरपालिका हद्दितील जिल्हा सामान्य रुग्णालय परभणी ते राममा–६१ लांबी - ०.५०० कि.मी.
२) परभणी शहर महानगरपालिका हद्दितील अनुसया टॉकीज रेल्वे क्रॉसींग लांबी ०.५०० कि.मी.
३) परभणी शहर महानगरपालिका हद्दितील जायकवाडी कॅनल ते खंडोबा बाजार लांबी - १.३० कि.मी.
४) परभणी शहर महापालिका हद्दितील राममा-६१ ते गायकवाड मळा-जुना पेडगाव रस्ता-महाराणाप्रताप चौक-धार रोड-मरीआई मंदीर-कारेगाव रोड-राममा-६१ ते कब्रस्तान -अक्षदा मंगल कार्यालय-प्रजिमा-२५लांबी - १२.०५ कि.मी.
# Page 2
शासन निर्णय क्रमांकः रवियो-२०२१/प्र.क्र.९६/नियोजन-२
५) नगर परिषद सेलू हद्दितील लांबी - ५.२०० कि.मी.
वरील प्रमाणे परभणी शहर महानगरपालिका, परभणी हद्दितील एकूण १४.३५० कि.मी.
व नगर परिषद, सेलू यांचे हद्दितील एकूण ५.२०० कि. मी. असे एकूण १९.५५० कि. मी. रस्ते लांबी सार्वजनिक बांधकाम विभागाकडे खालील अटीच्या अधीन राहून वर्गीकृत करून समाविष्ट करण्यात येत आहे.
१. जमिनीसह रस्त्यांची मालकी पूर्णपणे सार्वजनिक बांधकाम विभागाची राहील.
२. रस्त्याच्या या लांबीमध्ये शासनाच्या मालकीच्या रुंदीतील भागात अतिक्रमण झाले असल्यास ते काढण्याची जबाबदारी परभणी शहर महानगरपालिकेची तसेच नगरपरिषद, सेलू यांची राहील.
३. वर्गीकृत करण्यात येणाऱ्या रस्त्यावर शासन निर्णय क्र. टिपीएस १८१९/अनौसं-३६/ १९/ नवि-१३ नगर विकास विभाग दिनांक ०५/०८/२०१९ प्रमाणे पथकिनारवर्ती नियम लागू राहतील.
४. परभणी शहर महानगरपालिकेने तसेच नगरपरिषद, सेलू त्यांच्या कार्यक्षेत्रात या रस्त्याच्या लगत बांधकाम परवानगी देत असतांना नगरविकास विभाग, शासन निर्णय क्र.टीपीएस १८१९/अनौसं-३६/१९/नवि-१३ दिनांक ०५/०८/२०१९ च्या शासन निर्णयाचे पालन करावे.
याबाबतचे नाहरकत कार्यकारी अभियंता, सार्वजनिक बांधकाम विभाग परभणी यांच्याकडून प्राप्त करून घेणे बंधनकारक असावे, ५. वर्गीकृत होत असलेल्या रस्त्याच्या पथ किनारवर्ती क्षेत्रात पुतळा/स्मृतिस्तंभ व तत्सम स्वरूपाची स्मारके उभारता येणार नाहीत. तसेच रस्त्यांना मान्यवरांची नावे देता येणार नाहीत.
६. वरील रस्ते वर्गीकृत व हस्तांतरित करण्यापूर्वीचे व त्यावरील अतिक्रमणे / लीज बांधकामे/कंत्राटे अथवा इतर संलग्न विषयाचे मा. न्यायालयीन प्रकरणे हाताळण्याची जबाबदारी परभणी शहर महानगरपालिकेची तसेच नगरपरिषद, सेलू यांची राहील. वरील विषयाबाबत मा.न्यायालयीन आदेश असल्यास त्याचा अवमान होणार नाही, याची दक्षता परभणी शहर महानगरपालिकेने व नगरपरिषद, सेलू यांनी घ्यावी.
७. रस्ते हस्तांतरणासाठी शासनाकडून कोणतेही मुल्य दिले जाणार नाही. या रस्त्यावरील भूसंपादन प्रकरणे व देय रक्कम अंतिम करूनच रस्ते सार्वजनिक बांधकाम विभागाकडे हस्तांतरित करावी. भविष्यामध्ये व भूसंपादनाच्या अनुषंगाने वरील रस्त्यावर कोणताही वाद झाल्यास, मा.न्यायालयीन प्रकरण उद्भवल्यास त्याची सर्वस्वी जबाबदारी परभणी शहर महानगरपालिकेची व नगरपरिषद, सेलू यांची असेल.
८. शासनाकडून वरील रस्ते वर्गीकृत झाल्यानंतर, प्रत्यक्ष हस्तांतरण झालेल्या दिनांकापर्यंत या रस्त्यांची देखभाल व दुरुस्ती, सुधारणा आणि रस्ते सुस्थितीत ठेवण्याची सर्वस्वी जबाबदारी (स्वखर्चाने) परभणी शहर महानगरपालिका परभणी व नगरपरिषद, सेलू यांची असेल. वरील रस्त्यावर न्यायालयीन प्रकरण उद्भवल्यास त्याची जबाबदारी परभणी शहर महानगरपालिका व नगरपरिषद, सेलू यांची असेल.
पृष्ठ ३ पैकी २
# Page 3
शासन निर्णय क्रमांकः रवियो-२०२१/प्र.क्र.९६/नियोजन-२
९. भविष्यात काही अपरिहार्य कारणांमुळे मा. न्यायालयाचे तसेच, शासनाचे निर्देश / आदेश/ सूचना परभणी शहर महानगरपालिकेवर तेसच नगरपरिषद, सेलू यांच्यावर बंधनकारक असतील.
१०. आयुक्त परभणी शहर महानगरपालिका, परभणी व मुख्याधिकारी, नगरपरिषद, सेलू यांनी वरील रस्त्याखालील जमीन जिल्हाधिकारी, परभणी यांचेकडे प्रथम समर्पित करावी.
त्यानंतर सदर जमीन जिल्हाधिकारी, परभणी यांनी महाराष्ट्र जमीन महसूल (सरकारी जमिनीचे वितरण) नियम-१९७१ मधील नियम ५ व ६ तसेच महसूल व वन विभागाचे परिपत्रक क्रमांक एलएनडी-१४८३/२७०२/प्र.क्र.११०९/ग-५ दिनांक ०४/०२/१९८३ व महसूल व वन विभागाचा शासन निर्णय क्रमांक एलएनडी-१०९०/प्र.क्र.१८१/ज-१ दिनांक १२/१०/१९९० मधील तरतुदीनुसार कार्यकारी अभियंता, सार्वजनिक बांधकाम विभाग यांच्याकडे वित्तीय मर्यादेच्या अधीन राहून हस्तांतरित करावी.