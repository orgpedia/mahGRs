# Page 1
पुणे-नाशिक औद्योगिक द्रुतगती महामार्गाच्या अंतिम आखणीस मान्यता.
महाराष्ट्र शासन
सार्वजनिक बांधकाम विभाग
शासन निर्णय क्रमांक- खाक्षेस-२०२३/प्र.क्र.४७४/रस्ते-८
मंत्रालय, मुंबई -४०० ०३२
दिनांक : ०७ फेब्रुवारी, २०२४
प्रस्तावना : पुणे-नाशिक औद्योगिक द्रुतगती महामार्ग महाराष्ट्रातील पुणे, अहमदनगर, व नाशिक या ३ प्रमुख जिल्यातून प्रस्तावित आहे. पुणे, अहमदनगर व नाशिक ही शहरे महाराष्ट्रातील महत्वाची शहरे असून कृषी,
अवजड उद्योग, लघु व मध्यम उद्योग, आयटी कंपनी इत्यादीच्या दृष्ट्टीने महत्वाची शहरे आहेत. मुंबई-पुणे- नाशिक ही शहरे महाराष्ट्रातील सुवर्णत्रिकोणाचा भाग आहे. प्रस्तावित द्रुतगती महामार्गामुळे मुंबई-पुणे-नाशिक ही शहरे द्रुतगती महामार्गाने जोडली जातील व महाराष्ट्रातील द्रुतगती महामार्गाचा सुवर्णत्रिकोण पूर्ण होईल.
प्रस्तावित आखणी रेषेवरील सर्व शहरे व आसपासच्या प्रदेशाची आर्थिक व पर्यायाने सामाजिक उन्नती अधिक
गतीमानतेने होईल.
प्रस्तावित महामार्गाची आखणी रेषा राजगुरु नगर, चाकण, मंचर, नारायणगाव, आळेफाटा, घारगाव,
संगमनेर आणि सिन्नर अशा महत्वाच्या शहराजवळून प्रस्तावित आहे. या भागाचा विकास शीघ्रगतीने होण्याच्या
दृष्ट्टीने प्रस्तावित महामार्ग हा महत्वाचा टप्पा ठरेल. सदर महामार्गामुळे मोठे उद्योग, शिक्षणसंस्था, आयटी कंपन्या, कृषी उद्योग केंद्र महामार्गालगत नव्याने विकसित होवू शकतील व त्यामुळे स्थानिकांना उत्तम रोजगार
व उत्तम बाजारपेठ उपलब्ध होईल.
सदर महामार्गामुळे पुणे -नाशिक हा प्रवास सद्य:स्थितील ५ तासावरून साधारणत: २ ते २.५ तासावर येईल. दळणवळण गतीमान झाल्याने पुणे, नाशिक शहरामधील लघू, मध्यम व अवजड उद्योग कारखाने,
कृषी-विषयक संस्था या उद्योगाना यांचा मोठा फायदा होईल.
यास अनुसरुन पुणे-नाशिक औद्योगिक द्रुतगती महामार्गाची आखणी अंतिम करण्यासाठी शासनाने खालीलप्रमाणे निर्णय घेतला आहे.
शासन निर्णय:-
महाराष्ट्र राज्य रस्ते विकास महामंडळाने मार्गदर्शक तत्वांना (इंडियन रोड काँग्रेस विशेष पब्लिकेशन
क्र.१९:२०२० च्या मूल्यांकन मॅरीक्स) अनुसरून व प्रत्यक्ष स्थळ पाहणीनुसार विविध पर्यायी आखणींचा अभ्यास केला आहे. तुलनात्मक दृष्ट्टया सर्वाधिक सुयोग्य अशी आखणी खालील भागानुसार अंतिम आखणी म्हणून
महामंडळाने प्रस्तावित केली आहे. सदर महामार्गाची रुपरेषा खालील प्रमाणे आहे.
-------------------------------------------------------------------------------------------------------------
| अ. क्र | महामार्गाचा भाग | साखळी क्रं | लांबी (कि.मी.) |
| सुरूवात | शेवट |
| अ | द्रुतगती महामार्ग |  |  |  |
| १. | पुणे-नाशिक औद्योगिक द्रुतगती महामार्गाचा भाग पुणे ते शिर्डी | ०+००० | १३४+३६८ | १३४.३६८ |
| २. | शिर्डी इंटरचेन्ज ते नाशिक निफाड इंटरचेन्ज ( सुरत चेन्नई द्रुतगती महामार्गाचा भाग) | २०७+८०० | १४७+४०० | ६०.४०० |
| ३ | सुरत चेन्नई द्रुतगती महामार्ग ते नाशिक (नाशिक निफाड राज्य मार्गाचा भाग) | ०+६५० | १८+९०० | १८.२५ |
|  | एकूण लांबी |  |  | २१३.०८१ |
-------------------------------------------------------------------------------------------------------------
# Page 2
शासन निर्णय क्रमांकः खाक्षेस-२०२३/प्र.क्र.४७४/रस्ते-८
--------------------------------------------------
| अ. क्र | महामार्गाचा भाग | साखळी क्रं | लांबी (कि.मी.) |
| सुरूवात | शेवट |
| ब | जोडरस्ते |  |  |  |
| १ | भोसरी | ०+००० | भोसरी | ३.६७१ |
| २ | रांजणगाव | २७+९५० | रांजणगाव | २३.६३० |
| ३ | रा.म.६० | ९३+३५० | रा.मा.६० | ०.९१० |
| ४ | शिर्डी | १३४+३६८ | शिर्डी | ८.७९० |
|  | एकुण लांबी |  |  | ३७.००० |
--------------------------------------------------
महाराष्ट्र राज्य रस्ते विकास महामंडळामार्फत शासन मान्यतेसाठी सादर केलेल्या उपरोक्त आखणीस
अंतिम आखणी म्हणून शासन मान्यता देण्यात येत आहे. तसेच सदर द्रुतगती महामार्गाचा विकास महाराष्ट्र राज्य रस्ते विकास महामंडळामार्फत हाती घेण्यास शासन मान्यता देण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3