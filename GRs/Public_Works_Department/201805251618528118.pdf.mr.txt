# Page 1
महाराष्ट्र राज्यातील सार्वजनिक बांधकाम विभागाच्या अखत्यारीतील पुलांचे बांधकामाबाबत मार्गदर्शक सुचना निर्गमित करणे.
महाराष्ट्र शासन
सार्वजनिक बांधकाम विभाग
शासन परिपत्रक क्रमांक- संकीर्ण २०१६/प्र.क्र.४०/रस्ते-१.
मंत्रालय, मुंबई ४०० ०३२.
दिनांक : २५ मे, २०१८
वाचा: १) सार्वजनिक बांधकाम विभागाचा शासन निर्णय क्र. लोलेस-२०१६/२६६/प्र.क्र. १६७/रस्ते-२, दि. ३०/३/२०१६ २) सार्वजनिक बांधकाम विभागाचा शासन निर्णय क्र. बीडीजी-२०१६/प्र.क्र. १३९/इमारत-२, दि. १८/७/२०१६ ३) सार्वजनिक बांधकाम विभागाचा शासन निर्णय क्र. सीऐटी २०१७/प्र.क्र. ८/इमा-२, दि. १२/४/२०१७ ४) सार्वजनिक बांधकाम विभागाचे शासन पत्र क्र. सीऐटी-२०१७/प्र.क्र.८/इमा-२, दि. ५/१२/२०१७
प्रस्तावना :
सार्वजनिक बांधकाम विभागामार्फत राज्यातील प्रमुख राज्यमार्ग, राज्यमार्ग व प्रमुख जिल्हा मार्ग दर्जाच्या रस्त्यांवरील नवीन पुलांची बांधकाम हाती घेऊन पुर्ण करण्यात येतात. या पुलांची बांधकामे करताना सखोल सर्वेक्षण करुन पुलांचे संकल्पन अधिक्षक अभियंता, संकल्प चित्र मंडळ यांच्या मार्फत करण्यात येते. त्यांनी तयार केलेल्या पुलाच्या सर्वसाधारण मांडणी नकाशावर आधारीत पुलाच्या कामाचे सविस्तर अदांजपत्रक तयार करुन त्यास प्रशासकीय मान्यता व तांत्रिक मान्यता प्रदान करण्यात येते. मोठया पुलांच्या कामासाठी प्रचलीत पध्दतीप्रमाणे कामांच्या निवीदा सी नमुन्यात बोलावण्यात येतात. या प्रकारच्या निविदामध्ये कंत्राटदार पुलांचे सकंलन तयार करुन या संकल्पनास सार्वजनिक बांधकाम विभागाच्या सक्षम अधिका-याची मान्यता प्राप्त करुन घेतात. मंजुर संकल्पना प्रमाणे पुलाचे काम करण्यात येते.
महालेखापालांनी काही प्रकरणात घेतेलेल्या आक्षेपामुळे विभागाची परिस्थिती अडचनीची होते. पुलाच्या कामाच्या निवीदा ठोक रक्कम (Lumpsum) पध्दतीने नमुन्यामध्ये मागविण्याच्या पध्दतीबाबत पुनर्विचार करणे आवश्यक असल्याचे लोखलेखा समितीने चर्चेत सुचित केले आहे.
या संदर्भात सर्व क्षेत्रिय अधिका-यांना पुन्हा एकदा पूल बांधकामा बाबत गांभिर्यपूर्वक कार्यवाही करण्याची जाणीव करुन देणे व काही सुधारीत सुचना निर्गमित करण्याची बाब शासनाच्या विचाराधीन होती. या प्रकरणी सविस्तर अभ्यास करुन पुढील प्रमाणे सुचना निर्गमित करण्यात येत आहेत.
# Page 2
शासन परिपत्रक क्रमांकः संकीर्ण २०१६/प्र.क्र.४०/रस्ते-१
परिपत्रक
१. शासनाने दि. १२/४/२०१७, दि. २९/६/२०१७ व दि. २७/७/२०१७ रोजीच्या शासन निर्णयाव्दारे तसेच दि.
५/१२/२०१७ रोजीच्या शासन पत्राव्दारे सार्वजनिक बांधकाम विभागाच्या अखत्यारीतील कामांच्या निविदा बोलावण्या संदर्भात सविस्तर मार्गदर्शक सुचना निर्गमित करण्यात आल्या आहेत. या सूचनांप्रमाणे पुलाच्या कामाच्या निविदा कोणत्याही परीस्थितीत - सी॰ नमुन्यात बोलावण्यात येऊ नये असे स्पष्ट केले आहे. या सूचनाप्रमाणे क्षेत्रिय अधिका-यांनी कार्यवाही करावी.
२. पुलाच्या कामांच्या निविदा बोलावण्यापूर्वी पुलाचे सखोल सर्वेक्षण करुन वेगवेगळ्या प्रकारे पुलाचे माडणी नकाशे व इतर तपशील निश्चित करावे. या तपशीलांच्या आधारे पुलासाठी आवश्यक किंमत व पूल बांधण्यासाठी लागणारा कालावधी व अपेक्षीत गुणवत्ता यांचा साकल्याने विचार करण्यात यावा. यानंतर मुख्य अभियंता यांनी त्यांच्या स्तरावर शासनास कमीत कमी किंमतीत कमीत कमी कालावधीत व चांगल्या गुणवत्तेचा पूल बांधणे शक्य असलेल्या प्रस्तावाची निवड करावी. या पस्तावानुसार पूलाचे सविस्तर संकल्पन करुन सविस्तर अदांजपत्रक तयार करावे. या अंदाजपत्रकास तांत्रिक मान्यता देऊन कामाच्या निविदा ब-२ अथवा EPC पध्दतीने बोलावाव्यात.
३. पूलाचे काम कालबध्द कार्यक्रमानुसार कमीत कमी कालावधीमध्ये पूर्ण करण्याचे नियोजन करण्यात यावे.
४. राज्यातील ब-याच पूलांसाठी आवश्यक असलेल्या जोड रस्त्यांची कामे भुसंपादन झाले नसल्यामुळे झालेली नसल्याचे लोकलेखा समिती व इतर समितीच्या आढाव्यामध्ये शासनाच्या निदर्शनास आले आहे.
अशा प्रकारची परिस्थिती उद्भवू नये यासाठी यापूर्वी वेळोवेळी भूसंपादन होऊन जमीन शासनाच्या ताब्यात आल्याशिवाय कोणत्याही कामाच्या निविदा बोलावण्यात येऊ नयेत अशा सुचना दि. ३०/३/२०१६ रोजीच्या शासन परीपत्रकाव्दारे निर्गमित केल्या आहेत. तथापि अशा सूचना निर्गमित करुन देखील त्यांची क्षेत्रिय कार्यलयामार्फत पालन होत नसल्याचे दिसून आले आहे. यापुढे भविष्यात या सूचनांचे पालन करण्याबाबत पुन्हा एकदा सर्वांना स्मरण करुन देण्यात येत आहे. अन्यथा जबाबदार अधिका-यां विरुध्द योग्य ती दंडनीय कार्यवाही करणे क्रमप्राप्त होईल.
५. मुख्य अभियंता यांनी त्यांच्या अखत्यारीतील कायक्षेत्रामध्ये पुलांचे बांधकाम होऊन जोडरस्त्याचे बांधकाम भुसंपादनाअभावी अथवा अन्य कारणांमुळे करणे शक्य झाले नाही अशा कामांची माहिती संकलित करावी.
या संदर्भात या कामांसाठी रस्त्याच्या बांधकामासाठी आवश्यक भुसंपादनाचा प्रस्ताव १५ दिवसात करावा.
शासन निर्णय महसुल व वन विभाग दि. १२/५/२०१५ अन्वये भूसंपादनाची कार्यवाही ६ महिन्यात पुर्ण करण्याचे नियोजन करावे. कोणत्याही परीस्थितीत जोडरस्त्यांची कामे ८ ८ महिन्यात पूर्ण करण्यात यावी.
यासाठी प्रादेशिक विभागातील कामांचे नियोजन मुख्य अभियंता यांनी करुन वेळोवळी आढावा घ्यावा.
याबाबत करत असलेल्या कार्यवाही बाबत शासनास दर महिन्यास अहवाल सादर करावा. जोड रस्त्याच्या आवश्यक परवानग्या मिळवणे आवश्यक असल्यास त्या मिळण्याबाबत देखील कार्यवाही युध्द पातळीवर करण्यात यावी.
पृष्ठ ३ पैकी २
# Page 3
शासन परिपत्रक क्रमांकः संकीर्ण २०१६/प्र.क्र.४०/रस्ते-१
६. निविदांचे प्रारुप तयार करताना त्यामध्ये सुस्पष्ट मांडणी करावी. तसेच कंत्राटदारांशी करारनामा केल्यानंतर निविदेतील अटी व शर्ती / विनिर्देशाचे सखोल अवलोकन करुन त्यानुसार कंत्राटदारामार्फत काम होत असल्याची खात्री वेळोवेळी करावी. याबाबतची तसेच कंत्राटाचे योग्य व्यवस्थापन याची जबाबदारी कार्यकारी अभियंता / अधीक्षक अभियंता यांच्यावर राहील. या सूचनां व्यतिरिक्त या पूर्वी शासनाने निर्गमित केलेल्या इतर सर्व सूचना कायम राहतील.
उपरोक्त सुचनाप्रमाणे कार्यवाही करण्याबाबत सर्व क्षेत्रिय अधिका-यांनी दक्ष रहावे. यामध्ये कुचराई करणा-या संबंधीत कार्यकारी अभियंता व अधिक्षक अभियंता यांचेवर योग्य ती प्रशासकीय कारवाई करण्यात येईल याची नोंद घेण्यात यावी.