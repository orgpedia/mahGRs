# Page 1
वांद्रे वरळी सागरी मार्गावरील अपघात टाळण्यासाठी उपाययोजना करण्याच्या अनुषंगाने समिती स्थापन करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक : खाक्षेस-२०२२/प्र.क्र.३६२/रस्ते-८,
हुतात्मा राजगुरू चौक, मादाम कामा मार्ग,
मंत्रालय, मुंबई- ४०० ०३२.
दिनांक : ०७.१०.२०२२.
प्रस्तावना : वांद्रे-वरळी सागरी सेतुवर दिनांक ०५.१०.२०२२ रोजी झालेल्या अपघातात ५ जण मृत्युमुखी पडले आहेत. या अपघाताची चौकशी मोटार वाहन अधिनियमातील तरतुदीनुसार पोलीस यंत्रणेमार्फत स्वतंत्रपणे होणे अपेक्षित आहे. मात्र सदर मार्ग हा पथकर मार्ग असून या मार्गावर होणारे अपघात टाळण्याच्या अनुषंगाने उपाययोजना सुचविण्यासाठी सार्वजनिक बांधकाम विभागामार्फतही समिती नियुक्त करण्याची बाब शासनाच्या विचाराधीन आहे.
शासन निर्णय : वांद्रे-वरळी सागरी सेतु या पथकर मार्गावरील अपघात टाळण्यासाठी उपाययोजना करण्याच्या अनुषंगाने सार्वजनिक बांधकाम विभागामार्फत खालील प्रमाणे समिती गठीत करण्यात येत आहे.
------------------------------------------------------
| अ.क्र. | नाव |  |
| १ | अपर मुख्य सचिव, सार्वजनिक बांधकाम विभाग | अध्यक्ष |
| २ | सचिव (रस्ते), सार्वजनिक बांधकाम विभाग | सदस्य |
| ३ | सचिव (बांधकामे), सार्वजनिक बांधकाम विभाग | सदस्य |
| ४ | सह सचिव (सेवा), सार्वजनिक बांधकाम विभाग | सदस्य सचिव |
------------------------------------------------------
सदर समितीची कार्यकक्षा पुढीलप्रमाणे राहील : १. वांद्रे-वरळी सेतू सागरी मार्गावरील अपघात टाळण्यासाठी उपाययोजना सुचविणे.
२. दि. ०५.१०.२०२२ रोजी झालेला अपघात विचारात घेता सदर सागरी मार्गावर महाराष्ट्र राज्य रस्ते विकास महामंडळ यांचेमार्फत अपघात रोखण्यासाठी उपाययोजना करण्यास कमतरता झाली किंवा कसे? ३. समितीने एक महिन्याच्या आत अहवाल देणे आवश्यक राहील.
# Page 2
शासन निर्णय क्रमांकः खाक्षेस-२०२२/प्र.क्र.३६२/रस्ते-८