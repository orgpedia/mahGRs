# Page 1
संचालक, उपवने व उद्याने, मुंबई यांच्या अधिपत्याखालील कर्मचाऱ्यांच्या संदर्भातील अनुकंपा नियुक्ती प्रस्तावांच्या कार्यवाहीबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक : अकंपा २०१८/प्र.क्र.८३/सेवा-४
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दि. २८/०५/२०१९
वाचा : सा.प्र.वि. शासन निर्णय क्र. अकंपा १२१७/प्र.क्र. १०२/आठ दि. २१/०९/२०१७.
प्रस्तावना :
सार्वजनिक बांधकाम विभागातील मंडळांचे अधिक्षक अभियंता हे संबंधित मंडळ कार्यालयाचे विभाग प्रमुख असून गट-क व गट- ड संवर्गाची पदे भरण्यास सक्षम प्राधिकारी आहेत. तथापि, संचालक, उपवने व व उद्याने हे केवळ विभाग प्रमुख असून गट-क (अतांत्रिक) व गट-ड संवर्गाची पदे भरण्यास सक्षम प्राधिकारी नाहीत. परिणामी अनुकंपा तत्वावरील नियुक्ती मिळण्याबाबतच्या प्रस्तावांवर संचालक, उपवने व उद्याने हे कार्यालय कार्यवाही करु शकत नाही. सबब, जिल्हाधिकारी कार्यालया व्यतिरिक्त उपलब्ध असलेल्या सार्वजनिक बांधकाम मंडळांकडील अनुकंपा नियुक्तीच्या प्रतिक्षा यादीमध्ये संचालक, उपवने व उद्याने या कार्यालयाकडील अनुकंपा प्रस्तावांचा समावेश होऊ शकत नाही. यास्तव या कार्यालयामार्फत अनुकंपा तत्वावरील नियुक्तीसाठी प्रतिक्षायादीमध्ये नावे समाविष्ठ करण्यासाठी जिल्हाधिकारी कार्यालयास नावे पाठविलेल्या बऱ्याच उमेदवारांना वयाच्या अटीची
मर्यादा ओलांडल्याने अनुकंपा नियुक्तीच्या लाभापासून वंचित रहावे लागले आहे. सदरची बाब विचारात घेता संचालक, उपवने व उद्याने, मुंबई यांच्या अधिपत्याखालील कार्यालयांतर्गत अनुकंपा नियुक्ती मिळण्याबाबतचे प्रस्ताव सार्वजनिक बांधकाम विभागातर्गत असलेल्या सर्व अधिक्षक अभियंता, सार्वजनिक बांधकाम मंडळे यांचेकडील प्रतिक्षायादीमध्ये समाविष्ठ करण्याची बाब शासनाच्या
विचाराधीन होती.
शासन निर्णय :
संचालक, उपवने व उद्याने, मुंबई यांच्या अधिपत्याखालील कार्यालयांतर्गत अनुकंपा नियुक्ती मिळण्याबाबतचे प्रस्ताव सार्वजनिक बांधकाम विभागांतर्गत असलेल्या सर्व अधिक्षक अभियंता, सार्वजनिक बांधकाम मंडळे यांचेकडील प्रतिक्षायादीमध्ये समाविष्ठ करण्यास शासन मान्यता देण्यात येत आहे.
२. संचालक, उपवने व उद्याने, मुंबई तसेच या कार्यालयाच्या अधिपत्याखालील सहाय्यक संचालक कार्यालयांनी त्यांचे कार्यालयात प्राप्त होणाऱ्या अनुकंपा नियुक्तीच्या प्रस्तावांची छाननी करुन नंतरच पात्र उमेदवारांची नावे त्यांच्या परिक्षेत्रातील सार्वजनिक बांधकाम मंडळ कार्यालयाकडे प्रतिक्षासूचीत समाविष्ठ करण्यासाठी पाठवावित. संबंधित मंडळ कार्यालयांनी सामान्य प्रशासन विभाग, शासन निर्णय दि. २१/०९/२०१७ तसेच वेळोवेळी सामान्य प्रशासन विभागाकडून अनुकंपा नियुक्तीबाबत प्रसिध्द होणाऱ्या निर्णयांनुसार संबंधित प्रकरणांवर आवश्यक ती कार्यवाही करावी.
# Page 2
शासन निर्णय क्रमांकः अकंपा २०१८/प्र.क्र.८३/सेवा-४
३. सदर शासन निर्णय हा फक्त संचालक, उपवने व उद्याने, मुंबई यांच्या अधिपत्याखालील कार्यालयांतर्गत उद्भवणाऱ्या अनुकंपा नियुक्ती प्रकरणांपुरताच मर्यादित आहे.