# Page 1
मुख्य अभियंता, सार्वजनिक बांधकाम प्रादेशिक विभाग, नांदेड व अधीक्षक अभियंता, सार्वजनिक बांधकाम मंडळ, लातूर येथे नवीन कार्यालये स्थापन करणेबाबत......
महाराष्ट्र शासन
सार्वजनिक बांधकाम विभाग,
शासन निर्णय क्र. ईएसटी-२०२१/प्र.क्र.५६/प्रशासन-१
मंत्रालय, मुंबई-४०० ०३२.
दिनांक :- ३ नोव्हेंबर, २०२१
संदर्भ : १) मुख्य अभियंता, सार्वजनिक बांधकाम प्रादेशिक विभाग, औरंगाबाद यांचे क्र.मु.अ./का.१/रा.आ/३१८१ दि.०२ ऑगस्ट, २०२१ रोजीचे पत्र.
२) मुख्य अभियंता, सार्वजनिक बांधकाम प्रादेशिक विभाग, मुंबई यांचे क्र.मुअ (मुं)/आस्था- १/पुर्नरचना/२३७२/२०२१, दि. २६ जुलै, २०२१ रोजीचे पत्र.
३) अधीक्षक अभियंता, सार्वजनिक बांधकाम मंडळ, नांदेड यांचे क्र.अअना/२०२१-२२/लघुलेखक/३३६६, दि.२० जुलै, २०२१ रोजीचे पत्र.
प्रस्तावना : मराठवाडा विभागाच्या एकूण क्षेत्रफळाचा व एकूण जिल्ह्यांचा भौगोलिक विचार करता, स्थापत्य विषयक कामांच्या कार्यान्वयीन, पर्यवेक्षीय सुलभतेच्या व प्रशासकीय सोयीच्या अनुषंगाने सार्वजनिक बांधकाम मंडळाची पुनर्रचना करणे आवश्यक होते. सदर बाब विचारात घेऊन मुख्य अभियंता, सार्वजनिक बांधकाम प्रादेशिक विभाग, नांदेड व अधीक्षक अभियंता, सार्वजनिक बांधकाम मंडळ, लातूर ही दोन कार्यालये स्थापन करण्याची बाब शासनाच्या विचाराधीन होती.
शासन निर्णय: मुख्य अभियंता, सार्वजनिक बांधकाम प्रादेशिक विभाग, नांदेड व अधीक्षक अभियंता, सार्वजनिक बांधकाम मंडळ, लातूर ही दोन नवीन कार्यालये स्थापन करुन मुख्य अभियंता, सा.बां.प्रा.विभाग, नांदेड करीता सार्वजनिक बांधकाम विभाग (खुद्द) च्या आस्थापनेवरील “ मुख्य अभियंता तथा सह सचिव ” हे पद नांदेड येथे स्थलांतरीत करुन मुख्य अभियंता तथा सह सचिव या पदाचे नामाभिधान मुख्य अभियंता, सार्वजनिक बांधकाम प्रादेशिक विभाग, नांदेड असे करण्यास मान्यता देण्यात येत आहे.
२. मुख्य अभियंता, सा.बां.प्रा.वि., नांदेड करीता कार्यकारी अभियंता, ठाणे खाडी पूल विभाग क्र.१ या विभागातील फक्त पदे नांदेड येथे स्थलांतरीत करण्यात येत असून, सदर विभागातील अन्य अधिकारी / कर्मचारी यांना मुंबईत अन्य कार्यालयात सामावून घेण्यात येत आहे आणि कार्यकारी अभियंता या पदाचे नामाभिधान सहायक मुख्य अभियंता, सार्वजनिक बांधकाम प्रादेशिक विभाग, नांदेड असे करण्यास मान्यता देण्यात येत आहे.
# Page 2
शासन निर्णय क्रमांक: ईएसटी-२०२१/प्र.क्र.५६/प्रशासन-१
३. अधीक्षक अभियंता, सार्वजनिक बांधकाम मंडळ, लातूर येथे मंडळ कार्यालय स्थापन करण्यासाठी व सदर मंडळ कार्यालय कार्यान्वित होण्यासाठी दक्षता पथक, पुणे हे कार्यालय पदांसह लातूर येथे स्थलांतरीत करण्यात येत आहे. मात्र त्या पदावर कार्यरत अधिकारी / कर्मचारी यांचे लातूर येथे स्थलांतर न करता त्यांना पुणे / मुंबई येथे सामावून घेण्यात येईल.
तदनुसार मुख्य अभियंता, सार्वजनिक बांधकाम प्रादेशिक विभाग, नांदेड, यांच्या अधिपत्याखालील सा.बां.मंडळ कार्यालये रचना तसेच सा.बां.मंडळ, नांदेड व लातुर यांच्या अधिपत्याखालील सा. बां. विभाग कार्यालयांची रचना पुढीलप्रमाणे राहील.
-----------------------------------------------------------------------------------------------------------------------------------------------------------------------------------------------------------------
| प्रादेशिक कार्यालय | मंडळ कार्यालये | विभागीय कार्यालये |
| मुख्य अभियंता, सार्वजनिक बांधकाम प्रादेशिक विभाग, नांदेड | १) सा.बांमंडळ. , नांदेड | १) सा.बां. विभाग, नांदेड, २) सा.बां.विभाग, भोकर, ३) सा.बां. विभाग, देगलूर, ४) सा. बां. विभाग, परभणी, ५) सा.बां. विभाग, हिंगोली |
|  | २) सा.बां. मंडळ, लातूर | १) सा.बां. विभाग, लातूर - १, २) सा. बां. विभाग, लातुर - २, ३) सा.बां. विभाग, निलंगा |
-----------------------------------------------------------------------------------------------------------------------------------------------------------------------------------------------------------------
४. नांदेड येथे नवीन मुख्य अभियंता, सा.बांध.प्रादे. विभाग कार्यालय तसेच अधिक्षक अभियंता, सा.बां. मंडळ, लातूर ही दोन नवीन कार्यालये स्थापन करण्यासाठी सोबत जोडलेल्या परिशिष्ट-१ मधील तक्त्यानुसार कमी / अधिक असलेल्या पदांचे आवश्यकतेनुसार अंतर्गत समायोजन करण्याबाबतची कार्यवाही मुख्य अभियंता, सा.बां. प्रादे. विभाग, नांदेड यांनी मुख्य अभियंता, सा.बांध.प्रादे. विभाग, औरंगाबाद यांच्या सल्लामसलतीने करावी.
तसेच मुख्य अभियंता, सा.बां.प्रा.वि., नांदेड तसेच अधीक्षक अभियंता, सा.बां.मं., लातूर या कार्यालयांसाठी आवश्यक असणारी वाहन चालक तसेच वर्ग-४ संवर्गातील पदे कंत्राटी पद्धतीने भरण्याची कार्यवाही अधीक्षक अभियंता, सा.बां. मंडळ, नांदेड यांनी करावी.
५. मुख्य अभियंता, सार्वजनिक बांधकाम प्रादेशिक विभाग, नांदेड तसेच अधिक्षक अभियंता, सार्वजनिक बांधकाम मंडळ, लातुर कार्यालयासाठी खालीलप्रमाणे कार्यालय प्रमुख व नियंत्रक अधिकारी तसेच आहरण व संवितरण अधिकारी म्हणुन घोषित करण्यात येत आहे.
---------------------------------------------------------------------------------------------------------------------------------------------------------------------------------
| अ.क्र | कार्यालयाचे नाव | कार्यालय प्रमुख व नियंत्रक अधिकारी | आहरण संवितरण अधिकारी |
|  | मुख्य अभियंता, सार्वजनिक बांधकाम प्रादेशिक विभाग, नांदेड | मुख्य अभियंता, सार्वजनिक बांधकाम प्रादेशिक विभाग, नांदेड | सहायक मुख्य अभियंता सार्वजनिक बांधकाम प्रादशिक विभाग, नांदेड |
|  | अधिक्षक अभियंता, सार्वजनिक बांधकाम मंडळ, लातुर | अधिक्षक अभियंता, सार्वजनिक बांधकाम मंडळ, लातुर | सहायक अधिक्षक अभियंता, सार्वजनिक बांधकाम मंडळ, लातुर |
---------------------------------------------------------------------------------------------------------------------------------------------------------------------------------
पृष्ठ ५ पैकी २
# Page 3
शासन निर्णय क्रमांक: ईएसटी-२०२१/प्र.क्र.५६/प्रशासन-१
६. सदर शासन निर्णय वित्त विभागाच्या अनौपचारिक संदर्भ क्र.३९९/आ.पु.क., दि. २४ सप्टेंबर, २०२१ अन्वये मिळालेल्या सहमतीने निर्गमित करण्यात येत आहे.
# Page 4
# Page 5