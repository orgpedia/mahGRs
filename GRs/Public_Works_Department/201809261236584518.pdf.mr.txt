# Page 1
जनहित याचिका क्र. ६०/२०१८ च्या संदर्भात मा. उच्च न्यायालय, खंडपीठ नागपूर यांनी दिलेल्या निर्देशाच्या अनुषंगाने समिती स्थापन करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक- न्यायाप्र-२०१८/प्र.क्र.१४८/रस्ते-४अ,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक- २६ सप्टेंबर, २०१८
प्रस्तावना यवतमाळ जिल्हयातील नागपूर - बोरी तुळजापूर प्र. रा.मा.क्र.६ च्या यवतमाळ शहरातील बस स्टँड ते वनवासी मारोती मंदीरापर्यंतच्या सिमेंट काँक्रीट रस्त्याच्या निकृष्ट कामाची चौकशी करणे तसेच संबंधीत कंत्राटदाराला काम करु न देण्याबाबत संबंधीतांना सूचना देणे बाबत, श्री.
दिगंबर हरीभाऊ पजगाडे, जि. यवतमाळ यांनी महाराष्ट्र शासन व इतर यांच्या विरुध्द मा. उच्च न्यायालय, खंडपीठ नागपूर येथे जनहित याचिका क्र.६० / २०१८ दाखल केली आहे. सदर याचिकेच्या अनुषंगाने मा. उच्च न्यायालय, खंडपीठ नागपूर येथे दि. २९.०८.२०१८ रोजी झालेल्या सुनावणी दरम्यान मा. उच्च न्यायालयाने आदेश पारीत केले आहेत. सदर आदेशामध्ये मा. उच्च न्यायालयाने सदर प्रकरणी शासनाने चार आठवडयात चौकशी समिती नेमून पुढील तीन महिन्यात चौकशी प्रक्रीया पूर्ण करुन दोषींवर कार्यवाही करणे बाबत निर्देश दिले आहेत.
शासन निर्णय
मा.उच्च न्यायालय, खंडपीठ नागपूर यांनी जनहित याचिका क्र.६०/२०१८ च्या अनुषंगाने दि.२९.०८.२०१८ रोजी दिलेल्या आदेशास अनुसरुन पुढील प्रमाणे चौकशी समिती स्थापन करण्यात येत आहे.
----------------------------------------------------------------------
| अ. क्र. | अधिका-याचे पदनाम | शेरा |
| १. | मुख्य अभियंता, सार्वजनिक बांधकाम प्रादेशिक विभाग, नागपूर. | अध्यक्ष |
| २. | अधिक्षक अभियंता, दक्षता व गुणनियंत्रण मंडळ, नागपूर. | सदस्य |
| ३. | अधिक्षक अभियंता, दक्षता व गुणनियंत्रण मंडळ, अमरावती. | सदस्य सचिव |
----------------------------------------------------------------------
२. सदर समितीने मा. उच्च न्यायालय, खंडपीठ नागपूर यांनी दिलेल्या निर्देशानुसार आवश्यक ती चौकशी विहीत मुदतीत पूर्ण करुन त्याबाबतचा अहवाल तीन महिन्यात शासनास सादर करावा.
# Page 2
शासन निर्णय क्रमांकः न्यायाप्र-२०१८/प्र.क्र.१४८/रस्ते-४अ