# Page 1
सार्वजनिक बांधकाम विभागातील उल्लेखनीय कामगिरी बजावणाऱ्या अभियंत्यांना सन २०१९ साठी वैयक्तिक पुरस्कार देण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक : पुरस्कार १०१७/प्र.क्र.३४३/आस्था-२/६
मंत्रालय, मुंबई-४०० ०३२.
तारीख: २५ जुलै, २०१९
वाचा:-१) शासन निर्णय, सार्वजनिक बांधकाम विभाग, क्रमांक- पुरस्कार १०९५/३२०/ आस्था-२, दि.१६ ऑक्टोबर, १९९६ २) शासन निर्णय, सार्वजनिक बांधकाम विभाग, क्रमांक-पुरस्कार १०९५/३२०/(भाग- २)/आस्था-२/दि.१६ सप्टेंबर, १९९७ ३)शासन निर्णय, सार्वजनिक बांधकाम विभाग, क्रमांक-पुरस्कार १०९७/१६१/आस्था-२/दि. २२ सप्टेंबर, १९९७.
शासन निर्णय
सार्वजनिक बांधकाम विभागांतर्गत रस्ते, पूल, विविध विभागांच्या इमारती व इतर सार्वजनिक बांधकामे करण्यात येतात. इमारती/पुलांची संकल्पना तयार करुन व इतर माध्यमांचा म्हणजे संगणकाचाही उपयोग करुन संकल्पनाचित्रे बनविताना, तसेच सार्वजनिक इमारतींची विद्युतीकरणाची कामे करताना व प्रकल्प राबविताना जे तांत्रिक कौशल्य पणाला लागते आणि ज्यामुळे अशा अभियंत्यांची सेवा समाजाला भविष्यात फायद्याची ठरते, अशा अभियंत्यांचे प्रशासकीय तसेच तांत्रिक कौशल्य लक्षात घेऊन त्यांचा वैयक्तिक पुरस्कार देऊन गौरव करण्यात येतो. भारतरत्न सर विश्वेश्वरैय्या यांचा १५ सप्टेंबर हा जन्मदिवस दरवर्षी “अभियंता दिन” म्हणून साजरा केला जातो. त्या निमित्ताने उल्लेखनीय कामगिरी केलेल्या अभियंत्यांना सन्मानचिन्ह व प्रशस्तीपत्र प्रदान करण्यात येते.
सन २०१४ ते सन २०१९ या कालावधीतील पुरस्कार जाहीर करणे काही अपरिहार्य कारणामुळे प्रलंबित राहिले होते.
२. सार्वजनिक बांधकाम विभागातील उल्लेखनीय कामगिरी केलेल्या खालील तक्त्यातील अभियंत्यांचा सन २०१९ करिता वैयक्तिक सन्मानचिन्ह व प्रशस्तीपत्र प्रदान करुन, गौरव करण्याचा निर्णय घेण्यात आला आहे, त्यांची नावे खालीलप्रमाणे आहेत:
वर्ष २०१८-१९
-------------------------------------------------
| अ.क्र. | अधिकाऱ्याचे नाव | पदनाम |
| १. | श्री. विकास रामगुडे | अधीक्षक अभियंता |
| २. | श्री. मिलिंद बारभाई | कार्यकारी अभियंता |
| ३. | श्री. सचिन चिवटे | कार्यकारी अभियंता |
| ४. | श्री. गजानन टाके | कार्यकारी अभियंता |
| ५. | श्री. अजित सर्वगौड | उप अभियंता |
| ६. | श्रीमती रश्मी डोळे | तत्कालीन उप अभियंता |
| ७. | श्रीमती आदिती सुत्रावे | उप अभियंता (विद्युत) |
| ८. | श्री. जितेंद्र काळे | कनिष्ठ अभियंता |
| ९. | श्री. अतुल मुंडे | कनिष्ठ अभियंता |
| १०. | श्री. तानाजी थोपटे | कनिष्ठ अभियंता (विद्युत) |
-------------------------------------------------
# Page 2
शासन निर्णय क्रमांकः पुरस्कार १०१७/प्र.क्र.३४३/आस्था-२/६