# Page 1
सार्वजनिक बांधकाम विभागातील सहायक अभियंता,श्रेणी-२ (स्थापत्य/विद्युत) तसेच कनिष्ठ अभियंता (स्थापत्य/विद्युत) यांचा सेवाप्रवेशोत्तर व पदोन्नती नंतरचा प्रशिक्षण कार्यक्रम निश्चित करण्याबाबत..
महाराष्ट्र शासन
सार्वजनिक बांधकाम विभाग,
शासन परिपत्रक, क्रमांक-प्रशिक्षण -१०२१/प्र.क्र.३१/आस्था-२.
हुतात्मा राजगुरु चौक,मादाम कामा रोड,
मंत्रालय,मुंबई-४०००३२.
दिनांक : २३ जून, २०२१.
प्रस्तावना
सामान्य प्रशासन विभाग, शासन निर्णय क्रमांक-टीआरएन-०९/प्र.क्र.३९/०९/१२-अ, दिनांक २३ सप्टेंबर, २०११ अन्वये महाराष्ट्र राज्याचे प्रशिक्षण धोरण निश्चित करण्यात आले आहे.
सदर धोरणांतर्गत राज्य शासकीय कर्मचाऱ्यांस तांत्रिक प्रशिक्षण, प्रशासनिक व सेवांतर्गत प्रशिक्षण तसेच काही विशिष्ट प्रवर्गांसाठी विदेशातील प्रशिक्षण देण्याबाबत तरतुदी करण्यात आल्या आहेत.
सामान्य प्रशासन विभागाचे सदर धोरण तसेच सार्वजनिक बांधकाम विभागातील कामकाजाचे स्वरुप विचारात घेता विभागातील सहायक अभियंता, श्रेणी-२ (स्थापत्य/विद्युत) तसेच कनिष्ठ अभियंता (स्थापत्य/विद्युत) यांचा सेवाप्रवेशोत्तर व पदोन्नती नंतरचा प्रशिक्षण कार्यक्रम निश्चित करण्याची बाब शासनाच्या विचाराधीन होती.
परिपत्रक सार्वजनिक बांधकाम विभागातील सहायक अभियंता, श्रेणी-२ (स्थापत्य ) हे पद महाराष्ट्र लोकसेवा आयोगामार्फत सरळसेवेने भरण्यात येते व सहायक अभियंता, श्रेणी- २ (विद्युत) हे पद महाराष्ट्र लोकसेवा आयोगामार्फत सरळसेवेने तसेच पदोन्नतीने भरण्यात येते. विभागातील कनिष्ठ अभियंता (स्थापत्य) हे पद सरळसेवा तसेच पदोन्नतीने भरण्यात येते व कनिष्ठ अभियंता (विद्युत) हे पद सरळसेवेने भरण्यात येते.
२. उपरोक्त पैकी सहायक अभियंता, श्रेणी-२ (स्थापत्य) व कनिष्ठ अभियंता (स्थापत्य) या पदांकरिता महाराष्ट्र अभियांत्रिकी प्रशिक्षण प्रबोधिनी (मेटा), नाशिक व त्यांच्या अधिनस्थ क्षेत्रीय प्रशिक्षण संस्था (Regional Training Centers) येथे सेवाप्रवेशोत्तर तसेच पदोन्नतीनंतरचे प्रशिक्षण सोबतच्या परिशिष्ट क्र. १ नुसार देण्यात यावे. तसेच, विभागातील सहायक अभियंता, श्रेणी - २ (विद्युत) तसेच कनिष्ठ अभियंता (विद्युत) या पदांकरिता महाराष्ट्र अभियांत्रिकी प्रशिक्षण प्रबोधिनी (मेटा), नाशिक व त्यांच्या अधिनस्थ क्षेत्रीय प्रशिक्षण संस्था (Regional Training Centers) येथे सेवाप्रवेशोत्तर तसेच पदोन्नतीनंतरचे प्रशिक्षण सोबतच्या परिशिष्ट क्र.२ नुसार देण्यात यावे.
३. पूर्व पृष्ठावर नमूद दोनही प्रशिक्षण कार्यक्रमांबाबत खालीलप्रमाणे तरतूदी करण्यात येत आहेत:
(३.१) प्रशिक्षण कार्यक्रमाच्या प्रत्येक भागाकरिता एक Assignment पूर्ण करणे आवश्यक राहील.
# Page 2
शासन निर्णय क्रमांकः प्रशिक्षण -१०२१/प्र.क्र.३१/आस्था-२.
(३.२) सरळसेवेने नियुक्त सहायक अभियंता, श्रेणी-२ (स्थापत्य/विद्युत) तसेच सरळसेवेने नियुक्त कनिष्ठ अभियंता (स्थापत्य/विद्युत)) यांना नियुक्ती पासून १८ महिन्यांच्या आत उपरोक्त प्रस्तावित प्रशिक्षण देण्याची जबाबदारी संबंधित मुख्य अभियंता यांची राहील. तसेच, संबंधित उमेदवारांनी, मुख्य अभियंता यांनी प्रशिक्षणास पाठविल्यानंतर, तात्काळ प्रशिक्षणास हजर राहून सदरचे संपूर्ण प्रशिक्षण विहित कालावधीत पूर्ण करावे.
(३. ३) महाराष्ट्र अभियांत्रिकी प्रशिक्षण प्रबोधिनी (मेटा), नाशिक व त्यांच्या अधिनस्थ क्षेत्रीय प्रशिक्षण संस्था (Regional Training Institutes ) यांनी प्रस्तावित प्रशिक्षण कार्यक्रम विहित कालावधीत पूर्ण करुन घ्यावा तसेच सदर कार्यक्रमानुसार प्रशिक्षक उपलब्ध करुन द्यावेत.
(३.४) संचालक, मेटा, नाशिक यांनी प्रस्तावित प्रशिक्षण वर्ग एका कॅलेंडर वर्षात दोनदा आयोजित करावेत. तसेच, परिस्थितीनुरुप सदर प्रशिक्षण ऑफलाईन अथवा ऑनलाईन पद्धतीने आयोजित करण्याचे अधिकार संचालक, मेटा, नाशिक यांना राहतील.
(३.५) प्रस्तावित संपूर्ण प्रशिक्षण पूर्ण झाल्यावर संबंधित उमेदवारांनी प्रशिक्षण पूर्णत्व परीक्षा उत्तीर्ण होणे आवश्यक राहील. मेटा, नाशिक यांनी सदरची परीक्षा ऑनलाईन पद्धतीने तसेच प्रत्येक प्रशिक्षण कार्यक्रमाच्या शेवटी घ्यावी. सर्व प्रशिक्षण सत्र यशस्वीरित्या पूर्ण केल्याचे तसेच प्रशिक्षण पूर्णत्व परीक्षा उत्तीर्ण झाल्याचे प्रमाणपत्र मेटा, नाशिक यांनी संबंधित उमेदवारांना द्यावे. सदर प्रमाणपत्राची नोंद संबंधित कार्यालय प्रमुख यांनी संबंधित उमेदवारांच्या सेवापुस्तकात घेण्याची दक्षता घ्यावी.
(३.६) प्रशिक्षण पूर्तता परीक्षा उत्तीर्ण होणे अनिवार्य असून सदर परीक्षेतून वयाची कोणतीही सूट अनुज्ञेय असणार नाही.
(३.७) सर्व सहायक अभियंता, श्रेणी-२ व कनिष्ठ अभियंता यांचे सेवाप्रवेशोत्तर तसेच पदोन्नतीनंतरचे प्रशिक्षण विहित कालावधीत पूर्ण करुन घेण्याची जबाबदारी संबंधित मुख्य अभियंता प्रादेशिक विभाग तसेच मुख्य अभियंता (विद्युत)) यांची राहील.
(३.८) संबंधित उमेदवारांनी त्यांचे प्रशिक्षण संपल्यानंतर आयोजित करण्यात आलेल्या तीन प्रशिक्षण पूर्तता परीक्षांच्या संधींमध्ये प्रशिक्षण पूर्तता परीक्षा उर्तीण होण बंधनकारक राहील. तसेच, विहित केलेल्या सर्व विषयांचे प्रशिक्षण पूर्ण केल्याचे प्रमाणपत्र मेटा, नाशिक यांनी संबंधित उमेदवारास दिल्यानंतर सदर उमेदवार वरील परीक्षेस बसण्याकरिता पात्र होईल.
(३.९) उपरोक्त संवर्गांकरिता प्रचलित नियमांनुसार उत्तीर्ण होणे आवश्यक असणाऱ्या व्यावसायिक परीक्षा संबंधित उमेदवारांनी उत्तीर्ण होणे बंधनकारक राहील. सदर व्यावसायिक परीक्षांचा व वर नमूद करण्यात आलेल्या प्रशिक्षण पूर्तता परीक्षेचा संबंध असणार नाही.
पृष्ठ ३ पैकी २
# Page 3
शासन निर्णय क्रमांकः प्रशिक्षण -१०२१/प्र.क्र.३१/आस्था-२.
४. सदर प्रशिक्षण कार्यक्रमाचा खर्च विभागाच्या (०२) इ-गव्हर्नन्स, (०२) (०२) प्रशिक्षण धोरणावरील खर्च (कार्यक्रम) ५०, इतर खर्च (३४५१२८८२) या लेखाशीर्षाखाली करण्यात यावा.
# Page 4
# Page 5
# Page 6
# Page 7