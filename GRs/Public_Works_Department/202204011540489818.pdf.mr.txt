# Page 1
रुपांतरित अस्थायी आस्थापनेवरील कामानुसार हुद्दा व हुद्यानुसार वेतनश्रेणी दिलेल्या कर्मचा-यांना सुधारित सेवांतर्गत आश्वासित प्रगती योजनेचे लाभ अदा करणेबाबत.
महाराष्ट्र शासन
सार्वजनिक बांधकाम विभाग
शासन परिपत्रक क्रमांक: संकीर्ण-२०१६/प्र.क्र.११/रोआ-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- ०१ एप्रिल, २०२२
संदर्भ: १. शासन निर्णय, सार्वजनिक बांधकाम विभाग क्र. रुअआ-१५९६/२२८/ सेवा-५, दि. २४ एप्रिल, २००१.
२. शासन निर्णय, सार्वजनिक बांधकाम विभाग क्र. संकीर्ण-११९९/९० भाग-४/ सेवा-५, दि. २९ सप्टेंबर, २००३.
३. शासन निर्णय, सार्वजनिक बांधकाम विभाग क्र. संकीर्ण-११०६/प्र.क्र.१६०/सेवा-५, दि.१८ फेब्रुवारी, २००८.
४. शासन निर्णय, सार्वजनिक बांधकाम विभाग क्र. संकीर्ण-२०१०/प्र. क्र.५७२/सेवा-५, दि. १६ सप्टेंबर, २०११.
५. शासन निर्णय, सामान्य प्रशासन विभाग क्र. एसआरव्ही-१०९५/प्र.क्र.१/९५/बारा, दि.०८ जून, १९९५.
६. शासन निर्णय, सामान्य प्रशासन विभाग क्र. एसआरव्ही-१०९५/प्र.क्र.३३/९५/बारा, दि.०१ नोव्हेंबर, १९९५.
७. शासन निर्णय, वित्त विभाग क्र. वेतन ११९९/प्र.क्र.२/९९/सेवा-३, दि. २० जुलै, २००१.
८. शासन निर्णय, वित्त विभाग क्र. वेतन-११०९/प्र.क्र.४४/सेवा-३, दि. ०१ एप्रिल, २०१०.
९. शासन निर्णय, वित्त विभाग क्र. वेतन-११०९/प्र.क्र.१४०/सेवा-३, दि. ०५ जुलै, २०१०.
१०. शासन निर्णय, वित्त विभाग क्र. वेतन ११११/प्र.क्र.८/सेवा-३, दि. ०१ जुलै, २०११.
११. शासन निर्णय, वित्त विभाग क्र. आप्रयो-१०१४/प्र.क्र.२१/सेवा-३, दि. ०६ सप्टेंबर २०१४.
१२. पूरक पत्र, वित्त विभाग क्र. आप्रयो-१०१४/प्र.क्र.२१/सेवा-३, दि. १० फेब्रुवारी, २०१५.
१३. शासन पत्र, सार्वजनिक बांधकाम विभाग, क्र. संकीर्ण -२०१५/प्र.क्र. १३९/रो. आ. १, दि.२६ डिसेंबर, २०१६.
१४.शासन पत्र, वित्त विभाग क्र. संकीर्ण२०२०/प्र.क्र.४५/सेवा-३, दि.२.९.२०२१
प्रस्तावना:
शासन निर्णय, वित्त विभाग, दि.२८.०५.१९८६ नुसार नवीन पदे निर्माण करण्यास व रिक्त पदे भरण्यास तसेच शासन निर्णय, वित्त विभाग, दि. ०६.०२.१९८९ नुसार रोजंदारी/ कार्यव्ययी आस्थापनेवरील पदे निर्माण करण्यास निर्बंध घालण्यात आले होते. मजूर किंवा तत्सम पदावर नेमणूक करण्यात आलेल्या कर्मचा-यांकडून आवश्यकतेनुसार समकक्ष अथवा वरिष्ठ पदाची कामे करुन घेतली गेली. तथापि, अशी कामे करुन घेताना वरिष्ठ पदाचे वेतन न देता मूळ नेमणूक दिलेल्या निम्न दर्जाच्या पदाचेच त्यांना वेतन देण्यात आले. या परिस्थितीमुळे कामानुसार हुद्दा व हुद्यानुसार वेतनश्रेणी देणे हा प्रश्न निर्माण झाला होता.
शासनाने याविषयी अभ्यास करण्यासाठी सार्वजनिक बांधकाम विभागाच्या दि. १०.१२.१९९७ च्या शासन निणयान्वये तत्कालीन मा. राज्यमंत्री (सार्वजनिक बांधकाम) यांच्या अध्यक्षतेखाली एक समिती
# Page 2
शासन परिपत्रक क्रमांकः संकीर्ण-२०१६/प्र.क्र.११/रोआ-१
गठीत केली. या समितीने केलेल्या शिफारशी व संघटनेच्या मागण्या लक्षात घेऊन सार्वजनिक बांधकाम विभागाच्या अखत्यारितील एकूण ३,७१४ कर्मचाऱ्यांना दि.२९.०९.२००३ च्या शासन निर्णयान्वये कामानुसार हुद्दा व हुद्यानुसार वेतन देण्यात आले आहे.
तद्नंतर क्षेत्रिय कार्यालयाकडून नव्याने प्राप्त झालेल्या प्रस्तावांना वित्त विभागाने शासन निर्णय दि.२९.०९.२००३ मधील तरतूदीप्रमाणे कामानुसार हुद्दा व हुद्यानुसार वेतनश्रेणी लागू करण्यास वित्त विभागाच्या अनौपचारिक संदर्भाद्वारे ज्या दिवशी नव्याने शासन निर्णय निर्गमित केला जाईल, त्या दिनांकापासून कामानुसार हुद्दा व हुद्यानुसार वेतनश्रेणी लागू करण्यात यावी. या महत्वाच्या अटीच्या अधीन राहून मान्यता दिलेली आहे. त्यास अनुसरुन सार्वजनिक बांधकाम विभागातील क्षेत्रिय कार्यालयांतर्गत रुपांतरित अस्थायी आस्थापनेवर कार्यरत असलेल्या कर्मचाऱ्यांचे प्रस्ताव दि. २९.०९.२००३ च्या शासन निर्णय निर्गमित होईपर्यंत प्राप्त होऊ शकले नाहीत. अशा कर्मचा-यांना कामानुसार हुद्दा व हुद्यानुसार वेतनश्रेणी लागू करण्यासंदर्भात दि.१८.०२.२००८ व दि. १६.०९.२०११ या दिनांकास शासन निर्णय निर्गमित करण्यात आले आहेत. सदर दिनांकापासून त्यांना वरिष्ठ पदाची वेतनश्रेणी लागू करण्यात आलेली आहे.
शासन निर्णय, सार्वजनिक बांधकाम विभाग, दि. २९.०९.२००३ अन्वये कामानुसार हुद्दा व हुद्यानुसार वेतनश्रेणीचा लाभ देण्यात आलेल्या रुपांतरित अस्थायी आस्थापनेवरील कर्मचा-यांना सुधारित सेवांतर्गत आश्वासित प्रगती योजनेचा लाभ अदा करण्याची कार्यवाही करताना सार्वजनिक बांधकाम विभागातील अधिनस्त काही कार्यालयांकडून योग्य ती कार्यपध्दती अवलंबण्यात आली नाही. काही कार्यालयांकडून कर्मचा-यांना आश्वासित प्रगती योजनेचा लाभ देण्याच्या कार्यपध्दतीमध्ये अनियमितता झाल्याचे दिसून आली. परिणामी, काही कर्मचा-यांना अतिप्रदान झाल्याने वेतन पडताळणी पथकाने आक्षेप घेऊन अतिप्रदान रकमेची वसूली करण्याचे निर्देश दिले होते. त्यामुळे कामानुसार हुद्दा व हुद्यानुसार वेतनश्रेणीचा लाभ देण्यात आलेल्या रुपांतरित अस्थायी आस्थापनेवरील कर्मचा-यांना सुधारित सेवांतर्गत आश्वासित प्रगती योजनेची अवलंबवयाची कार्यपध्दती निश्चित करणेची बाब शासनाच्या विचाराधीन होती. त्यास अनुसरुन पुढीलप्रमाणे सूचना सर्व प्रादेशिक विभाग / मंडळ / विभागीय / उपविभागीय कार्यालय प्रमुखांना देण्यात येत आहे.
परिपत्रक:
शासन निर्णय, सार्वजनिक बांधकाम विभाग, दि.२९.०९.२००३ अन्वये कामानुसार हुद्दा व हुद्यानुसार वेतनश्रेणीचा लाभ घेतलेल्या रुपांतरित अस्थायी आस्थापनेवरील कर्मचा-यांना पदोन्नतीची साखळी उपलब्ध नसल्याने सदरची पदे एकाकी असून सदर कर्मचा-यांना आश्वासित प्रगती योजनेसाठी एकाकी पदाची वेतनश्रेणी ग्राह्य धरण्यात यावी. त्यानुसार वित्त विभागाच्या शासन निर्णय दि. ०५.०७.२०१० व दि.०६.०९.२०१४ नुसार कर्मचा-यांना आश्वासित प्रगती योजनेचे लाभ अनुज्ञेय ठरतात.
२. शासन निर्णय, सामान्य प्रशासन विभाग, दि. ०८.०६.१९९५ नुसार, एखाद्या कर्मचा-यास कालबध्द पदोन्नतीचा प्रथम लाभ मिळाल्यानंतर त्यास, शासन निर्णय, सार्वजनिक बांधकाम विभाग, दि. २९.०९.२००३ अन्वये कामानुसार हुद्दा व हुद्यानुसार वेतनश्रेणीचा लाभ घेऊन, उच्च पदावर नियमित नियुक्त झालेल्या कर्मचा यास आश्वासित प्रगती योजनेचा एकाकी पदाचा दुसरा लाभ उच्च पदावर १२ वर्ष सेवा पूर्ण झाल्यानंतर अनुज्ञेय ठरतो. तसेच ज्या कर्मचा-यास मूळ पदावर कालबध्द पदोन्नतीचा लाभ अनुज्ञेय होण्यापूर्वीच “कामानुसार हुद्दा व
पृष्ठ ३ पैकी २
# Page 3
शासन परिपत्रक क्रमांकः संकीर्ण-२०१६/प्र.क्र.११/रोआ-१
हुद्यानुसार वेतनश्रेणी” नुसार वरिष्ठ वेतनश्रेणी लागू करण्यात आली आहे, अशा कर्मचा-यास वरिष्ठ वेतनश्रेणी लागू झाल्याच्या दिनांकापासून १२ वर्षानंतर आश्वासित प्रगती योजनेचा लाभ अनुज्ञेय ठरेल.
४. सदर शासन परिपत्रक वित्त विभागाने अनौपचारिक संदर्भ क्र. ४४८/२१/सेवा-३ दि.१०.०३.२०२२ अन्वये दिलेल्या सहमतीस अनुसरुन निर्गमित करण्यात येत आहे.