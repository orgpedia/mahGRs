# Page 1
आमणे, महाराष्ट्र येथे अद्ययावत वाहनतळ व गोदाम केंद्राचा विकास (Development of Unimodal Logistics Park and warehousing hub at Amane) करण्याबाबत...
महाराष्ट्र शासन
सार्वजनिक बांधकाम विभाग
शासन निर्णय क्रमांक : खाक्षेस-२०२२/प्र.क्र.४४१/रस्ते-८
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २६ डिसेंबर, २०२२.
वाचा :- १) वाणिज्य व उद्योग मंत्रालय, उद्योग व अंतर्गत व्यापार विभाग, वाहनतळ विभाग यांचे क्र.२०/६/ CAPEX/SSAS/२०२२/Logistics -Part(२) dt.१७.११.२०२२ २) वाणिज्य व उद्योग मंत्रालय, उद्योग व अंतर्गत व्यापार विभाग, वाहनतळ विभाग यांचे क्र. २०/६/ CAPEX/SSAS/२०२२/Logistics dt.०७.१२.२०२२ ३) वित्त मंत्रालय, व्यय विभाग, सार्वजनिक वित्त-राज्य विभाग यांचे क्र. ४४(१)/PF-S/(CAPEX) Part-II/२०२२-२३ dt.१५.१२.२०२२
प्रस्तावना : मंत्रीमंडळाच्या पायाभूत सुविधा समितीने दिनांक ३०.११.२०१५ रोजीच्या बैठकीमध्ये नागपूर-मुंबई द्रुतगती मार्गाची ग्रीनफिल्ड अलाईनमेंट करण्यास व महाराष्ट्र राज्य रस्ते विकास महामंडळ मर्यादित यास कार्यान्वयीन यंत्रणा म्हणून नियुक्ती करण्यास मान्यता दिली आहे. त्यानुसार शासन निर्णय दि.१९.०८.२०१६ अन्वये या प्रकल्पासाठी महाराष्ट्र राज्य रस्ते विकास महामंडळ मर्यादित यांची कार्यान्वयीन यंत्रणा म्हणून नियुक्ती करण्यात आलेली आहे.
नागपूर-मुंबई शिघ्रसंचार द्रुतगती मार्ग (महाराष्ट्र समृध्दी महामार्ग) या प्रकल्पाची अंमलबजावणी, निधी उभारणी व तद्नुषंगिक कामकाजाच्या अनुषंगाने दिनांक २२.११.२०१७ चे शासन निर्णयाद्वारे नागपूर-मुंबई शिघ्रसंचार द्रुतगती मार्ग (महाराष्ट्र समृध्दी महामार्ग) प्रकल्पाकरीता नागपूर-मुंबई सुपर कम्युनिकेशन एक्सप्रेसवे लिमिटेड या नावाने विशेष उद्देश वाहन (Special Purpose Vehicle) कंपनी स्थापन करण्यास मान्यता देण्यात आली आहे.
त्याअनुषंगाने समृध्दी महामार्गातील जिल्हा ठाणे, भिवंडी तालुक्यातील, आमणे गाव येथे अद्ययावत वाहनतळ व गोदाम केंद्राच्या विकासासाठी निर्णय घेण्यात आले. सदर प्रकल्पाची किंमत एकूण रु.२९२.०० कोटी असून, केंद्र शासनाने भांडवली गुंतवणुकीसाठी विशेष सहाय्य योजनेअंतर्गत उपलब्ध केलेला रु.७१.०० कोटी इतका निधी महाराष्ट्र राज्य रस्ते विकास महामंडळाला उपलब्ध करण्याची बाब विचाराधीन होती.
शासन निर्णय : समृध्दी महामार्गातील जिल्हा ठाणे, भिवंडी तालुक्यातील, गाव आमणे येथे अद्ययावत वाहनतळ व गोदाम केंद्राच्या विकासासाठी केंद्र शासनाने राज्यांना भांडवली गुंतवणुकीसाठी विशेष सहाय्य योजनेअंतर्गत उपलब्ध केलेला रु.७१.०० कोटी इतका निधी महाराष्ट्र राज्य रस्ते विकास महामंडळाला वितरीत करण्यास या शासन निर्णयाद्वारे मान्यता देण्यात येत आहे.
प्रस्तुत प्रयोजनावरील खर्च हा मागणी क्र. एच-७, ५०५४-मार्ग व पूल यावरील भांडवली खर्च, ०५ - रस्ते, ३३७-रस्त्यांची बांधकामे, (०१) राज्यांना भांडवली खर्चासाठी केंद्र शासनाची विशेष सहाय्य योजना (०१) (०१) राज्यांना भांडवली खर्चासाठी केंद्र शासनाच्या विशेष सहाय्य योजनेअंतर्गत रस्ते व पूल प्रकल्पासाठी बिनव्याजी कर्ज (कार्यक्रम) (५०५४ ५४०२) या लेखाशिर्षांतर्गत मंजूर तरतूदीमधून भागविण्यात यावे.
# Page 2
शासन निर्णय क्रमांकः खाक्षेस-२०२२/प्र.क्र.४४१/रस्ते-८