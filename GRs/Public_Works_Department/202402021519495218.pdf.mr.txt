# Page 1
महाराष्ट्र सार्वजनिक बांधकाम नियम पुस्तिका १९८४
मधील परिशिष्ट्ट ४२ खालील वित्तीय अधिकारांचे
कार्यक्षेत्रनिहाय पालन करणेबाबत.
महाराष्ट्र शासन
सार्वजनिक बांधकाम विभाग,
शासन परिपत्रक क्रमांक : शिकाना-२०२३/प्र.क्र.०२/इमा-२
मादाम कामा मार्ग, हूतात्मा राजगुरु चौक, मंत्रालय, मुंबई-४०० ०३२
दिनांक : ०२ /०२/२०२४
संदर्भ :- शासन निर्णय क्र.विअसु-२०१५/प्र.क्र.२१८/इमारती-२, दि.१६ डिसेंबर, २०१५
प्रस्तावना :-
महाराष्ट्र सार्वजनिक बांधकाम नियमावली १९८४ मधील परिशिष्ट्ट ४२ मधील अनु.क्र.१३ मध्ये
शासन निर्णय दि.१६/१२/२०१५ अन्वये वित्तीय अधिकारामध्ये सुधारणा करुन तांत्रिक मान्यतेचे अधिकार
प्रदान करण्यात आले आहे. तथापि काही प्रकरणी तांत्रिक मान्यतेचे एका अभियंत्याचे अधिकार वेगळ्याच
अभियंत्यांनी वापरणे, समन्वयक पदावर नेमलेल्या अभियंत्यांनी कार्यक्षेत्राबाहेर तांत्रिक मान्यता प्रदान
करणे, सा.बां. विभाग कार्यान्वित यंत्रणा नसतांना इतर उपभोक्ता विभागाची / आस्थापनांची अंदाजपत्रके
तपासणी शुल्क न भरुन घेता तांत्रिक मान्यता प्रदान करणे इत्यादी बाबी घडल्याचे शासन स्तरावर
दिसून येत आहे.
यामुळे शासनस्तरावर गुंतागुंतीची प्रकरणे उद्भवून निर्णय घेण्यास अडचणी निर्माण होण्याची
शक्यता आहे. त्यास अनुसरुन पुढील निदेश देण्यात येत आहे :-
१)तांत्रिक मान्यता तांत्रिक सहमती प्रदान करण्यात येणारे काम ज्या अभियंत्याच्या
कार्यक्षेत्रात आहे त्याच अभियंत्यानी तांत्रिक मान्यता प्रदान करावी. कार्यक्षेत्राबाहेरील अभियंत्याने
दिलेली तांत्रिक मान्यता / सहमती वैध गृहीत धरण्यात येऊ नये.
२) ज्या कामांसाठी सा. बां. विभाग कार्यान्वयन यंत्रणा नाही अशा प्रकरणी सा.बां.
नियमावलीनुसार तपासणी शुल्काचा भरणा संबंधित विभागाने / यंत्रणेने केल्यावरच तांत्रिक
मान्यता प्रदान करण्यात यावी. तपासणी शुल्क न भरताच तांत्रिक मान्यता / सहमती दिलेल्या
प्रकरणांबाबत संबंधित क्षेत्रिय अधिकाऱ्यांवर शिस्तभंगविषयक कार्यवाही करण्यात येईल. मुख्य
अभियंता यांनी ज्या प्रकरणांमध्ये तांत्रिक शुल्क भरुन घेतलेले नाही अशा प्रकरणाचा आढावा
घेऊन तात्काळ शुल्क भरुन कार्यवाही करावी.
३) इतर खात्यांनी समन्वयक म्हणून नेमलेल्या कार्यकारी / अधीक्षक / मुख्य अभियंता यांना
केवळ समन्वयाचे काम करावयाचे असून त्यांना सा.बां. विभागातील कार्यक्षेत्राबाहेरील कामास
तांत्रिक मान्यता / तांत्रिक सहमती देण्याचे कुठलेही अधिकार राहणार नाहीत. तथापि महाराष्ट्र
राज्य पायाभूत सुविधा विकास महामंडळ अंतर्गत प्रतिनियुक्तीवरील अधिकारी यांना सदर शासन
परिपत्रकातील तरतुदी लागू होणार नाही.
# Page 2
शासन परिपत्रक क्रमांकः शिकाना-२०२३/प्र.क्र.०२/इमा-२
सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर