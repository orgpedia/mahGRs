# Page 1
कार्यकारी अभियंता (स्थापत्य) यांच्या बदल्या / पदस्थापना.
महाराष्ट्र शासन
सार्वजनिक बांधकाम विभाग
शासन आदेश क्रमांकः टीएफएस-१११९/प्र.क्र.१२/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: १० जानेवारी, २०१९
संदर्भ: शासन आदेश क्र. टिएफएस-१११८/प्र.क्र.२२५/सेवा-१, दि.१४.१२.२०१८
संदर्भाधीन आदेशान्वये, श्री. नितीन पां. टोणगांवकर, कार्यकारी अभियंता, यांची बदलीने पदस्थापना कार्यकारी अभियंता व अवर सचिव, सार्वजनिक बांधकाम विभाग, मंत्रालय, मुंबई या रिक्त पदावर करण्यात आली होती. परंतु श्री.टोणगांवकर हे पदस्थापनेच्या ठिकाणी रुजू झालेले नाहीत.
मा. सर्वोच्च न्यायालयात दाखल रिट याचिका (सिव्हील) क्र. २९५/२०१२ मध्ये मा. न्यायालयाने दिलेल्या निर्देशास अनुलक्षून, गृह विभागाने रस्ता सुरक्षाविषयक राज्यस्तरीय कामकाज हाताळण्यासाठी स्थापन केलेल्या शीर्ष संस्थेच्या आस्थापनेवरील नवनिर्मित कार्यकारी अभियंता (सा.बां. विभाग) या पदावर, सार्वजनिक बांधकाम विभागांतर्गत कार्यकारी अभियंता (स्था) संवर्गातील अधिकाऱ्यांची प्रतिनियुक्तीने पदस्थापना करण्याची विनंती गृह विभागाने केलेली आहे. मा. सर्वोच्च न्यायालयातील अवमान याचिकेच्या अनुषंगाने निकड व तातडी विचारात घेऊन सदर पदावर कार्यकारी अभियंता (स्था) संवर्गातील अधिकाऱ्याची प्रतिनियुक्तीने पदस्थापना करण्याची बाब शासनाच्या विचाराधीन होती.
शासन आदेश :
महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या
विलंबास प्रतिबंध अधिनियम, २००५ च्या कलम ४ (४) व ४ (५) मधील तरतुदीनुसार व सक्षम प्राधिकाऱ्याच्या मान्यतेने, सार्वजनिक बांधकाम विभागातील श्री. नितीन पां. टोणगांवकर, कार्यकारी अभियंता यांच्या संदर्भाधीन आदेशान्वये केलेल्या पदस्थापनेमध्ये आता अंशत: बदल करण्यात येत असून त्यांची सुधारित पदस्थापना
प्रशासकीय कारणास्तव, कार्यकारी अभियंता (सा.बां.), रस्ते सुरक्षा, परिवहन आयुक्त कार्यालय, वांद्रे (पू), मुंबई या प्रतिनियुक्तीच्या नवनिर्मित रिक्त पदावर करण्यात येत आहे.
२. श्री. टोणगांवकर यांनी त्यांच्या नवीन पदाचा कार्यभार त्वरीत स्वीकारावा व आपला पदग्रहण अहवाल शासनास विनाविलंब सादर करावा. त्यांनी अनधिकृतरित्या गैरहजर राहू नये अन्यथा त्यांची अनुपस्थिती ही अनधिकृत गैरहजेरी म्हणून समजण्यात येईल व विनावेतन करण्यात येईल तसेच त्यांच्या सेवेत खंड पडण्याची शक्यता नाकारता येत नाही याची जाणीव संबंधितांना करुन देण्यात येत आहे. तसेच, श्री. टोणगांवकर यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम २३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
# Page 2
शासन आदेश क्रमांकः टीएफएस-१११९/प्र.क्र.१२/सेवा-१
३. संबंधित नियंत्रक अधिकाऱ्यांना कळविण्यात येते की, त्यांनी पदमोचक अधिकाऱ्यांनी कार्यभार स्वीकारल्याचा दिनांक त्वरित शासनास doser1.pwd@maharashtra.gov.in या ई-मेल पत्त्यावर कळवावा.
विहीत कालावधीत अधिकारी रुजू न झाल्यास, त्याबाबत शासनास त्वरित अवगत करण्यात यावे, जेणेकरुन संबंधितांविरुद्ध शिस्तभंगविषयक कारवाई त्वरित करणे शक्य होईल. म.ना.से. (रजा) नियम, १९८१ मधील नियम-३०(सी) नुसार बदली झालेल्या अधिकाऱ्याचा रजा अर्ज स्वीकारु नये / मंजूर करु नये.
४. श्री. टोणगांवकर यांची बदली प्रशासकीय कारणास्तव करण्यात असल्याने त्यांना नियमानुसार अनुज्ञेय असणारा पदग्रहण अवधी, प्रवास भत्ता व दैनिक भत्ता देय राहील.
५. श्री. टोणगांवकर यांना प्रतिनियुक्तीच्या पदावर पदस्थापना देण्यात आली असून सदर पदस्थापना ही महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ च्या परिशिष्ट दोन मध्ये विहित केलेल्या प्रतिनियुक्तीच्या अटी व शर्तींच्या अधीन राहून करण्यात येत आहे.
६. श्री. टोणगांवकर यांनी नवीन पदस्थापनेच्या पदाचा कार्यभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.
# Page 3