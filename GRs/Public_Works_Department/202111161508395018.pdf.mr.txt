# Page 1
कर्जत तालुक्यातील सार्वजनिक बांधकाम उपविभाग क्र. २, खालापूर येथे स्थलांतरित करणेबाबत...
महाराष्ट्र शासन
सार्वजनिक बांधकाम विभाग,
शासन निर्णय क्र.ईएसटी-२०२१/प्र.क्र.५०/प्रशासन-१
मंत्रालय, मुंबई-४०० ०३२
दिनांक :- १६ नोव्हेंबर, २०२१
संदर्भ:- मुख्य अभियंता, सार्वजनिक बांधकाम प्रादेशिक विभाग, कोकण यांचे क्र.मु.अ.(को)/ परिमंडळ/२३६१, दि. २५ ऑगस्ट, २०२१ रोजीचे पत्र.
प्रस्तावना : कर्जत व खालापूर या दोन तालुक्यांचे विस्तृत डोंगराळ क्षेत्र, राज्यमार्ग व प्रमुख जिल्हा मार्गांची लांबही तसेच या तालुक्यातील प्रशासकीय कार्यालय व निवासस्थानाचे क्षेत्रफळ यांचा एकत्रित विचार करता प्रशासकीय कामकाजाच्या दृष्टीने, सार्वजनिक बांधकाम उपविभाग क्र.२ हा उपविभाग खालापूर येथे स्थलांतरित करण्याची बाब शासनाच्या विचाराधीन होती.
शासन निर्णय : मुख्य अभियंता, सार्वजनिक बांधकाम प्रादेशिक विभाग, कोकण यांच्या अधिपत्याखालील अधीक्षक अभियंता, सार्वजनिक बांधकाम मंडळ, रायगड अंतर्गतच्या सार्वजनिक बांधकाम विभाग, पनवेल अंतर्गत असलेला सार्वजनिक बांधकाम उपविभाग क्र. २ कर्जत हा उपविभाग प्रशासकीय कामकाजाच्या दृष्टीने व शासनावर कोणताही अधिकचा आर्थिक भार पडणार नाही, या अटीच्या अधीन राहून खालापूर येथे स्थलांतरीत करुन त्याचे नामाभिधान सार्वजनिक बांधकाम उपविभाग, खालापूर करण्यास या शासन निर्णयान्वये मान्यता देण्यात येत आहे.
२. तसेच सार्वजनिक बांधकाम उपविभाग क्र.१ चे नामाभिधान सार्वजनिक बांधकाम उपविभाग, कर्जत करण्यास या शासन निर्णयाद्वारे मान्यता देण्यात येत आहे.
# Page 2