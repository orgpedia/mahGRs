# Page 1
कार्यकारी अभियंता (स्था) पदावर पदस्थापना.….
महाराष्ट्र शासन
सार्वजनिक बांधकाम विभाग
शासन आदेश क्रमांकः संकीर्ण-११२०/प्र.क्र. ११ (१)/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: ०६ जानेवारी, २०२१
संदर्भ : १) शासन आदेश क्रमांक : संकीर्ण-११२०/प्र.क्र.११/सेवा-१, दि.०३.०९.२०२०.
२) शासन निर्णय क्रमांक : ईएसटी-२०२०/प्र.क्र.४७/प्रशासन १, दि.०९.०९.२०२०.
३) सा.प्र.वि. शा.नि क्रमांक : बीसीसी-२०१९/प्र.क्र.५८१/१६-ब, दि. १२.०६.२०२०.
शासन आदेश :
श्री. मा. या. शंखपाळे यांचा अनुसूचित जमातीचा जातीदावा अवैध ठरल्याने त्यांना संदर्भाधीन
क्रमांक १ येथील दि.०३.०९.२०२० च्या शासन आदेशान्वये सदर आदेशाच्या दिनांकापासून कार्यकारी अभियंता
(स्था) या संवर्गात अधिसंख्य पदावर तात्पुरत्या स्वरुपात ११ महिन्यांकरीता किंवा ते सेवेत राहिले असते तर ते ज्या
दिनांकाला सेवानिवृत्त झाले असते त्या दिनांकापर्यंत यापैकी जे आधी घडेल तोपर्यंत अधिसंख्य पदावर नेमणूक देण्यात आलेली आहे. तसेच श्री. शंखपाळे यांच्या सेवा अधिसंख्य पदावर वर्ग करण्यासाठी संदर्भाधीन क्र.२ येथील
शासन निर्णयान्वये त्यासोबतच्या प्रपत्र 'अ' नुसार कार्यकारी अभियंता (स्था) संवर्गाचे एक अधिसंख्य पद निर्माण
करण्यास मान्यता देण्यात आलेली आहे. यास्तव श्री. मा. या. शंखपाळे यांना कार्यकारी अभियंता (स्था) या पदावर पदस्थापना देण्याची बाब शासन स्तरावर विचाराधीन होती.
२. महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या
विलंबास प्रतिबंध अधिनियम, २००५ च्या कलम ४ (४) व ४ (५) मधील तरतुदीनुसार व सक्षम प्राधिकाऱ्याच्या मान्यतेने, सार्वजनिक बांधकाम विभागातील श्री. मा. या. शंखपाळे यांना कार्यकारी अभियंता (स्था), उत्तर मुंबई,
सा. बां. विभाग, अंधेरी, मुंबई या श्री. राहुल उ. वसईकर यांच्या बदलीने रिक्त होणा-या पदावर पदस्थापना देण्यात येत आहे.
श्री. राहुल उ. वसईकर यांच्या बदलीने पदस्थापनेचे आदेश स्वतंत्रपणे निर्गमित करण्यात येतील.
३. श्री. शंखपाळे यांना अधिसंख्य पदावर नेमणूक देण्यात येत असून ते सदर पदावर कार्यरत असतील तोपर्यंत सदर अधिसंख्य पद अस्तित्वात राहील व याबाबत संदर्भाधीन शासन आदेश क्र.१ व शासन निर्णय क्र.
२ मधील इतर अटी व शर्ती लागू राहतील.
# Page 2
शासन निर्णय क्रमांकः संकीर्ण-११२०/प्र.क्र.११(१)/सेवा-१
४. श्री. शंखपाळे यांना अधिसंख्य पदावर नेमणूक देण्यात येत असल्याने अधिसंख्य पदावर नेमणूक
दिल्यानंतर अनुज्ञेय करावयाच्या सेवाविषयक/सेवानिवृत्तीविषयक लाभांबाबत सविस्तर अभ्यास करुन शासनास शिफारशी करण्यासाठी संदर्भाधीन क्र.३ येथील शासन निर्णयान्वये स्थापन केलेल्या स्वतंत्र अभ्यासगटाच्या
शिफारशीनुसार यासंदर्भात पुढील कार्यवाही करणे आवश्यक राहील.
५. श्री. शंखपाळे यांनी त्यांच्या नवीन पदाचा कार्यभार त्वरीत स्वीकारावा व आपला पदग्रहण अहवाल शासनास विनाविलंब सादर करावा. त्यांनी अनधिकृतरित्या गैरहजर राहू नये, अन्यथा त्यांची अधिसंख्य पदावरील सेवा समाप्त करण्यात येईल याची जाणीव त्यांना करुन देण्यात येत आहे. तसेच, त्यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम-२३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
६. संबंधित नियंत्रक अधिकाऱ्यांना कळविण्यात येते की, त्यांनी श्री. शंखपाळे यांनी सदर पदाचा कार्यभार स्वीकारल्याचा दिनांक त्वरित शासनास doser9.pwd@maharashtra.gov.in या ई-मेल पत्त्यावर कळवावा.
विहीत कालावधीत ते रुजू न झाल्यास, त्याबाबत शासनास त्वरित अवगत करण्यात यावे.
७. श्री. शंखपाळे यांनी नवीन पदस्थापनेच्या पदाचा कार्यभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.
# Page 3