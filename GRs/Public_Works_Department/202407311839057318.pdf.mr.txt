# Page 1
हुडको या वित्तीय संस्थेकडून पुणे रिंग रोड (पूर्व) या प्रकल्पाच्या भूसंपादनासाठी रु.५,५०० कोटी
इतक्या कर्जाच्या मान्यतेबाबत...
महाराष्ट्र शासन
सार्वजनिक बांधकाम विभाग
शासन निर्णय क्रमांक. खाक्षेस-२०२४/प्र.क्र.१७५/रस्ते-८
मंत्रालय विस्तार, मुंबई-४०० ०३२.
दिनांक ३१ जुलै, २०२४.
वाचा
१.शासन निर्णय क्र.खाक्षेस-२०२१/प्र.क्र.२४७(भाग-१)/रस्ते-८दि.०६.०९.२०२१
२.शासन निर्णय क्र.खाक्षेस-२०२१/प्र.क्र.२४७(भाग-२)/रस्ते-८दि.०६.०९.२०२१ ३.शासन निर्णय क्र.खाक्षेस-२०२१/प्र.क्र.२४७(भाग-३)/रस्ते-८दि.०६.०९.२०२१
प्रस्तावना:-
मा.मंत्रीमंडळाच्या पायाभूत सुविधा समितीच्या दि.२५.०८.२०२१ रोजी झालेल्या बैठकीमधील
मान्यतेनुसार दि.०६.०९.२०२१ रोजीचे शासन निर्णयान्वये पुणे शहराभोवतालचा चक्राकार महामार्ग (Ring Road) (पूर्व आणि पश्चिम) बांधण्याच्या प्रकल्पास खालीलप्रमाणे प्रशासकीय मान्यता देण्यात आली आहे.
----------------------------------------------------------
| पुणे रिंग रोड (पूर्व आणि पश्चिम) |
| अ.क्र. | प्रकल्पाचा भाग | प्रशासकीय मान्यता रक्कम (रु. कोटी) |
| १. | उसे ते सोलू (पूर्व) | ६६३५.८६ |
| २. | सोलू ते सोरतापवाडी (पूर्व) | ३५२३.९३ |
| ३. | सोरतापवाडी ते वरवे (बु.) (पूर्व) | ४४९५.४५ |
| ४. | उसे ते वरवे (पश्चिम) | १२१७६.०० |
|  | एकूण | २६८३१.२४ |
----------------------------------------------------------
पुणे शहराभोवताच्या चक्राकार वळण मार्ग प्रकल्पाकरीता महाराष्ट्र राज्य रस्ते विकास महामंडळाची
“अंमलबजावणी संस्था”यंत्रणा / म्हणून नियुक्ती करण्यात आली आहे .तसेच महाराष्ट्र शासन, महाराष्ट्र राज्य रस्ते विकास महामंडळ मर्यादित / प्रस्तावित विशेष उद्देश वाहन यांच्या दरम्यान करावयाचा सवलत
करारनामा हिंदु हृदयसम्राट बाळासाहेब ठाकरे महाराष्ट्र समृध्दी महामार्ग प्रकल्पाच्या धर्तीवर करण्यास मान्यता देण्यात आली आहे.
अ) प्रकल्पाची तांत्रिक माहिती :-
-------------------------------------------
| एकूण लांबी | १७३.७२ कि.मी. |
| पूर्व मार्ग | १०४.९२ कि.मी. |
| पश्चिम मार्ग | ६८.८०० कि.मी. |
| रचना | ३+३ / ४+४ |
| रस्त्याची रुंदी | १०० मी. |
| पूल व व्हायाडक्ट | मोठे पूल ८ / छोटे पूल ८० |
| बोगदे | १० |
| रेल्वे ओव्हर ब्रिज | ३ |
| इंटरचेंज व जोडमार्ग | १५ |
-------------------------------------------
# Page 2
शासन निर्णय क्रमांकः खाक्षेस-२०२४/प्र.क्र.१७५/रस्ते-८
हुडको या वित्तीय संस्थेकडून पुणे रिंग रोड (पूर्व) या प्रकल्पांसाठी एकूण रु.५,५०० कोटी कर्ज घेण्याची
बाब शासनाच्या विचाराधीन होती. त्यानुसार दि.२६.०६.२०२४ रोजी मा.मंत्रीमंडळ बैठकीसमोर प्रस्ताव सादर करण्यात आला होता. त्याअनुषंगाने मा.मंत्रीमंडळ बैठकीत खालीलप्रमाणे निर्णय घेण्यात आला.
शासन निर्णय:-
१.महाराष्ट्र राज्य रस्ते विकास महामंडळाने मागणी केल्यानुसार रु.५,५०० कोटीचे कर्ज सुरक्षित करण्यास वित्त विभागाकडून दिनांक १६ मार्च, २०२३ रोजीच्या शासन निर्णयान्वये देण्यात आलेल्या
हमीप्रमाणे हुडको या वित्तीय संस्थेस शासन हमी देण्यात यावी.
२.महाराष्ट्र राज्य रस्ते विकास महामंडळाच्या मागणीनुसार हुडकोकडून प्रस्तावातील कर्जावरील व्याजाचा दर ८.९९ टक्के आहे व हा दर कर्जघेण्याच्या वास्तविक दिनांकावर अवलंबून असणार आहे.
तथापि, अपर मुख्य सचिव (वित्त) यांनी हुडको सोबत व्याज दराबाबत वाटाघाटी करुन १५ दिवसात निर्णय घेण्यात यावा.
३.सदर मुदत कर्जाच्या १५ वषांच्या कार्यकाळास मंजूरी देण्यात येत आहे.
४.यापुढे पायाभूत सुविधा प्रकल्पांच्या कर्ज उभारणीसाठी मुख्य सचिव यांच्या अध्यक्षतेखाली अपर मुख्य सचिव (वित्त), अपर मुख्य सचिव (नियोजन), अपर मुख्य सचिव (सा.बां.वि.), अपर मुख्य सचिव
(महसूल व वन), अपर मुख्य सचिव (नवि-१) व अपर मुख्य सचिव (उद्योग) यांची समिती गठीत करावी.
सदर समितीने पायाभूत प्रकल्पाचा सर्व दृष्ट्टीने अभ्यास करुन प्रस्तावित प्रकल्पासाठी आवश्यक निधीचा भार शासनावर न पडता प्रकल्प आर्थिकदृष्ट्टया सुसाध्य होण्याच्या दृष्ट्टीने अभ्यास करावा.
त्यानंतर विभागाने प्रस्ताव सदर समितीमार्फतच मा.मंत्रिमंडळ बैठकीसमोर प्रस्ताव सादर करावा.
सदर शासन निर्णय, महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3