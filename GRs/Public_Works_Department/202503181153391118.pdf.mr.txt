# Page 1
सार्वजनिक बांधकाम विभागाच्या सरळसेवा भरती
अंतर्गत कनिष्ट्ठ अभियंता (स्थापत्य), गट-ब
(अराजपत्रित) व स्थापत्य अभियांत्रिकी सहायक,
गट-क या पदावरील नियुक्तीची शिफारस रद्द
करण्याबाबत.
महाराष्ट्र शासन
सार्वजनिक बांधकाम विभाग
शासन आदेश क्रमांकः संकीर्ण-२०२४/प्र.क्र.१३०/सेवा-३
मादाम कामा रोड, हुतात्मा राजगुरु चौक,
मंत्रालय ,मुंबई-४०० ०३२.
दिनांक :- १८ मार्च, २०२५.
संदर्भ : १. सामान्य प्रशासन विभाग, शासन परिपत्रक, क्र.चापअ-१०१२/प्र.क्र.६३/१६-अ,
दि.२६.०८.२०१४
२. मुख्य अभियंता, सा.बां. प्रादेशिक विभाग, मुंबई यांचे जा.क्र. मुअ(मुं.)/ वि.अ./८०१,
दि.१५.०२.२०२४ रोजीचे पत्र.
३. मुख्य अभियंता, सा.बां. प्रादेशिक विभाग, मुंबई यांचे जा.क्र. मुअ(मुं.)/ वि.अ./९९२,
दि. २६.०२.२०२४ रोजीचे पत्र.
शासन आदेश :-
सार्वजनिक बांधकाम विभागांतर्गत विविध पदांसाठी मुख्य अभियंता, सार्वजनिक बांधकाम
प्रादेशिक विभाग, मुंबई यांचेमार्फत राबविण्यात आलेल्या राज्यस्तरीय भरती प्रक्रिया सन-२०२३ मधून
श्री. विष्ट्णु रतनसिंग जारवाल (गुणवत्ता क्र.४९९) यांची दिव्यांग प्रवर्गातून कनिष्ट्ठ अभियंता (स्थापत्य) या
पदावर तर श्री. नितेश त्रिंबक जारवाल (गुणवत्ता क्र.४२) यांची दिव्यांग प्रवर्गातून स्थापत्य अभियांत्रिकी
सहाय्यक या पदावर नियुक्तीसाठी शिफारस करण्यात आली होती. सदर दोन्ही उमेदवारांवर म्हाडा
सरळसेवा भरती परीक्षा -२०२१ या परीक्षेमधील गैरप्रकार प्रकरणी खेरवाडी पोलीस स्टेशन येथे गुन्हा
दाखल असल्याची बाब शासनाच्या निदर्शनास आली होती.
२. वरिष्ट्ठ पोलीस निरीक्षक, खेरवाडी, पोलीस ठाणे, वाद्रे (पूर्व) यांचेकडून सदर दोन्ही
उमेदवारांविरुध्द दाखल असलेल्या गुन्याच्या सद्यस्थितीबाबतचा अहवाल प्राप्त करून घेतला असता,
“श्री. विष्ट्णू रतनसिंग जारवाल व श्री. नितेश त्रिंबक जारवाल या दोन्ही उमेदवारांनी म्हाडा सरळसेवा
भरती परीक्षा-२०२१ या परीक्षेच्या वेळी डमी उमेदवार बसविल्याचे निदर्शनास आल्याने त्यांचेविरुध्द
खेरवाडी पोलीस स्टेशन गु.र. क्र. १०१५/२०२२, कलम ४१९,४२० भादंविस सह कलम ७, ८ महाराष्ट्र
विद्यापीठाच्या व इतर विद्यापीठाच्या विनिर्दिष्ट्ट परिक्षांमध्ये होणा-या गैरप्रकारास प्रतिबंध करण्याबाबत
अधिनियम, १९८२ अन्वये गुन्हा दाखल असून त्यांचेविरूध्द दोषारोपपत्र दाखल केले असल्याचे
कळविले.” तसेच श्री. विष्ट्णू रतनसिंग जारवाल व श्री. नितेश त्रिंबक जारवाल यांनी कनिष्ट्ठ अभियंता
(स्थापत्य) व स्थापत्य अभियांत्रिकी सहाय्यक या परीक्षांसाठी महाराष्ट्र लोकसेवा आयोगाला सादर
केलेल्या परीक्षा अर्जामध्ये उक्त गुन्यांबाबतची माहिती संबंधित स्तंभामध्ये नमूद केली नव्हती.
# Page 2
शासन आदेश क्रमांकः संकीर्ण-२०२४/प्र.क्र.१३०/सेवा-३
३. श्री. विष्ट्णू रतनसिंग जारवाल व नितेश त्रिंबक जारवाल यांना त्यांच्याविरुध्द सुरु असलेल्या
गुन्यांच्या अनुषंगाने अनुक्रमे कनिष्ट्ठ अभियंता (स्थापत्य) व स्थापत्य अभियांत्रिकी सहाय्यक या पदावर
नियुक्ती देता येईल किंवा कसे, याबाबतचा प्रस्ताव संदर्भाधीन क्र. १ येथील शासन परिपत्रक, सामान्य
प्रशासन विभाग, दि.२६.०८.२०१४ अनुसार गठीत करण्यात आलेल्या अपर मुख्य सचिव (गृह), गृह
विभाग यांच्या अध्यक्षतेखाली समितीसमोर ठेवण्यात आला. समितीने दि. २५.०९.२०२४ रोजीच्या
बैठकीत सदर उमेदवारांवर दाखल गुन्याचे गंभीर स्वरूप लक्षात घेता, “श्री. विष्ट्णू रतनसिंग जारवाल
यांना कनिष्ट्ठ अभियंता (स्थापत्य) या पदावर आणि श्री. नितेश त्रिंबक जारवाल यांना स्थापत्य
अभियांत्रिकी सहाय्यक या पदावर नियुक्ती देण्यात येवू नये” अशी शिफारस केली. सदर शिफारशीस
शासनाने मान्यता दिली आहे. यास्तव मुख्य अभियंता, सार्वजनिक बांधकाम प्रादेशिक विभाग, मुंबई
यांनी शासनास नियुक्तीसाठी शिफारस केलेल्या विष्ट्णू रतनसिंग जारवाल यांना कनिष्ट्ठ अभियंता
(स्थापत्य) या पदावर आणि श्री. नितेश त्रिंबक जारवाल यांना स्थापत्य अभियांत्रिकी सहाय्यक या
पदावर नियुक्ती देता येणार नाही. त्यामुळे त्यांची नियुक्तीची शिफारस रद्द करण्यात येत आहे.
४. सदर शासन महाराष्ट्र शासनाच्या www.maharashtra.gov.in या संकेतस्थळावर उपलब्ध