# Page 1
रायगड जिल्ह्यातील पोलादपूर तालुक्यातील इतर जिल्हा मार्ग रस्त्याची प्रमुख जिल्हा मार्ग म्हणून दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक: रवियो-२०२०/प्र.क्र.६८ / नियोजन-२
मंत्रालय, मुंबई-४०० ०३२
दिनांक- १४ जानेवारी, २०२१
पहावे :- १) मुख्य अभियंता, सार्वजनिक बांधकाम प्रादेशिक विभाग, कोकण यांचे पत्र जा.क्र. मुअ (को)/ रेखाचित्र शाखा / दर्जोन्नती/२५२२, दि.०७/०८/२०१९.
२) मुख्य अभियंता, सार्वजनिक बांधकाम प्रादेशिक विभाग, कोकण यांचे पत्र
जा.क्र. मुअ (को)/ रेखाचित्र शाखा /दर्जोन्नती/२८००, दि.२२/१२/२०२०.
प्रस्तावना : मुख्य अभियंता, सार्वजनिक बांधकाम प्रादेशिक विभाग, कोकण यांनी संदर्भाधिन पत्रान्वये रायगड जिल्ह्यातील पोलादपूर तालुक्यातील इतर जिल्हा मार्ग व ग्रामीण मार्ग रस्त्याची प्रमुख जिल्हा मार्ग म्हणून दर्जोन्नत करणेबाबत प्रस्ताव शासनास सादर केलेला आहे. तसेच जिल्हा परिषद, रायगड यांनी सदर रस्ते दर्जोन्नत करणेबाबत मागणी केलेली आहे.
सदर रस्त्यावर ऐतिहासिक महिपत गड काळगाई मंदिर आहे. सदर ठिकाण हे पर्यटन स्थळ असल्यामुळे लोकांची मोठ्या प्रमाणात गर्दी होते. हा रस्ता पर्यटन स्थळाला जोडणारा असल्यामुळे या रस्त्यावरुन मोठ्या प्रमाणात वाहतुक वर्दळ होते. सदर रस्त्यावर दोन इंग्रजी माध्यम व दोन मराठी माध्यम शाळा आहेत. सदर रस्त्यांवरील वाहतुक वर्दळ व गावांची संख्या, लोकसंख्या, रस्त्यांचा होणारा वापर तसेच जिल्हा परिषद, रायगड यांचा ठराव विचारात घेता सदर रस्ते प्रमुख जिल्हा मार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, कोकण यांचा प्रस्ताव व जिल्हा परिषद, रायगड यांचा ठराव विचारात घेऊन रायगड जिल्ह्यातील खालील रस्ते दर्जोन्नत करण्यात येत आहेत.
--------------------------------------------------------------------------------------------------------------------------------------------
| अ. क्र. | प्रस्तावित रस्त्याचे नांव | रस्त्याचा क्रमांक | साखळी क्रमांक व लांबी | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
| १. | पैठण कोतवाल खु. कोतवाल बु. दाभाट धनगरवाडी ते परसुले रस्ता. | इजिमा क्रमांक - १५१ | ०/०० ते ७/००० (७.०० कि.मी.) | ७.०० कि.मी. | प्र.जि.मा. -१०८ |
--------------------------------------------------------------------------------------------------------------------------------------------
परिणामी, रस्ते विकास योजना २००१-२०२१ मधील रायगड जिल्ह्यातील प्रमुख जिल्हा मार्ग दर्जाच्या रस्त्यांच्या एकूण लांबीत ७.०० कि.मी. ने वाढ होवून एकूण लांबी (११०७.५४ +७.००) म्हणजेच १११४.५४ कि.मी. इतकी व इतर जिल्हा मार्ग रस्त्याच्या लांबीत ७.०० कि.मी. ने घट होवून एकूण लांबी (७७५.३२ -७.००) म्हणजेच ७६८.३२ कि.मी. इतकी होईल.
# Page 2
शासन निर्णय क्रमांकः रवियो-२०२०/प्र.क्र.६८ / नियोजन-२