# Page 1
भिवंडी कल्याण शिळफाटा रस्त्याचे सहापदरी रुंदीकरण करणे या प्रकल्पास प्रशासकीय मान्यता देणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक : खाक्षेस-२०२१/प्र.क्र.२३१/रस्ते-८,
मंत्रालय, मुंबई-४०००३२
दिनांक : २९ ऑगस्ट, २०२२
वाचा : १) शासन निर्णय क्रमांक -खाक्षेस-२००४/प्र.क्र.३२५/रस्ते-८, दिनांक २४.०७.२००६.
२) शासन निर्णय क्रमांक -खाक्षेस-२०१६/प्र.क्र.४६७/रस्ते-८, दिनांक १९.०८.२०१६.
३) शासन निर्णय क्रमांक -खाक्षेस-२०१७/प्र.क्र.८६/रस्ते-८, दिनांक २४.११.२०१७.
४) मुख्य अभियंता, म.रा.र. वि. महामंडळ, मुंबई यांचे दिनांक ०५.०४.२०२२ रोजीचे पत्र.
प्रस्तावना :
शिळफाटा ते भिवंडी जंक्शन या २१.०३७ कि.मी. लांबीमध्ये चारपदरी रस्त्याचे सहापदरीकरण, सल्लागाराने तयार केलेल्या प्रकल्प अहवालानुसार उड्डाणपुल, रेल्वेवरील पुल, पुलाचे पोचमार्ग, जंक्शन सुधारणा, सूचना फलके व तत्सम अनुषंगिक कामांसह प्रकल्प किंमत रु. ३८९.६३ कोटीस उपरोक्त संदर्भ क्र. ३ च्या शासन निर्णयानुसार खाजगीकरणांतर्गत प्रशासकीय मान्यता देण्यात आली होती.
तथापी, सदर प्रकल्पांतर्गत येत असलेल्या कल्याण शहरातील रेल्वे पत्री रेल्वे उड्डाणपुलाच्या कामात झालेली वाढ तसेच रस्त्याचे डांबरीकरणा ऐवजी क्राँक्रीटीकरणने सहापदरीकरण करणे तसेच नवीन पत्रीपुल रेल्वे उड्डाणपुलाचे बांधकाम करणे ही नवीन कामे हाती घेतल्याने तसेच इतर अनुषांगिक बाबींमुळे बांधकामाच्या खर्चात वाढ होत असल्याने उपाध्यक्ष व व्यवस्थापकीय संचालक, महाराष्ट्र राज्य रस्ते विकास महामंडळ यांनी सदर प्रकल्प अर्थसंकल्पीय तरतूदीमधून हाती घेणेसाठीच्या अंदाजपत्रकास प्रशासकीस मान्यता देण्याबाबतचा प्रस्ताव शासनास सादर केला होता.
तसेच सदर प्रकल्प हा बीओटी तत्वावर सुसाध्य होत नसल्याने सदर प्रकल्प शासनाच्या ठेव अंशदान तत्वावर राबवून सदर प्रकल्पाच्या बांधकाम खर्चासाठी आवश्यक असणारा रु.५६१.८५ कोटीचा निधी व त्यापैकी आतापर्यंत महाराष्ट्र राज्य रस्ते विकास महामंडळास या प्रकल्पासाठी शासनाकडून देण्यात आलेला रु.१०५.०० कोटीचा निधी वगळून उर्वरीत निधी राज्य शासनाच्या निधीतुन म.रा.र.वि.महामंडळास हस्तांतरीत करण्याचा प्रस्ताव शासनास सादर केला होता.
त्याअनुषंगाने भिवंडी कल्याण शिळफाटा रस्त्याचे सहापदरी रुंदीकरण करणे या प्रकल्पाच्या बांधकामाच्या अंदाजपत्रकास प्रशासकीय मान्यता देणे तसेच सदर प्रकल्प शासनाच्या ठेव अंशदान तत्वावर राबवून सदर प्रकल्पासाठी आवश्यक असणारा निधी राज्य शासनाच्या निधीतुन महाराष्ट्र राज्य रस्ते विकास महामंडळास हस्तांतरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः खाक्षेस-२०२१/प्र.क्र.२३१/रस्ते-८,
शासन निर्णय : भिवंडी कल्याण शिळफाटा रस्त्याचे सहापदरी रुंदीकरण प्रकल्प कार्यान्वीत करण्यासाठी व सदर प्रकल्पासाठी आवश्यक असणारा निधी राज्य शासनाच्या निधीतून महाराष्ट्र राज्य रस्ते विकास महामंडळास हस्तांतरीत करण्याच्या अनुषंगाने दिनांक ०३.०८.२०२२ रोजी मंत्रीमंडळाने सदर प्रस्तावास मंजुरी प्रदान केली असून, त्यानुसार भिवंडी कल्याण शिळफाटा या प्रकल्पाच्या कामाच्या वावामध्ये (डांबरीकरणा ऐवजी क्राँक्रीटीकरण इ.) बदल झाल्यामुळे सदर प्रकल्पाच्या सुधारीत बांधकाम किंमत रु.५६१.८५ कोटीस (सोबत परिशिष्ट-अ) शासनाची प्रशासकीय मान्यता देण्यात आली. तसेच शासनाच्या निधीतून सदर प्रकल्प ठेव अंशदान तत्वावर महाराष्ट्र राज्य रस्ते विकास महामंडळातर्फे राबविण्याच्या प्रस्तावास मान्यता देण्यात येत आहे. तसेच सदर प्रकल्पासाठी आवश्यक असणारा रु.५६१.८५ कोटीचा निधी व त्यापैकी आतापर्यंत महाराष्ट्र राज्य रस्ते विकास महामंडळास शासनाकडून देण्यात आलेला रु.१०५.०० कोटीचा निधी वगळून उर्वरीत (रु.५६१.८५ कोटी - रु.१०५ कोटी =) रु.४५६.८५ कोटी इतका निधी राज्य शासनाच्या निधीतून महाराष्ट्र राज्य रस्ते विकास महामंडळास हस्तांतरीत करण्याच्या प्रस्तावास मान्यता देण्यात येत आहे.
# Page 3
# Page 4
# Page 5