# Page 1
ठाणे जिल्ह्यातील भिवंडी, कल्याण व अंबरनाथ तालुक्यातील प्रमुख जिल्हा मार्ग रस्ते राज्यमार्ग म्हणून दर्जोन्नत करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांकः रवियो-२०२२/प्र.क्र.१५६/नियोजन-२
मंत्रालय, मुंबई - ४०० ०३२
दिनांक – ०६ डिसेंबर, २०२२
पहावे :- १) मुख्य अभियंता, सार्वजनिक बांधकाम प्रादेशिक विभाग, कोंकण यांचे पत्र जा.क्र./मु.अ.(को)/रेखाचित्र शाखा/दर्जोन्नती/२०८०, दि.२१/०६/२०२२.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, कोंकण यांनी संदर्भाधिन पत्रान्वये ठाणे जिल्ह्यातील भिवंडी, कल्याण व अंबरनाथ तालुक्यातील प्रमुख जिल्हा मार्ग रस्ते राज्यमार्ग म्हणून दर्जोन्नत करणेबाबतचा प्रस्ताव शासनास सादर केलेला आहे. तसेच जिल्हाधिकारी तथा सदस्य सचिव, जिल्हा नियोजन समिती, ठाणे यांनी सदर रस्ते दर्जोन्नत करणेबाबत मागणी केलेली आहे.
सदर रस्त्यांवरील गावांची संख्या, लोकसंख्या, रस्त्यांचा होणारा वापर तसेच जिल्हाधिकारी तथा सदस्य सचिव, जिल्हा नियोजन समिती, ठाणे यांची मागणी विचारात घेता, सदर रस्ते राज्यमार्ग म्हणून दर्जोन्नत करण्याचे शासनाच्या विचाराधीन होते.
शासन निर्णय : मुख्य अभियंता, सार्वजनिक बांधकाम प्रादेशिक विभाग, कोंकण यांचा प्रस्ताव व जिल्हाधिकारी तथा सदस्य सचिव, जिल्हा नियोजन समिती, ठाणे यांची मागणी विचारात घेऊन ठाणे जिल्ह्यातील भिवंडी,
कल्याण व अंबरनाथ तालुक्यातील खालील प्रमुख जिल्हा मार्ग रस्ते राज्यमार्ग म्हणून दर्जोन्नत करण्यात येत आहेत.
--------------------------------------------------------------------------------------------------------------------------------------------------------------------------------------------------------------------------------------------
| अ.क्र. | प्रस्तावित रस्त्याचे नांव | सामाविष्ठ रस्त्याचा क्रमांक | साखळी क्रमांक व लांबी | दर्जोन्नत करावयाची एकूण लांबी (कि.मी.) | दर्जोन्नती नंतरचा क्रमांक |
| १. | कल्याण तालुक्यातील रा.म.मा.- ८१ ते आमणे टिटवाळा घोटसई ते रा.म.मा.-२२२ ते दहागाव दापिवली येरंजाड बदलापूर कान्होरा काराव वांगणी डोणे रस्ता. | प्रमुख जिल्हा मार्ग - ४९ | (०/०० ते ३०/०३०) ३०.०३० कि.मी. | ३०.०३० कि.मी. | राज्यमार्ग क्रमांक- ४५० |
|  | एकूण | ३०.०३० कि.मी. |  |
--------------------------------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः रवियो-२०२२/प्र.क्र.१५६/नियोजन-२
परिणामी रस्ते विकास योजना २००१-२०२१ मधील ठाणे जिल्ह्यातील राज्यमार्ग रस्त्यांच्या एकूण लांबी लांबीत ३०.०३० कि.मी. ने वाढ होवून राज्यमार्गाची लांबी (२९७०.७५० + ३०.०३०) म्हणजेच ३०००.७८० कि.मी. इतकी व प्रमुख जिल्हा मार्ग रस्त्यांच्या एकूण लांबीत ३०.०३० कि.मी. ने वाढ होऊन एकूण लांबी (१०३३.४१० + ३०.०३०) म्हणजेच १००३.३८० कि.मी. इतकी होईल.