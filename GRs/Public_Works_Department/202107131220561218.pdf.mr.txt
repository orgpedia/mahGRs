# Page 1
नाटकात काम करणारे मराठी नाटयकर्मी यांचा शासकीय विश्रामगृहातील कक्षबंधाचे आरक्षणासाठीच्या प्राधान्यक्रमाच्या यादीमध्ये समावेश करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक: आरक्षण २०२१/प्र.क्र.६३/मि.व्य.२
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
तारीख: १३ जुलै, २०२१.
वाचा : १) शासन निर्णय क्रमांकः सार्वजनिक बांधकाम विभाग, क्रमांक आरक्षण-२००९/ प्र.क्र.८०/ मिव्य-२, दिनांक १८.०१.२०१० २) शासन निर्णय क्रमांकः सार्वजनिक बांधकाम विभाग, क्रमांक आरक्षण-२०१५/प्र.क्र.२६/ मिव्य-२, दिनांक २८.०५.२०१५
प्रस्तावना: दिनांक २२/०६/२०२१ रोजी मा. उप मुख्यमंत्री महोदय यांच्या अध्यक्षतेखाली मराठी नाटय क्षेत्राच्या विविध मागण्यांसदर्भात चर्चा करण्यासाठी बैठक आयोजित करण्यात आली होती.
सदर बैठकीत घेण्यात आलेल्या निर्णयानुसार नाटकात काम करणारे मराठी नाटयकर्मी यांचा शासकीय विश्रामगृहातील कक्षबंधाचे आरक्षणासाठीच्या प्राधान्यक्रमाच्या यादीमध्ये समावेश करण्याबाबत व त्यांच्याकडुन प्रति कक्ष प्रति दिन साठी भाडे निश्चित करण्याबाबतचा प्रस्ताव शासनाच्या विचाराधीन होता.
शासन निर्णय : संदर्भ क्र. २ येथील दि.२८/०५/२०१५ च्या शासन निर्णयामधील शासकीय विश्रामगृहातील कक्षबंधाचे आरक्षण अग्रक्रमासंदर्भात “अ.क्र. १७) खाजगी व्यक्ती” ऐवजी “नाटकात काम करणारे मराठी नाटयकर्मी” यांचा समावेश करण्यात येत असुन खाजगी व्यक्ती यांचा अ.क्र. १८ मध्ये समावेश करण्यात येत आहे. प्राधान्यक्रमाची सुधारित यादी खालीलप्रमाणे आहे.
१) महाराष्ट्र राज्याचे राज्यपाल २) राज्याचे मुख्यमंत्री ३) विधानपरिषदेचे सभापती/विधानसभेचे अध्यक्ष/उच्च न्यायालयाचे मुख्य न्यायमुर्ती ४) लोक आयुक्त ५) मा.मंत्री/मा. विरोधी पक्षनेते विधानपरिषद व विधानसभा
# Page 2
शासन निर्णय क्रमांकः आरक्षण -२०२१/प्र.क्र.६३/मि.व्य.२
६) उच्च न्यायालयाचे न्यायमुर्ती ७) विधानपरिषदेचे उपसभापती/ विधानसभेचे उपाध्यक्ष ८) मा. राज्यमंत्री ९) विधानमंडळाच्या समित्यांचे सभासद १०) लोकप्रतिनिधी (खासदार / आमदार ) ११) राज्य शासनाचे शासकीय कामानिमित्त दौऱ्यावर असणारे अधिकारी/कर्मचारी १२) केंद्र शासनाचे शासकीय कामानिमित्त दौऱ्यावर असणारे अधिकारी/कर्मचारी १३) राज्य शासनाचे कामावर नसतांना येणारे अधिकारी/कर्मचारी १४) इतर राज्य शासनाचे शासकीय कामानिमित्त दौऱ्यावर असणारे अधिकारी/कर्मचारी १५) माजी खासदार / आमदार / स्वातंत्र्य संग्राम सेनानी / राज्य शासनाचे सेवानिवृत्त अधिकारी / कर्मचारी १६) अधिस्वीकृत पत्रकार / डॉ. बाबासाहेब आंबेडकर दलित मित्र, लोकशाहिर अण्णाभाऊ साठे (राज्य शासन पुरस्कार प्राप्त) व अपंग गुणवंत कामगार (राज्य / केंद्र शासन पुरस्कार प्राप्त ) / आदिवासी सेवक पुरस्कार प्राप्त व्यक्ती / अर्जुन, राजीव गांधी खेलरत्न पुरस्कार, ध्यानचंद पुरस्कार, शिवछत्रपती पुरस्कारार्थी (फक्त खेडाळु), हिंद केसरी, रुस्तम-ए-हिंद भारत केसरी व महान भारत केसरी किताब प्राप्त खेळाडु १७) नाटकात काम करणारे मराठी नाटयकर्मी १८) खाजगी व्यक्ती
२. नाटकात काम करणारे मराठी नाटयकर्मी यांच्यासाठी आरक्षणाच्या अटी व शर्ती खालीलप्रमाणे असतील :
१) शासकीय विश्रामगृहातील आरक्षणाचा लाभ फक्त विश्रामगृहाजवळच्या ठिकाणी आयोजित नाटकाच्या प्रयोगामध्ये भाग घेण्यासाठी येणाऱ्या मराठी नाटयकर्मींना घेता येईल.
२) नाटकाचे प्रयोग नसतील अशा ठिकाणी तसेच नाटकाचे प्रयोग संपल्यानंतरच्या दिवसांसाठी मराठी नाटकर्मी यांना खाजगी व्यक्तीप्रमाणे आरक्षणाचा लाभ घेता येईल.
३) असे आरक्षण जास्तीत जास्त ७ दिवसांसाठी असेल.
४) कक्षांचा ताबा देण्यापूर्वी संपूर्ण कालावधीचे भाडे आगाऊ अनामत घेण्यात येईल.
पृष्ठ ४ पैकी २
# Page 3
शासन निर्णय क्रमांकः आरक्षण -२०२१/प्र.क्र.६३/मि.व्य.२
३. नाटकाच्या प्रयोगानिमित्ताने शासकीय विश्रामगृहात वास्तव्य करणाऱ्या मराठी नाटयकर्मी यांच्याकडुन प्रति कक्ष प्रति दिन साधे कक्ष साठी रु.५००/- व वातानुकुलीत कक्ष साठी खाजगी व्यक्तींकडुन आकारण्यात येणाऱ्या भाडयाच्या ५०% इतके भाडे आकारण्यात यावे.
४. हा शासन निर्णय वित्त विभागाच्या सहमतीने निर्गमित करण्यात येत आहे.
# Page 4