# Page 1
कार्यकारी अभियंता (स्थापत्य) यांच्या बदल्या / पदस्थापना.
महाराष्ट्र शासन
सार्वजनिक बांधकाम विभाग
शासन आदेश क्रमांकः टीएफएस-११२१/प्र.क्र.४४/सेवा-१
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
तारीख: ११ ऑगस्ट, २०२१
संदर्भ : सा. बां. विभाग शासन आदेश क्र. टीएफएस-११२०/प्र.क्र. ६०(८)/सेवा-१, दि. १०.८.२०२०
शासन आदेश : संदर्भाधीन शासन आदेशान्वये श्री. व्यं. ना. मिठ्ठेवाड, कार्यकारी अभियंता, सार्वजनिक बांधकाम विभाग, परभणी यांची प्रशासकीय कारणास्तव बदलीने पदस्थापना कार्यकारी अभियंता, जिल्हा परिषद (सा.बां.) विभाग, परभणी या रिक्त पदावर करण्यात आली होती. तथापि श्री.मिठ्ठेवाड यांना सदर पदावर रुजू करुन घेण्यात आलेले नाही.
महाराष्ट्र शासकीय कर्मचाऱ्यांच्या बदल्यांचे विनियमन व शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) व ४ (५) मधील तरतुदीनुसार, सार्वजनिक बांधकाम विभागातील श्री. व्यं. ना. मिठ्ठेवाड, कार्यकारी अभियंता यांच्या संदर्भाधीन आदेशान्वये केलेल्या कार्यकारी अभियंता, जिल्हा परिषद (सा. बां.) विभाग, परभणी या पदस्थापनेमध्ये आता अंशत: बदल करण्यात येत असून त्यांची सुधारित पदस्थापना प्रशासकीय कारणास्तव व सार्वजनिक सेवेच्या हितार्थ तसेच सक्षम प्राधिकाऱ्याच्या मान्यतेने कार्यकारी अभियंता, सार्वजनिक बांधकाम विभाग, वाशिम या रिक्त पदावर करण्यात येत आहे.
२. श्री. मिठ्ठेवाड यांनी त्यांच्या नवीन पदाचा पदभार त्वरीत स्वीकारावा व आपला पदग्रहण अहवाल शासनास विनाविलंब सादर करावा. श्री. मिठ्ठेवाड यांनी म. ना. से. (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियमानुसार दिलेल्या पदग्रहण अवधीतच, पदस्थापनेच्या पदावर रुजू होणे आवश्यक राहिल. अन्यथा त्यांचा अनुपस्थितीचा कालावधी हा अकार्यदिन (dies non) म्हणून गणला जाईल.तसेच, त्यांचे लक्ष महाराष्ट्र नागरी सेवा (वर्तणूक) नियम, १९७९ मधील नियम-२३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
३. संबंधित नियंत्रक अधिकाऱ्यांना कळविण्यात येते की, त्यांनी पदमुक्त व पदमोचक अधिकाऱ्यांनी अनुक्रमे कार्यभार सोडल्याचा तसेच कार्यभार स्वीकारल्याचा दिनांक त्वरित शासनास doser1.pwd@maharashtra.gov.in या ई-मेल पत्त्यावर कळवावा. विहीत कालावधीत अधिकारी रुजू न झाल्यास, त्याबाबत शासनास त्वरित अवगत करण्यात यावे, जेणेकरुन संबंधितांविरुद्ध शिस्तभंगविषयक कारवाई त्वरित करणे शक्य होईल. म.ना.से. (रजा) नियम, १९८१ मधील नियम ३०(सी) नुसार बदली झालेल्या अधिकाऱ्याचा रजा अर्ज स्वीकारु नये/ मंजूर करु नये.
# Page 2
शासन आदेश क्रमांकः पीओजी-११२१/प्र.क्र.४४/सेवा-१
४. श्री. मिठ्ठेवाड यांची बदली प्रशासकीय कारणास्तव करण्यात येत असल्याने त्यांना नियमानुसार अनुज्ञेय असणारा पदग्रहण अवधी, प्रवास भत्ता व दैनिक भत्ता देय राहील.
५. श्री.मिठ्ठेवाड यांनी नवीन पदस्थापनेच्या पदाचा कार्यभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.