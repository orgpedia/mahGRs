# Page 1
सार्वजनिक बांधकाम विभागांतर्गत क्षेत्रीय कार्यालयातील उच्चश्रेणी लघुलेखक या पदास उच्चश्रेणी लघुलेखक गट-ब (अराजपत्रित) असे संबोधित करणेबाबत.
महाराष्ट्र शासन
सार्वजनिक बांधकाम विभाग,
शासन परिपत्रक क्र.संकिर्ण-२०१८/प्र.क्र.७१/सेवा-४,
हुतात्मा राजगुरू चौक,मादाम कामा रोड,
मंत्रालय, मुंबई-४०० ०३२,
दिनांक:- २६ जुलै २०१८.
वाचा: १. सामान्य प्रशासन विभाग, शासन निर्णय क्रमांक: एसआरव्ही-१०९८/१६४४/प्र.क्र.२/९९/बारा, दिनांक २ जुलै २००२,
२. महाराष्ट्र नागरी सेवा (सुधारित वेतन) नियम, २००९.
परिपत्रक
सामान्य प्रशासन विभागाच्या वाचा येथील दिनांक ०२.०७.२००२ रोजीच्या शासन निर्णयान्वये पदांचे वर्गीकरण वेतनश्रेणीनुसार करण्यात आले आहे. त्यानुसार उच्चश्रेणी लघुलेखक हे पद गट-ब वर्गात मोडते.
तसेच महाराष्ट्र नागरी सेवा (सुधारित वेतन) नियम, २००९ मध्ये उच्चश्रेणी लघुलेखक या पदास उच्चश्रेणी लघुलेखक गट-ब (अराजपत्रित) असे दर्शविले आहे. त्यानुसार सार्वजनिक बांधकाम विभागांतर्गत क्षेत्रीय कार्यालयांत (मुख्य अभियंता / अधीक्षक अभियंता/कार्यकारी अभियंता इ.) कार्यरत असणा-या उच्चश्रेणी लघुलेखक या पदास उच्चश्रेणी लघुलेखक गट-ब (अराजपत्रित) असे संबोधण्यात यावे.
२. सदर परिपत्रक समान्य प्रशासन विभागाने अनौपचारीक संदर्भ क्र.६४२/का.१२ दिनांक १४.६.२०१८ अन्वये दिलेल्या सहमतीनुसार निर्गमित करण्यात येत आहे.
# Page 2