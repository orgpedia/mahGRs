# Page 1
सार्वजनिक बांधकाम विभागातील उपमुख्य वास्तुशास्त्रज्ञ या संवर्गाची दि.०१.०१.२०१६ ते दि.०१.०१.२०२३ या कालावधीची तात्पुरती ज्येष्ठतासूची.
महाराष्ट्र शासन
सार्वजनिक बांधकाम विभाग
शासन परिपत्रक क्रमांक :- ज्येष्ठता-२०२३/प्र.क्र.७७/आस्था-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२.
दिनांक :- १४.१२.२०२३
वाचा :- १) शासन परिपत्रक, सार्वजनिक बांधकाम विभाग क्र.ज्येष्ठता-२०१५/प्र.क्र.११/ आस्थापना- १, दि.२२ जून, २०१५.
२) शासन शुद्धीपत्रक क्र. ज्येष्ठता-२०१५/प्र.क्र.११/ आस्थापना- १, दि.३० जून, २०१५.
शासन परिपत्रक : महाराष्ट्र नागरी सेवा (ज्येष्ठतेचे विनियमन) नियमावली, २०२१ मधील तरतुदींच्या अनुषंगाने सार्वजनिक बांधकाम विभागातील वास्तुशास्त्रज्ञ संघटनेतील उप मुख्य वास्तुशास्त्रज्ञ, गट-अ संवर्गाची दि.०१.०१.२०१५ रोजीची तात्पुरती ज्येष्ठतासूची दि. २२ जून, २०१५ रोजीच्या शासन परिपत्रकान्वये प्रसिध्द करण्यात आली आहे. तसेच, दि. ३० जून, २०१५ रोजीच्या शासन शुद्धीपत्रकान्वये त्यात सुधारणा करण्यात आलेली होती. त्यानंतर सदर संवर्गाची ज्येष्ठता सूची प्रसिद्ध केलेली नसल्याने आता या परिपत्रकाद्वारे उप मुख्य वास्तुशास्त्रज्ञ, गट-अ या संवर्गाची दि.०१.०१.२०१६ ते दिनांक ०१.०१.२०२३ या कालावधीची तात्पुरती ज्येष्ठतासूची प्रसिद्ध करण्यात येत आहे.
२. मा. उच्च न्यायालय, मुंबई यांनी याचिका क्रमांक २७९७/२०१५ मध्ये दिनांक ०४.०८.२०१७ रोजी दिलेल्या निर्णयान्वये पदोन्नतीमधील आरक्षण अवैध ठरविले आहे. मा.उच्च न्यायालयाच्या निर्णयाविरोधात राज्य शासनाने मा.सर्वोच्च न्यायालयात विशेष अनुज्ञा याचिका क्र.२८३०६/२०१७ दाखल केली आहे. सदर याचिका अद्याप प्रलंबित असून सदर याचिकेच्या अंतिम निर्णयाच्या अधीन राहुन व महाराष्ट्र नागरी सेवा (ज्येष्ठतेचे विनियमन) नियमावली, २०२१ मधील तरतूदीस अनुसरुन उप मुख्य वास्तुशास्त्रज्ञ, गट-अ या संवर्गाची दि. ०१.०१.२०१६ ते दि.०१.०१.२०२३ या कालावधीची तात्पुरती ज्येष्ठतासूची या परिपत्रकासोबत जोडलेल्या “प्रपत्र - अ, ब, क, ड, ई, फ, ग आणि ह” प्रमाणे प्रसिध्द करण्यात येत आहे. उपरोक्त न्यायालयीन प्रकरणांमधील न्यायनिर्णयानुसार सन २००४ नंतरच्या निवडयाद्यांमध्ये बदल झाल्यास त्यानुसार ज्येष्ठतायादीमध्ये बदल करण्यात येतील.
३. सदर ज्येष्ठता यादीत अंतभूर्त केलेल्या उप मुख्य वास्तुशास्त्रज्ञ, गट-अ यांच्या तपशीलामध्ये जसे नाव, जन्म दिनांक, नियुक्ती दिनांक, जात प्रवर्ग व ज्येष्ठतेचे स्थान इत्यादी बाबत काही चुका / त्रुटी आढळल्यास, त्या हे परिपत्रक निर्गमित झाल्याच्या दिनांकापासून १५ दिवसांच्या आत लेखी स्वरूपात आवश्यक त्या योग्य पुराव्यासह ई-मेल द्वारे (doest1.pwd@maharashtra.gov.in) / रजिस्टर्ड पोस्टाद्वारे / स्पीड पोस्टाद्वारे / हस्त बटवडयाद्वारे आपली निवेदने / हरकती / सूचना शासनाच्या निर्दशनास आणाव्यात. विहीत वेळेत लेखी स्वरुपात चुका/त्रुटी शासनाच्या निदर्शनास न आणल्यास, त्याबाबत आपले काही आक्षेप नाही, असे समजून उप मुख्य वास्तुशास्त्रज्ञ, गट-अ या संवर्गाची दि.०१.०१.२०१६ ते दि.०१.०१.२०२३ या कालावधीची तात्पुरती ज्येष्ठतासूची अंतिम करण्यात येईल.
# Page 2
शासन परिपत्रक क्रमांक: ज्येष्ठता-२०२३/प्र.क्र.७७/आस्था-१
# Page 3
# Page 4
# Page 5
# Page 6
# Page 7
# Page 8
# Page 9
# Page 10