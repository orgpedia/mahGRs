# Page 1
प्रशासकीय मान्यतेच्या अंदाजपत्रकांवर सहमती दर्शविण्यापूर्वी प्रत्यक्ष जागा उपलब्ध असल्याची खात्री करणेबाबत मार्गदर्शक सूचना.
महाराष्ट्र शासन
सार्वजनिक बांधकाम विभाग
शासन निर्णय क्र. संकीर्ण-२०२३/प्र.क्र. २११/इमा-३
मंत्रालय, मुंबई-४०० ०३२.
दिनांक :- २३ ऑक्टोबर, २०२३
वाचा :- शासन परिपत्रक क्रमांक भूभाडे - २०१९/प्र.क्र.१७४/रस्ते-७, दि.०३.१२.२०१९
प्रस्तावना - राज्यातील बहूतांशी प्रशासकीय विभागाच्या इमारतींचे बांधकाम व अनुषंगिक कामे सार्वजनिक बांधकाम विभागामार्फत केली जातात. सदर बांधकामांना प्रशासकीय मान्यता प्राप्त झाल्यावरही प्रत्यक्षात जागा उपलब्ध नसल्यामुळे बांधकामे सुरु न झाल्याच्या बाबी निदर्शनास येतात. याबाबत शासन परिपत्रक दि.०३.१२.२०१९ रोजी सुचना दिलेल्या असूनही त्यांचे पालन होत नसल्याचे स्पष्ट होत आहे.
जागा उपलबध होण्यासाठी मोठ्या प्रमाणावर कालावधी व्यतीत झाल्यानंतर मंजूर अंदाजपत्रकीय रकमेमध्ये कामे होत नसल्यामुळे कामे रद्द करणे किंवा सुधारीत प्रशासकीय मान्यता घेणे अशा बाबी उद्भवत असल्याचे निदर्शनास येत आहे. प्रशासकीय मान्यतेसाठी अंदाजपत्रक मंजूरीस्तव सादर करतांना जागा उपलब्ध आहे असे प्रमाणपत्र दिले जाते. तथापि, प्रत्यक्षात जागेची तपासणी (Verification) होत नसल्याचे निदर्शनास येते. त्यानुषंगाने सुधारीत मार्गदर्शक सूचना प्रसृत करण्याची बाब शासनाच्या विचाराधीन होती.
शासन निर्णय - १. प्रशासकीय मान्यतेचे अंदाजपत्रक सादर करतांना, जमीन उपलब्धतेकरिता खालीलप्रमाणे सुधारित मार्गदर्शक सूचना प्रसृत करण्यात येत आहेत : १.१ सार्वजनिक बांधकाम विभागाची स्वत:ची कामे असल्यास, जागा उपलब्धतेबाबतचे ७/१२ व Property Card कार्यकारी अभियंता, सा.बां. यांनी स्वत: तपासावी. आवश्यक ती जागा कागदपत्रावरुन उपलब्ध होत असेल तर कार्यकारी अभियंता यांनी स्वत: (कोणालाही अधिकार प्रदान करण्यात येऊ नयेत) जागेवर जाऊन Geo Tagging सह Photograph काढावे. फोटोमध्ये जागेबरोबरच कार्यकारी अभियंता हे स्वत: दिसतील अशा पध्दतीने किमान वेगवेगळ्या दिशेचे ४-५ Photograph काढण्यात यावे. तसेच काढलेले Photographs साक्षांकित करुन अंदाजपत्रकासोबत जोडावे. सांक्षाकित करतांना कार्यकारी अभियंता यांनी त्यांचे नाव व पदनाम नमूद करावे.
१.२ अधिक्षक अभियंता व मुख्य अभियंता यांनी त्यांच्याकडे प्राप्त होणाऱ्या अंदाजपत्रकावर कार्यवाही करतांना ७/१२, Photograph व Property Card वर खात्री करुन प्रतिस्वाक्षरी करावी.
१.३इतर प्रशासकीय विभागांची प्रशासकीय मान्यता अंदाजपत्रके त्या विभागास सांक्षाकित करुन सादर करताना, कार्यकारी अभियंता यांनी आवश्यक तेवढ्या किमान जागेची खात्री ७/१२, Property Card वरुन करण्यात यावी व जागा उपलब्ध असल्यास, जागेची पाहणी करण्यात यावी. जागेची पाहणी करतांना कार्यकारी अभियंता हे स्वत: किंवा त्यांनी लेखी स्वरुपात नामनिर्देशीत केलेले त्या कामाशी संबंधित उप अभियंता व उपभोक्ता खात्यातील किमान जिल्हा स्तरीय अधिकारी व अपवादात्मक स्वरुपात त्यांनी लेखी स्वरुपात नामनिर्देशित केलेले किमान वर्ग-१ दर्जाचे अधिकारी उपस्थित राहतील याची दक्षता घ्यावी. या सर्वांसह किमान ४-५ Photograph वेगवेगळया दिशेचे Geo Tagging करुन काढण्यात यावेत व त्यावर सर्व उपस्थितांनी नाव, पदनामासह साक्षांकित करुन अंदाजपत्रकासोबत जोडावे.
# Page 2
शासन निर्णय क्रमांकः संकीर्ण-२०२३/प्र.क्र.२११/इमा-३
१.४अंदाजपत्रक प्राप्त झाल्यावर, कार्यकारी अभियंता, अधिक्षक अभियंता आणि मुख्य अभियंता यांनी ७/१२, Photograph व Property Card वर खात्री करुन प्रतिस्वाक्षरी करावी. उपभोक्ता खात्याचे जिल्हा स्तरीय अधिकारी भेटीदरम्यान उपस्थित नसल्यास, त्यांची सुध्दा प्रतिस्वाक्षरी, नाव व पदनामासह घेण्यात यावी. वरील बाबींच्या पुर्ततेशिवाय, सार्वजनिक बांधकाम विभागाच्या अधिकारी यांनी अंदाजपत्रक सक्षम प्राधिकाऱ्याकडे मान्यतेसाठी पाठवू नयेत.
१.५प्रस्तावित इमारत बांधकामासाठी आवश्यक जागा उपलब्ध असल्याचे उपभोक्ता विभागाचे प्रमाणपत्र असल्याशिवाय, प्रस्ताव सार्वजनिक बांधकाम विभागामार्फत मा. मुख्य सचिव यांच्या अध्यक्षतेखालील उच्चस्तरीय सचिव समितीपुढे सादर करण्यात येणार नाही, याची नोंद घ्यावी.
२. वरील सूचनांचे तंतोतंत व काटेकोरपणे पालन करण्यात यावे.
३. यापुढील कालावधीत वरील सूचनांचे उल्लंघन करुन, प्रशासकीय मान्यतेचे प्रस्ताव मंजुरीस्तव शासनास प्राप्त झाल्याचे आढळल्यास, सर्व संबंधितांविरुध्द कारवाई करणे क्रमप्राप्त राहील, याची नोंद घ्यावी.