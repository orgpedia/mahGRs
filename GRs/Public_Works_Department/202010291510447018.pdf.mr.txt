# Page 1
सातव्या वेतन आयोगांमध्ये तीन लाभांची सेवांतर्गत आश्वासित प्रगती योजना - वेतनश्रेणी देण्याचे अधिकार प्रदान करण्याबाबत.
महाराष्ट्र शासन
सार्वजनिक बांधकाम विभाग
शासन निर्णय क्र. आप्रयो २०२०/प्र.क्र.४६/आस्था-३,
मंत्रालय, मुंबई-३२.
दिनांक :- २९ ऑक्टोंबर, २०२०.
वाचा:- १) शासन निर्णय सार्वजनिक बांधकाम विभाग, क्र.आप्रयो १००१/११४/ आस्था-३, दि.१३.०३.२००२ व दि.२८.०५.२००२,.
२) शासन निर्णय वित्त विभाग क्र.वेतन १११९/प्र.क्र.३/२०१९/सेवा-३, दि.०२.०३.२०१९.
प्रस्तावना :
उपरोक्त संदर्भाधीन क्र. २ येथील दि.०२.०३.२०१९ च्या शासननिर्णयान्वये राज्यातील
गट- अ व गट-ब संवर्गातील अधिकारी / कर्मचारी यांना सातव्या वेतन आयोगामध्ये, तीन लाभांच्या
सुधारित सेवांतर्गत आश्वासित प्रगती योजना दि.०१.०१.२०१६ पासून अंमलात आणली आहे. सदर
शासन निर्णयामध्ये योजनेचा तपशीलामधील परिच्छेद (iv) मध्ये “या तीन लाभाच्या योजनेच्या
लाभार्थीस, पदोन्नतीच्या पदाकरिता विहित केलेली अर्हता, ज्येष्ठता, पात्रता, अर्हता परीक्षा,
विभागीय परिक्षा उत्तीर्ण असणे, गोपनीय अहवालाची प्रतवारी, विभागीय चौकशी व न्यायिक प्रकरण
प्रलंबित नसणे (शासन निर्णय सा.प्र.वि. दि.१५.१२.२०१७ नुसार), यथास्थिती जातीवैधता प्रमाणपत्र
उपलब्ध असणे, अशा पदोन्नतीच्या कार्यपध्दतीची, विभागीय पदोन्नती समितीच्या बैठकीत पूर्तता
करणे आवश्यक आहे” असे नमूद करण्यात आले आहे.
सार्वजनिक बांधकाम विभागातील गट अ व गट ब मध्ये पदोन्नती देण्याबाबतची कार्यवाही
शासन स्तरावरुन करण्यात येते, त्यामुळे उपरोक्त परिच्छेदातील बाब विचारात घेता, गट अ व गट
ब मधील अधिकाऱ्यांना सदर योजनेचा लाभ द्यावयाचा झाल्यास शासन स्तरावरील विभागीय
पदोन्नती समितीची मान्यता घेणे आवश्यक असल्याने या अधिकाऱ्यांना सदर योजनेचा लाभ
मिळण्यास विलंब होऊन या योजनेचा हेतू सफल होणार नाही. तसेच सार्वजनिक बांधकाम विभागातील गट अ व गट ब मधील मोठ्या प्रमाणातील अधिकाऱ्यांची संख्या विचारात घेता सदरची
योजना कोणी लागू करावी, याबाबतचा प्रस्ताव शासन स्तरावर विचाराधीन होता. त्यानुसार यासंदर्भात पुढीलप्रमाणे आदेश देण्यात येत आहेत.
शासन निर्णय:
सार्वजनिक बांधकाम विभागातील अधिकारी / कर्मचारी यांना, सातव्या वेतन आयोगांमध्ये
तीन लाभांची सेवांतर्गत अश्वासित प्रगती योजना लागू करण्याचे अधिकार पुढीलप्रमाणे प्रदान करण्यात येत आहेत.
# Page 2
शासन निर्णय क्रमांकः आप्रयो २०२०/प्र.क्र.४६/आस्था-३
(१) विभागातील गट अ संवर्गातील राजपत्रित अभियंते / अधिकारी व तत्सम यांना वेतनश्रेणी
देण्याचे अधिकार मुख्य अभियंता/ मुख्य वास्तुशास्त्रज्ञ यांना प्रदान करण्यात येत आहेत.
(२) विभागातील गट ब संवर्गातील राजपत्रित अभियंते / अधिकारी व तत्सम यांना वेतनश्रेणी
देण्याचे अधिकार अधिक्षक अभियंता / उप मुख्य वास्तुशास्त्रज्ञ / संचालक, उद्याने व उपवने यांना प्रदान करण्यात येत आहेत.
(३) मंत्रालयातील सहायक अभियंता श्रेणी-१/उपविभागीय अभियंता/उपविभागीय अधिकारी तसेच
सहा. अभियंता श्रेणी-२ / शाखा अभियंता व तत्सम यांना वेतनश्रेणी देण्याचे अधिकार मुख्य
अभियंता, सार्वजनिक बांधकाम विभाग, मुंबई यांना प्रदान करण्यात येत आहेत.
(४) विभागाच्या अधिपत्याखालील महाराष्ट्र रस्ते विकास महामंडळातील राजपत्रित गट अ व गट ब
संवर्गातील अभियंते / अधिकारी व तत्सम यांना वेतनश्रेणी देण्याचे अधिकार रस्ते विकास
महामंडळाच्या मुख्य अभियंता यांना प्रदान करण्यात येत आहेत.
२. सदर योजनेचा लाभ घेणाऱ्या अभियंत्यांना अनुज्ञेय ठरणारे लाभ निष्कारण व ठोस
समर्थनाशिवाय विलंबाने मंजूर केले जाणार नाहीत व सदर लाभ हे संबंधितांस विहित कालावधी
पूर्ण झाल्यानंतर १ ते २ महिन्याच्या कालावधीत मंजूर केले जातील. तसेच सदर प्रकरणी अनियमितता अथवा गैरप्रकार झाल्यास त्याबाबत संबंधितांस जबाबदार धरुन त्यांच्याविरुध्द
शिस्तभंगाची कार्यवाही करण्यात येईल.
३. वरील प्रमाणे प्रदान करण्यांत आलेले अधिकार पुढील आदेशापर्यंत लागू राहतील.
४. यासंदर्भात वित्त विभागा शासन निर्णय क्र. वेतन-१११९/प्र.क्र.३/२०१९/सेवा-३,
दि.०२.०३.२०१९ मधील तरतुदींचे तंतोतंत पालन करण्यात यावे.
५. लाभार्थी अभियंत्यांना कार्यात्मक पदोन्नती देण्याबाबतची कार्यवाही ही सा.प्र.विभागाने
दि.०१.०८.२०१९ रोजी निर्गमित केलेल्या शासन निर्णयातील तरतुदीनुसार केली जाईल.
६. सदरचा शासन निर्णय वित्त विभागाच्या अनौपचारिक संदर्भ क्र.१०५/२०/सेवा-३,
दि.१५.०९.२०२० व क्र.२२२/२०/सेवा-३, दि.३०.०९.२०२० अन्वये दिलेल्या सहमतीनुसार निर्गमित करण्यात येत आहेत.
# Page 3