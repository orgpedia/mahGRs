# Page 1
वसई विरार शहर महानगरपालिका क्षेत्रातील सार्वजनिक बांधकाम विभागाकडे देखभाल दुरुस्तीसाठी असलेले प्रजिमा रस्ते महानगरपालिकेकडे हस्तांतरित करणेबाबत.
महाराष्ट्र शासन
सार्वजनिक बांधकाम विभाग
शासन निर्णय क्रमांक: रवियो-२०२२/प्र.क्र.४८/ नियोजन-२
मंत्रालय, मुंबई-४०० ०३२
दिनांक-१३ ऑक्टोबर, २०२२.
पहावे :- १) मुख्य अभियंता, सार्वजनिक बांधकाम प्रादेशिक विभाग, कोंकण यांचे पत्र जा.क्र./मुअ(को)/रेशाचित्र शाखा/रस्ते हस्तांतरण १५३/१९०४, दि.१६/०७/२०२१.
प्रस्तावना :
मुख्य अभियंता, सार्वजनिक बांधकाम प्रादेशिक विभाग, कोंकण यांनी संदर्भाधीन पत्रान्वये वसई विरार शहर महानगरपालिका क्षेत्रातील सार्वजनिक बांधकाम विभागाकडे देखभाल दुरुस्तीसाठी असलेले प्रजिमा रस्ते महानगरपालिकेकडे हस्तांतरित करणेबाबत विनंती केली आहे. तसेच उपरोक्त रस्ते वसई विरार शहर महानगरपालिका, वसई यांचेकडे हस्तांतरित करण्यास वसई विरार शहर महानगरपालिका, वसई यांनी मंजूरी दिलेली आहे. त्यानुषंगाने सदर रस्ते वसई विरार शहर महानगरपालिका, वसई यांचेकडे हस्तांतरित करण्याचे शासनाच्या विचाराधीन होते.
शासन निर्णय :
सदर रस्ते हे प्रमुख जिल्हा मार्ग क्र.४५,४६,४७ दर्जाचे असून, (१) वाघोली सोपारा तुळीज पेल्हार रस्ता. एकूण लांबी ७.१० कि.मी. (२) नालासोपारा गोखिवरे वालिव ते रामा. क्र. ८ रस्ता. एकूण लांबी ३.८० कि.मी. (३) वसई सातिवली कामण ते रामा. क्र.८ रस्ता. एकूण लांबी ६.१८ कि.मी. अशी एकत्रित हस्तांतरित करावयाची एकूण लांबी १७.०८० मी. आहे. सदर रस्ते हे वसई विरार व नालासोपारा शहर व रेल्वे स्टेशन तसेच राष्ट्रीय महामार्ग क्र. ८ ला जोडणारे चारपदरी/सहापदरी महत्वाचे रस्ते आहेत. महाराष्ट्र औद्योगिक विकास क्षेत्रा (MIDC) जवळील रस्ते असल्याने रस्त्यावरील वाहतुक वर्दळ जास्त आहे.
सार्वजनिक बांधकाम विभागाकडील एकूण १७.०८० कि.मी. लांबी वसई विरार शहर महानगरपालिकेस हस्तांतरित करण्याबाबत वसई विरार शहर महानगरपालिका यांनी मंजूरी दिलेली आहे.
त्यानुषंगाने खालील अटींच्या अधीन राहुन सार्वजनिक बांधकाम विभागाकडील १७.०८० कि.मी.
इतकी लांबी वसई विरार शहर महानगरपालिकेस हस्तांतरित करण्यात येत आहे.
# Page 2
शासन निर्णय क्रमांकः रवियो-2022/प्र.क्र.48/नियोजन-2
१) सदर रस्ता हस्तांतरित केल्यानंतर देखभाल व दुरूस्तीचा खर्च वसई विरार शहर महानगरपालिकेच्या निधीतून करण्यात येईल. सदर रस्त्याच्या देखभाल-दुरूस्ती करिता शासनाकडून कोणतेही अतिरिक्त अनुदान देता येणार नाही.
२) सदर रस्त्यावरील अतिक्रमणे हटवण्याची जबाबदारी वसई विरार शहर महानगरपालिकेची राहील.
३) सदर रस्त्याबाबतचे सर्व न्यायालयीन प्रकरणे हाताळण्याची जबाबदारी वसई विरार शहर महनगरपालिकेची राहील.