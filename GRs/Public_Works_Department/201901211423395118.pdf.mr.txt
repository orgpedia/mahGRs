# Page 1
पथकिनारवर्ती नियमातील इमारत रेषा व नियंत्रण रेषांच्या अंतरामध्ये सुधारणा करणेसाठी गठीत समितीची पुनर्रचना करणे.
महाराष्ट्र शासन
सार्वजनिक बांधकाम विभाग
शासन निर्णय क्र. आरबीडी-२०१८/प्र.क्र.१३८/रस्ते-७
मंत्रालय, मुंबई- ४०० ०३२
दिनांक- २१.०१.२०१९
वाचा- शासन निर्णय क्र. आरबीडी-२०१८/प्र.क्र.१३८/रस्ते-७ दि. १४.५.२०१८
प्रस्तावना: सार्वजनिक बांधकाम विभागाने शासन निर्णय क्र.आरबीडी-१०८१/८७१/रस्ते-७, दिनांक ९ मार्च २००१ च्या निर्णयान्वये पथकिनारवर्ती नियमात एक सूत्रता आणण्यासाठी इमारत रेषा व नियंत्रण रेषांची अंतरे विहित केली आहेत. तथापि शासनस्तरावर पथकिनारवर्ती नियमामध्ये विहित केलेल्या अंतराममध्ये शिथिलता देण्याबाबतचे प्रस्ताव शासनास प्राप्त होत असतात .सद्य:स्थितीत प्राप्त होणाऱ्या प्रस्तावांचे अवलोकन केले असता या नियमांमध्ये सुधारणा करण्याकरीता शासनाने सध्याच्या पथकिनारवर्ती नियमामधील इमारत/नियंत्रण रेषांच्या अंतराबाबत विचारविनीमय करून सुधारणा करण्यासाठी समिती शासनाच्या दि. ४.५.२०१८ च्या शासन निर्णयान्वये स्थापन करण्यात आली आहे. सदर समितीची एक बैठक झाली असून यामध्ये कोणताही निर्णय घेण्यात आलेला नाही. या समितीकडून कोणताही अहवाल प्राप्त न झाल्याने शासन स्तरावर याबाबत प्रलंबित प्रकरणांचा विचार करता समितीची पुनर्रचना करण्याची आवश्यकता आहे. याकरीता खालीलप्रमाणे सुधारीत समिती गठीत करण्यात येत आहे.
शासन निर्णय:
पथकिनारवर्ती नियमात सुधारणा करण्यासाठी खालीलप्रमाणे गठीत समितीची पुनर्रचना करण्यात येत आहे.
प्रधान सचिव (सा.बां) अध्यक्ष प्रधान सचिव (न.वि.-१) सदस्य मुख्य अभियंता व सह सचिव (सा.बां.) सदस्य उप सचिव (महसूल) सदस्य उप सचिव (रस्ते) (सा.बां.) सदस्य सचिव
समितीची कार्यकक्षा : (१) अस्तित्वातील पथकिनारवर्ती नियमामधील इमारत रेषा, नियंत्रण रेषा, सेवा रस्ते याबाबत सर्वंकष अभ्यास करून शासनास शिफारशी करणे.
(२) पथकिनारवर्ती नियमाच्या पालनासंदर्भात सार्वजनिक बांधकाम विभाग व नगर विकास विभाग तसेच महसुल विभागांच्या Online परवानगी देण्याबाबत संगणकीकरणासाठी एकसुत्रता व त्यासाठी करावयाच्या कार्यवाहीची पध्दत सुचविणे.
# Page 2
शासन निर्णय क्रमांकः आरबीडी-२०१८/प्र.क्र.१३८/रस्ते-७