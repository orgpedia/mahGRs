# Page 1
अधीक्षक अभियंता (स्थापत्य) संवर्गातील अधिकाऱ्याची बदली/ पदस्थापना.
महाराष्ट्र शासन
सार्वजनिक बांधकाम विभाग
शासन आदेश क्रमांकः बदली-१२२३/प्र.क्र.२५६(१)/सेवा-१,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक: २१ डिसेंबर, २०२३.
शासन आदेश : श्री. रामदास पांडुरंग खोडकुंभे, अधीक्षक अभियंता हे महाराष्ट्र राज्य विमानतळ विकास कंपनी मर्यादित, मुंबई (शिबीर कार्यालय, नागपूर) येथे दि.२८.१०.२०२० पासून कार्यरत होते. महाराष्ट्र विमानतळ विकास कंपनी मर्यादित, मुंबई यांनी दि.३१.१०.२०२३ रोजीच्या कार्यालयीन आदेशान्वये, श्री.रा.पां. खोडकुंभे, अधीक्षक अभियंता यांना दि.३१.१०.२०२३ (म.नं.) पासून कार्यमुक्त करुन, त्यांच्या सेवा मूळ विभागाकडे प्रत्यावर्तीत केल्या आहेत. त्यामुळे श्री.खोडकुंभे हे दि.३१.१०.२०२३ (म.नं.) रोजी विभागात रुजू झाले असून, ते पदस्थापनेकरिता सक्तीने प्रतिक्षेत होते.
२. महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना होणाऱ्या विलंबास प्रतिबंध अधिनियम, २००५ च्या कलम ४ (४) व ४ (५) मधील तरतुदीनुसार व सक्षम प्राधिकाऱ्याच्या मान्यतेने, श्री.रा.पां. खोडकुंभे, अधीक्षक अभियंता यांची सार्वजनिक सेवेच्या हितार्थ व प्रशासकीय कारणास्तव त्यांच्या नांवासमोरील स्तंभ क्र. ४ मध्ये दर्शविण्यात आलेल्या पदावर बदलीने पदस्थापना करण्यात येत आहे.
-------------------------------------------------------------------------------------------------------------------------------
| अ.क्र. | अधिकाऱ्याचे नाव | सध्याची पदस्थापना | बदली नंतरची पदस्थापना |
| (9) | (२) | (३) | (४) |
| १. | श्री.रामदास पांडुरंग खोडकुंभे. | पदस्थानेकरिता प्रतिक्षेत. | अधीक्षक अभियंता, नगरपरिषद प्रशासन संचालनालय, नागपूर या रिक्त पदी. |
-------------------------------------------------------------------------------------------------------------------------------
३. श्री.खोडकुंभे यांनी त्यांच्या नवीन पदाचा पदभार त्वरित स्वीकारुन, आपला पदग्रहण अहवाल शासनास विनाविलंब सादर करावा. श्री. खोडकुंभे यांनी महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियमानुसार दिलेल्या पदग्रहण अवधीतच, पदस्थापनेच्या पदावर रुजू होणे आवश्यक राहिल. अन्यथा त्यांचा अनुपस्थितीचा कालावधी हा अकार्यदिन (dies non) म्हणून गणला जाईल.
तसेच, त्यांचे लक्ष महाराष्ट्र नागरी सेवा (वर्तणूक) नियम १९७९ मधील नियम २३ कडे वेधण्यात येत आहे. सदर नियमातील तरतूदी लक्षात घेता, त्यांनी पदस्थापनेत बदल करण्यासाठी कुठल्याही स्वरुपाची आवेदने सादर केल्यास ते शिस्तभंगाच्या कारवाईस पात्र ठरतील.
४. संबंधित नियंत्रक अधिकाऱ्यांना कळविण्यात येते की, श्री. खोडकुंभे यांनी बदलीच्या ठिकाणी कार्यभार स्वीकारल्याचा दिनांक त्वरित शासनास doser1.pwd@maharashtra.gov.in या ई-मेल पत्त्यावर कळवावा.
# Page 2
शासन आदेश क्रमांकः बदली-१२२३/प्र.क्र.२५६ (१)/सेवा-१
५. श्री.खोडकुंभे यांची बदली प्रशासकीय कारणास्तव करण्यात आली असल्याने त्यांना नियमानुसार पदग्रहण अवधी, प्रवास भत्ता व दैनिक भत्ता देय राहील.
६. सामान्य प्रशासन विभाग, शासन निर्णय दि.१७.१२.२०१६ व दि.१६.०२.२०१८ मधील परिच्छेद क्र.५ (अ) (६) मधील तरतूदीनुसार, संवर्ग नियंत्रण विभाग म्हणून श्री. खोडकुंभे यांची बदलीने पदस्थापना विभागामार्फत करण्यात येत आहे.
७. श्री.खोडकुंभे यांनी नवीन पदस्थापनेच्या पदाचा कार्यभार स्वीकारल्याचा दिनांक शासनास तसेच संचालक, माहिती तंत्रज्ञान समन्वय केंद्र, हॉटेल सागर प्लाझा समोर, कँप, पुणे यांना कळवावा.