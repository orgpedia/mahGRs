# Page 1
रेवस ते रेड्डी सागरी / किनारी महामार्गाचा विकासासाठी स्वतंत्र लेखाशिर्ष उघडणेबाबत.
महाराष्ट्र शासन
सार्वजनिक बांधकाम विभाग
शासन परिपत्रक क्रमांक : खाक्षेस-२०२१/प्र.क्र.७७/रस्ते-८
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २० जून, २०२२.
वाचा :- शासन निर्णय क्रमांक : खाक्षेस-२०२१/प्र.क्र.२४७/रस्ते-८, दिनांक ०६.०९.२०२१.
परिपत्रक
महाराष्ट्र राज्यास ७२० कि.मी. लांबीचा समुद्र किनारा महाराष्ट्राच्या पश्चिमेस लाभला असून, सह्याद्री ते अरबी समुद्र या मधील प्रदेशाला कोकण म्हणून संबोधण्यात येते. पालघर, ठाणे, मुंबई, रायगड, रत्नागिरी व सिंधुदूर्ग या जिल्ह्याचा कोकण विभागामध्ये समावेश होतो. सदर किनारपट्टी जवळून जाणाऱ्या सागरी महामार्गाचा विकास झाल्यास समुद्र किनाऱ्यालगतच्या पर्यटन विकासास चालना मिळून महामार्गाच्या बाजूस कृषि व मत्स्यव्यवसायास पुरक व पर्यटनासाठी उपयुक्त नागरी सोयी सुविधा विकसित होऊन कोकणाचा सर्वांगीण विकास होईल. दळणवळण सुलभ होवून परिसराचा नियोजनपूर्वक वेगाने विकास होईल. गोवा प्रवास गतीमान झाल्याने देशातील दक्षिण प्रांतातील राज्यासाठी मुंबईहून जवळचा निसर्गरम्य परिसरातून जाणारा मार्ग तयार होईल. या अनुषंगाने मंत्रिमंडळ पायाभूत सुविधा समितीच्या दिनांक २५.०८.२०२१ रोजी झालेल्या बैठकीत शासनाने रेवस ते रेड्डी सागरी महामार्ग असा रायगड, रत्नागिरी व सिंधुदूर्ग जिल्ह्यातून जाणारा रेवस रेड्डी सागरी महामार्ग सुसाध्यतेनुसार Four Lane /Two Lane with paved shoulder with rigid pavement ने सुधारणा करणे करीता सदर प्रकल्प महाराष्ट्र राज्य रस्ते विकास महामंडळास “अंशदान ठेव “ तत्वावर हाती घेण्यासाठी मान्यता दिली आहे.
सन २०२२-२३ या आर्थिक वर्षापासून रेवस रेड्डी सागरी महामार्ग सुसाध्यतेनुसार Four Lane /Two Lane with paved shoulder with rigid pavement ने सुधारणा करणे या योजनेकरीता खालीलप्रमाणे लेखाशिर्ष मंजूर करण्याबाबतचा निर्णय घेण्यात आला आहे.
----------------------------------------------------------------------------------------------------------------------------------------------------------------------------------------------------------------------------------------------------------
| मराठी लेखाशिर्ष | इंग्रजी लेखाशिर्ष |
| मागणी क्रमांक | एच-०७ | Demand No. | H-07 |
| ५०५४ | मार्ग व पुल यावरील भांडवली खर्च | 5054 | Capital Outlay On Roads And Bridges |
| ८० | सर्वसाधारण | 80 | General |
| १९० | सार्वजनिक क्षेत्र आणि इतर उपक्रमांना सहाय्य | 190 | Assistance to Public Sector and Other Undertaking |
| (०२) | सागरी महामार्गाचा विकास | (02) | Development of Coastal Road |
| (०२)(०१) | रेवस-रेड्डी सागरी महामार्गाच्या  |  विकासासाठी महाराष्ट्र राज्य रस्ते विकास महामंडळास भाग भांडवली अंशदान (कार्यक्रम) (५०५४५३९६) | (02) (01) | Share Capital Contribution to Maharashtra State Road Development of Rewas Reddy Coastal Road (50545396) |
| ५४ | गुंतवणूका | 54 | Investments |
----------------------------------------------------------------------------------------------------------------------------------------------------------------------------------------------------------------------------------------------------------
# Page 2
शासन परिपत्रक क्रमांकः खाक्षेस-२०२१/प्र.क्र.७७/रस्ते-८
सदर शासन परिपत्रक नियोजन विभागाचा अनौपचारीक संदर्भ क्र.५५/का.१४११, दिनांक १०.०६.२०२२, तसेच वित्त विभागाच्या अनौपचारीक अनौपचारीक संदर्भ क्र.३४/२२/अर्थ-१२, दिनांक १३.०६.२०२२ आणि महालेखापाल - २, महाराष्ट्र राज्य (लेखापरिक्षा / लेखा व अनुज्ञेयता) नागपूर यांचे क्र.TM/Gr.III/U.O.R.-०२/१७३, दि.०१.०६.२०२२ च्या पत्रास अनुसरुन निर्गमित करण्यात येत आहे.