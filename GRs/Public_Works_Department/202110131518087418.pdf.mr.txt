# Page 1
सार्वजनिक बांधकाम विभागांतर्गत रस्त्याच्या कडेला पेट्रोल पंपाच्या आराखडयास (Layout)व पेट्रोलपंप /पेट्रोलपंपासह सर्व्हस स्टेशन / रिसॉर्ट / हॉटेल / ढाबे यांना राज्यमार्ग / प्रमुख जिल्हामार्ग / इतर जिल्हा मार्ग/ग्रामीण मार्ग इत्यादी मार्गावरून पोचमार्ग बांधण्याकरीता नियमावली २०२१.
महाराष्ट्र शासन
सार्वजनिक बांधकाम विभाग
शासन निर्णय क्रमांक :- आरबीडी-२०२०/प्र.क्र.३२/रस्ते-७
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : १३.१०.२०२१
वाचा १.सार्वजनिक बांधकाम विभागाचा शासन परिपत्रक क्र. आरबीडी-२०१९/प्र.क्र.१७९/रस्ते-७, दि.१३.१२.२०१९ २. सार्वजनिक बांधकाम विभागाचा शासन निर्णय क्र. आरबीडी-२०२०/प्र.क्र.३२/रस्ते - ७, दि.०५.०२.२०२१ पूर्व पिठिका
अ. सार्वजनिक बांधकाम विभागाच्या रस्त्याच्या कडेला पेट्रोलपंपाच्या आराखड्यास व पेट्रोलपंपासह सर्व्हर्हीस स्टेशन/ रिसॉर्ट/ हॉटेल/ ढाबे यांना राज्यमार्ग / प्रमुख जिल्हामार्ग इत्यादी मार्गावरून पोचमार्ग बांधण्यास परवानगी साठी सादर केले जाणारे प्रस्ताव IRC १२-२००९ या मानकांनुसार आणि केंद्र शासनाच्या रस्ते व वाहतूक महामार्ग मंत्रालयाच्या ( MORTH) दि.१७.१०.२००३ मधील मार्गदर्शक सूचनांनुसार तपासून सादर करावेत, असे निर्देश सर्व मुख्य अभियंत्यांना दि.३०.०१.२०१३ च्या पत्रान्वये शासन स्तरावरून कळविण्यात आले होते. त्यानुसार मुख्य अभियंता यांचेमार्फत शासन स्तरावर प्रस्ताव सादर करण्यात येत होते.
ब. शासनाच्या क्र. आरबीडी-२०१९/प्र.क्र.१७९/रस्ते-७, दि.१३.१२.२०१९ च्या परिपत्रकान्वये, पोचमार्ग बांधण्याकरीता सक्षम प्राधिकारी म्हणून सार्वजनिक बांधकाम मंडळाचे अधीक्षक अभियंता यांना नियुक्त करण्यात आले. केंद्र शासनाच्या दि. २६.०६.२०२० च्या परिपत्राकन्वये, रस्त्याच्या कडेला पेट्रोलपंपाच्या आराखड्यास व पेट्रोलपंपासह सर्व्हीस स्टेशन / रिसॉर्ट/ हॉटेल/ ढाबे यांना राष्ट्रीय महामार्गाच्या पोचमार्गावरून पोचमार्ग देण्याकरीता नव्याने सुधारीत सूचना निर्गमित केल्या आहेत. शासनाने दि.०४.०९.२०२० च्या पत्रान्वये पोचमार्गाकरीता केंद्र शासनाच्या दि.२६.०६.२०२० च्या परिपत्रकानुसार दिलेल्या मानकांचा अवलंब करण्यात यावा, असे सर्व मुख्य अभियंत्यांना कळविण्यात आले.
# Page 2
शासन निर्णय क्रमांकः आरबीडी-२०२०/प्र.क्र.३२/रस्ते-७
क. केंद्र शासनाने दि.२६.०६.२०२० च्या परिपत्रकान्वये दिलेल्या सूचना या केवळ राष्ट्रीय महामार्गावरून पोचमार्ग बाधण्याकरीता आहेत. तसेच IRC-१२-२००९ मधील तरतूदी या केवळ मार्गदर्शक स्वरूपाच्या असल्याचे विविध न्यायनिवाड्यांवरून निदर्शनास आले आहे. तसेच इतर राज्यांनी रस्त्यावरून पोचमार्ग बांधण्याकरीता स्वतंत्र धोरण बनविले आहे. त्याच धर्तीवर महाराष्ट्र राज्यातील राज्यमार्ग व प्रमुख जिल्हामार्गावरून परवानगी देण्याकरीता स्वतंत्र निकष बनविण्यासाठी सदर समिती गठीत करण्यात आली होती.
ड.सदर समितीने केंद्र शासनाच्या मार्गदर्शक सूचना, विविध राज्यांनी लावलेले निकष, विविध न्यायनिर्णय तसेच ऑईल कंपन्याच्या प्रतिनिधी यांनी केलेल्या सूचनांनुसार राज्यासाठी नवीन मार्गदर्शक तत्वे शासनास सादर केली आहेत. त्यानुसार पुढीलप्रमाणे शासन निर्णय निर्गमित करण्यात येत आहे.
शासन निर्णय
१. सार्वजनिक बांधकाम विभागाच्या रस्त्याच्या कडेला पेट्रोलपंपाच्या आराखड्यास व पेट्रोलपंपासह सर्व्हर्हीस स्टेशन/ रिसॉर्ट/ हॉटेल/ ढाबे यांना राज्यमार्ग / प्रमुख जिल्हामार्ग इत्यादी मार्गावरून पोचमार्ग बांधण्याकरीता यापूर्वी अवलंबिण्यात येणारी पध्दती प्रस्तुत शासन निर्णयान्वये अधिक्रमित करण्यात येत आहे.
२. सार्वजनिक बांधकाम विभागविभाग, , शासन शासन निर्णय क्र. आरबीडी-२०२०/प्र.क्र.३२/रस्ते-७, दि.०५.०२.२०२१, अन्वये गठीत समितीने शासनास सादर केलेल्या शिफारशी स्विकारण्यात येत आहेत. समितीने सादर केल्यानुसार विविध दर्जाच्या रस्त्यावरून पोचमार्गाकरीता अवलंबावयाची कार्यपध्दती सोबत जोडलेल्या The Maharashtra PWD Guidelines for issuing of NOC for Access permission to Fuel Stations and Private properties/ Other Establishments (other than Fuel station) along State Roads, २०२१ मानकांप्रमाणे असेल.
३. सदर शासन निर्णयामधील तरतूदी या शासन निर्णय निर्गमित केलेच्या दिनांकापासून लागू करण्यात येत आहेत. तसेच तेल कंपन्यानी पेट्रोलपंपाच्या प्रस्तुत शासन निर्णयापूर्वी काढण्यात आलेल्या जाहिरातींकरीता पुढीलप्रमाणे कार्यपध्दती योजन्यात यावी.
अ.जाहिरातीच्या तारखेस प्रचलित असलेली मार्गदर्शक तत्वे तपासून त्याप्रमाणे कार्यवाही करण्यात यावी. किंवा
ब. सदर शासन निर्णयान्वये निर्गमित मार्गदर्शक तत्वे तपासून त्याप्रमाणे कार्यवाही करण्यात यावी.
४. प्रस्तुत शासन निर्णय लागू होण्यापूर्वीचे उपरोक्त अ किंवा ब पर्यायामध्ये न बसणारे प्रस्ताव हे शासन स्तरावर सादर करण्यात यावेत. शासन स्तरावरून प्रकरणपरत्वे सुट देण्याबाबत निर्णय घेण्यात येईल.
क्षेत्रीय अधिकाऱ्यांनी पुढील बाबींसह प्रस्ताव शासन स्तरावर सादर करावा.
i) मानंकामधून सुट देण्याकरीता प्रस्ताव हा संबंधित सार्वजनिक बांधकाम प्रादेशिक विभागाचे मुख्य अभियंता यांचेमार्फत तपासून त्यांच्या शिफारशीने सादर करण्यात यावा.
पृष्ठ ४ पैकी २
# Page 3
शासन निर्णय क्रमांकः आरबीडी-२०२०/प्र.क्र.३२/रस्ते-७
ii) असा प्रस्ताव सादर करताना रस्ते सुरक्षा बाबत आवश्यक त्या उपाययोजना प्रस्तावित करण्यात याव्यात, जेणेकरून अपघात होणार नाहीत. त्याबाबतचा नकाशा प्रस्तावासोबत सादर करण्यात यावा.
iii) तसेच सदरचा रस्ता दर्जोन्नत झाला अथवा त्याची रूंदी वाढवण्यात आल्यास अर्जदारास त्यावेळेच्या लागू असलेल्या नियमानुसार नव्याने परवानगी घेणे बंधनकारक राहील.
iv) सदर करावयाच्या सुरक्षा उपाययोजनांकरीता आवश्यक खर्च हा पेट्रोलपंप धारकामार्फत संबंधित कार्यकारी अभियंता यांचेकडे जमा करण्यात यावा. त्याबाबतचे हमीपत्र शासनास प्रस्तावासोबत सादर करावे.
v) शासन स्तरावर केवळ सदरचा शासन निर्णय लागू होण्यापूर्वीचे प्रस्ताव सादर करण्यात यावेत.
तेल कंपन्यानी दिलेल्या जाहिरातीचा दिनांक अर्जदारास दिलेला Letter of Intent (LOI) चा दिनांक (संबंधित कागदपत्रांसह) प्रस्तावामध्ये नमुद करण्यात यावा.
vi) संबंधित कार्यकारी अभियंता यांनी असा पेट्रोलपंप प्रत्यक्ष सुरू होण्यापूर्वी हमीपत्रामध्ये नमुद केल्याप्रमाणे सर्व सुरक्षा उपाययोजना अवलंबल्याची खात्री करून त्याबाबत शासनास अहवाल सादर करणे अनिवार्य राहील.
५. सर्व प्रमुख तेल कंपनीच्या प्रतिनिधींनी यापुढे पेट्रोलपंपाची जाहिरात काढत असताना सदर शासन निर्णयान्वये ठरविण्यात आलेल्या मानंकाप्रमाणे पेट्रोलपंपाचे ठिकाण ठरविण्याबाबत कळविण्यात येत की, सार्वजनिक बांधकाम विभागामार्फत ठरविण्यात येणाऱ्या मानके/ निकष पूर्ण न करणाऱ्या पेट्रोलपंपास परवानगी नाकारण्यात येईल.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53
# Page 54
# Page 55
# Page 56
# Page 57
# Page 58
# Page 59
# Page 60
# Page 61
# Page 62
# Page 63
# Page 64
# Page 65
# Page 66
# Page 67
# Page 68
# Page 69
# Page 70
# Page 71