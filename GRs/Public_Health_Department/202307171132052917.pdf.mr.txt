# Page 1
रुबी हॉल क्लिनिक, पुणे येथील अवैध किडनी रॅकेटबाबत चौकशी करण्याकरीता मा. उच्च न्यायलयाचे सेवानिवृत्त न्यायाधीश यांच्या अध्यक्षतेखाली चौकशी समिती गठीत करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः माअप्र-२०२३/प्र.क्र.१२७/आरोग्य-६
गो.ते. रुग्णालय संकुल इमारत,
१० वा मजला, नवीन मंत्रालय, मुबई - ४००००१
तारीख: १८ जुलै, २०२३
वाचा: १) समुचित प्राधिकारी (माअप्र) तथा संचालक, आरोग्य सेवा, यांचे क्र.आसेआ/माअप्र/कक्ष २०/रुबि हॉल क्लिनिक/किडनी रॅकेट/से.नि.न्यायाधीश(उच्च न्याया)/चौकशी/२३, दिनांक २९.०३.२०२३ चे पत्र
प्रस्तावना: रुबी हॉल क्लिनिक पुणे, येथील अवैध किडनी रॅकेटबाबत मा. उच्च न्यायालयाच्या सेवानिवृत्त न्यायाधिशांच्या अध्यक्षतेखाली शासकीय आणि अशासकीय सदस्यांची चौकशी समिती गठीत करण्याची बाब शासनाच्या विचाराधीन होती.
शासन निर्णय: त्यास अनुलक्षुन शासनाने खालीलप्रमाणे समिती गठीत करण्यात येत आहे.
---------------------------------------------------------------------------------
| अ.क्र. | नाव व पदनाम | समितीमधील पद |
| १ | श्री.चंद्रकांत भडंग (सेवानिवृत्त न्यायाधिश), मा. उच्च न्यायालय, मुंबई | अध्यक्ष |
| २ | श्री. अरविंद चावरीया (भापोसे), अपर पोलीस आयुक्त (प्रशासन), पुणे शहर | सदस्य |
| ३ | संचालक, आरोग्य सेवा तथा समुचित प्राधिकारी | सदस्य सचिव |
| ४ | सहाय्यक संचालक, आरोग्य सेवा, मुंबई (मानवी अवयव प्रत्यारोपण) | सदस्य |
| ५ | श्रीमती भाग्यश्री रंगारी, विधी सल्लागार, आयुक्तालय आरोग्य सेवा, मुंबई. | सदस्य |
| ६ | डॉ. प्रविण शिंगारे-माजी संचालक वैद्यकीय शिक्षण आणि संशोधन | सदस्य |
|  | डॉ. वत्सला त्रिवेदी-प्रत्यारोपन तज्ञ, क्रिटिकेअर हॉस्पीटल, मुंबई | सदस्य |
|  | डॉ. श्रीरंग बच्चु- नेफ्रॉलॉजिस्ट, बॉम्बे हॉस्पीटल, मुंबई | सदस्य |
|  | डॉ.भरत शहा-प्रत्यारोपन तज्ञ ग्लोबल हॉस्पीटल, मुंबई | सदस्य |
| १० | डॉ. अरुण तिरलापूर, नेफ्रॉलॉजिस्ट, पुणे | सदस्य |
---------------------------------------------------------------------------------
# Page 2
शासन निर्णय क्रमांकः माअप्र-२०२३/प्र.क्र.१२७/आरोग्य-६, दिनांक १८ जुलै, २०२३
सदर समितीची कार्यकक्षा, जबाबदाऱ्या व कर्तव्य खालीलप्रमाणे राहील:
१) दिनांक २४.०३.२०२२ रोजी श्रीमती सारीका सुतार यांच्या रुबी हॉल क्लिनिक पुणे येथे झालेल्या अवैध किडनी प्रत्यारोपनाबाबत संबंधीत रुग्णालयाचा सहभाग आहे किंवा कसे याबाबतची माहिती उपलब्ध करुन घेणे व सदर माहितीच्या आधारे काही अनियमितता झाली आहे किंवा कसे याची चौकशी करणे व अहवाल सादर करणे.
२) सर्व आरोपांची सखोल चौकशी करुन त्याबाबतचा वस्तुनिष्ठ अहवाल सादर करणे.
३) वरील चौकशीदरम्यान काही अनियमितता आढळून आल्यास त्याची पुनरावृत्ती होऊ नये याकरीता करावयाच्या उपाययोजनांची शिफारस करणे.
४) सदर चौकशी समिती चौकशीच्या अनुषंगाने कोणत्याही संबंधीत व्यक्तीस चौकशीसाठी बोलावू शकेल. तसेच संबंधितांविरुध्द कारवाई करण्याची शिफारस करेल व भविष्यात अशा घटना घडू नयेत याकरिता उपययोजना सुचवेल.
५) सदर चौकशी समिती संबंधीत रुग्णालयात आवश्यक असलेल्या कागदपत्रांची छाननी करु शकेल. या करीता संबंधीत रुग्णालय व इतर कार्यालयाने चौकशी समितीस संपुर्ण सहकार्य करावे व समितीने मागणी केलेली सर्व कागदपत्र उपलब्ध करुन द्यावीत.
६) चौकशी आयोग अधिनियम, १९५२ (१९५२ चा ६०) याच्या कलम ११ च्या तरतूदीअन्वये शासनास प्रदान करण्यात आलेल्या अधिकारांचा वापर करुन उक्त अधिनियमातील कलम ४ येथे नमूद केलेले अधिकार या समितीला लागू करण्यात येत आहेत.
७) सर्व समिती सदस्य हे समितीच्या अध्यक्षांना चौकशीच्या कामामध्ये सहकार्य करतील.
सदर समितीकरीता अटी व शर्ती खालीलप्रमाणे राहतील:
१. समितीचे अध्यक्ष, श्री. चंद्रकांत भडंग, सेवानिवृत्त न्यायाधीश, मुंबई उच्च न्यायालय यांना तीन महिन्यांकरिता परिश्रमिक (Honorarium) १५ लाख रुपये निश्चित करण्यात येत आहेत.
२. वरील चौकशी समिती आपले कामकाज मुंबई मुख्यालयी पार पाडेल व त्यांना सदर कामकाजासाठी आवश्यक कार्यालयीन जागा, दुरध्वनी व्यवस्था, चौकशीच्या अनुषंगाने आवश्यकतेप्रमाणे प्रवासाकरीता वाहन व्यवस्था (यामध्ये मुंबईहून पुणे येथे जाण्यायेण्यासाठीच्या प्रवासाचाही समावेश राहील) कर्मचारी वर्ग इंग्रजी लघुलेखकासह, कार्यालयीन व लेखन सामुग्री, माहितीकरीता कागदपत्र तसेच मुंबई मुख्यालयी व समितीस चौकशीच्या अनुषंगाने द्यावयाच्या भेटीच्या ठिकाणी निवास व्यवस्था इत्यादी सुविधा आयुक्त, आरोग्य सेवा, आयुक्तालय, मुंबई हे उपलब्ध करुन देतील.
३. समिती सदस्यांस त्या त्या वेळी प्रचलित असलेल्या नियमानुसार दैनिक भत्ता, प्रवास भत्ता व इतर देय अनुषंगिक भत्ते अनुज्ञेय राहतील.
४. सदर समितीसाठी होणाऱ्या खर्चास आयुक्त, आरोग्य सेवा आयुक्तालय यांनी त्यांच्याकडे उपलब्ध असलेल्या निधीमधून तरतूद करावी.
पृष्ठ ३ पैकी २
# Page 3
शासन निर्णय क्रमांकः माअप्र-२०२३/प्र.क्र.१२७/आरोग्य-६, दिनांक १८ जुलै, २०२३