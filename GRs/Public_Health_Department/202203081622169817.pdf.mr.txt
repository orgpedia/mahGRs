# Page 1
१०० खाटांचे उपजिल्हा रुग्णालय, कर्जत जि. अहमदनगर येथील निवासस्थान बांधकामाच्या अंदाजपत्रक व आराखड्यांना प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः प्रशामा २०२१/प्र.क्र.१२४/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : ८ मार्च, २०२२.
वाचा : १) सहसंचालक आरोग्य सेवा, रुग्णालये राज्यस्तर मुंबई यांचे पत्र क्रमांक : संआसे / कक्ष-३ /टे-६/कर्जत१००खाटांबांधकाम/१९७२-७३/२२, दिनांक .०२.२०२२.
प्रस्तावना :
हुडको या वित्तीय संस्थेकडून सार्वजनिक आरोग्य विभागाच्य अखत्यारीतील चालू व नवीन रुग्णालयाच्या बांधकामासाठी कर्ज उपलब्ध करुन घेण्याचा निर्णय घेण्यात आला आहे. त्यानुसार सदर कामासाठी हुडको या वित्तीय संस्थेकडून उपलब्ध होणाऱ्या कर्जामधून सदर कामास निधी उपलब्ध करुन देण्याचे विभागाचे धोरण आहे. त्यानुसार १०० खाटांचे उपजिल्हा रुग्णालय, कर्जत जि.
अहमदनगर येथील निवासस्थान बांधकामाचे रु.२६.८४ कोटीचे इतक्या रकमेचे प्राथमिक अंदाजपत्रक व आराखड्यांना प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय :
१०० खाटांचे उपजिल्हा रुग्णालय, कर्जत जि. अहमदनगर येथील निवासस्थान बांधकामाचे अंदाजपत्रक सन २०२१-२२ च्या दर सुचिवर आधारीत आहेत. सदर अंदाजपत्रकामध्ये Type I (S+५) (२० निवासस्थाने), Type II (S+६) (४८ निवासस्थाने), Type III (S+४) (१६ निवासस्थाने), Type IV (G) (१ निवासस्थान) अशा प्रमाणे एकूण ८५ निवासस्थांनाचे एकूण क्षेत्रफळ ६४१०.३८ चौ.मी. आहे. सदर बांधकामचा दर रु.२६०००/- प्रती चौ.मी. आहे. सदर कामाचे नकाशे खाजगी वास्तुशास्त्रज्ञाकडून करण्यात आले आहे. सदर अंदाजपत्रक उप अभियंता, सार्वजनिक बांधकाम उप विभाग, कर्जत जि.
अहमदनगर यांनी तयार केलेले आहेत. कार्यकारी अभियंता, सार्वजनिक बांधकाम विभाग क्र. २ अहमदनगर; अधिक्षक अभियंता, सार्वजनिक बांधकाम मंडळ, अहमदनगर; मुख्य अभियंता, सार्वजनिक बांधकाम प्रादेशिक विभाग, नाशिक; तसेच जिल्हा शल्य चिकित्कस सामान्य रुग्णालय, अहमदनगर
# Page 2
शासन निर्णय क्रमांकः प्रशामा २०२१/प्र.क्र.१२४/आरोग्य ३
यांनी प्रमाणित केले आहे. त्यानुसार सोबतच्या Recapitulation Sheet नुसार मुख्य इमारत बांधकामाचे रु.२६.८४ कोटी इतक्या रक्कमेच्या अंदाजपत्रक व आराखड्यांना खालील अटी व शर्तींच्या अधिन राहून या शासन निर्णयान्वये प्रशासकीय मान्यता देण्यात येत आहे.
अटी व शर्ती :
१) कामासाठी निविदा मागविण्यापूर्वी सदर कामास मुख्य अभियंता, सार्वजनिक बांधकाम विभाग यांची तांत्रिक मंजुरी घेणे आवश्यक राहील.
२) बांधकामासाठी उपलब्ध होणाऱ्या नियतव्ययामधून सदर कामास निधी उपलब्ध करुन देण्याच्या अटीच्या अधिन राहून प्रशासकीय मान्यता देण्यात येत आहे.
३) सदर कामाची वेगवेगळी निविदा न करता सर्व कामाची एकत्रित निविदा करण्यात यावी.
४) कामासाठीच्या जागेची उपलब्धता, योग्यता व जागा पुरेशी आहे किंवा नाही याबाबतची खात्री संबंधित आरोग्य संस्था प्रमुखांनी करावी.
५) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाची किंमत वाढणे शक्य असल्यामुळे त्यासाठी आवश्यक प्रस्ताव सार्वजनिक बांधकाम विभागाच्या त्यात्या भागाच्या क्षेत्रिय अधिकाऱ्यांची मान्यता घेण्यात यावी.
६) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिकदृष्ट्या मान्यता ही सार्वजनिक बांधकाम खात्याच्या त्यात्या क्षेत्राच्या सक्षम अधिकाऱ्यांकडून करण्यात येईल.
७) स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सार्वजनिक बांधकाम विभाग यांची राहील.
८) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही २०१३/प्र.क्र.१७७/तां.क.१ दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
९) सदर इमारतीचे जोते क्षेत्रफळ अनुज्ञेय मानकाप्रमाणे असल्याची खातरजमा केल्याशिवाय ई-निविदाची प्रक्रिया करण्यात येवू नये.
१०) जिल्हा शल्य चिकित्सक यांनी प्रस्तावित निवासस्थाने ही योग्य प्रमाणात असल्याची खातरजमा केल्यानंतरच बांधकामबाबतची कार्यवाही करावी.
२. उपरोक्त १ ते १० येथे नमूद अटींची पूर्तता करण्याची संपूर्ण जबाबदारी संबंधित कार्यक्रम प्रमुख यांची तसेच आयुक्त आरोग्य सेवा, मुंबई यांची राहील.
३. सदर कामावरील खर्च मागणी क्रमांक- एच- ८, मुख्यलेखाशिर्ष "४२१०- वैद्यकीय सेवा व सार्वजनिक आरोग्य सेवा यावरील भांडवली खर्च, ०१ - नागरी आरोग्य सेवा विषम चिकित्सा, ११०
पृष्ठ ३ पैकी ३
# Page 3
शासन निर्णय क्रमांकः प्रशामा २०२१/प्र.क्र.१२४/आरोग्य ३
रुग्णालये व दवाखाने, (०१) - इमारती, (०१) (०४) मोठी बांधकामे (हुडोकडील कर्जे) (कार्यक्रम) (४२१०३२०२), ५३ - मोठी बांधकामे" याखाली भागविण्यात येईल.
४. १०० उपजिल्हा रुग्णालय, कर्जत जि. अहमदनगर येथील निवासस्थान बांधकामासाठी लागणाऱ्या रकमेची अर्थसंकल्पात तरतूद करण्याचा प्रस्ताव आयुक्त, आरोग्य सेवा, मुंबई यांनी त्वरीत शासनास सादर करावा.
५. शासन निर्णय, वित्त विभाग, क्रमांक- विअप्र २०१३/प्र.क्र.३०/विनियम, दिनांक १७.०४.२०१५ सोबतच्या परिशिष्ट, भाग पहिला, उपविभाग-पाच मधील अनुक्रमांक-१, परिच्छेद क्रमांक- १३४ अन्वये प्रशासकीय विभागांना प्रदान करण्यात आलेल्या अधिकारान्वये तसेच दिनांक ०३.०३.२०२२ रोजी झालेल्या सचिव समितीच्या मान्यतेनुसार व सार्वजनिक बांधकाम विभागाचा अनौपचारीक संदर्भ क्र.३४/२०२२/इमा-२ दि.२३.०२.२०२२ अन्वये निर्गमित करण्यात येत आहे.
# Page 4