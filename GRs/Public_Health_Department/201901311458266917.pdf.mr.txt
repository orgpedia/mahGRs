# Page 1
सहसंचालक, आरोग्य सेवा, (हिवजरो), पुणे-१ या कार्यालयात वापरात असलेले वाहन क्रमांक एमएच क्वालीस ६७६३ एएच १२ दुरुस्तीच्या खर्चास प्रशासकीय मान्यता देणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक वाहन-२०१८/प्र.क्र.२९७/आरोग्य-४
मंत्रालय, १० वा मजला, संकूल इमारत,
गोकूळदास तेजपाल रूग्णालय आवार, मुंबई.
तारीख : १८ मार्च, २०१९.
वाचा : सहसंचालक, आरोग्य सेवा, (अर्थ व प्रशासन), मुंबई यांचे पत्र क्र. : संआसे/कक्ष-५/टे-५/वाहन दुरुस्ती/५४६३-६४/१८, दि.१२.०९.२०१८.
प्रस्तावना : सहसंचालक, आरोग्य सेवा, (हिवजरो), पुणे - १ या कार्यालयात वापरात असलेले वाहन क्रमांक एमएच १२ एएच ६७६३ क्वालीस दुरुस्तीच्या खर्चास मान्यता देण्याबाबतचा आरोग्य सेवा संचालनालयाचा प्रस्ताव शासनाच्या विचाराधीन होता. यासंदर्भात पुढील प्रमाणे निर्णय घेण्यात येत आहे.
शासन निर्णय : सहसंचालक, आरोग्य सेवा, (हिवजरो), पुणे - १ या कार्यालयात वापरात असलेले क्रमांक एमएच १२ एएच ६७६३ क्वालीस या वाहनाच्या दुरुस्तीकरीता झालेल्या रु.६३,९९१/- इतक्या रक्कमेच्या खर्चास खालील अटी व शर्तीच्या अधिन राहून प्रशासकीय मान्यता देण्यात येत आहे :
१) वाहनाचा वापर आरोग्य संचालनालयाने किंवा राज्य आरोग्य परिवहन संघटनेच्या सक्षम अधिकाऱ्यांनी प्रमाणित केलेल्या अधिकार व कार्यक्षेत्रामध्येच करणे आवश्यक आहे.
२) वाहनाचा वापर ज्या क्षेत्रिय अधिकाऱ्यांला वाहन पुरविलेले आहे अशाच अधिकाऱ्याने करावयाचे बंधनकारक आहे. तसेच, ते ज्या क्षेत्राला दिलेले आहे त्याखेरीज इतरत्र त्याचा वापर झालेला नसावा.
३) जिल्हा परिषदांच्या नियंत्रणाखाली असणाऱ्या वाहन पुरविण्यात आलेल्या संस्था किंवा जिल्हा परिषदांकडून अनुदानित असलेल्या वाहन पुरविण्यात आलेल्या संस्थांचे बाबतीत वाहनाच्या अपघात, चोरी, इत्यादी प्रकरणात त्रयस्थ पक्षाने केलेल्या कायदेशीर न्याय मागण्यांची जोखीम व दायित्व अदा करण्याची जबाबदारी वाहन ज्या संस्थेला पुरविलेले आहे त्या संस्थेची आणि त्या संस्थेच्या प्रमुख कार्यालय / विभागाची राहील.
महाराष्ट्र शासनाच्या वतीने आरोग्य खाते अशा बाबतीतील कोणत्याही प्रकारचे दायित्व अदा करणार नाही.
४) आरोग्य खात्याने गुंतविलेल्या भांडवलाचे (वाहनाचे) आग, पूर, भूकंप, अपघात, चोरी, जाळपोळ, सामाजिक दंगेधोपे, नैसर्गिक अथवा मानवी आपत्ती इत्यादी पासून सदैव रक्षण करण्याची जबाबदारी वाहन धारकावर राहील. जर या कारणामुळे वाहनाचे नुकसान झाल्यास त्यावेळी असणाऱ्या वाहनाचे मूल्यातून घसारा मूल्य वजा जाता जे मूल्य असेल तितके मूल्य आरोग्य खात्याला अदा करण्यास वाहन धारक (जिल्हा परिषद / जिल्हा परिषद अनुदानित संस्थां व त्यांची संबंधित प्रमुख कार्यालये / विभाग) बांधील राहील.
# Page 2
शासन निर्णय क्रमांकःवाहन-२०१८/प्र.क्र.२९७/आरोग्य-४
५) वरील बाब क्रमांक ४ मध्ये उल्लेख केलेल्या कारणांमुळे वाहनाची नुकसान झाल्यास आरोग्य संचालनालय / राज्य आरोग्य परिवहन संघटना ठरवितील त्या प्रमाणात नुकसान भरपाई देणे त्या संस्थांना बंधनकारक राहील.
६) आरोग्य सेवा संचालनालय / राज्य आरोग्य परिवहन संघटना यांच्या पूर्व लेखी परवानगी शिवाय वाहन धारकाने आपले वाहन आरोग्य सेवेव्यतिरिक्त इतर कार्यक्रमाच्या अंमलबजावणीकरीता वापरु नये.
अपवादात्मक परिस्थितीत उदा. निवडणुका, आणीबाणीची परिस्थिती, अशा वेळी जिल्हाधिकारी यांच्या हुकमानुसार अन्य प्रयोजनाकरिता वाहन वापरण्यास देण्यास हरकत नाही. मात्र अशा वेळी आरोग्य संचालनालय किंवा राज्य आरोग्य परिवहन संघटना यांची परवानगी घेणे आवश्यक आहे.
७) वाहनाचा अपघात झाल्यास वाहन चालकांनी त्याची माहिती संबंधित पोलीस स्टेशनच्या पोलीस निरिक्षकास देऊन त्याबाबतचा पंचनामा करणे बंधनकारक आहे.
८) वाहनाच्या दुरुस्तीचा तपशील व त्यावर झालेल्या खर्चाची नोंद तसेच, वाहनास बसविलेले टायर, टयुब, बॅटरी इत्यादीचा तपशील वेळोवेळी वाहनाच्या हिस्ट्री पुस्तकात लिहिणे आवश्यक आहे.
९) वरील सूचनांचे कोटेकोरपणे पालन सर्व संबंधितांनी करावे, अन्यथा संबंधितांवर जबाबदारी निश्चित करुन त्यांच्या विरुध्द शिस्तभंगाची कार्यवाही करण्यात येईल.
१०) याकरीता होणारा खर्च विहित पध्दतीने करण्यात यावा.
२. सदर शासन निर्णय, वित्त विभागाचा शासन निर्णय क्रमांक-विअप्र २०१३/प्र.क्र.३०/२०१३/ विनियम, भाग-२, दिनांक १७ एप्रिल, २०१५, अन्वये, वित्तिय अधिकार नियम पुस्तिका - १९७८ भाग पहिला, उपविभाग-दोन मधील अ.क्र.१९, नियम क्र. ६९ अन्वये प्रशासनिक विभागास प्रदान करण्यात आलेल्या प्राधिकारात निर्गमित करण्यात येत आहे.
# Page 3