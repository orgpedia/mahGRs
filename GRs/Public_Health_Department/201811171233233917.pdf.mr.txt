# Page 1
सन २०१८-१९ करीता महाराष्ट्र आपत्कालीन वैद्यकीय सेवा योजनांतर्गत (MEMS) कार्यान्वित रुग्णवाहीकांवरील आवर्ती खर्चासाठी निधी उपलब्ध करुन देण्याबाबत. (माहे ऑगस्ट,२०१८ व सप्टेंबर, २०१८ चे ७० टक्के देयक).
महाराष्ट्र शासन
सार्वजनिक आरोग्य विभाग
शासन निर्णय क्रमांक: ईएमएस-२०१८/प्र.क्र.११९/आरोग्य -३
१० वा मजला, गो.ते. संकूल इमारत,
नवीन मंत्रालय, मुंबई - ४०० ००१
तारीख: १७ नोव्हेंबर, २०१८
वाचा - १) शासन निर्णय, सार्वजनिक आरोग्य विभाग, क्रमांकः ईएमएस-२०११/प्र.क.
२२४/आरोग्य-३, दिनांक २८ मार्च, २०१३.
२) शासन निर्णय, सार्वजनिक आरोग्य विभाग, क्रमांकः पीएचडी - ३००११/ प्र.क्र. ३८७/ २०१६/ आरोग्य ७, दिनांक १५ जून, २०१६ ३) शासन निर्णय, सार्वजनिक आरोग्य विभाग, क्रमांक: ईएमएस-२०१८/प्र.क.
११९/आरोग्य-३, दिनांक २५.०४.२०१८, दि.०४.०६.२०१८, दि.०२.०७.२०१८, दि.२१.०८.२०१८ व दि.२९.१०.२०१८.
४) आरोग्य सेवा संचालनालयाचे पत्र क्रमांक: संआसे / कक्ष-३/टे-४/राज्यस्तर/ अनु.
वितरण/१८-१९/BVG/२०३५-३६//२०३३-३४/२०१८, दिनांक ०२.११.२०१८.
प्रस्तावना : राज्यात आपदग्रस्तास तातडीने वैद्यकीय मदत मिळावी याकरीता अत्याधुनिक दळणवळण
यंत्रणेसह वैद्यकीय उपकरणांनी सुसज्ज अशा रुग्णवाहिकांची सेवा उपलब्ध करुन देण्यासाठी
राष्ट्रीय आरोग्य अभियानाच्या माध्यमातून खुली निविदा मागवून या योजनेसाठी सेवा पुरवठादाराची
निवड करण्यासाठी शासन निर्णय, दि.२८.१०.२०१० अन्वये अप्पर मुख्य सचिव (आरोग्य) यांच्या अध्यक्षतेखाली निविदा समिती स्थापन करण्यात आली होती. सदर निविदा समितीने
मे.बी.व्ही.जी.इंडीया यांनी सादर केलेली निविदा पात्र ठरवून संपुर्ण राज्यात २३३ अॅडव्हान्स लाईफ
सपोर्टंग (ALS) आणि ७०४ बेसिक लाईफ सपोर्टंग (BLS) अशा एकूण ९३७ रुग्णवाहिकांची
# Page 2
शासन निर्णय क्रमांकः ईएमएस-२०१८/प्र.क्र.११९ / आरोग्य -३
आपत्कालिन प्रतिसाद सेवा (EMS) पुढील ५ वर्षात राबविण्यासाठी मे.बी.व्ही.जी. इंडीया या सेवा पुरवठादारास शासन निर्णय, मार्च २८ दिनांक २०१३ अन्वये कार्यारंभ आदेश देण्यात आले. सदर
योजना दिनांक २६ जानेवारी, २०१४ पासून कार्यान्वित करण्यात आली. या योजनेस सन २०१४ १५ व २०१५-१६ मध्ये काही प्रमाणात राष्ट्रीय आरोग्य अभियानामार्फत केंद्र शासनाकडून अनुदान प्राप्त होत होते आणि उर्वरित अनुदान राज्य योजनेतून वितरीत करण्यात येत होते. उपरोक्त अ.
क्र.२ येथील शासन निर्णयान्वये सन २०१६-१७ पासून सदर योजना राष्ट्रीय आरोग्य अभियाना कडून संचालक, आरोग्य सेवा यांच्याकडे हस्तांतरीत करण्यात आली आहे. यास्तव सन २०१६-१७ पासून सदर योजना राज्य योजना म्हणून कार्यान्वीत आहे.
शासन निर्णय : आता या शासन निर्णयान्वये महाराष्ट्र आपत्कालीन वैद्यकीय सेवा योजना अंतर्गत कार्यान्वित असलेल्या सुसज्ज रुग्णवाहीकांवरील आवर्ती खर्चासाठीच्या सन २०१८-१९ मधील ऑगस्ट,२०१८ च्या एकूण रु.२३,७०,८०,०६६/- या देयकाच्या ७० टक्के रु.१६,५९,५६,०४६/ ( रु. सोळा कोटी एकोणसाठ लक्ष छप्पन्न हजार शेहचाळीस मात्र ) तसेच माहे सप्टेंबर, २०१८ च्या एकूण रु.२३,७३,४४,३००/- या देयकाच्या ७० टक्के रु.१६,६१,४१,०१०/- (रु. सोळा कोटी एकसष्ट लक्ष एक्केचाळीस हजार दहा मात्र) असे एकूण रु.३३,२०,९७,०५६/- (रु. तेहतीस कोटी वीस लक्ष सत्त्यान्नव हजार छप्पन्न मात्र) इतका निधी खर्च करण्यास मंजूरी देण्यात येत आहे.
२ उपरोक्त रुग्णवाहीकांमार्फत पुरविण्यात आलेल्या सेवांचा तपशील दरमहा शासनास सादर करण्यात यावा. करारानुसार मासिक देयकाच्या ७० टक्के रकम अग्रीम देण्यात यावी. व उर्वरीत ३० टक्के रक्कम अदा करतांना दंडाची आकारणी झाली असल्यास सदर देयकामधून वसूल करण्यात यावी.
३. सदर सेवा पुरवठा दारास सन २०१४-१५ (फेब्रु.) ते सन २०१९ (फेब्रु) अशा ५ वर्षासाठी कंत्राट दिलेले आहे. अशा परिस्थितीत कंत्राटाचा ५ वर्षांचा कालावधी संपुष्टात येत आहे. यास्तव सदर सेवेमध्ये समाविष्ट असलेल्या सर्व रुग्णवाहीकांचे टायर विहीत कालावधीत अथवा किलोमिटर नंतर बदलणे आवश्यक आहे. त्याच प्रमाणे सर्व रुग्णवाहिकांचे Servicing विहीत कालावधीत /विहीत किलोमिटर नंतर झालेले असणे आवश्यक आहे. पुढील निविदा प्रक्रियेतून पुरवठा आदेश देण्यापूर्वी सर्व रुग्णवाहीकां औषध साठयासह सु व्यवस्थीत असणे आवश्यक आहे.
सेवापुरवठा दाराची ५ वर्षाची मुदत संपण्यासाठी केवळ ३ महिन्यांचा कालावधी उरला आहे. ही बाब विचारात घेता. टेंडर डॉक्युमेंट १५ दिवसांत सादर करण्यात यावे. आणि रुग्णवाहीकांच्या देखभाल
पृष्ठ ४ पैकी २
# Page 3
शासन निर्णय क्रमांकः ईएमएस-२०१८/प्र.क्र.११९ / आरोग्य -३
दुरुस्ती व टायर बदलीबाबत सेवा पुरवठादाराने विहीत पध्दतीने कार्यवाही केली असल्यास त्याबाबतच्या कागदपत्रासह पुढील अनुदान वितरणाचा प्रस्ताव सादर करण्यात यावा.
४. सदर प्रस्तावावरील खर्च मागणी क्र. आर- १, २२१० - वैद्यकीय सेवा व सार्वजनिक आरोग्य, ८००, इतर खर्च, पंचवार्षिक योजनांतर्गत योजना - राज्य योजनांतर्गत योजना, ०१ किमान गरजा
कार्यक्रम (०१) (१०) - ट्रॉमा केअर युनिटची स्थापना - महाराष्ट्र आपत्कालीन वैद्यकीय सेवा, (२२१०४६८९ ) - १३ - कार्यालयीन खर्च या मुख्य लेखाशिर्षाखाली खर्ची टाकण्यात यावा आणि हा
खर्च सन २०१८ -१९ या वित्तीय वर्षासाठी केलेल्या अर्थसंकल्पिय तरतूदीतून भागविण्यात यावा.
५. सदर शासन निर्णय वित्त विभाग क्र. विअप्र-२०१३/प्र.क्र.३०/२०१३/विनियम भाग - २, दि.१७.४.२०१५ सोबतच्या परिशिष्टातील वित्तीय अधिकार नियम पुस्तिका, १९७८ भाग-१, उपविभाग–४ मधील अ.क्र. ११ अन्वये प्रशासकीय विभागास प्रदान करण्यात आलेल्या प्राधिकारानुसार निर्गमित करण्यात येत आहे.
# Page 4