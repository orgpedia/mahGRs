# Page 1
डागा स्मृती रुग्णालय, नागपूर करीता यंत्रसामग्री व साधनसामग्रीची खरेदी करण्यास सुधारीत प्रशासकीय मान्यता (मुदतवाढ) देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः खरेदी-२०१७/प्र.क्र. ३२१ / आरोग्य-८
नविन मंत्रालय, गोकुळदास तेजपाल रुग्णालय कंपाउंड,
कॉम्पलेक्स बिल्डींग, १० वा मजला, मुंबई ४००००१
दिनांक : १८ सप्टेंबर २०१९.
संदर्भ १) शासन निर्णय, सार्वजनिक आरोग्य विभाग, क्रमांक खरेदी-२०१७/प्र.क्र.३२१/आरोग्य-८, दि.३१/०१/२०१८.
२) सहसंचालक, आरोग्य सेवा, रुग्णालये (राज्यस्तर), आरोग्य सेवा संचालनालय, मुंबई यांचे पत्र क्रमाक.संआसे/कक्ष-३/टे-३/न.क्र./डागास्मृती/निधी/५४९८-९९/१९,दि. ४.०४.२०१९.
३) शासन निर्णय, सार्वजनिक आरोग्य विभाग, क्रमांक खरेदी - २०१६/प्र.क्र.२४०/आरोग्य-८, दि. २६.०७.२०१७.
४) सहसंचालक, आरोग्य सेवा, रुग्णालये (राज्यस्तर), आरोग्य सेवा संचालनालय मुंबई यांचे पत्र क्रमांक.संआसे/कक्ष-३/टे ३/न.क्र/डागास्मृती/निधी/११८४३-४४/१९/दि.२२.८.२०१९.
प्रस्तावना - डागा स्मृती रुग्णालय, नागपूर करीता यंत्रसामुग्री व साधनसामुग्री खरेदी करण्यासाठी संदर्भ क्र.१
येथील शासन निर्णयान्वये प्रशासकीय मान्यता प्रदान करण्यात आली होती. त्यानुसार हाफकिन जीव
औषध निर्माण महामंडळ (खरेदी कक्ष) यांनी निविदा ई-४६४ प्रसिध्द करण्यात आली. तेव्हा निविदेच्या
अनुषंगाने ३०० एम.ए.क्ष-किरण मशीनकरिता रु.२०,३६,३२०/- (मशीनची मूळ किंमत+अॅक्सेसरीज+टर्न
की) इतका दर आल्याने या बाबीची निविदा प्रक्रियेची कार्यवाही सुरु आहे. तसेच शासन आदेश
दि.३१.१.२०१८ अन्वये प्रशासकीय मान्यता प्रदान केली असून आदेशाच्या दिनांकापासून एक वर्षाचा
कालावधी संपुष्टात आल्याने सदर आदेशास उद्योग, उर्जा व कामगार विभागाच्या दिनांक १.१२.२०१६
मधील परिच्छेद क्र.२.१३ नुसार प्रशासकीय मान्यतेचे नवीन आदेश काढण्यात यावे, असा नियम
असल्याने संदर्भ क्र.१ येथील शासन निर्णयातील ११ बाबींचा खर्च भागविण्यासाठी खरेदी धोरणातील
तरतुदीनूसार सदर खरेदीस नव्याने यंत्रसामुग्री व साधनसामुग्री खरेदी करण्यास सुधारित प्रशासकीय
मान्यता (मुदतवाढ) देण्याची बाब शासनाच्या विचाराधीन होती.
# Page 2
शासन निर्णय क्र.खरेदी-२०१७/प्र.क्र.३२१/आरोग्य-८ शासन निर्णय सहसंचालक, आरोग्य सेवा, रुग्णालये (राज्यस्तर), आरोग्य सेवा संचालनालय, मुंबई यांनी
संदर्भाधीन पत्रान्वये सादर केलेल्या प्रस्तावानूसार डागा स्मृती रुग्णालय, नागपूरकरीता खालील
तक्त्यात दर्शविण्यात आलेल्या यंत्रसामुग्री व साधनसामुग्री खरेदी करण्यासाठी अंदाजे रक्कम
रु.३,०३,०४,२४०/-(रु. तीन कोटी तीन लाख चार हजार दोनशे चाळीस फक्त) खालील अटींच्या अधिन
राहून सुधारित प्रशासकीय मान्यता (मुदतवाढ) देण्यात येत आहे:
---------------------------------------------------------------------------------------------------------------
|  | अ.क्र |  |  | यंत्रसामुग्रीचे नाव |  |  | प्रति नग अंदाजित |  |  | खरेदी करावयाची |  |  | खरेदीची एकूण |  |
|  |  | किंमत (रुपये) | संख्या | रक्कम (रुपये) |
| 1 | Modular Operation theater with KVA DG set | 85,00,000/ |  | 85,00,000/ |
| 2 | Modular Operation theater with Live Surgery streaming system with 30 KVA DG set | 1,10,00,000/ | 1 | 1,10,00,000/ |
| 3 | X-Ray Machine 300 M.A. | 20,36,320/ | 1 | 20,36,320/ |
| 4 | Phototherapy Machine | 35,000/ | 10 | 3,50,000/ |
| 5 | ILR 300 ltr | 4,00,000/ | 4 | 16,00,000/ |
| 6 | C PAP | 5,00,000/ | 2 | 10,00,000/ |
| 7 | Advanced Multistage Air Purification System for OPD Hall | 2,00,000/ | 14 | 28,00,000/ |
| 8 | Walk-in Cooler (Cold Room) | 10,00,000/ | 1 | 10,00,000/ |
| 9 | Hysteroscope with camera | 2, 60,000/ | 2 | 5,20,000/ |
| 10 | Calposcope with camera | 2,97,920/ | 1 | 2,97,920/ |
| 11 | Automatic upload Spygmometer | 3,00,000/ | 4 | 12,00,000/ |
|  |  |  | एकूण | 3,03,04,240/ |
---------------------------------------------------------------------------------------------------------------
अटी -
१. सदरहू यंत्रसामुग्रीची आवश्यकता / मागणी याची शहानिशा / खातरजमा करण्यात यावी.
त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२. सदर यंत्रसामुग्रीचे विनिर्देश गरजेनुसार व अद्ययावत असल्याची खातरजमा करण्यात यावी.
खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक
समिती/अधिकारी यांनी मान्य केलेल्या विनिर्देशानुसार असावेत. तसेच सदर तांत्रिक विनिर्देश
(Technical specification) हे कोणत्याही विशिष्ट कंपनीला फायदा होईल अशा रितीने तयार
केलेले नसल्याबाबत खातरजमा करण्यात यावी. त्यानंतरच या बाबींची खरेदी करण्यात यावी.
३. शासन निर्णय, उद्योग, उर्जा व कामगार विभाग, क्रमांक भांखस २०१४/प्र.क्र.८२/भाग-III/उद्योग
४, दिनांक ०१ डिसेंबर, २०१६ अन्वये प्रसिध्द करण्यात आलेल्या शासकीय विभागांनी
करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील
तरतुदीनुसार विहित खरेदी प्रक्रिया राबविण्यात यावी.
# Page 3
शासन निर्णय क्र.खरेदी-२०१७/प्र.क्र.३२१/आरोग्य-८ ४. प्रशासकीय मान्यता देताना प्रस्तावित खरेदीचे दर हे अंदाजित आहेत. हाफकीन खरेदी कक्षाकडून यापूर्वी उक्त बाबींची खरेदी झाली असल्यास सदर दर न्युनतम दर म्हणून मागणी नोंदवितांना नमुद करावे. त्यामुळे खरेदी प्रक्रियेअंती निश्चित करण्यात आलेला दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५. खरेदी करण्यात येणाऱ्या बाबींची पुरवठापूर्व/ पुरवठानंतर नमुना तपासणी (Pre / Post dispatch random sample inspection) करुन उचित व योग्य विनिर्देश असलेल्या वस्तुंचीच खरेदी करण्यात येईल, याची खात्री करण्यात यावी.
६. खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच पुरवठा साखळी व्यवस्थापन (Supply chain management ) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७. सदर खरेदीवर होणारा खर्च “२२१०, वैद्यकीय सेवा व सार्वजनिक आरोग्य - (०६) पंचवार्षिक योजनांतर्गत योजना- राज्य योजनांतर्गत योजना- (०६) (०१) मुफसल क्षेत्रातील अध्यापनेतर शासकीय रुग्णालये व दवाखाने - ५२, यंत्रसामग्री व साधनसामग्री (२२१००२२६ )" या लेखाशिर्षांअंतर्गत सन २०१७-१८ या आर्थिक वर्षात हाफकीन महामंडळ (खरेदी कक्ष) यांच्या नावे संक्षिप्त देयकाव्दारे वर्ग करण्यात आला आहे, त्या अनुदानातून भागविण्यात यावा.
८. तसेच सदर यंत्रसामुग्रीच्या खरेदीची द्विरुक्ती (Duplication) होणार नाही, याची दक्षता घेण्यात यावी.
९. संपुर्ण खरेदी प्रक्रिया राबविताना केंद्रीय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०. शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम, भाग-२, दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग पहिला, उपविभाग-दोन मधील अ.क्र.४, नियम क्रमांक ७ समोरील स्तंभ क्रमांक ६ येथील अटींची पुर्तता करण्यात यावी.
११. दिनांक २६.०७.२०१७ च्या शासन निर्णयातील तरतुदीनुसार कार्यवाही करण्यात यावी.
उपरोक्त अनुक्रमांक १ ते ११ येथे नमूद अटींची पुर्तता करण्याची संपुर्ण जबाबदारी संबंधीत कार्यक्रम प्रमुख यांची तसेच आरोग्य सेवा संचालनालयाची राहील.
२. शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम,भाग-२,
दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग- पहिला,
उपविभाग दोन मधील अ.क्र. ४, नियम क्र. ७ अन्वये प्रशासकीय विभागास प्रदान करण्यात आलेल्या
अधिकारानुसार सदरहू प्रस्तावास मान्यता देण्यात येत आहे.
# Page 4
शासन निर्णय क्र.खरेदी-२०१७/प्र.क्र.३२१/आरोग्य-८