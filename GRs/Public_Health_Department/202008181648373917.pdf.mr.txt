# Page 1
उदगीर, जि. लातूर येथील ट्रामा केअर युनिटच्या (टप्पा-२) बांधकामास प्रशासकीय मान्यता देण्याबाबत....
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०१८/प्र.क्र.५१/आरोग्य-४
गो.ते. रुग्णालय आवार, १० वा मजला, संकुल इमारत,
मंत्रालय, मुंबई - ४००००१.
दिनांक : ०१ ऑक्टोबर, २०२०.
वाचा : १) सार्वजनिक आरोग्य विभागाचा शासन निर्णय क्रमांक : ट्राकेयु-२००७/प्र.क्र.१९२/ आरोग्य-४, दि.१०.१०.२००७.
२) आरोग्य सेवा आयुक्तालय, मुंबई यांचे पत्र क्र.संआसे/कक्ष-३/टे.६/ ट्राकेयुउदगिरटप्पा-२ बांध/२७३७-३९/२०, दि.१६.०३.२०२०.
३) जिल्हाधिकारी लातूर यांचे कार्यालय, लातूर यांचे पत्र क्र.जिवायो/२०२०-२१/ कार्या- १७८३, दि.२९.०९.२०२०.
प्रस्तावना: उदगीर येथे ट्रॉमा केअर सेंटर सुरु करण्यास उपरोक्त क्र.१ येथील शासन
निर्णयान्वये मान्यता देण्यात आली आहे. सदर (टप्पा-१) च्या बांधकामास रु.२०७.३५ लक्ष इतक्या
अंदाजपत्रक व आराखडयास प्रशासकीय मान्यता देण्यात आली होती. सदरचे बांधकाम सन २०१३
मध्ये सुरु करण्यात आले होते. सदरचे बांधकाम निधी अभावी अर्धवट स्थितीमध्ये आहे. त्यामुळे ट्रॉमा
केअर सेंटरची इमारत वापरात नाही. उर्वरीत रु.२७६.६० लक्ष इतक्या रक्कमेचा (टप्पा-२) च्या
बांधकामाचा प्रस्ताव शासनास सादर करण्यात आला आहे. सद्या लातूर जिल्हयामध्ये कोविड-१९
रुग्णांमध्ये लक्षणीय वाढ होत आहे. अपुर्ण असलेल्या ट्रामा केअर सेंटरचे काम पुर्ण होणे अत्यंत
आवश्यक आहेत, जेणे करुन या इमारतीमध्ये DEDICATED COVID HOSPITAL (DCH) हॉस्पीटल
सुरु करुन रुग्ण सेवा देणे सोईचे होईल, वाढती रुग्ण संख्या पाहता हे काम तात्काळ होणे गरजेचे
आहे. टप्पा-२ साठी लागणारा जिल्हास्तरावरील डी.पी.सी. अंतर्गत असलेला निधी उपलब्ध करुन
देण्याची बाब शासनाच्या विचाराधीन होती. याबाबत पुढील निर्णय घेण्यात येत आहे.
# Page 2
शासन निर्णय क्रमांकः प्रशामा-२०१८/प्र.क्र.५१/आरोग्य-४
शासन निर्णय : उदगीर जिल्हा लातूर येथील ट्रॉमा केअर सेंटर (टप्पा-२) च्या उर्वरीत रु.२७६.६०
लक्ष इतक्या रक्कमेच्या अंदाजपत्रक व आराखड्यास खालील अटी व शर्तीच्या अधिन राहून
प्रशासकीय मान्यता देण्यात येत आहे.
अटी व शर्ती :
१) काम सुरु करण्यापुर्वी नमुना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेऊनच सुरु करावे.
२) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
३) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही २०१३/प्र.क्र.१७७/तां.क.१, दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
४) सदर कामाच्या बांधकामाचा खर्च उपलब्ध असलेल्या नियतव्ययामधून करण्यात यावा.
५) सार्वजनिक बांधकाम विभागाच्या शासन निर्णय क्रमांक बीडीजी २०१७/प्र.क्र.
६०/इमारती-२, दि. ०७/०७/२०१७ अन्वये कार्यवाही करण्यात यावी.
६) नियोजित जागा ताब्यात असल्याचे प्रमाणपत्र प्राप्त करुन कामाच्या निविदा सूचना प्रसिध्द करण्यात याव्यात.
३. सदर प्रस्तावावरील खर्च जिल्हास्तरावरील डी.पी.सी. अंतर्गत प्राप्त होणा-या
निधीतून भागविण्यात यावा.
४. हा आदेश शासन निर्णय, वित्त विभाग, क्रमांक - विअप्र २०१३/प्र.क्र.३०/विनियम,
दिनांक १७.०४.२०१५ सोबतच्या परिशिष्ट, भाग पहिला, उपविभाग-पाच मधील अनुक्रमांक-१,
परिच्छेद क्रमांक- १३४ अन्वये प्रशासकीय विभागांना प्रदान करण्यात आलेल्या अधिकारान्वये
निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः प्रशामा-२०१८/प्र.क्र.५१/आरोग्य-४