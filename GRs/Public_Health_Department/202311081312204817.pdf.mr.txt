# Page 1
वरुड जि. अमरावती येथे १०० खाटांचे स्त्री रुग्णालय मंजूर करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः स्थापना - २०२३/प्र.क्र.२४३/आरोग्य-३
१० वा मजला, गोकुळदास तेजपाल रुग्णालय संकुल इमारत,
लोकमान्य टिळक मार्ग, मुंबई-४०० ००१.
दिनांक : ०८ नोव्हेंबर, २०२३.
वाचा : आरोग्य सेवा आयुक्तालय, मुबई यांचे पत्र जा.क्र. आसेआ / कक्ष३/टे-७ / स्त्री रुग्णालय वरुड, अमरावती १०० (८३९) न.क्र.अ.मं.३९/ जा.क्र.१०१९३-९४/२३, दि.११/०९/२०२३.
प्रस्तावना -
वरुड जि. अमरावती येथे १०० खाटांचे स्त्री रुग्णालय मंजूर करण्याबाबत लोकप्रतिनिधीकडुन
मागणी करण्यात येत आहे. त्यामुळे आयुक्त, आरोग्य सेवा आयुक्तालय, मुंबई यांनी उपरोक्त
दि. ११.०९.२०२३ च्या पत्रान्वये वरुड जि. अमरावती येथे १०० खाटांचे स्त्री रुग्णालय मंजूर करण्यास
मान्यता देण्याचा प्रस्ताव सादर केला असून त्यासंदर्भात पुढीलप्रमाणे निर्णय घेण्यात येत आहे.
शासन निर्णय
वरुड जि. अमरावती येथे “विशेष बाब” म्हणून १०० खाटांचे स्त्री रुग्णालय मंजूर करण्यास या
शासन निर्णयान्वये मान्यता देण्यात येत आहे. सदर रुग्णालयासाठी विहित पद्धतीने जागा अधिग्रहीत
करुन बांधकाम व पदनिर्मिती करणे याबाबत स्वतंत्रपणे कार्यवाही करण्यात येईल.
# Page 2