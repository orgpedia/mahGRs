# Page 1
भरारी पथकातील अस्थायी मानसेवी वैद्यकीय अधिकाऱ्यांच्या वाहन भाडे रु.२४,००० /- वरुन प्रती वाहन रु.३०,०००/- प्रतिमाह करण्याबाबत
महाराष्ट्र शासन
सार्वजनिक आरोग्य विभाग
शासन निर्णय क्रमांकः संकीर्ण-२०२१/१०७७/प्र.क्र.४५४/कु.क.
गो. ते. रुग्णालय संकुल इमारत, १० मजला, ए विंग,
मंत्रालय, एल.टी.मार्ग, मुंबई - ४०० ००१.
तारीख: ०५ जुलै, २०२२
वाचा - १) संचालक, आरोग्य सेवा संचालनालय, मुंबई यांचे क्र. संआसे/कक्ष.१५/टे.४(२)/भरारी पथक/वाहन/१३/२०१४, दि.१३.१.२०१५ चे पत्र.
२) अतिरिक्त संचालक, आरोग्य सेवा, राज्य कुटुंब कल्याण कार्यालय, पुणे यांचे जा.क्र.
राकुकका / कक्ष १०अ/ भरारीपथक/वाहननिधीबाबत/३७८९९-९०२/२१, दि.२१.६.२०२१
प्रस्तावना : राज्यातील आदिवासी जिल्हयामध्ये विशेष आरोग्य सेवा पुरविण्यासाठी कार्यरत भरारी पथकाकरीता आदिवासी विभागातील निधीमधून कंत्राटी पध्दतीने प्रतिपथक प्रतीमाह रु.२४,०००/ प्रमाणे भाडे तत्वावर वाहने उपलब्ध करुन घेण्याबाबत संचालक, आरोग्य सेवा संचालनालय, मुंबई कार्यालयाकडून सर्व आदिवासी जिल्हयांना वाचा क्र.१ अन्वये दि.१३.०१.२०१५ रोजी मार्गदर्शक सूचना निर्गमित केल्या आहेत. तथापि, वारंवार होणारी इंधनवाढ, महागाई, वाहनचालकांचे वाढलेले मानधन, वाहनांसाठी लागणारे सुट्टे भाग, तसेच आदिवासी भागातील रस्त्यांची समस्या यामुळे वारंवार वाहने नादुरुस्त होण्याचे वाढलेले प्रमाण इत्यादी विविध समस्यांमुळे रु.२४,०००/- च्या मर्यादेत देखील वाहने उपलब्ध होताना अडचणी निर्माण होत असल्याने वाहनाच्या अनुदानात रु.२४,०००/- वरुन रु.३०,०००/- पर्यत वाढ करण्याचा प्रस्ताव वाचा क्र.२ अन्वये शासनास सादर करण्यात आला.
त्यानुसार राज्यातील १६ आदिवासी जिल्ह्यातील एकूण मंजूर २८१ भरारी पथकांच्या वाहनासाठी अतिरिक्त लागणारे प्रतिवाहन रु.६०००/- प्रमाणे एकूण रु.२,०२,३२,००० /- (२८१ भरारी पथकेx६०००x१२) एवढे अतिरिक्त अनुदान मंजूर करण्याची विनंती आदिवासी विकास विभाग व वित्त विभागास करण्यात आली होती. आदिवासी विकास विभागाने “अस्थायी मानसेवी वैद्यकीय अधिकारी भरारी पथकाच्या वाहन भाडे रु.२४,०००/- वरुन प्रती वाहन रु.३०,०००/- प्रतिमाह करण्यास तसेच अपवादात्मक परिस्थितीत मानसेवी वैद्यकीय अधिकारी यांनी स्वत:च्या वाहनांचा उपयोग केल्यास त्यांना १५०० कि.मी. / प्रतिमाह पर्यंत १० रु. प्रति कि.मी. प्रमाणे घेण्यास आदिवासी विकास विभागाने सहमती दर्शविली आहे. तसेच यासाठीचा खर्च हा जिल्हा वार्षिक आदिवासी घटक कार्यक्रमांतर्गत मागणी क्र.टी-०९ अंतर्गत उपलब्ध तरतूदीमधून करण्यात यावा,” याकरीता सार्वजनिक आरोग्य
# Page 2
शासन निर्णय क्रमांकः संकीर्ण-२०२१/१०७७/प्र.क्र.४५४/कु.क.
विभागामार्फत सूचना निर्गमित करण्याबाबत सूचित केले आहे. यानुषंगाने पुढीलप्रमाणे शासन निर्णय घेण्यात येत आहे.
शासन निर्णय:
राज्यातील आदिवासी जिल्हयामध्ये विशेष आरोग्य सेवा पुरविण्यासाठी कार्यरत अस्थायी मानसेवी वैद्यकीय अधिकारी भरारी पथकाकरीता प्रतिपथक प्रतीमाह रु. २४,०००/- वरुन प्रती वाहन रु.३०,०००/- प्रतिमाह करण्यास तसेच अपवादात्मक परिस्थितीत मानसेवी वैद्यकीय अधिकारी यांनी स्वत:च्या वाहनांचा उपयोग केल्यास त्यांना १५०० कि.मी. / प्रतिमाह पर्यंत १० रु. प्रति कि.मी. प्रमाणे घेण्यास या शासन निर्णयान्वये मंजूरी देण्यात येत आहे.
जिल्हा वार्षिक आदिवासी घटक कार्यक्रमांतर्गत मागणी क्र.टी-०९ अंतर्गत समाविष्ट इतर योजनांच्या बचतीमधून या योजनेकरीता पुनर्विनियोजनाद्वारे निधी उपलब्ध करणे शक्य असल्याने तसेच सर्व जिल्हाधिकारी यांना पुनर्विनियोजनाचे अधिकार प्रदान केले असल्याने यासाठीचा खर्च हा जिल्हा वार्षिक आदिवासी घटक कार्यक्रमांतर्गत मागणी क्र. टी-०९ अंतर्गत उपलब्ध तरतूदीमधून करण्यात यावा.
२. हा शासन निर्णय आदिवासी विकास विभागाच्या अनौपचारीक संदर्भ क्र.१०/का.८, दि.०९.०६.२०२२ अन्वये निर्गमित करण्यात येत आहे.
# Page 3