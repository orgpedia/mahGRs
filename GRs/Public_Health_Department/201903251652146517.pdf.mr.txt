# Page 1
केंद्र पुरस्कृत राष्ट्रीय आरोग्य अभियान HACC टोल फ्री क्र. १०४ करीता (General) सन २०१८ १९ मधील राज्य हिश्श्यापोटी रु.१७६.६८ लक्ष अनुदान वितरीत करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः एनएचएम-०६१८/प्र.क्र.३४१/आ-७
१० वा मजला, गोकुळदास तेजपाल रूग्णालय संकूल इमारत
नवीन मंत्रालय, मुंबई ४०० ००१.
दिनांक : २९ मार्च, २०१९.
वाचा : अतिरिक्त अभियान संचालक, राष्ट्रीय आरोग्य अभियान, मुंबई यांचे क्र. राआसोम/पीपीपी कक्ष/HACC रा.हि./१९४६६-४७३/२०१८-१९, दिनांक २५ मे, २०१८ चे पत्र.
प्रस्तावना : ग्रामीण जनतेस सहजसाध्य, परवडण्याजोगी, कार्यक्षम, उत्तरदायी आणि विश्वासार्ह, सर्व
गरजू प्रकारच्या आरोग्य सेवा उपलब्ध करुन देण्याच्या उद्देशाने केंद्र शासनाने संपूर्ण देशात एप्रिल
२००५ पासून राष्ट्रीय ग्रामीण आरोग्य अभियान सुरु केले. सन २०१४-१५ मध्ये केंद्र शासनाने
आरोग्य विषयक सर्व केंद्र पुरस्कृत योजना एकत्रित करुन त्यास "राष्ट्रीय आरोग्य अभियान" असे
नाव दिले. या राष्ट्रीय आरोग्य अभियानांतर्गत आता राष्ट्रीय ग्रामीण आरोग्य अभियान, राष्ट्रीय
नागरी आरोग्य अभियान व राष्ट्रीय रोग नियंत्रण कार्यक्रम या केंद्र पुरस्कृत योजनांचा समावेश केला
आहे. राष्ट्रीय आरोग्य अभियान या केंद्र पुरस्कृत योजनेकरीता सर्वसाधारण वर्गाकरीता (General)
सन २०१८-१९ साठी केंद्र शासनाकडून आरोग्य सल्लासंपर्क केंद्र (HACC) टोल फ्रि क्र. १०४ या केंद्र
पुरस्कृत योजनेकरीता राज्य हिश्श्यापोटीचे अनुदान राज्य आरोग्य सोसायटीस उपलब्ध करुन
देण्याबाबतचा प्रस्ताव शासनाच्या विचाराधीन होता याबाबत पुढीलप्रमाणॆ निर्णय घेण्यात येत आहे.
शासन निर्णय : राष्ट्रीय आरोग्य अभियान या केंद्र पुरस्कृत योजनेकरीता सर्वसाधारण वर्गाकरीता
(General) सन २०१८-१९ साठी आरोग्य सल्लासंपर्क केंद्र (HACC) टोल फ्रि क्र. १०४ या केंद्र
# Page 2
शासन निर्णय क्रमांकः एनएचएम-०६१८/प्र.क्र.३४१/आ-७
पुरस्कृत योजने करीता राज्य हिश्श्यापोटी रु. १७६.६८ लक्ष (रु. एक कोटी श्याहत्तर लक्ष अडुसष्ट
हजार फक्त) अनुदान वितरीत करण्यात येत आहे.
२. उपरोक्त अनुदानासाठी प्रशासकीय अधिकारी, आरोग्य सेवा संचालनालय, मुंबई यांना
आहरण व संवितरण अधिकारी म्हणून घोषित करण्यात येत आहे. त्यांनी याबाबतचे देयक
कोषागारात सादर करून विहित केलेल्या बाबींवर खर्च करण्यासाठी सदर रक्कम आयुक्त,
आरोग्य सेवा तथा अभियान संचालक, राष्ट्रीय आरोग्य अभियान, राज्य आरोग्य सोसायटी
यांच्याकडे सुपुर्द करावी. यासाठी सह संचालक (अ. व प्र.), आरोग्य सेवा, मुंबई यांना “नियंत्रण
अधिकारी” म्हणून घोषित करण्यात येत आहे.
३. सदर प्रस्तावावरील खर्च मागणी क्र.आर-१, २२१०, वैद्यकीय सेवा व सार्वजनिक आरोग्य; ०६,
सार्वजनिक आरोग्य; ८०० - इतर खर्च; अतंर्गत राष्ट्रीय ग्रामीण आरोग्य अभियानाकरीता राज्य
हिस्सा (०१) (१५) राष्ट्रीय ग्रामीण आरोग्य अभियान केंद्र पुरस्कृत योजना (राज्य हिस्सा )
( २२१०५२४६ ) - ३१, सहायक अनुदाने (वेतनेतर) लेखाशीर्षाखाली खर्ची टाकण्यात यावा व तो सन
२०१८-१९ साठी मंजूर करण्यात आलेल्या तरतूदीतून भागविण्यात यावा.
४. वित्त विभागाच्या दिनांक २ एप्रिल, २०१८ च्या शासन परिपत्रका सोबत जोडलेल्या
परिशिष्टातील अनु.क्र.८ मधील मुद्दा क्र. १ ते १० मधील अटी व शर्तींची पूर्तता केली असल्याचे
कार्यक्रम प्रमुख/संचालक (वित्त व लेखा), राष्ट्रीय आरोग्य अभियान, मुंबई यांनी शासनास कळविले
असून त्याबाबतचे प्रमाणपत्र सादर केले आहे. त्यामुळे सदरहू प्रकरणी वित्त विभागाच्या दिनांक २
एप्रिल, २०१८ च्या शासन परिपत्रकाच्या परिशिष्ठातील मुद्दा क्र. १ ते १० मधील अटींची पूर्तता
झाली असल्याचे प्रमाणित करण्यात येत आहे.
५. तसेच यापुर्वी वितरीत केलेल्या निधीच्या अनुषंगाने राज्य आरोग्य सोसायटीच्या
लेखापरिक्षणामध्ये कोणतेही गंभीर आक्षेप घेतलेले नाहीत. सदर प्रस्तावावरील वितरीत करण्यात
येणारा निधी पुरवठादाराच्या खात्यात थेट जमा होणार आहे. सदर कार्यक्रमांच्या संबंधित
पृष्ठ ४ पैकी २
# Page 3
शासन निर्णय क्रमांकः एनएचएम-०६१८/प्र.क्र.३४१/आ-७
लेखाशिर्षाखाली एक वर्ष जूने संक्षिप्त देयक प्रलंबित नाही. शासनाच्या धोरणानुसार सदर
प्रस्तावावरिल निधी राज्य आरोग्य सोसायटीच्या स्वतंत्र बॅक खात्यात जमा करुन खर्च करण्यात
येणार आहे असे प्रमाणित करण्यात येत आहे.
६. सदरचा निधी सशर्त असून वित्त विभागाचे शासन परिपत्रक क्र.२०१३/प्र.क्र.८५/२०१३/
अर्थसंकल्प-३, दिनांक २५ एप्रिल, २०१३ नुसार उपरोक्त निधीचे उपयोगिता प्रमाणपत्र (UC) सादर
केल्यानंतरच पुढील अनुदान वितरीत करण्यात येईल.
७. सदर प्रस्तावावरील खर्च शासन निर्णय, उद्योग, ऊर्जा व कामगार विभाग, दिनांक १
डिसेंबर २०१६ मधील तरतूदीनुसार आवश्यक तेथे करावयाच्या खरेदीबाबत प्रशासकीय मान्यता
घेण्यात यावी.
# Page 4