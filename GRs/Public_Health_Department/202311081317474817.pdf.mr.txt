# Page 1
दि. ०२.०२.२००९ रोजीच्या अधिसूचनेन्वये वैद्यकीय अधिकारी, गट-अ या पदावर समावेशन झालेल्या वैद्यकीय अधिकाऱ्यांना महाराष्ट्र प्रशासकीय न्यायाधिकरणाच्या (मा.मॅट, मुंबई ) आदेशानुसार अस्थायी सेवा कालावधीतील लाभ मिळणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः मवैअ-२०२२/प्र.क्र. ६४४/सेवा-३
दहावा मजला, गोकुळदास तेजपाल रुग्णालय इमारत संकुल, क्रॉफर्ड मार्केट जवळ, लोकमान्य टिळक मार्ग, मंत्रालय, मुंबई - ४०० ००१.
दिनांक:- ०८ नोव्हेंबर, २०२३
वाचा : १) शासन अधिसूचना क्र. मवैअ-१००८/२०४/प्र.क्र. ११६/सेवा-३, दि. ०२.०२.२००९ २) मुळ अर्ज क्र. २४२/०९ व इतर अर्ज मधील मा. मॅट, मुंबई यांचे आदेश दि. ०२.०५.२०१६
प्रस्तावना : सन २००५ पुर्वी नियमित पदावर अस्थायी सेवेत कार्यरत असलेल्या व दि.०२.०२.२००९ रोजीच्या
अधिसूचनेन्वये नियमित सेवेत समावेशन झालेल्या वैद्यकीय अधिकारी, गट-अ यांना महाराष्ट्र प्रशासकीय
न्यायाधिकरण (मा. मॅट, मुंबई) यांच्या आदेशानुसार अस्थायी सेवा कालावधीतील सेवा अर्जित रजा व
वेतनवाढीसाठी ग्राह्य धरण्याबाबतचा प्रस्ताव शासनाच्या विचाराधिन होता.
शासन निर्णय :
मा. उच्च न्यायालय, मुंबई मधील रिट याचिका क्र. २३०३/२०१९, महाराष्ट्र शासन विरूद्ध
डॉ.राजेश गायकवाड व इतर ही याचिका मागे घेण्यास शासन मान्यता देण्यात येत आहे.
२. उक्त याचिकेतील सन २००५ पुर्वी नियमित पदावर अस्थायी सेवेत कार्यरत असलेल्या व
दि.०२.०२.२००९ रोजीच्या अधिसूचनेन्वये (सन २००९ व सन २०१० अशा दोन टप्प्यात) नियमित सेवेत
समावेशन झालेल्या सर्व वैद्यकीय अधिकारी, गट-अ यांना महाराष्ट्र प्रशासकीय न्यायाधिकरण (मा. मॅट,
मुंबई) यांच्या आदेशानुसार नियमित पदावर केलेल्या अस्थायी सेवेच्या कालावधीतील तांत्रिक खंड अर्जित
रजेमध्ये रुपांतरीत करुन सदर सेवा कालावधीतील अर्जित रजा व वार्षिक वेतनवाढी मंजूर करुन सदरचे
वैद्यकीय अधिकारी समावेशनापूर्वी नियमित पदावर ज्या तारखेला अस्थायी स्वरुपात सेवेमध्ये प्रथमतः
हजर झाले त्या तारखेपासून आजपावेतोची वेतननिश्चिती करण्यास सदर शासन निर्णयाद्वारे मान्यता
देण्यात येत आहे.
# Page 2
शासन निर्णय क्रमांकः मवैअ-२०२२/प्र.क्र. ६४४/सेवा-३
३. तसेच विधि व न्याय विभागाच्या दि.२८.०२.२०१७ च्या परिपत्रकातील तत्व/निर्देश
दि.०२.०२.२००९ रोजीच्या अधिसूचनेन्वये (सन २००९ व सन २०१० अशा दोन टप्प्यात) समावेशन झालेल्या
उर्वरित वैद्यकीय अधिकारी, गट-अ (एस-२०) यांना लागू करण्यात येऊन त्यांचे देखील नियमित पदावर केलेल्या अस्थायी सेवेच्या कालावधीतील तांत्रिक खंड अर्जित रजेमध्ये रुपांतरीत करुन सदर सेवा
कालावधीतील अर्जित रजा व वार्षिक वेतनवाढी मंजूर करुन सदरचे वैद्यकीय अधिकारी समावेशनापूर्वी
नियमित पदावर ज्या तारखेला अस्थायी स्वरुपात सेवेमध्ये प्रथमत: हजर झाले त्या तारखेपासून
आजपावेतोची वेतननिश्चिती करण्यास सदर शासन निर्णयाद्वारे मान्यता देण्यात येत आहे.
४. संदर्भ क्र.१ येथील दि.०२.०२.२००९ रोजीच्या अधिसूचनेन्वये (सन २००९ व सन २०१० अशा दोन
टप्यात) समावेशन झालेले सर्व वैद्यकीय अधिकारी, गट-अ हे समावेशनापुर्वी नियमित पदावर ज्या
तारखेला अस्थायी स्वरूपात सेवेमध्ये प्रथमत: हजर झाले त्या तारखेपासून आजपावेतोची वेतननिश्चितीचा
स्वयंपूर्ण / परिपूर्ण प्रस्ताव संबंधित कार्यालय प्रमुखांनी मूळ रेकॉर्डसह विभागास मान्यतेस्तव सादर करावा.
# Page 3