# Page 1
वैद्यकीय प्रयोगशाळेचे (मेडिकल लॅबोरेटरी) नियंत्रण व नियमन करण्यासंदर्भात मार्गदर्शक तत्वे तयार करण्यासाठी समिती गठित करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: संकीर्ण-२०१९/प्र.क्र.१३/आरोग्य ३अ
गो.ते. रुग्णालय संकुल, दहावा मजला, संकुल इमारत
मंत्रालय, मुंबई ४००००१
दिनांक : २७ मे, २०२१
वाचा :- सहसंचालक, आरोग्य सेवा (रुग्णालये-राज्यस्तर), मुंबई यांचे पत्र क्रमांक .संआसे/कक्ष ३/टे-५/ लँबो. अना. ॲन्डप्राक्टीश/समिती/५१०९-१४/१९ दिनांक ३०.०३.२०१९
प्रस्तावना : असोसिएशन ऑफ क्लिनिकल लॅबोरेटरी अनालिस्टस अॅण्ड प्रॅक्टिशनर्स, अहमदनगर
यांनी राज्यामध्ये सद्यस्थितीत अंदाजे १५००० मेडीकल लॅबोरेटरी बऱ्याच वर्षापासून जनतेला आरोग्य
सेवा देवून आपला व्यवसाय करीत असल्याचे, परंतु या क्षेत्रात अद्यापपर्यंत याबाबत कोणतेही
मार्गदर्शक तत्वे नसल्यामुळे कायदेशीर अडचणी येत असल्याचे नमूद करुन मार्गदर्शक तत्वे विहीत
करण्याची मागणी केलेली आहे. याअनुषंगाने वैद्यकीय प्रयोगशाळा (मेडिकल लॅबोरेटरी)
व्यवसायासंदर्भात नियंत्रण व नियमन याबाबत मार्गदर्शक तत्वे तयार करण्यासाठी आरोग्य सेवा
आयुक्तालय व संबंधित क्षेत्रातील व्यक्ती यांची समिती गठीत करण्याची बाब शासनाच्या विचाराधीन
होती. याबाबत पुढील प्रमाणे निर्णय घेण्यात येत आहे.
शासन निर्णय : वैद्यकीय प्रयोगशाळा (मेडिकल लॅबोरेटरी) व्यवसायासंदर्भात नियंत्रण व नियमन याबाबत
मार्गदर्शक तत्वे तयार करण्यासाठी आरोग्य सेवा आयुक्तालय व संबंधित क्षेत्रातील व्यक्ती यांची
खालीलप्रमाणे समिती गठीत करण्यात येत आहे :
# Page 2
शासन निर्णय क्रमांकः संकीर्ण-२०१९/प्र.क्र.१३/आरोग्य ३अ
-------------------------------------------------------------------------
| अ.क्र. | नाव व पदनाम | पद |
| १ | २ | ३ |
|  | अतिरिक्त अभियान संचालक, मुंबई | अध्यक्ष |
|  | सहसंचालक, आरोग्य सेवा (रुग्णालये-राज्यस्तर), मुंबई | सदस्य |
|  | सहसंचालक, आरोग्य सेवा (प्राआकेंद्र/उपकेंद्र/दवाखाने), मुंबई | सदस्य |
|  | उपसंचालक, आरोग्य सेवा, (रुग्णालये-राज्यस्तर), मुंबई | सदस्य सचिव |
| ५ | सहायक संचालक, (हिमॉटॉलॉजी कक्ष), राष्ट्रीय आरोग्य अभियान, मुंबई | सदस्य |
| ६ | श्री. प्रशांत गुळेकर ( Msc Microbiology D.M.L.T.) | सदस्य |
| ७ | डॉ.अजय सोनी (Msc Biochemistry PHD) | सदस्य |
| ८ | श्री. कुमार पाटील (Msc microbiology D.M.L.T) | सदस्य |
|  | श्री. गिरीश शरनाथे (Msc Microbiology ) | सदस्य |
| १० | श्री. जयंत बर्वे (Msc Biochemistry) | सदस्य |
-------------------------------------------------------------------------
सदर समितीची कार्यकक्षा खालीलप्रमाणे राहील :
१. वैद्यकीय प्रयोगशाळा (मेडिकल लॅबोरेटरी) स्थापन करण्यासाठी व व्यवसायाचे नियंत्रण करण्यासाठी मार्गदर्शक तत्वे तयार करणे.
२. अवैध / बोगस वैद्यकीय प्रयोगशाळा (मेडिकल लॅबोरेटरी) निर्बंध आणण्यासाठी ठोस उपाययोजना सुचविणे.
३. खाजगी प्रयोगशाळांकडून विविध प्रकारांच्या तपासणीकरीता आकारण्यात येणारे शुल्क यामध्ये एकसूत्रीकरण आणणे.
२. सदर समितीने आपला अहवाल शासनास सहा महिन्याच्या आत सादर करावा.
# Page 3