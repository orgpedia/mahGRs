# Page 1
कोविड-१९ संबंधित कर्तव्य बजावत असताना कोविड १९ विषाणूचा संसर्ग होऊन मृत्यू पावलेल्या कर्मचाऱ्याच्या कुटुंबियांना सानुग्रह सहाय्य मंजूर करण्याबाबत.- कै. सुधीर नथु भोगे, आरोग्य सहाय्यक
महाराष्ट्र शासन
सार्वजनिक आरोग्य विभाग
शासन निर्णय क्रमांक: संकिर्ण-२०२३/प्र.क्र.८७/सेवा-५
गोकुळदास तेजपाल रुग्णालय आवार
संकुल इमारत, नविन मंत्रालय, मुंबई - ०१
तारीख: २० मार्च,२०२३
संदर्भ : १) वित्त विभाग शासन निर्णय क्रमांकः संकिर्ण-२०२०/प्र.क्र.४/व्यय-९,दि. २९.०५.२०२०.
२) वित्त विभाग शासन निर्णय क्रमांकःसंकिर्ण-२०२०/प्र.क्र.४/व्यय-९, दि.१४.०५.२०२१.
३) संचालक, आरोग्य सेवा, पुणे यांचा क्र. संआसे / कोवीड-१९/कक्ष-५८/ कोविड-१९ / विमा कवच प्रस्ताव/१०८०-८५/२१ दि.१४.०१.२०२३ चा प्रस्ताव.
४) सहसंचालक, आरोग्य सेवा (हिहवजरोग) पुणे-१ यांचे पत्र क्र. संआसे / कोवीड-१९/कक्ष-५८/विमा कवच/अनुदान लेखाशिर्ष/३३२९-३५/२३, दिनांक ०६.०३.२०२३.
शासन निर्णय : संदर्भांकित क्रमांक १ येथील वित्त विभाग, शासन निर्णय, दिनांक २९ मे, २०२० अन्वये कोविड-१९ संबंधित कर्तव्य बजावतांना कोविड-१९ विषाणूचा संसर्ग होऊन मृत्यू होणाऱ्या कर्मचाऱ्यांना विमा कवच/ सानुग्रह सहाय्य लागू करण्याबाबत निर्णय घेण्यात आला आहे.
संचालक, आरोग्य सेवा, पुणे यांनी कै. सुधीर नथु भोगे, आरोग्य सहाय्यक यांच्या कुटुंबियांना शासन निर्णय, वित्त विभाग क्र. संकिर्ण-२०२०/प्र.क्र.४/व्यय-९, दिनांक २९.०५.२०२० अनुसार रु.५०,००,०००/- (रुपये पन्नास लक्ष फक्त) इतक्या रक्कमेच्या सानुग्रह सहाय्य मंजूरीचा प्रस्ताव सादर केला आहे.
जिल्हा परिषद, ठाणे येथे कार्यरत असलेले कै. सुधीर नथु भोगे यांचा कोविड-१९ संबंधित कर्तव्य पार पाडताना कोरोना विषाणू संसर्गाने दि. १७.०९.२०२० रोजी मृत्यू झाला आहे. त्यांच्या सेवा कोविड-१९ विषाणूच्या सार्वत्रिक साथीच्या अनुषंगाने मदतकार्य यामध्ये समाविष्ट होत आहेत. मृत्यू कोविड- १९ मुळे झाला असल्याचे जिल्हा आरोग्य अधिकारी यांनी प्रमाणित केले आहे.
त्यानुसार, जिल्हा परिषद, ठाणे येथे कार्यरत कै. सुधीर नथु भोगे, आरोग्य सहाय्यक यांच्या कुटुंबियांना रु.
५०,००,०००/- (रुपये पन्नास लक्ष फक्त) इतक्या रक्कमेचे सानुग्रह सहाय्य प्रदान करण्यास या आदेशाद्वारे मंजूरी देण्यात येत आहे.
वित्त विभाग शासन निर्णय क्र. संकिर्ण-२०२०/प्र.क्र.४/व्यय-९, दिनांक २९.०५.२०२० मधील तरतूदीनुसार कै. सुधीर नथु भोगे, आरोग्य सहाय्यक या कर्मचाऱ्याच्या वारसास या संदर्भातील तरतूदी व नियम विचारात घेऊन सानुग्रह सहाय्य अदा करण्याची जबाबदारी संचालक, आरोग्य सेवा, पुणे यांची राहील.
# Page 2
शासन निर्णय क्रमांकः संकिर्ण-२०२३/प्र.क्र ८७ / सेवा ५
प्रस्तुत खर्च खाली नमूद लेखाशिर्षाखाली मंजूर अनुदानातून भागविण्यात येईल.
मागणी क्रमांक आर-१ “२२१०-वैद्यकिय सेवा व सार्वजनिक आरोग्य (०२) (०८) - प्राथमिक आरोग्य (२२१० ५०४१) केंद्रे (स्थानिक क्षेत्र) (अनिवार्य) ३६ - सहाय्यक अनुदाने (वेतन) लेखाशिर्ष - (२२१००२२६)