# Page 1
सामान्य रुग्णालय, मालेगाव जि.
नाशिक येथील दुरुस्ती, सुशोभिकरण व कॉक्रीटीकरण कामाच्या अंदाजपत्रक व आराखड्यांना प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः प्रशामा २०२२/प्र.क्र.१५०/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : २८ सप्टेंबर, २०२२.
वाचा : १) आरोग्य सेवा संचालनालय यांचे पत्र क्रमांक संआसे/कक्ष-३/टे ६/सारुमालेगांवसुशोवकॉक्रीटीकरण /६६१५-६१६/२२, दिनांक १९.०५.२०२२.
प्रस्तावना :
सामान्य रुग्णालय, मालेगांव जि. नाशिक येथील दुरुस्ती, सुशोभिकरण व काँक्रीटीकरण कामाच्या रु.४७३.६२ लक्ष इतक्या रकमेच्या अंदाजपत्रक व नकाशांना प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय :
२. सामान्य रुग्णालय, मालेगांव जि. नाशिक येथील दुरुस्ती, सुशोभिकरण व काँक्रीटीकरण कामाचे अंदाजपत्रक सन २०२१-२२ च्या दरसूचीवर आधारित आहे. सदर कामाच्या अंदाजपत्रकात अंतर्गत आकस्मिक खर्चासाठी ४ टक्के मजुर विम्यासाठी ०.५ टक्के तरतूद करण्यात आली आहे.
सोबत जोडण्यात आलेल्या Recapitulation sheet प्रमाणे रुपये ४७३.६२ लक्ष इतक्या रकमेच्या अंदाजपत्रक व आराखड्यांना खालील अटी व शर्तींच्या अधिन राहून या शासन निर्णयान्वये प्रशासकीय मान्यता देण्यात येत आहे :
अटी व शर्ती :
१) कामासाठी निविदा मागविण्याआधी सदर कामास मुख्य अभियंता, (विदयुत) सार्वजनिक बांधकाम विभाग यांची तांत्रिक मंजुरी घेणे आवश्यक राहील.
# Page 2
शासन निर्णय क्रमांकः प्रशामा २०२२/प्र.क्र.१५०/आरोग्य ३
२ ) सार्वजनिक बांधकाम विभाग शासन परिपत्रक दिनांक २९.१०.२०१८ अन्वये
अंदाजपत्रकातील दरसुची बाहय दर मंजुरी करणे बंधनकारक आहे.
३) बांधकामासाठी उपलब्ध होणा-या नियतव्ययामधून सदर कामास निधी उपलब्ध करुन देण्याच्या अटीच्या अधिन राहून प्रशासकीय मान्यता देण्यात येत आहे.
४) सदर कामाची वेगवेगळी निविदा न करता सर्व कामाची एकत्रित निविदा करण्यात यावी.
५) कामासाठीच्या जागेची उपलब्धता, योग्यता व जागा पुरेशी आहे किंवा नाही याबाबतची खात्री संबंधित आरोग्य संस्था प्रमुखांनी करावी.
६) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाची किंमत वाढणे शक्य असल्यास त्यासाठी आवश्यक प्रस्ताव सार्वजनिक बांधकाम विभागाच्या त्यात्या भागाच्या क्षेत्रिय अधिकाऱ्यांची मान्यता घेण्यात यावी.
७) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिकदृष्ट्या मान्यता ही सार्वजनिक बांधकाम खात्याच्या त्यात्या
क्षेत्राच्या सक्षम अधिकाऱ्यांकडून करण्यात येईल.
८) स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सार्वजनिक बांधकाम विभाग यांची राहील.
९) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही २०१३/प्र.क्र.१७७/तां.क. १ दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
१०) उपरोक्त १ ते ९ येथील अटीची पूर्तता करण्याची जबाबदारी संबंधित जिल्हा शल्य चिकित्सक व कार्यकारी अभियंता, (विदयुत) यांची राहील.
३. सामान्य रुग्णालय, मालेगांव जि. नाशिक येथील दुरुस्ती, सुशोभिकरण व काँक्रीटीकरण कामावरील खर्च मागणी क्रमांक- एच- ८, मुख्यलेखाशिर्ष "४२१०- वैद्यकीय सेवा व सार्वजनिक आरोग्य सेवा यावरील भांडवली खर्च, ०१- नागरी आरोग्य सेवा (वैद्यकीय सहाय्य)- पंचवार्षिक योजनांतर्गत योजना- इमारती, ११०- रुग्णालय व दवाखाने, (१)(अ) पंचवार्षिक योजनांतर्गत योजना- इमारती, (००) (०१) मोठी बांधकामे (४२१०००१४), ५३- मोठी बांधकामे" याखाली भागविण्यात येईल.
४. सामान्य रुग्णालय, मालेगांव जि. नाशिक येथील दुरुस्ती, सुशोभिकरण व काँक्रीटीकरण कामासाठी लागणाऱ्या रकमेची अर्थसंकल्पात तरतूद करण्याचा प्रस्ताव आयुक्त, आरोग्य सेवा, मुंबई यांनी त्वरीत शासनास सादर करावा.
५. हे आदेश शासन निर्णय, वित्त विभाग, क्रमांक - विअप्र २०१३/प्र.क्र.३०/ विनियम, दिनांक १७.०४.२०१५ सोबतच्या परिशिष्ट, भाग पहिला, उपविभाग-पाच मधील अनुक्रमांक-१, परिच्छेद
पृष्ठ ३ पैकी २
# Page 3
शासन निर्णय क्रमांकः प्रशामा २०२२/प्र.क्र.१५०/आरोग्य ३
क्रमांक- १३४ अन्वये प्रशासकीय विभागांना प्रदान करण्यात आलेल्या अधिकारान्वये अन्वये निर्गमित करण्यात येत आहे.
# Page 4