# Page 1
सातारा जिल्ह्यातील महाबळेश्वर तालुक्यातील ग्रामीण रुग्णालय चालविण्याकरीता बेल-एअर रुग्णालयास अनुदान मंजुर करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: अनुदान-२०२१/ प्र.क्र.३२ / आरोग्य-४
मंत्रालय, १० वा मजला, संकुल इमारत,
गोकूळदास तेजपाल रूग्णालय आवार, मुंबई.
तारीख : ३१ मार्च, २०२१.
वाचा : १) शासन निर्णय, सार्वजनिक आरोग्य विभाग क्र. संकिर्ण-२०१५/प्र.क्र.१२९/आरोग्य-४, दि.२७.०३.२०१८.
२) शासन निर्णय, सार्वजनिक आरोग्य विभाग क्र.संकीर्ण-२०२०/प्र.क्र.९९/आरोग्य-४, दि.१२.०६.२०२०.
३) शासन शुध्दीपत्रक, सार्वजनिक आरोग्य विभाग क्र. संकीर्ण-२०२०/प्र.क्र.९९/आरोग्य-४, दि.१६.०६.२०२०.
४) शासन निर्णय, सार्वजनिक आरोग्य विभाग क्र.पीपीपी-२०२१/प्र.क्र.३१/आरोग्य-४, दि.१७.०२.२०२१.
५) सहसंचालक, आरोग्य सेवा (अर्थसंकल्प व प्रशासन), मुंबई यांचे पत्र, क्रमांकः ससंआसे/ कक्ष-६४/सहा.अनु/ग्रारु/महाबळेश्वर/अनु मंजूरी/२४८३-८४/२०, दि.०५.०२.२०२१.
६) सहसंचालक, आरोग्य सेवा (अर्थसंकल्प व प्रशासन), मुंबई यांचे पत्र, क्रमांकः ससंआसे/ कक्ष-६४/सहा.अनु/ग्रारु /महाबळेश्वर/अनु मंजूरी/३०२५-२७/२०२१, दि.१७.०२.२०२१.
प्रस्तावना : सातारा जिल्ह्यातील महाबळेश्वर तालुक्यातील ग्रामीण रुग्णालय, प्राथमिक आरोग्य केंद्र, तळदेव व प्राथमिक आरोग्य केंद्र, तापोळा आणि तळदेव व तापोळा येथील प्राथमिक आरोग्य केंद्राच्या अंतर्गत असलेली १४ उपकेंद्रे, उपरोक्त संदर्भाधिन अनुक्रमांक २ व ३ च्या शासन निर्णय व शुध्दीपत्रकान्वये इंडियन रेड क्रॉस सोसायटी, पांचगणी (महाबळेश्वर), जि. सातारा संचलीत बेल-एअर रुग्णालय या संस्थेस दि. ३१.०३.२०२३ पर्यत चालविण्यास देण्यासाठी, मुदतवाढ देण्यास शासन मान्यता देण्यात आली आहे. सदर संस्थेने ग्रामीण रुग्णालय, महाबळेश्वर या रुग्णालयाचे माहे फेब्रुवारी, २०२० ते नोव्हेंबर, २०२० पर्यंत (१० महिने) या कालावधीचे कामकाज केला असल्याने, या कालावधीकरीता संस्थेने केलेल्या खर्चापोटी अनुदान मंजूर करण्याबाबतचा सहसंचालक, आरोग्य सेवा (अर्थसंकल्प व प्रशासन), मुंबई यांनी सादर केलेला प्रस्ताव शासनाच्या विचाराधीन होता.
यासंदर्भात पुढील प्रमाणे निर्णय घेण्यात येत आहे.
शासन निर्णय : ग्रामीण रुग्णालय महाबळेश्वर चालविण्याकरीता, इंडियन रेड क्रॉस सोसायटी, पांचगणी (महाबळेश्वर), जि. सातारा संचलित बेल-एअर रुग्णालय या संस्थेने, फेब्रुवारी, २०२० ते नोव्हेंबर, २०२० पर्यंत
# Page 2
शासन निर्णय क्रमांकः क्र. अनुदान-२०२१/प्र.क्र.३२/आरोग्य-४
(१० महिने) या कालावधीत केलेल्या खर्चापोटी संस्थेस रु.५९,६१,५५७/- इतके अनुदान अदा करण्यास मान्यता देण्यात आलेला संदर्भाधिन अनुक्रमांक ४ येथील शासन निर्णय, या शासन निर्णयान्वये रद्द करण्यात येत आहे.
२. ग्रामीण रुग्णालय महाबळेश्वर चालविण्याकरीता, इंडियन रेड क्रॉस सोसायटी, पांचगणी (महाबळेश्वर), जि. सातारा संचलित बेल-एअर रुग्णालय या संस्थेने, फेब्रुवारी, २०२० ते नोव्हेंबर, २०२० पर्यंत (१० महिने) या कालावधीत केलेल्या खर्चापोटी संस्थेस अदा करावयाच्या रु.५९,६१,५५७/- इतक्या अनुदानापैकी रु.४७,२८,०००/- (रुपये सत्तेचाळीस लाख, अठ्ठावीस हजार फक्त) इतके अनुदान संस्थेस अदा करण्यास प्रशासकीय व वित्तिय मान्यता देण्यात येत आहे. उर्वरित रु.१२,३३,५५७/- (रुपये बारा लाख, तेहतीस हजार, पाचशे सत्तावन्न फक्त) इतके अनुदान सन २०२१-२०२२ या वित्तिय वर्षामध्ये उपलब्ध करुन देण्यात येईल.
३. प्रस्तुत प्रयोजनार्थ होणारा खर्च मागणी क्र.आर-१, “२२१०-वैद्यकीय सेवा व सार्वजनिक आरोग्य, ०१ नागरी आरोग्य सेवा-विषम चिकित्सा, ११०- रुग्णालय व दवाखाने, ११० (४), मुफसल रुग्णालये व दवाखाने यांना सहाय्यक अनुदाने, (०३)(०१) अध्यापनेत्तर रुग्णालये व दवाखाने यांना सहाय्यक अनुदान (२२१० ०१७३), ३१ - सहाय्यक अनुदाने” या लेखाशिर्षाखालील सन २०२०-२१ या आर्थिक वर्षाच्या मंजूर अनुदानातून भागविण्यात यावा.
४. प्रस्तुत तरतूद सहसंचालक, आरोग्य सेवा, राज्यस्तर ( रुग्णालय), मुंबई यांनी सदर संस्थेला अदा करण्यासाठी उपसंचालक, आरोग्य सेवा पुणे मंडळ, पुणे यांना हस्तांतरीत करावी.
५. सदर शासन निर्णय वित्त विभागाचा अनौपचारिक संदर्भ क्र.१९४/२०२१/व्यय-१३, दि.२४ मार्च, २०२१ अन्वये त्या विभागाने दिलेल्या मान्यतेस अनुसरुन निर्गमित करण्यात येत आहे.
# Page 3