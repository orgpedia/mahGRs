# Page 1
उपजिल्हा रुग्णालय, साकोली जि.
भंडारा येथील श्रेणीवर्धीत १०० खाटांच्या इमारत बांधकामाचे अंदाजपत्रक व आराखड्यांना प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः प्रशामा २०१७/प्र.क्र.२७६/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : १७ मार्च, २०२०.
वाचा : १) सहसंचालक आरोग्य सेवा, रुग्णालये राज्यस्तर मुंबई यांचे पत्र क्रमांक : संआसे/कक्ष-३ /टे-६/साकोली१०० खाटा श्रेणीबांध,/३४४३९-४०/१७, दिनांक १२.१०.२०१७.
प्रस्तावना:
सन २०२०-२१ या वर्षाचा राज्याचा अर्थसंकल्प सभागृहाला सादर करतांना मा. वित्त मंत्री यांच्या अर्थसंकल्पीय भाषणामध्ये साकोली जि. भंडारा येथील उप जिल्हा रुग्णालयाचे १०० खाटाच्या रुग्णालयामध्ये रुपांतर करण्याबाबत घोषणा करण्यात आली होती. उपजिल्हा रुग्णालय, साकोली जि. भंडारा येथील ५० खाटांच्या उपजिल्हा रुग्णालयाचे १०० खाटांच्या उपजिल्हा रुग्णालयामध्ये श्रेणीवर्धन करण्यास दि. १७ जानेवार, २०१३ च्या शासन निर्णयान्वये मान्यता देण्यात आली आहे. सदर १०० खाटांच्या उपजिल्हा रुग्णालयाच्या इमारत बांधकामच्या अंदाजपत्रक व आराखडयास प्रशासकीय मान्यता देण्याचा प्रस्ताव शासनाच्या विचाराधीन होता. त्याबाबत पुढील प्रमाणे निर्णय घेण्यात आला आहे.
शासन निर्णय : २. उपजिल्हा रुग्णालय, साकोली जि. भंडारा येथील १०० खाटांच्या उपजिल्हा रुग्णालयाच्या इमारत बांधकामाचे अंदाजपत्रक कार्यकारी अभियंता, सार्वजनिक बांधकाम विभाग, भंडारा यांनी तयार केले आहे. सदर बांधकामाचे दर सन २०१६-१७ च्या दरसुचीवर आधारीत आहेत. त्यानुसार सोबत जोडण्यात आलेल्या Recapitulation Sheet नुसार रु. ६१२३.५२ लक्ष अंदाजपत्रक व आराखड्यांना खालील अटी व शर्तींच्या अधिन राहून या शासन निर्णयान्वये प्रशासकीय मान्यता देण्यात येत आहे : अटी व शर्ती :
# Page 2
शासन निर्णय क्रमांकः प्रशामा २०१७/प्र.क्र.२७६/आरोग्य ३
१) सदर कामाचे सविस्तर अंदाजपत्रक व आराखडयास संबंधित मुख्य अभियंता (विदयुत) व मुख्य अभियंता (स्थापत्य) सार्वजनिक बांधकाम विभाग यांची मान्यता घेण्यात यावी.
२) सदर कामाचे सविस्तर अंदाजपत्रक व आराखडयास संबंधित मुख्य अभियंता सार्वजनिक बांधकाम विभाग यांची मान्यता घेण्यात यावी.
३) सविस्तर अंदाजपत्रक तयार करतांना वस्तू व सेवा कर (GST) लागू असेल त्या दराने आकारण्यात यावा.
४) कामासाठी निविदा मागविण्याआधी सदर कामास सार्वजनिक बांधकाम विभागातील सक्षम अधिकाऱ्यांची तांत्रिक मंजुरी घेणे आवश्यक राहील.
५) फर्निचर व विद्युत कामांच्या तरतूदी सविस्तरपणे दर्शविण्यात याव्यात व त्याबाबतचे दर पृथकरण सादर करुन शासनास सादर करण्यात यावे.
६) बांधकाम सुरु करण्यापुर्वी सदर नकाशा वास्तुशास्त्रज्ञ, सा.बा.विभाग नाशिक यांचेकडून मंजुर करुन घ्यावे.
७) सदर कामाची निविदा काढतांना प्रत्येक कामाची स्वतंत्रपणे निविदा न काढता नमूद सर्व कामांसाठी एकच निविदा काढण्यात यावी.
८) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाची किंमत वाढणे शक्य असल्यामुळे त्यासाठी आवश्यक प्रस्ताव सार्वजनिक बांधकाम विभागाच्या त्या-त्या भागाच्या क्षेत्रिय अधिकाऱ्यांकडून करुन घ्यावेत.
९) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिकदृष्ट्या मान्यता ही सार्वजनिक बांधकाम खात्याच्या त्या-त्या क्षेत्राच्या सक्षम अधिकाऱ्यांकडून करण्यात येईल. अशी तांत्रिक मान्यता करीत असताना आरोग्य खात्याच्या त्या-त्या आरोग्य सेवा मंडळाच्या उप संचालकांच्या सहमतीने तरतुदी अंतिम करण्यात याव्यात.
१०)सदरचे काम नवीन नमुना नकाशांप्रमाणे करावयाचे झाल्यास सार्वजनिक आरोग्य विभागाने नियुक्त केलेल्या खाजगी वास्तुशास्त्रज्ञामार्फत नकाशांप्रमाणे वास्तुमांडणी आराखडा मंजूर करुन घेण्यात यावा. तसेच स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सदर नवनियुक्त वास्तुशास्त्रज्ञ व जिल्हा शल्य चिकित्सक यांची राहील. तसेच ही परवानगी मागण्यासाठीचा पत्रव्यवहार जिल्हा शल्यचिकित्सक यांच्या स्वाक्षरीने करण्यात यावा.
११) सार्वजनिक बांधकाम विभागाच्या मुख्य / उपमुख्य वास्तुशास्त्रज्ञाकडून या कामांच्या नकाशे व वास्तुमांडणी आराखड्यांना वेगळ्या मंजूरीची आवश्यकता नाही.
१२) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७/तां.क.१ दि. १० जानेवारी,२०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
१३) उपरोक्त कामे सदर रक्कमेत पूर्ण होतील यांची दक्षता घ्यावी.
पृष्ठ ३ पैकी २
# Page 3
शासन निर्णय क्रमांकः प्रशामा २०१७/प्र.क्र.२७६/आरोग्य ३
३. उपजिल्हा रुग्णालय, साकोली जि. भंडारा येथील श्रेणीवर्धीत १०० खाटांच्या इमारत बांधकामावरील खर्च मागणी क्रमांक- एच- ८, मुख्यलेखाशिर्ष "४२१० - वैद्यकीय सेवा व सार्वजनिक आरोग्य सेवा यावरील भांडवली खर्च, ०१ - नागरी आरोग्य सेवा (वैद्यकीय सहाय्य)- पंचवार्षिक योजनांतर्गत योजना- इमारती, ११०- रुग्णालय व दवाखाने, (१)(अ) पंचवार्षिक योजनांतर्गत योजना इमारती, (००)(०१) मोठी बांधकामे (४२१०००१४), ५३- मोठी बांधकामे" याखाली भागविण्यात यावा.
४. हे आदेश शासकीय इमारतीच्या बांधकामांना मंजुरी देण्याबाबत मा. मुख्य सचिव यांच्या अध्यक्षतेखालील उच्चाधिकार समितीने चक्रिय पध्दतीने दिलेल्या मान्यतेनुसार व सार्वजनिक बांधकाम विभागाचा अनौपचारीक संदर्भ क्र.३४/इमा-१ दि.१६.०३.२०२० अन्वये निर्गमित करण्यात येत आहे.
# Page 4
# Page 5