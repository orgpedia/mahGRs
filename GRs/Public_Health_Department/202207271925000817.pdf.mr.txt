# Page 1
विभागीय चौकशीबाबत...
लॅप्रोस्कोप खरेदी.
महाराष्ट्र शासन
सार्वजनिक आरोग्य विभाग
शासन आदेश क्र. राकावियो-१६११/प्र.क्र.१७१/सेवा-१
गोकुळदास तेजपाल रूग्णालय, इमारत संकुल,
८ वा मजला, लोकमान्य टिळक मार्ग,मंत्रालय, मुंबई-४०० ००१
दिनांक :- ३० ऑगस्ट, २०२२.
वाचा : १) सार्वजनिक आरोग्य विभाग, शासन आदेश क्र.राकावि-१६११/प्र.क्र.१७१/सेवा-१, दि.०३.०३.२०१२.
२) सार्वजनिक आरोग्य विभाग, शासन आदेश क्र.राकावि-१६११/प्र.क्र.१७१(१)/सेवा-१, दि.०३.०३.२०१२.
३) सार्वजनिक आरोग्य विभाग, शासन ज्ञापन क्र.राकावि-१६११/प्र.क्र.१७१(२)/सेवा-१, दि.०३.०३.२०१२.
४) सहसंचालक, वैद्यकीय शिक्षण व संशोधन, मुंबई यांचे क्र. संवैशिवसं/राकावियो/प्रलंबित देयक/ अहवाल/१०, दि.०८.०७.२०१०.
५) मेसर्स बायोमेडिकॉन सिस्टिम्स (आय) प्रा. लि. मुंबई यांचे दि. ०३.०७.२००९ रोजीचे पत्र.
६) आयुक्त, रा.का.वि.यो. मुंबई यांचे क्र. आयुक्त/राकावियो/लॅप्रोस्कोपखरेदी/का.क्र.४/२३५६२/२०१०, दि.२७.०९.२०१०.
७) आयुक्त, रा.का.वि.यो. मुंबई यांचे क्र. आयुक्त/राकावियो/लॅप्रोस्कोपखरेदी/विचौ/का.क्र.४/१४९४१/ २०१८, दि. २९.०९.२०१८.
८) संचालक (प्रशासन),राज्य कामगार विमा योजना, मुंबई यांचे क्र.आयुक्त/ राकावियो/लॅप्रास्कोप खरेदी/वि.चौ./का.क्र.४/२९८७/२०२०, दि.२४.०२.२०२०.
प्रस्तावना : वाचा येथील क्र.१,२ व ३ येथील शासन आदेश व ज्ञापनान्वये महाराष्ट्र नागरी सेवा (शिस्त व अपिल) नियम १९७९ मधील नियम १२ चा पोट-नियम (१) व (२) या व्दारे प्रदान करण्यात आलेल्या शक्तींचा वापर करुन एकूण ९ अधिकारी/कर्मचारी यांचे विरुध्द सन २००७-०८ मध्ये कांदिवली, वरळी व ठाणे या रुग्णालयांसाठी खरेदी करण्यात आलेल्या लॅप्रोस्कोप संचाच्या प्रकरणी झालेल्या अनियमिततेबाबत दोषारोप पत्रे बजावण्यात आलेली आहेत.
सदर प्रकरणातील महालेखापाल, मुंबई यांचा लेखा आक्षेप, दि.१०.०७.२०१० रोजीचा तत्कालीन संचालक (वैद्यकीय), राज्य कामगार विमा योजना, मुंबई यांचा प्राथमिक चौकशी अहवाल आणि अपचाऱ्यांचे निवेदन यांची तपासणी केली असता, लॅप्रोस्कोप संच खरेदी किंमत अदा करण्यासंदर्भातील संबंधित कर्मचारी आणि सदर संचाची तपासणी केलेले संबंधित शल्यचिकित्सक यांना जबाबदार धरणे उचित होणार नाही, असा शासनाचा निष्कर्ष आहे. त्यानुषंगाने संबंधित कर्मचाऱ्यांविरुध्द दोषारोप मागे घेण्याची बाब शासनाच्या विचाराधीन होती.
# Page 2
शासन आदेश क्रमांकः राकावियो-१६११/प्र.क्र.१७१/सेवा-१
शासन आदेश : विभागीय चौकशी नियम पुस्तिका चौथी आवृत्ती, १९९१ मधील परिच्छेद क्र.३.१४ अन्वये अपचाऱ्यांचे लेखी निवेदन व उपलब्ध पुराव्यांच्या आधारे खालील ७ अधिकारी / कर्मचाऱ्यांविरुध्द वाचा येथील क्र.१, २ व ३ च्या आदेश/ज्ञापनान्वये बजावण्यात आलेल्या दोषारोप पत्रातील सर्व बाबी मागे घेण्यास मान्यता देण्यात येत आहे. त्यामुळे खालील ७ अधिकारी/कर्मचाऱ्यांविरुध्द सदर प्रकरणातील शिस्तभंग कार्यवाही या आदेशाव्दारे बंद करण्यात येत आहे.
१) डॉ.(श्रीमती) भानु पुरूषोत्तम राठोड, तत्कालीन बधिरीकरण शास्त्रज्ञ,
२) श्री. जगदीश सुखलाल आचार्य, तत्कालीन कार्यालयीन अधिक्षक,
३) डॉ. राजेश एस. स्वामी, तत्कालीन शल्यचिकित्सक,
४) डॉ.शशिकांत गणपत काटकर, तत्कालीन उपवैद्यकीय अधिक्षक,
५) डॉ. कमल गोकुलदास मोदी, तत्कालीन शल्यचिकित्सक,
६) डॉ.राजन विष्णू पोवळे,तत्कालीन शल्यचिकित्सक,
७) डॉ.अनंत बळीरामपंत बिजवे, तत्कालीन शल्यचिकित्सक.
२. महालेखापाल, मुंबई यांचे लेखा आक्षेप व प्राथमिक चौकशी अहवाल यांच्या आधारे निविदाप्रक्रियेमध्ये प्रशासकीय स्वरुपाची अनियमितता झाल्याचे प्रथम दर्शनी दिसून येत असल्याने डॉ.बी.डी. महाजन, तत्कालीन संचालक (वैद्यकीय), रा.का.वि.यो. मुंबई व खरेदी समिती सदस्य आणि श्री. सं. बा. जाधव, तत्कालीन प्रशासन अधिकारी व खरेदी समिती सदस्य सचिव या दोन अधिकारी/कर्मचारी यांचेविरुध्द निविदा प्रक्रियेतील प्रशासकीय अनियमिततेबाबत सुधारित दोषारोप पत्राचा प्रस्ताव आयुक्त, राज्य कामगार विमा योजना, मुंबई यांनी सादर करावा.