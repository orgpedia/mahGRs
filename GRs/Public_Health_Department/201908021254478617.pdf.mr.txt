# Page 1
नव्याने स्थापित स्त्री रुग्णालय, मालेगाव करीता कार्यालय प्रमुख तसेच आहरण व संवितरण अधिकारी घोषित करणेबाबत
महाराष्ट्र शासन
सार्वजनिक आरोग्य विभाग
शासन निर्णय क्रमांकः संकीर्ण-२०१९/प्र.क्र. २२१/ आरोग्य-३
१० वा मजला, ए विंग, गोकुळदास तेजपाल रूग्णालय संकुल इमारत,
लोकमान्य टिळक मार्ग, मुंबई - ४०० ००१
तारीख: २ ऑगस्ट, २०१९
वाचा - १) सार्वजनिक आरोग्य विभाग, शासन निर्णय क्रमांकः पदनि-२०१७/प्र.क्र.२३१ / आ-३, दिनांक १६.०२.२०१८ २) आरोग्य सेवा संचालनालय यांचे क्रमांक: संआसे/कक्ष-३/टे-७स्त्री / रुग्णालय मालेगाव आ.सं.अधि/४९०६-०७/१९, दि.२५.०३.२०१९ चे पत्र
प्रस्तावना स्त्री रुग्णालय, मालेगाव या १०० खाटांच्या रूग्णालयाकरीता उपरोक्त दि. १६.०२.२०१८ रोजीच्या शासन निर्णयान्वये पदनिर्मिती करण्यात आलेली आहे. संदर्भ क्र. २ नुसार प्राप्त प्रस्तावाच्या अनुषंगाने सदर रूग्णालयाकरीता कार्यालय प्रमुख व आहरण व संवितरण अधिकारी घोषित करण्याची बाब शासनाच्या विचाराधीन होती. याबाबत शासन पुढीलप्रमाणे निर्णय घेत आहे.
शासन निर्णय स्त्री रूग्णालय, मालेगाव या १०० खाटांच्या रूग्णालयाकरीता “वैद्यकीय अधिक्षक वर्ग-१ (गट-अ)” या मंजूर पदास कार्यालय प्रमुख तसेच आहरण व संवितरण अधिकारी म्हणून या शासन निर्णयान्वये घोषित करण्यात येत आहे.
सदर शासन निर्णय १७ एप्रिल, २०१५ च्या शासन निर्णयान्वये प्रसिद्ध वित्तीय अधिकार नियम पुस्तिका नियम क्र. २ नुसार प्रशासनिक विभागाला प्रदान करण्यात आलेल्या अधिकारानुसार तसेच वित्त विभागाच्या अनौ.संदर्भ क्र.२९२/२०१९ / कोषा प्रशा-५, दि. २२.०७.२०१९ अन्वये देण्यात आलेल्या सहमतीनुसार निर्गमित करण्यात येत आहे.
# Page 2
शासन निर्णय क्रमांकः संकीर्ण-२०१९/प्र.क्र.२२१/आरोग्य-३