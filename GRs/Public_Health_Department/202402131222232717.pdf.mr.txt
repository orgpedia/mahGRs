# Page 1
राज्यातील अकोला, छ.संभाजीनगर, कोल्हापूर,
लातूर, ठाणे, नागपूर, नाशिक, पुणे या आरोग्य
परिमंडळामध्ये प्रत्येकी १ डायग्नोस्टिक कॅन्सर व्हॅन
खरेदी करण्यासाठी लेखाशीर्ष २२१०१०५३ खाली
५१-मोटार वाहने या उद्दिष्ट्टांतर्गत निधी वितरीत
करुन खर्च करण्यास मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः पुरमा-२०२३/प्र.क्र.१८६/आरोग्य-४
१० वा मजला, गोकुळादास तेजपाल रूग्णालय संकूल इमारत,
नवीन मंत्रालय, मुंबई - ४००००१.
दिनांक : २३ फेब्रुवारी, २०२४
वाचा :-
१)शासन परिपत्रक, वित्त विभाग, क्र.पूरक-२०२३/प्र.क्र.९४/अर्थ-३, दिनांक १९.१२.२०२३
२)शासन निर्णय, सार्वजनिक आरोग्य विभाग, क्र.प्रशामा-२०२३/प्र.क्र.३५२/आरोग्य-४, दिनांक
०२.०१.२०२४.
३)सहसंचालक, आरोग्य सेवा (असंसर्गजन्य रोग), मुंबई यांचे पत्र क्र.आसेआ/Cancer Van/पुरवणी मागणी/१६१४०-४२/२२, दिनांक ०९.०६.२०२२
प्रस्तावना:-
सन २०२३-२४ या वर्षामध्ये राज्यातील अकोला, छ.संभाजीनगर, कोल्हापूर, लातूर,
ठाणे, नागपूर, नाशिक, पुणे या ८ परिमंडळामध्ये प्रत्येकी १ अशी ८ डायग्नोस्टिक कॅन्सर व्हॅन खरेदी
करण्यासाठी दिनांक ०२.०१.२०२४ रोजी प्रशासकीय मान्यता दिली आहे. या प्रयोजनासाठी
अर्थसंकल्पित १०० टक्के रक्कम अर्थसंकल्पिय वितरण प्रणालीवर उपलब्ध करुन देण्याची विनंती वित्त
विभागास करण्यात आली होती. या संदर्भात वित्त विभागाने दिलेल्या मान्यतेनुसार निधी अर्थसंकल्पीय
वितरण प्रणालीवर (BEAMS) वितरीत करुन खर्च करण्यास मान्यता देण्याची बाब शासनाच्या
विचाराधीन आहे.
शासन निर्णय :-
सन २०२३-२४ या वर्षामध्ये राज्यातील अकोला, छ.संभाजीनगर, कोल्हापूर, लातूर, ठाणे,
नागपूर, नाशिक, पुणे या ८ परिमंडळामध्ये प्रत्येकी १ अशी ८ डायग्नोस्टिक कॅन्सर व्हॅन खरेदी
करण्यासाठी लेखाशीर्ष २२१०१०५३ खाली ५१-मोटार वाहने या उद्दिष्ट्टांतर्गत मूळ अर्थसंकल्पिय
तरतूदीच्या ७० टक्के (रु.७.०० लक्ष) + डिसेंबर, २०२३ च्या हिवाळी अधिवेशनामध्ये मंजूर पुरवणी
मागणीच्या १०० टक्के रु.८००.०० लक्ष असा एकूण रु.८०७.०० लक्ष (अक्षरी रुपये आठ कोटी सात लक्ष
फक्त) इतका निधी अर्थसंकल्पीय वितरण प्रणालीवर (BEAMS) वितरीत करुन खर्च करण्यास मान्यता
देण्यात येत आहे.
# Page 2
शासन ननर्णय क्रमांकः पुरमा-२०२३/प्र.क्र.१८६/आरोग्य-४
०२. तसेच सदर खरेदी नियमानुसार व आवश्यकते प्रमाणे आहे हे सुनिश्चित करण्याची व
संनियंत्रण करण्याची संपूर्ण जबाबदारी, आयुक्त, आरोग्य सेवा आयुक्तालय, मुंबई व उपसंचालक,
आरोग्य सेवा (परिवहन), पुणे यांची राहील.
०३. कोषागारातुन निधी आहरीत करुन संवितरीत करण्यासाठी “उपसंचालक, आरोग्य सेवा
(परिवहन), पुणे” यांना “आहंरण व संवितरण” म्हणून प्राधिकृत करण्यात येत आहे.
०४. सदर रकमेचा विनियोग शासन निर्णय, उद्योग, ऊर्जा व कामगार विभाग, दिनांक १
डिसेंबर, २०१६ मधील तरतूदीनुसार आवश्यक तेथे करावयाच्या खरेदीबाबत प्रशासकीय मान्यता
घेण्यात यावी.
०५. महाराष्ट्र अर्थसंकल्प नियम पुस्तिका (भाग-१) १९७७ मधील परिच्छेद १४२ अन्वये
प्रशासकीय विभागांना प्रदान केलेल्या अधिकारानुसार, तसेच, वित्त विभागाच्या दि.१२.०४.२०२३ व
दि.०२.०१.२०२४ च्या परिपत्रकान्वये देण्यात आलेल्या मान्यतेनुसार आणि अनौपचारिक संदर्भ
क्र.३७/व्यय-१३, दिनांक १५.०१.२०२३ अन्वये प्राप्त झालेल्या सहमतीने निर्गमित करण्यात येत आहेत.
-------------------------------------------------------------------------------
| ०६. सदर शासन निर्णय महाराष्ट्र शासनाच्या www.maharashtra.gov.in या संकेत |
| स्थळावर उपलब्ध करण्यात आला असून त्याचा संकेताक २०२४०२१३१२२२२३२७१७ असा आहे. हा |
| शासन निर्णय डिजीटल स्वाक्षरीने साक्षांकित करुन काढण्यात येत आहे. |
-------------------------------------------------------------------------------
महाराष्ट्राचे राज्यपाल यांच्या आदेशानुसार व नावाने,
( नीलम संगवई )
अवर सचिव, महाराष्ट्र शासन
प्रत:-
१)महालेखापाल, महाराष्ट्र-१ (लेखापरीक्षण/लेखा अनुज्ञेयता),मुंबई /नागपूर.
२)आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई.
३)सह संचालक, आरोग्य सेवा, (खरेदी कक्ष),आरोग्य सेवा संचालनालय मुंबई.
४)सह संचालक, आरोग्य सेवा, (अर्थ व प्रशासन),आरोग्य सेवा संचालनालय मुंबई.
५)सहसंचालक, आरोग्य सेवा (परिवहन), पुणे.
६)वित्त विभाग (व्यय-१३/अर्थ-९), मंत्रालय, मुंबई.
७)सार्वजनिक आरोग्य विभाग (अर्थसंकल्प कार्यासन), मंत्रालय, मुंबई.
८)अधिदान व लेखाधिकारी, मुंबई.
९)निवासी लेखा परीक्षा अधिकारी,मुंबई.
१०)निवडनस्ती (आरोग्य-८)
पृष्ठ २ पैकी २