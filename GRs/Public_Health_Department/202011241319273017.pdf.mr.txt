# Page 1
२०२०११२४१३१९२७३०१७ राष्ट्रीय रक्त धोरण व्यवस्थितरित्या राबविणेबाबत.
शासकीय रक्तपेढ्यांमध्ये रक्त व रक्तघटक रुग्णांना मोफत पुरविण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: रारसे-२०२०/प्र.क्र.६९६/आरोग्य- ५
गो. ते. रुग्णालय संकुल इमारत,
१० वा मजला, मंत्रालय, मुंबई ४०० ००१.
तारीख: ११ डिसेंबर, २०२०
वाचा :
१) शासन परिपत्रक क्र. रारसे-२०१३/प्र.क्र.२२४/आ-५ दिनांक १८ जून, २०१४ २) शासन परिपत्रक क्र २७ दिनांक ५-आ/१४६.क्र.प्र/२०१५-रारसे . एप्रिल२०१५,
प्रस्तावना :
राज्यात सार्वजनिक आरोग्य विभागात एकूण ३४ रक्त पेढ्या कार्यरत आहेत व या रक्तपेढ्यांमार्फत प्रतिवर्षी सुमारे १.५ लक्ष रक्त पिशव्या संकलित करुन गरजू रुग्णांना रक्त पुरवठा करण्यात येतो. या संदर्भात शासनाने दि. २७ एप्रिल २०१५ च्या परिपत्रकानुसार रक्त पिशव्यांसाठी सेवा शुल्क दर निश्चित करण्यात आलेले आहेत. सद्या देशात उद्भवलेल्या कोविड १९ महामारीमुळे सर्व सामान्य जनतेची सोय तसेच सर्वसामान्य रुग्णांची गरज व सोय लक्षात घेता सार्वजनिक आरोग्य विभागाच्या तसेच वैद्यकीय शिक्षण व औषधी द्रव्ये विभागाच्या वैद्यकीय महाविद्यालय सलंग्न शासकीय रुग्णालयांमध्ये भरती असणाऱ्या रुग्णांना रक्तपेढीतील रक्त पिशव्या व रक्त घटक मोफत उपलब्ध करुन देण्याची बाब शासनाच्या विचाराधीन होती त्यानुसार शासन खालील प्रमाणे निर्णय घेत आहे.
शासन निर्णय :
वर्ष २०२०-२१ साठी सार्वजनिक आरोग्य विभाग तसेच वैद्यकीय शिक्षण व औषधी द्रव्ये विभागाच्या वैद्यकीय महाविद्यालय सलंग्न शासकीय रुग्णालयात भरती असणाऱ्या रुग्णांवर रक्तपेढीतील रक्त पिशव्या व रक्त घटक मोफत उपलब्ध करुन देण्यात येतील. याबाबीवर होणारा खर्च हा राष्ट्रीय आरोग्य अभियान अंतर्गत सन २०२०-२१ च्या प्रकल्प अंमलबजावणी आराखड्यामध्ये (PIP) या बाबीसाठी प्राप्त झालेल्या निधीमधून भागविण्यात यावा. सदर आदेश तात्काळ अंमलात येतील.
# Page 2