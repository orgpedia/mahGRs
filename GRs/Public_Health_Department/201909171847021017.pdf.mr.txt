# Page 1
महाराष्ट्र वैद्यकीय व आरोग्य सेवा, गट-अ मधील जिल्हा शल्य चिकित्सक संवर्गातील बदल्या / पदस्थापना
महाराष्ट्र शासन
सार्वजनिक आरोग्य विभाग
शासन आदेश क्रमांकः बदली-२०१९/प्र.क्र. २७० / सेवा-२
गो.ते.रुग्णालय इमारत,१० मजला, ए विंग,
मंत्रालय, मुंबई -४०० ००१
तारीख: १७ सप्टेंबर, २०१९
प्रस्तावना :
डॉ. एस. आर. लोणीकर, वैद्यकीय अधीक्षक, उपजिल्हा रुग्णालय, कळमनुरी, जि. हिंगोली यांच्या कार्यपध्दतीबाबत मा. लोकप्रतिनिधी तसेच कर्मचारी व स्थानिक जनतेने निवेदने सादर केली होती. सदर निवेदनाच्या अनुषंगाने सविस्तर चौकशी करण्याकरीता जिल्हा शल्यचिकित्सक, जिल्हा रुग्णालय, हिंगोली यांनी त्रिसदस्यीय चौकशी समिती नेमली होती. सदर त्रिसदस्यीय चौकशी समितीने चौकशी अहवाल सादर केला.
त्याअनुषंगाने आरोग्य सेवा संचालनालय, मुंबई यांनी खालीलबाबी निदर्शनास आणल्या आहेत. :
(१) जिल्हा शल्य चिकित्सक, जिल्हा रुग्णालय, हिंगोली यांनी डॉ. लोणीकर यांचेविरुध्दच्या तक्रारीच्या अनुषंगाने त्रिसदस्यीय चौकशी समिती नेमली होती. सदर समितीने सविस्तर चौकशी करुन डॉ. लोणीकर यांची बदली प्रस्तावित करण्याबाबत अभिप्राय दिले आहेत.
(२) हिंगोली जिल्हयात महाराष्ट्र विधानमंडळ अंदाज समितीच्या दौऱ्याच्यावेळी डॉ. लोणीकर गैरहजर असल्याचे आढळून आले.
(३) राष्ट्रीय बाल स्वास्थ्य मिशन मधील वैद्यकीय अधिकारी व उपजिल्हा रुग्णालय, कळमनुरी येथील कर्मचाऱ्यांनी डॉ. लोणीकर यांच्या विरुध्द तक्रारी केलेल्या आहेत.
(४) डॉ. लोणीकर यांच्या विरुध्दच्या तक्रारीबाबत कार्यवाही न झाल्याने उपोषण करण्यात आले.
उपोषणकर्त्यानी डॉ. लोणीकर यांची बदली प्रस्तावित करुन त्यांना रजेवर पाठवावे अशी मागणी जिल्हा शल्यचिकित्सक, हिंगोली यांचेकडे केली आहे.
(५) डॉ. लोणीकर यांचेविरुध्दच्या विविध तक्रारी व त्रिसदस्यीय चौकशी समितीच्या अहवालानुसार डॉ. लोणीकर यांची बदली करण्याबाबत शिफारस आरोग्य सेवा संचालनालयाने केली आहे.
उपरोक्त बाबी विचारात घेऊन आरोग्य सेवा संचालनालयाने दि.२२.८२०१९ च्या पत्रान्वये डॉ. लोणीकर, वैद्यकीय अधीक्षक, उपजिल्हा रुग्णालय, कळमनुरी, जि. हिंगोली येथील कामकाजासंबंधी कर्मचाऱ्यांमध्ये असंतोष व जनक्षोभ होत असल्याच्या गंभीर तक्रारी प्राप्त झाल्याने या संदर्भात त्रिसदस्यीय समितीने केलेल्या शिफारशीनुसार व तद्नुषंगाने जिल्हा शल्य चिकित्सक, सामान्य रुग्णालय, हिंगोली
# Page 2
शासन आदेश क्रमांकः बदली-२०१९/प्र.क्र.२७०/सेवा -२
यांनी दि.२४.७.२०१९ रोजी केलेल्या शिफारशीनुसार डॉ. लोणीकर यांची हिंगोली जिल्ह्याबाहेर बदली करण्याबाबत शिफारस केली आहे.
शासन आदेश - आरोग्य सेवा संचालनालयाची शिफारस व उक्त बाबी विचारात घेता, महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील कलम ४ (४) (दोन) व ४ (५) मधील तरतुदीनुसार महाराष्ट्र वैद्यकीय व आरोग्य सेवा, गट- सुधारित वेतन मॅट्रीक्समधील वेतन स्तर S-२३:६७७०० - २०८७०० मधील जिल्हा शल्यचिकित्सक संवर्गातील डॉ. एस. आर.
लोणीकर, वैद्यकीय अधीक्षक, उपजिल्हा रुग्णालय, कळमनुरी, जि. हिंगोली यांची खालीलप्रमाणे प्रशासकीय कारणास्तव बदलीने पदस्थापना करण्यात येत आहे:
-------------------------------------------------------------------------------------------------------------------------------------------------------------------------
|  | अ.क्र. |  |  | अधिकाऱ्याचे नांव व सध्याची पदस्थापना |  |  | बदलीने पदस्थापना |  |
| १ | डॉ. एस. आर. लोणीकर, वैद्यकीय अधीक्षक, उपजिल्हा रुग्णालय, कळमनुरी, जि. हिंगोली | वैद्यकीय अधीक्षक, उपजिल्हा रुग्णालय, सेलू, जि. परभणी ( रिक्त पदी) (प्रशासकीय कारणास्तव) |
-------------------------------------------------------------------------------------------------------------------------------------------------------------------------
२. बदली करण्यात आलेल्या अधिकाऱ्यास त्यांच्या नवीन पदस्थापनेच्या ठिकाणी हजर होण्याकरिता तात्काळ कार्यमुक्त करण्यात यावे आणि संबंधित अधिकाऱ्याने त्यांना दिलेल्या पदस्थापनेच्या ठिकाणी त्वरीत हजर होऊन त्याबाबतचा अहवाल आयुक्त, आरोग्य सेवा, आरोग्य सेवा संचालनालय, मुंबई यांना व शासनास सादर करावा.
३. बदली झालेल्या अधिकाऱ्यांना कोणत्याही प्रकारची रजा मंजूर करण्यात येऊ नये, अन्यथा रजा मंजूर करणाऱ्या सक्षम प्राधिकाऱ्याविरुध्द शिस्तभंगविषयक कारवाई करण्यात येईल.
४. बदली झालेल्या अधिकाऱ्यांनी त्यांना कार्यमुक्त केल्यानंतर, अनुज्ञेय पदग्रहण अवधीत नवीन पदस्थापनेवर रुजू व्हावे, सदरील कालमर्यादेचे पालन न झाल्यास आणि पदस्थापनेच्या ठिकाणी हजर न होता परस्पर गैरहजर राहील्यास तयाबाबतची अनुपस्थिती “अनधिकृत अनुपस्थिती” म्हणून समजण्यात येईल व पर्यायाने त्यांच्या सेवेत खंड होईल याची जाणीव सर्व संबंधितांना करुन देण्यात येत आहे.
५. पदस्थापनेच्या ठिकाणी हजर न झाल्यास त्यांचेविरुध्द संचालनालयाने वेळीच प्रशासकीय कारवाई सुरु करावी व आवश्यकतेनुसार प्रस्ताव शासनाच्या मान्यतेसाठी सादर करावा. या प्रकरणी वेळोवेळी शासनास अवगत करावे व अनुपालन अहवाल शासनास विहित कालमर्यादेत सादर करावा.
६. बदलीच्या आदेशात बदल करुन घेण्यासाठी संबंधितांचे प्रत्यक्ष वा अप्रत्यक्ष दबाव आणण्याचा प्रयत्न केल्यास ते शिस्तभंग विषयक कारवाई करण्यास पात्र ठरतील.
७. सदर आदेश तात्काळ अंमलात येतील.
पुष्ठ ३ पैकी २
# Page 3
शासन आदेश क्रमांकः बदली-२०१९/प्र.क्र.२७०/सेवा -२