# Page 1
मानसिक आरोग्य अधिनियम-२०१७ अंतर्गत राज्य मानसिक आरोग्य प्राधिकरणावर नवीन अशासकीय सदस्य नियुक्त करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः संकिर्ण-२०२२/प्र.क्र.२२०/आरोग्य ३अ
गो.ते. रुग्णालय संकुल, दहावा मजला, संकुल इमारत
मंत्रालय, मुंबई ४००००१
दिनांक : २६ ऑगस्ट, २०२२
वाचा : १) शासन अधिसूचना दिनांक २० ऑक्टोबर, २०१८ २) सार्वजनिक आरोग्य विभाग, शासन निर्णय क्रमांकः माआप्रा-२०१८/प्र.क्र.३३२/आरोग्य ३अ, दिनांक २३ ऑक्टोबर, २०१८
३) शासन आदेश क्रमांकः माआप्रा-२०१८/प्र.क्र.३३२/आरोग्य ३अ, दिनांक २२ जानेवारी, २०२१
४) सहसंचालक (असंसर्गजन्य रोग), आरोग्य सेवा, मुंबई यांचे पत्र क्रमांक. संआसे/मा.आ./टे १//निकाल/शा.नि./२२/१४४७-५०, दिनांक २३ ऑगस्ट, २०२२
प्रस्तावना : केंद्र शासनाने मानसिक आरोग्य अधिनियम, २०१७ लागू केला असून त्याअंतर्गत
संदर्भाधीन अनुक्रमांक १ येथील दिनांक २० ऑक्टोबर, २०१८च्या अधिसूचनेनुसार राज्यामध्ये " राज्य
मानसिक आरोग्य प्राधिकरण " गठीत करण्यात आले आहे. तसेच संदर्भाधीन अनुक्रमांक २ येथील
दिनांक २३ ऑक्टोबर, २०१८ च्या शासन निर्णयानुसार, राज्य मानसिक आरोग्य प्राधिकरणावर
नामनिर्देशित सदस्यांची नियुक्ती करण्यात आली आहे. सदर राज्य मानसिक आरोग्य प्राधिकरणाची
मुदत ०३ वर्षाकरीता होती. सदर मुदत संपल्याने नवीन सदस्याची नेमणूक करण्याकरीता
जाहिरातीद्वारे प्राप्त झालेल्या अर्जांमधून अशासकीय सदस्याची निवड करण्यासाठी केंद्र शासनाच्या
आरोग्य व कुटुंब कल्याण मंत्रालय, नवी दिल्ली यांच्या दिनांक २९ मे, २०१८ च्या अधिसूचनेतील कलम
७ नुसार, मा. अध्यक्ष, राज्य मानसिक आरोग्य प्राधिकरण तथा मा. अपर मुख्य सचिव, सार्वजनिक
आरोग्य यांच्या अध्यक्षतेखाली समिती दिनांक २२ जानेवारी, २०२१ च्या शासन आदेशान्वये गठित
# Page 2
शासन निर्णय क्रमांकः संकिर्ण-२०२२/प्र.क्र.२२०/आरोग्य ३अ
करण्यात आली होती. सदर समितीद्वारे अशासकीय सदस्याची मुलाखतीद्वारे निवड करण्याकरीता
पात्र उमेदवारांची दिनांक २१.०७.२०२२ रोजी मुलाखत पार पाडली. सदर प्राधिकरणावर अशासकीय
सदस्याची नियुक्ती करण्याची बाब शासनाच्या विचाराधीन होती. याबाबत पुढील प्रमाणे निर्णय घेण्यात
येत आहे.
शासन निर्णय : मानसिक आरोग्य अधिनियम-२०१७ च्या खंड ४६ (१) नुसार गठित करण्यात आलेल्या राज्य मानसिक आरोग्य प्राधिकरणावर शासनाद्वारे पुढील सदस्यांचे नामनिर्देशन करण्यात येत आहे.
-----------------------------------------------------------------------------------------------------------------------------------------
| अ.क्र. | अर्हता/निकष | नामनिर्देशित सदस्य |
| १. | शासन नामनिर्देशित –मानसिक आरोग्य क्षेत्रामध्ये १५ वर्षे अनुभव असलेले मानसिक सामाजिक कार्यकर्ता | डॉ. रोनी जॉर्ज |
| २. | शासन नामनिर्देशित मानसिक आरोग्य क्षेत्रामध्ये किमान १५ वर्षे अनुभव असलेले एक वैद्यकीय मानसशास्त्रज्ञ | डॉ. तस्नीम राजा |
| ३. | शासन नामनिर्देशित मानसिक आजार क्षेत्रामध्ये किमान १५ वर्षे अनुभव असलेले एक मानसिक आरोग्य परिचारीका | डॉ. निलम बनसोडे |
| ४. | शासन नामनिर्देशित - ज्यांना मानसिक आजार झाला आहे किंवा झाला होता. अशा व्यक्तींचे प्रतिनिधित्व करणारे दोन व्यक्ती | डॉ. रिचा शेटे |
| ५. | शासन नामनिर्देशित मानसिक आजार असलेल्या व्यक्तीची काळजी घेणाऱ्या व्यक्ती/संस्था प्रतिनिधित्व करणारे दोन व्यक्ती | श्रीमती जॉय मोन्टेरिओ |
| ६. | शासन नामनिर्देशित- मनोरुग्णांना सेवा देणारी अशासकीय संस्थांचे प्रतिनिधीत्व करणा-या दोन व्यक्ती | श्रीमती परवीन शेख श्री. असिम सरोदे |
-----------------------------------------------------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांकः संकिर्ण-२०२२/प्र.क्र.२२०/आरोग्य ३अ
२. सदरहू नामनिर्देशित सदस्यांचा कार्यकाळ हा शासन निर्णय निर्गमित झाल्यापासून ०३ वर्षासाठी अथवा त्यांच्या वयाची ७० वर्ष यापैकी जे अगोदर घडेल इतके असेल.
३. सदर प्राधिकरणावरील अशासकीय सदस्यांना शासनाच्या नियमानुसार बैठक भत्ता, प्रवास भत्ता व अन्य भत्ते अनुज्ञेय राहतील.