# Page 1
निलेखित वाहनांच्या ऐवजी नविन वाहन खरेदी
करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः वाहन-२०२५/ प्र.क्र.४५६/ रूशआ-१ (ई.क्र. १४७८५६३ )
०८ वा मजला, गोकूळदास तेजपाल रूग्णालय आवार,
नवीन मंत्रालय , मुंबई-४०० ००१.
दिनांक : १५ डिसेंबर, २०२५.
वाचा :-
१)शासन निर्णय ,वित्त विभाग क्र.वाहन २०२४/प्र.क्र.११/ विनियम दि. ०२.०२.२०२४
२)शासन निर्णय ,वित्त विभाग क्र.वाहन २०२५/प्र.क्र.१९/ विनियम दि. १७.०९.२०२५
३) सेवा व्यवस्थापक, विभागीय कार्यशाळा, आरोग्य सेवा, (परिवहन), पुणे -१ याचे निलेखन
आदेश दि. ११.०७.२०२५.
४)उपसंचालक, आरोग्य सेवा (परिवहन), पुणे यांचे पत्र क्र. : आसेप/कक्ष-११८ -III/मा. मंत्री
महोदय, नवीन वाहन खरेदी/प्रशासकीय मान्यता प्रस्ताव /१०७१२-१३/२०२५,
दि.१८.०८.२०२५ दि. २१.०८.२०२५ व दि. २२.०८.२०२५ दि.१३.११.२०२५
प्रस्तावना :-
उपसंचालक, आरोग्य सेवा (परिवहन), यांच्याकडील खालील तक्त्यात नमुद करण्यात
आलेल्या संदर्भाधीन क्र. ३ येथील आदेशान्वये निलेखित वाहनांऐवजी मा. मंत्री (सा.आ. वि. ) यांचे करिता
वाहन खरेदी करण्याचा उपसंचालक (परिवहन), पुणे यांचा प्रस्ताव संदर्भाधीन क्र. ४ अन्वये प्राप्त झाला असून
सदर निलेखित वाहना संबंधीत माहिती खालील प्रमाणे आहे:-
----------------------------------------------------
| अ.क्र. | मॉडेल | Mgf year | निलेखित केल्याचा आदेश दिनांक |
| १ | MH ०१ SA ७७९९ HONDA CITY | २००५ | ११.०७.२०२५ |
----------------------------------------------------
शासकीय व इतर कार्यालयामध्ये वाहनांच्या वापरासंबधी निलेखित वाहनाऐवजी नवीन वाहनांच्या
खरेदीबाबतची प्रक्रिया सुलभ होण्याच्या दृष्ट्टीकोनातून शासनाने शासन निर्णय , वित्त विभाग क्र.वाहन
२०२४/प्र.क्र.११/ विनियम दि. ०२.०२.२०२४ मधील तरतुदीनुसार निलेखित वाहनांच्या बदली त्याच प्रकारचे
वाहन खरेदी करण्याच्या प्रवेशकरासहीतच्या खर्चास मंजुरी देण्यास राज्यस्तरीय वाहन आढावा समितीच्या
मान्यतेने खरेदी करता येईल. वरील परिस्थितीत उक्त तक्त्यात नमूद निलेखित वाहनाऐवजी टोयोटो इनोव्हा
क्रेस्टा २.४ झेड एक्स (एमटी) ७ एस या वाहन उत्पादक कंपनीचे वाहन खरेदी करण्यास लागणाऱ्या
रू.२४,६४,५४५ /- (एकूण अक्षरी रूपये चोवीस लक्ष चौसष्ट्ठ हजार पाचशे पंचेचाळीस फक्त) इतक्या रक्कमेस
परवानगी देण्याची बाब शासनाच्या विचाराधीन होती. यासंदर्भात पुढीलप्रमाणे निर्णय घेण्यात येत आहे.
# Page 2
शासन निर्णय क्रमांकःवाहन-२०२५/ प्र.क्र.४५६/ रूशआ-१ (ई.क्र १४७८५६३)
शासन निर्णय :-
वित्त विभागाच्या वाचा क्र-१ दि. ०२.०२.२०२४ च्या शासन निर्णयानुसार मा. कॅबिनेट मंत्री
(सार्वजनिक आरोग्य व कुटुंब कल्याण) महोदयाकरिता रू. २५ लक्ष मर्यादेत उक्त तक्त्यात नमूद निलेखित
वाहनांऐवजी टोयोटो इनोव्हा क्रेस्टा २.४ झेड एक्स (एमटी) ७ एस वाहन खरेदी करण्यास लागणाऱ्या
रू.२४,६४,५४५ /- (एकूण अक्षरी रूपये चोवीस लक्ष चौसष्ट्ठ हजार पाचशे पंचेचाळीस फक्त) रक्कमेच्या वाहन
खरेदी करण्यास शासनाची मंजूरी देण्यात येत आहे.
२. सदर मंजुरी खालील अटी व शर्तीच्या अधीन राहून देण्यात येत आहे :-
१)शासन निर्णय क्रमांक, वित्त विभाग क्रमांक वाहन २०२४ /प्र.क्र. ११/ विनियम दि. ०२.०२.२०२४ व
वाहन २०२५ /प्र.क्र. १९/ विनियम दि. १७.०९.२०२५ मधील तसेच, या आदेशात वेळोवेळी केलेल्या
सुधारणा/तरतुदींचे पालन करणे आवश्यक राहील.
२) उद्योग उर्जा व कामगार विभाग, शासन निर्णय दि. ०१ डिसेंबर, २०१६ अन्वये शासकीय विभागांनी
करावयाच्या कार्यालयारी खरेदीसाठीच्या कार्यपध्दतीची सुधारीत नियमपुस्तिका प्रसिध्द केली
आहे. त्याचप्रमाणे शासन निर्णय क्रमांक संकीर्ण -२०१६ /प्र.क्र. २१५/ उद्योग-४, दि.
२४.०८.२०१७ अन्वये गव्हर्नमेंट ई- माकेटप्लेस (GeM) पोर्टलच्या कार्यपध्दतीचे धोरण राज्य
शासनाने वस्तू व सेवा खरेदीसाठी अंमलात आणले आहे. त्यानुसार तसेच , या आदेशात वेळोवेळी
केलेल्या सुधारणा/तरतुदींचे पालन करणे आवश्यक राहील.
३)सार्वजनिक आरोग्य विभाग (खुद्द) चा वाहन आढावा लवकरात लवकर अंतिम करणे आवश्यक
राहील.
४)नवीन वाहन खरेदीची प्रक्रिया पुर्ण होताच प्रस्तावित निलेखित वाहनाची विहित पध्दतीने
विल्हेवाट लावणे आवश्यक राहील.
५)सदर वाहन खरेदी बाबतची कार्यवाही उपसंचालक, आरोग्य सेवा (परिवहन ), पुणे या कार्यालयाने
करावी.
६)खर्च विहित कार्यपध्दतीने करावा.
७)उपरोक्त अटी व शर्ती बरोबरच सदर खरेदी करताना राज्य शासनाची कार्य नियमावली, वित्तीय
नियमावली, अर्थसंकल्पीय नियमपुस्तिकेतील तरतुदी व सर्व अटी व शर्तीचे पालन करण्याची
जबाबदारी संबंधित अधिकाऱ्याची राहील.
३. सदर वाहन खरेदी करण्यास लागणारा खर्च २२५१ सार्वजनिक आरोग्य विभाग (अनिवार्य) ०९०-
सचिवालय, (०१) मंत्रालय (०१) (०१) सार्वजनिक आरोग्य विभाग (२२५१०४१८) अंतर्गत १३-कार्यालयीन
पृष्ठ ३ पैकी २
# Page 3
शासन निर्णय क्रमांकःवाहन-२०२५/ प्र.क्र.४५६/ रूशआ-१ (ई.क्र १४७८५६३)
खर्च या उद्दिष्ट्टाखाली सन २०२५-२६ या आर्थिक वर्षासाठी पुरवणी मागणीद्वारे उपलब्ध होणाऱ्या अनुदानातून
भागविण्यात यावा.
४. सदर शासन निर्णय, वित्त विभागाचा शासन निर्णय क्रमांक-विअप्र २०१३/प्र.क्र.३०/२०१३/
विनियम, भाग-२, दिनांक १७ एप्रिल, २०१५, मधील अ.क्र. १९- ब नियम ६९ नुसार जुन्या शासकीय वाहनाच्या
बदली नवीन वाहन खरेदी करण्याचे राज्यस्तरीय वाहन आढावा समितीस पुर्ण अधिकार प्रदान करण्यात
आलेले आहेत. उपरोक्त प्रस्तावास राज्यस्तरीय वाहन आढावा समितीने मान्यता दिलेली आहे.
५. सदर शासन निर्णय हा वित्त विभागाचे अनौपचारिक संदर्भ क्र. ६९६/२०२५/ व्यय-१३,
दि. ३०.१०.२०२५ अन्वये प्राप्त झालेल्या सहमतीने निर्गमित करण्यात येत आहे.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध