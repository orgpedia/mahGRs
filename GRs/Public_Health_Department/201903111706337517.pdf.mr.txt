# Page 1
नौरोसजी वाडिया मॅटर्निटी हॉस्पिटल, परळ, मुंबई यांना देण्यात येत असलेल्या सहाय्यक अनुदानाच्या सुत्रात बदल करण्यासाठी समिती गठीत करण्याबाबत..
महाराष्ट्र शासन
सार्वजनिक आरोग्य विभाग
शासन निर्णय क्रमांक: अनुदान-२०१८/प्र.क्र.४५९/राकावि-२
गोकूळदास तेजपाल रुग्णालय आवार, १० वा मजला
मंत्रालय, मुंबई - ४००००१.
दिनांक : ०८ मार्च, २०१९.
प्रस्तावना - तत्कालीन मुंबई सरकार, मुंबई महानगरपालि व श्री.वाडीया यांच्यामध्ये दिनांक२७.०७.१९२६ रोजी यांच्यामध्ये ट्रस्ट डिड करार करण्यात आलेला आहे. नौरोसजी वाडिया रुग्णालयाचे मोठ्या प्रमाणात विस्तारीकरण करण्यात आल्यामुळे सदर रुग्णालयाच्या खर्चात मोठ्या प्रमाणात वाढ झाल्यामुळे त्याचा भार मुंबई महानगरपालिका व शासनावर मोठ्या प्रमाणात पडत आहे.
त्यामुळे नौरोसजी वाडिया मॅटर्निटी हॉस्पिटलला देण्यात यावयाच्या सहाय्यक अनुदानाच्या सुत्रात व नौरोसजी वाडिया रुग्णालयांशी असलेल्या करारामध्ये बदल करण्याची बाब शासनाच्या विचाराधीन होती.
शासन निर्णय वरील वस्तुस्थितीच्या अनुषंगाने सन १९२६ मध्ये तत्कालीन मुंबई सरकार, मुंबई महानगरपालिका व श्री. वाडीया यांच्यामध्ये झालेल्या कराराचा सर्वांकष आढावा घेण्यासाठी तसेच वाडिया मॅटर्निटी हॉस्पिटलला देण्यात येणाऱ्या सहाय्यक अनुदानाच्या सुत्रात बदल करण्यासाठी पुढीलप्रमाणे समिती गठीत करण्यात येत आहे.
१) आयुक्त, मुंबई महानगरपालिका समिती अध्यक्ष २) अप्पर मुख्य सचिव / प्रधान सचिव, वित्त विभागं : सदस्य ३) प्रधान सचिव, सार्वजनिक आरोग्य विभाग : सदस्य ४) सह सचिव / उप सचिव, विधी व न्याय विभाग : सदस्य ५) सह संचालक (अर्थ व प्रशासन), आरोग्य सेवा, मुंबई : सदस्य ६) अधिष्ठाता, के.ई.एम.रुग्णालय, परेल, मुंबई : सदस्य ७) उप संचालक, आरोग्य सेवा, मुंबई मंडळ, ठाणे : सदस्य सचिव
# Page 2
शासन निर्णय क्रमांकः अनुदान-२०१८/प्र.क्र.४५९/राकावि-२
२. सदर समितीची कार्यकक्षा पुढीलप्रमाणे राहील : १) तत्कालिन मुंबई सरकार, मुंबई महानगरपालिका व श्री. वाडीया यांच्यामध्ये १९२६ साली झालेल्या ट्रस्ट डिडची तपासणी करुन रुग्णालयाला देण्यात येत असलेल्या सहाय्यक अनुदानाच्या सुत्रात बदल करुन शासन व महानगरपालिका यांचे दायित्व निश्चित करणे व त्यानुषंगाने वाटाघाटी करुन नवीन कराराचे प्रारुप तयार करणे.
२) असे करताना शासकीय रुग्णालयातील खाटांची संख्या, उपलब्ध कर्मचारीवृंद, रुग्णांना देण्यात येणाऱ्या सुविधा व त्यासाठी शासनामार्फत दिला जाणारा निधी याबाबी तुलनात्मकरित्या विचारात घेऊन वाडिया रुग्णालयास द्यावयाच्या किमान / कमाल निधी मर्यादा ठरविणे.
सदर समितीने उपरोक्त मुद्दयांबाबत छाननी करुन आपला अंतिम अहवाल २ महिन्याच्या कालावधीत सादर करावा.
# Page 3