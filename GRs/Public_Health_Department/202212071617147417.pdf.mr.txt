# Page 1
दंत शल्यचिकित्सक, सामान्य राज्य सेवा, गट-ब या संवर्गात नामनिर्देशनाने नियुक्ती झालेल्या डॉ. माधुरी द.चांडक यांचे नियुक्ती आदेश रद्द करणेबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांक संआसे २०२२/प्र.क्र.५३/सेवा-१
गोकुळदास तेजपाल रूग्णालय इमारत संकुल,८ वा मजला
लोकमान्य टिळक मार्ग, मंत्रालय, मुंबई - ४००००१
दिनांक:- ०८ मार्च, २०२३.
वाचा : १. सार्वजनिक आरोग्य विभाग शासन आदेश क्रमांक संआसे १०१४/प्र.क्र.२२२/सेवा-१,दि. १३.०७.२०१५ २. सामान्य प्रशासन विभाग शासन निर्णय क्रमांक एसआरव्ही-२०१८/व्हीआयपी ६७/प्र.क्र.२०७/कार्या१२ / दिनांक २८.५.२०१८.
३. सामान्य प्रशासन विभाग शासन निर्णय क्रमांक एसआरव्ही-२०१८/व्हीआयपी/६७/प्र.क्र.२०७/कार्या.
१२/दिनांक २६.०९.२०१८ ४. सहसंचालक (अर्थ व प्रशासन) आरोग्य सेवा आयुक्तालय, मुंबई यांचे क्रमांक सारासे गट-ब/कक्ष४/ चांडक/दंतशि/गैरहजर/१५९०-१५९३/२०२१/ दिनांक १.०९.२०२१.
५. सहसंचालक (अर्थ व प्रशासन) आरोग्य सेवा आयुक्तालय, मुंबई यांचे क्रमांक सारासे गट-ब/कक्ष४/ चांडक/दंतशि/गैरहजर/१९-२२/२२/दिनांक ५.१.२०२२.
शासन आदेश: डॉ.माधुरी द.चांडक यांची दंत शल्यचिकित्सक, सामान्य राज्य सेवा, गट-ब या पदावर उपजिल्हा रुग्णालय,आर्वी जिल्हा वर्धा येथे वाचा क्रमांक १ येथील आदेशान्वये नियुक्ती झाली होती. तथापि, सदर पदावर डॉ. चांडक अद्यापही रूजु झालेल्या नाहीत. उपरोक्त वाचा येथील क्रमांक २, सामान्य प्रशासन विभाग शासन निर्णय दिनांक २८.५.२०१८ मधील तरतुदीनुसार उमेदवारांनी नियुक्तीचे आदेश निघाल्याच्या तारखेपासून ३० दिवसाच्या आत रुजु होणे आवश्यक आहे. उपरोक्त ३० दिवसांचा विहीत कालावधी संपल्यानंतर, अपवादात्मक परिस्थितीत, रुजु होण्यास मुदतवाढ द्यावयाची झाल्यास, महाराष्ट्र नागरी सेवा (जेष्ठतेचे (विनिमयन) नियमावली १९८२, मधील नियम ४ (२) (अ) नुसार नियुक्ती प्राधिका-यांना संबंधीत उमेदवारास स्वविवेकानुसार रुजु होण्यास केवळ १ महिन्याचा वाढीव कालावधी देता येईल. तद्नंतर उमेदवाराकडून देण्यात येणा-या कोणत्याही कारणाचा/विनंतीचा विचार करण्यात येवू नये. तथापि, डॉ.माधुरी द.चांडक, दंत शल्यचिकित्सक, सामान्य राज्य सेवा, गट-ब हया त्यांचे पदावर विहित कालावधीत रुजु झालेल्या नाहीत. वाचा येथील क्रमांक २ व ३ येथील शासन निर्णयतील तरतुदीनुसार वाचा क्रमांक १ येथील दिनांक १३.०७.२०१५ चे नियुक्ती आदेश डॉ. माधुरी द.चांडक यांच्यापुरते रद्द करण्यात येत आहेत.
# Page 2
शासन आदेश क्रमांक: संआसे २०२२/प्र.क्र.५३/सेवा-१
२. सदर शासन आदेश हे वाचा क्र.२ येथे नमूद शासन निर्णयांमधील तरतुदींन्वये प्रशासकीय विभाग प्रमुखास प्रदान केलेल्या अधिकारानुसार निर्गमित करण्यात येत आहे.