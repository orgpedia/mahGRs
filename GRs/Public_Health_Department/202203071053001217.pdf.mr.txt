# Page 1
ग्रामीण रुग्णालय, कोळगाव जि.
अहमदनगर येथील निवासस्थान बांधकामाच्या अंदाजपत्रक व आराखड्यांना प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः प्रशामा २०२१/प्र.क्र.९३/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : ०८ मार्च, २०२२.
वाचा : १) आरोग्य सेवा संचालनालय यांचे पत्र क्रमांक : संआसे/ कक्ष-३/टे-६/ग्रारुकोळगावमुइव निवाबांध/६१६१-६२/१८, दिनांक २८.०५.२०१८.
२) सार्वजनिक आरोग्य विभाग शासन निर्णय क्र.: प्रशामा-२०२१/प्र.क्र.९३/आरोग्य-३, दिनांक २३ फेब्रुवारी,२०२२.
प्रस्तावना :
हुडको या वित्तीय संस्थेकडून सार्वजनिक आरोग्य विभागाच्या अखत्यारीतील चालू व नवीन रुग्णालयाच्या बांधकामासाठी कर्ज उपलब्ध करुन घेण्याचा निर्णय घेण्यात आला आहे. त्यानुसार नवीन लेखाशिर्षामधून सदर काम करण्याचे विभागाचे धोरण आहे. त्यानुसार उपरोक्त अनुक्रमांक २ येथील शासन निर्णय अधिक्रमित करण्यात येत आहे. ग्रामीण रुग्णालय, कोळगाव जि. अहमदनगर येथील निवासस्थान बांधकामाच्या रु.५.५२ कोटी इतक्या रकमेच्या अंदाजपत्रक व नकाशांना
हुडकोच्या कामासाठी उपलब्ध करण्यात आलेल्या नवीन लेखाशिर्षामधून सदर कामास प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय :
२. ग्रामीण रुग्णालय, कोळगाव जि. अहमदनगर येथील निवासस्थान बांधकामाचे अंदाजपत्रक सन २०१७-१८ च्या दरसूचीवर आधारित आहे. सदर कामाच्या अंदाजपत्रकात अंतर्गत इलेक्ट्रीफिकेशनसाठी ५ टक्के व बाहय इलेक्ट्रीफिकेशणसाठी ६ टक्के तरतूद करण्यात आली आहे.
तसेच ४ टक्के आकस्मिक खर्चाची तरतूद करण्यात आली असून सोबत जोडण्यात आलेल्या Recapitulation sheet प्रमाणे रुपये ५.५२ कोटी इतक्या रकमेच्या अंदाजपत्रक व आराखड्यांना खालील अटी व शर्तींच्या अधिन राहून या शासन निर्णयान्वये प्रशासकीय मान्यता देण्यात येत आहे :
# Page 2
शासन निर्णय क्रमांकः प्रशामा २०२१/प्र.क्र.९३/आरोग्य ३
अटी व शर्ती :
१) कामासाठी निविदा मागविण्यापूर्वी सदर कामास मुख्य अभियंता, सार्वजनिक बांधकाम विभाग यांची तांत्रिक मंजुरी घेणे आवश्यक राहील.
२) बांधकामासाठी उपलब्ध होणाऱ्या नियतव्ययामधून सदर कामास निधी उपलब्ध करुन देण्याच्या अटीच्या अधिन राहून प्रशासकीय मान्यता देण्यात येत आहे.
३) सदर कामाची वेगवेगळी निविदा न करता सर्व कामाची एकत्रित निविदा करण्यात यावी.
४) कामासाठीच्या जागेची उपलब्धता, योग्यता व जागा पुरेशी आहे किंवा नाही याबाबतची खात्री संबंधित आरोग्य संस्था प्रमुखांनी करावी.
५) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाची किंमत वाढणे शक्य असल्यामुळे त्यासाठी आवश्यक प्रस्ताव सार्वजनिक बांधकाम विभागाच्या त्यात्या- भागाच्या क्षेत्रिय अधिकाऱ्यांची मान्यता घेण्यात यावी.
६) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिकदृष्ट्या मान्यता ही सार्वजनिक बांधकाम खात्याच्या त्यात्या क्षेत्राच्या सक्षम अधिकाऱ्यांकडून करण्यात येईल.
७) स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सार्वजनिक बांधकाम विभाग यांची राहील.
८) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही २०१३/प्र.क्र.१७७/तां.क. १ दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
३. ग्रामीण रुग्णालय, कोळगाव जि. अहमदनगर येथील निवासस्थान बांधकामावरील खर्च मागणी क्रमांक- एच-८, मुख्यलेखाशिर्ष "४२१०- वैद्यकीय सेवा व सार्वजनिक आरोग्य यावरील भांडवली खर्च, ०२- ग्रामीण आरोग्य सेवा, १०४ - सामुहिक आरोग्य केंद्र, (००), (००)(०४) मोठी बांधकामे (हुडकोकडील कर्जे) (कार्यक्रम) (४२१० ३२३८), ५३- मोठी बांधकामे" याखाली भागविण्यात यावा.
४. ग्रामीण रुग्णालय, कोळगाव जि. अहमदनगर येथील निवासस्थान बांधकामासाठी लागणाऱ्या रकमेची अर्थसंकल्पात तरतूद करण्याचा प्रस्ताव आयुक्त, आरोग्य सेवा, मुंबई यांनी त्वरीत शासनास सादर करावा.
५. हे आदेश शासन निर्णय, वित्त विभाग, क्रमांक- विअप्र २०१३/प्र.क्र.३०/विनियम, दिनांक १७.०४.२०१५ सोबतच्या परिशिष्ट, भाग पहिला, उपविभाग-पाच मधील अनुक्रमांक-१, परिच्छेद क्रमांक - १३४ अन्वये प्रशासकीय विभागांना प्रदान करण्यात आलेल्या अधिकारान्वये तसेच सार्वनिक बांधकाम विभागाचा अनौपाचरीक संदर्भ क्र.४६/२०२१/इमा-२ दि.०८.०४.२०२१ अन्वये निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः प्रशामा २०२१/प्र.क्र.९३/आरोग्य ३
# Page 4