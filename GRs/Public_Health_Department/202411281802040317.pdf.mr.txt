# Page 1
डॉ.मोहम्मद शरीफ बिस्मिल्ला खान पठाण, वैद्यकीय अधिकारी गट-अ यांना स्वेच्छा सेवानिवृत्त होण्यास
परवानगी देण्याबाबत.
महाराष्ट्र शासन
सार्वजनिक आरोग्य विभाग,
जी.टी.हॉस्पीटल संकुल इमारत,
मंत्रालय, मुंबई -४०० ००१
----------------------------------------------------------------------------------------------
शासन आदेश क्रमांक : न्यायिक-२०१९/प्र.क्र.४०७/सेवा-३ दिनांक : २८ नोव्हेंबर, २०२४.
संदर्भ :- १. उपसंचालक, आरोग्य सेवा, छत्रपती संभाजीनगर मंडळ यांचे पत्र क्र.अउसंआसे औबाद/कक्ष ब-
७/स्वे.से.निवृत्ती/१३१६१-६४/२०२४, दि.०१.०८.२०२४
२. डॉ,मोहम्मद शरीफ बिस्मिल्ला खान पठाण. वैद्यकीय अधिकारी गट-अ यांची दि.०५.०६.२०१५ च्या
अर्जान्वये दिलेली स्वेच्छा सेवानिवृत्तीची नोटीस.
३. मुळ अर्ज क्र.३७४/२०१९ मध्ये मा.महाराष्ट्र प्रशासकीय न्यायाधिकरण, औरंगाबाद यांचे दि.२०.०२.२०२४ रोजीचे आदेश
शासन आदेश:-
या विभागातील डॉ.मोहम्मद शरीफ बिस्मिल्ला खान पठाण, तत्कालीन वैद्यकीय अधिकारी गट-अ,
सामान्य रुग्णालय, जालना हे दि.२३.०७.१९९३ ते दि.२६.०९.१९९५ या कालावधीत वैद्यकीय अधिकारी या पदावर
तात्पुरत्या स्वरुपात कार्यरत होते. सदर कालावधीत त्यांना सेवाखंड देण्यात आलेला नाही. तद्नंतर डॉ.पठाण
यांची शासन निर्णय दि.२७.०९.१९९५ अन्वये महाराष्ट्र लोकसेवा आयोगाने शिफारस केल्यानुसार वैद्यकीय
अधिकारी गट-अ या पदावर नामनिदेशनाने नियुक्ती करण्यात आलेली आहे. डॉ.पठाण यांच्या स्वेच्छा सेवानिवृत्ती
प्रकरणी मुळ अर्ज क्र.३७४/२०१९ मध्ये मा.महाराष्ट्र प्रशासकीय न्यायाधिकरण, औरंगाबाद यांनी दि.२०.०२.२०२४
च्या आदेशान्वये महाराष्ट्र नागरी सेवा (निवृत्तीवेतन) नियम, १९८२ मधील नियम क्र.३० चा आधार घेऊन
डॉ.पठाण यांची स्वेच्छा सेवानिवृत्तीकरीता अर्हताकारी सेवा तात्पुरत्या पदावर नियुक्त झालेल्या प्रथम
दिनांकापासून ग्राहय धरण्याचे आदेशित केले आहे. डॉ.पठाण हे दि.२३.०७.१९९३ रोजी वैद्यकीय अधिकारी पदावर
तात्पुरत्या स्वरुपात रुजू झाले असून त्यांची स्वेच्छा सेवानिवृत्तीच्या नोटीशीच्या दिनांकास २० वर्षापेक्षा अधिक
सेवा होत आहे.
# Page 2
शासन आदेश क्रमांकः न्यायिक-२०१९/प्र.क्र.४०७/सेवा-३
डॉ.मोहम्मद शरीफ बिस्मिल्ला खान पठाण, तत्कालीन वैद्यकीय अधिकारी गट-अ, सामान्य रुग्णालय,
जालना यांनी दि.०५.०६.२०१५ रोजीच्या अर्जान्वये कौटुंबिक अडचणीस्तव स्वेच्छा सेवानिवृत्त होण्यास
परवानगी देण्याबाबत नोटीस दिलेली आहे. त्यानुसार, डॉ.मोहम्मद शरीफ बिस्मिल्ला खान पठाण, वैद्यकीय
अधिकारी गट- अ यांची सदरची नोटीस स्वीकारण्यात येत असून, महाराष्ट्र नागरी सेवा (निवृत्तीवेतन) नियम,
१९८२ मधील नियम ६६ (१) मधील तरतुदीच्या अधीन राहून त्यांना दिनांक ०७.०९.२०१५ (म.नं.) पासून शासन
सेवेतून स्वेच्छेने सेवानिवृत्त होण्यास या आदेशाव्दारे मान्यता देण्यात येत आहे.
२. डॉ.मोहम्मद शरीफ बिस्मिल्ला खान पठाण, वैद्यकीय अधिकारी गट यांच्याविरुध्द विभागीय चौकशी व
लाचलुचपत प्रतिबंधक विभागाकडून चौकशी चालू अथवा प्रस्तावित नाही, तसेच त्यांच्याकडून शासकीय येणे
बाकी नाही या अटीच्या अधीन राहून त्यांना स्वेच्छा सेवानिवृत्त होण्यास शासनाची मंजूरी देण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध