# Page 1
मध्यवर्ती रुग्णालय, उल्हासनगर -३ येथील शवकक्षातील नवीन वातानुकूलित यंत्रणा बसविण्याच्या अंदाजपत्रकास प्रशासकीय मान्यता देण्याबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०२२/प्र.क्र.०२/ आरोग्य-३अ
मंत्रालय, १० वा मजला, संकूल इमारत,
गोकूळदास तेजपाल रूग्णालय आवार, मुंबई.
दिनांक : १२ जानेवारी, २०२२.
वाचा :- सहसंचालक, आरोग्य सेवा, (असंसर्गजन्य रोग) मुंबई यांचे पत्र क्रमांकः संआसे/कक्ष ३/टे-६/उल्हासनगरवातानुकूलितयंत्रणा/२२९९५-९६/२१, दि.२८.१२.२०२१
प्रस्तावना :
मध्यवर्ती रुग्णालय, उल्हासनगर – ३ येथील शवकक्षातील नवीन वातानुकूलित यंत्रणा
बसविण्याच्या कामाचे अंदाजपत्रक उपरोक्त संदर्भाधीन दिनांक २८.१२.२०२१ रोजीच्या पत्रान्वये
सादर केले आहे. सदर अंदाजपत्रक सहायक अभियंता (विदयुत), सार्वजनिक बांधकाम उप विभाग,
कल्याण यांनी तयार केलेली असून, उप अभियंता (विदयुत) सार्वजनिक बांधकाम उपविभाग, कल्याण
कार्यकारी अभियंता, (विदयुत) सार्वजनिक बांधकाम विभाग, ठाणे व जिल्हा शल्य चिकित्सक, मध्यवर्ती
रुग्णालय, उल्हासनगर यांनी प्रमाणित केले आहे. मुख्य अभियंता (विदयुत), सार्वजनिक बांधकाम
विभाग, मुंबई यांनी तांत्रिक मान्यता प्रदान केली आहे. सदर अंदाजपत्रक सन २०२०-२१ च्या
दरसूचिवर आधारीत आहे. सदरहू अंदाजपत्रकास प्रशासकीय मान्यता प्रदान करण्याची बाब
शासनाच्या विचाराधीन होती. याबाबत पुढील प्रमाणे निर्णय घेण्यात येत आहे.
शासन निर्णय : मध्यवर्ती रुग्णालय, उल्हासनगर -३ येथील शवकक्षातील नवीन वातानुकूलित यंत्रणा
बसविण्याच्या रु.८२,२०,१६९/- (रुपये ब्याएंशी लक्ष, वीस हजार, एकशे एकोणसत्तर फक्त ) च्या
अंदाजपत्रकास खालील अटी व शर्तीच्या अधिन राहून प्रशासकीय मान्यता देण्यात येत आहे.
# Page 2
शासन निर्णय क्रमांकः प्रशामा-२०२२/प्र.क्र.०२/ आरोग्य-३अ
अटी व शर्ती : १) कामासाठी निविदा मागविण्याआधी सदर कामास सार्वजनिक बांधकाम विभागातील सक्षम अधिकाऱ्यांची तांत्रिक मंजुरी घेणे आवश्यक राहील.
२) सदर कामाची निविदा काढतांना प्रत्येक कामाची स्वतंत्रपणे निविदा न काढता नमूद सर्व कामांसाठी एकच निविदा काढण्यात यावी.
३) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाची किंमत वाढणे शक्य असल्यामुळे त्यासाठी आवश्यक प्रस्ताव सार्वजनिक बांधकाम विभागाच्या त्या-त्या भागाच्या क्षेत्रिय अधिकाऱ्यांकडून करुन घ्यावेत.
४) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिकदृष्ट्या मान्यता ही सार्वजनिक बांधकाम खात्याच्या त्या-त्या क्षेत्राच्या
सक्षम अधिकाऱ्यांकडून करण्यात येईल. अशी तांत्रिक मान्यता करीत असताना आरोग्य खात्याच्या त्या-त्या आरोग्य सेवा मंडळाच्या उप संचालकांच्या सहमतीने तरतुदी अंतिम करण्यात याव्यात.
५) प्रत्यक्ष काम करतेवेळी पर्यावरण विभागाचा शासन निर्णय क्र. इएनव्ही - २०१३/प्र.क्र.१७७ /तां.क.१, दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी. तसेच उपरोक्त कामे सदर रक्कमेत पूर्ण होतील यांची दक्षता घ्यावी.
६) सार्वजनिक बांधकाम विभागाच्या शासन निर्णय क्रमांक बीडीजी २०१७/प्र.क्र.६०/इमारती-२, दि. ०७/०७/२०१७ अन्वये कार्यवाही करण्यात यावी.
७) स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सार्वजनिक बांधकाम विभाग यांची राहील.
३. सदर शवकक्षातील नवीन वातानुकूलित यंत्रणा बसविण्याच्या कामाकरीता येणारा खर्च “मागणी क्र. आर-१, मुख्यलेखाशिर्ष “मागणी क्र. एच - ८, मुख्यलेखाशिर्ष “४२१०-वैद्यकीय सेवा व सार्वजनिक आरोग्य यावरील भांडवली खर्च, ०१- नागरी आरोग्य सेवा (वैद्यकीय सहाय्य ), ११० - रुग्णालये व दवाखाने, (०१) (अ) - पंचवार्षिक योजना अंतर्गत योजना-इमारती, (००) (०१)- मोठी बांधकामे (४२१० ००१४), ५३- मोठी बांधकामे” या लेखाशिर्षाखाली मंजूर करण्यात आलेल्या अनुदानामधून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः प्रशामा-२०२२/प्र.क्र.०२/ आरोग्य-३अ
४. सदर शासन निर्णय, वित्त विभागाच्या शासन निर्णय क्र. विअप्र-२०१३/प्र.क्र.३०/२०१३/ विनियम,भाग-२, दि.१७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८ मधील भाग-पहिला, उपविभाग-पाच मधील अनुक्रमांक १ येथील परिच्छेद क्र. १३४ (१) अनुसार प्रशासकीय विभागांना प्रदान करण्यात आलेल्या अधिकारात निर्गमित करण्यात येत आहे.