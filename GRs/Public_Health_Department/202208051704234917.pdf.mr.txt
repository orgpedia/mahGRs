# Page 1
संचालक, आरोग्य सेवा व अतिरिक्त संचालक, आरोग्य सेवा संवर्गातील पदावरील पदस्थापनेबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांकः बदली-२०२२/प्र.क्र.१६०/सेवा-२
गो. ते. रुग्णालय इमारत, १० मजला, ए विंग,
मंत्रालय, मुंबई -४०० ००१
दिनांक : ०५ ऑगस्ट, २०२२
शासन आदेश महाराष्ट्र वैद्यकीय व आरोग्य सेवा, गट-अ मधील “संचालक, आरोग्य सेवा व अतिरिक्त संचालक, आरोग्य सेवा” संवर्गातील खालील रिक्त पदांवर ती पदे पदश्रेणी अवनत करून महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) (एक)
आणि कलम ६ मधील तरतुदीनुसार सक्षम प्राधिकाऱ्याच्या मान्यतेने खालील अधिकाऱ्यांची त्यांच्या नावापुढे दर्शविल्याप्रमाणे बदलीने पदस्थापना करण्यात येत आहे :
----------------------------------------------------------------------------------------------------------------------------------------------------------------------------
|  | अ.क्र. |  |  | अधिकाऱ्यांचे नांव व सध्याची पदस्थापना |  |  | बदलीने पदस्थापना |  |
| १. | डॉ. नितीन अंबाडेकर, सह संचालक, आरोग्य सेवा (खरेदी कक्ष), मुंबई. | संचालक, आरोग्य सेवा (२), पुणे. (पदश्रेणी अवनत) (रिक्त पदी) |
| २. | डॉ. स्वप्निल विष्णु लाळे, सह संचालक, आरोग्य सेवा (हिवताप, हत्तीरोग व जलजन्यरोग), पुणे. | अतिरिक्त संचालक, आरोग्य सेवा (मानसिक आरोग्य), मुंबई. (पदश्रेणी अवनत) (रिक्त पदी) |
----------------------------------------------------------------------------------------------------------------------------------------------------------------------------
२. उक्त अधिकाऱ्यांना संचालक, आरोग्य सेवा / अतिरिक्त संचालक, आरोग्य सेवा संवर्गातील पदावर पदश्रेणी अवनत करून बदलीने पदस्थापना करण्यात आल्याने त्यांना संचालक, आरोग्य सेवा / अतिरिक्त संचालक, आरोग्य सेवा या पदावरील नियमित पदोन्नतीचा हक्क सांगता येणार नाही अथवा सेवाज्येष्ठतेचा दावा करता येणार
नाही. तसेच, त्यांना संचालक, आरोग्य सेवा / अतिरिक्त संचालक, आरोग्य सेवा या संवर्गातील पदाची वेतनश्रेणी अनुज्ञेय राहणार नाही.
३. संचालक, आरोग्य सेवा / अतिरिक्त संचालक, आरोग्य सेवा संवर्गातील अधिकारी पदोन्नतीने अथवा सरळसवेने उपलब्ध झाल्यास संबंधित अधिकाऱ्यांना त्यांच्या मूळ संवर्गात बदलीने पदस्थापना देण्यात येईल.
४. बदली करण्यात आलेल्या अधिकाऱ्यास त्यांच्या नवीन पदस्थापनेच्या ठिकाणी हजर होण्याकरीता तात्काळ कार्यमुक्त करण्यात यावे आणि संबंधित अधिकाऱ्याने त्यांना दिलेल्या पदस्थापनेच्या ठिकाणी त्वरीत हजर होऊन त्याबाबतचा अहवाल संचालक, आरोग्य सेवा मुंबई यांना व शासनास सादर करावा.
# Page 2
शासन आदेश क्रमांकः बदली-२०२२/प्र.क्र.१६०/सेवा -२, दि.०५ ऑगस्ट, २०२२
५. बदली झालेल्या अधिकाऱ्यांना कोणत्याही प्रकारची रजा मंजूर करण्यात येऊ नये, अन्यथा रजा मंजूर करणाऱ्या सक्षम प्राधिकाऱ्याविरुध्द शिस्तभंगविषयक कारवाई करण्यात येईल.
६. बदली झालेल्या अधिकाऱ्यांनी त्यांना कार्यमुक्त केल्यानंतर, अनुज्ञेय पदग्रहण अवधीत नवीन पदस्थापनेवर रुजू व्हावे, जे अधिकारी या कालमर्यादेचे पालन करणार नाहीत आणि पदस्थापनेच्या ठिकाणी हजर न होता परस्पर
गैरहजर राहतील, अशा अधिकाऱ्यांची अनुपस्थिती “अनधिकृत अनुपस्थिती” म्हणून समजण्यात येईल व पर्यायाने त्यांच्या सेवेत खंड होईल याची जाणीव सर्व संबंधितांना करुन देण्यात येत आहे.
७. जे अधिकारी त्यांच्या पदस्थापनेच्या ठिकाणी हजर होणार नाहीत त्यांचेविरुध्द आयुक्तालयाने वेळीच
प्रशासकीय कारवाई सुरु करावी व आवश्यकतेनुसार प्रस्ताव शासनाच्या मान्यतेसाठी सादर करावा. या प्रकरणी
वेळोवेळी शासनास अवगत करावे व अनुपालन अहवाल शासनास विहित कालमर्यादेत सादर करावा.
८. बदलीच्या आदेशात बदल करुन घेण्यासाठी कोणत्याही अधिकाऱ्याने प्रत्यक्ष वा अप्रत्यक्ष दबाव आणण्याचा प्रयत्न केल्यास असे अधिकारी शिस्तभंग विषयक कारवाई करण्यास पात्र ठरतील.
९. सदर आदेश तात्काळ अंमलात येतील.
# Page 3