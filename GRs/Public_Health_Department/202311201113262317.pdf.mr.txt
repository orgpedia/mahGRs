# Page 1
५० खाटांचे १०० खाटांमध्ये श्रेणीवर्धन झालेले उप जिल्हा रुग्णालय, धारणी जि. अमरावती येथील इमारत बांधकामाचे अंदाजपत्रक व आराखड्यांना प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः प्रशामा २०२३/प्र.क्र.१२/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : २३ नोव्हेंबर, २०२३.
वाचा : १) आयुक्त, आरोग्य सेवा मुंबई यांचे पत्र क्रमांक : आआसे/ कक्ष-३ / टे ६/धारणी१०० खाटाबांधकाम/३२३-२४/२३, दिनांक १३.०१.२०२३
प्रस्तावना:
५० खाटांचे उप जिल्हा रुग्णालय, धारणी जि. अमरावती चे श्रेणीवर्धन करुन १०० खाटांचे उपजिल्हा रुग्णालय इमारत बांधकामाचे रु.५२६०.५९ लक्ष इतक्या किंमतीच्या अंदाजपत्रक व आराखड्यांना प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय :
५० खाटांचे उप जिल्हा रुग्णालय, धारणी जि. अमरावती चे श्रेणीवर्धन करुन १०० खाटांचे
उपजिल्हा रुग्णालय इमारत बांधकामाचे अंदाजपत्रक सन २०२२-२३ च्या दरसूचीवर आधारित आहे.
सदर अंदाजपत्रकामध्ये इमारतीच्या बांधकामासह (तळ मजला ३११३.२० चौ.मी., पहिला मजला ३११३.२० चौ.मी., दुसरा मजला ३११३.२० चौ. मी. तिसरा मजला १२४२.११ चौ.मी. शवविच्छेदन कक्ष २०२.०६चौ.मी.) रेन वाटर हावेस्टिंग, फर्निचर, विद्युतीकरण, पाणी पुरवठा व मल:निस्सारण, आग प्रतिबंधक, संरक्षण भिंत व गेट, अंतर्गत रस्ते, भु-विकास, वातानुकुलीत यंत्रणा सी.सी.टि.व्ही. इ.साठी तरतूद करण्यात आलेले असून सोबत जोडण्यात आलेल्या Recapitulation sheet प्रमाणे इमारत
# Page 2
शासन निर्णय क्रमांकः प्रशामा २०२३/प्र.क्र.१२/आरोग्य ३
बांधकामाच्या रु. ५२६०.५९ लक्ष किंमतीच्या अंदाजपत्रक व आराखड्यांना खालील अटी व शर्तींच्या अधिन राहून या शासन निर्णयान्वये प्रशासकीय मान्यता देण्यात येत आहे :
२. अटी व शर्ती :
१) इमारत बांधकाम करण्यापूर्वी विदयुतीकरणाच्या कामासाठी मुख्य अभियंता (विदयुत) व स्थापत्यांच्या कामासाठी मुख्य अभियंता (स्थापत्य) यांची तांत्रिक मंजुर घेण्यात यावी.
२) कामासाठी निविदा मागविण्यापूर्वी सदर कामास मुख्य अभियंता, सार्वजनिक बांधकाम विभाग यांची तांत्रिक मंजुरी घेणे आवश्यक राहील.
३) बांधकामासाठी उपलब्ध होणाऱ्या नियतव्ययामधून सदर कामास निधी उपलब्ध करुन देण्याच्या अटीच्या अधिन राहून प्रशासकीय मान्यता देण्यात येत आहे.
४) सदर कामाची ई-निविदा करतांना कामाचे तुकडे न करता एकत्रित निविदा करण्यात यावी.
५) कामासाठीच्या जागेची उपलब्धता, योग्यता व जागा पुरेशी आहे किंवा नाही याबाबतची खात्री संबंधित आरोग्य संस्था प्रमुखांनी करावी.
६) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाच्या किंमतीमध्ये अनावश्यक वाढ करण्यात येवू नये.
७) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिकदृष्ट्या मान्यता ही सार्वजनिक बांधकाम खात्याच्या त्यात्या
क्षेत्राच्या सक्षम अधिकाऱ्यांकडून करण्यात येईल.
८) स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सार्वजनिक बांधकाम विभाग यांची राहील.
९) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही २०१३/प्र.क्र.१७७/तां.क.१ दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
१०) रुग्णालयाचे नकाशे तपासून नकाशांमध्ये रुग्णालयासाठी आवश्यक ऑक्सिजन पाईपलाईन, एअर कंडीशनरसाठी जागा व त्यांच्या duct चे नियोजन, दिव्यांगांकरीत करावयाच्या सोयीसुविधा, त्या व्यक्तींसाठी रुग्णालयात करावयाचे पथ-वे इ. तसेच याबाबतची Functionality विचारात घेवून रुग्णालयाचे नकाशे सुधारीत करण्यात यावेत.
तसेच रुग्णालय डिझायनिंग मधील तज्ञ व्यक्ती व रुग्णालयाशी संबंधित डॉक्टर व कर्मचारी यांचेशी चर्चा करुन त्यानुसार रुग्णालयाचे नकाशे सुधारित करण्यात यावेत.
पृष्ठ ४ पैकी २
# Page 3
शासन निर्णय क्रमांकः प्रशामा २०२३/प्र.क्र.१२/आरोग्य ३
११) केंद्र शासनाकडून निर्गमित IPHS च्या २०२२ च्या मार्गदर्शक सुनचांनुसार अंदाजपत्रकामध्ये सुधारणा समाविष्ट करुन प्रशासकीय मान्यतेच्या किंमतीच्या मर्यादेत राहून इमारतीचे बांधकाम करण्यात यावे.
१२) प्रस्तावित करण्यात आलेल्या इमारतीचे जोते क्षेत्रफळ कर्मचारीवर्ग यांच्या अनुज्ञेय मानकाप्रमाणे असल्याची खातरजमा करण्यात यावी.
१३)क्षेत्रियस्तरावर सदर बांधकामाचा संबंधित उपसंचालक आरोग्य सेवा व जिल्हा शल्य चिकित्सक यांनी वेळोवेळी आढवा घ्यावा.
१४) सार्वजनिक बांधकाम विभाग, शासन निर्णय क्र. बीडीजी२०१७/प्र.क्र.६०/इमा-२, दि.०७.०७.२०१७ अन्वये कार्यवाही करावी.
१५)नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुनच सदर कामाच्या निविदा सुचना प्रसिध्द करण्यात याव्यात.
३. उपरोक्त १ ते १५ येथे नमूद अटींची पूर्तता करण्याची संपूर्ण जबाबदारी संबंधित कार्यकारी अभियंता, सार्वजनिक बांधकाम विभाग व जिल्हा शल्य चिकित्सक यांची राहील.
४. सदर कामावरील खर्च मागणी क्रमांक - एच- ८, मुख्यलेखाशिर्ष "४२१०- वैद्यकीय सेवा व सार्वजनिक आरोग्य सेवा यावरील भांडवली खर्च, ०१- नागरी आरोग्य सेवा विषम चिकित्सा, ११० रुग्णालय व दवाखाने, (०१) इमारती, (०१)(०१) मोठी बांधकामे (कार्यक्रम ), ५३ - मोठी बांधकामे" (४२१०००१४) याखाली भागविण्यात येईल
५. ५० खाटांचे उप जिल्हा रुग्णालय, धारणी जि. अमरावती चे श्रेणीवर्धन करुन १०० खाटांचे उपजिल्हा रुग्णालय इमारत बांधकामासाठी लागणाऱ्या रकमेची अर्थसंकल्पात तरतूद करण्याचा प्रस्ताव आयुक्त, आरोग्य सेवा, मुंबई यांनी त्वरीत शासनास सादर करावा.
६. हे आदेश शासन निर्णय, वित्त विभाग, क्रमांक - विअप्र २०१३/प्र.क्र.३० / विनियम, दिनांक १७.०४.२०१५ सोबतच्या परिशिष्ट, भाग पहिला, उपविभाग-पाच मधील अनुक्रमांक-१, परिच्छेद क्रमांक- १३४ अन्वये प्रशासकीय विभागांना प्रदान करण्यात आलेल्या अधिकारान्वये व सार्वजनिक बांधकाम विभागाचा उच्चस्तरीय सिचव समिती दि. ११ जुलै, २०२३ रोजी झालेल्या बैठकीच्या इतिवृत्ताच्या अनुषंगाने तसेच सार्वजनिक बांधकाम विभागाचा अनौपचारीक संदर्भ क्र.अनौसं ९८/२०२३ / इमा- २ दि.१९.०५.२०२३ अन्वये सदर शासन निर्णय निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः प्रशामा २०२३/प्र.क्र.१२/आरोग्य ३
# Page 5