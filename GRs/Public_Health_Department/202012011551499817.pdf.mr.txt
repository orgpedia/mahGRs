# Page 1
कोविड-१९ साथरोग प्रादुर्भावाच्या पार्श्वभुमीवर महात्मा ज्योतिबा फुले जन आरोग्य योजनेचा लाभ राज्यातील सर्व नागरिकांना सर्व अंगीकृत रुग्णालयांमार्फत उपलब्ध करून देण्याच्या योजनेस मुदतवाढ देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः रास्वयो-२०२०/प्र.क्र.८०/आरोग्य-६
गो.ते. रुग्णालय आवार, १० वा मजला,
नवीन मंत्रालय, मुंबई -०१
दिनांक: ०१ डिसेंबर, २०२०
वाचा : १) सार्वजनिक आरोग्य विभाग, शासन निर्णय क्रमांक : रास्वयो-२०१८/प्र.क्र.७४/ आरोग्य-६, दिनांक २६ फेब्रुवारी, २०२०.
२) सार्वजनिक आरोग्य विभाग, शासन निर्णय क्रमांक : रास्वयो-२०१८/प्र.क्र.८०/आरोग्य-६, दिनांक २३ मे, २०२०.
३) सार्वजनिक आरोग्य विभाग, शासन पत्र क्रमांक : रास्वयो-२०१८/प्र.क्र.८०आरोग्य/ -६, दिनांक ३० जून, २०२०.
४) सार्वजनिक आरोग्य विभाग, शासन निर्णय क्रमांक : रास्वयो-२०१८/प्र.क्र.८०/आरोग्य-६, दिनांक १८ ऑगस्ट, २०२०.
५) मुख्य कार्यकारी अधिकारी, राज्य आरोग्य हमी सोसायटी यांचे पत्र क्र. राआहसो/ प्रशा/वकाअ/८९८६/कोविड/१२६०/२०२०, दिनांक, ९ ऑक्टोंबर, २०२०.
प्रस्तावना :
कोविड - १९ रुग्णांना अंगीकृत खाजगी रुग्णालयामध्ये उपचार घेण्यासाठी आर्थिक बोजा पडू नये तसेच कोविड - १९ महामारीच्या संकटामध्ये सर्वच नागरिकांना आरोग्य विषयक हमी व आर्थिक दिलासा मिळावा यासाठी मर्यादित कालावधीसाठी योजनेची व्याप्ती सर्व नागरिकांसाठी वाढविणे तसेच महात्मा ज्योतिबा फुले जन आरोग्य योजनेतील उपचारांचा लाभ लाभार्थी रुग्णांबरोबर इतर रुग्णानांदेखील मिळावा आणि शासकीय रुग्णालयाकरीता राखीव असलेल्या उपचार पद्धती उपलब्ध व्हाव्यात व योजनेंतर्गत अंगीकृत रुग्णालयातील डॉक्टर, इतर कर्मचारी व अनुषंगीक कर्मचारी यांना कोविड - १९ साथरोग प्रतिबंध संदर्भात आवश्यक साधन सामग्री उपलब्ध व्हावी या दृष्टीकोनातून दिनांक २३ मे, २०२० अन्वये निर्णय घेण्यात आला आहे. सदरहू योजनेस संदर्भाधीन क्रमांक ४ येथील शासन निर्णयान्वये दिनांक ३१ ऑक्टोंबर, २०२० अखेर पर्यंत मुदतवाढ देण्यात आली होती. सदरहू योजना दिनांक ३१ ऑक्टोंबर, २०२० रोजी संपुष्टात येत असल्याने पुढील दिनांक १ नोव्हेंबर, २०२० ते दिनांक ३१ जानेवारी, २०२१ या कालावधीपर्यत मुदतवाढ देण्याची बाब शासनाच्या विचाराधीन होती.
# Page 2
शासन निर्णय क्रमांक्र:रास्वयो-२०२०/प्र.क्र.८०/आरोग्य-६, दिनांक ०१ डिसेंबर, २०२०
शासन निर्णय:
महाराष्ट्र राज्यात सध्या कोविड-१९ ची रुग्णसंख्या लक्षात घेता तसेच महात्मा ज्योतिबा फुले जन आरोग्य योजनेंतर्गत राज्यातील नागरिकांना मिळत असलेला लाभ विचारात घेता सध्याच्या महामारीच्या संकटामध्ये सर्वच नागरिकांना आरोग्य विषयक हमी व आर्थिक दिलासा मिळावा यासाठी महात्मा ज्योतिबा फुले जन आरोग्य योजनेंतर्गत अंगीकृत रुग्णालयात सर्व नागरिकांना लाभ मिळण्याकरीता दिनांक २३ मे, २०२० च्या शासन निर्णयान्वये अंमलात आलेल्या योजनेस दिनांक १ नोव्हेंबर, २०२० ते दिनांक ३१ जानेवारी, २०२१ पर्यंत या तीन महिन्याच्या कालावधीकरीता मुदतवाढ देण्यात येत आहे.
२. सदर शासन निर्णय नियोजन विभागाच्या सहमतीने व वित्त विभाग अनौ. संदर्भ क्र. ३८० / २०२० / व्यय १३, दिनांक ०३.११.२०२० अन्वये दिलेल्या सहमतीस अनुसरून निर्गमित करण्यात येत आहे.
# Page 3