# Page 1
महाराष्ट्र वैद्यकीय व आरोग्य सेवा, गट-ब (राजपत्रित ) व सामान्य राज्य सेवा, गट-ब (राजपत्रित) संवर्गातील अधिकाऱ्यांच्या पदस्थापना / बदली याबाबत सक्षम प्राधिकाऱ्यास शिफारशी करण्यासाठी नागरी सेवा मंडळ स्थापन करणेबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः एसआरव्ही-१०१६/प्र.क्र. ३५२/ सेवा २ गो.ते.रुग्णालय संकुल इमारत, १० वा मजला
मंत्रालय, मुंबई
दिनांक: ८ मे, २०१८
वाचा - १) शासन निर्णय क्रमांक: सा.प्र.वि., एसआरव्ही-२०१४/प्र.क्र.२६/१२, दि.३१.०१.२०१४ २) शासन निर्णय क्रमांकः बदली-१३१४/प्र.क्र.५१९/सेवा-२, दि.६.१२.२०१४ ३) शासन निर्णय क्रमांकः एसआरव्ही-१०१६/प्र.क्र.३५२/सेवा-२, दि.३.४.२०१४ ४) शासन निर्णय क्रमांक: सा. आ.वि. एसआरव्ही-१०१६/प्र.क्र.३५२/सेवा २, दि.१७.४.२०१७
प्रस्तावना - दि. ६.१२.२०१४ च्या शासन निर्णयान्वये आरोग्य सेवा संचालनालयातील गट-ब संवर्गातील अधिकारी / कर्मचारी यांच्या बदल्यांचे अधिकार संचालक, आरोग्यसेवा संचालनालय यांना तसेच राज्य कामगार विमा योजनेतील गट-ब मधील अधिकारी / कर्मचाऱ्यांच्या बदल्यांचे अधिकार आयुक्त, राज्य कामगार विमा योजना यांना देण्यात आलेले आहेत. तथापि, दिनांक १७.४.२०१७ च्या शासन निर्णयान्वये उपरोक्त संवर्गासाठी गठीत केलेल्या नागरी सेवा मंडळामध्ये अप्पर मुख्य सचिव / प्रधान सचिव / सचिव, सार्वजनिक आरोग्य विभाग किंवा त्यांनी प्राधिकृत केलेले अन्य सचिव यांना अध्यक्ष म्हणून घोषित केले होते. दिनांक ६.१२.२०१४ तसेच दिनांक१७.४.२०१७ च्या शसन निर्णयामध्ये सुसंगती रहावी यासाठी दिनांक १७.४.२०१७ च्या शासन निर्णयामधील नागरी सेवा मंडळाच्या रचनेमध्ये सुधारणा करण्याची बाब शासनाच्या विचाराधीन होती. यासंदर्भात पुढील निर्णय घेण्यात येत आहे.
शासन निर्णय - दि.१७.४.२०१७ च्या शासन निर्णयान्वये गठीत करण्यात आलेल्या नागरी सेवा मंडळाच्या कार्यकक्षेतून महाराष्ट्र वैद्यकीय व आरोग्य सेवा, गट-ब तसेच सामान्य राज्य सेवा, गट-ब हे दोन संवर्ग वगळण्यात येत आहेत.
आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांनी तसेच आयुक्त, राज्य कामगार विमा योजना यांनी महाराष्ट्र वैद्यकीय व आरोग्य सेवा,गट-ब तसेच सामान्य राज्य सेवा,गट-ब या दोन्ही संवर्गासाठी नागरी सेवा मंडळ गठीत करण्याचे स्वतंत्र आदेश निर्गमित करावेत.
# Page 2
शासन निर्णय क्रमांकः एसआरव्ही-१०१६/प्र.क्र.३५२/सेवा २
# Page 3