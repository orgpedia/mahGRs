# Page 1
बंधपत्रित अधिपरिचारिका हे संबोधन रद्द करणे/बंधपत्र रद्द करणे व ६ महिन्यांच्या कालावधीसाठी कंत्राटी तत्वावर विहित केलेल्या मानधनानुसार नियुक्त्या देण्याबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांकः सेप्रनि-२०१९/प्र.क्र.११८/सेवा-५
गो.ते. रुग्णालय संकुल इमारत, १० वा मजला
नवीन मंत्रालय, मुंबई - ४००००१.
दिनांक: ११ जानेवारी, २०२२.
वाचा - १) शासन निर्णय क्रमांकः सेप्रनि-२०१९/प्र.क्र.११८/सेवा-५, दि. २८.०६.२०१९ २) शासन निर्णय क्रमांकः बंधप-२०२०/प्र.क्र.२०२/से-५, दि. २४.०८.२०२०
शासन आदेश - शासकीय परिचारिका महाविद्यालयात प्रशिक्षण घेणाऱ्या व उत्तीर्ण होणाऱ्या अधिपरिचारिकांकडून बंधपत्र घेण्यात येत होते. सदर बंधपत्र म्हणजे संबंधित प्रशिक्षणार्थीकडून त्यांच्या नावे असलेले २५०० रुपयांचे नॅशनल सेव्हिंग सर्टिफिकेट या स्वरुपात होते. शासकीय महाविद्यालयात मोफत प्रशिक्षण देण्यात येते. यास्तव अभ्यासक्रम उत्तीर्ण झाल्यावर संबंधित प्रशिक्षणार्थीने महाराष्ट्र नर्सिंग काऊन्सिलकडे नोंदणी केल्यानंतर संबंधित प्रशिक्षणार्थीने शासकीय आरोग्य संस्थामंध्ये १८ महिन्यांची सेवा देणे आवश्यक होते. या १८ महिन्यांच्या बंधपत्रित
म्हणून दिलेल्या सेवा कालावधीत त्यांना तत्कालीन परिस्थितीत अधिपरिचारिका संवर्गाच्या वेतन श्रेणीनुसार पूर्ण वेतन दिले जात होते आणि महत्वाचे म्हणजे सदर बंधपत्र म्हणजे शासकीय सेवेची हमी नव्हती. तथापि, बंधपत्रित सेवा कालावधीत पूर्ण वेतन घेऊनही केवळ बंधपत्रित म्हणून शासकीय सेवा ही हक्क असल्याची मागणी करुन न्यायालयीन प्रकरणे उद्भवली होती. ही बाब लक्षात घेता, तत्कालीन परिस्थितीत सेवाप्रवेश नियमांत तरतूद करुन सेवाप्रवेश नियम निर्गमित करण्यात आलेल्या अधिसूचनेच्या दिनांकापर्यंत म्हणजेच दि. १५.०४.२०१५ पर्यंत सेवेत असलेल्या बंधपत्रित अधिपरिचारिकांची (सेवाप्रवेश नियमांतील तरतुदींनुसार) लेखी परीक्षा घेऊन त्यांच्या सेवा नियमित करण्यात आलेल्या आहेत. तसेच, संदर्भ क्र. १ मध्ये नमूद शासन निर्णय निर्गमित करुन शैक्षणिक वर्ष २०१९-२० पासून बंधपत्र घेण्याचे बंद करण्यात आले आहे व संदर्भ क्र. २ मध्ये नमूद शासन निर्णयानुसार बंधपत्रित अधिपरिचारिका हे संबोधनही रद्द करण्यात आल्याने बंद झाले आहे व कोणत्याही अधिपरिचारिकांच्या सेवा बंधपत्रित न संबोधता त्या कंत्राटी तत्वावर ६ महिन्यांच्या कालावधीसाठी घेण्याचा शासन निर्णय झालेला
आहे. दि. १५.०४.२०१५ नंतरच्या कोणत्याही अधिपरिचारिका ह्या बंधपत्रित अधिपरिचारिका म्हणून गणण्यात येणार नाही. तथापि, उपरोक्त सर्व शासन निर्णय स्वयंस्पष्ट असतानाही काही परिमंडळात कंत्राटी पध्दतीवर नियुक्ती देण्याऐवजी बंधपत्रित अधिपरिचारिका संबोधनासह ६ महिन्यांपेक्षा जास्त १८ महिन्यांपर्यंतचे कंत्राटी
# Page 2
शासन आदेश क्रमांकः सेप्रनि-२०१९/प्र.क्र.११८/सेवा-५
नियुक्ती दिल्याचे निदर्शनास आले आहे. याचाच अर्थ उपरोक्त सर्व शासन निर्णयांचे उल्लंघन करण्यात आलेले आहे. त्यामुळे आता या आदेशाद्वारे पुन्हा सर्व नियुक्ती प्राधिकाऱ्यांना खालीलप्रमाणे सक्त सूचना देण्यात येत आहेत:
नियमित सेवेव्यतिरिक्त तात्पुरत्या स्वरुपात घेण्यात येणाऱ्या सर्व अधिपरिचारिका ह्या कंत्राटी अधिपरिचारिका संबोधून त्यांना कंत्राटी तत्वावर ६ महिन्यांच्या कालावधीसाठी चक्राकार पध्दतीने नियुक्त्या दिल्या जाव्यात.
सदर शासन आदेशात नमूद केल्याप्रमाणे बंधपत्रित संबोधित करुन ६ महिन्यांपेक्षा अधिक कालावधीसाठी नियुक्त्या दिल्या असल्यास सदर नियुक्त्या तात्काळ रद्द करुन संबंधित अधिपरिचारिकांना सुधारित आदेश देऊन ६ महिन्यांच्या मर्यादेत कंत्राटी तत्वावर विहित मानधनानुसार नियुक्त्या देण्यात याव्यात. या शासन आदेशानंतर अधिपरिचारिकांना बंधपत्रित संबोधून ६ महिन्यांपेक्षा अधिक कालावधीसाठी दिलेल्या सर्व नियुक्त्या रद्दबादल समजण्यात येतील.
या आदेशाचे हेतूत: उल्लंघन करणारे अधिकारी/कर्मचारी शिस्तभंगविषयक कारवाईस पात्र राहतील.