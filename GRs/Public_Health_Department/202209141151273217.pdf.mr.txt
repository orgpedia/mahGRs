# Page 1
१३ व्या वित्त आयोगांतर्गत Intensified Homebase Neonatal Care (I-HBNC) चा कार्यक्रम सन २०२२-२३ मध्ये सुरु ठेवण्यास व त्यासाठी आवश्यक असलेल्या निधीस प्रशासकीय मान्यता मिळण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२२२/प्र.क्र.१८/आरोग्य-७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४०० ००१.
दिनांक : १६ सप्टेंबर, २०२२.
वाचा : १) अतिरिक्त संचालक, आरोग्य सेवा, कुटूंब कल्याण माताबाल संगोपण व शालेय आरोग्य, पुणे यांचे पत्र क्रमांक : राकुकका/बालआरोग्य कक्ष १५क/I-HBNC कार्यक्रम करीता अनुदान मंजुरी/५९६४५-४८/२०२२, दिनांक : ०१.०९.२०२२.
२) शासन निर्णय, सार्वजनिक आरोग्य विभाग क्र.प्रशामा-१२२१/प्र.क्र.३३/आरोग्य-७, दिनांक २८.१२.२०२१.
३) अवर सचिव, सार्वजनिक आरोग्य विभाग, मंत्रालय, मुंबई यांचे पत्र क्र.साआवि/३००११/१०८/ २०१३-आ–७, दिनांक १३.०३.२०१५.
४) अवर सचिव, सार्वजनिक आरोग्य विभाग, मंत्रालय, मुंबई यांचे पत्र क्र.पीएचडी-३००११/प्र.क्र.
१०८/२०१३ (भाग-२)/आ-७, दिनांक १६.०३.२०१७.
प्रस्तावना : १३ व्या वित्त आयोगाच्या शिफारशीनुसार आदिवासी प्रवण क्षेत्रातील १७ आदिवासी तालुक्यातील सर्व बालकांना व उर्वरित ६१ तालुक्यातील कमी वजनाच्या बालकांचा पाठपुरावा करण्यासाठी आशांना मानधन देण्याबाबत दिनांक १३.०३.२०१५ व १६.०३.२०१७ च्या पत्रान्वये मान्यता देण्यात आलेली आहे. या अंतर्गत आदिवासी प्रवण क्षेत्रातील ७८ तालुक्यातील नवजात शिशू व बालकांना पहिल्या ६ महिन्यामध्ये एक दिवसाआड याप्रमाणे आशा स्वयंसेविकाद्वारे ९० भेटी तर पुढील ६ महिन्यांमध्ये दर १५ दिवसांतून १ याप्रमाणे १२ भेटी देण्यात येतात. सदर कार्यक्रम सन २०१५-१६ पासून आजपर्यंत आदिवासी जिल्ह्यात नियमितपणे सुरु आहे. सदर कार्यक्रमासाठी सदर आदिवासी जिल्ह्यांना मार्च, २०२२ अखेरपर्यंतचे अनुदानही देण्यात आलेले होते. परंतू, मार्च, २०२२ नंतर १३ व्या वित्त आयोगांतर्गत Intensified Homebase Neonatal Care (I-HBNC) अनुदान शिल्लक नाही. सदर कार्यक्रम यापुढेही चालू ठेवण्यात यावा असे अतिरिक्त संचालक, आरोग्य सेवा, पुणे यांनी प्रस्तावित केले आहे. त्यामुळे १३ व्या वित्त आयोगांतर्गत Intensified Homebase Neonatal Care (I-HBNC) हा कार्यक्रम पुढे चालू ठेवण्यासाठी १ वर्षाकरीता रु.६४७.१९ लक्ष इतके अनुदान आवश्यक आहे. १३ व्या वित्त आयोगांतर्गत यापूर्वी मंजूर केलेल्या कृती आराखडयानुसार काही घटकांमध्ये संख्या / संस्था यांची वाढ व नव्याने काही घटक प्रस्तावित करण्यात आले होते. प्रस्तावित घटकांपैकी काही घटक खरेदी करण्यात आलेले असून सदर
# Page 2
शासन निर्णय क्रमांकः प्रशामा-१२२२/प्र.क्र.१८/आरोग्य -७
घटकामधील रु.७३८.०० लक्ष इतके अनुदान शिल्लक आहे. सदर अनुदानातून Intensified Homebase Neonatal Care (I-HBNC) हा कार्यक्रम सन २०२२-२३ मध्ये राबविण्यासाठी रु.६४७.१९ लक्ष इतक्या खर्चाच्या अनुदानास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
१३ व्या वित्त आयोगांतर्गत Intensified Homebase Neonatal Care (I-HBNC) हा कार्यक्रम सन २०२२-२३ मध्ये चालू ठेवण्यासाठी रु.६४७.१९ लक्ष इतके अनुदान आवश्यक आहे. १३ व्या वित्त आयोगांतर्गत यापूर्वी मंजूर केलेल्या कृती आराखडयानुसार काही घटकांमध्ये संख्या/ संस्था यांची वाढ व नव्याने काही घटक प्रस्तावित करण्यात आले होते. प्रस्तावित घटकांपैकी काही घटक खरेदी करण्यात
आलेले असून सदर घटकामधील रु.७३८.०० लक्ष इतके अनुदान शिल्लक आहे. सदर शिल्लक अनुदानातून Intensified Homebase Neonatal Care (I-HBNC) हा कार्यक्रम सन २०२२-२३ मध्ये राबविण्यासाठी रु.६४७.१९ लक्ष इतक्या खर्चाच्या अनुदानास प्रशासकीय मान्यता देण्यात येत आहे.