# Page 1
श्रीमती अश्विनी धनाजी दांडगे, कनिष्ठ लिपिक, सहायक संचालक, आरोग्य सेवा (कुष्ठरोग), जालना यांना अधिसंख्य पदावरुन नियमित सेवेत वर्ग करण्याबाबत..
महाराष्ट्र शासन
सार्वजनिक आरोग्य विभाग
शासन निर्णय क्रमांकः अधिसं २०२३/प्र.क्र.४७५/सेवा-५
गोकुळदास तेजपाल रुग्णालय संकुल इमारत,
मंत्रालय, मुंबई ४०० ००१.
दिनांक : १०जुलै, २०२३
वाचा : १)सामान्य प्रशासन विभाग, शासन निर्णय क्र. बीसीसी-२०१८/प्र.क्र.३०८/१६-ब, दि.२१/१२/२०१९ २)सार्वजनिक आरोग्य विभाग, शासन निर्णय क्र.असंप-२०२०/प्र.क्र.२९/आरोग्य-३, दि.३१/१२/२०२०, दि.०५/०१/२०२१, दि.१९/०४/२०२२ व दि.२८/११/२०२२.
३)सहसंचालक आरोग्य सेवा (हिहजजरोग) पुणे यांचे पत्र क्र.संआसे/आस्था/अधिसंख्य पदे/ नाव वगळणेबाबत/न.क्र.२२०६-०७/२३,दि.१३.०२.२०२३ प्रस्तावना: सामान्य प्रशासन विभागाने उपरोक्त संदर्भ क्र.१ येथील शासन निर्णयान्वये मा. सर्वोच्च न्यायालयाने सिव्हील अपील क्र.८९२८/२०१५ (चेअरमन आणि मॅनेजिंग डायरेक्टर, एफसीआय आणि इतर विरुध्द जगदिश बालाराम बहिरा व इतर) व इतर याचिका यामध्ये दिनांक ६/७/२०१७ रोजी मागास जातींना असलेल्या आरक्षणाच्या आधारे शासकीय सेवेत दाखल झालेल्या व त्यानंतर जातीचे दावे अवैध ठरलेल्या व्यक्तींना शासकीय सेवेत संरक्षण देय ठरत नाही या निर्णयाची अंमलबजावणी करण्यासाठी मा.उच्च न्यायालय, मुंबई, खंडपीठ नागपूर यांनी, रिट याचिका क्र.३१४० /२०१८ मध्ये दि.२८/०९/२०१८ च्या आदेशान्वये मा. सर्वोच्च न्यायालयाच्या आदेशानुसार दि. ३१ /१२/२०१९ पर्यत कार्यवाही करण्याचे आदेश दिले असल्याने अशा कर्मचारी यांची अधिसंख्य पदे निर्माण करुन या अधिसंख्य पदावर कर्मचारी यांना वर्ग करण्याची कार्यवाही करण्याची सूचना दिली आहे. त्यास अनुसरुन आरोग्य सेवा आयुक्तालयाच्या अधिपत्याखालील कार्यालयांतील कर्मचाऱ्यांना ११ महिन्याच्या कालावधीसाठी उपरोक्त संदर्भ क्र. २ अन्वये अधिसंख्य पदे निर्माण करण्यात आली आहेत.
श्रीमती अश्विनी धनाजी दांडगे, कनिष्ठ लिपिक यांची दि. ०७.०२.२०१४ रोजी कनिष्ठ लिपिक या पदावर अनुसूचित जमाती या प्रवर्गात नियुक्ती करण्यात आली होती. तदनंतर त्यांचे अनुसुचित जात प्रमाणापत्र प्राप्त नसल्याने त्यांना अधिसंख्य पदावर वर्ग करण्यात आले आहे. परंतु, शासन निर्णय सामान्य प्रशासन विभाग दि.२१.१२.२०१९ मधील तरतूदीमधील “ड” च्या वर्गीकरणानुसार श्रीमती दांडगे यांनी नियुक्तीनंतर व उक्त शासन निर्णयापूर्वी त्यांचे जात वैधता प्रमाणपत्र वैध ठरविण्याकरीता अनुसूचित जमाती प्रमाणपत्र तपासणी समिती, औरगांबाद यांना प्रस्ताव विहीत मुदतीत सादर केले असून जात वैधता प्रमाणपत्र उपलब्ध होण्याकरीता त्यांनी
# Page 2
शासन निर्णय क्रमांकः अधिसं २०२३/प्र.क्र.४७५/सेवा-५ पाठपुरवठा ही केला असल्याने प्रमाणपत्र प्राप्त होण्याऱ्या झालेल्या विलंबास त्या स्वत: जबाबदार नाही. तसेच सदर प्रकरणाच्या अनुषंगाने मा.उच्च न्यायालयाने दि.०५.०४.२०२१ रोजी जातपडताळणी समितीने विहित कालावधीत जातपडताळणी प्रमाणपत्राबाबत निर्णय घेण्याचे आदेशीत केले आहे. मा.उच्च न्यायालयाने दिलेल्या अंतिम आदेशानुसार श्रीमती दांडगे यांना अधिसंख्य पदावर वर्ग केल्याबाबतचे आदेश फेटाळले आहेत. त्यामुळे सार्वजनिक आरोग्य विभागाच्या दि.३१.१२.२०२० व दि.०५.०१.२०२१ च्या शासन निर्णयातील अनुक्रमांक १७२ वरील तसेच तद्नंतर निर्गमित झालेल्या मुदतवाढीच्या शासन निर्णयातील त्यांचे अधिसंख्य पदांवरील नाव वगळून त्यांना नियमित पदावर वर्ग करण्याची बाब शासनाच्या विचाराधीन होती.
शासन निर्णय: सदर शासन निर्णयानुसार श्रीमती अश्विनी धनाजी दांडगे, कनिष्ठ लिपिक यांना मा. उच्च न्यायालयाचे न्यायनिर्णयाचे अधिन राहून अधिसंख्य पदावरुन नियमित पदावर पुर्नस्थापित करण्यात येत आहे.