# Page 1
स्थायित्व लाभ प्रमाणपत्र देण्याचे अधिकार प्रत्यावर्तित करणेबाबत.
महाराष्ट्र शासन
सार्वजनिक आरोग्य विभाग
शासन परिपत्रक क्रमांकः स्थायित्व-२५२१/प्र.क्र.१७१/सेवा-२
गोकुळदास तेजपाल रुग्णालय आवार संकुल इमारत १० वा मजला
मंत्रालय, मुंबई- ४०० ००१
दिनांक : ०७ जुलै, २०२१
संदर्भ - १. शासन परिपत्रक, सा. प्र. वि., क्र.स्थाप्रप-१४१४/(प्र.क्र.७३/१४)/१३-अ, दि.११.०९.२०१४.
२. शासन परिपत्रक, सा. प्र. वि., क्र.स्थाप्रप-१४१५/(प्र.क्र.९७/१५)/१३-अ, दि.२१.०८.२०१५.
३. शासन परिपत्रक, सा. प्र. वि., क्र.स्थाप्रप-१४१५/(प्र.क्र.१४/१५)/१३-अ, दि.१९.०९.२०१७.
प्रस्तावना:
विहित पद्धतीने नियुक्त झालेल्या व प्रथम नियुक्तीच्या पदावर ०३ वर्षाची नियमित सेवा पूर्ण
करणाऱ्या आणि विहित अटी व शर्तींची पूर्तता करणाऱ्या प्रत्येक अस्थायी शासकीय अधिकारी / कर्मचाऱ्यांना
स्थायित्व लाभ प्रमाणपत्र प्रदान करणेबाबत संदर्भाधीन दि.११.०९.२०१४ च्या शासन परिपत्रकान्वये सूचना देण्यात आल्या आहेत. तसेच, गट-अ व गट-ब(राजपत्रित) संवर्गातील अधिकारी यांच्याबाबत ज्या प्रकरणी
नियुक्ती प्राधिकारी शासन आहे अशा प्रकरणांमध्ये स्थायित्व लाभ प्रमाणपत्र देण्याचे अधिकार संबंधीत
प्रशासकीय विभागाचे अपर मुख्य सचिव / प्रधान सचिव / सचिव यांना संदर्भाधीन दि.२१.०८.२०१५ च्या शासन परिपत्रकानुसार देण्यात आले आहेत.
महाराष्ट्र वैद्यकीय व आरोग्य सेवा, गट-अ (वेतनस्तर एस-२३ व अधिक) आणि सामान्य राज्य सेवा, गट-अ (वेतनस्तर एस-२० व अधिक) मधील विविध संवर्गातील अधिकाऱ्यांची संख्या विचारात घेता, दरवर्षी
स्थायित्व लाभ प्रमाणपत्राकरीता पात्र अधिकाऱ्यांची संख्या जास्त आहे. तसेच, यासंबंधातील प्रस्ताव विहित
मार्गाने प्रशासकीय विभागाकडे प्राप्त होण्यास विलंब होत असल्याने सदर संवर्गातील बऱ्याच अधिकाऱ्यांना
स्थायित्व लाभ प्रमाणपत्र प्रदान करण्यात न आल्याचे निर्दशनास आले आहे. यामुळे प्रशासनात गतिमानता येण्यासाठी स्थायित्व लाभ प्रमाणपत्र देण्याचे अधिकार प्रत्यावर्तित करण्याची बाब शासनाच्या विचाराधीन
होती. त्याअनुषंगाने “सेवेत स्थायीकरणाचे प्रमाणपत्र देवून कायम करणे” या विषयाबाबत निर्णय घेण्याचे
अधिकार प्रत्यायोजित करण्याबाबत पुढीलप्रमाणे सूचना देण्यात येत आहेत.
# Page 2
शासन परिपत्रक क्रमांकः स्थायित्व-२५२१/प्र.क्र.१७१/सेवा-२ दि.०७ जुलै, २०२१
शासन परिपत्रक :
प्रथम नियुक्तीच्या पदावर ०३ वर्षाची नियमित सेवा पूर्ण करणाऱ्या आणि सामान्य प्रशासन
विभागाच्या संदर्भाधीन दि.११.०९.२०१४ च्या शासन परिपत्रकामध्ये विहित केलेल्या अटी व शर्तींची पूर्तता करणाऱ्या गट-अ व गट-ब (राजपत्रित) संवर्गातील अधिकाऱ्यांना स्थायित्व लाभ प्रमाणपत्र देण्याचे अधिकार
संदर्भाधीन दि.२१.०८.२०१५ च्या शासन परिपत्रकातील तरतुदीनुसार प्रशासकीय विभागाचे अपर मुख्य सचिव / प्रधान सचिव / सचिव यांना देण्यात आले आहेत. त्यानुसार, सार्वजनिक आरोग्य विभागांतर्गत
महाराष्ट्र वैद्यकीय व आरोग्य सेवा, गट-अ (वेतनस्तर एस-२३: ६७७००-२०८७०० व अधिक ) मधील व सामान्य राज्य सेवा, गट-अ (वेतनस्तर एस-२० : ५६१००-१७७५०० व अधिक) मधील अधिकाऱ्यांना स्थायित्व
लाभ प्रमाणपत्र देण्याचे “अपर मुख्य सचिव, सार्वजनिक आरोग्य विभाग, मंत्रालय, मुंबई” यांचे अधिकार
“आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई” यांना प्रत्यावर्तित करण्यात येत आहेत.
२. स्थायित्व लाभ प्रमाणपत्र देण्याची कार्यवाही करताना शासन परिपत्रक, सामान्य प्रशासन विभाग दि.११.०९.२०१४ मधील सूचनांची व यासंदर्भात शासनाने वेळोवेळी निर्गमित केलेल्या सूचनांची काटेकोर अंमलबजावणी करण्याची दक्षता घेण्यात यावी.
# Page 3