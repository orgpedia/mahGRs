# Page 1
१०० खाटांचे स्त्री रुग्णालय, वाशिम येथील मुख्य इमारती बांधकामांच्या अंदाजपत्रक व आराखड्यांना सुधारीत प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः प्रशामा २०१८/प्र.क्र.२५९/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : ४ सप्टेंबर, २०१९.
वाचा : १) सार्वजनिक आरोग्य विभाग, शासन निर्णय क्र. प्रशामा-२०१२/प्र.क्र.२२२/आरोग्य-३ दि.११ एप्रिल, २०१२ २) सार्वजनिक आरोग्य विभाग, शासन निर्णय क्र.प्रशामा-२०१८/प्र.क्र.२५९/आरोग्य-३ दि.२४ ऑक्टोंबर, २०१८ ३) आरोग्य सेवा संचालनालय यांचे पत्र क्रमांक : संआसे/ कक्ष-३ / टे ६/स्त्रीरुवाशिमसुधाप्रमा/४३१६-१७/१९, दिनांक १३.०३.२०१९.
प्रस्तावना:
१०० खाटांचे स्त्री रुग्णालय, वाशिम येथील मुख्य इमारतीचे बांधकामास शासन निर्णय दिनांक ११ एप्रिल, २०१२ अन्वये रुपये २०४५.३० लक्ष एवढ्या रकमेच्या अंदाजपत्रक व नकाशांना प्रशासकीय मान्यता देण्यात आली होती. त्यानुसार सदर रुग्णालयाचे बांधकाम सुरु करण्यात आले आहे सदर बांधकामावर आतापर्यंत रु.२२३६.३१ लक्ष खर्च झालेला आहे. इमारत बांधकामामध्ये काही अंतर्गत बदल, सुधारणा झाल्यामुळे अंदाजपत्रकीय खर्चामध्ये वाढ झाली आहे तसेच वाढीव दराची निविदा, दरसुचीतील बदल, व भाववाढ यामुळे सुध्दा कामाच्या खर्चात वाढ झाली आहे. त्यामुळे रु.२५६५.९२लक्ष इतक्या रक्कमेस सुधारीत प्रशासकीय मान्यता देण्याची बाब शासनाच्या विचाराधीन होती.
शासन निर्णय :
२. १०० खाटांचे स्त्री रुग्णालय, वाशिम येथील मुख्य इमारतीचे बांधकामाचे अंदाजपत्रक उप अभियंता सार्वजनिक बांधकाम विभाग, वाशिम यांनी तयार केले आहेत. कार्यकारी अभियंता, सार्वजनिक बांधकाम विभाग, वाशिम तसेच जिल्हा शल्य चिकित्सक, जिल्हा रुग्णालय, वाशिम यांनी
# Page 2
शासन निर्णय क्रमांकः प्रशामा २०१८/प्र.क्र.२५९/आरोग्य ३
प्रमाणित केले आहेत. त्यानुसार रु.२५६५.९२ लक्ष एवढ्या रकमेच्या खालील प्रमाणे त्याखालील
खालील अटी व शर्तींच्या अधिन राहून सुधारीत प्रशासकीय मान्यता देण्यात येत आहे :
गोषवारा
रु.लाखात
-----------------------------------------------------------------
| व्याप्ती | मूळ प्रशासकीय मान्यता | सुधारीत प्रशासकीय मान्यता | अधिक्य |
| मूळ बाबी (अ+ब+क) | २०४५.३० | २१९७.६१ | १५२.३१ |
| नवीन बाबी (अ+ब+क) |  | ३६८.३१ | ३६८.३१ |
| एकूण (अ+ब+क) | २०४५.३० | २५६५.९२ | ५२०.६२ |
-----------------------------------------------------------------
तुलनात्मक तक्ता
रु.लाखात
--------------------------------------------------------------------
| अ.क्र. | बाब  |  | मूळ प्रशासकीय  |  मान्यता | सुधारीत प्रशासकीय मान्यता | फरक |
| अ | मूळ बाबी आकस्मिक  |  खर्चासह | १७७७.४१ | १९८८.३३ | २१०.९२ |
|  | नवीन बाबी |  | २१२.३० | २१२.३० |
|  | एकूण अ | १७७७.४१ | २२००.६३ | ४२३.२२ |
| ब | विदयुत |  |  |  |
|  | मुळ बाबी | २६७.८९ | १८२.१९ | (-)८५.७० |
|  | नवीन बाबी |  | १५६.०० | १५६.०० |
|  | एकूण ब | २६७.८९ | ३३८.१९ | ७०.३० |
| क | पाणीपुरवठा |  |  |  |
|  | मुळ बाबी |  | २७.१० | २७.१० |
|  | नवीन बाबी |  |  |  |
|  | एकूण क |  | २७.१० | २७.१० |
|  | एकूण अ+ब+क | २०४५.३० | २५६५.९२ | ५२०.६२ |
--------------------------------------------------------------------
पृष्ठ ४ पैकी २
# Page 3
शासन निर्णय क्रमांकः प्रशामा २०१८/प्र.क्र.२५९/आरोग्य ३
अटी व शर्ती : १) कामासाठी निविदा मागविण्याआधी सदर कामास सार्वजनिक बांधकाम विभागातील सक्षम अधिकाऱ्यांची तांत्रिक मंजुरी घेणे आवश्यक राहील.
२) सदर कामाची वेगवेगळी निविद न करता सर्व कामाची एकत्रित निविदा करण्यात यावी.
३) कामासाठीच्या जागेची उपलब्धता, योग्यता व जागा पुरेशी आहे किंवा नाही याबाबतची खात्री संबंधित आरोग्य संस्था प्रमुखांनी करावी.
४) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाची किंमत वाढणे शक्य असल्यामुळे त्यासाठी आवश्यक प्रस्ताव सार्वजनिक बांधकाम विभागाच्या त्यात्या- भागाच्या क्षेत्रिय अधिकाऱ्यांकडून करुन घ्यावेत.
५) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिकदृष्ट्या मान्यता ही सार्वजनिक बांधकाम खात्याच्या त्यात्या क्षेत्राच्या सक्षम अधिकाऱ्यांकडून करण्यात येईल.
६) सदरचे काम नवीन नमुना नकाशांप्रमाणे करावयाचे झाल्यास सार्वजनिक आरोग्य विभागाने नियुक्त केलेल्या खाजगी वास्तुशास्त्रज्ञामार्फत नकाशांप्रमाणे वास्तुमांडणी आराखडा मंजूर करुन घेण्यात यावा. तसेच स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सदर नवनियुक्त वास्तुशास्त्रज्ञ व जिल्हा शल्य चिकित्सक यांची राहील. तसेच ही परवानगी मागण्यासाठीचा पत्रव्यवहार जिल्हा शल्यचिकित्सक यांच्या स्वाक्षरीने करण्यात यावा.
७) सदर रक्कमेतून उर्वरीत बांधकामाचा खर्च भागविण्यात यावा.
८) सार्वजनिक बांधकाम विभागाच्या मुख्य / उपमुख्य वास्तुशास्त्रज्ञाकडून या कामांच्या नकाशे व वास्तुमांडणी आराखड्यांना वेगळ्या मंजूरीची आवश्यकता नाही.
९) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही २०१३/प्र.क्र.१७७/तां.क.१ दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
३. १०० खाटांचे स्त्री रुग्णालय, वाशिम येथील मुख्य इमारतीचे बांधकामावरील खर्च मागणी क्रमांक - एच- ८, मुख्यलेखाशिर्ष "४२१०- वैद्यकीय सेवा व सार्वजनिक आरोग्य सेवा यावरील भांडवली खर्च, ०१ - नागरी आरोग्य सेवा (वैद्यकीय सहाय्य ( पंचवार्षिक योजनांतर्गत योजना - इमारती, ११० रुग्णालय व दवाखाने, (१)(अ ( पंचवार्षिक योजनांतर्गत योजना- इमारती, (००) (०१) मोठी बांधकामे (४२१०००१४), ५३ - मोठी बांधकामे" याखाली भागविण्यात येईल.
पृष्ठ ४ पैकी ३
# Page 4
शासन निर्णय क्रमांकः प्रशामा २०१८/प्र.क्र.२५९/आरोग्य ३
४. १०० खाटांचे स्त्री रुग्णालय, वाशिम येथील मुख्य इमारतीचे बांधकामासाठी लागणाऱ्या रकमेची अर्थसंकल्पात तरतूद करण्याचा प्रस्ताव संचालक, आरोग्य सेवा, मुंबई यांनी त्वरीत शासनास सादर करावा.
५. हे आदेश शासन निर्णय, वित्त विभाग, क्रमांक - विअप्र २०१३/प्र.क्र.३०/विनियम, दिनांक १७.०४.२०१५ सोबतच्या परिशिष्ट, भाग पहिला, उपविभाग-पाच मधील अनुक्रमांक-१, परिच्छेद क्रमांक - १३४ अन्वये प्रशासकीय विभागांना प्रदान करण्यात आलेल्या अधिकारान्वये व सार्वजनिक बांधकाम विभागाचा अनौपचारीक संदर्भ क्र.३७८/१९/इमा-२ दि.२२.०८.२०१९ अन्वये निर्गमित करण्यात येत आहे.