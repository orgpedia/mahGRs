# Page 1
राज्यातील ५० व १०० खाटांच्या उपजिल्हा रुग्णालये व ३० खाटांच्या ग्रामीण रुग्णालयामध्ये डायलिसिस सेंटर पीपीपी तत्वावर बाह्यसंस्थेमार्फत सुरु करण्याच्या प्रस्तावास प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२२१/प्र.क्र.३५/आरोग्य - ७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४००००१.
दिनांक : ०४ मे, २०२२.
वाचा : १. सहसंचालक (रुग्णालये), आरोग्य सेवा, मुंबई यांचे पत्र क्र. राआसो/आयपीएचएस/ ७३६८१-६८७/२०२१, दिनांक २६.१०.२०२१.
२. आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांची मंजूर टिपणी, दिनांक १२.१०.२०२१.
३. सहसंचालक (रुग्णालये), आरोग्य सेवा, मुंबई यांचे पत्र क्र. राआसो/आयपीएचएस/ १०८५८-६१/२०२२, दिनांक २५.०४.२०२२.
प्रस्तावना : राज्यात सद्यस्थितीत एकूण ५३ ठिकाणी डायलिसिस सेंटर कार्यरत आहेत. सदर केंद्राव्यतिरिक्त राज्यात इतर शासकीय संस्थांमध्ये डायलेसिस सेवेची आवश्यकतता लक्षात घेऊन संदर्भ क्र.१ अन्वये सद्यस्थितीत १०० खाटांची ५ उपजिल्हा रुग्णालये व ५० खाटांची १३ उपजिल्हा रुग्णालये आणि ३० खाटांचे एक ग्रामीण रुग्णालयामध्ये पीपीपी तत्त्वावर बाहययंत्रणेद्वारे डायलेसिस सेवा सुरु करण्याचे प्रस्तावित केले असून त्यामध्ये आवश्कतेनुसार इतर रुग्णालये व वेळोवेळी नव्याने कार्यान्वित होणाऱ्या आरोग्य संस्थाचा समावेश सदर प्रकल्पांतर्गत करण्यात येणार आहे. सदर प्रस्तावास मान्यता देण्याची बाब शासनाच्या विचाराधीन होती.
शासन निर्णय :
आरोग्य सेवा आयुक्तालयाने प्रस्तावित केल्यानुसार त्यांच्या अधिनस्त कार्यरत सोबत जोडलेल्या परिशिष्ट-१ मध्ये नमूद विविध रुग्णालयामध्ये रुग्णांना डायलेसिस सेवा उपलब्ध करुन देणे आवश्यक असल्याने सदरील सेवा पीपीपी तत्वावर बाह्य यंत्रणेकडून उपलब्ध करुन घेण्यासाठी सेवा पुरवठादाराची निवड करण्याकरीता विहित निविदा प्रक्रिया राबविण्यास पुढील अटींच्या अधीन राहून यासाठी प्रशासकीय मान्यता देण्यात मान्यता देण्यात येत आहे. :
# Page 2
शासन निर्णय क्रमांकः प्रशामा-१२२१/प्र.क्र.३५/आरोग्य -७
०२. सदर प्रशासकीय मान्यता ही पुढील अटींच्या अधीन राहून देण्यात येत आहे.:
१) सदर डायलेसिस सेवेची आवश्यकता/ मागणी याची शहानिशा / खातरजमा करण्यात यावी.
त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२) डायलेसिस सेवेचे विनिर्देश गरजेनुसार व अद्ययावत असल्याची खातरजमा करण्यात यावी.
लॅबोरेटरी सर्विसेसकरीता आवश्यकता बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत.
तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी.
पीआयपी मध्ये मंजूर असलेल्या बाबींच्या तांत्रिक विर्निदेशानुसार मागणीपत्र पाठविण्याची जबाबदारी संबंधीत कार्यक्रम प्रमुखांची राहील. प्रस्तावातील समाविष्ट असलेल्या बाबींचीच खरेदी करण्यात यावी.
३) या प्रकल्पामध्ये प्रस्तावात नमूद केल्याप्रमाणे सद्यस्थितीत १०० खाटांची ५ उपजिल्हा रुग्णालय व ५० खाटांची १३ उपजिल्हा रुग्णालय आणि ३० खाटांचे ग्रामीण रुग्णालय, महाड अशा एकूण १९ रुग्णालयाचा यामध्ये अंतर्भाव असून, त्यामध्ये आवश्कतेनुसार इतर रुग्णालये व वेळोवेळी नव्याने कार्यान्वित होणाऱ्या आरोग्य संस्थाचा समावेश सदर प्रकल्पांतर्गत करण्यात येईल.
४) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग-४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित निविदा प्रक्रिया राबविण्यात यावी.
त्याचप्रमाणे, सदर सर्विसेस बाह्य यंत्रणेकडून घेण्याकरीता वित्त विभाग, शासन निर्णय दिनांक ०२.०२.२०१३, दिनांक ०२.१२.२०१३, दिनांक ०२.०८.२०१६ व दिनांक २७.०४.२०२२ मधील तरतुदीचे व शासनाने वेळोवेळी निर्गमित केलेले शासन निर्णय व मार्गदर्शक सूचना यांची पूर्तता होईल, याचीही खात्री करण्यात यावी.
५) डायलेसिस सविर्सेसकरीता बाह्यसेवा पुरवठादाराची निवड करतानांच्या निविदा दस्तऐवजात समाविष्ट करावयाच्या कामाचा गोषवारा व सेवेच्या अटी, शर्तींबाबतचे नियम आयुक्तालयाकडील अस्तित्वात असलेल्या निविदा दस्तऐवज छाननी समितीमार्फत अंतिम करुनच निविदा विषयक पुढील कार्यवाही करण्यात यावी.
६) MJPJAY च्या निकषानुसार कॅटेगरी A, B व C मध्ये पात्र ठरणाऱ्या रुग्णांव्यतिरिक्त इतर रुग्णांकडून (ए. पी. एल.) शासन निर्णय क्र. संकीर्ण-२०१३/प्र.क्र.४६२/भाग-२/आरोग्य-३ नुसार एका डायलिसीस सत्राकरीता रु.२००/- आकारण्यात येतील व ते रुग्ण कल्याण समितीमध्ये जमा करण्यात येतील, सदर शुल्कामधून सेवापुरवठादारास या लाभार्थ्यांकरीता प्रति लाभार्थी तेवढीच रक्कम अदा करण्यात येईल, या बाबीचा उल्लेख निविदेमध्ये करण्यात यावा.
पृष्ठ ४ पैकी २
# Page 3
शासन निर्णय क्रमांकः प्रशामा-१२२१/प्र.क्र.३५/आरोग्य -७
७) सदर प्रस्तावाच्या अनुषंगाने MJPJAY या योजनेमधील निकष व तरतुद लक्षात घेऊन सेवापुरवठादाराने करावयाच्या बाबी, शासनामार्फत उपलब्ध करुन देण्यात येणाऱ्या बाबी व त्याची कार्यपध्दती याबाबत सविस्तर निकष ठरवून त्याचा अंतर्भाव निविदा प्रक्रियेच्या कागदपत्रांमध्ये करुन घेण्याची जबाबदारी ही आयुक्त, आरोग्य सेवा, मुंबई यांची राहील.
८) तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
९) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०)खरेदी प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत. सदर प्रकरणी सार्वजनिक आरोग्य विभाग शासन निर्णय क्र.खरेदी २०१६/प्र.क.२४०/आरोग्य-८, दिनांक २६ जुलै, २०१७ च्या शासन निर्णयातील तरतूदीनुसार कार्यवाही करण्यात यावी.
३. उपरोक्त अनुक्रमांक १ ते १० येथील अटींची पूर्तता व खरेदी नियमानुसार व आवश्यकतेनुसार आहे हे सुनिश्चित करण्याची जबाबदारी आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई व संबंधित कार्यक्रम प्रमुख यांची राहील.
४. शासन निर्णय, वित्त विभाग, क्र. विअप्र २०१३/प्र.क्र.३० / भाग-२ /२०१३ / विनिमय, दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग पहिला, उपविभाग-२ मधील अ.क्र.४, नियम क्र.७ अन्वये अवजारे, किरकोळ साधन सामुग्री आणि उपक्रम संच विकत घेण्यास मंजुरी देण्यासाठी प्रशासनिक विभागांना प्रदान करण्यात आलेल्या अधिकारानुसार सदर शासन निर्णय निर्गमित करण्यात येत आहे.
# Page 4