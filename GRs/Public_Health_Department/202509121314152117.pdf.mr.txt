# Page 1
ग्रामीण रुग्णालय, गोंडपिपरी जि. चंद्रपूर
येथील मुख्य इमारत बांधकामाच्या
अंदाजपत्रकास प्रशासकीय मान्यता
देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः प्रशामा २०२५/प्र.क्र.५९/पासु-२(ई.१००५१७८)
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : १२ सप्टेंबर, २०२५.
वाचा :
सहसंचालक आरोग्य सेवा, रुग्णालये (राज्यस्तर) मुंबई यांचे पत्र क्रमांक : आआसे/कक्ष-३
/टे.६/ग्रारुगोंडपिपरीनविनइमारत/२०५०-५१/२५, दिनांक ११/०२/२०२५.
प्रस्तावना:
ग्रामीण रुग्णालय, गोंडपिपरी जि. चंद्रपूर येथील रुग्णालय इमारतीचे बांधकाम सन १९८२ मध्ये
झालेले आहे. सदर इमारतीचे संरचनात्मक लेखापरिक्षण (Structural Audit) करण्यात आले असून सदर
इमारतीचे नुतनीकरण करणे आर्थिक दृष्ट्ट्या न परवडणारे असल्याने व सदर इमारत सार्वजनिक वापरास
योग्य नसल्याने उपरोक्त वाचा येथील पत्रान्वये आयुक्तालयामार्फत शासनास प्रस्ताव प्राप्त झाला आहे.
त्यानुसार ग्रामीण रुग्णालय, गोंडपिपरी जि. चंद्रपूर येथील मुख्य इमारत बांधकामाच्या अंदाजपत्रकास
प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय:
ग्रामीण रुग्णालय,गोंडपिपरी जि.चंद्रपूर येथील मुख्य इमारत बांधकामाचे अंदाजपत्रक सन २०२२-२३
च्या दरसूचीवर आधारित आहे. सदर अंदाजपत्रक उप विभागीय अभियंता, सार्वजनिक बांधकाम उप विभाग,
गोंडपिपरी यांनी तयार केले असून सदर अंदाजपत्रकावर कार्यकारी अभियंता, सार्वजनिक बांधकाम विभाग
क्र. २, चंद्रपूर, अधिक्षक अभियंता, सार्वजनिक बांधकाम मंडळ, चंद्रपूर; मुख्य अभियंता, सार्वजनिक बांधकाम
प्रादेशिक विभाग, नागपूर, व जिल्हा शल्य चिकित्सक, चंद्रपूर यांनी साक्षांकित केले आहे. सदर
अंदाजपत्रकामध्ये (रुग्णालय इमारत तळ मजला १२८१.४० चौ.मी., पहिला मजला १२८१.४० चौ.मी., दुसरा
मजला १३०९.७४ चौ.मी., तिसरा मजला ९०८.११ चौ.मी. असे एकुण क्षेत्रफळ ४७८०.६५ चौ.मी. आहे.
बांधकामाचा दर रु. २८०००/-प्रति चौ.मी. आहे.) विद्युतीकरण, पाणी पुरवठा व मल:निस्सारण, आग
प्रतिबंधक, फर्निचर, अंतर्गत रस्ते, संरक्षण भिंत व गेट ,भू-विकास, वातानुकुलीत यंत्रणा, लिफ्ट इ. साठी
तरतूद करण्यात आली आहे. त्यानुसार एकुण रु. २४५३.६९ लक्ष इतक्या किंमतीच्या अंदाजपत्रकास सोबत
# Page 2
शासन निर्णय क्रमांकः प्रशामा २०२५/प्र.क्र. ५९/पासु-२(ई.१००५१७८)
जोडण्यात आलेल्या Recapitulation sheet प्रमाणे खालील अटी व शतींच्या अधिन राहून या शासन
निर्णयान्वये प्रशासकीय मान्यता देण्यात येत आहे.
२) अटी व शर्ती :-
१)काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास
वस्तुविशारदांकडून मंजूरी घेऊनच सुरु करावे.
२)इमारतीचे आराखडे हे सार्वजनिक बांधकाम विभाग/शासकीय इमारतीच्या अनुज्ञेय मानकास
अनुसरुन असल्याची खातरजमा करावी. अशा नकाशांना व वास्तुमांडणी आराखडयास शासनाचे
वास्तुशास्त्रज्ञ यांची मान्यता घेण्यात यावी.
३)इमारत बांधकाम करण्यापूर्वी विदयुतीकरणाच्या कामासाठी मुख्य अभियंता (विदयुत) व
स्थापत्यांच्या कामासाठी मुख्य अभियंता (स्थापत्य) यांची तांत्रिक मंजुर घेण्यात यावी.
४)कामासाठी निविदा मागविण्यापूर्वी सदर कामास मुख्य अभियंता, सार्वजनिक बांधकाम विभाग
यांची तांत्रिक मंजुरी घेणे आवश्यक राहील.
५)सदर बांधकाम मुख्य वास्तुशास्त्रज्ञ, सार्वजनिक बांधकाम विभाग यांच्या Type plan नुसारच
करण्यात येईल या अटीसह मान्य करण्यात येत आहे.
६)बांधकामासाठी उपलब्ध होणाऱ्या नियतव्ययामधून सदर कामास निधी उपलब्ध करुन देण्याच्या
अटीच्या अधिन राहून प्रशासकीय मान्यता देण्यात येत आहे.
७)सदर कामाची ई-निविदा करतांना कामाचे तुकडे न करता एकत्रित निविदा करण्यात यावी.
८)कामासाठीच्या जागेची उपलब्धता, योग्यता व जागा पुरेशी आहे किंवा नाही याबाबतची खात्री
संबंधित आरोग्य संस्था प्रमुखांनी करावी.
९)क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाच्या
किंमतीमध्ये अनावश्यक वाढ करण्यात येवू नये.
१०)सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर
अंदाजपत्रकांना तांत्रिकदृष्ट्ट्या मान्यता ही सार्वजनिक बांधकाम खात्याच्या त्यात्या- क्षेत्राच्या
सक्षम अधिकाऱ्यांकडून घेण्यात यावी.
११)स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा
प्रमाणपत्र मिळविण्याची जबाबदारी सार्वजनिक बांधकाम विभाग यांची राहील.
१२)प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७/ तां.क.१
दि.१० जानेवारी,२०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही
करण्यात यावी.
१३)रुग्णालयाचे नकाशे तपासून नकाशांमध्ये रुग्णालयासाठी आवश्यक ऑक्सिजन पाईपलाईन,
एअर कंडीशनरसाठी जागा व त्यांच्या duct चे नियोजन, दिव्यांगांकरीता करावयाच्या
८९2 ४ bs he २
# Page 3
शासन निर्णय क्रमांकः प्रशामा २०२५/प्र.क्र. ५९/पासु-२(ई.१००५१७८)
सोयीसुविधा, त्या व्यक्तींसाठी रुग्णालयात करावयाचे पथ-वे इ. तसेच याबाबतची Functionality
विचारात घेवून रुग्णालयाचे नकाशे सुधारीत करण्यात यावेत. तसेच रुग्णालय डिझायनिंग
मधील तज्ञ व्यक्ती व रुग्णालयाशी संबंधित डॉक्टर व कर्मचारी यांचेशी चर्चा करुन त्यानुसार
रुग्णालयाचे नकाशे सुधारित करण्यात यावेत.
१४)केंद्र शासनाकडून निर्गमित IPHS च्या २०२२ च्या मार्गदर्शक सुनचांनुसार अंदाजपत्रकामध्ये
सुधारणा समाविष्ट्ट करुन प्रशासकीय मान्यतेच्या किंमतीच्या मर्यादेत राहून इमारतीचे बांधकाम
करण्यात यावे.
१५)प्रस्तावित करण्यात आलेल्या इमारतीचे जोते क्षेत्रफळ व शासकीय इमारती यांच्या अनुज्ञेय
मानकाप्रमाणे असल्याची खातरजमा करण्यात यावी.
१६)क्षेत्रियस्तरावर सदर बांधकामाचा संबंधित उपसंचालक आरोग्य सेवा व जिल्हा शल्य चिकित्सक
यांनी वेळोवेळी आढावा घ्यावा.
१७)सार्वजनिक बांधकाम विभाग, शासन निर्णय क्र.बीडीजी२०१७/प्र.क्र.६०/इमा-२, दि.०७.०७.२०१७
अन्वये कार्यवाही करावी.
१८)नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुनच सदर कामाच्या
निविदा सुचना प्रसिध्द करण्यात याव्यात.
३. उपरोक्त १ ते १८ येथे नमूद अटींची पूर्तता करण्याची संपूर्ण जबाबदारी संबंधित कार्यकारी अभियंता,
सार्वजनिक बांधकाम विभाग व जिल्हा शल्य चिकित्सक यांची राहील.
४. सदर बांधकामावरील खर्च मागणी क्रमांक- एच- ८, मुख्यलेखाशिर्ष "४२१०- वैद्यकीय सेवा व
सार्वजनिक आरोग्य यावरील भांडवली खर्च, ०२- ग्रामीण आरोग्य सेवा (वैद्यकीय सहाय), ११०- रुग्णालये व
दवाखाने, ०४-सार्वजनिक आरोग्य, १०४-सामुहिक आरोग्य केंद्र, (००)(०१)-मोठी बांधकामे (४२१० ०३९१),
५३- मोठी बांधकामे" याखाली भागविण्यात येईल.
५. ग्रामीण रुग्णालय,गोंडपिपरी जि.चंद्रपूर येथील मुख्य इमारत बांधकामासाठी लागणाऱ्या रक्कमेची अर्थसंकल्पात तरतूद करण्याचा प्रस्ताव आयुक्तआरोग्य , सेवामुंबई , यांनी त्वरीत शासनास सादर करावा.
६. सदर शासन निर्णय,वित्त विभागाच्या शासन निर्णय क्र.विअप्र-२०१३/प्र.क्र.३०/२०१३/ विनियम,
भाग-२, दि.१७.०४.२०१५ सोबतच्या परिशिष्ट्टातील वित्तीय अधिकार नियम पुस्तिका १९७८ मधील भाग-
पहिला, उपविभाग-पाच मधील अनुक्रमांक १ येथील परिच्छेद क्र.१३४(१) अनुसार तसेच शासन निर्णय, वित्त
विभाग क्र.विअप्र-२०१३/प्र.क्र.३०/१३/विनियम,भाग-२, दि.२०.०९.२०१९ मधील भाग-१ उपविभाग-पाच,
परिच्छेद क्र. १३४(१), १३४(२) आणि १३४(३) नुसार प्रशासकीय विभागांना प्रदान करण्यात आलेल्या
अधिकारान्वये व सार्वजनिक बांधकाम विभागाचा अनौपचारीक संदर्भ क्र. अनौसं-७२/२०२५/इमा-२,
दि.२५.०३.२०२५ तसेच उच्चस्तरीय सचिव समितीच्या दि.१६ जुलै,२०२५ रोजीच्या बैठकीत दिलेल्या
सहमतीस अनुसरुन सदर शासन निर्णय निर्गमित करण्यात येत आहे.
८९2 ४ bs he ३
# Page 4
शासन निर्णय क्रमांकः प्रशामा २०२५/प्र.क्र. ५९/पासु-२(ई.१००५१७८)
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 5