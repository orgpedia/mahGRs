# Page 1
विभागीय संदर्भसेवा जिल्हा / स्त्री / सामान्य / उपजिल्हा/ग्रामीण/कुटीर / ट्रामा रुग्णालयांसाठी कापडचोपड ((लिननलिनन ) ) खरेदी करण्यास प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०२०/प्र.क्र. ९०/आरोग्य-८
नविन मंत्रालय, गोकुळदास तेजपाल रुग्णालय कंपाउंड,
कॉम्पलेक्स बिल्डींग, १० वा मजला, मुंबई ४००००१.
दिनांक: ११ ऑगष्ट, २०२०.
संदर्भ सह संचालक, आरोग्य सेवा, रुग्णालये ( राज्यस्तर), आरोग्य सेवा संचालनालय, मुंबई यांचे पत्र क्र. संआसे/कक्ष-३/टे-४/औषधी साहित्या//२०/१९७१-७२, दि. १०.६.२०२०.
प्रस्तावना-:
विभागीय संदर्भ सेवा जिल्हा / स्त्री / सामान्य / उपजिल्हा/ग्रामीण/कुटीर / ट्रामा रुग्णालयांसाठी
कापडचोपड (लिनन) खरेदी करण्यासाठी दिनांक १०.६.२०२० अन्वये आरोग्य सेवा आयुक्तालयाच्या
प्रस्तावास अनुसरुन प्रशासकीय मान्यता देण्याची बाब शासनाच्या विचाराधीन होती.
शासन निर्णय
सह संचालक, आरोग्य सेवा, रुग्णालये ( राज्यस्तर), आरोग्य सेवा संचालनालय, मुंबई
यांनी संदर्भाधीन पत्रान्वये सन २०२०-२१ या आर्थिक वर्षासाठी राज्यातील विभागीय संदर्भ सेवा
जिल्हा/स्त्री/सामान्य/उपजिल्हा/ग्रामीण/कुटीर/ ट्रामा रुग्णालयांसाठी लागणा-या कापडचोपड
(लिनन) खरेदीसाठी मागणी करण्यात आलेल्या लेखाशिर्षांतर्गत अर्थसंकल्पीय अनुदान
रु.९३,९८,८३,०००/- इतके असून बीडीएस प्रणालीवर ३०% वितरित अनुदान रु.२४,४६,१८,९००/
इतके असून, कापडचोपड लिनन खरेदीसाठी रु.१३,१८,५०,०००/- इतक्या रकमेची मागणी
करण्यात आली आहे. सद्यस्थितीत कोविड- १९ या कालावधीत राज्याच्या अर्थव्यवस्थेत घट
झालेली आहे. त्यामुळे बीडीएस प्रणालीवर वितरीत / उपलब्ध असलेल्या अनुदानाच्या मर्यादेतच
खरेदी करावी, या अटीच्या तसेच खालील अटींच्या अधिन राहून) सोबत जोडलेल्या
विवरणपत्रानुसार कापडचोपड (लिनन) खरेदीसाठी रु.१३,१८,५०,०००/- (रु.तेरा कोटी अठरा
लाख पन्नास हजार फक्त) इतक्या खरेदीस प्रशासकीय मान्यता देण्यात येत आहे.
# Page 2
शासन निर्णय क्र.प्रशामा-२०२०/प्र.क्र.९०/आरोग्य-८ १) सदरहू कापडचोपड लिननची आवश्यकता/मागणी याची शहानिशा/खातरजमा करण्यात यावी.
त्यानंतरच सदर बाबींच्या खरेदीसाठी खरेदी प्रक्रिया राबविण्यात यावी.
२) सदर कापडचोपड लिनन विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती/अधिकारी यांनी ) मान्य केलेल्या विनिर्देशानुसार असावेत. तसेच सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. त्यानंतरच या बाबींची खरेदी करण्यात यावी.
३) शासन निर्णय, उद्योग, उर्जा व कामगार विभाग, क्रमांक भांखस २०१४/प्र.क्र.८२/भाग-III/उद्योग ४, दिनांक ०१ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतुदीनुसार विहित खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती निश्चित करण्यात आलेला दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठापूर्व/ पुरवठानंतर नमुना तपासणी (Pre/ Post dispatch random sample inspection) करुन उचित व योग्य विनिर्देश असलेल्या वस्तुंचीच खरेदी करण्यात येईल, याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) सदर खर्च लेखाशिर्ष क्रमांक -२२१००१४६, २२१००४१३,२२१०E४८२, या लेखाशिर्षामधील बाब - २१ पुरवठा व सामुग्री अंर्तगत सन २०२०-२१ च्या मंजूर अनुदानातून वितरीत अनुदानाच्या मर्यादेतच खर्च भागविण्यात यावा.
८) सदर यंत्रसामुग्रीच्या खरेदीची द्विरुक्ती (Duplication) होणार नाही, याची दक्षता घेण्यात यावी.
९) संपुर्ण खरेदी प्रक्रिया राबविताना केंद्रीय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०) शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/ विनियम, भाग-२, दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग पहिला, उपविभाग-दोन मधील अ.क्र. ४, नियम क्रमांक ७ समोरील स्तंभ क्रमांक ६ येथील अटींची पुर्तता करण्यात यावी.
# Page 3
शासन निर्णय क्र.प्रशामा-२०२०/प्र.क्र.९०/आरोग्य-८
११) वितरीत रक्कमे इतकी खरेदी करण्याची जबाबदारी कार्यक्रम प्रमुखाची राहील.
उपरोक्त अनुक्रमांक १ ते ११ येथे नमूद अटींची पुर्तता करण्याची संपुर्ण जबाबदारी संबंधीत
कार्यक्रम प्रमुख यांची तसेच आरोग्य सेवा संचालनालयाची राहील.
.२ शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३ / विनियम, भाग - २,
दि.१७.४.२०१५ सोबतच्या परिशिष्टातील वित्तीय अधिकार नियमपुस्तिका १९७८, भाग-पहिला,
उपविभाग दोन मधील अ.क्र. ४, नियम क्र. ७ अन्वये प्रशासकीय विभागास प्रदान करण्यात आलेल्या
अधिकारानूसार सदरहू प्रस्तावास मान्यता देण्यात येत आहे.
# Page 4
# Page 5