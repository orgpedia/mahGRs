# Page 1
महाराष्ट्र वैद्यकीय व आरोग्य सेवा, गट-अ मधील विशेषज्ञ संवर्गातील बदल्या / पदस्थापना
महाराष्ट्र शासन
सार्वजनिक आरोग्य विभाग
शासन आदेश क्रमांकः बदली-२०२०/प्र.क्र.१५५/सेवा-२
गो.ते.रुग्णालय इमारत,१० मजला, ए विंग,
मंत्रालय, मुंबई - ४०० ००१
दिनांक : ०१ ऑक्टोबर, २०२०
शासन आदेश महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील कलम ४ (४) (दोन) व ४ (५) मधील तरतुदीनुसार व सद्यस्थितीमध्ये राज्यात कोरोना साथरोग संसर्गाचा प्रादुर्भाव वेगाने वाढत असल्याने त्यासंबंधी योग्य त्या उपाययोजना करण्याकरीता महाराष्ट्र वैद्यकीय व आरोग्य सेवा, गट-अ (वेतन स्तर एस-२३: ६७७०० २०८७००) मधील विशेषज्ञ संवर्गातील अधिकाऱ्यांची खालीलप्रमाणे विनंती / प्रशासकीय बदलीने पदस्थापना करण्यात येत आहे:-:
-----------------------------------------------------------------------------------------------------------------------------------------------------------------------------------------------------------------------
|  | अ.क्र. |  |  | अधिकाऱ्याचे नांव व सध्याची पदस्थापना |  |  | बदलीने पदस्थापना |  |
| १. | डॉ. (श्रीमती) संगिता व्ही. पाटील (भिसे), वैद्यकीय अधिकारी (कान, नाक, घसा तज्ञ), सामान्य रूग्णालय, गोंदिया. | वैद्यकीय अधिकारी (रूग्णालयीन प्रशिक्षण केंद्र), वर्धा. (रिक्त पदी) (विनंतीनुसार तात्पुरता संवर्ग बदलून) |
| २. | डॉ. अजय रामचंद्र कांबळे, वैद्यकीय अधिकारी (कान नाक, घसा तज्ञ), सामान्य रूग्णालय, हिंगोली. | वैद्यकीय अधिकारी (कान, नाक, घसा तज्ञ), सामान्य रूग्णालय, गडचिरोली. (रिक्त पदी) (विनंतीनुसार) |
| ३. | डॉ. सुनिल गंगाराम पल्लेवाड, बधिरीकरण तज्ञ, सामान्य रूग्णालय, बुलढाणा. | बधिरीकरण तज्ञ, स्त्री रुग्णालय, नांदेड. (रिक्त पदी) (विनंतीनुसार) |
| ४. | डॉ. मंगेश रंगनाथराव थेटे, क्ष-किरण तज्ञ, सामान्य रूग्णालय, अहमदनगर. | क्ष-किरण तज्ञ, विभागीय संदर्भ सेवा रूग्णालय, नाशिक. (रिक्त पदी) (विनंतीनुसार) |
-----------------------------------------------------------------------------------------------------------------------------------------------------------------------------------------------------------------------
२. बदली करण्यात आलेल्या अधिकाऱ्यास त्यांच्या नवीन पदस्थापनेच्या ठिकाणी हजर होण्याकरीता तात्काळ कार्यमुक्त करण्यात यावे आणि संबंधित अधिकाऱ्याने त्यांना दिलेल्या पदस्थापनेच्या ठिकाणी त्वरीत हजर होऊन त्याबाबतचा अहवाल संचालक, आरोग्य सेवा मुंबई यांना व शासनास सादर करावा.
३. बदली झालेल्या अधिकाऱ्यांना कोणत्याही प्रकारची रजा मंजूर करण्यात येऊ नये, अन्यथा रजा मंजूर करणाऱ्या सक्षम प्राधिकाऱ्याविरुध्द शिस्तभंगविषयक कारवाई करण्यात येईल.
४. बदली झालेल्या अधिकाऱ्यांनी त्यांना कार्यमुक्त केल्यानंतर, अनुज्ञेय पदग्रहण अवधीत नवीन पदस्थापनेवर रुजू व्हावे, जे अधिकारी या कालमर्यादेचे पालन करणार नाहीत आणि पदस्थापनेच्या ठिकाणी हजर न होता परस्पर गैरहजर राहतील, अशा अधिकाऱ्यांची अनुपस्थिती “अनधिकृत अनुपस्थिती” म्हणून समजण्यात येईल व पर्यायाने त्यांच्या सेवेत खंड होईल याची जाणीव सर्व संबंधितांना करुन देण्यात येत आहे.
# Page 2
शासन आदेश क्रमांकः बदली-२०२०/प्र.क्र.१५५/सेवा -२, दि.०१ ऑक्टोबर, २०२०
५. जे अधिकारी त्यांच्या पदस्थापनेच्या ठिकाणी हजर होणार नाहीत त्यांचेविरुध्द संचालनालयाने
वेळीच प्रशासकीय कारवाई सुरु करावी व आवश्यकतेनुसार प्रस्ताव शासनाच्या मान्यतेसाठी सादर करावा.
या प्रकरणी वेळोवेळी शासनास अवगत करावे व अनुपालन अहवाल शासनास विहित कालमर्यादेत सादर
करावा.
६. बदलीच्या आदेशात बदल करुन घेण्यासाठी कोणत्याही अधिकाऱ्याने प्रत्यक्ष वा अप्रत्यक्ष दबाव आणण्याचा प्रयत्न केल्यास असे अधिकारी शिस्तभंग विषयक कारवाई करण्यास पात्र ठरतील.
७. सदर आदेश तात्काळ अंमलात येतील.