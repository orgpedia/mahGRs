# Page 1
सरळसेवा प्रवेश
महाराष्ट्र वैद्यकीय विमा सेवा, राज्य कामगार विमा योजना, गट-अ मधील
“बधिरीकरण शास्त्रज्ञ, विशेषज्ञ, गट-अ”
संवर्गात नामनिदेशनाने तात्पुरती नियुक्ती
देण्याबाबत..
महाराष्ट्र शासन
सार्वजनिक आरोग्य विभाग
शासन निर्णय क्रमांकः पदभ-२०२५/ प्र.क्र.६४/राकावि,
गो.ते.रूग्णालय आवार, संकूल इमारत, १० वा मजला,
बी-विंग, मंत्रालय, मुंबई - ४००००१
दिनांक : १३ ऑक्टोबर, २०२५.
वाचा :- महाराष्ट्र लोकसेवा आयोगाचे पत्र क्र. पीएचआर-१५२२/प्र.क्र.१५२/२०२२/२९-अ,
दिनांक ०४.०७.२०२५
प्रस्तावना :-
महाराष्ट्र लोकसेवा आयोगाने त्यांच्या संदर्भीय दिनांक ०४.०७.२०२५ च्या पत्रान्वये बधिरीकरण शास्त्रज्ञ,
विशेषज्ञ, महाराष्ट्र राज्य विमा सेवा, गट-अ या संवर्गात निवड केलेल्या उमेदवारांना नामनिदेशनाने तात्पुरती
नियुक्ती देण्याची शिफारस केलेली आहे. बधिरीकरण शास्त्रज्ञ, विशेषज्ञ, गट-अ या संवर्गातील एकूण ०५
पदांकरीता आयोगाकडे मागणीपत्र सादर करण्यात आले होते. त्यापैकी, अ.जा.महिला-०१ व
अ.ज.सर्वसाधारण-०१ अशा दोन आरक्षित पदांवर उमेदवार उपलब्ध न झाल्याने महाराष्ट्र लोकसेवा
आयोगामार्फत ०३ पदे भरण्याकरीता पात्र उमेदवारांची आयोगाने शिफारस केली आहे. आयोगाने सूचित
केल्यानुसार शिफारस प्राप्त उमेदवारांकडून साक्षांकन नमुना प्राप्त करून व उमेदवारांच्या प्रमाणपत्रांची
सत्यासत्यता व वैधतेची तपासणी करण्यात येऊन, शिफारसप्राप्त उमेदवारांपैकी इच्छुकता दर्शविलेल्या एकूण
०३ उमेदवारांना सक्षम प्राधिकरणाच्या मान्यतेने नामनिदेशनाने तात्पुरती नियुक्ती देण्याची बाब शासनाच्या
विचाराधीन होती.
शासन निर्णय:-
आयुक्त, राज्य कामगार विमा योजना, मुंबई यांच्या अधिपत्याखालील रुग्णालयांतर्गत “बधिरीकरण
शास्त्रज्ञ, विशेषज्ञ, महाराष्ट्र राज्य विमा सेवा, गट-अ” (वेतनस्तर एस-२३: ६७७००-२०८७००) या संवर्गात
परिच्छेद क्र.०२ मधील विहित अटी व शर्तीच्या अधीन राहून, खालील तक्त्यात नमूद केलेल्या शिफारसप्राप्त
उमेदवारांची स्तंभ-५ येथे दर्शविलेल्या ठिकाणी नामनिदेशनाने तात्पुरती नियुक्ती करण्यात येत आहे:-
# Page 2
शासन निर्णय क्रमांकः पदभ-२०२५/ प्र.क्र.६४/राकावि
---------------------------------------------------------------------------------
|  |  |  |  | अ.उमेदवाराचे नाव |  |  | प्रवर्ग |  |  | म.लो.आ.ने केलेल्या |  |  | तात्पुरती पदस्थापना |  |
| क्र. |  |  | शिफारशीचा प्रवर्ग |  |
|  |  |
| १ | २ | ३ | ४ | ५ |
| १ | श्री.पवार आकाशदीप नारायण | DT-A | OPEN-General-राकावि १ | रुग्णालय, मुलुंड |
| २ | श्री.आडके संदीप रामदास | OBC | Against General-१ | रुग्णालय, कांदिवली |
| ३ | श्रीम.सुचित्रा शंकरराव ऊईके | ST (Female) | OPEN-Female-१ | राकावि रुग्णालय, नागपूर |
---------------------------------------------------------------------------------
२. अटी व शर्ती:-
१.वरीलप्रमाणे तात्पुरती पदस्थापना देण्यात आलेल्या उमेदवाराने सादर केलेली माहिती असत्य
असल्याचे आढळून आल्यास प्रस्तुतचे तात्पुरते नियुक्तीपत्र रद्दबादल करुन संबंधित उमेदवारा
विरुध्द भारतीय दंड संहितेनुसार फौजदारी कारवाई करण्यात येईल. तसेच त्यास शासन सेवेत
कायमस्वरुपी अपात्र ठरविण्यात येईल.
२.आयुक्त, राज्य कामगार विमा योजना, मुंबई यांनी सर्व संबंधित उमेदवारांची वैद्यकीय तपासणी व
पूर्वचारीत्र्य पडताळणी सक्षम प्राधिकाऱ्याकडून करुन त्याबाबतचे प्रमाणपत्र सहा महिन्यांच्या आत
प्राप्त करुन घ्यावे, याची संयुक्त जबाबदारी संबंधित उमेदवार व संचालक (प्रशासन), राज्य
कामगार विमा योजना, मुंबई यांची राहील.
३.संबधित उमेदवारांनी आवश्यकतेनुसार जात वैधता प्रमाणपत्र तसेच अप्रगत गटात मोडत असल्यास
(नॉन क्रिमिलेयर) प्रमाणपत्र या आदेशाच्या दिनांकापासून सहा महिन्यांच्या कालावधीत आयुक्त,
राज्य कामगार विमा योजना, मुंबई यांच्याकडे सादर करावेत. या प्रमाणपत्रांची पूर्तता सहा
महिन्यांच्या कालावधीत न झाल्यास संबंधित उमेदवारांची नियुक्ती आपोआप संपुष्ट्टात येईल.
सदरील प्रमाणपत्रांची विहित मुदतीत पुर्तता करुन घेण्याची जबाबदारी संबंधित उमेदवार व
संचालक (प्रशासन), राज्य कामगार विमा योजना, मुंबई यांची राहील. तसेच याबाबतचा कार्यपुर्ती
अहवाल आयुक्त, राज्य कामगार विमा योजना, मुंबई यांनी मुदतीत शासनास सादर करावा.
४.तात्पुरती नियुक्ती दिलेल्या उमेदवारांची सर्व मुळ प्रमाणपत्रे व कागदपत्रे संबंधित वैद्यकीय अधिक्षक
/वैद्यकीय प्रशासन अधिकारी, राज्य कामगार विमा योजना, मुंबई यांनी पुन्हा एकदा तपासल्या
नंतरच संबंधित उमेदवारांना त्यांच्या नियुक्तीच्या ठिकाणी रुजू करुन घ्यावे.
५.महाराष्ट्र वैद्यकीय विमा सेवा, बधिरीकरण शास्त्रज्ञ, विशेषज्ञ, गट-अ या पदावर नियुक्त झालेल्या
उमेदवारांना शासन निर्णयातील तरतुदीनुसार परीवीक्षा कालावधी पूर्ण करणे बंधनकारक राहील.
पृष्ट्ठ ५ पैकी २
# Page 3
शासन निर्णय क्रमांकः पदभ-२०२५/ प्र.क्र.६४/राकावि
सदर परीवीक्षाधीन कालावधीत रजा घेतल्यास त्या कालावधी इतका परीवीक्षाधीन कालावधी पुढे
ढकलण्यात येईल.
६.महाराष्ट्र वैद्यकीय विमा सेवा, बधिरीकरण शास्त्रज्ञ, विशेषज्ञ, गट-अ या पदाचा कार्यभार धारण
केल्याच्या दिनांकापासून दोन वर्ष इतका कालावधी हा परिवीक्षाधीन स्वरुपाचा राहील.
परिवीक्षाधीन कालावधीत त्यांनी कामाचा अपेक्षित दर्जा प्राप्त न केल्यास किंवा वर्तणूक अयोग्य
आढळल्यास त्यांची सेवा संपुष्ट्टात आणली जाऊ शकेल किंवा त्यांचा परिवीक्षाधीन कालावधी १
वर्षाच्या कालावधीसाठी वाढविला जाईल. त्या वाढवलेल्या कालावधीमध्ये देखील त्यांचे काम
समाधानकारक झाले नाही तर, त्यांची सेवा कोणत्याही पूर्व सुचनेशिवाय समाप्त करण्यात येईल.
७.परिवीक्षाधीन उमेदवारास परिवीक्षा कालावधीमध्ये पहिली वेतनवाढ लागु राहील. तथापि,
परीवीक्षाधीन कालावधी पुर्ण केल्याचे शासन आदेश निर्गमीत झाल्याशिवाय त्यापुढील वेतनवाढ
अनुज्ञेय असणार नाही.
८.परिवीक्षाधीन कालावधीत कामाचा अपेक्षित दर्जा प्राप्त न केल्यास तसेच वर्तणूक आयोग्य
आढळल्यास कोणतीही पूर्वसूचना न देता सेवेतून कमी करण्यास ते पात्र ठरतील.
९.महाराष्ट्र वैद्यकीय विमा सेवा, बधिरीकरण शास्त्रज्ञ, विशेषज्ञ, गट-अ या पदावर नियुक्त झालेल्या
उमेदवारांना राज्य कामगार विमा महामंडळ विहीत करेल ते किंवा राज्य प्रशिक्षण धोरणानुसार
शासन विहीत करेल ते प्रशिक्षण अनिवार्य राहील. त्यानुसार आयुक्त, राज्य कामगार विमा योजना,
मुंबई यांनी नियुक्त झालेल्या बधिरीकरण शास्त्रज्ञ, विशेषज्ञ यांना प्रशिक्षण देण्याची व्यवस्था करावी.
१०.तात्पुरती नियुक्ती दिलेल्या उमेदवारांना त्यांचे सेवा कालावधीत केंद्र शासनाने विहित केलेल्या
अटींवर चार वर्षाच्या कालावधीकरीता (प्रशिक्षण कालावधी धरुन) जरुरी पडल्यास भारत संरक्षण
किंवा संरक्षण सेवेशी संबंधीत अशा पदावर त्यांना काम करावे लागेल, हे दायित्व सेवेच्या पहिल्या
दहा वर्षापयंत राहील व ४५ वषे वयानंतर सर्वसाधारणपणे लागू होणार नाही.
११.महाराष्ट्र लोकसेवा आयोगाने जाहीर केलेल्या गुणवत्ता यादीतील उमेदवारांची जेष्ट्ठता संबंधित
उमेदवार विहीत मुदतीत रुजु झाल्यास गुणानुक्रमानुसार (Merit List) ठरविण्यात येईल. विहित
मुदतीत रुजु न होणाऱ्या उमेदवारांची सेवाजेष्ट्ठता बाधीत होईल.
१२.सदर उमेदवारांनी या शासन आदेशाच्या दिनांकापासून एक महिन्याच्या आत नियुक्ती स्विकारणे
अनिवार्य आहे. जर विहित मुदतीत त्यांनी नियुक्ती स्विकारली नाही, तर आयोगाने घेतलेल्या
परिक्षेत त्यांनी मिळविलेल्या गुणवत्ता क्रमानुसार त्यांना अनुज्ञेय असलेली सेवा ज्येष्ट्ठता मिळणार
नाही. तसेच नेमणूक दिलेल्या पदावर नियुक्तीस इच्छुक नाहीत, असे समजून त्यांची नियुक्ती रद्द
करण्यात येईल.
पृष्ट्ठ ५ पैकी ३
# Page 4
शासन निर्णय क्रमांकः पदभ-२०२५/ प्र.क्र.६४/राकावि
१३.महाराष्ट्र वैद्यकीय विमा सेवा, बधिरीकरण शास्त्रज्ञ, विशेषज्ञ, गट-अ या संवर्गात नामनिदेशनाने
नियुक्ती झाल्यावर बधिरीकरणशास्त्रज्ञ, विशेषज्ञ, गट-अ यांचे वेतन महाराष्ट्र नागरी सेवा (वेतन)
नियम, १९८१ मधील तरतुदींनुसार निश्चित केले जाईल. सदर उमेदवारांची वेतन श्रेणी सातव्या
वेतन आयोगानुसार सुधारित वेतग मॅरीक्समधील वेतन स्तर एस-२३ (रु.६७७००-रु.२०८७००) अशी
राहील. याव्यतिरिक्त शासन वेळोवेळी ठरविल त्या दराने अन्य भत्ते अनुज्ञेय राहतील.
१४.सदर उमेदवारांची नियुक्ती महाराष्ट्र वैद्यकीय विमा सेवा, बधिरीकरण शास्त्रज्ञ, विशेषज्ञ, गट-अ या
पदाच्या सेवाप्रवेश नियमातील तरतूदी तसेच त्यामध्ये वेळोवेळी करण्यात येणाऱ्या दुरुस्त्या यांच्या
अधिन राहून विनियमित करण्यात येईल.
१५.उमेदवारांनी हिंदी आणि मराठी भाषा परीक्षेसंबंधीच्या नियमावलीनुसार जर ते या परीक्षा अगोदरच
उत्तीर्ण झाले नसतील किंवा उत्तीर्ण होण्यापासून त्यांना सूट मिळाली नसेल, तर त्यांनी एतदर्थ
मंडळाची मराठी/हिंदी विषयाची परीक्षा विहित मुदतीत उत्तीर्ण होणे आवश्यक राहील. अन्यथा
तदनंतर त्यांच्या पुढील वेतनवाढी रोखून ठेवण्यात येतील.
१६.सामान्य प्रशासन विभाग, शासन निर्णय क्रमांक प्रशिक्षण २०००/प्र.क्र.६१/२००१/३९, दिनांक
१९.०३.२००३ अन्वये संगणक वापराबाबतचे ज्ञान आवश्यक अर्हता म्हणून ठरविण्यात आले
असल्याने, सदर उमेदवारांनी खालीलपैकी आवश्यक एक प्रमाणपत्र नियुक्तीच्या दिनांका पासून
दोन वषांच्या आत प्राप्त करणे आवश्यक राहील, अन्यथा त्यांच्या सेवा समाप्त होतील.
(अ) D. O. E. A. C. C. सोसायटीच्या अधिकृत "C. C. C." किंवा "O" स्तर "A" स्तर किंवा "B"
किंवा "C" स्तर पैकी कोणतीही एक परीक्षा उत्तीर्ण झाल्याचे प्रमाणपत्र, किंवा,
(ब) महाराष्ट्र राज्य उच्च व तंत्र शिक्षण मंडळ, मुंबई यांचेकडील अधिकृत MS-CIT परीक्षा उत्तीर्ण
झाल्याचे प्रमाणपत्र यापैकी एक संगणक ज्ञानाची अतिरिक्त अर्हता निश्चित केली आहे.
१७.ज्या उमेदवारांची दिनांक ३१.१०.२००५ नंतर शासन सेवेत नियुक्ती झाली असेल, अश्या
उमेदवारांना वित्त विभाग शासन निर्णय क्रमांक अंनियो-१००५/प्र.क्र.१२६/सेवा-४, दिनांक
३१.१०.२००५ नुसार नवीन परिभाषित अंशदान निवृत्ती योजना लागू राहील.
१८.सदर उमेदवारांना शासन सेवेत कमीत कमी चार वषे राहण्याचे किंवा न राहील्यास शासन वेळोवेळी
विहित करील ती रक्कम दंड म्हणून देण्याचे बंधन राहील. तसेच इतर सेवाशर्तीच्या पूर्ततेसाठी
संबंधित वैद्यकीय अधिक्षक/वैद्यकीय प्रशासन अधिकारी यांच्याकडे रुजू होताना त्याबाबतचे बंधपत्र
लिहून द्यावे लागेल. याबाबत आयुक्त, राज्य कामगार विमा योजना, मुंबई यांनी बंधपत्र व इतर
सेवाशर्तीबाबतचा नमुना विहीत करुन तो तात्काळ वैद्यकीय अधिक्षक/वैद्यकीय प्रशासन अधिकारी
यांना उपलब्ध करुन द्यावा.
पृष्ट्ठ ५ पैकी ४
# Page 5
शासन निर्णय क्रमांकः पदभ-२०२५/ प्र.क्र.६४/राकावि
१९.सदर उमेदवारांना एक महिन्याची आगाऊ सूचना दिल्याशिवाय अगर एक महिन्याची आगावू
वेतनपूर्ती केल्याशिवाय सेवामुक्त होता येणार नाही.
२०.सदर उमेदवारांना वर उल्लेख केलेल्या अटींशिवाय महाराष्ट्र शासनाच्या सेवेत असलेल्या इतर
कर्मचारी वर्गास लागू असणारे इतर नियमसुध्दा लागू राहतील. नियमानुसार आवश्यक असल्यास
त्यांना संरक्षण विभागात सेवा करण्याची हमी द्यावी लागेल.
२१.एक पती/ पत्नी हयात असतांना त्यांना दुसरा विवाह करता येणार नाही.
२२.त्यांनी राष्ट्रनिष्ट्ठेची शपथ घेतली पाहिजे.
२३.त्यांची महाराष्ट्र राज्यात कोठेही बदली होऊ शकते.
२४.सदर उमेदवारांना नियुक्तीच्या ठिकाणी उपस्थित राहण्यासाठी प्रवासभत्ता देण्यात येणार नाही.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळा वर उपलब्ध