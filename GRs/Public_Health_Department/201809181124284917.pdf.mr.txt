# Page 1
सामान्य रुग्णालय, मालेगांव जि.नाशिक येथील नर्सिंग स्कूल भाडे अदा करण्यास प्रशासकीय मान्यता देणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः संकिर्ण - २०१७/प्र.क्र.१७७/आरोग्य-३
१० वा मजला, संकुल इमारत,
गो.ते.रुग्णालय, मुंबई-४०० ००१.
तारीख: १८ सप्टेंबर, २०१८.
वाचा - १) शासन निर्णय, वित्त विभाग, क्रमांक विअप्र-२०१३ / प्र.क्र.३० / २०१३ / विनियम, भाग-२, दि.१७.०४.२०१५ वित्तीय अधिकार नियम पुस्तिका १९७८, भाग- पहिला, २) शासन निर्णय, सार्वजनिक आरोग्य विभाग, क्र - संकिर्ण २०१७/प्र.क्र.१७७/आरोग्य - ३, दिनांक- १६.०२.२०१८.
प्रस्तावना - उपरोक्त संदर्भ क्रमांक २ येथील शासन निर्णयान्वये सामान्य रुग्णालय, मालेगांव जि.नाशिक येथील नर्सिंग स्कूलसाठीचे २१ महिने कालावधीचे रु.१२,६०,०००/- (अक्षरी रु. बारा लक्ष साठ हजार मात्र) इतक्या रकमेचे जागाभाडे देयक सन २०१७-१८ या वर्षात मंजूर अनुदानातून अदा करण्यास मान्यता देण्यात आली होती. तथापि, सन २०१७-१८ या वर्षात अनुदान प्राप्त न झाल्याने देयक पारीत करण्यात आले नाही. सन २०१८-१९ या वित्तीय वर्षामध्ये सदर देयक अदायगीसाठी उपकोषागार कार्यालयास सादर केले असता देयकावरील खर्च सन २०१७-१८ या कालावधीत असल्याबाबत आक्षेप
घेण्यात आला होता.सबब, उपकोषागार कार्यालयाच्या आक्षेपानुसार सदर देयक आता सन २०१८-१९ या वित्तीय वर्षात मंजूर अनुदानातून अदा करण्याची बाब शासनाच्या विचाराधीन होती.
शासन निर्णय आता उपरोक्त संदर्भ क्रमांक २ येथील शासन निर्णय रद्द करण्यात येत असून सामान्य रुग्णालय, मालेगांव जि. नाशिक येथील नर्सिंग स्कूलसाठीचे जागाभाडे करारनाम्यानुसार दरमहा रु.६०,०००/- याप्रमाणे दि.१५.०३.२०१४ ते दि.१५.१२.२०१५ या २१ महिने कालावधीचे
# Page 2
शासन निर्णय क्रमांकः संकिर्ण २०१७/प्र.क्र.१७७/आरोग्य-३,
रु.१२,६०,०००/- (अक्षरी रु. बारा लक्ष साठ हजार मात्र ) इतक्या रकमेचे देयक अदा करण्यास या शासन निर्णयान्वये मान्यता देण्यात येत आहे.
२. सदर देयकावरील खर्च सन २०१८-१९ या वित्तीय वर्षाकरीता मंजूर अनुदानातून मागणी क्रमांक - आर - १, मुख्यलेखाशिर्ष "२२१०- वैद्यकीय सेवा व सार्वजनिक आरोग्य, ०६ - पंचवार्षिक योजनांतर्गत योजना - राज्य योजनांतर्गत, (०६) (०१) - मुफसल क्षेत्रातील अध्यापनेत्तर रुग्णालये व दवाखाने (२२१० ०२२६)" १४- भाडेपट्टी व कर या उपलेखाशिर्षाखाली खर्ची टाकण्यात यावा.
३. सदर बाबीसाठी प्रशासकीय अधिकारी, सामान्य रुग्णालय, मालेगांव जि.नाशिक यांना आहरण व संवितरण अधिकारी म्हणून घोषित करण्यात येत आहे. तसेच सदर रक्कम अदा करण्यास उपसंचालक, आरोग्य सेवा, नाशिक मंडळ, नाशिक यांना नियंत्रक अधिकारी म्हणून प्राधिकृत करण्यात येत आहे.
४. सदर शासन निर्णय, वित्त विभाग, क्रमांक विअप्र-२०१३/ प्र.क्र.३०/२०१३/विनियम, भाग-२, दि.१७.०४.२०१५ वित्तीय अधिकार नियम पुस्तिका १९७८, भाग- पहिला, उपविभाग - एक, अ.क्र.१०, नियम क्रमांक - ११५ आणि महाराष्ट्र आकस्मिक खर्च नियम १९६५ मधील नियम १४७ (क) खालील टिप-१ अन्वये प्रशासकीय विभागाला प्रदान करण्यात आलेल्या वित्तीय अधिकारानुसार त्यात नमूद अटींच्या अधिन राहून निर्गमीत करण्यात येत आहे.
# Page 3