# Page 1
राज्य कामगार विमा योजनेअंतर्गत अस्थायी वैद्यकीय अधिकारी, गट-अ यांच्या समावेशनाबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांक: राकावि-२०२०/प्र.क्र.९८/सेवा-१
गोकुळदास तेजपाल रुग्णालय इमारत संकुल, ८ वा मजला,
लोकमान्य टिळक मार्ग, मंत्रालय, मुंबई-४००००१.
दिनांक :- २५.०८.२०२१.
वाचा: १. शासन अधिसूचना क्र.राकावि-१००८/प्र.क्र.१८५/सेवा-१, दि.१८.०३.२०१५ २. आयुक्त, राज्य कामगार विमा योजना, मुंबई यांचे क्र.आयुक्त/राकावियो/समावेशन/ वैद्य/गट-अ व ब/ का.क्र.१/१७६१८-२०/२०१९, दि.२०.१२.२०१९.
३. मा.उच्च न्यायालय, मुंबई यांचे सिव्हील रिट याचिका क्र.११४४०/२०१८ मधील दि.०५.०७.२०१९ रोजीचे आदेश.
४. विधि व न्याय विभागाचे परिपत्रक क्र.६८१-२०१६/संकिर्ण/ई, दि.२८.०२.२०१७.
५. सार्वजनिक आरोग्य विभाग शासन निर्णय क्र. राकावि-२०२०/प्र.क्र.९८/सेवा-१, दि.०५.११.२०२०.
प्रस्तावना: राज्य कामगार विमा योजनेअंतर्गत महाराष्ट्र वैद्यकीय विमा सेवा, गट-अ व गट-ब संवर्गातील अस्थायी स्वरूपात कार्यरत असलेल्या व दि.१.१.२०१४ रोजी ३ वर्षाची सेवा पूर्ण केलेल्या ७० अस्थायी वैद्यकीय अधिकाऱ्यांचे विभागांतर्गत मंजूर असलेल्या पदांवर कायमस्वरूपी समावेशन करण्याबाबत दि.२१.०८.२०१४ रोजी झालेल्या मंत्रिमंडळ बैठकीत निर्णय घेण्यात आला आहे. त्यास अनुसरून सदर ७० अस्थायी वैद्यकीय अधिकाऱ्यांच्या समावेशनाबाबतची अधिसूचना वाचा क्र.१, दि.१८.०३.२०१५ रोजी निर्गमित करण्यात आली आहे. त्याचप्रमाणे राज्य कामगार विमा योजनेतील गट-अ व गट-ब संवर्गातील अस्थायी वैद्यकीय अधिकारी या पदांची निवडप्रक्रिया महाराष्ट्र लोकसेवा आयोगाच्या कार्यकक्षेतून वगळण्यास मान्यता देण्यात आली आहे.
एकुण ७० अस्थायी वैद्यकीय अधिकाऱ्यांपैकी ज्यांची सेवा ११ महिन्यांच्या तत्वावर आहे व ज्यांना सेवेत तांत्रिक खंड देऊन अस्थायी स्वरुपात सेवेत ठेवण्यात आले आहे, अश्या वैद्यकीय अधिकाऱ्यांपैकी डॉ.मनिषा गायकवाड व इतर ११ जण यांनी मा. उच्च न्यायालय, मुंबई येथे रिट याचिका क्र.११४४०/ २०१८ दाखल केली आहे. या प्रकरणी मा. उच्च न्यायालयाने दि.०५.०७.२०१९ रोजी वाचा क्र. ३ येथील आदेश देऊन ज्या याचिकाकर्त्यांनी हमीपत्र दिले आहे व ज्यांना अधिसूचनेतील अटी व शर्ती मान्य
# Page 2
शासन निर्णय क्रमांकः राकावि-२०२०/प्र.क्र.९८/सेवा-१
आहेत, त्यांचे समावेशन दि.१८.०३.२०१५ रोजीच्या अधिसूचनेनुसार करावे असे निर्देश दिले आहेत.
ज्यांची सेवा ११ महिन्यांच्या तत्वावर आहे व ज्यांना सेवेत तांत्रिक खंड देऊन अस्थायी स्वरुपात सेवेत ठेवण्यात आले आहे व ज्यांनी दि.१८.०३.२०१५ रोजीच्या अधिसूचनेनुसार अटी व शर्ती मान्य असल्याचे हमीपत्र दिले आहे, अश्या एकुण १२ कार्यरत अस्थायी वैद्यकीय अधिकारी याचिकाकर्त्यांचे समावेशन वाचा येथील क्र.५ येथील शासन निर्णयान्वये करण्यात आले आहे.
११ महिन्यांची खंडीत सेवा असणाऱ्या व हमीपत्र दिलेल्या, रिट याचिका ११४४०/२०१८ मधील याचिकाकर्ते नसलेल्या उर्वरित ९ अस्थायी वैद्यकीय अधिकाऱ्यांचे समावेशन अद्यापही झालेले नाही.
सदर ९ अस्थायी वैद्यकीय अधिकारी हे समावेशन झालेल्या १२ अधिकाऱ्यांप्रमाणे समस्थित (similarly situated) आहेत. विधि व न्याय विभागाच्या दि.२८.०२.२०१७ रोजीच्या परिपत्रकानुसार समस्थित (similarly situated) कर्मचाऱ्यांच्या सेवेच्या बाबतीत समान न्यायालयीन तत्व लागू करणे आवश्यक आहे. विधि व न्याय विभागानेही याबाबत ज्या वैद्यकीय अधिकाऱ्यांनी विनाशर्त हमीपत्र दिले आहे, त्यांचेच समावेशन करावे व ज्यांनी हमीपत्र देऊनही न्यायालयात याचिका दाखल केली आहे, त्यांचे समावेशन न्यायालयीन आदेश येईपर्यंत स्थगित ठेवावे, असे अभिप्राय सदर नस्तीवर दिले आहेत.
त्यामुळे ११ महिन्यांची खंडीत सेवा असणाऱ्या व हमीपत्र दिलेल्या व न्यायालयात याचिका दाखल न केलेल्या उर्वरित ९ अस्थायी वैद्यकीय अधिकारी हे जरी रिट याचिका ११४४०/२०१८ मधील याचिकाकर्ते नसले तरी याचिकाकर्त्यांप्रमाणे समस्थित (similarly situated) असल्यामुळे त्यांचे समावेशन करणे क्रमप्राप्त आहे. सदर ९ अस्थायी वैद्यकीय अधिकाऱ्यांचे दि. १८.०३.२०१५ रोजीच्या अधिसूचनेनुसार समावेशन करण्याची बाब शासनाच्या विचाराधीन होती.
शासन निर्णय: राज्य कामगार विमा योजनेअंतर्गत महाराष्ट्र वैद्यकीय विमा सेवा, गट-अ संवर्गातील अस्थायी स्वरूपात कार्यरत असलेल्या व दि.१.१.२०१४ रोजी ३ वर्षाची सेवा पूर्ण केलेल्या आणि ज्यांना सेवेत तांत्रिक खंड देऊन अस्थायी स्वरुपात सेवेत ११ महिन्यांच्या तत्वावर ठेवण्यात आले आहे व ज्यांनी दि.१८.०३.२०१५ रोजीच्या अधिसूचनेनुसार अटी व शर्ती मान्य असल्याचे हमीपत्र दिले आहे, अशा खालील तक्त्यात दर्शविलेल्या एकुण ९ कार्यरत अस्थायी वैद्यकीय अधिकाऱ्यांच्या सेवा दि.१८.०३.२०१५ रोजीच्या अधिसूचनेच्या दिनांकापासून नियमित करण्यात येत आहेत. (रिट याचिका क्र.११४४०/२०१८ मधील दि.०५.०७.२०१९ रोजीच्या आदेशानुसार.)
-----------------------------------------------------------------------------
|  | अ.क्र. |  |  | वैद्यकीय अधिकाऱ्याचे नाव |  |  | समावेशनानंतरचे नियुक्तीचे ठिकाण |  |
| १ | डॉ. ललीतराव पाटील. | वैद्यकीय अधिक्षक,रा.का.वि.यो.रुग्णालय, मुलुंड |
| २ | डॉ.(श्रीमती) श्वेता घरवडे | वैद्यकीय अधिक्षक, रा.का.वि.यो. रुग्णालय, मुलुंड |
| ३ | डॉ.शांती हेमनानी | वैद्यकीय अधिक्षक, रा.का.वि.यो. रुग्णालय, उल्हासनगर |
| ४ | डॉ.ज्योती डाके | वैद्यकीय अधिक्षक,रा.का.वि.यो. रुग्णालय, उल्हासनगर |
| ५ | डॉ.शिल्पा कुलकर्णी | वैद्यकीय अधिक्षक, रा.का.वि.यो. रुग्णालय, ठाणे |
-----------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः राकावि-२०२०/प्र.क्र.९८/सेवा-१
---------------------------------------------------------------------------------------
|  | अ.क्र. |  |  | वैद्यकीय अधिकाऱ्याचे नाव |  |  | समावेशनानंतरचे नियुक्तीचे ठिकाण |  |
| ६ | डॉ. विलास डोंगरे | वैद्यकीय अधिक्षक, रा.का.वि.यो. रुग्णालय, उल्हासनगर |
|  | डॉ.खानानीर मोहम्मद तारीफ अब्दुल गफार | वैद्यकीय अधिक्षक, रा.का.वि.यो. रुग्णालय, नागपूर |
| ८ | डॉ. अविनाश गवळी. | वै. प्र. अ. रा.का.वि.यो. पुणे अंतर्गत से.द.क्र.१ धुळे |
| ९ | डॉ. सुहास फलक. | वै. प्र. अ. रा.का.वि.यो. पुणे अंतर्गत से.द.क्र.१ जळगाव |
---------------------------------------------------------------------------------------
वरील अस्थायी वैद्यकीय अधिकाऱ्यांचे समावेशन हे खालील अटी व शर्तीच्या अधिन राहून करण्यात येत आहे.
१) हे समावेशन राज्य कामगार विमा योजनेअंतर्गत एकवेळचे समावेशन असून शासन अधिसूचना क्र.राकावि-१००८/प्र.क्र.१८५/सेवा-१, दि.१८.०३.२०१५ रोजी मधील अटी व शर्तीनुसार त्या अधिसूचनेच्या दिनांकापासून त्यांचे समावेशन करण्यात येत आहेत.
२) अस्थायी वैद्यकीय अधिकाऱ्यांचे, ज्या संवर्गातील पदांसाठी समावेशन होईल त्या संवर्गातील पदासाठी लागू असलेल्या वेतनश्रेणीमध्ये प्रारंभिक मूळ वेतन निश्चिती करण्यात यावी.
३) अस्थायी वैद्यकीय अधिकाऱ्यांची परस्पर सेवा ज्येष्ठता त्यांच्या पहिल्या अस्थायी वैद्यकीय अधिकारी म्हणून नियुक्ती झाल्याच्या दिनांकापासून निश्चित करण्यात यावी.
४) अस्थायी वैद्यकीय अधिकाऱ्यांची समावेशनापूर्वीची सेवा ही वेतन, सेवानिवृत्ती वेतन, रजा, सेवांतर्गत आश्वासित प्रगती योजनेसाठी, विशेषज्ञ किंवा अन्य पदावरील पदोन्नतीसाठी विचारात घेण्यात येऊ नये.
५) समावेशन झालेल्या वैद्यकीय अधिकाऱ्यांना समावेशनाच्या दिनांकापासून किमान ६ वर्षे उच्च शिक्षणासाठी प्रतिनियुक्तीवर जाता येणार नाही.
६) अस्थायी वैद्यकीय अधिकाऱ्यांचे सेवानिवृत्ती वेतन व सेवानिवृत्ती विषयक लाभ शासनाच्या नवीन परिभाषित अंशदान निवृत्ती वेतन योजनेतील अटी व शर्तीस अधीन राहून अनुज्ञेय राहतील.
७) अस्थायी वैद्यकीय अधिकाऱ्यांच्या समावेशनापूर्वी त्यांचे गोपनीय अहवाल व त्यांच्याविरुध्द काही चौकशी सुरु असल्यास त्याची छाननी करण्यात येईल. तथापि, चौकशीच्या अहवालावर समावेशनानंतर निर्णय घेण्यात येईल आणि असा निर्णय अस्थायी वैद्यकीय अधिकाऱ्यांवर बंधनकारक राहील.
पृष्ठ ४ पैकी ३
# Page 4
शासन निर्णय क्रमांकः राकावि-२०२०/प्र.क्र.९८/सेवा-१
८) अस्थायी वैद्यकीय अधिकाऱ्यांचे समावेशन करताना शासनाने घालून दिलेल्या अटी व शर्ती मान्य असल्याचे हमीपत्र प्रत्येक अस्थायी वैद्यकीय अधिकाऱ्यांकडून घेण्यात येईल व ज्यांना शासनाने ठरवून दिलेल्या अटी व शर्ती मान्य नाहीत अशा अस्थायी वैद्यकीय अधिकाऱ्यांचे समावेशन करण्यात येणार नाही.
९) समावेशन करताना जातीच्या विशिष्ट प्रवर्गामध्ये अनुशेष दिसून आल्यास त्याचा ताळमेळ भविष्यात होणाऱ्या सेवाभरतीच्या वेळी घालण्यात येईल.