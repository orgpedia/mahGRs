# Page 1
१८ ते ४४ वयोगटातील लाभार्थ्यांचे कोविड–१९ लसीकरण करण्यासाठी लस खरेदीस प्रशासकीय मान्यता व सन २०२१-२२ या आर्थिक वर्षात मंजुर अनुदान वितरण.
महाराष्ट्र शासन
सार्वजनिक आरोग्य विभाग
शासन निर्णय क्रमांक: कोविड-२०२१/प्र.क्र.२१२/कु.क.
नविन मंत्रालय, गोकुळदास तेजपाल रुग्णालय कंपांऊड,
कॉम्पलेक्स बिल्डींग,१० वा मजला, मुंबई-४०० ००१.
दिनांक : ०७ मे, २०२१
वाचा: १) संचालक (२), आरोग्य सेवा संचालनालय, पुणे यांचे संआसे / कक्ष-१२/कोविशिल्ड/२६८०९ १०/२०२१, तसेच संआसे / कक्ष-१२/कोवॅक्सिन/२६८४८-४९/२०२१, दि. ०५ मे २०२१ चे पत्र.
प्रस्तावना: कोविड–१९ महामारीच्या वाढत्या प्रार्दुभावावर प्रतिबंधात्मक उपाययोजना अंतर्गत राज्यातील लोकसंख्येचे लसीकरण केंद्र शासनाच्या धोरणानुसार करण्यात येत आहे. त्याप्रमाणे ०१ मे, २०२१ पासून वय वर्ष १८ ते ४४ या वयोगटातील जवळपास ५.७१ कोटी लाभार्थ्यांचे कोविड-१९ लसीकरण करण्याचा निर्णय राज्य मंत्रीमंडळाने दि. २८ एप्रिल, २०२१ च्या बैठकीत घेतला. या लसीकरणासाठी प्रती व्यक्ती २ मात्रा याप्रमाणे साधारणत: १२ कोटी लस मात्रेची आवश्यकता आहे.
केंद्र शासनाच्या मार्गदर्शक सूचनानुसार मान्यताप्राप्त लस निर्मात्या कंपन्यांकडून केंद्रशासनाव्यतिरिक्त उर्वरीत ५० टक्के कोट्यातून राज्य शासनाला केंद्र शासनाच्या वाटपानुसार लस खरेदी करता येते. मे. सिरम इंस्टिट्युट, पुणे यांच्याकडील कोव्हिशिल्ड लस प्रति डोस रु.३०० /- ( + GST) व मे. बायोटेक इंटरनॅशनल लिमिटेड, हैदराबाद यांच्याकडील लस कोवॅक्सिन प्रति डोस रु.४००/- (+GST) ही किंमत निर्धारीत आहे. या प्रयोजनार्थ सार्वजनिक आरोग्य विभागाला विविध लेखाशीर्षाखाली २१ पुरवठा व सामुग्री या उद्दिष्टाखाली सन २०२१-२२ या आर्थिक वर्षात अर्थसंकल्पित १००% अनुदान बीडीएस प्रणालीवर तातडीने वितरीत करणे, लस खरेदी कार्यप्रणाली निश्चित करणे व प्रशासकीय मान्यता देणे या बाबी शासनस्तरावर विचाराधीन आहेत.
# Page 2
शासन निर्णय क्रमांकः कोविड-२०२१/प्र.क्र.२१२/कु.क.
शासन निर्णयः राज्यात सद्यस्थितीत कोविड-१९ या विषाणूचा प्रार्दुभाव असल्याने १८ ते ४४ या वयोगटातील लाभार्थ्यांना कोविड–१९ लसीकरण करण्यासाठी सिरम इंस्टिट्युट पुणे यांच्या मार्फत ३ लाख डोससाठी प्रतिडोस रु.३००/-, रुपये ३०००/- प्रत्येकी १० डोसच्या एक व्हायलसाठी रुपये ९,४५,००,०००/- (रुपये नऊ कोटी पंचेचाळीस लाख फक्त) एकूण करासहीत तसेच भारत बायोटेक इंटरनॅशनल लि. हैद्राबाद यांचे ४,७९, १५० कोव्हॅक्सीन लसींचे डोस प्रति डोस रु.४००/-, रु.४०००/ प्रति १० डोसची एक व्हायल रु.२०,१२,४३,०००/- (रुपये वीस कोटी बारा लाख त्रेचाळीस हजार फक्त) एकूण करासहीत या दराने विकत घेण्याच्या खर्चास प्रशासकीय मान्यता देण्यात येत आहे.
या प्रयोजनासाठी होणारा खर्च मागणी क्र. आर-१, लेखाशीर्ष २२१०- २१ पुरवठा व सामुग्री, (०१)(४५)– साथरोग नियंत्रण कार्यक्रम सांकेतांक २२१०४२८६ या लेखाशीर्षात सन २०२१-२२ या अर्थसंकल्पीय वर्षात वितरीत केलेल्या तरतुदीच्या मर्यादेत खर्च करण्यात यावा.
लस खरेदीची कार्यप्रणाली मंत्रिमंडळाच्या निर्णयानुसार १८ ते ४४ वयोगटाच्या कोविड-१९ लसीकरणासाठी लस खरेदी प्रक्रिया राज्यातील लोकसंख्येचे संपूर्ण लसीकरण होईपर्यंत चालू राहणार आहे. यासाठी लसींचा पुरवठा सातत्याने होत रहावा यासाठी पुढीलप्रमाणे कार्यप्रणाली अनुसरावी.
१) या प्रयोजनासाठी साधारणत: रु.६,५००/- कोटी अनुदानाची आवश्यकता असल्याने तसेच लसीकरणासाठी वेगळी तरतुद नसल्याने अंतरीम सोयीसाठी सार्वजनिक आरोग्य विभागाला विविध लेखाशीर्षाखाली २१ पुरवठा व सामुग्री या उद्दिष्टाखाली सन २०२१-२२ या आर्थिक वर्षात अर्थसंकल्पित अनुदान १००% बीडीएस प्रणालीवर वित्त विभागाच्या अनौपचारीक संदर्भ क्र.
२४८/ व्यय - १३, दि.०७.०५.२०२१ अन्वये मान्यतेने व सहमतीने वितरीत करण्यात येत आहे.
२) लस निर्माता कंपन्या तसेच लसींचे दर निर्धारित असल्याने तसेच केंद्र शासनाकडून लसींचा कोटा वाटप केला जात असल्याने संबंधित लस निर्मात्याकडून लस पुरवठ्याची उपलब्धता घेऊन लस खरेदीचे आदेश संबंधित निर्मात्यास देणे क्रमप्राप्त आहे. मा. मंत्रिमंडळाच्या निर्णयानुसार सदर खरेदीस मा. मुख्य सचिवांच्या अध्यक्षतेखालील समितीची एकवेळ संयुक्त परवानगी देण्यात येत आहे. सबब, खरेदी धोरणानुसार निविदा प्रक्रिया करण्याची आवश्यकता नाही.
३) केंद्र शासनाने राज्य शासनासाठी निर्धारीत केलेल्या वाटपानुसार संबंधित लस निर्मात्याकडून लस खरेदीबाबतचे प्रारुप देयक (proforma invoice) प्राप्त करुन लस निर्मात्याकडे मागणी नोंदवून लस खरेदी करण्याचे आदेश संचालक (२), पुणे यांचेमार्फत देण्यात येतील व लसींचा पुरवठा झाल्याप्रमाणे सन २०२१-२२ या आर्थिक वर्षात मंजुर व वितरीत अनुदानाच्या मर्यादेत देयक अदा केले जाईल.
सदर खरेदी खालील अटींच्या अधिन राहून करण्यास प्रशासकीय मान्यता देण्यात येत आहे:
पृष्ठ ३ पैकी २
# Page 3
शासन निर्णय क्रमांकः कोविड-२०२१/प्र.क्र.२१२/कु.क.
१. सदर कोविड-१९ करीता लसींची आवश्यकता/मागणी याची शहानिशा/खातरजमा करण्यात यावी.
त्यांनतरच सदर बाबींच्या खरेदीसाठी खरेदीची प्रक्रिया राबविण्यात यावी.
२. सदर कोविड-१९ लसीचे विनिर्देश गरजेनुसार व अद्ययावत असल्याची खातरजमा करण्यात यावी.
३. खरेदी करण्यात येणाऱ्या लसींचा पुरवठा झाल्यानंतर सदर लसी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.