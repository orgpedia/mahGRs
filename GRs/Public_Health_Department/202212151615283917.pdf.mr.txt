# Page 1
मानसिक आरोग्य अधिनियम-२०१७ अंतर्गत राज्य मानसिक आरोग्य प्राधिकरणावर मुख्य कार्यकारी अधिकारी नियुक्त करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः संकिर्ण-२०२२/प्र.क्र.२२०/आरोग्य ३अ
गो.ते. रुग्णालय संकुल, दहावा मजला, संकुल इमारत
मंत्रालय, मुंबई ४००००१
दिनांक : १५ डिसेंबर, २०२२
वाचा : शासन निर्णय समक्रमांक दिनांक ०६ सप्टेंबर, २०२२
प्रस्तावना : केंद्र शासनाने मानसिक आरोग्य अधिनियम, २०१७ लागू केला असून त्याअंतर्गत
संदर्भाधीन दिनांक ०६ सप्टेंबर, २०२२ रोजीच्या शासन निर्णयानुसार राज्यामध्ये " राज्य मानसिक
आरोग्य प्राधिकरण " गठीत करण्यात आले आहे. मानसिक आरोग्य अधिनियम-२०१७ च्या खंड ५२ (१)
नुसार राज्य मानसिक आरोग्य प्राधिकरणावर उपसचिव, राज्य शासन यांच्यापेक्षा कमी दर्जाचा नसेल
असा मुख्य कार्यकारी अधिकारी नेमण्याबाबत तरतूद आहे. त्यानुसार राज्य मानसिक आरोग्य
प्राधिकरणावर मुख्य कार्यकारी अधिकारी नेमण्याची बाब शासनाच्या विचाराधीन होती. याबाबत पुढील
प्रमाणे निर्णय घेण्यात येत आहे.
शासन निर्णय : मानसिक आरोग्य अधिनियम-२०१७ च्या खंड ५२ (१) नुसार राज्य मानसिक आरोग्य प्राधिकरणावर अतिरिक्त संचालक (मानसिक आरोग्य), आरोग्य सेवा, मुंबई यांची मुख्य कार्यकारी अधिकारी म्हणून नियुक्ती करण्यात येत आहे.
# Page 2