# Page 1
१३ व्या वित्त आयोगातंर्गत उपलब्ध निधीमधुन
सार्वजनिक आरोग्य विभागाच्या अंतर्गत विविध
अधिका-यांकरिता ४६ नविन वाहने खरेदी
करण्यास सुधारित प्रशासकीय मान्यता
देण्याबाबत..
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२२२/प्र.क्र.१९/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : १० मार्च, २०२३
वाचा : १) संचालक, आरोग्य सेवा –२ पुणे, यांचे पत्र क्र. संआसे-२/कक्ष/परिवहन/राआआभी/रुग्ण ४६ वाहने/सुधारित प्र.मा./१३६२३-२५/२०२२, दि.०४/०८/२०२२.
२) संचालक, आरोग्य सेवा - २ पुणे, यांचे पत्र क्र. संआसे-२/कक्ष/परिवहन /१३ व्या वित्त आयोगांतर्गत/४६ वाहने/सुधारित / प्र.मा./१७२४-२७/२०२३, दि.१५/०२/२०२३.
३) शासन निर्णय, सार्वजनिक आरोग्य विभाग क्र. प्रशामा-१२२१/प्र.क्र.३३/आरोग्य-७, दिनांक ०२/०३/२०२२.
प्रस्तावना: १३ व्या वित्त आयोगातंर्गत उपलब्ध असलेल्या एकुण रु.५६.६४ कोटी इतक्या रकमेमधुन विविध उपकरणे, यंत्र सामुग्री व साधन सामुग्री आणि वाहने खरेदी करण्याबाबत मान्यता देण्याबाबतचा प्रस्ताव १३ व्या वित्त आयोगातंर्गत गठित करण्यात आलेल्या मा. मुख्य सचिव, यांच्य अध्यक्षतेखाली उच्च स्तरीय सनियंत्रण समितीच्या दि.१६/११/२०२१ रोजीच्या बैठकीत सादर करण्यात आला होता. सदर बैठकीमध्ये वाहन खरेदी संदर्भात आयुक्त, आरोग्य सेवा यांच्या अधिपत्याखालील विविध घटकांसाठी यापुर्वी मंजुर करण्यात आलेल्या वाहनांचा आढावा घेवून ते निर्लेखित करुन फक्त निर्लेखित वाहनाच्या बदल्यात तेवढीच वाहने खरेदी करण्यास मान्यता देण्यात आली. उर्वरित वाहनांच्या बाबतीत वाहन आढावा समितीच्या मान्यतेसाठी प्रस्ताव सादर करावा. तसेच, वाहन अनुज्ञेयता ही तपासावी असा निर्णय घेण्यात आला. तसे दि.२८/१२/२०२१ रोजीच्या पत्रान्वये संचालक -२, आरोग्य सेवा आणि आयुक्त आरोग्य सेवा यांना कळविण्यात आले. त्या अनुषगांने संचालक -२, आरोग्य सेवा यांच्या कडुन प्राप्त झालेल्या प्रस्तावाच्या अनुषगांने संदर्भ क्र. (३) येथील शासन निर्णयान्वये प्रशासकीय मान्यता देण्यात आलेली होती. सदर प्रशासकीय मान्यतेच्या अनुषगांने राबविण्यात आलेल्या निविदा प्रक्रियेस निविदाकारांचा प्रतिसाद न मिळाल्यामुळे खरेदी होऊ शकलेली नाही. त्यामुळे संचालक -२ आरोग्य सेवा यांनी संदर्भ क्र.(१) येथील पत्रान्वये ४६ वाहने मे. मारुती सुझुकि लि. यांच्याकडुन GeM Protal द्वारे थेट पध्दतीने खरेदी करण्यास सुधारित प्रशासकीय मान्यता देण्याबाबत विनंती करण्यात आलेली होती. त्या अनुषगांने मा. प्रधान सचिव, सार्वजनिक आरोग्य विभाग यांचे अध्यक्षतेखाली दि.२५/०१/२०२३ रोजी प्रस्तुत प्रस्तावावर चर्चा करण्यासाठी बैठक आयोजित करण्यात आलेली होती. सदर बैठकीमध्ये ५ आसनी पेट्रोल वाहने Ground Clerance विचारात घेवुन खरेदी करण्याबाबतच्या सुचना देण्यात आलेल्या होत्या. त्या अनुषगांने संचालक-२ आरोग्य सेवा, पुणे यांनी ५ आसनी ४६ पेट्रोल वाहने प्रति वाहन अंदाजे किमत रु.८.०० लक्ष या
# Page 2
शासन निर्णय क्रमांकः प्रशामा-१२२२/प्र.क्र.१९/आरोग्य -७
प्रमाणे ४६ वाहने खरेदी करण्यासाठी रु. ३६८.०० लक्ष इतक्या खर्चाच्या वाहन खरेदीस सुधारित प्रशासकीय मान्यता देण्याबाबत प्रस्ताव संदर्भ क्र. (२) येथील पत्रान्वये सादर केलेला आहे. सदर प्रस्तावाच्या अनुषगांने सार्वजनिक आरोग्य विभागाच्या अखत्यारितील १३ व्या वित्त आयोगातंर्गत वाहन खरेदीसाठी तरतुद असलेल्या निधीमधुन निर्लेखित केलेल्या ४६ वाहनांच्या ऐवजी नविन ५ आसनी ४६ पेट्रोल वाहने Ground Clerance विचारात घेवुन खरेदी करण्यास सुधारित प्रशासकीय मान्यता देण्याची बाब शासनाच्या विचाराधिन होती.
शासन निर्णय : संचालक-२ आरोग्य सेवा पुणे यांनी प्रस्तावित केल्यानुसार तसेच, मा. मुख्य सचिव यांच्या अध्यक्षतेखाली दि.१६/११/२०२१ रोजी झालेल्या बैठकीतील निर्णयानुसार १३ व्या वित्त आयोगातंर्गत उपलब्ध असलेल्या रु.३६८.०० लक्ष इतक्या निधीमधुन निर्लेखित केलेल्या ४६ वाहनांऐवजी ५ आसनी पेट्रोल ची ४६ नविन वाहने प्रति वाहन रु.८.०० लक्ष या मर्यादेत खरेदीबाबतची विहित कार्यपध्दती अवलंबुन खालील अटी व शर्तीच्या अधिन राहून सुधारित प्रशासकीय मान्यता देण्यात येत आहे.
अटी व शर्ती १. सदर वाहनांची खरेदीची आवश्यता / मागणी याची शहानिशा / खातरजमा करण्यात यावी. त्या नंतरच सदर बाबींच्या खरेदीसाठी निविदा प्रक्रिया / GeM Protal वर राबविण्यात यावी.
२. सदर वाहनांच्या खरेदीचे विनिर्देश गरजेनुसार व अदययावत असल्याची खातरजमा करण्यात यावी.
खरेदी करावयाच्या बाबींचे तांत्रिक विनिर्देश ( Technical Specification) संबंधित तज्ञांनी (तांत्रिक समिती / अधिकारी ) यांनी मान्य केलेल्या विनिर्देशानुसार असावित. तसेच सदर तांत्रिक विनिर्देशनुसार मागणीपत्र पाठविण्याची जबाबदारी संबंधित कार्यक्रम प्रमुखांची राहिल. प्रस्तावातील समाविष्ट असलेल्या बाबींचींच खरेदी करण्यात यावी अथवा GeM Protal वर खरेदी प्रक्रिया राबवावी.
३. शासन निर्णय, उदयोग, ऊर्जा व कामगार विभाग, क्र. भांखस-२०१४/प्र.क्र. ८२/भाग- III/ उदयोग- ४, दि.०१/१२/२०१६ अन्वये प्रसिध्द करण्यात आलेल्या शासकीय विभागांची करावयाच्या कार्यालयीन खरेदीसाठीच्या कार्यपध्दतीची सुधारित नियमपुस्तिका यामधील तरतुदीनुसार विहित खरेदी प्रक्रिया राबविण्यात यावी.
४. सदर वाहन खरेदी करताना वित्त विभाग, शासन निर्णय क्र.वाहन-२०१७/प्र.क्र.४१/१७/विनियम, दि.२८/०७/२०२० अन्वये शासकीय वाहनांची किंमत मर्यादा धोरणाची पुर्तता होईल याची खात्री करावी.
५. प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे. त्या दरापेक्षा जास्त नसल्याबाबत खातरजमा करण्यात यावी.
पृष्ठ ४ पैकी २
# Page 3
शासन निर्णय क्रमांकः प्रशामा-१२२२/प्र.क्र.१९/आरोग्य -७
६. खरेदी करण्यात येणा-या वाहनांची पुरवठापुर्व/ पुरवठानंतर नमुना तपासणी ( pre / post dispatch random sample inspection) करुन उचित व योग्य विनिर्देश (Specifications) असलेल्या वाहनांची खरेदी करण्यात येईल, याची खात्री करण्यात यावी.
७. खरेदी करण्यात येणा-या बाबींचा पुरवठा झाल्यानंतर त्यांची साठवणूक व वितरण (Storage & Distribution ) करणे तसेच, पुरवठा साखळी व्यवस्थापन ( Supply Chain Management) आणि वस्तुसूची व्यवस्थापन ( Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांच्या विहित मुदतीत वापर होईल, यांची दक्षता घेण्यात यावी.
८. सदरहून खरेदीसाठी होणारा खर्च १३ व्या वित्त आयोगाच्या शिफरशीनुसार केंद्र शासनाकडून राज्य शासनास प्राप्त झालेल्या निधीतुन भागविण्यात यावा. सदरची खरेदी प्रशासकीय मंजुरीच्या विहित कालावधीत पुर्ण होईल याची दक्षता घ्यावी.
९. तसेच, या बाबींच्या खरेदी दिरुक्ती (Duplication) होणार नाही, याची दक्षता घेण्यात यावी.
१०. संपुर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सुचनांचे (CVC Guidelines) तंतोतंत पालन करण्यात यावे.
११. उपरोक्त बाबींसाठी शासनाच्या वेळोवेळी निर्गमित केलेल्या शासन निर्णय व सुचना याप्रमाणे कार्यवाही करण्यात यावी.
१२. सदर वाहने खरेदी १३ व्या वित्त आयोगांतर्गत प्राप्त अनुदानाच्या विनियोगासाठी गठित मा. मुख्य सचिव यांच्या अध्यक्षतेखाली दि.१६/११/२०२१ रोजीच्या बैठकीतील निर्णयाच्या अनुषंगाने निर्लेखित वाहनांच्या बदल्यात नवीन वाहने खरेदी करण्यास शासन मान्यता देण्यात येत असून वाहनांच्या निर्लेखनाची खातजमा आरोग्य सेवा आयुक्तालयाने करावी. तसेच सदर वाहने खरेदी करताना वाहनाच्या प्रकाराबाबत अनुज्ञेयता तपासावी. त्याप्रमाणे या वाहनांकरिता नवीन वाहनचालकांची पदे मंजुर करण्यात येत नसून आहे त्या मंजुर पदांचा त्यासाठी वापर करावा.
१३. खरेदी प्रक्रिया पुर्ण झाल्यानंतर खरेदी समितीच्या मान्यतेनंतर पुरवठा आदेश निर्गमित करण्यात यावेत.
सदर प्रकरणी सार्वजनिक आरोग्य विभाग शासन निर्णय क्र.खेरदी-२०१६/ प्र.क..२४०/ आरोग्य-८ दि.२६/०७/२०१७ च्या शासन निर्णयातील तरतुदीनुसार कार्यवाही करण्यात यावी.
०२. उपरोक्त अनुक्रमांक १ ते १३ येथे नमूद अटींची पूर्तता करण्याची व खरेदी नियमानुसार व आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त, आरोग्य सेवा व अभियान संचालक, राष्ट्रीय आरोग्य अभियान, संचालक, आरोग्य सेवा संचालनालय व कार्यक्रम प्रमुख यांची राहील.
०३. सदर शासन मान्यता ही १३ व्या वित्त आयोगातंर्गत प्राप्त निधीच्या विनियोगासाठी मा. मुख्य सचिव, यांच्या अध्यक्षतेखाली गठित करण्यात आलेल्या उच्च स्तरीय सनियंत्रण समितीच्या दि.१६/११/२०२१ रोजी झालेल्या बैठकीतील निर्णयानुसार देण्यात येत आहे.
पृष्ठ ४ पैकी ३
# Page 4
शासन निर्णय क्रमांकः प्रशामा-१२२२/प्र.क्र.१९/आरोग्य -७