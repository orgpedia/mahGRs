# Page 1
मा. उपमुख्यमंत्री यांच्या अर्थसंकल्पिय भाषणातील घोषणेची पूर्तता करण्याबाबत.
राज्यातील आरोग्य संस्थाकरीता ५०० रुग्णवाहिका खरेदी करण्यासाठी प्रशासकीय मान्यता देण्याबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः खरेदी-२०२०/ प्र.क्र.१३९/आरोग्य-४
मंत्रालय, १० वा मजला, संकूल इमारत,
गोकूळदास तेजपाल रुग्णालय आवार, मुंबई.
तारीख: १७ जुलै, २०२०.
वाचा : (१) शासन निर्णय, उद्योग, उर्जा व कामगार विभाग, क्रमांक : संकीर्ण-२०१६/प्र.क्र.२१५ / उद्योग-६, दि. २४.०८.२०१७.
(२) संचालक, आरोग्य सेवा, मुंबई यांचे पत्र क्रमांक: संआसे / कक्ष ७अ / टे.क्र.४ / आरोग्य संस्था/ रुग्णवाहिका खरेदी / १५०६ / २०२०, दि.१०.०७.२०२०.
प्रस्तावना : राज्यातील ग्रामीण भागातील जनतेला आरोग्य सेवा पुरविण्याकरीता राज्यातील रुग्णालयांना व प्राथमिक आरोग्य केंद्रांना शासनाकडून रुग्णवाहिका पुरविण्यात आल्या आहेत.
त्यातील बरीच वाहने आता जुनाट झाल्याने दुरुस्ती योग्य राहिल्या नाहीत. काही रुग्णवाहिका निर्लेखित करुन नष्ट करण्यात आल्या आहेत. परिणामी ग्रामीण व दुर्गम भागातील रुग्णांना सेवा पुरविण्यास अडचणी निर्माण होत आहेत. आरोग्य सेवा आयुक्तालयाने उपरोक्त दि.१०.०७.२०२० च्या पत्रान्वये सन २०२०-२१ या आर्थिक वर्षामध्ये ४८६ रुग्णवाहिका खरेदी करण्यास प्रशासकीय मान्यता देण्याची विनंती केली आहे. मा. उपमुख्यमंत्री यांनी दि. ०६.०३.२०२० रोजी केलेल्या अर्थसंकल्पीय भाषणातील ठळक वैशिष्ट्यांमध्ये अ.क्र. १७ वर १०२ क्रमाकांच्या जुन्या रुग्णवाहिका बदलून यावर्षी ५०० नवीन रुग्णवाहिका खरेदी करण्यास मान्यता देण्यात आली आहे. सदर रुग्णवाहिका खरेदी करण्याची बाब शासनाच्या विचाराधीन होती. याबाबत पुढील प्रमाणे निर्णय घेण्यात येत आहे.
शासन निर्णय : मा. उपमुख्यमंत्री, महाराष्ट्र राज्य यांनी सन २०२०-२१ च्या अर्थसंकल्पामध्ये ५०० रुग्णवाहिका खरेदी करण्यासाठी रु.८७.०० कोटी उपलब्ध करुन देण्याची घोषणा केली आहे.
# Page 2
विभागास एकूण ७३१ रुग्णवाहिकांची आवश्यकता आहे. त्यापैकी ५०० रुग्णवाहिकांसाठी रु.८९,४८,७०,०००/- च्या अंदाजित खर्चास खालील प्रमाणे प्रशासकीय मान्यता देण्यात येत आहे:
---------------------------------------------------------------------------
| अ.क्र. | रूग्णालय | संख्या | अंदाजित खर्च |
| १ | जिल्हा परिषद स्तर ( प्राथमिक आरोग्य केंद्र) | २५३ | ४५,२८,०४,२२०/ |
| २ | ग्रामीण रूग्णालये | १३७ | २४,५१,९४,३८०/ |
| ३ | जिल्हा रूग्णालये/ उपजिल्हा रुग्णालये/स्त्री रुग्णालये | १०६ | १८,९७,१२,४४०/ |
| ४ | प्रादेशिक मनोरूग्णालये | ४ | ७१,५८,९६०/ |
|  | एकूण | ५०० | ८९,४८,७०,०००/ |
---------------------------------------------------------------------------
उपरोक्त वाहनांची खरेदीस खालील अटी व शर्तीच्या अधीन करण्यात यावी : १) सदर खरेदी उद्योग, उर्जा व कामगार विभागाच्या शासन निर्णय क्र. संकीर्ण २०१६/प्र.क्र.२१५/उद्योग-४, दि. २४.०८.२०१७ नुसार केंद्र शासनाच्या गव्हर्नमेंट ई मार्केटप्लेस या वेब पोर्टल वरून किंवा राज्य शासनाच्या खरेदी धोरणाप्रमाणे करण्यात यावी.
२) सदर वाहनांची खरेदी करताना किंमतीचा वाजवीपणा, विनिर्देश इत्यादी संबधीत बाबींची पडताळणी करावी, तसेच, शासकीय निधीत बचत होण्याच्या दृष्टीने खरेदी करतांना उत्पादकांशी किंमतीबाबत वाटाघाटी करुन संबंधीत वाहनांचा न्यूनतम दर करुन घ्यावा.
३) सदर खरेदी करण्यापूर्वी पुरवठादारांकडून वाहने व सेवांची गुणवत्ता, विनिर्देश आणि पुरवठा कालावधी इ. आवश्यक बाबी तपासून खरेदी करण्यात यावी.
४) खरेदी आदेश देण्यापूर्वी प्रधान सचिव, सार्वजनिक आरोग्य विभाग यांच्या अध्यक्षतेखालील खरेदी समितीची मान्यता घेण्यात यावी.
५) सर्व रूग्णवाहिकांची खरेदी एकत्रितपणे करून संबंधीतांना रूग्णवाहिका देण्याची व्यवस्था करण्यात यावी.
२. सदरील खर्च सन २०२०-२१ या आर्थिक वर्षात पुरवणी मागणीद्वारे उपलब्ध होणाऱ्या लेखाशिर्ष २२१० ५०४१, ३१-सहाय्यक अनुदाने वेतनेत्तर / ४२१० ११०१ / ४२१० १११९ / ४२१० ०२२६ – ५२-यंत्रसामुग्री व साधनसामुग्री, यामधील मंजूर निधीतून भागविण्यात यावा.
३. सदर शासन निर्णय, वित्त विभागाच्या शासन निर्णय क्रमांक: विअप्र-२०१३/प्र.क्र.३० /२०१३/विनियम,भाग-२, दि.१७.०४.२०१५ सोबत जोडलेल्या परिशिष्टातील वित्तीय अधिकार नियम पुस्तिका १९७८ मधील भाग - पहिला, उपविभाग-दोन मधील नियम क्र. ७ अन्वये प्रशासकीय विभागांना प्रदान केलेल्या अधिकारात निर्गमित करण्यात येत आहे.
# Page 3
# Page 4