# Page 1
उपकेंद्रे महानगरपालीका क्षेत्रात गेल्याने सदर उपकेंद्रे इतर ठिकाणी स्थलांतरीत करणेबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांक: संकीर्ण २०२२/प्र.क्र.९७/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : २४ जून, २०२२.
वाचा : १) सार्वजनिक आरोग्य विभाग शासन निर्णय उपके-२०११/प्र.क्र.२२६/११/आरोग्य - ४ दि.२५ मे, २०१२
प्रस्तावना : राज्यातील सार्वजनिक आरोग्य विभागांतर्गत मंजूर उपकेंद्रे अपरिहार्य कारणामुळे इतरत्र स्थलांरीत करण्याबाबत उपरोक्त संदर्भ क्र.१ च्या शासन निर्णयान्वये निर्णय घेण्यात आलेला आहे.
त्याअनुषंगाने धुळे जिल्हयातील काही उपकेंद्रे महानगरपालीका क्षेत्रामध्ये गेल्याने त्या ठिकाणचे उपकेंद्रे इतरत्र स्थालांतर करण्याबाबत आयुक्त आरोग्य, सेवा, मुंबई यांनी प्रस्तावित केले आहे.
त्याअनुषंगाने सदर उपकेंद्रे स्थलांतरीत करण्याची बाब शासनाच्या विचाराधीन होती. त्यानुसार खालील प्रमाणे निर्णय घेण्यात आला आहे.
शासन निर्णय : २. धुळे जिल्हयातील खालील उपकेंद्रे महानगरपालीका क्षेत्रात गेल्याने त्याठिकाणचे उपकेंद्रे खालील प्रमाणे स्थलांतरीत करण्यास त्याखालील अटी व शर्तीच्या अधिन राहून मान्यता देण्यात येत आहे:
----------------------------------------------------
| अ.क्र. | आरोग्य संस्थेचे नाव | स्थलांतर करावयाचे ठिकाण |
| १ | २ | ३ |
| १. | उपकेंद्र वरखेडी ता. धुळे | मौजे जापी ता .धुळे |
| २. | उपकेंद्र मोराणे ता. धुळे | मौजे वार ता. धुळे |
| ३. | उपकेंद्र बाळापूर ता. धुळे | मौजे काळखेडा ता .धुळे |
----------------------------------------------------
अटी व शर्ती : १) स्थलांतरीत ठिकाणी उपकेंद्र कार्यान्वित होवू शकेल याकरीता संबंधित ग्रामपंचायतीने मोफत जागा उपलब्ध करुन देणे आनिवार्य असेल.
# Page 2
शासन निर्णय क्रमांकः संकीर्ण २०२२/प्र.क्र.९७/आरोग्य ३
२) स्थलांतरीत ठिकाणी उपकेंद्र कार्यान्वित होवू शकेल अशी इमारतीची तात्पुरती व्यवस्था व कर्मचारी निवासाची व्यवस्था असणे आवश्यक राहील. ज्यायोगे या जागेत स्त्री रुग्ण तपासणीसाठी स्वतंत्र व्यवस्था, प्रसूतीसाठी व्यवस्था, कर्मचारी बसण्याची व्यवस्था असणे आवश्यक आहे.
३) उपकेंद्र तात्पुरत्या स्वरुपात सुरु होई पर्यंत सदर उपकेंद्रातील कर्मचारी यांच्या सेवा इतर उपकेंद्रासाठी उपलब्ध करुन घ्याव्यात.
४) २४ तास पाणी व लाईटची व्यवस्था, स्वच्छता गृहाची व्यवस्था इत्यादी सुविधा उपलब्ध असणे आवश्यक आहे.
५) सदर उपकेंद्राच्या बांधकामासाठी जिल्हा नियोजन व विकास मंडळाने त्यांच्या जिल्हा योजनेतून तरतूद उपलब्ध करुन घेणे आवश्यक आहे.