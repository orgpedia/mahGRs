# Page 1
१०० खाटांचे उप जिल्हा रुग्णालय, ब्रम्हपूरी जि. चंद्रपूर येथील मुख्य निवासस्थान बांधकामाचे अंदाजपत्रक व आराखड्यांना प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः प्रशामा २०२२/प्र.क्र.११५/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : १६ जून, २०२३.
वाचा : १) आयुक्त, आरोग्य सेवा मुंबई यांचे पत्र क्रमांक : संआसे/ कक्ष-३/टे-६/ब्रम्हपुरी१०० खाटानिवाबांधकाम / ४०६०-६१/२२, दिनांक १४.०३.२०२२.
प्रस्तावना :
१०० खाटांचे उप जिल्हा रुग्णालय, ब्रम्हपूरी जि. चंद्रपूर येथील निवासस्थाने टाईप-१, टाईप-२ बांधकामाच्या रु.१४०९.०० लक्ष किंमतीच्या व निवासस्थाने टाईप-३ व टाईप-४ बांधकामाच्या रु.१४५४.०० लक्ष इतक्या रक्कमेचे अंदाजपत्रक व आराखडयास प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय :
०१. १०० खाटांचे उप जिल्हा रुग्णालय, ब्रम्हपूरी जि. चंद्रपूर येथील निवासस्थान बांधकामाचे अंदाजपत्रक सन २०२१-२२ च्या दरसूचीवर आधारित आहे. सदर कामाच्या अंदाजपत्रकासह फर्निचर, विदयुतीकरण, पाणी पुरवठा व मलनिस्सारण, विद्युतीकरण, आग प्रतिबंधक, पार्कींग, अंतर्गत रस्ते, संरक्षण भिंत व गेट, इ. साठी तरतूद करण्यात आलेले असून सोबत जोडण्यात आलेल्या Recapitulation sheet प्रमाणे निवासस्थाने टाईप १, टाईप-२ बांधकामाच्या रु.१४०९.०० लक्ष किंमतीच्या व निवासस्थाने टाईप-३ व टाईप-४ बांधकामाच्या रु.१४५४.०० लक्ष इतक्या रकमेच्या अंदाजपत्रक व आराखड्यांना प्रशासकीय मान्यता देण्यात येत आहे.
०२. सदर प्रशासकीय मान्यता खालील अटी व शर्तींच्या अधिन राहून देण्यात येत आहे : अटी व शर्ती :
१) कामासाठी निविदा मागविण्यापूर्वी सदर कामास मुख्य अभियंता, सार्वजनिक बांधकाम विभाग यांची तांत्रिक मंजुरी घेणे आवश्यक राहील.
# Page 2
शासन निर्णय क्रमांकः प्रशामा २०२२/प्र.क्र.११५/आरोग्य ३
२) बांधकामासाठी उपलब्ध होणाऱ्या नियतव्ययामधून सदर कामास निधी उपलब्ध करुन देण्याच्या अटीच्या अधिन राहून प्रशासकीय मान्यता देण्यात येत आहे.
३) सदर कामाची ई-निविदा करतांना कामाचे तुकडे न करता एकत्रित निविदा करण्यात यावी.
४) कामासाठीच्या जागेची उपलब्धता, योग्यता व जागा पुरेशी आहे किंवा नाही याबाबतची खात्री संबंधित आरोग्य संस्था प्रमुखांनी करावी.
५) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाच्या किंमतीमध्ये अनावश्यक वाढ करण्यात येवू नये.
६) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिकदृष्ट्या मान्यता ही सार्वजनिक बांधकाम खात्याच्या त्या-त्या क्षेत्राच्या सक्षम अधिकाऱ्यांकडून करण्यात येईल.
७) स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सार्वजनिक बांधकाम विभाग यांची राहील.
८) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/तां.क.१ दि. १० जानेवारी,२०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
९) रुग्णालयाचे नकाशे तपासून नकाशांमध्ये रुग्णालयासाठी आवश्यक ऑक्सिजन पाईपलाईन, एअर कंडीशनरसाठी जागा व त्यांच्या duct चे नियोजन, दिव्यांगांकरीत करावयाच्या सोयीसुविधा, त्या व्यक्तींसाठी रुग्णालयात करावयाचे पथ-वे इ. तसेच याबाबतची Functionality विचारात घेवून रुग्णालयाचे नकाशे सुधारीत करण्याच्या सूचना दिल्या. रुग्णालय डिझायनिंग मधील तज्ञ व्यक्ती व रुग्णालयाशी संबंधित डॉक्टर व कर्मचारी यांचेशी चर्चा करुन त्यानुसार रुग्णालयाचे नकाशे सुधारित करण्यात यावे
१०) केंद्र शासनाकडून निर्गमित IPHS च्या २०२२ च्या मार्गदर्शक सुनचांनुसार अंदाजपत्रकामध्ये सुधारणा समाविष्ट करुन प्रशासकीय मान्यतेच्या किंमतीच्या मर्यादेत राहून उपजिल्हा रुग्णालय, ब्रम्हपूरी जि.
चंद्रपूर येथील १०० खाटांचे निवासस्थान बांधकाम करण्यात यावे.
११) प्रस्तावित करण्यात आलेल्या इमारतीचे जोते क्षेत्रफळ कर्मचारीवर्ग यांच्या अनुज्ञेय मानकाप्रमाणे असल्याची खातरजमा करण्यात यावी.
१२) क्षेत्रिय स्तरावर सदर बांधकामाचा संबंधित उपसंचालक आरोग्य सेवा व जिल्हा शल्य चिकित्सक यांनी वेळोवेळी आढावा घ्यावा.
०३. उपरोक्त १ ते १२ येथे नमूद अटींची पूर्तता करण्याची संपूर्ण जबाबदारी संबंधित कार्यकारी अभियंता, सार्वजनिक बांधकाम विभाग व जिल्हा शल्य चिकित्सक यांची राहील.
०४. १०० खाटांचे उप जिल्हा रुग्णालय, ब्रम्हापूरी जि. चंद्रपूर येथील निवासस्थान बांधकामावरील खर्च मागणी क्रमांक- एच- ८, मुख्यलेखाशिर्ष ४२१०- वैद्यकीय सेवा व सार्वजनिक आरोग्य सेवा यावरील भांडवली खर्च, ०१- नागरी आरोग्य सेवा - विषम चिकित्सा, ११०- रुग्णालय व दवाखाने, (०१) इमारती (०१)(०१) मोठी बांधकामे (४२१०००१४), ५३- मोठी बांधकामे" याखाली भागविण्यात येईल.
पृष्ठ ३ पैकी २
# Page 3
शासन निर्णय क्रमांकः प्रशामा २०२२/प्र.क्र.११५/आरोग्य ३
०५. १०० खाटांचे उप जिल्हा रुग्णालय, ब्रम्हपूरी जि. चंद्रपूर येथील निवासस्थान बांधकामासाठी लागणाऱ्या रकमेची अर्थसंकल्पात तरतूद करण्याचा प्रस्ताव आयुक्त, आरोग्य सेवा, मुंबई यांनी त्वरीत शासनास सादर करावा.
०६. हे आदेश शासन निर्णय, वित्त विभाग, क्रमांक- विअप्र २०१३/प्र.क्र.३०/विनियम, दिनांक १७.०४.२०१५ सोबतच्या परिशिष्ट, भाग पहिला, उपविभाग-पाच मधील अनुक्रमांक - १, परिच्छेद क्रमांक- १३४ अन्वये प्रशासकीय विभागांना प्रदान करण्यात आलेल्या अधिकारान्वये निर्णय निर्गमित करण्यात येत आहे.
# Page 4
# Page 5
# Page 6
# Page 7