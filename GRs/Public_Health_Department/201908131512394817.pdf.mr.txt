# Page 1
राष्ट्रीय आरोग्य अभियानांतर्गत जननी शिशू सुरक्षा कार्यक्रमाखाली रेफरल ट्रान्सपोर्ट कार्यक्रमाद्वारे गडचिरोली जिल्ह्यात २० प्राथमिक आरोग्य केंद्रांसाठी JSSK लाभार्थ्यांना मोफत दवाखान्यात घेऊन जाणे व परत पोहचविणेकरीता (Pick Up व Drop Back) रुग्णवाहिका सेवा बाह्यस्त्रोताद्वारे (Outsourcing of Ambulance Services) देण्याकरीताच्या निविदा प्रक्रियेस प्रशासकीय मान्यता मिळण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-०५१९/प्र.क्र.२८३/आरोग्य -७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४००००१.
दिनांक : १६ ऑगस्ट, २०१९.
वाचा : १) सार्वजनिक आरोग्य विभाग, शासन निर्णय क्र.जशिका-२०११/प्र.क्र.३५२/आरोग्य-३, दिनांक २६ सप्टेंबर, २०११.
२) आयुक्त (आरोग्य सेवा) तथा अभियान संचालक, राष्ट्रीय आरोग्य अभियान यांचे पत्र क्र.
जा.क्र. राआसो/ RT/ प्रशासकीय मान्यता/५३३४/२०१९, दिनांक २३ एप्रिल, २०१९.
प्रस्तावना : राज्यातील माता मृत्यूदर तसेच बाल मृत्यूदर कमी करणे व गर्भवती महिला व गंभीर आजार
नवजात बालकांना रेफरल ट्रान्सपोर्ट देण्याच्या उद्देशाने या कार्यक्रमात संदर्भाधीन दिनांक
२६/०९/२०११ नूसार गर्भवती महिलांना निवासस्थानापासून रुग्णालयापर्यत, प्रसुतीनंतर मातेला व
नवजात बालकाला निवासस्थानी पोहचविण्यासाठी तसेच गंभीर आजारी बाळ (० ते १ वर्ष) यांना
निवासस्थानापासून रुग्णालयात घेऊन जाण्याची मोफत वाहन सेवेची सोय करण्यात आलेली आहे.
त्या अंतर्गत २० प्राथमिक आरोग्य केंद्रांसाठी JSSK लाभार्थ्यांना मोफत दवाखान्यात घेऊन जाणे व
परत पोहचविणेकरीता (Pick Up व Drop Back) रुग्णवाहिका सेवा बाह्यस्त्रोताद्वारे (Outsourcing
of Ambulance Services) देण्याकरीता करावयाच्या निविदा प्रक्रियेस प्रशासकीय मान्यता
देण्याची बाब शासनाच्या विचाराधीन होती.
# Page 2
शासन निर्णय क्रमांकः प्रशामा-०५१९/प्र.क्र.२८३/आरोग्य -७
शासन निर्णय :
राष्ट्रीय आरोग्य अभियानांतर्गत सन २०१९-२० मध्ये रेफरल ट्रान्सपोर्ट कार्यक्रमांतर्गत FMR
Code ७.४.२ अंतर्गत रु.२३०.०० लक्ष इतके अनुदान उपलब्ध आहे. सदर उपलब्ध अनुदानातून
गडचिरोली जिल्ह्यातील २० प्राथमिक आरोग्य केंद्रात JSSK लाभार्थ्यांना मोफत दवाखान्यात
घेऊन जाणे व परत पोहचविणेकरीता (Pick Up व Drop Back) रुग्णवाहिका सेवा बाह्यस्त्रोताद्वारे
(Outsourcing of Ambulance Services) देण्यासाठी अंदाजित रक्कम रु.२३०.०० लक्ष रकमेच्या
निविदा प्रक्रियेस प्रशासकीय मान्यता मिळणेबाबत आयुक्त (आरोग्य सेवा) तथा अभियान संचालक,
राष्ट्रीय आरोग्य अभियान, मुंबई यांनी शासनास प्रस्ताव सादर केलेला आहे. त्यानुषंगाने सदर
प्रस्तावास पुढील अटींच्या अधिन राहून प्रशासकीय मान्यता देण्यात येत आहे. :
अटी :
१) सदर रुग्णवाहिका सेवा बाह्य स्त्रोताद्वारे घेण्याबाबतची आवश्यकता / मागणी याची शहानिशा / खातरजमा करण्यात यावी. त्यानंतरच सदर बाबीची निविदा प्रक्रिया राबविण्यात यावी.
२) सदरहू रुग्णवाहिका सेवा बाह्य स्त्रोताद्वारे घेण्याबाबतचे विनिर्देश गरजेनुसार व अद्ययावत असल्याची खातरजमा करण्यात यावी. सदरहू बाबीचे तांत्रिक विनिर्देश (Technical specification) संबंधित तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. पीआयपी मध्ये मंजूर असलेल्या बाबींच्या तांत्रिक विर्निदेशानुसार मागणीपत्र पाठविण्याची जबाबदारी संबंधीत कार्यक्रम प्रमुखांची राहिल.
प्रस्तावातील समाविष्ट असलेल्या बाबींवरच निविदा प्रक्रिया करण्यात यावी.
३) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग-४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित निविदा प्रक्रिया राबविण्यात यावी.
४) सदर रुग्णवाहिका सेवा बाह्य स्त्रोताद्वारे घेण्याबाबतचे दर निविदा प्रक्रियेअंती निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
पृष्ठ ४ पैकी २
# Page 3
शासन निर्णय क्रमांकः प्रशामा-०५१९/प्र.क्र.२८३/आरोग्य -७
५) सार्वजनिक आरोग्य विभागाच्या दि. २६/०९/२०११ शासन निर्णयान्वये जननी शिशु सुरक्षा कार्यक्रमांतर्गत मोफत वाहतूक सेवा अनुज्ञेय केली आहे. १०८ सेवेप्रमाणे प्रस्तुत सेवेवर अंमलबजावणी व नियंत्रण ठेवणेबाबत प्रकल्प संचालकांनी दक्षता घ्यावी.
६) सदर सेवेबाबत पुरवठापूर्व / पुरवठानंतर नमुना तपासणी (pre/Post dispatch random sample inspection) करुन उचित व योग्य विनिर्देश (specification) असल्याची खात्री करण्यात यावी.
७) सदरहू बाबीसाठी होणारा खर्च राष्ट्रीय आरोग्य अभियानांतर्गत राज्य आरोग्य सोसायटीकडून सन २०१९-२० साठी उपलब्ध करुन दिलेल्या लेखाशिर्ष FMR Code ७.४.२ अंतर्गत Approved on a full Opex Model, State to follow transparent open binding process या घटकाखाली मंजुर करण्यात आलेल्या रु.२.३० कोटी इतक्या अनुदानातून भागविण्यात यावा. सदरची निविदा प्रक्रिया प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
८) तसेच, या बाबींची द्विरुक्ती (Duplication) होणार नाही, याची दक्षता घेण्यात यावी.
९) संपूर्ण निविदा प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०)शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग पहिला उपविभाग-दोन मधील अ.क्र. ४ नियम क्र. ७ समोरील स्तंभ क्र.६ येथील अटींची पूर्तता करण्यात यावी.
११) निविदा प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत.
उपरोक्त अनुक्रमांक १ ते ११ येथे नमूद अटींची पूर्तता करण्याची तसेच यासंदर्भात काही
सेवा घ्यावयाची असल्यास ती नियमानुसार व आवश्यकते प्रमाणे आहे हे सुनिश्चित करण्याची संपूर्ण
जबाबदारी आयुक्त, आरोग्य सेवा व अभियान संचालक, मुंबई व राष्ट्रीय आरोग्य अभियान,
संचालक, आरोग्य सेवा संचालनालय, मुंबई व कार्यक्रम प्रमुख यांची राहील.
शासन निर्णय, वित्त विभाग, क्र.विअप्र-२०१३/प्र.क्र.३०/१३/विनियम, भाग-२, दिनांक १७
एप्रिल, २०१५ मधील वित्तीय अधिकार नियम पुस्तिका १९७८ भाग-पहिला उपविभाग-दोन मधील
अनु क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत पृष्ठ ४ पैकी ३
# Page 4
शासन निर्णय क्रमांकः प्रशामा-०५१९/प्र.क्र.२८३/आरोग्य -७
घेण्यास मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत
त्यानुसार सदर शासन निर्णय निर्गमित करण्यात येत आहे.