# Page 1
राष्ट्रीय आरोग्य अभियान
आयुष्यमान भारत कार्यक्रमांतर्गत आरोग्यवर्धिनीचा भाग म्हणून शालेय आरोग्य कार्यक्रमाच्या प्रभावी अंमलबजावणीसाठी राज्य, जिल्हा व तालुका स्तरावर समन्वय समित्यांची स्थापना करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय : राबास्वाका-३७२१/प्र.क्र.०५/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : ११ मे, २०२१.
वाचा : १) अतिरिक्त संचालक, आरोग्य सेवा, कुटुंब कल्याण, माताबाल संगोपन व शालेय आरोग्य, पुणे यांचे पत्र क्र.राकुकका / AH / SHP- GR Letter / २०२०-२१/ कक्ष-७ ( अ ) / नस्ती क्र. १९९, दिनांक ०४.०१.२०२१.
२) आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांची मान्यता प्राप्त दिनांक ०६.१२.२०२० रोजीची टिप्पणी.
प्रस्तावना:
राष्ट्रीय बाल स्वास्थ्य कार्यक्रम (RBSK) हा मुलांच्या आरोग्याचे संवर्धन व विकास साधण्यासाठी उचललेले अत्यंत महत्वपूर्ण पाऊल आहे. या अंतर्गत शाळा व अंगणवाडी केंद्रांमध्ये नियतकालीक तपासणी करुन ० ते १८ वर्ष मुलांमुलींमध्ये होणाऱ्या आजारांचे लवकर निदान करुन त्यांच्यावर योग्य ते उपचार करण्याचे उद्दिष्ट निश्चित करण्यात आले आहे. याशिवाय किशोरवयीन मुलामुलींच्या (१० ते १९ वर्ष) आरोग्यासाठी व विकासाच्या आवश्यकतांना समग्र पध्दतीने प्रतिसाद देण्यासाठी सन २०१४ मध्ये केंद्र शासनाने राष्ट्रीय किशोर स्वास्थ्य कार्यक्रम (RKSK) हा कार्यक्रम सुरु केला आहे. या व्यतिरिक्त केंद्र शासनाच्या आयुष्यमान भारत कार्यक्रमाच्या आरोग्यवर्धिनीचा भाग म्हणून शालेय आरोग्य कार्यक्रमाचा समावेश करण्यात आला आहे. या कार्यक्रमांमध्ये आरोग्य विषयक उपक्रमांद्वारे प्रतिबंधात्मक आणि प्रोत्साहन देणारे घटक बळकट करण्यासाठी सार्वजनिक आरोग्य विभाग व शालेय शिक्षण विभाग यांच्यामार्फत एकत्रित प्रयत्न केले जाणार आहेत.
०२. आयुष्यमान भारत अंतर्गत सन २०२०-२१ मध्ये शालेय आरोग्य कार्यक्रम राबविण्यात येणार आहे.
सदर कार्यक्रम राज्यातील ४ आकांक्षित जिल्हे (Aspirational District) - नंदुरबार, गडचिरोली, उस्मानाबाद व वाशिम आणि राष्ट्रीय किशोर स्वास्थ्य कार्यक्रम राबविण्यात येणारे ५ जिल्हे - धुळे,
# Page 2
शासन निर्णय: राबास्वाका-३७२१/०५/आरोग्य ७
जळगांव, औरंगाबाद, नांदेड व बीड अशा एकूण ९ जिल्ह्यात राबविण्यात येणार आहे. शालेय आरोग्य कार्यक्रमाच्या प्रभावी अंमलबजावणीसाठी राज्य, जिल्हा व तालुका स्तरावर समन्वय समित्यांची स्थापना करण्याबाबत केंद्र शासनाने सूचना केली होती. त्यानुसार राज्य, जिल्हा व तालुका स्तरावर समन्वय समित्या स्थापन करण्याची बाब राज्य शासनाच्या विचाराधीन होती.
शासन निर्णय :
केंद्र शासनाच्या मार्गदर्शक सूचना विचारात घेऊन शालेय आरोग्य कार्यक्रमाच्या प्रभावी अंमलबजावणीसाठी पुढीलप्रमाणे राज्य, जिल्हा व तालुका स्तरावर समन्वय समिती स्थापन करण्यास मान्यता देण्यात येत आहे.:
राज्य समन्वय समिती
-------------------------------------------------------------------------------------------------
| अ.क्र. | समितीचे सदस्य | पदनाम |
| १ | अपर मुख्य सचिव/प्रधान सचिव/सचिव, सार्वजनिक आरोग्य विभाग, मंत्रालय, मुंबई | सहअध्यक्ष |
|  | अपर मुख्य सचिव/प्रधान सचिव/सचिव, शालेय शिक्षण आणि क्रीडा विभाग, मंत्रालय, मुंबई | सहअध्यक्ष |
| ३ | अपर मुख्य सचिव/प्रधान सचिव/सचिव, आदिवासी विकास विभाग, मंत्रालय, मुंबई | सदस्य |
|  | अपर मुख्य सचिव/प्रधान सचिव / सचिव, ग्राम विकास व पंचायतराज विभाग, मंत्रालय, मुंबई | सदस्य |
| ५ | अपर मुख्य सचिव/प्रधान सचिव/ सचिव, महिला व बाल विकास विभाग, मंत्रालय, मुंबई | सदस्य |
| ६ | अपर मुख्य सचिव/प्रधान सचिव/सचिव, नगर विकास विभाग (२), मंत्रालय, मुंबई | सदस्य |
| ७ | आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई | निमंत्रक तथा सदस्य सचिव |
-------------------------------------------------------------------------------------------------
राज्य समन्वय समितीची कार्यकक्षा
शालेय आरोग्य कार्यक्रमाची प्रभावी अंमलबजावणी करणे
विविध विभागांशी समन्वय साधणे
राज्यपातळीवरील कार्यक्रमाशी संबंधित अडचणी व त्रूटी सोडवणे
जिल्हयांना मार्गदर्शन करणे
सदर समितीची बैठक वर्षातुन एकदा घेण्यात येईल
पृष्ठ ५ पैकी २
# Page 3
शासन निर्णय: राबास्वाका-३७२१/०५/आरोग्य - ७
शालेय आरोग्य कार्यक्रम राज्यातील ४ आकांक्षित जिल्हे (Aspirational District) - नंदुरबार, गडचिरोली, उस्मानाबाद व वाशिम आणि राष्ट्रीय किशोर स्वास्थ्य कार्यक्रम राबविण्यात येणारे ५ जिल्हे
धुळे, जळगांव, औरंगाबाद, नांदेड व बीड अशा एकूण ९ जिल्ह्यात राबविण्यात येणार आहे. या कार्यक्रमाच्या संबंधित जिल्ह्यातील प्रभावी अंमलबजावणीसाठी संबंधित जिल्ह्यातील अधिकाऱ्यांची
पुढीलप्रमाणे जिल्हा समन्वय समिती व तालुका समन्वय समिती स्थापन करण्यास मान्यता देण्यात येत आहे.
जिल्हा समन्वय समिती
------------------------------------------------------------------
| अ.क्र. | समितीचे सदस्य | पदनाम |
| १ | जिल्हाधिकारी | अध्यक्ष |
| २ | मुख्य कार्यकारी अधिकारी, जिल्हा परिषद | सहअध्यक्ष |
| ३ | जिल्हा शल्यचिकित्सक, जिल्हा रुग्णालय | सदस्य |
| ४ | प्राचार्य जिल्हा शिक्षण व प्रशिक्षण संस्था (DIET) | सदस्य |
| ५ | जिल्हा शिक्षण अधिकारी (प्राथमिक /माध्यमिक), जिल्हा परिषद | सदस्य |
| ६ | जिल्हा एकात्मिक बाल विकास प्रकल्प अधिकारी, जिल्हा परिषद | सदस्य |
| ७ | जिल्हा आरोग्य अधिकारी, जिल्हा परिषद | निमंत्रक तथा सदस्य सचिव |
------------------------------------------------------------------
जिल्हा समन्वय समितीची कार्यकक्षा
शालेय आरोग्य कार्यक्रमाची जिल्ह्यात प्रभावी अंमलबजावणी करणे व त्याचे सनियंत्रण करणे
जिल्हा पातळीवरील कार्यक्रमाशी संबंधित अडचणी व त्रुटी आंतरविभागीय समन्वयाने सोडवणे
प्रभावी अंमलबजावणीसाठी मार्गदर्शन करणे
सदर समितीची बैठक तीन महिन्यातुन एकदा घेण्यात येईल
तालुका स्तरीय समिती
------------------------------------------
| अ.क्र. | समिती रचना | पदनाम |
| १ | तहसिलदार तथा तालुका दंडाधिकारी | अध्यक्ष |
| २ | गट विकास अधिकारी | सदस्य |
| ३ | गट शिक्षण अधिकारी | सदस्य |
------------------------------------------
पृष्ठ ५ पैकी ३
# Page 4
शासन निर्णय: राबास्वाका-३७२१/०५/आरोग्य ७
-------------------------------------------------
| अ.क्र. | समिती रचना | पदनाम |
| ४ | निवडक मुख्याध्यापक | सदस्य |
| ५ | तालुका आरोग्य अधिकारी | निमंत्रक तथा सदस्य सचिव |
-------------------------------------------------
तालुका समन्वय समितीची कार्यकक्षा
→ शालेय आरोग्य कार्यक्रमाची तालुक्यात प्रभावी अंमलबजावणी करणे.
→ आरोग्यवर्धिनी दुत (नोडल शिक्षक) यांच्या प्रशिक्षणात सक्रियपणे सहभागी होणे.
→ तसेच तालुक्यातील शाळांमधुन माहिती संकलित करुन जिल्हा पातळीवर पोहचवण्याची शृंखला सुनिश्चित करणे.
सदर समितीची बैठक तीन महिन्यातून एकदा घेण्यात येईल.
संबंधित समितीच्या बैठका निश्चित करण्यात आलेल्या वारंवारतेनुसार आयोजित करण्याची जबाबदारी संबंधित निमंत्रक तथा सदस्य सचिव यांची राहील.
# Page 5