# Page 1
साथरोग नियंत्रण कार्यक्रमांर्तगत कोविड- १९ साथरोग औषधांच्या खरेदीस प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: प्रशामा - २०२०/प्र.क्र. १६७/आरोग्य-८
नविन मंत्रालय, गोकुळदास तेजपाल रुग्णालय कंपांउंड,
कॉम्पलेक्स बिल्डींग, १० वा मजला, मुंबई ४००००१.
दिनांक :- ०१ ऑक्टोबर, २०२०.
संदर्भ १) संचालक, आरोग्य सेवा, आरोग्य सेवा संचालनालय, पुणे यांचे पत्र क्र. संआसेपुणे/ कक्ष-५८/कोविड-१९/औषधे-पुरवणी मागणी/६०६२-६४/२०, दिनांक २०.७.२०२०.
२) शासन निर्णय, सार्वजनिक आरोग्य विभाग, क्र. खरेदी-२०१६/प्र.क्र.२४०/आरोग्य-८, दिनांक २६.०७.२०१७.
३) संचालक आरोग्य सेवा, पुणे यांचे पत्र क्र.कोविड-१९/कोरोना नियंत्रण कक्ष पुणे औषध व साहित्ये खरेदी/ २०२०-२१ / पुरवणी मागणी अनुदान / लेखाशिर्ष क्र.२२१०४२८६ / प्र.मा./५०७३६-३७ दिनांक २८.९.२०२०.
प्रस्तावना -: संचालक, आरोग्य सेवा संचालनालय, पुणे यांनी दिनांक २०/७/२०२० च्या पत्रान्वये
रु.२३७,०६,००,०००/-इतक्या रक्कमेचा पुरवणी मागणीचा प्रस्ताव सादर केला होता. सदर प्रस्ताव
वित्त विभागास मान्यतेसाठी सादर केला असता रु.६३४,००,००,०००/- इतका पुरवणी मागणीद्वारे
निधी मंजूर करण्यात आला आहे. त्यानुसार लेखाशिर्ष क्र. २२१०४२८६ अंतर्गत योजनांतर्गत
योजना (०१)(४५) साथरोग नियंत्रण कार्यक्रम २१ - पुरवठा व सामुग्री या बाबींअंतर्गत कोवीड-१९ या
साथरोगावरील औषधांची खरेदी करण्यासाठी रु.६३३,९२,४७,४९६/- फक्त इतक्या रक्कमेची
प्रशासकीय मान्यता देण्याची बाब शासनाच्या विचाराधीन होती .
शासन निर्णय-:
राज्यात सद्यस्थितीत कोवीड-१९ या विषाणूचा प्रादुर्भाव असल्याने राज्याच्या महसूलात घट
झालेली आहे. त्यामुळे पुरवणी मागणीद्वारे औषधे, वैद्यकीय यंत्रसामुग्री व तदअनुषंगिक वस्तू
खरेदीसाठी मंजूर झालेल्या रु.६३३,९२, ४७, ४९६/- (रु. सहाशे तेहत्तीस कोटी ब्याण्णव लाख
सत्तेचाळीस हजार चारशे शहाण्णव फक्त) इतक्या रक्कमेची कोवीड-१९ महामारीच्या उपचारासाठी
संदर्भ क्र.३ अन्वये संचालक, आरोग्य सेवा पुणे यांनी प्रस्तावित केल्यानुसार सोबतच्या
# Page 2
शासन निर्णय क्र.प्रशामा-२०२०/प्र.क्र.१६७/आरोग्य-८ विवरणपत्रातील खरेदीसाठी खालील अटींच्या अधीन राहून प्रशासकीय मान्यता देण्यात येत आहे.
अटी :
१) सदरहू कोविड- १९ करीता औषधांची आवश्यकता/मागणी याची शहानिशा / खातरजमा
करण्यात यावी. त्यानंतरच सदर बाबींच्या खरेदीसाठी खरेदी प्रक्रिया राबविण्यात
यावी.
२) सदर कोविड-१९ औषधांचे विनिर्देश गरजेनुसार व अद्ययावत असल्याची खातरजमा
करण्यात यावी. खरेदी करावयाच्या बाबींचे तांत्रिक विनिर्देश (Technical
specification) संबंधित तज्ञांनी (तांत्रिक समिती/अधिकारी यांनी मान्य केलेल्या
विनिर्देशानुसार असावेत. तसेच सदर तांत्रिक विनिर्देश (Technical specification)
हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत
खातरजमा करण्यात यावी. त्यानंतरच या बाबींची खरेदी करण्यात यावी.
३) शासन निर्णय, उद्योग, उर्जा व कामगार विभाग, क्रमांक भांखस २०१४/प्र.क्र.८२/भाग
III /उद्योग-४, दिनांक ०१ डिसेंबर, २०१६ अन्वये प्रसिध्द करण्यात आलेल्या शासकीय
विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत
नियमपुस्तिका यामधील तरतुदीनुसार विहित खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी
प्रक्रियेअंती निश्चित करण्यात आलेला दर हा बाजार भावापेक्षा कमी असल्याबाबत आणि
संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या
दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठापूर्व/ पुरवठानंतर नमुना तपासणी (Pre/Post
dispatch random sample inspection) करुन उचित व योग्य विनिर्देश असलेल्या
वस्तुंचीच खरेदी करण्यात येईल, याची खात्री करण्यात यावी.
७) खरेदी करण्यात येणाऱ्या बाबींचा पुरवठा झाल्यानंतर सदर बाबी विनावापर पडून
राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
८) सदर खर्च सन २०२०-२१ या आर्थिक वर्षात लेखाशिर्ष क्र.२२१०४२८६ या
लेखाशिर्षांमधील २१-पुरवठा व सामुग्री या बाबीअंर्तगत अर्थसंकल्पीत व वितरीत
तरतुदीच्या मर्यादेतच खर्च करण्यात यावा.
# Page 3
शासन निर्णय क्र.प्रशामा-२०२०/प्र.क्र.१६७/आरोग्य-८ ९) सदर खरेदीची द्विरुक्ती (Duplication) होणार नाही, याची दक्षता घेण्यात यावी.
१०) संपुर्ण खरेदी प्रक्रिया राबविताना केंद्रीय दक्षता आयोगाच्या मार्गदर्शक सूचनांचे (CVC
Guidelines) तंतोतंत पालन करण्यात यावे.
११) शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम, भाग-२,
दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८,
भाग-पहिला, उपविभाग-दोन मधील अ.क्र.४, नियम क्रमांक ७ समोरील स्तंभ क्रमांक ६
येथील अटींची पुर्तता करण्यात यावी.
१२)दिनांक २६.०७.२०१७ च्या शासन निर्णयातील तरतुदीनूसार कार्यवाही करण्यात यावी.
उपरोक्त अनुक्रमांक १ ते १२ येथे नमूद अटींची पुर्तता करण्याची संपुर्ण जबाबदारी
संबंधीत कार्यक्रम प्रमुख यांची तसेच आरोग्य सेवा संचालनालयाची राहील.
२. शासन निर्णय, वित्त विभाग क्र. विअप्र-२०१३/प्र.क्र.३०/२०१३/विनियम, भाग - २, दिनांक
१७/०४/२०१५ सोबतच्या परिशिष्टातील वित्तीय अधिकार नियमपुस्तिका १९७८, भाग- पहिला,
उपविभाग दोनमधील अ.क्र. ४, नियम क्र. ७ अन्वये प्रशासकीय विभागास प्रदान करण्यात आलेल्या
अधिकारानुसार सदरहू प्रस्तावास मान्यता देण्यात येत आहे.
३. सदर शासन निर्णय वित्त विभागाच्या अनौपचारीक संदर्भ क्रमांक २५१/२०२०/व्यय-१३,
दिनांक २४.७.२०२० अन्वये निर्गमित करण्यात येत आहे..
# Page 4
# Page 5