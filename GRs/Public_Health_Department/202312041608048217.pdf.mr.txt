# Page 1
प्राचार्य, डॉ.हेडगेवार स्मृती रुग्णसेवा मंडळ संचलित दंत महाविद्यालय, हिंगोली यांना जिल्हा रुग्णालय, हिंगोली येथील १०० खाटा शैक्षणिक प्रयोजनार्थ अनुभवासाठी सन २०२३-२४ या वर्षाकरीता परवानगी देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०२३/ प्र.क्र.०१/आरोग्य-४
१० वा मजला, संकुल इमारत,
गोकूळदास तेजपाल रुग्णालय आवार, मंत्रालय, मुंबई.
तारीख: २६ डिसेंबर, २०२३.
वाचा : १) उपसंचालक, आरोग्य सेवा, छ.संभाजीनगर मंडळ, छ.संभाजीनगर यांचे पत्र क्रमांकः उसंआसे/नियोजन (कक्ष- क१/ ) डॉ. हेडगेवार दंत महा. खाटा वापर/२२५६९-७१/२०२३, दि.०९.१०.२०२३.
२) शासन निर्णय, सार्वजनिक आरोग्य विभाग, क्र.प्राअसं-२०१२/६३९/प्र.क्र.११७/आरोग्य-४, दि. १८.०९.२०१२.
प्रस्तावना :
प्राचार्य, डॉ.हेडगेवार स्मृती रुग्णसेवा मंडळ संचलित दंत महाविद्यालय, हिंगोली यांना जिल्हा रुग्णालय, हिंगोली येथील १०० खाटा शैक्षणिक प्रयोजनार्थ अनुभवासाठी सन २०२३-२४ या वर्षाकरीता परवानगी देण्याबाबत प्रस्ताव सादर केला आहे. उपसंचालक, आरोग्य सेवा, छ. संभाजीनगर मंडळ, संभाजीनगर यांच्या पत्रामध्ये नमूद करण्यात आले आहे की, शासनाच्या दि.११.०४.२०२३ शासन निर्णयान्वये सदर संस्थेस १ वर्षाकरीता परवानगी देण्यात आली होती. आता, सदर संस्थेस दि.०१.०६.२०२३ पासून पुढील ३ वर्षाकरीता जिल्हा रुग्णालय, हिंगोली येथील १०० खाटा शैक्षणिक प्रयोजनार्थ अनुभवासाठी देण्याची बाब शासनाच्या विचाराधीन होती. या संदर्भात पुढीलप्रमाणे निर्णय घेण्यात येत आहे : शासन निर्णय :
सन २०२३-२४ मध्ये प्राचार्य, डॉ. हेडगेवार स्मृती रुग्णसेवा मंडळ संचलित दंत महाविद्यालय, हिंगोली या संस्थेस जिल्हा रुग्णालय, हिंगोली येथील १०० खाटा शैक्षणिक प्रयोजनार्थ अनुभवासाठी वापरण्यास दि.०१.०६.२०२३ पासून या शासन निर्णयाद्वारे ३ वर्षाकरीता मंजूरी देण्यात येत आहे. तसेच या विभागाच्या दि.०३.०८.२०१३ च्या शासन निर्णयान्वये खाजगी वैद्यकीय महाविद्यालयांना शैक्षणिक प्रयोजनार्थ वापरण्यास देण्यात येणाऱ्या शासकीय रुग्णालयातील खाटांच्या बाबतीत आकारण्यात येणाऱ्या
प्रतिदिन प्रतिखाट रु. २५/- या शुल्कात वाढ करुन प्रतिदिन रुपये १५०/- इतके वाढीव शुल्क आकारण्यास मान्यता देण्यात आली आहे.
# Page 2
शासन निर्णय क्रमांकः प्रशामा-२०२३/प्र.क्र.०१/आरोग्य-४
०२. सदर संस्थेस जिल्हा रुग्णालय, हिंगोली येथील १०० खाटा शैक्षणिक प्रयोजनार्थ दि.०१.०६.२०२३ पासून पुढील ३ वर्षाच्या कालावधीसाठी खालील अटी व शर्तीच्या अधिन राहून मंजूरी देण्यात येत आहे : १) खाटांसाठी आकारावयाचे शुल्क रु.१५०/- प्रतिदिन प्रति खाट संस्था तिमाहीच्या पहिल्या महिन्याच्या आठवडयात तीन महिन्याच्या कालावधीसाठी अग्रीम स्वरुपात चुकते करील. खाटा वापरण्याच्या कालावधीत शासन ठरविल ते सुधारित शुल्क शासन ठरविल त्या दिनांकापासून चुकते करण्याचे बंधनकारक राहील. तसे न केल्यास ही व्यवस्था रद्द करण्यात येईल व याबाबतचा शासनाचा निर्णय अंतिम राहील.
२) संस्थेच्या खाटांच्या वापराबाबतचे प्रत्येक तिमाहीसाठीचे आग्राऊ शुल्क पहिल्या महिन्याच्या पहिल्या आठवडयात भरत असल्याचा जिल्हा शल्यचिकित्सक, जिल्हा रुग्णालय, हिंगोली यांनी
खातरजमा करुन नंतरच पुढील कालावधीसाठी खाटांचा वापर करण्यास परवानगी द्यावी.
# Page 3