# Page 1
१३ व्या वित्त आयोगांतर्गत प्राप्त झालेल्या निधीतुन अर्भक मृत्यूदर कमी करण्याकरिता विविध प्रकारचे उपकरणे व यंत्रसामुग्री खरेदी महाराष्ट्र वैद्यकिय वस्तु खरेदी प्राधिकरणामार्फत करण्यासाठी सुधारित प्रशासकीय मान्यता मिळण्याबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२२३/प्र.क्र.३२४/आरोग्य -७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४०० ००१.
दिनांक : १२ सप्टेंबर, २०२३.
वाचा : १) शासन निर्णय सार्वजनिक आरोग्य विभाग क्र. प्रशामा-१२२१/प्र.क्र.३३ / आरोग्य-७, दि.२८/१२/२०२१ २) अतिरिक्त संचालक, राज्य कुटुंब कल्याण कार्यालय पुणे यांचे पत्र क्र.राककका/माता आरोग्य कक्ष-१५ क/SNCU & PICU उपकरणे पुनःश्च प्रशासकीय मान्यता/ ३१७४४-४७/२०२३ दि.२१/०६/२०२३.
प्रस्तावना : १३ व्या वित्त आयोगांतर्गत प्राप्त झालेल्या निधीतुन अर्भक मृत्यूदर कमी करण्यासाठी
नवजात बालक काळजी कक्ष व बाल रोग अतिदक्षता कक्ष या दोन कार्यक्रमांसाठी आवश्यक
असणारी साधनसामुग्री व उपकरणे खरेदी करण्यासाठी संदर्भ क्र. (१) येथील शासन निर्णयान्वये
प्रशासकीय मान्यता देण्यात आलेली होती. दिनांक २८/१२/२०२१ च्या शासन निर्णयान्वये
प्रशासकीय मान्यता देण्यात आलेल्या बाबींमधील Mobile X-ray, Syringe pump, Monitor,
Pulse Oximeter, CPAP इ. उपकरणांची प्रशासकीय मान्यता संपुष्टात आल्याने सुधारित
प्रशासकीय मान्यता देण्याची विनंती केली आहे. सद्यस्थितीत महाराष्ट्र वैद्यकिय वस्तु खरेदी
प्राधिकरण अधिनियम, २०२३ ची अंमलबजावणी दिनांक १० मे, २०२३ पासून सुरु झालेली
असल्याने प्रस्तुत खरेदी महाराष्ट्र वैद्यकिय वस्तु खेरदी प्राधिकरणामार्फत करण्याचे अधिन राहून
सुधारीत प्रशासकिय मान्यता देण्याची बाब शासनाच्या विचाराधिन होती.
# Page 2
शासन निर्णय क्रमांकः प्रशामा-१२२३/प्र.क्र.३२४/आरोग्य-७
शासन निर्णय :
१३ व्या वित्त आयोगांतर्गत प्राप्त झालेल्या निधीतुन अर्भक मृत्यूदर कमी करण्याकरिता
नवजात बालक काळजी कक्ष व बाल रोग अतिदक्षता कक्ष या दोन कार्यक्रमांसाठी विविध प्रकारची
उपकरणे व साधनसामुग्री खरेदी करण्यासाठी पुढील विवरणपत्रात नमुद रु.२९१.९३ लक्ष इतक्या
खर्चाची खरेदी महाराष्ट्र वैद्यकिय वस्तु खरेदी प्राधिकरणामार्फत विहित निविदा प्रक्रिया राबवुन
खरेदी करण्यास सुधारित प्रशासकीय मान्यता प्रदान करण्यात येत आहे.
------------------------------------------------------------------------------------
| अक्र | उपकरणे / यंत्रसामुग्रीचे नाव | अंदाजित प्रती नग किमंत | नग | एकुण रक्कम (रु. लाखात) |
| अ- Neo Natal Care Unit करिता आवश्यक उपकरणे |
| १ | Mobile X-ray | १३२०००० | ५ | ६६.०० |
| २ | Syringe pump १०,२०, ५० ml single phase | ३०००० | १२५ | ३७.५० |
| ३ | Monitor Vital Sign (NIBP, HR, SpO२, ECG, RR, Temp.) | १४५००० | १९ | २७.५५ |
| ४ | Pulse Oximeter (Table Top) | ४८५०० | ४५ | २१.८३ |
| ५ | CPAP | ४३४५०० | ३० | १३०.३५ |
|  | एकुण |  |  | २८३.२३ |
| ब- Paediatric Incentive Care Unit साठी आवश्यक उपकरणे |
| १ | Mointor, Vital Sign, NIBP, HR, SpO२, ECG, RR, Temp | १४५००० | ६ | ८.७० |
|  | एकुण |  |  | ८.७० |
|  | एकुण (अ + ब) |  |  | २९१.९३ |
------------------------------------------------------------------------------------
वरील विवरणपत्रात नमुद केलेल्या रु.२९१.९३ लक्ष इतक्या खर्चाच्या बाबींच्या खरेदीस
खालील अटीं व शर्तीच्या अधिन राहून सुधारित प्रशासकीय मान्यता देण्यास हरकत नसावी.
अटी व शर्ती : (१) सदर साहित्ये/ उपकरणे इ. सामुग्रीची आवश्यकता / मागणी याची शहानिशा / खातरजमा करण्यात यावी. त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
पृष्ठ ५ पैकी २
# Page 3
शासन निर्णय क्रमांकः प्रशामा-१२२३/प्र.क्र.३२४/आरोग्य-७
(२) सदर साहित्ये/ उपकरणे इ. सामुग्रीचे विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. पीआयपी मध्ये मंजूर असलेल्या बाबींच्या तांत्रिक विर्निदेशानुसार मागणीपत्र पाठविण्याची जबाबदारी संबंधीत कार्यक्रम प्रमुखांची राहिल. प्रस्तावातील समाविष्ट असलेल्या बाबींचीच खरेदी करण्यात यावी.
(३) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/उद्योग ४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
(४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे GeM पोर्टल इतर राज्यांचे दरकरार, National Medical Devices Authority यांच्याकडील उपलब्ध असलेल्या न्युनतम दर विचारात घेण्यात यावेत. तसेच हाफकिन संस्थेतील सदर बाबीची खरेदी केली जात असल्यास अथवा झालेली असल्यास निविदेत प्राप्त झालेले न्युनतम दर निविदेकरीता मागणी नोंदविताना अंदाजित दर म्हणून नोंदविण्यात यावेत व खरेदी प्रकियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
(५) खरेदी करण्यात येणाऱ्या बाबींची पुरवठापूर्व / पुरवठानंतर नमुना तपासणी (pre / Post dispatch random sample inspection) करुन उचित व योग्य विनिर्देश (specification) असलेल्या वस्तुंचीच खरेदी करण्यात येईल, याची खात्री करण्यात यावी.
(६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच, पुरवठा साखळी व्यवस्थापन (Supply chain management) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
(७) सदर खरेदीसाठी होणारा खर्च १३ व्या वित्त आयोगाच्या शिफारशीनुसार केंद्र शासनाकडून राज्य शासनास प्राप्त झालेल्या निधीतून भागविण्यात यावा. सदरची खरेदी प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
पृष्ठ ५ पैकी ३
# Page 4
शासन निर्णय क्रमांकः प्रशामा-१२२३/प्र.क्र.३२४/आरोग्य-७
(८) तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
(९) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
(१०) शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३ / विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग-पहिला उपविभाग-दोन मधील अ.क्र. ४ नियम क्र.७ समोरील स्तंभ क्र. ६ येथील अटींची पूर्तता करण्यात यावी.
(११) सद्यस्थितीत महाराष्ट्र वैद्यकिय वस्तु खरेदी प्राधिकरण अधिनियम, २०२३ ची अंमलबजावणी दिनांक १० मे, २०२३ पासून सुरु झालेली असल्याने प्रस्तुत खरेदी महाराष्ट्र वैद्यकिय वस्तु खरेदी प्राधिकरणामार्फत करण्यात यावी.
४. उपरोक्त अनुक्रमांक १ ते ११ येथे नमूद अटींची पुर्तता करण्याची व खरेदी नियमानुसार आवश्यक प्रमाणे आहे हे सुनिश्चित करण्याची संपूर्ण जबाबदारी आयुक्त, आरोग्य सेवा व अभियान संचालक, राष्ट्रीय आरोग्य अभियान, संचालक, आरोग्य सेवा संचालनालय व कार्यक्रम प्रमुख यांची राहील.
# Page 5