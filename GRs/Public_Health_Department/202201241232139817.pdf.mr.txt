# Page 1
महात्मा ज्योतिराव फुले जन आरोग्य योजनेंतर्गत म्युकरमायकोसीस (Mucormycosis)आजारावर उपचारास मुदतवाढ मिळणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः मफुयो- २०२१/प्र.क्र. १०३/आरोग्य-६
जी.टी. रुग्णालय आवार, १० वा मजला,
नवीन मंत्रालय, मुंबई -०१
दिनांक: २४ जानेवारी, २०२२
वाचा :
१) सार्वजनिक आरोग्य विभाग, शासन निर्णय क्रमांकः रास्वयो-२०१८/प्र.क्र.७४/आरोग्य-६, दि. २६ फेब्रुवारी, २०१९.
२) सार्वजनिक आरोग्य विभाग, शासन निर्णय क्रमांकः मफुयो-२०२१/प्र.क्र.१०३/आरोग्य-६, दि. १८ मे, २०२१.
प्रस्तावना : संदर्भीय दिनांक १८.०५.२०२१ च्या शासन निर्णयान्वये महात्मा ज्योतिराव फुले जन आरोग्य योजनेंतर्गत सर्व पात्र नागरीकांवर अंगीकृत रुग्णालयांमध्ये म्युकरमायकोसिस आजारावर उपचार करण्यात येत आहेत. सदर योजना दिनांक ३०.०९.२०२१ पर्यंत अमलात होती. सदर योजनेस दिनांक ३१.०३.२०२२ पर्यंत मुदतवाढ देण्याची बाब शासनाच्या विचाराधीन होती.
शासन निर्णय :
राज्यात सध्या कोविड-१९ साथरोगाची रुग्णसंख्या लक्षात घेता व संभाव्य ओमायक्रॉन संसर्गाच्या पर्श्वभुमीवर म्युकरमायकोसिस उपचारासाठी नागरीकांची गैरसोय होऊ नये म्हणून दिनांक १८ मे, २०२१ रोजीच्या शासन निर्णयान्वये अनुज्ञेय केलेल्या लाभांना दिनांक ३१.०३.२०२२ पर्यंत मुदतवाढ देण्यात येत आहे.
२. सदरहू म्युकरमायकोसीस (Mucormycosis) आजारावर येणारा खर्च महात्मा ज्योतिराव फुले जन आरोग्य योजनेंकरीता असणाऱ्या लेखाशिर्षांतर्गत खर्च करण्यात येईल.
३. हमी तत्वावरील दावे नियमानुसार योग्यरित्या तपासणी / पडताळणी करून, विहीत कार्यपद्धती अनुसरून, अंगीकृत रुग्णालयास दावे अदा करण्याची संपुर्ण जबाबदारी राज्य आरोग्य हमी सोसायटीची राहील. अंगीकृत रुग्णालयांना खर्चाची प्रतीपुर्ती करण्यापुर्वी सर्व बाबी तपासून अनावश्यक आर्थिक भार पडणार नाही, याची खबरदारी मुख्य कार्यकारी अधिकारी, राज्य आरोग्य हमी सोसायटी, वरळी, मुंबई यांनी घ्यावी.
४. सदरील प्रयोजनार्थ येणारा खर्च हा सोसायटीस वित्तीय वर्षात उपलब्ध करून देण्यात येणाऱ्या निधीमधून भागविण्यात यावा. याबाबतची अंमलबजावणी राज्य आरोग्य हमी सोसायटीने योजनेची मार्गदर्शक तत्वे, अटी व शर्तीनुसार करावी.
५. सदर योजना दिनांक ३१ मार्च, २०२२ पर्यंत अंमलात राहील. तद्नंतर याबाबत आढावा घेऊन मुदतवाढीचा निर्णय शासनस्तरावरून घेण्यात येईल.
# Page 2
शासन निर्णय क्रमांक्र:मफुयो-२०२१/प्र.क्र.१०३ / आरोग्य-६, दिनांक २४ जानेवारी, २०२२
# Page 3