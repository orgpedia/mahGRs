# Page 1
प्रतिक्षमतेचा विस्तारित लस टोचणी/ सार्वत्रिक कार्यक्रमांतर्गत कार्यरत असलेल्या ४४२ अस्थायी पदांना दि.०१/०३/२०२३ ते दि.३१/०८/२०२३ या कालावधी पर्यंत मुदतवाढ देणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: अस्थायी २०२३/२९१/प्र.क्र.१२६/ कु.क.
१० वा मजला, बी विंग, गो. ते. रूग्णालय संकूल इमारत
नवीन मंत्रालय, लो.टि. मार्ग, मुंबई- ४०० ००१
तारीख: ३१ मार्च, २०२३
वाचा - १) सार्वजनिक आरोग्य विभाग शासन निर्णय क्रमांकः अस्थायी -२०२१/प्र.क्र.८९/कुक, दि. ११/१०/२०२२ २) संचालक, आरोग्य सेवा (२), पुणे यांचे पत्र क्रमांकः संआसे/आस्था/ कक्ष-२क मुदतवाढ/४४२ पदे/न.क्र.४८/५६०३/२०२३, दि. ३१/०१/२०२३ ३) वित्त विभाग, शासन निर्णय क्रमांकः पदनि-२०१६/प्र.क्र.०८/१६/आपुक, दि.०८/०२/२०२३
प्रस्तावना - प्रतिक्षमतेचा विस्तारीत लसटोचणी / सार्वत्रिक लसीकरण कार्यक्रमांतर्गत मंजूर असलेल्या ४४२ अस्थायी पदांना संदर्भ क्र.१ अन्वये दि. ०१/०९/२०२२ ते दि. २८/०२/२०२३ पर्यंत मुदतवाढ देण्यात आली होती. सदर अस्थायी पदांना दि.०१/०३/२०२३ ते दि.३१/०८/२०२३ पर्यंत मुदतवाढ देण्याची बाब शासनाच्या विचाराधीन होती. याबाबत पुढीलप्रमाणे निर्णय घेण्यात आला आहे.
शासन निर्णय प्रतिक्षमतेचा विस्तारीत लसटोचणी / सार्वत्रिक लसीकरण कार्यक्रमांतर्गत मंजूर असलेल्या ४४२ अस्थायी पदांना वित्त विभागाच्या दि. ०८/०२/२०२३ रोजीच्या शासन निर्णयान्वये प्रदान करण्यात आलेल्या अधिकारानुसार दि.०१/०३/२०२३ ते दि. ३१/०८/२०२३ पर्यंत पदे पुढे चालू ठेवण्यास या शासन निर्णयान्वये मंजूरी देण्यात येत आहे. दरम्यानच्या काळात सुधारीत आकृतीबंधास उच्चस्तरीय सचिव समितीची मान्यता घेऊन सदर पदांचा विभागाच्या आकृतीबंधात समावेश करण्याबाबत आरोग्य संचालनालयाने सत्वर कार्यवाही करण्याची दक्षता घ्यावी.
# Page 2
शासन निर्णय क्रमांकः अस्थायी २०२३/२९१/प्र.क्र.१२६/ कु.क.
२. सन २०२३-२०२४ या आर्थिक वर्षाकरीता ४४२ अस्थायी पदांच्या वेतनावरील खर्च विभागाच्या अर्थसंकल्पात खालील लेखाशिर्ष १ व २ खाली मंजूर केलेल्या अनुदानातून भागविण्यात यावा.
लेखाशीर्ष १ :- आर-१, २२११- कुटुंब कल्याण-१०३- माता व बाल आरोग्य -(०१) (०४) प्रतिक्षमतेचा विस्तारीत कार्यक्रम, (२२११०३६३) राज्य क्षेत्र.
लेखाशीर्ष २ :- आर-१, २२११- कुटुंब कल्याण- १०३- माता व बाल आरोग्य –(०१) (१२) प्रतिक्षमतेचा विस्तारीत कार्यक्रम, (२२११०६२१) स्थानिक क्षेत्र.
३. सदर शासन निर्णय, वित्त विभागाच्या शासन निर्णय क्र. पदनि-२०१६/प्र.क्र.८/१६/आपुक, दि.०८/०२/२०२३ अन्वये प्रशासकीय विभागास प्रदान करण्यात आलेल्या अधिकाराचा वापर करुन निर्गमित करण्यात येत आहे.
# Page 3