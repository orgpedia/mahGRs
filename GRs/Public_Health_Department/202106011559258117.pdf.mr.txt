# Page 1
सार्वजनिक आरोग्य विभागाच्या अखत्यारीत रुग्णालयातील Earthing नियमित तपासणी करण्यासाठी स्वीय प्रपंजी खात्यामधून निधी खर्च करण्यास परवानगी देणेबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः संकीर्ण २०२१/प्र.क्र.१३१/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : २२ जून, २०२१.
वाचा : १) सह संचालक, आरोग्य सेवा रुग्णालय (राज्यस्तर), मुंबई यांचे पत्र क्रमांक- ससंआसे/ /कक्ष-३/टे-१०/एएमसी/पीएलए/७६००/२१ दि.०४.०५.२०२१
प्रस्तावना : सार्वजनिक आरोग्य विभागाच्या अंतर्गत कार्यान्वित रुग्णालयाचे विदयुत विभागाच्या मानकानुसार Earthing ची नियमित तपासणी करण्यासाठी रुग्णालयाच्या स्वीय प्रपंजी खात्यातील शिल्लक रकमेतून वार्षिक देखभाल करार करण्यास परवानगी देण्याची बाब शासनाच्या विचाराधीन आहे. या संदर्भात पुढीलप्रमाणे निर्णय घेण्यात येत आहे.
शासन निर्णय :
सार्वजनिक आरोग्य विभागाच्या अखत्यारीत रुग्णलयामध्ये विद्युतीकरणामध्ये तांत्रिक बिघाड होवून आग लागण्याच्या घटना घडू नये. याकरीता विदयुत विभागाच्या मानकानुसार Earthing ची नियमित तपासणी करण्यासाठी सार्वजनिक बांधकाम विभागाच्या विद्युत विभागाशी वार्षिक देखभाल करार करण्यास परवानगी देण्यात येत आहे. तसेच सदर खर्च रुग्णालयाच्या स्वीय प्रपंजी खात्यामध्ये शिल्लक असलेल्या रक्कमेतून खर्च करण्यास मान्यता देण्यात येत आहे.
अटी व शर्ती १) सार्वजनिक बांधकाम विभागाशी केलेल्या करारातील अटी व शर्तीचे काटेकोरपणे पालन करण्याची जबाबदार संबंधित अधिकाऱ्याची राहील.
२) सदर स्वीय प्रपंज खात्यामधून खर्च करतांना वित्त विभागाने वेळोवेळी निर्गमित केलेल्या सूचना/शासन निर्णय/परिपत्रके/नियम यांचे काटेकोरपणे पालन करण्याची जबाबदारी संबंधित अधिकाऱ्याची राहील.
३) सदर खर्च योग्य असल्याची खातरजमा करुनच देयकाची अदायगी करण्यात यावी. याबाबतची जबाबदारी क्षेत्रिय कार्यालयाची राहील.
# Page 2
शासन निर्णय क्रमांक: संकीर्ण २०२१/प्र.क्र.१३१/आरोग्य ३
४) सदर खर्चाची रक्कम अदा करण्यापूर्वी जिल्हा शल्य चिकित्सक / वैद्यकीय अधिक्षक यांनी देयकाची पाडताळणी करुन देयके अदा करावी.
५) सदर प्रस्तावारवरील खर्च स्वीय प्रपंजी खात्यामधून भागविण्यात यावा.
६) सदर खर्च अदा करतांना सर्व नियम व व अटीची काटेकोरपणे पालन करण्याची जबाबदारी संबंधित जिल्हा शल्य चिकित्सक यांची राहील.
७) सदर खर्च अदा करतांना कोणत्याही प्रकारची अनियमितता झाल्यास त्यांस सर्वस्वी जबाबदारी संबंधित जिल्हा शल्य चिकित्सक यांची राहील.
२. सदर शासन निर्णय क्रमांक विअप्र-२०१३/प्र.क्र. ३० / २०१३ विनियम, भाग-२ दि. १५ एप्रिल, २०१५ चे परिशिष्ट वित्तीय अधिकार नियम पुस्तिका, १९७८ भाग - पहिला, उपविभाग - एक मधील अनुक्रमांक ६, नियम क्र. ४० अन्वये प्रशासकीय विभागास प्रदान करण्यात आलेल्या प्राधिकारानुसार व त्यात नमुद अटीची पुर्तता करण्याच्या अटीच्या अधिन राहून निर्गमित करण्यात येत आहे.