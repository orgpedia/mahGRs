# Page 1
ट्रामा केअर युनिटची व्यवहार्यता तपासून केंद्र शासनाच्या मार्गदर्शक सूचनांनुसार ट्रामा केअर सेंटर बाबत शासनास शिफारस करण्यासाठी गठीत तांत्रिक समितीच्या अहवालावरील कार्यपुर्तता अहवालाबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांक: संकीर्ण २०१८/प्र.क्र.१९०/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : १८ सप्टेंबर, २०२०.
वाचा: १) आयुक्त आरोग्य सेवा यांचे पत्र क्र. संआसे/कक्ष - ३ / ट्रामा केअर युनिट मार्गदर्शक सुचना / १७६१ ६२/२०२०.
प्रस्तावना : ट्रामा केअर युनिटची व्यवहार्यता तपासून केंद्र शासनाच्या मार्गदर्शक सुचनानुसार ट्रामा केअर युनिट
सुरु करण्यासाठी तांत्रिक समिती गठीत करण्यात आली होती. दि. १३/११/२०१९ च्या पत्रान्वये समितीचा
अहवाल शासनास प्राप्त झाला असून, त्या अनुषंगाने आयुक्त, आरोग्य सेवा यांनी सदर अहवालामधील समितीच्या शिफारशी स्वीकारण्याबाबत शासनाकडे प्रस्ताव सादर केला असून, याबाबतच्या कार्यपूर्तता अहवालास (Action Taken Report) मान्यता देण्याची बाब शासनाच्या विचाराधीन होती. या संदर्भात पुढीलप्रमाणे निर्णय घेण्यात येत आहे.
शासन निर्णय : ट्रामा केअर युनिटची व्यवहार्यता तपासून केंद्र शासनाच्या मार्गदर्शक सुचनानुसार लेवल -३
ट्रामा केअर युनिट सुरु करण्यासंदर्भात शासनास शिफारस करण्यासाठी गठीत करण्यात आलेल्या तांत्रिक
समितीच्या शिफारशी स्वीकारण्यास व त्याबाबत कार्यपुर्तता अहवालास शासन पुढीलप्रमाणे मंजूरी देत आहे.
समितीचा संपूर्ण अहवाल/शिफारशी स्वीकारण्यात येत आहेत.
ब) समितीच्या शिफारशी पुढीलप्रमाणे स्वीकारण्यात येत आहेत.
१) नवीन टीसीयूला मान्यता :- यापुढे नवीन लेवल -३ टिसीयू सुरु करण्यास मान्यता देतांना ते
जिल्हा रुग्णालय/सामान्य रुग्णालय/उपजिल्हा रुग्णालय (१०० बेड) या ठिकाणी मंजूर करण्यात
यावे तसेच, त्यासाठी दोन लेवल- ३ टिसीयूमध्ये १०० ते २०० किलो मीटर अंतराची अट असावी.
# Page 2
शासन निर्णय क्रमांकः संकीर्ण २०१८/प्र.क्र.१९०/आरोग्य ३
२) सध्याच्या टीसीयूचे लेवल - ३ टीसीयूमध्ये श्रेणीवर्धन :- कार्यान्वित असलेल्या परंतु केवळ १०० ते
२०० कि.मी अंतराची अट पूर्ण करणा-या सर्व सध्याच्या ग्रामीण रुग्णालय/उपजिल्हा रुग्णालय (५०
ते १०० खाटा) आणि जिल्हा रुग्णालयातील टीसीयूचे लेवल- ३ टीसीयूमध्ये श्रेणीवर्धन करण्यात
यावे.
३) अधिकची वैद्यकीय उपकरणे व मनुष्यबळ :- सदर टीसीयूमध्ये Craniotomy Set आणि
Thoracotomy Set ही वैद्यकीय उपकरणे केंद्र शासनाच्या निकषानुसार वैद्यकिय उपकरणाच्या
यादीत समाविष्ट करण्यात यावीत. (केंद्र शासनाच्या निकषानुसार उर्वरित सर्व उपकरणे सध्याच्या
टिसीयूमध्ये मंजूर आहेत.) त्याचप्रमाणे सध्याच्या १५ मनुष्यबळामध्ये ३३ मनुष्यबळाची वाढ केंद्र
शासनाच्या निकषानुसार व समितीच्या शिफारशीनुसार करण्यात यावी. मनुष्यबळाचा व
उपकरणांचा तपशिल पुढीलप्रमाणे आहे.
Distance and Beds
-------------------------------------------------
| Item | Current Criteria | Accepted Norms as per GOI |
| 1) Distance | 60-100 kms. | 100-200 Kms |
| 2) Bed Strength |  |  |
| a. ICU Beds | 0 | 5 |
| b. General Trauma beds | 10 | 5 |
| Manpower |  |  |
| 3) OT | 1 | 1 |
| 4) Anesthetist | 2 | 2 |
| 5) Orthopedic Surgeon | 1 | 2 |
| 6) General Surgeon | 0 | 2 |
| 7) MO | 2 | 4 |
| 8) Staff Nurse + In charge Staff | 4 | 12+1 |
| 9) OT Technician/attendant | 0 | 3 |
| 10) Radiology Technician | 0 | 1 |
| 11) Multitask Worker (ward boy/sweeper) | 6 | 6 |
| TOTAL | 15 | 33 |
-------------------------------------------------
पृष्ठ ४ पैकी २
# Page 3
शासन निर्णय क्रमांकः संकीर्ण २०१८/प्र.क्र.१९०/आरोग्य ३
Medical Equipment
-------------------------------------------
| Sr. No. | GOI प्रमाणे मान्य वैद्यकिय उपकरणे |
| 1 | Ultrasonography - Trolley based |
| 2 | Electricity back up for 8 hrs |
| 3 | Craniotomy set |
| 4 | Thoracotomy set |
| 5 | Power saw |
| 6 | Slice CT scan 16 |
-------------------------------------------
४) निकषात न बसणा-या टीसीयूबाबत :- उपरोक्त निकषात न बसणा-या सर्व टिसीयूच्या मान्यता रद्द
करण्यात याव्यात. ग्रामीण रुग्णालयाशी संलग्न असलेले १७ टिसीयू बंद करण्यात येऊन त्यांचे
रुपांतर ५० खाटांच्या उपजिल्हा रुग्णालयात करण्यात यावे. तेथील वैद्यकीय उपकरणे व कर्मचारी
वृंद सदर रुग्णालयांकडे हस्तांतरीत करण्यात यावेत.
५) इमारतीचे बांधकाम पूर्ण आहे अशा टिसीयूच्या इमारतींचा आढावा घेऊन त्यांचा वापर अन्य
रुग्णालयांसाठी करण्याबाबत किंवा ग्रामीण रुग्णालय अथवा अन्य रुग्णालयात रुपांतर करण्याचे
धोरण तयार करण्यात यावे.
६) लेवल - ३ टीसीयूसाठी लागणारे मनुष्यबळ :- सध्याच्या टिसीयूमधील मनुष्यबळाचा आढावा
घेण्यात यावा. लवेल - ३ टिसीयूसाठी आवश्यक असणारे विशेषज्ञ, तांत्रिक कर्मचारी व अन्य
कर्मचारी यांच्या सेवा नियमित / कंत्राटी पध्दतीने/ऑन कॉल घेण्याबाबत धोरण निश्चित करण्यात
यावे व त्यानुसार आवश्यक तेवढीच नवीन पद निर्मिती करण्यात यावी. त्याचप्रमाणे बंद करण्यात
आलेल्या टीसीयूमधील कर्मचारी वृंद लेवल -३ टीसीयूसाठी व अन्य रुग्णालयांसाठी वापरण्यात
यावा.
७) सोनोग्राफी व सीटीस्कॅन :- वरील निकषाप्रमाणे कार्यन्वित झालेल्या लेवल- ३ टिसीयूसाठी
सोनोग्राफी व सी.टी. स्कॅनची सुविधा उपलब्ध करुन देण्यात यावी.
८) कर्मच्या-यांना प्रशिक्षण :- ट्रामाकेअर सेंटरमध्ये काम करणा-या कर्मच्या-यांच्या प्रशिक्षणासाठी
रुपरेषा तयार करण्यात यावी.
पृष्ठ ४ पैकी ३
# Page 4
शासन निर्णय क्रमांकः संकीर्ण २०१८/प्र.क्र.१९०/आरोग्य ३
९) टेलिरेडिओलॉजी :- ज्या ठिकाणी रेडिओलॉजीस्ट उपलब्ध नाहीत त्या ठिकाणचे सीटीस्कॅन सेंटर्स
टेलिरेडिओलॉजी सेंटर्सने जोडण्यात यावे.
समितीच्या अहवालाची प्रत सोबतच्या “परिशिष्ट-अ” येथे जोडली आहे.
आयुक्त, आरोग्य सेवा यांनी शासनाने स्वीकारलेल्या उपरोक्त समितीच्या शिफारशी विचारात
घेता सदर शिफारशींच्या अनुषंगाने लेवल- ३ ट्रामा केअर युनिट सुरु करण्यासाठी/श्रेणीवर्धन करण्याकरिता
धोरणात्मक निर्णय घेण्यासाठी आवश्यक प्रस्ताव तसेच ज्या बाबींमुळे शासनावर अतिरिक्त आर्थिक भार
पडण्याची शक्यता आहे अशा बाबीं संदर्भात नियोजन विभाग/वित्त विभाग यांच्या सहमतीने निर्णय घेण्यात येणार
असल्याने याबाबत सविस्तर आर्थिक भाराचा प्रस्ताव शासनाकडे सत्वर सादर करावा.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17