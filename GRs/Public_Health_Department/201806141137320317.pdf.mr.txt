# Page 1
पूर्वपरवानगीशिवाय मुख्यालय सोडणाऱ्या अधिकारी/कर्मचाऱ्याबाबत करावयाची कार्यवाही बाबत....
महाराष्ट्र शासन
सार्वजनिक आरोग्य विभाग
शासन परिपत्रक क्रमांकः संकीर्ण-१०१८/प्र.क्र. १९९ /सेवा-२
गोकुळदास तेजपाल रुग्णालय आवार, संकुल इमारत
मंत्रालय, मुंबई-४०० ००१
तारीख:२१ जून, २०१८
शासन परिपत्रक : शासनाच्या असे निदर्शनास आले आहे की, क्षेत्रिय कार्यालयातील अधिकारी / कर्मचारी कार्यालयीन दिवशी विहित वेळेत कार्यालयात उपस्थित नसतात. अनुपस्थितीबाबत वरिष्ठांची पूर्वपरवानगी घेत नाहीत.
त्याचप्रमाणे अनुपस्थितीबाबत कार्यालयातील वरिष्ठांना त्याबद्दलची पूर्वकल्पना देत नाहीत. तसेच मुख्यालय सोडताना किंवा दौऱ्यासाठी जाताना वरिष्ठांची पूर्वपरवानगी घेत नाहीत. कार्यालयीन शिस्तपालन आणि कार्यक्षम प्रशासनाच्या दृष्टीने ही अतिशय गंभीर बाब आहे.
२. महाराष्ट्र नागरी सेवा (वर्तणूक) नियम, १९७९ च्या नियम ३ मध्ये प्रत्येक शासकीय कर्मचाऱ्यांने नेहमीच कर्तव्यपरायणता ठेवावी आणि शासकीय कर्मचाऱ्याला अशोभनीय ठरेल अशा कोणत्याही गोष्टी करता कामा नयेत. अशी स्पष्ट तरतूद विहीत आहे. कार्यालयात अनुपस्थित राहण्याकरिता किंवा मुख्यालय सोडताना, दौऱ्यावर जाण्यासाठी तसेच परदेश दौऱ्यासाठी जाण्यासाठी वरिष्ठ अधिकाऱ्यांची पूर्वपरवानगी आवश्यक आहे.
तथापि, सदर बाबीचे पालन न करता अधिकारी/कर्मचारी विनाअनुमती कार्यालयात अनुपस्थित राहतात तसेच विनापरवानगी दौरे, परदेश दौरे करतात. तसेच मा. मंत्री महोदय आणि वरिष्ठ अधिकाऱ्यांनी बोलाविलेल्या बैठकांना सबळ कारणाशिवाय अनुपस्थित राहत असल्याचे प्रकार वाढीस लागल्याचे निदर्शनास आलेले आहे.
अशा गैरवर्तणूकीला आळा घालण्यासाठी खालील प्रमाणे निदेश देण्यात येत आहेत.
(अ) क्षेत्रीय स्तरावर उपसंचालक/जिल्हा शल्यचिकित्सक यांनी त्यांच्या क्षेत्रातील सर्व कार्यालयातील मुख्यालयात विनाअनुमती अनुपस्थित राहणाऱ्या मुख्यालयात वास्तव्यास न राहणाऱ्या अधिकारी/कर्मचारी यांची माहिती संकलित करुन ती आरोग्य सेवा संचालनालयास कळवावी.
संचालनालयाने अशी माहिती प्राप्त होताच मुख्यालयात उपस्थित/वास्तव्यास राहण्याबद्दल संबंधित् अधिकारी/कर्मचारी यांना प्रथम सक्त सूचना द्याव्यात. तत्सबंधी केलेल्या कार्यवाहीचा अहवाल शासनास सादर करावा.
(आ) अधिकारी/कर्मचारी विनाअनुमती कार्यालयात गैरहजर राहील्यास/ विनाअनुमती मुख्यालय सोडून गेल्यास अशा अधिकारी / कर्मचाऱ्यां विरुध्द निलंबन / शिस्तस्तभंगविषयक कार्यवाही करण्यारिता त्यांची नांवे नियुक्ती अधिकाऱ्यांना कळवावीत व आवश्यकतेनुसार शिस्तभंग विषयक कारवाईचा प्रस्ताव शासनास सादर करण्यात यावा.
(इ) नियुक्ती अधिकाऱ्यांनी अशी नांवे प्राप्त झाल्यापासून अथवा अशा गैरवर्तणूकीच्या बाबी अन्य प्रकारे त्यांच्या निदर्शनास आल्यापासून एक महिन्याच्या आत कसूरदार अधिकारी / कर्मचाऱ्यांना सेवेतून निलंबित करुन शिस्तभंग विषयक कार्यवाही सुरु करावी.
# Page 2
शासन परिपत्रक क्रमांकःसंकीर्ण-१०१८/प्र.क्र.१९९/सेवा-२
(ई) वरील सूचनांचे कार्टेकोरपणे पालन करावे असे आदेशित करण्यात येत आहे. त्यात कोणतीही कुचराई झाल्याचे आढळून आल्यास संबंधित अधिकाऱ्यांना जबाबदार धरण्यात येईल. तसेच सर्व अधिकारी / कर्मचारी विनाअनुमती अनुपस्थित राहणार नाहीत / कार्यालयात वेळेवर उपस्थित राहतील व मुख्यालय सोडणार नाहीत तसेच दौरे/परदेश दौरे इ. करणार नाहीत. याबाबत याची सर्व अधिकारी/कर्मचारी यांनी दक्षता घ्यावी.