# Page 1
सांगली येथील १०० खाटांच्या जिल्हा रुग्णालय बांधकामाच्या अंदाजपत्रक व आराखडयास प्रशासकीय मान्यता देणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०१८/ प्र.क्र.९४/ आरोग्य-४
मंत्रालय, १० वा मजला, संकूल इमारत,
गोकूळदास तेजपाल रूग्णालय आवार, मुंबई.
तारीख : २३ जुलै, २०२१.
वाचा :- १) सार्वजनिक आरोग्य विभाग, शासन निर्णय क्र.संकीर्ण-२०१२/प्र.क्र.१४१/आरोग्य-३, दि.१७.०१.२०१३.
२) सहसंचालक, आरोग्य सेवा, रुग्णालये (राज्यस्तर), मुंबई यांचे पत्र क्रमांकः संआसे/कक्ष ३/टे-६/स्त्रीरुसांगली १०० खाटाबांध/३४५८-५९/१८, दि.०५.०४.२०१८.
प्रस्तावना : सांगली येथील १०० खाटांच्या जिल्हा रुग्णालय बांधकामाचे अंदाजपत्रक उप अभियंता, सार्वजनिक बांधकाम विभाग उपविभाग, सांगली यांनी तयार केलेले असून कार्यकारी अभियंता, सार्वजनिक बांधकाम विभाग, मिरज, अधीक्षक अभियंता, सार्वजनिक बांधकाम मंडळ, कोल्हापूर, मुख्य अभियंता, सार्वजनिक बांधकाम प्रादेशिक विभाग, पुणे व जिल्हा शल्य चिकित्सक, जिल्हा रुग्णालय, सांगली साक्षांकित केले आहे. सदरचे अंदाजपत्रक सन २०१७-१८ च्या दरसूचिवर आधारित आहे.
सदर अंदाजपत्रक व आराखडयास मा. मुख्य सचिव यांच्या अध्यक्षतेखालील उच्चस्तरीय सचिव समितीने दि.०४.०३.२०२१ रोजीच्या बैठकीमध्ये मंजूरी दिली आहे. सदर अंदाजपत्रकास प्रशासकीय मान्यता प्रदान करण्याची बाब शासनाच्या विचाराधीन होती. यासंदर्भात पुढील प्रमाणे निर्णय घेण्यात येत आहे.
शासन निर्णय : सांगली येथील १०० खाटांच्या जिल्हा रुग्णालयाचे बांधकाम करणे करीता, सोबतच्या “परिशिष्ट-अ” मध्ये दर्शविण्यात आल्याप्रमाणे रु.४५३९.७५ लक्ष इतक्या किमतीच्या अंदाजपत्रक व आराखडयास प्रशासकीय मान्यता देण्यात येत आहे.
# Page 2
शासन निर्णय क्रमांकः प्रशामा-२०१८/ प्र.क्र.९४/आरोग्य-४
२. उपरोक्त अंदाजपत्रकाची प्रशासकीय मान्यता खालील अटी व शर्तीच्या अधिन राहून देण्यात येत आहे.
अटी व शर्ती : १) काम सुरु करण्यापूर्वी नमुना नकाशा, मांडणी नकाशा तसेच, विस्तृत नकाशास वास्तुविशारदांकडून मंजूरी घेऊनच सुरु करावे.
२) सार्वजनिक बांधकाम विभागाच्या शासन निर्णय क्रमांक बीडीजी-२०१७/प्र.क्र.६०/इमारती-२, दि.०७.०७.२०१७ अन्वये कार्यवाही करण्यात यावी.
३) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुन सदर कामाच्या निविदा सूचना प्रसिध्द करण्यात याव्यात.
४) कामासाठी निविदा मागविण्याआधी सदर कामास सार्वजनिक बांधकाम विभागातील सक्षम अधिकाऱ्यांची तांत्रिक मंजूरी घेणे आवश्यक राहील.
५) सदर कामाची निविदा काढतांना प्रत्येक कामाची स्वतंत्रपणे निविदा न काढता नमूद सर्व कामांसाठी एकत्र एकच निविदा काढण्यात यावी.
६) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाची किंमत वाढणे शक्य असल्यामुळे त्यासाठी आवश्यक प्रस्ताव सार्वजनिक बांधकाम विभागाच्या त्या-त्या भागाच्या क्षेत्रिय अधिकाऱ्यांकडून करुन घ्यावेत.
७) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिक दृष्टया मान्यता करीता असताना आरोग्य खात्याच्या त्या-त्या आरोग्य सेवा मंडळाच्या उप संचालकांच्या सहमतीने तरतूदी अंतिम करण्यात याव्यात.
८) प्रत्यक्ष काम करतेवेळी पर्यावरण विभाग शासन निर्णय क्र.इएनव्ही-२०१३/प्र.क्र.१७७/तां.क.१, दि.१० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी. तसेच काम सुरु करण्यापूर्वी जागेच्या मालकी हक्काबाबतची पुर्तता करुन घ्यावी.
९) नियोजन विभागाच्या दि.११.०६.२०१८ च्या शासन निर्णयामधील सुत्रानुसार नवीन बांधकाम हाती घेण्यासाठी निधी उपलब्ध झाल्यानंतर काम हाती घेण्यात येईल.
३. सदर बांधकामांवरील खर्च “मागणी क्रमांक- एच-८, मुख्य लेखाशिर्ष - ४२१० – वैद्यकीय सेवा व सार्वजनिक आरोग्य, ०१ - नागरी आरोग्य सेवा (वैद्यकीय सहाय्य), ११० - रुग्णालये व दवाखाने, (१)(अ) - पंचवार्षिक योजनांतर्गत योजना-इमारती, (००) (०१) - मोठी बांधकामे (४२१० ००१४), ५३ - मोठी बांधकामे" या लेखाशिर्षाखाली मंजूर करण्यात आलेल्या अनुदानामधून भागविण्यात यावा.
पृष्ठ ४ पैकी २
# Page 3
शासन निर्णय क्रमांकः प्रशामा-२०१८/ प्र.क्र.९४/आरोग्य-४
४. सदर शासन निर्णय, सार्वजनिक बांधकाम विभागाचे पत्र क्र. बैठक-२०२१/प्र.क्र.२६/इमा - २, दि.१७.०३.२०२१ अन्वये दिलेली मान्यता आणि वित्त विभागाच्या शा.नि. क्र. विअप्र २०१३/प्र.क्र.३०/२०१३ / विनियम, भाग-२, दि.१७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८ मधील भाग - पहिला, उपविभाग-पाच मधील अनुक्रमांक १ येथील परिच्छेद क्र. १३४ नुसार प्रशासकीय विभागांना प्रदान करण्यात आलेल्या अधिकारात निर्गमित करण्यात येत आहे.
# Page 4
# Page 5
# Page 6