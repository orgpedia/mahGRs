# Page 1
आरोग्य विभागातील गट-ड संवर्गाच्या पदांसाठी शैक्षणिक अर्हता निश्चित करणेबाबात.....
महाराष्ट्र शासन
सार्वजनिक आरोग्य विभाग
शासन निर्णय क्रमांक: पदभरती २०२१/प्र.क्र.४४/सेवा-५
गोकुळदास तेजपाल रुग्णालय संकुल इमारत,
मंत्रालय, मुंबई ४००००१
तारीख: २४ फेब्रुवारी, २०२१
वाचा : १) सामान्य प्रशासन विभाग, अधिसुचना क्र. एसआरव्ही - २०१४/प्र.क्र.३२२/का-१२, दिनांक ०६.०६.२०१७ व दिनांक ०६.१.२०१८.
२) आयुक्त, आरोग्य सेवा व संचालक, आरोग्य सेवा आयुक्तालय यांचा दिनांक २२.०१.२०२१ चा प्रस्ताव.
प्रस्तावना : राज्यात कोवीड साथरोगामुळे आरोग्य विषयक आपत्कालीन परिस्थिती उद्भवली आहे.
यापाश्वभुमीवर आरोग्य विभागाच्या अधिनस्त आरोग्य सेवा आयुक्ताकडील गट-क व गट-ड संवर्गातील रिक्त पदांपैकी ५० टक्के तातडीने पदभरती करण्यात मान्यता मिळालेली आहे.
आरोग्य विभागातील गट-ड मधील सर्वच पदांचे कामकाज व जबाबदारीमध्ये वाढ झाली असल्याने, त्यांची किमान शैक्षणिक अर्हता वाढविण्याची बाब शासनाच्या विचाराधीन होती.
सामान्य शासन विभागाने शासनाचे विविध विभाग व त्यांच्या अधिनस्त कार्यालयातील गट-ड च्या विवक्षित पदांसाठी वाचा येथे नमूद अधिसुचनेनुसार स्वच्छक व सफाईगार या पदांसाठी सातवी उत्तीर्ण व व उर्वरित गट-ड च्या पदांसाठी इयत्ता दहावीची परीक्षा उत्तीर्ण (शालान्त परीक्षा उत्तीर्ण) असणे ही शैक्षणिक अर्हता लागू केलेली आहे.
विभागाकडील बहुतांश गट-ड चे सेवाप्रवेश नियम हे साधारणत: १९६५ या कालावधीतील असल्याने तात्कालीन परिस्थितीत लागू असलेली इयत्ता चौथी पास ही शैक्षणिक अर्हता सेवा प्रवेश नियमात नमूद आहे. विभागाकडून विविध पदांचे सुधारित सेवा प्रवेश नियम अधिसुचित करण्याची कार्यवाही सुरू करण्यात आलेली आहे. तथापि, आता तातडीने पदभरती करणे आवश्यक असल्याने, सामान्य प्रशासन विभागाने दिनांक ०६.०६.२०१७ व दिनांक ०६.०१.२०१८ अधिसुचनेन्वये गट-ड पदांकरीता लागू कलेली किमान शैक्षणिक अर्हता विभागाच्या अधिपत्याखालील गट-ड पदभरतीकरताही लागू करण्याची बाब शासनाच्या विचाराधीन होती. त्यानुसार आता शासन खालीलप्रमाणे निर्णय घेत आहे.
# Page 2
शासन निर्णय क्रमांकः पदभरती २०२१/प्र.क्र.४४/सेवा-५
शासन निर्णय: सार्वजनिक आरोग्य विभागाच्या अधिपत्याखालील गट-ड पदभरतीसाठी सामान्य प्रशासन विभागाची दिनांक ०६.०६.२०१७ व दिनांक ०६.०१.२०१८ च्या अधिसुचनेत नमूद असलेली गट-ड संवर्गातील स्वच्छक व सफाईगार या पदांकरीता मान्यताप्राप्त शिक्षण मंडळाची इयत्ता सातवी उत्तीर्ण व उर्वरित गट-ड च्या पदांसाठी इयत्ता दहावीची परीक्षा उत्तीर्ण (शालान्त परीक्षा उत्तीर्ण) असणे ही शैक्षणिक अर्हता या शासन निर्णयाद्वारे लागू करण्यात येत आहे.
विभागाकडून सुधारित सेवा प्रवेश नियम अधिसुचित करण्याची कार्यवाही यथावकाश करण्यात येत आहे..
# Page 3