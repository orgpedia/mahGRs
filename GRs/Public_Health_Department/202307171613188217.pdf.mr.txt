# Page 1
महाराष्ट्र वैद्यकीय व आरोग्य सेवा गट- अ सेवांतर्गत वैद्यकीय अधिकाऱ्यांसाठी (In Service Medical Officers) पदव्युत्तर पदवी / पदविका अभ्यासक्रम प्रवेश सुधारित निवड नियमावली...
महाराष्ट्र शासन
सार्वजनिक आरोग्य विभाग
शासन निर्णय क्रमांक: मवैअ-२०२३/प्र.क्र.३०१/ सेवा ३
१० वा मजला, संकुल इमारत,
जी.टी. रुग्णालय आवार, मंत्रालय, मुंबई - ४०० ००१.
दिनांक : १९ जुलै, २०२३.
वाचा : १. वैद्यकीय शिक्षण व औषधी द्रव्ये विभाग, शासन निर्णय क्र. एकईडी-१००९/प्र.क्र.२१०/०९/शिक्षण-२, दि.२०.०५.२०१०.
२. वैद्यकीय शिक्षण व औषधी द्रव्ये विभाग, शासन निर्णय क्र. एकईडी-१०१०/प्र.क्र.१८४/१०/शिक्षण-२, दि.२८.०५.२०१०.
३. सार्वजनिक आरोग्य विभाग, शासन निर्णय क्र.मवैअ-१०१०/३९०/प्र.क्र.३६६/सेवा-३, दि.१९.०६.२०१०.
४. सार्वजनिक आरोग्य विभाग, शासन निर्णय क्र. मवैअ- १९१०/४६६/प्र.क्र.४११/१०/सेवा-३, दि.०३.०५.२०११.
५. सार्वजनिक आरोग्य विभाग, शासन निर्णय क्र.मवैअ-२०१५/प्र.क्र.८५/सेवा-३, दि.१७.०७.२०१५.
६. सार्वजनिक आरोग्य विभाग, शासन निर्णय क्र.मवैअ-१३१६/प्र.क्र.२५०/सेवा-३, दि.०२.०७.२०१६.
७. सार्वजनिक आरोग्य विभाग, शासन परिपत्रक क्र. मवैअ - १३१६/प्र.क्र.२५०(भाग-२)/सेवा-३, दि.२८.११.२०१६.
८. सार्वजनिक आरोग्य विभाग, शासन निर्णय क्र.मवैअ-२०१७/प्र.क्र.८५/सेवा-३, दि.२४.११.२०१७.
९. मेडीकल कौन्सिल ऑफ इंडियाची दि. २०.१०.२००८ ची अधिसूचना.
१०. केंद्र शासनाची दि.०५ एप्रिल २०१८ रोजीची अधिसूचना.
११.डॉ. प्रकाश डोके यांच्या अध्यक्षतेखालील समितीचा अहवाल.
१२. सार्वजनिक आरोग्य विभाग, शासन निर्णय क्र. मवैअ-२०१९/प्र.क्र.१६५/सेवा-३, दि.१९.०३.२०१९ (सांकेतांक क्र. २०१९०३१३१०४७१२३४१७) १३.सार्वजनिक आरोग्य विभाग, शासन निर्णय क्र. मवैअ-२०१९/प्र.क्र.१६५/सेवा-३, दि.१९.०३.२०१९ (सांकेतांक क्र. २०१९०३१३१०४७३५१३१७) १४.सार्वजनिक आरोग्य विभाग, शासन शुध्दीपत्रक क्र. मवैअ-२०१९/प्र.क्र.१६५(भाग-अ)/सेवा-३, दि. २६.०३.२०२०.
# Page 2
शासन आदेश क्रमांकः मवैअ-२०२३/ प्र.क्र.३०१/सेवा-३
१५.वैद्यकीय शिक्षण व औषधी द्रव्ये विभाग शासन निर्णय क्र. एमईडी-१०२०/प्र.क्र.९०/२०/शिक्षण-२, दि.२६.०९.२०२२.
१६.सार्वजनिक आरोग्य विभाग, शासन पुरकपत्र क्र. मवैअ-२०१९/प्र.क्र.१६५(अ)/ सेवा - ३, दि.११.१०.२०२२.
प्रस्तावना: सेवांतर्गत वैद्यकीय अधिकाऱ्यांना पदव्युत्तर पदविका अभ्यासक्रमास प्रवेश मिळण्याच्या
अनुषंगाने त्यांचा गुणानुक्रम ठरविण्यासाठी त्यांना तसे गुणांकन / गुणाधिक्य देण्यासाठी सार्वजनिक
आरोग्य विभागांतर्गत असलेल्या राज्यातील सर्व आरोग्य संस्थांचे अतिदुर्गम (Remote), दुर्गम (Difficult)
व ग्रामीण (Rural) प्रकारात वर्गीकरण करण्यासाठी दि.२४.११.२०१७ च्या शासन निर्णयान्वये डॉ. प्रकाश
डोके, सेवानि. संचालक, आरोग्य सेवा यांच्या अध्यक्षतेखाली समिती गठीत करण्यात आली होती. सदर
समितीचा उद्देश भारतीय वैद्यक परीषद (MCI) पोस्ट ग्रॅज्युएट मेडीकल एज्युकेशन रेग्युलेशन, २००० च्या
अनुच्छेद ९(१)(बी) प्रमाणे राज्यातील दुर्गम व ग्रामीण क्षेत्रातील संस्थांचे निश्चितीकरण करणे हा होता.
सदर समितीने आरोग्य संस्थांचे वर्गीकरण करताना आदिवासी, नक्षलग्रस्त, डोंगराळ, ग्रामीण व
मुख्यालयातील उपलब्ध सोयीसुविधा या बाबी विचारात घेऊन संस्थांना गुण देऊन त्यानुसार सदर
संस्थांमध्ये सेवा देणाऱ्या वैद्यकीय अधिकाऱ्यांना प्रतिवर्षी अनुज्ञेय गुणाधिक्याची ( Incentive Marks)
टक्केवारी निश्चित केली. याअनुषंगाने सार्वजनिक आरोग्य विभागांतर्गत असलेल्या २१६२ आरोग्य संस्थांचे
अतिदुर्गम/ दुर्गम व ग्रामीण प्रकारात या विभागाच्या दि.१९.०३.२०१९ च्या शासन निर्णयान्वये वर्गीकरण
करण्यात आले. तसेच सदर शासन निर्णयामध्ये नमूद संस्थामध्ये सेवा देणाऱ्या वैद्यकीय अधिकारी
यांचेकरीता वाचा क्र.१२ येथे नमूद शासन निर्णयान्वये पदव्युत्तर पदवी/ पदविका अभ्यासक्रमास प्रवेश
देण्याकरीता सुधारित निवड नियमावली निश्चित करण्यात आली.
भारतीय आयुर्विज्ञान परीषद (MCI)/ राष्ट्रीय आयुर्विज्ञान आयोग (NMC) यांचे Postgraduate
Medical Regulations, २००० मधील कलम ९ नुसार सध्या वैद्यकीय पदव्युत्तर पदविका अभ्यासक्रमांच्या
५० टक्के जागा सेवांतर्गत उमेदवारांकरीता राखीव ठेवण्यात येत होत्या. तथापि, वैद्यकीय पदव्युत्तर पृष्ठ १३ पैकी २
# Page 3
शासन आदेश क्रमांकः मवैअ-२०२३/ प्र.क्र.३०१/सेवा-३
पदवी अभ्यासक्रमांच्या प्रवेशाकरीता सेवांतर्गत उमेदवारांना आरक्षण लागू करण्याबाबत उक्त
विनियमनामध्ये कोणतीही तरतुद नव्हती. तथापि, तामिळनाडू मेडीकल ऑफिसर्स असोसिएशन विरुध्द
युनियन ऑफ इंडीया व इतर यासंदर्भात रिट याचिका (सिव्हील) क्र.१९६/२०१८ मध्ये मा. सर्वोच्च
न्यायालयाने पदव्युत्तर पदवी अभ्यासक्रमाच्या प्रवेशाकरीता सेवांतर्गत उमेदवारांना आरक्षण लागू
करण्याकरीता Postgraduate Medical Regulations, २००० नुसार मनाई करण्यात आलेली नाही, असे
स्पष्ट केले आहे. याअनुषंगाने वैद्यकीय शिक्षण व औषधी द्रव्ये विभागाच्या दि.२६.०९.२०२२ रोजीच्या
शासन निर्णयान्वये सन २०२२-२३ या शैक्षणिक वर्षापासून राज्यातील शासकीय/ महापालिका वैद्यकीय
महाविद्यालयामधील पदव्युत्तर पदवी / पदविका अभ्यासक्रमांच्या प्रवेशाकरीता सेवांतर्गत उमेदवारांसाठी
काही अटींच्या अधिन राहून राज्य कोट्यातील २० टक्के जागा राखीव ठेवण्यात आलेल्या आहेत.
महाराष्ट्र राज्य राजपत्रित वैद्यकीय अधिकारी “गट-अ” संघटना (मॅग्मो) तसेच अन्य वैद्यकीय
अधिकारी गट-अ यांनी अघोषित संस्थांमध्ये सेवा देत असलेल्या वैद्यकीय अधिकाऱ्यांनाही पदव्युत्तर पदवी
अभ्यासक्रमाकरीता राज्य कोट्यातून उपलब्ध होणाऱ्या जागांवर प्रवेश देण्यात यावा, अशी मागणी केली
आहे. याअनुषंगाने वाचा क्र.१२ येथील दि.१९.०३.२०१९ येथील शासन निर्णयात आवश्यक त्या सुधारणा
करण्याची बाब शासनाच्या विचाराधीन आहे.
शासन निर्णय :
वाचा क्र.१२ व १४ येथील शासन निर्णय व शुध्दीपत्रक या शासन निर्णयान्वये अधिक्रमित करण्यात
येत आहे.
२. राज्याच्या दुर्गम/ अतिदुर्गम, आदिवासी व नक्षलग्रस्त भागांमध्ये वैद्यकीय अधिकारी उपलब्ध
व्हावेत याकरीता त्या भागात कार्यरत वैद्यकीय अधिकाऱ्यांना प्रोत्साहन देण्याच्या हेतूने भारतीय वैद्यक
परिषदेच्या दि.१७.११.२००९ च्या अधिसूचनेच्या अनुषंगाने शासनाच्या वैद्यकीय शिक्षण व औषधी द्रव्ये
विभागाने दि.२०.०५.२०१० चा शासन निर्णय निर्गमित केला आहे. या शासन निर्णयातील तरतूदीनुसार
तसेच केंद्र शासनाच्या दिनांक ०५.४.२०१८ च्या अधिसूचनेनुसार सेवांतर्गत वैद्यकीय अधिकाऱ्यांना त्यांच्या
पृष्ठ १३ पैकी ३
# Page 4
शासन आदेश क्रमांकः मवैअ-२०२३/ प्र.क्र.३०१/सेवा-३
अतिदुर्गम (Remote), दुर्गम (Difficult) व ग्रामीण (Rural), (यामध्ये आदिवासी, नक्षलग्रस्त भाग समाविष्ट
आहे) भागात केलेल्या ०३ वर्षाच्या नियमित सेवेकरीता ३० टक्क्यांच्या मर्यादेत गुणाधिक्य देण्यात येईल.
शासनाने नियुक्त केलेल्या डॉ. डोके समितीने शिफारस केल्याप्रमाणे शासन निर्णय दि.१९.०३.२०१९
अन्वये अतिदुर्गम (Remote), दुर्गम (Difficult ) व ग्रामीण (Rural) (यामध्ये आदिवासी व नक्षलग्रस्त
समाविष्ट आहे) भागातील आरोग्य संस्थांची यादी घोषित केलेली असून त्यात वेळोवेळी केलेल्या
सुधारणांनुसार गुणाधिक्य अनुज्ञेय राहील. तथापि, वैद्यकीय शिक्षण व औषधी द्रव्ये विभागाच्या वाचा
क्र.१५ येथील दि.२६.०९.२०२२ रोजीच्या शासन निर्णयान्वये पदव्युत्तर पदवी / पदविका अभ्यासक्रमांच्या
प्रवेशाकरीता सेवांतर्गत उमेदवारांकरीता राज्य कोट्यातील २० टक्के जागा राखीव ठेवण्यात आल्या
आहेत. या कोट्यातून प्रवेश घेणाऱ्या सेवांतर्गत उमेदवारांना घोषित संस्थांमधील किमान ०३ वर्षे सेवा
दिल्यास त्या प्रमाणात गुण अनुज्ञेय राहतील. तथापि, सदर आरक्षणाच्या कोट्याव्यतिरिक्त सर्वसाधारण
प्रवर्गातून प्रवेशासाठी इच्छुक सेवांतर्गत उमेदवारांना नीट परीक्षेतील गुणांव्यतिरिक्त वेगळे गुणाधिक्य
मिळणार नाही.
३. संचालक, वैद्यकीय शिक्षण व संशोधन, मुंबई हे सेवांतर्गत वैद्यकीय अधिकाऱ्यांसाठी एकत्रितरीत्या
प्रवेश प्रक्रिया राबवतील. पदव्युत्तर अभ्यासक्रमाच्या प्रवेशासंदर्भात घेण्यात येणाऱ्या प्रवेश परीक्षेसाठी
सक्षम प्राधिकारी म्हणून आयुक्त, State CET Cell, मुंबई हे परीक्षा घेणे, परिक्षेचा निकाल जाहीर करणे,
सेवांतर्गत वैद्यकीय अधिकाऱ्यांसाठी राखीव पदव्युत्तर पदविका / सर्वसाधारण गुणानुक्रमानुसार पदवी/
पदविका अभ्यासक्रमाच्या प्रवेशासाठी उपलब्ध जागांचा महाविद्यालय निहाय तपशिल घोषित करतील.
४. पदव्युत्तर प्रशिक्षणासाठी सेवांतर्गत प्रतिनियुक्ती मिळण्यासाठी खालीप्रमाणे निकष राहतील.
४.१ राष्ट्रीय पात्रता व प्रवेश परिक्षेस (NEET PG) बसण्यास संबंधित उप संचालक, आरोग्य सेवा, परिमंडळ यांची लेखी परवानगी घेणे अनिवार्य आहे. त्यासाठी संबंधित वैद्यकीय अधिकारी यांनी प्रवेश परीक्षेच्या दिनांकाच्या किमान १५ दिवस अगोदर अर्ज विहीत मार्गाने उपसंचालक, कार्यालयाकडे सादर करणे आवश्यक राहील. तसेच राष्ट्रीय पात्रता व प्रवेश परीक्षेला (NEET PG) बसण्यासाठी उप संचालकांची परवानगी
पृष्ठ १३ पैकी ४
# Page 5
शासन आदेश क्रमांकः मवैअ-२०२३/ प्र.क्र.३०१/सेवा-३
न घेता थेट अर्ज करणाऱ्या सेवांतर्गत वैद्यकीय अधिकाऱ्यांना पदव्युत्तर अभ्यासक्रमासाठी कार्यमुक्त केले जाणार नाही.
४.२ वैद्यकीय अधिकाऱ्यांची नियुक्ती सेवावप्रवेश नियमातील तरतुदींनुसार विहित पद्धतीने झालेली असावी, तसेच सेवा कालावधी बंधपत्रित / अस्थायी / कंत्राटी सेवेचा
कालावधी वगळून प्रतीवर्षीच्या राष्ट्रीय पात्रता व प्रवेश परीक्षेच्या(NEET PG) दिनांकास नियमित स्वरुपात किमान ३ वर्षे झालेला असावा.
४.३ वैद्यकीय अधिकाऱ्यांचे वय पदव्युत्तर अभ्यासक्रमाच्या (NEET PG) प्रवेश परीक्षेच्या दिनांकास ४५ वर्षापेक्षा जास्त नसावे.
४.४ नामनिर्देशनाने नियुक्ती झालेल्या वैद्यकीय अधिकाऱ्यांचा परिविक्षाधीन कालावधी प्रवेश परिक्षेच्या (NEET PG) दिनांकास समाधानकारकरीत्या समाप्त करण्यात आलेला
असावा. तांत्रिक कारणामुळे ज्या वैद्यकीय अधिकाऱ्यांचा परिविक्षाधीन कालावधी समाप्त केल्याबाबतचे शासनाचे औपचारीक आदेश निर्गमित करण्यात आले नाहीत, परंतु त्यांची ३ वर्षाची समाधानकारक सेवा झाली आहे, अशा उमेदवारांना ते परिविक्षा कालावधी समाप्त करण्यासाठी आवश्यक असलेल्या अटींची पूर्तता करीत असतील तरच त्यांना (NEET PG) प्रवेश परिक्षेस बसण्यास संबंधित उप संचालक, आरोग्य सेवा परिमंडळ हे परवानगी देतील.
४.५ वैद्यकीय अधिकाऱ्यांविरुद्ध विभागीय चौकशी अथवा फौजदारी प्रकरण प्रलंबित/
प्रस्तावित किंवा सुरु असल्यास त्यास (NEET PG) प्रवेश परिक्षेस बसण्यास अपात्र समजण्यात येईल. अशा वैद्यकीय अधिकारी यांना उप संचालक स्तरावरुन प्रवेश परीक्षेस बसण्यास ना हरकत प्रमाणपत्र देण्यात येऊ नये.
४.६ वाचा क्र.१३ येथील दि.१९.०३.२०१९ रोजीच्या शासन निर्णयातील व त्यामध्ये वेळोवेळी करण्यात आलेल्या सुधारणेसह अतिदुर्गम ( Remote ), दुर्गम (Difficult) व ग्रामीण (Rural) भागातील घोषित आरोग्य संस्थांमध्ये किमान ०३ वर्षे सेवा दिलेल्या तसेच उपरोक्त ४.१ ते ४.५ मधील अटी पूर्ण करणाऱ्या सेवांतर्गत वैद्यकीय अधिकारी यांना वैद्यकीय शिक्षण व औषधी द्रव्ये विभागाच्या वाचा क्र.१५ येथील शासन निर्णयान्वये पदव्युत्तर अभ्यासक्रमाकरीता राखीव ठेवण्यात आलेल्या राज्य कोट्यातील २० टक्के
पृष्ठ १३ पैकी ५
# Page 6
शासन आदेश क्रमांकः मवैअ-२०२३/ प्र.क्र.३०१/सेवा-३
जागांवर प्राधान्याने प्रवेश देण्यात येईल. घोषित आरोग्य संस्थांमधील सर्व पात्र सेवांतर्गत उमेदवारांना प्रवेश दिल्यानंतर राखीव २० टक्के कोट्यातील शिल्लक/ रिक्त राहणाऱ्या जागांवर ज्या वैद्यकीय अधिकाऱ्यांची अघोषित संस्थांमधील नियमित सेवा ही किमान ०३ वर्षे किंवा त्याहून अधिक असेल अशा वैद्यकीय अधिकाऱ्यांना त्यांच्या NEET PG या पदव्युत्तर प्रवेश परीक्षेतील गुणवत्तेनुसार प्रवेश देण्यात येईल. सदर सर्व वैद्यकीय अधिकारी प्रतिनियुक्तीस पात्र राहतील.
५. अतिदुर्गम, दुर्गम व ग्रामीण भागासाठी गुण देण्याचे निकष खालीलप्रमाणे राहतील.
५.१ वाचा क्र. १३ येथील शासन निर्णयान्वये, सेवांतर्गत वैद्यकीय अधिकाऱ्यांना पदव्युत्तर पदविका अभ्यासक्रमास प्रवेश मिळताना गुणाधिक्य देण्यासाठी सार्वजनिक आरोग्य विभागांतर्गत असलेल्या आरोग्य संस्थेचे वर्गीकरण अतिदुर्गम (Remote), दुर्गम (Difficult) व ग्रामीण (Rural) आरोग्य संस्था म्हणून घोषित करण्यात आले आहे.
५.२ वाचा क्र. १३ येथील शासन निर्णयान्वये अतिदुर्गम, दुर्गम व ग्रामीण भागातील आरोग्य संस्था घोषीत करण्यात आलेल्या संस्थांच्या वर्गीकरणानुसार गुणाधिक्य देण्याची तरतूद दि.१९.०३.२०१९ चा शासन निर्णय निर्गमित झाल्याच्या दिनांकापासून लागू राहील व त्यातील निकषानुसार सेवांतर्गत वैद्यकीय अधिकारी यांनी या दिनांकापासून दिलेल्या सेवेसाठी गुणाधिक्य देण्यात यावेत. तथापि, दि.१९.०३.२०१९ रोजीच्या शासन निर्णयापूर्वीच्या सेवेसाठी त्यावेळी अस्तित्वात असलेल्या शासन निर्णयातील आरोग्य संस्थांच्या वर्गीकरणानुसार गुणाधिक्य अनुज्ञेय राहील.
५.३ सदर सेवेची गणना करताना खालील बाबी विचारात घेण्यात याव्यात.
अ. सदर ३ वर्षांचा नियमित सेवा कालावधी हा थेट रुग्णसेवेशी संबंधित असला पाहिजे. म्हणजेच तालुका आरोग्य अधिकारी व अन्य प्रशासकीय पदावरील सेवा उपरोक्त ३ वर्षाच्या कालावधीतून वगळण्यात यावी.
आ. सदर सेवेची गणना करताना अनुज्ञेय असलेली व मंजूर करण्यात आलेली रजा वगळता अनुपस्थितीचा कालावधी ग्राहय धरण्यात येणार नाही.
पृष्ठ १३ पैकी ६
# Page 7
शासन आदेश क्रमांकः मवैअ-२०२३/ प्र.क्र.३०१/सेवा-३
इ. सदर आरोग्य संस्थेमध्ये नियमित पदस्थापनेद्वारे नियुक्त वैद्यकीय अधिकारी यांची सेवाच केवळ विचारात घेण्यात यावी. प्रतिनियुक्ती अथवा अतिरिक्त कार्यभाराद्वारे होणारी पदस्थापना विचारात घेऊ नये.
ई. वैद्यकीय अधिकारी वाचा येथील क्र. १३ च्या शासन निर्णयासोबतच्या प्रपत्रात नमूद असलेल्या घोषित संस्थामध्ये नियमित पदस्थापनेद्वारे कार्यरत असणे आवश्यक आहे. प्रतिनियुक्ती अथवा उसनवारी तत्वावर अन्यत्र सेवा बजावल्यास त्याला केवळ मूळ पदस्थापना घोषित क्षेत्रातील आहे या सबबीखाली अतिरिक्त गुणांकनाचा फायदा घेता येणार नाही.
५.४ राष्ट्रीय पात्रता तथा प्रवेश परीक्षा (NEET PG) प्रक्रियेचा निकाल प्राप्त झाल्यानंतर
पात्र उमेदवारांना गुणाधिक्य देण्यासाठी संचालनालय स्तरावर संचालक, आरोग्य सेवा १, मुंबई
यांच्या अध्यक्षतेखालील समितीने संबंधित वैद्यकीय अधिकाऱ्यांचा अतिदुर्गम (Remote), दुर्गम
(Difficult) व ग्रामीण (Rural) भागातील (यामध्ये आदिवासी, नक्षलग्रस्त भाग समाविष्ट) सेवाकाल
योग्यरित्या तपासून शासन निर्णय दि.१९.०३.२०१९ नुसार दुर्गम, अतिदुर्गम, व ग्रामीण भागात
(यामध्ये आदिवासी, नक्षलग्रस्त भाग समाविष्ट) केलेल्या सेवेबद्दल वरीलप्रमाणे ०३ वर्षासाठी प्राप्त
गुणांच्या ३० टक्के मर्यादेत गुणाधिक्य देऊन अशा सेवांतर्गत वैद्यकीय अधिकाऱ्यांची अंतिम
गुणवत्ता यादी तयार करावी. तसेच अघोषित संस्थांमधील नियमित ३ वर्षे सेवा झालेल्या सेवांतर्गत
वैद्यकीय अधिकारी यांची NEET PG च्या गुणांनुसार गुणवत्ता यादी स्वतंत्ररित्या तयार करण्यात
यावी. सदर दोन्ही गुणवत्ता याद्या संचालक, वैद्यकीय शिक्षण व संशोधन, मुंबई तसेच आयुक्त,
State CET Cell, मुंबई यांना कळवावी.
५.५ शासन निर्णय क्र.मवैअ-२०१९/प्र.क्र.१६५/सेवा-३, दि.१९.०३.२०१९ (सांकेतांक
क्र.२०१९०३१३१०४७३५१३१७) मध्ये संस्थांचे वर्गीकरण करण्यात आलेले आहे. या
संस्थांव्यतिरिक्त नव्याने संस्था निर्माण झाल्यास त्यांचे वर्गीकरण व यापूर्वी घोषित संस्थांच्या
तपासणीअंती त्यांच्या वर्गीकरणामध्ये काही सुधारणा आवश्यक असल्यास, नविन संस्थाच्या पृष्ठ १३ पैकी ७
# Page 8
शासन आदेश क्रमांकः मवैअ-२०२३/ प्र.क्र.३०१/सेवा-३
वर्गीकरणासाठी / जुन्या संस्थांच्या वर्गीकरणांमध्ये सुधारणा करण्यासाठी आयुक्तालय स्तरावर
खालील प्रमाणे समिती गठीत करण्यात येत आहे.
----------------------------------------------------------------------
| अ. क्र. | पदनाम |  |
| १ | आयुक्त, आरोग्य सेवा, मुंबई | अध्यक्ष |
| २ | संचालक, आरोग्य सेवा-१, मुंबई | सदस्य |
| ३ | सह संचालक, रुग्णालये (राज्यस्तर) | सदस्य |
| ४ | सह संचालक, प्रा.आ. केंद्रे, उपकेंद्रे व दवाखाने (जिल्हास्तर) | सदस्य |
| ५ | सह संचालक, अर्थ व प्रशासन | सदस्य सचिव |
| ६ | निमंत्रित विशेषज्ञ | सदस्य |
----------------------------------------------------------------------
या समितीने उपरोक्त नुसार A1/A2/A3/B1/B2 यातील वर्गीकरण करतांना डॉ. डोके समितीने
ठरविलेल्या निकष विचारात घेऊन वर्गीकरण करावे व या वर्गीकरणानुसार गुण अनुज्ञेय राहतील.
६. जे वैद्यकीय अधिकारी सेवांतर्गत २० टक्के कोट्यातून पदव्युत्तर अभ्यासक्रमास प्रवेश मिळण्यास
अपात्र ठरतील तथापि त्यांची ५ वर्षाची नियमित सेवा झाली असल्यास व त्यांनी सर्वसाधारण कोट्यात
विहीत मार्गाने प्रवेश घेतल्यास ते अध्ययन रजेस पात्र असतील.
७. ज्या वैद्यकीय अधिकाऱ्यांचा घोषित व अघोषित संस्थेमध्ये दिलेल्या नियमित सेवेचा कालावधी
०३ वर्षापेक्षा कमी असेल असे वैद्यकीय अधिकारी सेवांतर्गत पदव्युत्तर अभ्यासक्रमासाठी प्रवेशासाठी
अपात्र ठरतील. तसेच ज्या वैद्यकीय अधिकारी यांची नियमित सेवा ३ वर्षापेक्षा जास्त झाली परंतू ते
सेवांतर्गत कोट्यात अपात्र ठरले किंवा ५ वर्षापेक्षा कमी सेवा झाली आहे अशा वैद्यकीय अधिकाऱ्यांनी
परस्पर पदव्युत्तर अभ्यासक्रमासाठी प्रवेश घेतला तर त्यांना शासनाचे कुठलेही लाभ अनुज्ञेय राहणार
नाहीत, तसेच त्यांचा अभ्यासक्रम कालावधी शासकीय सेवेत ग्राह्य न धरता नियमानुसार सदर कालावधी
अनधिकृत गैरहजेरी समजून अकार्यदिन म्हणून समजण्यात येईल.
पृष्ठ १३ पैकी ८
# Page 9
शासन आदेश क्रमांकः मवैअ-२०२३/ प्र.क्र.३०१/सेवा-३
८. खाजगी वैद्यकीय महाविद्यालयात प्रवेश घेतला असल्यास महाविद्यालयाचे अनुज्ञेय शुल्क हे
संबंधित वैद्यकीय अधिकाऱ्यास भरावे लागेल.
९. ज्या वैद्यकीय अधिकाऱ्यांनी नियमित सेवेत रुजू झाल्यानंतर अथवा तत्पूर्वी एखादया विषयामध्ये
पदव्युत्तर पदविका धारण केली असल्यास, अशा वैद्यकीय अधिकाऱ्यांना त्याच विषयाच्या पदव्युत्तर पदवी
अभ्यासक्रमासाठी सर्वसाधारण गुणवत्तेनुसार प्रवेश घेता येईल. तसेच एक पदवी असलेल्या उमेदवारांना
दुसऱ्या पदवीसाठी किंवा अन्य कोणत्याही पदविकेसाठी नोंदणी देण्यात येणार नाही.
१०. पदव्युत्तर अभ्यासक्रमासाठी निवड झालेल्या उमेदवारांनी पदव्युत्तर पदविका / पदवी अभ्यासक्रम
पूर्ण झाल्यावर, असे वैद्यकीय अधिकारी सार्वजनिक आरोग्य विभागामध्ये (म्हणजेच सार्वजनिक आरोग्य
विभागाच्या अखत्यारीतील आरोग्य संस्थांमध्येच) किमान ३ वर्षे सेवा व पदव्युत्तर पदवी पूर्ण झाल्यावर
सार्वजनिक आरोग्य विभागाची (म्हणजेच सार्वजनिक आरोग्य विभागाच्या अखत्यारीतील आरोग्य
संस्थांमध्येच) किमान ५ वर्षे सेवा करतील असे बंधपत्र ( हमीपत्र) अभ्यासक्रमासाठी रुजू होण्यापूर्वी
संचालक, आरोग्य सेवा १, मुंबई यांचेकडे भरून देणे आवश्यक राहील. बंधपत्रातील अटी न पाळल्यास
सदर वैद्यकीय अधिकाऱ्यांना रु.५०,००,०००/- (रु. पन्नास लक्ष) एवढी किंवा शासन वेळोवेळी विहित
करेल एवढी बंधपत्राची रक्कम दंड म्हणून संचालक, आरोग्य सेवा-१, मुंबई यांचेकडे जमा करावी लागेल
व असा दंड वसूल करायची जबाबदारी संचालक, आरोग्य सेवा-१, मुंबई यांची राहील.
१०.१ सेवांतर्गत पदव्युत्तर पदवी / पदविका पूर्ण केल्यानंतर उक्त नमूद बंधपत्र पूर्ण करणे आवश्यक राहील. संबंधित वैद्यकीय अधिकाऱ्यास पदव्युत्तर पदवी करावयाची असल्यास व त्यापूर्वी सेवांतर्गत पदव्युत्तर पदविकेसाठीचा बंधपत्र कालावधी सुरु असल्यास तो कालावधी पूर्ण करणे बंधनकारक राहील. तो बंधपत्र कालावधी पूर्ण न केल्यास मुद्दा क्र. १० मध्ये नमूद दंडात्मक रक्कम भरुनच संबंधित वैद्यकीय अधिकाऱ्यास सेवांतर्गत पदव्युत्तर पदवीसाठी पात्र ठरविण्यात येईल.
१०.२ सेवांतर्गत उमेदवारांना पदव्युत्तर अभ्यासक्रम पूर्ण केल्यानंतर सार्वजनिक आरोग्य विभागांतर्गत द्यावयाच्या बंधपत्रित सेवेव्यतिरिक्त वाचा क्र. १५ येथील शासन निर्णयानुसार
पृष्ठ १३ पैकी ९
# Page 10
शासन आदेश क्रमांकः मवैअ-२०२३/ प्र.क्र.३०१/सेवा-३
शासकीय वैद्यकीय महाविद्यालयात देखील एक वर्षाची सामाजिक दायित्व सेवा देणे बंधनकारक राहील.
११. परिच्छेद क्र.१० येथे नमूद बंधपत्रानुसार ३ वर्षाची / ५ वर्षाची सेवा देताना त्यापैकी किमान २
वर्षाची सेवा दुर्गम, अतिदुर्गम व ग्रामीण ( यामध्ये आदिवासी व नक्षलग्रस्त भागातील आरोग्य संस्था
समाविष्ट आहेत) अशा आरोग्य संस्थांमध्ये करणे बंधनकारक राहील.
१२. पदव्युत्तर अभ्यासक्रम पूर्ण केल्यानंतर पदस्थापनेबाबतची कार्यवाही शासन स्तरावरुन करण्यात
येईल. संबंधित उमेदवारांना विशिष्ट ठिकाणी नियुक्ती देण्याची मागणी करता येणार नाही. शासन अशा
उमेदवाराला ज्या ठिकाणी नियुक्ती देईल, त्या ठिकाणी त्यांना सेवा देणे बंधनकारक राहील.
१३. पदव्युत्तर पदवी / पदविकेकरीता नोंदणी देऊन प्रतिनियुक्ती दिलेल्या तसेच अध्ययन रजेवर
गेलेल्या वैद्यकीय अधिकाऱ्यांनी अभ्यासक्रमाकरीता रुजू होवून अभ्यासक्रम पूर्ण न केल्यास / अभ्यासक्रम
मध्येच सोडून दिल्यास प्रतिनियक्ती कालावधीत त्यांना देण्यात आलेले वेतन व भत्ते त्यांचे कडून वसूल
करण्यात येतील. त्याशिवाय MCI च्या नियम, अटी व शर्तीनुसार दंडाची रक्कमदेखील त्यांना भरावी
लागेल. तसेच सदरहू वैद्यकीय अधिकाऱ्यांच्या सेवांतर्गत पदव्युत्तर अभ्यासक्रमाच्या नोंदणीसाठी
भविष्यात कोणत्याही परिस्थितीचा विचार केला जाणार नाही.
१४. पदव्युत्तर अभ्यासक्रमाकरीता निवड झालेल्या उमेदवारांची माहिती संबंधित वैद्यकीय
महाविद्यालयांना आरोग्य सेवा संचालनालयाकडून दिली जाईल. पदव्युत्तर अभ्यासक्रमाकरीता
प्रतिनियुक्ती आदेश प्राप्त होताच संबंधित उमेदवारांनी त्यांना दिलेल्या वैद्यकीय महाविद्यालयात अर्ज
करून प्रवेश घेणे आवश्यक राहील.
१५. पदव्युत्तर अभ्यासक्रमाकरीता प्रवेश घेतलेल्या उमेदवारांना अभ्यासक्रम (टर्म) पूर्ण होवून परिक्षेला
बसलेल्या उमेदवारांना परीक्षा संपताच संबंधित वैद्यकीय महाविद्यालयांनी तात्काळ कार्यमुक्त करावे.
एखादा उमेदवार प्रथम प्रयत्नामध्ये परिक्षेला बसला नाही / उत्तीर्ण झाला नाही अथवा त्या जागेवर दुसऱ्या
पृष्ठ १३ पैकी १०
# Page 11
शासन आदेश क्रमांकः मवैअ-२०२३/ प्र.क्र.३०१/सेवा-३
वैद्यकीय अधिकाऱ्याची प्रतिनियुक्ती झाली नाही, तरीदेखील वैद्यकीय महाविद्यालयांनी उमेदवारांना
परीक्षा संपताच कार्यमुक्त करावे.
१६. अभ्यासक्रम पूर्ण करुन संबंधित महाविद्यालयाने कार्यमुक्त केल्यावर पदव्युत्तर पदविका / पदवी
च्या अनुषंगाने शासनाकडून सुधारित पदस्थापना मिळेपर्यंत असे वैद्यकीय अधिकारी पूर्वी ज्या परिमंडळात
कार्यरत होते त्याच परिमंडळाच्या उप संचालकांनी परिमंडळात तात्पुरती पदस्थापना द्यावी. त्याकरीता
उमेदवारांनी परीक्षा होताच संबंधित परिमंडळात हजर होऊन तसा रुजू अहवाल दयावा व त्याची प्रत
संचालक, आरोग्य सेवा, मुंबई यांना द्यावी. अन्यथा, त्यांचे वेतन रोखण्यात येईल.
१७. अभ्यासक्रमाच्या कालावधीत उमेदवारांनी शक्यतोवर रजेवर जावू नये. निकडीच्या प्रसंगी रजा
घेतल्यास त्याची माहिती संबंधित वैद्यकीय महाविद्यालयाच्या अधिष्ठाता मार्फत संचालक, आरोग्य सेवा-१
मुंबई यांना कळवावी. संबंधित विद्यापीठाच्या पदव्युत्तर अभ्यासक्रमाच्या उपस्थितीच्या नियमानुसार
आवश्यक कालावधीच्या अधीन राहून रजा अनुज्ञेय राहील.
१८. पदव्युत्तर अभ्यासक्रमाकरीता आलेल्या वैदयकीय अधिकाऱ्यांना उपलब्धतेनुसार निवासाची
व्यवस्था संबंधित महाविद्यालयाने करावी.
१९. पदव्युत्तर पदविका अभ्यासक्रमासाठी निवड झालेल्या सेवांतर्गत वैद्यकीय अधिकाऱ्यांना
प्रतिनियुक्तीपूर्वी ज्या कार्यालयातून वेतन आहरीत केले जात होते, त्या कार्यालयाने संबंधित वैद्यकीय
अधिकाऱ्यांना सर्व आर्थिक लाभ प्रदान करून व सेवापुस्तक परिपूर्ण करून त्यांना संबंधित उप संचालक,
आरोग्य सेवा कार्यालयातील अधिसंख्य पदावर रुजू होण्यासाठी तात्काळ कार्यमुक्त करावे.
२०. वरील नियमातील कोणत्याही नियमाच्या तरतूदीबद्दल वाद निर्माण झाल्यास / अर्थाबद्दल शंका
उपस्थित करण्यात आल्यास यासंबंधी सार्वजनिक आरोग्य विभागाचे अपर मुख्य सचिव / प्रधान सचिव /
सचिव यांनी दिलेले स्पष्टीकरण अंतिम राहील आणि सर्व संबंधितांवर बंधनकारक राहील.
पृष्ठ १३ पैकी ११
# Page 12
शासन आदेश क्रमांकः मवैअ-२०२३/ प्र.क्र.३०१/सेवा-३
२१. वरील नियमात कोणत्याही वेळेस पूर्वसूचना न देता बदल / सुधारणा करण्याचे अधिकार
शासनास राहतील.
२२. आयुर्वेद तसेच दंतशल्यचिकित्सा विद्याशाखेतील पदव्युत्तर अभ्यासक्रमासाठी सुद्धा वरीलप्रमाणे
प्रवेश प्रक्रिया राबविण्यात येईल. तथापि, वाचा क्र. १५ नुसार २० टक्के कोट्यातील जागांचे आरक्षण हे
केवळ एम.बी.बी.एस. व तद्नंतरची पदविका धारक वैद्यकीय अधिकाऱ्यांकरीताच लागू राहील. गट-अ व
गट ब संवर्गामध्ये कार्यरत असलेले आणि आयुर्वेद पदवी धारण करीत असलेले वैद्यकीय अधिकारी तसेच
गट ब मधील दंतशल्य चिकित्सक वरील सर्व अटींची पूर्तता करीत असल्यास, दंत तसेच आयुर्वेद
विद्याशाखेतील पदव्युत्तर अभ्यासक्रमासाठी आयोजित करण्यात येणाऱ्या सामाईक / (NEET PG) प्रवेश
परिक्षेसाठी पात्र असतील.
सदर शासन निर्णय महाराष्ट्र शासनाच्या www.mahashtra.gov.in या संकेतस्थळावर
उपलब्ध करण्यात आला असून त्याचा सांकेतांक २०२३०७१७१६१३१८८२१७ असा आहे. हा आदेश
डिजीटल स्वाक्षरीने साक्षांकित करून काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
AVINASH
SARDAR
JADHAV
(अ.स.जाधव)
कार्यासन अधिकारी, महाराष्ट्र शासन प्रत, १) मा. राज्यपाल यांचे सचिव, राजभवन, मुंबई.
२) मा. मुख्यमंत्री यांचे प्रधान सचिव, मंत्रालय, मुंबई.
३) मा. मंत्री, सार्वजनिक आरोग्य यांचे खाजगी सचिव, मंत्रालय, मुंबई.
४) मा. मुख्य सचिव, मंत्रालय, मुंबई.
५) अपर मुख्य सचिव, सार्वजनिक आरोग्य विभाग, मंत्रालय, मुंबई
पृष्ठ १३ पैकी १२
# Page 13
शासन आदेश क्रमांकः मवैअ-२०२३/ प्र.क्र.३०१/सेवा-३
६) सचिव-२, सार्वजनिक आरोग्य विभाग, मंत्रालय, मुंबई.
७) सचिव, वैद्यकीय शिक्षण व औषधी द्रव्ये विभाग यांचे स्वीय सहायक, मंत्रालय, मुंबई.
८) आयुक्त, आरोग्य सेवा, आरोग्य सेवा आयुक्तालय, मुंबई.
९) आयुक्त, State CET Cell, मुंबई.
१०) संचालक, आरोग्य सेवा, आरोग्य सेवा आयुक्तालय, मुंबई.
११) संचालक, वैद्यकीय शिक्षण संचालनालय, मुंबई.
१२) महालेखापाल, महाराष्ट्र - १/२ (लेखा / लेखा व अनुज्ञेयता) मुंबई/ नागपूर.
१३) उप संचालक, आरोग्य सेवा (सर्व परिमंडळे).
१४) जिल्हा शल्य चिकित्सक (सर्व).
१५) जिल्हा आरोग्य अधिकारी (सर्व).
१६) जिल्हा कोषागार अधिकारी (सर्व) १७) वैद्यकीय अधिक्षक (सर्व) १८) निवडनस्ती (सेवा-३).
पृष्ठ १३ पैकी १३