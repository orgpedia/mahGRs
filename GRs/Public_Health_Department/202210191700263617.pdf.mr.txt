# Page 1
जिल्हा शल्य चिकित्सक संवर्गातील बदलीबाबत
जिल्हा शल्य चिकित्सक, जि. रू., बीड.
महाराष्ट्र शासन
सार्वजनिक आरोग्य विभाग
शासन आदेश क्रमांकः बदली-२०२२/प्र.क्र.२७८/सेवा-२
गो.ते.रुग्णालय इमारत,१० मजला, ए विंग,
मंत्रालय, मुंबई -४०० ००१
दिनांक : २१ ऑक्टोबर, २०२२
संदर्भ - शासन आदेश, सा. आ. विभाग क्र.बदली-२०२२/प्र.क्र.१५०/सेवा-२, दि.०५.०८.२०२२.
शासन आदेश
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना होणाऱ्या विलंबास प्रतिबंध अधिनियम, २००५, मधील कलम ४ (४) (एक) व कलम ६ मधील तरतूदीनुसार, संदर्भीय दि.०५.०८.२०२२ च्या शासन आदेशात अंशतः बदल करून “जिल्हा शल्य चिकित्सक, जिल्हा रूग्णालय, बीड” या पदावर डॉ. सुर्यकांत अर्जुनराव साबळे, वैद्यकीय अधीक्षक, ग्रामीण रूग्णालय, माजलगांव, जि. बीड यांची बदलीने पदस्थापना करण्यात येत आहे. तसेच, डॉ.
सतिश सुर्यवंशी यांच्या पदस्थापनेचे आदेश यथावकाश निर्गमित करण्यात येणार असल्याने व ते पदस्थापनेविना राहणार असल्याने पुढील आदेशापर्यंत डॉ. सुर्यवंशी हे उप संचालक, आरोग्य सेवा लातूर मंडळ, लातूर या कार्यालयात हजर होतील व त्यांचे मुख्यालय तेच राहील.
२. डॉ. साबळे यांना नवीन पदस्थापनेच्या ठिकाणी हजर होण्याकरीता तात्काळ कार्यमुक्त करण्यात यावे आणि संबंधित अधिकाऱ्याने त्यांना दिलेल्या पदस्थापनेच्या ठिकाणी त्वरीत हजर होऊन
त्याबाबतचा अहवाल उप सचिव (सेवा-२), सा. आ. विभाग, मंत्रालय, मुंबई व संचालक, आरोग्य सेवा (१), मुंबई यांना सादर करावा.
३. डॉ. साबळे यांना कोणत्याही प्रकारची रजा मंजूर करण्यात येऊ नये, अन्यथा रजा मंजूर करणाऱ्या सक्षम प्राधिकाऱ्याविरुध्द शिस्तभंगविषयक कारवाई करण्यात येईल.
४. डॉ. साबळे यांना कार्यमुक्त केल्यानंतर, अनुज्ञेय पदग्रहण अवधीत नवीन पदस्थापनेवर रुजू व्हावे. ते विहित मुदतीत पदस्थापनेच्या ठिकाणी हजर न झाल्यास अथवा गैरहजर राहिल्यास त्यांची अनुपस्थिती “अनधिकृत अनुपस्थिती” म्हणून समजण्यात येईल व पर्यायाने त्यांच्या सेवेत खंड होईल याची जाणीव डॉ. साबळे यांना करुन देण्यात येत आहे.
५. डॉ. साबळे हे विहित मुदतीत पदस्थापनेच्या ठिकाणी हजर न झाल्यास, त्यांच्याविरुध्द आयुक्तालयाने वेळीच प्रशासकीय कारवाई सुरु करावी व आवश्यकतेनुसार प्रस्ताव शासनाच्या मान्यतेसाठी सादर करावा. या प्रकरणी वेळोवेळी शासनास अवगत करावे व अनुपालन अहवाल शासनास विहित कालमर्यादेत सादर करावा.
६. बदलीच्या आदेशात बदल करुन घेण्यासाठी संबंधीत अधिकाऱ्याने प्रत्यक्ष वा अप्रत्यक्ष दबाव आणण्याचा प्रयत्न केल्यास ते शिस्तभंग विषयक कारवाई करण्यास पात्र ठरतील.
# Page 2
शासन आदेश क्रमांकः बदली-२०२२/प्र.क्र.२७८/सेवा -२
७. सदर आदेश तात्काळ अंमलात येतील.