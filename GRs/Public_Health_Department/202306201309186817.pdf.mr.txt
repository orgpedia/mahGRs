# Page 1
आरोग्य सेवा आयुक्तालयांतर्गत महाराष्ट्र वैद्यकीय व आरोग्य सेवा, गट-अ व आणि सामान्य राज्य सेवा, गट अ मधील अधिकाऱ्यांचे वयाच्या ५०/५५ व्या वर्षानंतर सेवा पुनर्विलोकन करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः पुनर्वि-२०२३/प्र.क्र.१४६/सेवा-२
गोकुळदास तेजपाल रूग्णालय आवार,
संकुल इमारत, मंत्रालय, मुंबई-४०० ००१.
तारीख: २० जून, २०२३
वाचा - १) शासन निर्णय क्रमांकः सामान्य प्रशासन विभाग, क्र. एलपीएल २०१७/प्र.क्र.२१/का.पंधरा, दि. १०.०६.२०१९ २) शासन निर्णय क्रमांकः सार्वजनिक आरोग्य विभाग, क्र. समिती-२०२०/प्र.क्र.२७ / सेवा-२, दि. २०.०२.२०२० ३) संचालक, आरोग्य सेवा, मुंबई यांचे पत्र क्र. आआसे/गट-अ / कक्ष-१/टे-९/सेवा पुनर्विलोकन प्रस्ताव/२८३०/२३, दि.२६.०५.२०२३
प्रस्तावना महाराष्ट्र नागरी सेवा (निवृत्ती वेतन) नियम, १९८२ च्या नियम १० (४) व ६५ नुसार सार्वजनिक हितास्तव अकार्यक्षम व संशयास्पद सचोटीच्या अधिकारी/कर्मचाऱ्यांना वयाच्या ५०/५५ वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी, त्यांचे सेवा पुनर्विलोकन करुन त्यांना शासन सेवेतून मुदतपूर्व सेवानिवृत्त करावे असे शासनाचे धोरण आहे. त्याअनुषंगाने सामान्य प्रशासन विभागाने संदर्भ क्र.०१ येथील दि.१०.०६.२०१९ रोजीच्या शासन निर्णयान्वये सेवा पुनर्विलोकनासंबंधी कार्यपध्दती व सर्वसाधारण सूचना विहित केल्या आहेत. त्यास अनुसरुन आरोग्य सेवा आयुक्तालयांतर्गत महाराष्ट्र वैद्यकीय व आरोग्य सेवा, गट-अ मधील जिल्हा शल्य चिकित्सक, जिल्हा आरोग्य अधिकारी, विशेषज्ञ व त्यावरील वरिष्ठ पदावर कार्यरत अधिकारी (वेतन मॅट्रीक्समधील वेतनस्तर एस-२३ : ६७७००-२०८७०० व त्यावरील) आणि सामान्य राज्य सेवा, गट अ मधील कार्यरत अधिकारी (वेतन मॅट्रीक्समधील वेतनस्तर एस-२०:५६१००-१७७५०० व त्यावरील) या संवर्गातील अधिकाऱ्यांच्या सेवा पुनर्विलोकनाकरीता संदर्भ क्र. ०२ येथील दि. २०.०२.२०२० रोजीच्या शासन निर्णयान्वये अपर मुख्य सचिव, सार्वजनिक आरोग्य विभाग यांच्या अध्यक्षतेखाली विभागीय पुनर्विलोकन समितीची स्थापना करण्यात आली आहे. त्यानुषंगाने आरोग्य सेवा आयुक्तालयांतर्गत महाराष्ट्र वैद्यकीय व आरोग्य सेवा, गट-अ मधील जिल्हा शल्य चिकित्सक, जिल्हा आरोग्य
# Page 2
शासन निर्णय क्रमांकः पुनर्वि-२०२३/प्र.क्र.१४६/सेवा-२, दि. २०.०६.२०२३
अधिकारी व विशेषज्ञ व त्यावरील वरिष्ठ पदावर कार्यरत अधिकारी (वेतन मॅट्रीक्समधील वेतनस्तर एस-२३: ६७७००-२०८७०० व त्यावरील) या संवर्गातील अधिकाऱ्यांच्या वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी त्यांचे सेवा पुनर्विलोकन करण्यासाठीचा विहित प्रस्ताव आरोग्य सेवा आयुक्तालयाने संदर्भ क्र. ०३ अन्वये शासनास सादर केला असून विभागीय पुनर्विलोकन समितीने सदर अधिकाऱ्यांच्या सेवेचे मुल्यमापन करुन केलेल्या शिफारशीनुसार ज्या अधिकाऱ्यांना वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल त्यावेळी सेवेत राहण्यासाठी पात्र ठरविले आहे, त्यास मान्यता देण्याची बाब शासनाच्या विचाराधीन होती.
शासन निर्णय
विभागीय पुनर्विलोकन समितीने केलेल्या शिफारशीस अनुसरुन आरोग्य सेवा आयुक्तालयांतर्गत महाराष्ट्र वैद्यकीय व आरोग्य सेवा, गट-अ मधील जिल्हा शल्य चिकित्सक, जिल्हा आरोग्य अधिकारी, विशेषज्ञ व त्यावरील वरिष्ठ पदावर कार्यरत अधिकारी (वेतन मॅट्रीक्समधील वेतनस्तर एस-२३ : ६७७००-२०८७०० व त्यावरील) या संवर्गातील खालीलप्रमाणे ०८ (आठ) अधिकाऱ्यांची सेवा त्यांच्या वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे
अगोदर घडेल त्यानंतर चालू ठेवण्यास मान्यता देण्यात येत आहे.
--------------------------------------------------------------------------------------------------------------------------------------
| अ.क्र. | अधिकाऱ्यांचे नाव | पदनाम व कार्यरत ठिकाण |
| १ | डॉ. अशोक बापूराव नांदापूरकर | उपसंचालक, आरोग्य सेवा ( कुटुंब कल्याण), पुणे |
| २ | डॉ.अनिल नामदेवराव वानखेडे | अति. जिल्हा शल्य चिकीत्सक, वर्धा |
| ३ | डॉ. श्रीकांत मुरलीधर महल्ले | वैद्यकीय अधिकारी (कान, नाक, घसा), सामान्य रुग्णालय, अमरावती |
| ४ | डॉ. कांचन नारायण वानेरे | जिल्हा शल्य चिकित्सक, धुळे |
| ५ | डॉ. राजेंद्र यादवराव शिरसाट | मनोविकृती चिकीत्सक, सामान्य रुग्णालय, मालेगाव, नाशिक |
| ६ | डॉ. भारती किशनराव नागरे | बालरोग तज्ञ, जिल्हा रुग्णालय, औरंगाबाद |
| ७ | डॉ. शोभना कन्हैयासिंग तेहरा | उपसंचालक, आरोग्य सेवा (प्रा.आ. केंद्र/उपकेंद्रे/दवाखाने), आरोग्य सेवा आयुक्तालय, मुंबई (पदश्रेणी अवनत) |
| ८ | डॉ. प्रेमचंद संग्राम कांबळे | उपसंचालक, आरोग्य सेवा, कोल्हापूर मंडळ, कोल्हापूर (पदश्रेणी अवनत) |
--------------------------------------------------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांकः पुनर्वि-२०२३/प्र.क्र.१४६/सेवा-२, दि. २०.०६.२०२३
२. उपरोक्त निर्णयाची नोंद संबंधित नियंत्रक अधिकारी यांनी उपरोक्त अधिकाऱ्यांच्या सेवापुस्तकात घेण्याबाबत उचित कार्यवाही करावी.