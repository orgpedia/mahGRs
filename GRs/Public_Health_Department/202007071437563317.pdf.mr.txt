# Page 1
कोवीड-१९ च्या तपासणीसाठी जिल्हा रुग्णालय, जालना येथे RT PCR लॅब स्थापन करण्याबाबत...
महाराष्ट्र शासन
सार्वजनिक आरोग्य विभाग
गो. ते. रुग्णालय संकुल इमारत,
१० वा मजला, मंत्रालय, मुंबई ४०० ००१.
शासन निर्णय क्र. कोरोना-२०२०/प्र.क्र.११५/आरोग्य- ५
दिनांक : ०२ जून, २०२०
संदर्भ :
१) सार्वजनिक आरोग्य विभाग शासन पत्र क्र. कोरोना-२०२०/प्र.क्र.५८ / आरोग्य-५, दिनांक
२४.०३.२०२० २) जिल्हाधिकारी, जालना कार्यालयाचे पत्र क्र.२०२०/मशाका/जिनिक/आव्यप्र/कावि, दिनांक
२५.०५.२०२०.
प्रस्तावना :
जालना जिल्ह्यात RT PCR लॅब नसल्याने, कोवीड-१९ च्या चाचणीसाठी स्वॅब नमुने जिल्हा रुग्णालय,औरंगाबाद येथे पाठविण्यात येत आहेत. कोवीड-१९ च्या चाचणीसाठी स्वॅब नमुन्यांचे परिवहन व चाचणी यासाठी बराच वेळ व मोठ्या प्रमाणात खर्च होत आहे. जालना येथे औद्योगिक वसाहती मोठ्या प्रमाणात असल्याने व बीड व इतर मराठवाडयाच्या भागातुन कुटुंब जालना जिल्ह्यात मोठ्या प्रमाणात येत आहेत. तसेच जालना जिल्हात एसआरपीएफ व पोलीस प्रशिक्षण केंद्र यामधील जवान विविध भागात (विशेषत हॉटस्पॉट व containment Zone) यामध्ये सेवा बजावून जिल्हयात सेवा बजावून जिल्हात परत येत आहेत ही परिस्थिती बघता जिल्हा रुग्णालय, जालना येथे RT PCR लॅब स्थापन करण्याची नितांत आवश्यकता असल्याने, जिल्हाधिकारी यांच्या अध्यक्षतेखालील समितीने AIIMS नागपूर या संस्थेशी यंत्रसामुग्री / उपकरणे व संभाव्य खर्च याबाबत चर्चा करून, यासाठी जवळपास रू.१,०७,०६,९२०/- अंदाजित खर्चाचा प्रस्ताव शासनास प्राप्त झाला आहे.
आपतकालीन परिस्थितीत तातडीची बाब म्हणून यासाठीचा खर्च मुख्यमंत्री सहायता निधीतून करण्याची बाब शासनाच्या विचाराधीन होती.
संदर्भ क्र. १ मध्ये नमूद पत्रान्वये, राज्यात कोवीड-१९ चा प्रादुर्भाव रोखण्यासाठी प्रतिबंधात्मक उपाययोजना व उपचारासाठी वैद्यकीय साहित्य व उपकरणे यांची खरेदी
जिल्हास्तरावर जिल्हाधिकारी यांच्या अध्यक्षतेखाली गठित समिती यांच्या मान्यतेनुसार व शिफारशीने करण्यास मान्यता देण्यात आलेली आहे.
कोवीड- १९ मुळे उद्भवलेली आरोग्य विषयक आपतकालीन परिस्थिती लक्षात घेता, खालीलप्रमाणे शासन निर्णय घेण्यात येत आहे.
CUsers mahendra jadhav Desktop .docx
# Page 2
शासन निर्णय :
अ) कोवीड-१९ चा वाढता प्रादुर्भाव लक्षात घेता, जिल्हा रुग्णालय, जालना येथे RT PCR लॅब उभारण्यासाठी या शासन निर्णयाद्वारे मान्यता देण्यात येत आहे.
आ) या RT PCR लॅब उभारणीसाठी आवश्यक असलेला रू.१,०७,०६,९२०/- इतका निधी मुख्यमंत्री सहायता निधीतून उपलब्ध करून देण्यास या शासन निर्णयाद्वारे मान्यता देण्यात येत आहे.
इ) या RT PCR लॅबसाठी लागणारी यंत्रसामुग्री AIIMS नागपूर यांचे दिनांक १८.०३.२०२० च्या पुरवठा आदेशानुसार करण्यास या शासन निर्णयाद्वारे मान्यता देण्यात येत आहे.
ई) या RT PCR लॅबसाठी लागणारे आवश्यक ते तांत्रिक मुनष्यबळ व त्यावरील खर्च राष्ट्रीय आरोग्य अभियान अंतर्गत उपलब्ध निधीतून करण्यास या शासन निर्णयाद्वारे मान्यता देण्यात येत आहे.
महाराष्ट्राचे राज्यपाल यांच्या आदेशानुसार व नावांने, प्रदेच chim 2-6-200 (डॉ. प्रदीप व्यास)
प्रधान सचिव, महाराष्ट्र शासन
प्रत, १) सचिव, वैद्यकीय शिक्षण व औषधी द्रव्ये विभाग, मंत्रालय, मुंबई.
२) आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई.
३) महालेखापाल, महाराष्ट्र राज्य, मुंबई/नागपूर.
४) जिल्हाधिकारी, जिल्हा जालना.
५) उप सचिव, मुख्यमंत्री सहायता कक्ष, मुंबई.
६) संचालक-१/२, आरोग्य सेवा, मुंबई व पुणे.
७) जिल्हा शल्य चिकित्सक, जिल्हा रुग्णालय, जालना.
८) जिल्हा कोषागार अधिकारी, मुंबई/जालना.
९) निवड नस्ती (आरोग्य-५)
CUsers mahendra jadhav Desktop .docx