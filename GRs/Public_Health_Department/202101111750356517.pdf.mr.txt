# Page 1
महाराष्ट्र वैद्यकीय व आरोग्य सेवा गट-अ या संवर्गातील वैद्यकीय अधिकारी, गट-अ यांचे परिविक्षा कालावधी समाप्त करण्याबाबत मार्गदर्शक सूचना.
महाराष्ट्र शासन
सार्वजनिक आरोग्य विभाग
शासन परिपत्रक क्रमांकः परिवी-२०२०/प्र.क्र.४१६/सेवा-३
गोकुळदास तेजपाल रुग्णालय आवार, संकुल इमारत, १० वा मजला,
मंत्रालय, मुंबई-४०० ००१
दिनांक: १३ जानेवारी,२०२१
वाचा :- शासन निर्णय, सामान्य प्रशासन विभाग, क्रमांक: परिवि-२७१५/प्र.क्र.३०२/आठ, दि.२९ फेब्रुवारी, २०१६.
प्रस्तावना:
वेगवेगळया नियुक्ती वर्षात नियुक्ती नामनिर्देशनाने झालेल्या अनेक वैद्यकीय अधिकाऱ्यांचे परिविक्षा कालावधी समाप्तीबाबतचे प्रस्ताव आरोग्य सेवा आयुक्तालयाकडून (पूर्वीचे आरोग्य संचालनालय) शासनास प्राप्त होतात. परंतु आयुक्तालय त्या त्या नियुक्तीवर्षात नियुक्त झालेल्या सर्वच वैद्यकीय अधिकाऱ्यांचे एकत्रित प्रस्ताव शासनास पाठवित नाही. त्यामुळे वर्षनिहाय नियुक्त झालेल्या किती वैद्यकीय अधिकाऱ्यांचे परिविक्षा कालावधी समाप्ती करण्याचे बाकी आहे, याबाबत ताळमेळ लागत नाही. बऱ्याचशा वैद्यकीय अधिकाऱ्यांचे प्रस्ताव ते कार्यरत असलेल्या कार्यालयातुन संबंधित उपसंचालक कार्यालयामार्फत आयुक्तालयास सादर होवून बराच कालावधी झाला तरी परिविक्षा कालावधीचा प्रस्ताव शासनस्तरावर विहित वेळेत सादर न होणे, यामुळे परिविक्षा कालावधी विहित वेळेत समाप्त न होणे या बाबी निर्दशनास आल्या आहेत.
०२. आयुक्तालयाकडून शासनास सादर झालेल्या परिविक्षा कालावधी समाप्तीचे प्रस्ताव सामान्य प्रशासन विभागाचे वाचा येथे नमूद दि.२९.०२.२०१६ च्या परिपत्रकातील तरतुदी नुसार छाननी केले नसल्यामुळे प्रस्तावात आवश्यक त्या कागदपत्रांची व सर्व बाबींची नियमानुसार पुर्तता झालेली नसते.
वास्तविक आयुक्तालय स्तरावरुन सामान्य प्रशासन विभागाच्या वाचा येथे नमूद परिपत्रकानुसार परिपुर्ण प्रस्ताव शासनास प्राप्त होणे क्रमप्राप्त आहे. वैद्यकीय अधिकारी नियुक्त झाल्यापासून दोन वर्षे पूर्ण होताच, तीन महिन्याच्या विहित मुदतीत त्यांचा परिविक्षाधीन कालावधी समाप्ती होऊन त्यांच्या वेतनवाढी नियमाने मिळणेसाठी, जेष्ठता सूचित नावाचा समावेश तसेच इतर सेवाविषयक लाभ अनुज्ञेय
# Page 2
शासन परिपत्रक क्रमांकः परिवि-२०२०/प्र.क्र.४१६/सेवा-३
होण्यासाठी आवश्यक आहे. परिविक्षाधीन कालावधी समाप्तीच्या प्रस्तावांवर त्वरेने कार्यवाही करण्यासाठी परिपूर्ण प्रस्ताव सादर व्हावे, यास्तव सर्व परिविक्षाधीन वैद्यकीय अधिकाऱ्यांच्या व सर्व क्षेत्रिय कार्यालयाच्या निर्दशनास आणुन परिपुर्ण अहवाल / प्रस्ताव शासनास सादर व्हावे, याकरीता मार्गदर्शक सूचना निर्गमित करण्याची बाब शासनस्तरावर विचाराधीन होती. सबब, शासन सदर परिपत्रकान्वये पुढीलप्रमाणे सूचना देत आहे.
शासन परिपत्रक : महाराष्ट्र वैद्यकीय व आरोग्य सेवा गट-अ या संवर्गातील वैद्यकीय अधिकारी, गट-अ यांचे परिविक्षा कालावधी समाप्तीचा प्रस्ताव शासनास सादर करत असताना खालील बाबींची पुर्तता करणे आवश्यक राहिल : १) संबंधित वैद्यकीय अधिकारी, गट-अ या पदावर सेवाप्रवेश नियमानुसार विहित मार्गाने नियुक्ती झालेल्या नियमित नियुक्तीबाबतचे शासन निर्णय / आदेशाची प्रत व त्याचे नाव नमुद असलेले विवरणपत्र (प्रमाणित प्रत).
२) वैद्यकीय अधिकारी, गट-अ या पदावर रुजू झाल्याचा दिनांक कागदपत्रांसहित (रुजु आदेश).
३) सामान्य प्रशासन विभागाच्या दि.२९.०२.२०१६ च्या शासननिर्णयात नमूद केल्यानुसार विहित प्रपत्रात कामाचा विशेष अहवाल व परिविक्षा कालावधीतील मुल्यमापन अहवाल ( संबंधित कार्यालयप्रमुखाच्या स्वाक्षरी व शिक्क्यासहित असलेला).
४) विहित नमुन्यातील परिपुर्ण माहिती भरेलेला बंधपत्र (नोटरी केलेला), बंधपत्र सादर करताना त्यावर संबंधित वैद्यकीय अधिकाऱ्याची स्वाक्षरी, साक्षीदार स्वाक्षरी, तसेच बंधपत्र कोठेही रिकामा सोडलेला नसणे, तसेच बंधपत्रातील अ.क्र. ५ येथे वैद्यकीय अधिकारी, गट-अ या संवर्गात त्यांना अनुज्ञेय असलेले सातव्या वेतन आयोगानुसार “ (वेतनस्तर) एस-२०: रु.५६,१०० रु.१७७५००” हे नमूद करणे आवश्यक, तसेच अ.क्र.७ येथे रु.५००/- ही दंडाची रक्कम नमूद करणे आवश्यक राहिल.
५) परिविक्षा कालावधीत रजा घेतली असल्यास कार्यालय प्रमुखाने दिलेले रजेचे प्रमाणित प्रमाणपत्र तसेच रजा मंजुरीचे आदेश.
६) न्यायालयीन प्रकरण / विभागीय चौकशी / तक्रार नसल्याबाबतचे ना तक्रार / विभागीय चौकशीप्रमाणपत्र तसेच आयुक्तालयाचे कक्ष २-क चे प्रमाणपत्र / अंतर्गत पत्र.
७) मुख्यालयी वास्तव्य प्रमाणपत्र.
पृष्ठ ७ पैकी २
# Page 3
शासन परिपत्रक क्रमांकः परिवि-२०२०/प्र.क्र.४१६/सेवा-३
८) मराठी/ हिंदी भाषा उत्तीर्ण केल्याबाबतचे व अथवा सूट मिळाल्याबाबतचे आयुक्तालयाचे/संचालनालयाचे प्रमाणपत्र / आदेश (आदेशामध्ये कोणत्या दिनांकापासुन सुट, पुर्ण तारीख असणे आवश्यक किंवा नियमित नियुक्तीच्या दिनांकापासुन सुट ते नमूद असणे आवश्यक)
९) सा.प्र.वि. (माहिती व तंत्रज्ञान) यांच्या प्रचलित शासननिर्णयातील तरतुदीनुसार संगणक अर्हता उत्तीर्ण आहे किंवा कसे? असल्यास, तसे वैध संगणक हाताळणी प्रमाणपत्र आवश्यक.
१०)परिविक्षा कालावधीतील मूल्यांकन केलेले गोपनीय अहवाल नियुक्तीच्या दिनांकापासुन ते दोन वर्षाच्या कालावधीत त्यांनी घेतलेल्या रजा इ. विचारात घेवुन योग्य कालावधीच्या गोपनीय अहवालाच्या प्रमाणित प्रती/ अल्प कालावधीचे प्रमाणपत्र आवश्यक.
११) गोपनीय अहवालावर प्रतिवेदन तसेच पुर्नविलोकन अधिकाऱ्यांची स्वाक्षरी नाव व पदनाम तसेच रबरी शिक्का असणे आवश्यक.
१२) मागासवर्गीय उमेदवारांच्या बाबतीत त्यांची नियुक्ती मागास प्रर्वगात झाली किंवा कसे, हे स्पष्ट नमूद करणे आवश्यक राहिल. तसेच त्यांचे विहित नमुन्यातील व योग्य तो क्रमांक नमूद असलेले जात प्रमाणपत्र व जात वैधता प्रमाणपत्र असणे आवश्यक, जातवैधता प्रमाणपत्रात जात पडताळणी समितीने तांत्रिक त्रुटी उपस्थित केलेल्या असतील किंवा त्या तांत्रिक त्रुटीच्या पूर्ततेच्या अधीन राहून जातवैधता करुन प्रमाणपत्र दिले असले तरी, उपस्थित तांत्रिक त्रुटीची पुर्तता पुर्ण करुनच प्रस्ताव सादर करणे आवश्यक.
१३)नियुक्ती खुल्या प्रर्वगातुन झाली असल्यास प्रस्तावात तसे स्पष्ट नमूद करुन सेवापुस्तकाच्या पहिल्या पानाची व त्यांच्या नियुक्तीची नोंद ज्या पानावर असेल, त्याही पानाची प्रमाणित प्रत सादर करणे आवश्यक.
१४)एखाद्या वैद्यकीय अधिकाऱ्यांविरुध्द परिविक्षा कालावधीतील तक्रार त्या अनुषंगाने दोषारोप बजाविण्यासाठी तसा प्रस्ताव शासनास सादर करण्याची कार्यवाही आयुक्तालय स्तरावरुन सुरु असेल किंवा शासनस्तरावरुन दोषारोप बजाविले असतील, विभागीय चौकशी सुरु असेल, तसेच परिविक्षा कालावधीचा प्रस्ताव शासनास पाठविताना त्यांच्याविरुध्द विभागीय चौकशी सुरु, प्रलंबित असेल तर अशा वैद्यकीय अधिकाऱ्यांचा प्रस्ताव सामान्य प्रशासन विभागाच्या क्र.परिवी-२७१५/प्र.क्र.३०२/आठ, दिनांक २९ फेब्रुवारी, २०१६ या शासन निर्णयातील तरतुदी काटेकोरपणे तपासून तद्नंतरच त्यांच्या परिविक्षा कालावधीच्या प्रस्तावाबाबत नियमानुसार निर्णय घेण्यात यावा. नियमानुसार असे प्रस्ताव पाठविण्याची आवश्यकता नसल्यास तसे प्रस्ताव पाठविण्यात येवू नये. वैद्यकीय अधिकाऱ्यांचा पाठपुरावा आहे म्हणुन अशांचा प्रस्ताव नियमानुसार
पृष्ठ ७ पैकी ३
# Page 4
शासन परिपत्रक क्रमांकः परिवि-२०२०/प्र.क्र.४१६/सेवा-३
न तपासून सरसकट असे प्रस्ताव शासनास पाठविल्यास संबंधित प्रशासकीय अधिकारी, मुख्य प्रशासकीय अधिकारी यांच्यावर जबाबदारी निश्चित करण्यात येईल. तथापि, प्रस्ताव पाठविणे आवश्यक असल्यास, त्याबाबत वैध कारणे आयुक्तालयांनी प्रस्तावात स्पष्टपणे नमूद करणे आवश्यक राहिल.
०२. यापुढे परिविक्षा कालावधी समाप्तीचे प्रस्ताव शासनास पाठविताना खालील विवरणपत्र प्रत्येक प्रस्तावासोबत असणे आवश्यक राहिल व आरोग्य सेवा आयुक्तालयातील संबंधित प्रशासकीय अधिकाऱ्यांनी ते प्रमाणित करणे आवश्यक राहिल.
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | तपशील | येथे वैद्यकीय अधिकाऱ्यांचे नाव नमूद करावे तसेच या स्तंभात अ.क्र.१ ते १६ च्या पुढे नमूद तपशिलानुसार त्या अ.क्र. समोरील तपशिलाबाबतची माहिती /नोंदी नमूद कराव्यात | आयुक्तालयाचे अभिप्राय द्यावेत. तसेच अ.क्र.१ ते १६ च्या पुढे नमूद तपशिलानुसार आवश्यक कागदपत्रे / शासननिर्णय / आदेश जोडली आहेत किंवा कसे? होय / नाही. |
| १ | नियुक्तीचे कार्यालय |  |  |
| २ | वै.अ.या पदावरील नियमित नियुक्तीचा दिनांक |  |  |
| ३ | वै.अ.या पदावर रुजू झाल्याचा दिनांक व संबंधित कार्यालयाचा रुजु आदेशाचा क्रमांक व दिनांक |  |  |
| ४ | जात प्रवर्ग व प्रमाणपत्र |  |  |
| ५ | जात वैधता प्रमाणपत्र |  |  |
| ६ | बंधपत्र |  |  |
|  | मराठी/ हिंदी भाषा उत्तीर्ण अथवा उत्तीर्ण होण्यापासून सूट |  |  |
| ८ | संगणक हाताळणी प्रमाणपत्र |  |  |
| ९ | परीविक्षा कालावधीतील रजेचा तपशील, प्रमाणपत्र व रजा मंजूरी आदेश |  |  |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ७ पैकी ४
# Page 5
शासन परिपत्रक क्रमांकः परिवि-२०२०/प्र.क्र.४१६/सेवा-३
--------------------------------------------------------------------------------------------------------
| १० | रजेचे कारण |  |  |
| ११ | परीविक्षा कालावधीतील गो.अहवालाच्या प्रती व असल्यास अल्प कालावधी प्रमाणपत्र तसेच गो.अ. ची प्रतवारी |  |  |
| १२ | कामाचा विशेष अहवाल / मुल्यांकन अहवाल |  |  |
| १३ | न्यायालयीन प्रकरणविभागीय / / चौकशी तक्रार |  |  |
| १४ | परीविक्षा कालावधी काळ (वर्षे) |  |  |
| १५ | परीविक्षा कालावधी समाप्त करावयाचा दिनांक |  |  |
| १६ | वै.अ. या पदावरील सेवा नियमितपणे पुढे चालू ठेवण्याचा दिनांक |  |  |
--------------------------------------------------------------------------------------------------------
(स्वाक्षरी) संबंधित प्रशासकीय अधिकारी आरोग्य सेवा आयुक्तालय, मुंबई
०३. परिविक्षा कालावधी प्रस्ताव शासनास मान्यतेसाठी सादर करताना त्या त्या नियुक्ती वर्षात नियुक्ती झालेल्या सर्व वैद्यकीय अधिकाऱ्यांचे प्रस्ताव त्यांच्या नियुक्ती झाल्यापासुन त्यांचे परिविक्षा कालावधी समाप्त होण्याच्या दिनांकानंतर सर्व बाबींची पुर्तता करुन घेऊन दोन महिन्याच्या आत शासनस्तरावर मान्यतेसाठी सादर करणे आवश्यक राहिल. याची जबाबदारी संबंधित संस्थेच्या कार्यालय प्रमुखाची, उपसंचालक संबंधित परिमंडळ तसेच आरोग्य सेवा आयुक्तालयाची राहिल.
त्यासाठी खालील वेळापत्रकाचे काटेकोरपणे पालन करणे आवश्यक राहिल.
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | बाब | कार्यवाही करणारी यंत्रणा व जबाबदार अधिकारी | अनुज्ञेय कालावधी |
| १) | संबंधित आरोग्य संस्थेत काम  |  करण्याऱ्या वैद्यकीय अधिकाऱ्यांचा परिविक्षा कालावधीचे विहित दोन वर्ष पुर्ण झाल्यानंतर सामान्य प्रशासन विभागाच्या दि.२९.०२.२०१६ च्या  |  | १)संबंधित संस्थेचे जिल्हा शल्य चिकित्सक २) संबंधित संस्थेचे सहायक संचालक ३)संबंधित संस्थेचे वैद्यकीय | संबंधित वैद्यकीय अधिकाऱ्यांच्या परिविक्षा कालावधीचे विहित दोन वर्ष पुर्ण झाल्याच्या दिनांकापासुन ते पुढील ३० दिवस (१ महिना) |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ७ पैकी ५
# Page 6
शासन परिपत्रक क्रमांकः परिवि-२०२०/प्र.क्र.४१६/सेवा-३
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  | शासन निर्णयातील तरतुदीनुसार तपासुन सर्व कागदपत्रांची / माहिती गोळा करुन तसा विहित प्रस्ताव संबंधित उपसंचालक कार्यालयाला पाठविणे. | अधिक्षक ४) संबंधित संस्थेचे जिल्हा आरोग्य अधिकारी |  |
| २) |  | त्या त्या परिमंडळातील संबंधित  |  वैद्यकीय अधिकाऱ्यांच्या परिविक्षा  |  कालावधीचा विहित प्रस्ताव संबंधित संस्थेच्या जिल्हा शल्य चिकित्सक, सहायक संचालक, वैद्यकीय अधिक्षक व जिल्हा आरोग्य अधिकारी यांच्याकडुन उक्त नमूद विहित कालावधीत प्राप्त झाल्यानंतर तो नियमानुसार सा.प्र.वि.च्या दि.२९.०२.२०१६ च्या शासन निर्णयातील तरतुदीनुसार तपासुन पुढील कार्यवाहीसाठी आयुक्त आरोग्य सेवा यांच्याकडे पाठविणे. | संबंधित परिमंडळाचे उपसंचालक | १० दिवस |
|  | संबंधित परिमंडळाच्या उपसंचालक कार्यालयाकडुन संबंधित वैद्यकीय अधिकाऱ्यांच्या परिविक्षा कालावधीचा विहित प्रस्ताव आयुक्त आरोग्य सेवा, मुंबई यांना प्राप्त झाल्यानंतर नियमानुसार सा.प्र.वि.च्या दि.२९.०२.२०१६ च्या शासन निर्णयातील तरतुदीनुसार तपासुन परिपुर्ण प्रस्ताव पुढील कार्यवाहीसाठी सार्वजनिक आरोग्य विभाग, मंत्रालय, मुंबई यांच्याकडे पाठविणे. | १) संचालक, आरोग्य सेवा, मुंबई २) सहसंचालक (प्रशासन) आरोग्य सेवा आयुक्तालय, मुंबई ३) संबंधित मुख्य प्रशासकीय अधिकारी आरोग्य सेवा आयुक्तालय, मुंबई ४) संबंधित प्रशासकीय अधिकारी आरोग्य सेवा आयुक्तालय, मुंबई | २० दिवस |
| ४) |  | त्या त्या नियुक्ती वर्षातील सर्व वैद्यकीय अधिकाऱ्यांचे परिविक्षा कालावधी  |  शासनास पाठविण्यात आले असल्याचे  |  व त्यांचा परिविक्षा कालावधी पुर्ण झाल्याचे आदेश निर्गमित झाले असल्याचे नसल्यास त्याची कारणे काय काय आहेत, ते नमूद असलेले प्रमाणपत्र शासनास सादर करणे | सहसंचालक (प्रशासन) आरोग्य सेवा आयुक्तालय, मुंबई | संबंधित वैद्यकीय अधिकाऱ्यांच्या परिविक्षा कालावधीचे विहित दोन वर्ष पुर्ण झाल्याच्या दिनांकापासुन पुढील ६ महिन्यात |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ७ पैकी ६
# Page 7
शासन परिपत्रक क्रमांकः परिवि-२०२०/प्र.क्र.४१६/सेवा-३
४. सदर शासन परिपत्रक संबंधित सर्व वैद्यकीय अधिकारी, संबंधित संस्थेच्या जिल्हा शल्य चिकित्सक, सहायक संचालक, वैद्यकीय अधिक्षक व जिल्हा आरोग्य अधिकारी यांच्या निर्दशनास
आणण्याची जबाबदारी संबंधित परिमंडळाच्या उपसंचालक व संचालक, आरोग्य सेवा आयुक्तालयाची राहिल.