# Page 1
वाडी बु.,ता.जि.नांदेड येथे नवनिर्मित १०० खाटांचे उपजिल्हा रुग्णालय मुख्य इमारतीचे बांधकाम अंदाजपत्रकास प्रशासकीय मान्यता व निधी उपलब्ध करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०२१/ प्र.क्र.०९/ आरोग्य-४
मंत्रालय, १० वा मजला, संकुल इमारत,
गोकूळदास तेजपाल रूग्णालय आवार, मुंबई.
दिनांक : ०४ मार्च, २०२२.
वाचा: सहसंचालक, आरोग्य सेवा, रूग्णालये (राज्यस्तर), मुंबई यांचे पत्र क्रमांकः संआसे/कक्ष ३/टे.६/वाडीबु१००खाटामुइवनिवाबांधकाम ७५-७६/२२, दि.०३.०१.२०२२.
प्रस्तावना: वाडी बु, ता. जिल्हा नांदेड येथे नवनिर्मित १०० खाटांचे उपजिल्हा रुग्णालय मुख्य इमारतीचे बांधकाम रु.७२६३.६५ लक्ष इतक्या रकमेच्या अंदाजपत्रकास प्रशासकीय मान्यता प्रदान करण्याबाबत सार्वजनिक बांधकाम विभागास विनंती केली असता सार्वजनिक बांधकाम विभागाने छाननीअंती सोबत जोडलेल्या Recapulation Sheet प्रमाणे रुग्णालय इमारतीसाठी रु. ५३३४.०५ लक्ष इतकी रक्कम परिगणित केली होती. तद्नंतर सदर प्रस्ताव मा. उच्चाधिकार सचिव समिती समोर सादर करण्यात आला असता मा. उच्चाधिकार सचिव समितीने दि. २४.०२.२०२२ रोजी झालेल्या बैठकीत वाडी बु, ता. जिल्हा नांदेड येथे नवनिर्मित १०० खाटांचे उपजिल्हा रुग्णालय मुख्य इमारतीचे रु. ५३३४.०५ लक्ष इतक्या बांधकाम अंदाजपत्रकास मान्यता प्रदान केली आहे. सदर प्रस्ताव सन २०२१-२२ च्या दरसूचीवर आधारित आहे.
शासन निर्णय : सदर अंदाजपत्रकातील तांत्रीक बाबी तपासून त्यास मान्यतेसाठी सार्वजनिक बांधकाम विभागास प्रस्ताव सादर केला असता सार्वजनिक बांधकाम विभागाने छाननीअंती सोबतच्या “परिशिष्ट-अ” मध्ये दर्शविण्यात आल्याप्रमाणे बांधकामाकरीता रु.५३.३४ कोटी इतक्या अंदाजपत्रकास खालील प्रमाणे प्रशासकीय मान्यता देण्यात येत आहे : २. उपरोक्त अंदाजपत्रकाची प्रशासकीय मान्यता पुढील अटी व शर्तीच्या अधिन राहून देण्यात येत आहे.
अटी व शर्ती :
१) काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तु विशारदांकडून मंजूरी घेऊनच सुरु करावे.
२) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
# Page 2
शासन निर्णय क्रमांकः प्रशामा-२०२१/ प्र.क्र.०९/आरोग्य-४
३) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७/तां.क.१, दि.
१० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
४) सदर कामाच्या बांधकामाचा खर्च सार्वजनिक आरोग्य विभागाने त्यांच्याकडे उपलब्ध असलेल्या नियतव्ययामधून करण्यात यावा.
५) सार्वजनिक बांधकाम विभागाच्या शासन निर्णय क्रमांक बीडीजी-२०१७/प्र.क्र.६०/इमा-२, दि.०७.०७.२०१७ अन्वये कार्यवाही करण्यात यावी.
६) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुन सदर कामाच्यानिविदा सूचना प्रसिध्द करण्यात याव्यात.
७) प्रस्तावित इमारत उप जिल्हा रुग्णालय जी +२ असून, त्याचे क्षेत्रफळ १०१०६.१४ चौ.मी.असून बांधकामाचा दर २६०००/चौ.मी.आहे.
८) प्रस्तावित करण्यात आलेल्या इमारतीचे जोते क्षेत्रफळ कर्मचारीवर्ग यांच्या अधीन अनुज्ञेय मानकाप्रमाणे असल्याची खातरजमा करण्याच्या अटीस अधीन राहून अंदाजित रु. ५३.३४ कोटी इतक्या किंमतीस सहती दर्शविण्यात येत आहे.
३. सदर बांधकामांवरील खर्च “ लेखाशिर्ष - ४२१० - वैद्यकीय सेवा व सार्वजनिक आरोग्य ०१ - ग्रामीण आरोग्य सेवा, (वैद्यकीय सहाय) ११० – रुग्णालये व दवाखाने, (०१) (अ) पंचवार्षिक योजना इमारती,(००)(०१) - मोठी बांधकामे (४२१०००१४), ५३ - मोठी बांधकामे" या लेखाशिर्षाखाली मंजूर करण्यात आलेल्या अनुदानामधून भागविण्यात यावा.
४. सदर शासन निर्णय, वित्त विभागाच्या शा.नि. क्र.विअप्र-२०१३/प्र.क्र.३०/२०१३/ विनियम,भाग-२, दि.१७.०४.२०१५ सोबतच्या परिशिष्ट भाग-पहिला, उपविभाग-पाच मधील अनुक्रमांक १ परिच्छेद क्र.१३४ नुसार प्रशासकीय विभागांना प्रदान करण्यात आलेल्या अधिकारात निर्गमित करण्यात येत आहे.
# Page 3
# Page 4