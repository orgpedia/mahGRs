# Page 1
मे. स्त्री शक्ती संस्था मुंबई यांच्या मार्फत प्रादेशिक मनोरुग्णालय, येरवडा, पुणे येथे पुरविण्यात आलेल्या खादयोपयोगी व नित्योपयोगी व किरकोळ वस्तूंचे प्रलंबित देयके मा. उच्च न्यायालय, मुंबई यांच्या आदेशानुसार अदा करणेबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांक: संकीर्ण २०२०/प्र.क्र.१८८/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : २० एप्रिल, २०२१.
वाचा: १) Assistant Government Pleader, (A.S.) Writ Cell, High Coul Mumbai letter No.
GP/APV/२९६३ / २०२१ Date ३१.०३.२०२१
प्रस्तावना : मे. स्त्री शक्ती संस्था विक्रोळी, मुंबई यांचे प्रादेशिक मनोरुग्णालय पुणे येथील अन्नधान्य व इतर खादयोपयोगी तसेच इतर नित्योपयोगी वस्तुंच्या प्रलंबित देयकाबाबत अपर पोलीस आयुक्त, लाचलुचपत, प्रतिबंधक विभाग यांच्याकडे उघड चौकशीच्या कार्यवाही सुरु आहे. त्यामुळे सार्वजनिक आरोग्य विभागाच्या अखत्यारीत रुग्णालयास खादयोपयोगी व नित्योपयोगी व किरकोळ वस्तू खरेदी बाबतचे मे. स्त्री शक्ती संस्था मुंबई यांचे प्रलंबित देयके अदा करण्यात आलेले नाहीत. दरम्यानच्या कालावधीमध्ये मे. स्त्री शक्ती संस्था मुंबई यांनी सदर प्रलंबित देयके अदा करण्यात यावी यासाठी मा.
उच्च न्यायालय, मुंबई येथे रिट पिटीशन क्र. ३१६०८/२०१९ दाखल केले होती. त्यानुसार मा. उच्च न्यायालय मुंबई यांनी मे. स्त्री शक्ती संस्था, मुंबई यांची रु.३,३४,२३,१००/- इतक्या रक्कमेचे प्रलंबित देयकाची रक्कम मा. उच्च न्यायालयाच्या नोंदणी शाखेत भरण्याबाबत दिनांक ३१.०३.२०२१ रोजी आदेश दिले आहेत. त्याबाबत पुढील प्रमाणे निर्णय घेण्यात येत आहे.
शासन निर्णय :
मे. स्त्री शक्ती संस्था मुंबई यांच्या मार्फत प्रादेशिक मनोरुग्णालय, येरवडा, पुणे येथे पुरविण्यात आलेल्या खादयोपयोगी व नित्योपयोगी व किरकोळ वस्तूंचे प्रलंबित देयकाची रक्कम मा. उच्च न्यायालयामार्फत अदा करण्याकरीता मा. उच्च न्यायालय, मुंबई येथील नोंदणी शाखेमध्ये रु.३,३४,२३,१००/- इतक्या रक्कमेचा धनादेश वैदयकीय अधिक्षक, प्रादेशिक मनोरुग्णालय, येरवडा जि. पुणे यांच्यामार्फत जमा करण्यास मान्यता देण्यात येत आहे.
# Page 2
शासन निर्णय क्रमांक: संकीर्ण २०२०/प्र.क्र.१८८/आरोग्य ३
सदर खर्च मागणी क्र. आर १, (०५) मनोरुग्णालये, (०५) (०१) मनोरुग्णालये (अनिवार्य) (२२१००२१७) उप शिर्ष १९- आहार खर्च यामध्ये सन २०२१-२२ या आर्थिक वर्षामध्ये,उपलब्ध असणाऱ्या निधीमधून भागाविण्यात यावा.