# Page 1
सामान्य राज्य सेवा, गट-अ मधील मुख्य प्रशासकीय अधिकारी संवर्गातील अधिकारी यांच्या बदलीबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांकः बदली-२०२२/प्र.क्र.१५३/सेवा-२
गो.ते.रुग्णालय इमारत,१० मजला, ए विंग,
मंत्रालय, मुंबई -४०० ००१
दिनांक : ०१ ऑगस्ट, २०२३
शासन आदेश -
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) आणि कलम ६ मधील तरतुदीनुसार सक्षम प्राधिकाऱ्याच्या मान्यतेने सामान्य राज्य सेवा, गट-अ (वेतनस्तर एस-२० : ५६१०० - १७७५००) मधील मुख्य प्रशासकीय अधिकारी संवर्गातील अधिकारी यांची खालीलप्रमाणे बदलीने पदस्थापना करण्यात येत आहे.:--
-----------------------------------------------------------------------------------------------------------------------------------------------------------------------------------------------
|  | क्र |  |  | अधिकाऱ्याचे नाव व सध्याची पदस्थापना |  |  | बदलीने पदस्थापना |  |
| १. | श्री.नामदेव गोविंद मोरे, मुख्य प्रशासकीय अधिकारी, डागा स्मृती रूग्णालय, नागपूर | मुख्य प्रशासकीय अधिकारी, उप संचालक, आरोग्य सेवा कार्यालय, कोल्हापूर मंडळ, कोल्हापूर (विनंतीनुसार रिक्त पदी) |
-----------------------------------------------------------------------------------------------------------------------------------------------------------------------------------------------
२. बदली करण्यात आलेल्या अधिकाऱ्यास त्यांच्या नवीन पदस्थापनेच्या ठिकाणी हजर होण्याकरीता तात्काळ कार्यमुक्त करण्यात यावे आणि संबंधित अधिकाऱ्याने त्यांना दिलेल्या पदस्थापनेच्या ठिकाणी त्वरीत हजर होऊन त्याबाबतचा अहवाल संचालक, आरोग्य सेवा मुंबई यांना व शासनास सादर करावा.
३. बदली झालेल्या अधिकाऱ्यास कोणत्याही प्रकारची रजा मंजूर करण्यात येऊ नये, अन्यथा रजा मंजूर करणाऱ्या सक्षम प्राधिकाऱ्याविरुध्द शिस्तभंगविषयक कारवाई करण्यात येईल.
४. श्री.नामदेव गोविंद मोरे यांची त्यांच्या विनंती अर्जानुसार बदली करण्यात आलेली असल्याने त्यांना
म.ना.से (पदग्रहण अवधी, स्वीयेतर सेवा आणि निलंबन........) नियम, १९८१ मधील तरतुदीनुसार पदग्रहण अवधी अनुज्ञेय राहणार नाही. बदली झालेल्या अधिकाऱ्याने त्यांना कार्यमुक्त केल्यानंतर, अनुज्ञेय पदग्रहण अवधीत नवीन पदस्थापनेवर रुजू व्हावे.
५. बदली झालेला अधिकारी त्याच्या पदस्थापनेच्या ठिकाणी हजर न होता परस्पर गैरहजर राहील्यास त्यांची अनुपस्थिती “अनधिकृत अनुपस्थिती” म्हणून समजण्यात येईल व पर्यायाने त्यांच्या सेवेत खंड होईल याची जाणीव सर्व संबंधितांना करुन देण्यात येत आहे.
६. संबंधित अधिकारी त्यांच्या पदस्थापनेच्या ठिकाणी हजर न झाल्यास त्यांचेविरुध्द आयुक्तालयाने वेळीच प्रशासकीय कारवाई सुरु करावी व आवश्यकतेनुसार प्रस्ताव शासनाच्या मान्यतेसाठी सादर करावा. या प्रकरणी वेळोवेळी शासनास अवगत करावे व अनुपालन अहवाल शासनास विहित कालमर्यादेत सादर करावा.
# Page 2
शासन आदेश क्रमांकः बदली-२०२२/प्र.क्र.१५३/सेवा -२, दि.०१ ऑगस्ट, २०२३
७. सदर आदेश तात्काळ अंमलात येतील.