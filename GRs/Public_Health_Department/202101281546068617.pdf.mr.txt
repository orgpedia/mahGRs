# Page 1
कोविड- १९ साथरोग प्रादुर्भावाच्या पार्श्वभुमीवर महात्मा ज्योतिराव फुले जन आरोग्य योजनेंतर्गत हमी तत्वावर उपचाराच्या दाव्याची अंगीकृत रुग्णालयास प्रतीपुर्ती करण्यासाठी २२१० जी २५१ (सर्वसाधारण) या लेखाशिर्षाखाली निधी वितरीत करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः मफुयो-२०२०/प्र.क्र. २६९/आरोग्य-६
गो.ते. रुग्णालय आवार, १० मजला,
नवीन मंत्रालय, मुंबई - ४००००१
दिनांक: २८ जानेवारी, २०२१.
वाचा : १) सार्वजनिक आरोग्य विभाग, शासन निर्णय क्र. रास्वयो-२०१८/प्र.क्र.७४/आरोग्य-६, दिनांक २६ फेब्रुवारी, २०१९.
२) वित्त विभाग, शासन परिपत्रक क्रमांक: अर्थसं-२०२०/प्र.क्र.६४/अर्थ-३, दि. १६ एप्रिल, २०२०.
३) वित्त विभाग, शासन परिपत्रक क्रमांक : अर्थसं-२०२०/प्र.क्र.६५/अर्थ-३, दि. ०४ मे, २०२०.
४) सार्वजनिक आरोग्य विभाग, शासन निर्णय क्र. रास्वयो-२०१८/प्र.क्र.८०/आरोग्य-६, दिनांक २३ मे, २०२०.
५) सार्वजनिक आरोग्य विभाग, शासन निर्णय क्र. रास्वयो-२०१८/प्र.क्र.८० / आरोग्य-६, दिनांक १८ ऑगस्ट, २०२०.
६) सा. आ. वि., शासन निर्णय क्रमांक: मफुयो-२०२०/प्र.क्र.१३९/आरोग्य-६, दि. ०९ सप्टेंबर, २०२०.
७) सा. आ. वि.,शासन निर्णय क्रमांक: मफुयो-२०२०/प्र.क्र.१५३/आरोग्य-६, दि. १४ डिसेंबर, २०२०.
८) राज्य आरोग्य हमी सोसायटी, मुंबई यांचे पत्र क्रमांक: राआहसो / लेखा / प्रअ / ५४२६ / १८२० /२०२०, दि. ३१ डिसेंबर, २०२०.
प्रस्तावना :
राज्यामध्ये दिनांक २६ फेब्रुवारी, २०१९ रोजीच्या शासन निर्णयान्वये सुधारित महात्मा ज्योतिराव फुले जन आरोग्य योजनेशी आयुष्मान भारत - प्रधानमंत्री जन आरोग्य योजना संलग्नीकरण करुन एकत्रित स्वरुपात मे युनायटेड इंडिया इन्श्युरन्स कंपनीच्या सहकार्याने दिनांक ०१.०४.२०२० पासून अंमलात आली आहे.
२. कोविड–१९ साथरोगाची राज्यातील परिस्थिती पाहता महात्मा ज्योतिराव फुले जन आरोग्य योजनेची व्याप्ती दिनांक २३ मे, २०२० च्या शासन निर्णयान्वये वाढविण्यात आली असून सदर योजना राज्यातील सर्व नागरिकांसाठी राज्यातील पुरावाजन्य कागदपत्राचे आधारावर लागू करण्यात आली आहे.
३. दिनांक २३ मे, २०२० च्या शासन निर्णयातील परिशिष्ट -क मध्ये समाविष्ट असलेले काही किरकोळ व काही मोठे उपचार व काही तपासण्या ज्या महात्मा ज्योतिराव फुले जन आरोग्य योजना व
# Page 2
शासन निर्णय क्रमांकः मफुयो-२०२०/प्र.क्र.२६९/आरोग्य-६ दिनांक २८ जानेवारी, २०२१ प्रधानमंत्री जन आरोग्य योजनेंतर्गत समाविष्ट नाहीत. त्या उपचार व तपासण्या (एकूण ६७ उपचार) सदरील योजनेंतर्गत अंगीकृत रुग्णालयांमध्ये सर्व लाभार्थ्यांना (योजनेंतर्गत लाभार्थी असलेले व लाभार्थी नसलेले) CGHS च्या दरानुसार (NABH/NABL) उपलब्ध करुन देण्यास देखील शासन मान्यता दिली आहे. सदर खर्चाची प्रतिपूर्ती संबंधित रुग्णालयास राज्य आरोग्य हमी सोसायटी मार्फत करण्यात येणार आहे.
४. मे. युनायटेड इंडिया इन्श्युरन्स कंपनीसोबत झालेल्या सांमजस्य करारातील तरतुदीनुसार महात्मा ज्योतिराव फुले जन आरोग्य योजनेच्या लाभार्थ्यांपैकी Category-B &C मध्ये समाविष्ट लाभार्थ्यांना हमी (Assurance) तत्त्वावर विमा संरक्षण पुरविण्यात येत आहे.
५. सार्वजनिक आरोग्य विभाग, शासन निर्णय दिनांक १८.०८.२०२० अन्वये सदर योजनेस दि. ०१ ऑगस्ट, २०२० ते दि ३१ ऑक्टोबर, २०२० या कालावधीसाठी मुदतवाढ देण्यात आली असून मुदतवाढ कालावधीमध्ये दि. ०१ ऑगस्ट, २०२० ते १२ ऑक्टोबर, २०२० अखेर रु.२१,८६, १३, २१४/- इतक्या रकमेच्या हमी तत्वावरील उपचारांना पुर्वमान्यता (Preauth) देण्यात आली असून त्याआधारे देखील अंगीकृत रुग्णालयांकडून दावे सादर करण्यात येत आहेत. सोसायटीकडे जस-जसे दावे प्राप्त होतील त्यानुसार त्यांची पडताळणी करुन दाव्यांची रक्कम संबंधीत रुग्णालयांना अदा करण्याची कार्यवाही करण्यात येत आहे.
६. महात्मा ज्योतिराव फुले जन आरोग्य योजनेच्या अंमलबजावणीसाठी सन २०२०-२१ या वित्तीय वर्षासाठी २२१० जी २५१ (सर्वसाधारण), ३१ सहायक अनुदाने (वेतनेत्तर) या लेखाशिर्षाखाली रू. ४०० कोटी, सप्टेंबर, २०२० मध्ये पुरवणी मागणीद्वारे रू. ५४०.९१ कोटी व डिसेंबर, २०२० मध्ये पुरवणी मागणीद्वारे रू. ७.२८ कोटी असा एकूण रु. ९४८.१९ कोटी इतका निधी अर्थसंकल्पित करण्यात आलेला आहे. महात्मा ज्योतिराव फुले जन आरोग्य योजनेंतर्गत हमी तत्वावर अंगीकृत रुग्णालयात वैद्यकीय उपचार पुरविण्यात येत असलेल्या लाभार्थ्यांच्या खर्चाची (दाव्यांची) संबंधित अंगीकृत रुग्णालयांना प्रतीपुर्तीकरीता २२१० जी २५१ (सर्वसाधारण), ३१ सहायक अनुदाने (वेतनेत्तर) या लेखाशिर्षाखाली राज्य आरोग्य हमी सोसायटीस निधी वितरित करण्याचा प्रस्ताव शासनाच्या विचाराधीन होता.
शासन निर्णयः
सार्वजनिक आरोग्य विभाग, शासन निर्णय दिनांक १८.०८.२०२० अन्वये सदर योजनेस दि. ०१ ऑगस्ट, २०२० ते दि ३१ ऑक्टोबर, २०२० या कालावधीसाठी मुदतवाढ देण्यात आली असून मुदतवाढ कालावधीमध्ये दि.०१ ऑगस्ट, २०२० ते १२ ऑक्टोबर, २०२० अखेर रु.२१,८६, १३,२१४/- इतक्या रकमेच्या हमी तत्वावरील उपचारांना पुर्वमान्यता (Preauth) देण्यात आली असून त्याआधारे देखील अंगीकृत रुग्णालयांकडून दावे सादर करण्यात येत आहेत. सोसायटीकडे जस-जसे दावे प्राप्त होतील त्यानुसार त्यांची पडताळणी करुन दाव्यांची रक्कम संबंधीत रुग्णालयांना अदा करण्याची कार्यवाही करण्यात येत आहे. त्यानुसार लाभार्थ्यांच्या खर्चाची (दाव्यांची) संबंधीत अंगीकृत रुग्णालयाला प्रतिपूर्ती (योजनेतील निकषानुसार) करावयाची असल्याने त्याकरिता खालीलप्रमाणे निधीची आवश्यकता आहे:
पृष्ठ ४ पैकी २
# Page 3
शासन निर्णय क्रमांकः मफुयो-२०२०/प्र.क्र.२६९/आरोग्य-६ दिनांक २८ जानेवारी, २०२१
----------------------------------------------------------------------------------------------------------------------------------------------------------------------------------------------------------------
| खर्चाची बाब | आवश्यक निधी रक्कम (रु.) |
| शुभ्र शिधापत्रिकाधारक कुटुंब (अवर्षणग्रस्त १४ जिल्हे वगळून) तसेच शिधापत्रिकाधारक नसलेल्या कुटुंबांचे वैद्यकीय उपचार. दि.०१ ऑगस्ट २०२० ते १२ ऑक्टोबर २०२० (४४६६ उपचारांना पुर्वमान्यता (Preauth)) | १०,४५,८४,७५६/ |
| CGHS च्या दरानुसार अनुज्ञेय असलेले ६७ उपचार दि.०१ ऑगस्ट २०२० ते १२ ऑक्टोबर २०२० (८००७ उपचारांना पुर्वमान्यता (Preauth)) | ९,७६,३८,७६४/ |
| Category-B &C च्या लाभार्थ्यांचे वैद्यकीय उपचार दि.०१ ऑगस्ट २०२० ते १२ ऑक्टोबर २०२० (६७४ उपचारांना पुर्वमान्यता (Preauth)) | १,६३,८९,६९४/ |
| एकूण  |  | २१,८६,१३,२१४/ |
----------------------------------------------------------------------------------------------------------------------------------------------------------------------------------------------------------------
२. राज्य आरोग्य हमी सोसायटीकडील उपलब्ध तपशील व सन २०२०-२१ च्या अर्थसंकल्पित तरतूदीनुसार महात्मा ज्योतिराव फुले जन आरोग्य योजनेंतर्गत हमी तत्वावर अंगीकृत रुग्णालयात वैद्यकीय उपचार पुरविण्यात येत असलेल्या लाभार्थ्यांच्या खर्चाची (दाव्यांची) संबंधित अंगीकृत रुग्णालयांना प्रतीपुर्तीकरीता खालील नमूद केलेल्या लेखाशिर्षांतर्गत रु.१७,३१,००,००० /- (रुपये सतरा कोटी एकतीस लक्ष फक्त) एवढा सशर्त निधी राज्य आरोग्य हमी सोसायटीच्या खात्यावर तात्काळ वर्ग करण्यासाठी नियंत्रक अधिकाऱ्याकडे सुपुर्द करण्यात येत आहे. सदर रक्कमेचा धनादेश राज्य आरोग्य हमी सोसायटीच्या नावे काढण्यात यावा.
मागणी क्र. आर-१
२२१०- वैद्यकीय सेवा व सार्वजनिक आरोग्य
(०१) नागरी आरोग्य सेवा- विषमचिकित्सा
११० - रुग्णालये व दवाखाने
(०६) पंचवार्षिक योजनांतर्गत योजना
(०६) (३४)– महात्मा ज्योतिबा फुले जन आरोग्य योजना(सर्वसाधारण) (राज्य योजना) २२१० जी २५१ (दत्तमत), ३१ -सहाय्यक अनुदाने (वेतनेतर)
३. सदर निधी सोसायटीकडे वर्ग करण्यास अनुदानाचे देयक अधिदान व लेखा अधिकारी, मुंबई यांच्याकडे सादर करण्यासाठी प्रशासकीय अधिकारी, आरोग्य सेवा आयुक्तालय, मुंबई-०१ हे आहरण व संवितरण अधिकारी तसेच सहसंचालक (अर्थ व प्रशासन), आरोग्य सेवा आयुक्तालय, मुंबई-०१ हे नियंत्रक अधिकारी असतील.
४. हमी तत्वावरील दावे नियमांनुसार योग्यरित्या तपासणी/पडताळणी करून, विहीत कार्यपद्धती अनुसरून, अंगीकृत रुग्णालयांस दावे अदा करण्याची जबाबदारी राज्य आरोग्य हमी सोसायटीची राहिल.
पृष्ठ ४ पैकी ३
# Page 4
शासन निर्णय क्रमांकः मफुयो-२०२०/प्र.क्र.२६९/आरोग्य-६ दिनांक २८ जानेवारी, २०२१
५. वित्त विभागाच्या दिनांक १६.०४.२०२० च्या शासन परिपत्रकान्वये दिलेल्या सुचनांचे सर्व संबंधितानी काटेकोरपणे पालन करावे. तसेच प्रमाणित करण्यात येते की, सदर परिपत्रकासोबतच्या परिशिष्टातील मधील नमुद अटींची पुर्तता करण्यात आली आहे.
६. सदर शासन निर्णय नियोजन विभागाच्या सहमतीने व वित्त विभाग अनौ. सं.क्र. ४०/२०२१/व्यय १३ दिनांक २५.०१.२०२१ अन्वये दिलेल्या सहमतीस अनुसरून निर्गमित करण्यात येत आहे.