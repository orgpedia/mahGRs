# Page 1
महाराष्ट्र राज्य कामगार विमा सोसायटीच्या कामाचा आढावा घेण्यासाठी “शिखर समिती” ची स्थापना करणेबाबत....
महाराष्ट्र शासन
सार्वजनिक आरोग्य विभाग
शासन निर्णय क्रमांकः राकायो-२०१८/प्र.क्र.१४५/राकावि-२
गोकूळदास तेजपाल रुग्णालय आवार, संकूल इमारत, १० वा मजला,
मंत्रालय, मुंबई - ४०० ००१.
दिनांक: ११ जानेवारी, २०१९
वाचा - (१) सार्वजनिक आरोग्य विभाग, शासन निर्णय क्र. राकायो-२०१८/प्र.क्र.१४५/राकावि-२, दिनांक - ०५ मे, २०१८.
(२) सार्वजनिक आरोग्य विभाग, शासन शुध्दीपत्रक क्र. राकायो-२०१८/प्र.क्र.१४५/राकावि-२, दिनांक १४ मे, २०१८.
प्रस्तावना
राज्य कामगार विमा योजनेसाठी महाराष्ट्र राज्य कामगार विमा सोसायटी स्थापन करण्याबाबतचा निर्णय मा.मंत्रीमंडळाने दिनांक २४.०४.२०१८ रोजी संपन्न झालेल्या बैठकीमध्ये घेण्यात आला होता. सदर सोसायटीच्या कामाचा आढावा घेण्यासाठी “शिखर समिती” स्थापन करण्याची बाब शासनाच्या विचाराधीन होती.
शासन निर्णय -
सदर शासन निर्णयान्वये महाराष्ट्र राज्य कामगार विमा सोसायटीच्या कामाचा आढावा घेण्यासाठी शिखर समिती स्थापन करण्याचा निर्णय घेण्यात आला आहे. सदर समितीची संरचना खालील प्रमाणे असेल.
(१) मा.मंत्री,सार्वजनिक आरोग्य - अध्यक्ष (२) मा.मंत्री,वित्त व नियोजन सदस्य (३) मा.मंत्री,कामगार - सदस्य (४) मुख्य कार्यकारी अधिकारी, महाराष्ट्र राज्य कामगार विमा सोसायटी सदस्य सचिव २. शिखर समितीची कार्यकक्षा खालील प्रमाणे असेल.
(१) शिखर समितीची बैठक प्रत्येक आर्थिक वर्षात सहा महिन्यातून एकदा होईल.
(२) नियामक मंडळ व कार्यकारी मंडळांनी घेतलेल्या निर्णयांचा व त्यानुषंगाने केलेल्या कामाचा आढावा घेऊन मार्गदर्शन करणे.
(३) नियामक मंडळास आवश्यकता असल्यास सूचना व मार्गदर्शन करणे.
# Page 2
शासन निर्णय क्रमांकः राकायो-२०१८/प्र.क्र.१४५/राकावि-२