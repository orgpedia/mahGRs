# Page 1
सार्वजनिक आरोग्य विभाग (खुद्द) तसेच नियंत्रणाखालील कार्यालयांमधील संगणकीकरणाकरिता प्रकल्प अंमलबजावणी समिती (P.I.C.) स्थापन करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: ईजीव्ही २०२१/ प्र.क्र. २३/ई-गव्हर्नन्स
१० वा मजला, गोकूळदास तेलपाल रुग्णालय आवार,
नविन इमारत मंत्रालय, मुंबई.
तारीख: दिनांक : २२ जुलै, २०२१.
वाचा :
१) शासन निर्णय क्र. सामान्य प्रशासन विभाग क्र. सीओएम-१००१/ प्र.क्र. १७४/३९, दि.२९.१०.२००१.
२) शासन निर्णय क्र. सामान्य प्रशासन विभाग क्र. मातंस/२०११/प्र.क्र. १२५/३९, दि.२३.०९.२०११.
प्रस्तावना :
सामान्य प्रशासन विभागाच्या उक्त संदर्भ क्र.१ येथील दिनांक २९.१०.२००१ रोजीच्या शासन निर्णयान्वये शासकीय कामकाजाचे संपूर्ण संगणकीकरण करण्यासाठी ई-प्रशासन धोरण जाहीर करण्यात आले आहे. या मधील परिच्छेद क्र.७ मध्ये संबंधित प्रशासकीय विभागांनी प्रकल्प अंमलबजावणी समिती स्थापन करण्यासंदर्भात मार्गदर्शक सूचना दिल्या आहेत. तसेच उक्त संदर्भ क्र.२ येथे दिनांक २३.०९.२०११ रोजीच्या शासन निर्णयान्वये प्रकल्प अंमलबजावणी समितीची रचना व कार्यपध्दती ठरवून देण्यात आली आहे. या तरतुदीनुसार खुद्द सार्वजनिक आरोग्य विभागासाठी नविन प्रकल्प अंमलबजावणी समिती (Project Implementation Committee) स्थापन करण्याची बाब शासनाच्या विचाराधीन होती.
शासन निर्णय:
सामान्य प्रशासन विभागाने उक्त संदर्भ क्र.१ ते २ वरील शासन निर्णयांन्वये दिलेल्या मार्गदर्शक सूचना/ निर्देश विचारात घेवून खुद्द सार्वजनिक आरोग्य विभागाचे संगणकीकरण करणे आणि ई-प्रशासनाची
# Page 2
शासन निर्णय क्रमांक: ईजीव्ही २०२१/ प्र.क्र.२३/ई-गव्हर्नन्स
अंमलबजावणी करण्यासाठी खालीलप्रमाणे प्रकल्प अंमलबजावणी समिती (Project Implementation Committee) गठीत करण्यास मान्यता देण्यात येत आहे:
----------------------------------------------------------------------------------------
| अ.क्र. | अधिकाऱ्याचे पदनाम | समितीचे पद |
|  | अपर मुख्य सचिव, सार्वजनिक आरोग्य विभाग | अध्यक्ष |
|  | प्रधान सचिव, सार्वजनिक आरोग्य विभाग | सदस्य |
| ३ | अपर मुख्य सचिव (नियोजन) किंवा उपसचिव दर्जाचे त्यांचे प्रतिनिधी | सदस्य |
|  | अपर मुख्य सचिव (वित्त) किंवा उपसचिव दर्जाचे त्यांचे प्रतिनिधी | सदस्य |
|  | प्रधान सचिव (माहिती व तंत्रज्ञान) किंवा संचालक दर्जाचे त्यांचे प्रतिनिधी | सदस्य |
| ६ | अवर सचिव (माहिती व तंत्रज्ञान), मंत्रालय, मुंबई. | सदस्य |
|  | माहिती व तंत्रज्ञान विषयासंदर्भातील निमंत्रित तज्ञ (आवश्यकतेनुसार) | सदस्य |
| ८ | समितीसमोर विचारार्थ संबंधित विषयाबाबतच्या कार्यासनाचे उप/ सहसचिव | सदस्य |
| ९ | उप सचिव / सह सचिव (ई-गव्हर्नन्स), सार्वजनिक आरोग्य विभाग, मंत्रालय, मुंबई | सदस्य सचिव |
----------------------------------------------------------------------------------------
२. उपरोक्त समितीची कार्यकक्षा सामान्य प्रशासन विभागाच्या संदर्भाधिन शासन निर्णयांतील तरतुदींनुसार राहील. सामान्य प्रशासन विभाग (माहिती व तंत्रज्ञान ) यांनी वेळोवेळी घेतलेल्या निर्णयानुसार तसेच प्रदान केलेल्या अधिकारानुसार प्रकल्प अंमलबजावणी समितीस अधिकार राहतील.
३. विभाग (खुद्द) व त्याखालील अधिनस्त कार्यालये यांमध्ये ई-प्रशासन धोरणाची अंमलबजावणी करण्यासाठी आवश्यक ती संगणकीकरणाची व्यवस्था, हार्डवेअर / सॉफ्टवेअर उपलब्धता, वेब साईट विकसन/ देखभाल, इतर माहिती व तंत्रज्ञानविषयक यंत्रसामुग्रींची खरेदी तसेच संगणक प्रणालीचे विकसन (Software Development) यासाठीच्या अनुषंगिक बाबींवर निर्णय घेणे तसेच संदर्भाधिन अनु. क्र. २ येथील शासन निर्णयातील मुद्दा क्र. १२.७ मधील तरतुदीनुसार रु.१० लक्ष पेक्षा जास्त व रु. ५ कोटीपेक्षा कमी खर्चाच्या निविदा प्रकल्पांना मान्यता देण्याचे अधिकार या समितीस असतील.
४. समितीस विभागामार्फत राबविण्यात येणाऱ्या संगणकीकरण प्रकल्पांची व्याप्ती ठरविणे, सदर प्रकल्पांकरिता आय.टी. सल्लागार / पुरवठादारांची निवड व इतर अनुषांगिक बाबी याबाबतचे निर्णय घेण्याचे अधिकार असतील.
पृष्ठ ४ पैकी २
# Page 3
शासन निर्णय क्रमांक: ईजीव्ही २०२१/ प्र.क्र.२३/ई-गव्हर्नन्स
५. प्रकल्प समितीद्वारे मंजूर झालेल्या प्रकल्पास प्रशासकीय मान्यता देण्याचे अधिकार वित्त विभाग, शासन निर्णय क्र. विअप्र १०००/प्र.क्र.४६/२००१/विनियम, दिनांक ११.०७.२००१ च्या परिशिष्टातील वित्तीय अधिकार नियम पुस्तिका १९७८ मधील भाग पहिला, उप विभाग तीनच्या अनुक्रमांक चार, परिच्छेद क्र.२७ (२) (अ) नुसार राहतील. अशाप्रकारे मान्यता दिलेल्या प्रकल्पांच्या अंमलबजावणीसाठी उपरोक्त संदर्भाधिन अनु. क्र. १ वरील शासन निर्णयातील परिच्छेद क्र.७.३ मध्ये नमूद केल्याप्रमाणे वित्त विभाग, नियोजन विभाग किंवा माहिती व तंत्रज्ञान विभाग यांच्या मान्यतेची आवश्यकता असणार नाही. ही मान्यता देताना अंमलबजावणी समितीने दि.२९.१०.२००१ रोजीच्या शासन निर्णयामधील परिच्छेद क्र.९ ची अंमलबजावणी काटेकोरपणे होईल याची दक्षता घ्यावी. ई-प्रशासन प्रकल्पाच्या मंजूरीबाबत समितीमध्ये एकवाक्यता झाली नाही तर असे प्रकल्प माहिती व तंत्रज्ञान विभागाच्या शासन निर्णय दि. ०५.१०.२००१ अन्वये गठित केलेल्या उच्चधिकार समितीकडे मान्यतेस्तव सादर करण्यात यावे.
६. अंमलबजावणी समितीने मान्यता दिल्यानंतर संगणकीकरणाची व्यवस्था, हार्डवेअर / सॉफ्टवेअर उपलब्धता, वेब साईट विकसन / देखभाल, इतर माहिती व तंत्रज्ञानविषयक यंत्रसामुग्रींची खरेदी तसेच संगणक प्रणालींचे विकसन (Software Development) बाबतची खरेदी / करार शासनाने विहित केलेल्या पध्दतीने करण्यात यावेत.
७. सदर समितीच्या आवश्यकतेनुसार वेळोवळी बैठका घेण्यात याव्यात.
# Page 4