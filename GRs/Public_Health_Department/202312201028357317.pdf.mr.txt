# Page 1
स्त्री रुग्णालय, बुलढाणा येथे प्रसुती करीता
दाखल झालेल्या मातेचा मृत्यू व सामान्य
रुग्णालय, बुलढाणा येथील औषध
खरेदीप्रकरणाची चौकशी करण्यासाठी
चौकशी समिती नेमण्याबाबत
सार्वजनिक आरोग्य विभाग
शासन निर्णय क्रमांकः विसताप्र-२०२३/१७४/प्र.क्र.५७७/कु.क.
मंत्रालय, गोकुळदास तेजपाल रुग्णालय आवार,
संकुल इमारत, १० वा मजला, मुंबई - ४००००१, मुंबई
दिनांक १० जानेवारी २०२४
प्रस्तावना -
महाराष्ट्र विधानमंडळाच्या सन २०२३ च्या तृतीय (हिवाळी) अधिवेशनादरम्यान
श्री. सुनिल केदार व इतर वि.स.स. यांनी उपस्थित केलेला “गडचिरोली व बुलढाणा
येथील जिल्हा महिला रुग्णालयात प्रसुतीदरम्यान महिलांचा झालेला मृत्यु” या
विषयावरील विधानसभा तारांकित प्रश्न क्र.७१६५३ या प्रश्नावर दि.१३.१२.२०२३ रोजी
सभागृहात झालेल्या चचेदरम्यान स्त्री रुग्णालय, बुलढाणा येथे दि. ११.०८.२०२३ रोजी
सकाळी ०७.४९ वाजता प्रसुतीकरीता दाखल झालेल्या श्रीमती विद्या निलेश गावंडे
यांना वैद्यकीय महाविद्यालय, अकोला व तद्नंतर वैद्यकीय महाविद्यालय, नागपूर येथे
संदर्भित केल्यानंतर त्यांचा प्रवासादरम्यान झालेला मृत्यू व सामान्य रुग्णालय,
बुलढाणा येथील औषध खरेदी प्रकरणाची चौकशी करण्यासाठी अपर मुख्य सचिव,
सार्वजनिक आरोग्य विभाग यांच्या अध्यक्षतेखाली एक समिती स्थापन करून चौकशी
करण्यात येईल, असे मा. मंत्री (सार्वजनिक आरोग्य व कुटुंब कल्याण) यांनी
विधिमंडळास आश्वासित केले आहे. त्यास अनुसरून सार्वजनिक आरोग्य विभागाशी
संबंधीत उपरोक्त दोन्ही प्रकरणांची सविस्तर चौकशी करण्यानुषंगाने व सदर
आश्वासनाच्या पूर्ततेसाठी एक समिती नियुक्त करण्याची बाब शासनाच्या विचाराधीन
होती. तद्नुसार पुढीलप्रमाणे निर्णय घेण्यात येत आहे.
शासन निर्णय-
उपरोक्त नमूद केल्याप्रमाणे स्त्री रुग्णालय, बुलढाणा येथे प्रसुतीकरीता दाखल
झालेल्या श्रीमती विद्या निलेश गावंडे यांना वैद्यकीय महाविद्यालय, अकोला व तद्नंतर
वैद्यकीय महाविद्यालय, नागपूर येथे संदर्भित केल्यानंतर त्यांचा प्रवासादरम्यान
झालेला मृत्यू व सामान्य रुग्णालय, बुलढाणा येथील औषध खरेदी प्रकरणाची चौकशी
करण्यासाठी अपर मुख्य सचिव, सार्वजनिक आरोग्य विभाग यांच्या अध्यक्षतेखाली
# Page 2
शासन ननर्णय क्रमाांकः शासन ननर्णय क्रमाांकः निसताप्र-२०२३/१७४/प्र.क्र.५७७/कु.क.
समिती गठीत करण्यात येत आहे. सदर चौकशी समितीची रचना पुढील तक्त्यात
दर्शविल्याप्रमाणे असेल.
---------------------------------------------------------------------------------------------
|  | क्र. |  |  | अधिकाऱ्याचे पदनाम |  |  |  |  |
| १ | अपर मुख्य सचिव, सार्वजनिक आरोग्य विभाग, मंत्रालय, मुंबई. | अध्यक्ष |
| २. | आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई | सदस्य |
| ३. | अतिरिक्त संचालक, आरोग्य सेवा, (कुटूंब कल्याण, माताबाल संगोपन व शालेय आरोग्य), पुणे | सदस्य |
| ४. | सह संचालक, आरोग्य सेवा (खरेदी कक्ष), आरोग्य सेवा आयुक्तालय, मुंबई. | सदस्य |
| ५. | सह संचालक (कुटूंब कल्याण), राज्य कुटूंब कल्याण कार्यालय, पुणे | सदस्य सचिव |
| ६. | उप संचालक, आरोग्य सेवा, नागपूर मंडळ, नागपूर. | सदस्य |
| ७. | वैद्यकीय अधिकारी (स्त्रीरोग तज्ञ), डागा स्मृती रुग्णालय, नागपूर. | सदस्य |
---------------------------------------------------------------------------------------------
२. उपरोक्त समिती स्त्री रुग्णालय, बुलढाणा येथे प्रसुतीकरीता दाखल
झालेल्या श्रीमती विद्या निलेश गावंडे यांचा झालेला मृत्यू व सामान्य रुग्णालय,
बुलढाणा येथील औषध खरेदी प्रकरणाची चौकशी करून त्याबाबतचा अहवाल
लवकरात लवकर सादर करील.
३. सदर शासन निर्णय महाराष्ट्र शासनाच्या www.maharashtra.gov.in या
# Page 3