# Page 1
जिल्हा वार्षिक योजना (सर्वसाधारण) - सर्व जिल्हा शल्य चिकित्सक
महाराष्ट्र शासन
सार्वजनिक आरोग्य विभाग
शासन निर्णय क्र. अर्थसं २०२०/प्र.क्र.७३/अर्थसंकल्प
गो.ते.रुग्णालय आवार, ८ वा मजला
मंत्रालय, मुंबई ४०० ००१
दिनांक :- ०९ नोव्हेंबर, २०२१
वाचा - सार्वजनिक आरोग्य विभाग, शासन निर्णय क्र. अर्थस-२०१६/प्र.क्र.१५८/अर्थसंकल्प दि. २८ सप्टेबर, २०१६.
प्रस्तावना संदर्भाधिन शासन निर्णयान्वये सार्वजनिक आरोग्य विभाग अंतर्गत क्षेत्रीय कार्यालयांमार्फत राबविण्यात येणाऱ्या जिल्हा वार्षिक योजनांसदर्भात आदेश निर्गमीत करण्यात आले आहेत. मात्र सदर आदेशामध्ये सर्व जिल्ह्यांत राबवावयाच्या जिल्हा वार्षिक योजनामध्ये समानता नाही. सर्वच जिल्ह्यांमध्ये सर्व योजना राबविण्यात न आल्याने काही जिल्ह्यांना विशिष्ट योजनांतर्गत निधी उपलब्ध करुन घेऊन नागरीकांना अधिक चांगल्या आरोग्य सेवा पुरविणे शक्य झालेले नाही. सदर बाब विचारात घेऊन राज्यात राबवावयाच्या या विभागाशी संबंधित जिल्हा वार्षिक योजनांसंदर्भात स्वयंस्पष्ट निर्णय घेण्याचा प्रस्ताव शासनाच्या विचाराधिन होता.
शासन निर्णय उपरोल्लेखित पार्श्वभूमीवर या विभागामार्फत राबवावयाच्या जिल्हा वार्षिक योजना (सर्वसाधारण) प्रस्ताव सहमतीसाठी नियोजन विभागाकडे सादर करण्यात आला होता. सदर प्रस्तावाच्या संदर्भात नियोजन विभागाने नोंदविलेल्या अभिप्रायांच्या अनुषंगाने सर्व जिल्हा शल्य चिकित्सक यांच्यामार्फत खालील नमूद योजना-जिल्हा वार्षीक योजना म्हणून राबविण्यास शासन मान्यता देण्यात येत आहे. जिल्हा शल्य चिकित्सक (सर्व)-जिल्हा रुग्णालये, विभागीय संदर्भ रुग्णालये, अस्थिव्यंग रुग्णालये (ट्रामा केअर युनिट), स्त्री रुग्णालये, ग्रामीण रुग्णालये व फिरती आश्रमशाळा पथके, इत्यादी.
----------------------------------------------------------------------------------------------------------------------------------------------------------------------------------------------------------------------------------------
| अ.क्र. | योजना | संबंधित कार्यासन |
| १ | रुग्णालयासाठी औषधे, साहित्य व साधनसामग्रीची खरेदी करणे | आरोग्य-८ |
|  | रुग्णालयांचे बांधकाम, विस्तारीकरण, दुरुस्ती व देखभाल, अग्निसुरक्षा यंत्रणा खरेदी तसेच देखभाल दुरुस्ती, रुग्णालयांच्या इमारतींचे लेखापरिक्षण (Structural Audit) करणे तसेच विद्युत जोडणीचे लेखापरिक्षण (Electrical Audit) करणे | आरोग्य-३ |
| ३ | रुग्णालयांना प्रमाणकानुसार (मंजूर संख्येनुसार) रुग्णवाहीकांची खरेदी करणे तसेच देखभाल दुरुस्ती | आरोग्य-४ |
----------------------------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः अर्थसं २०२०/प्र.क्र.७३/अर्थसंकल्प
२. उपरोक्त वार्षिक योजना राबविण्यासाठीची मार्गदर्शक तत्वे सोबत जोडली आहेत (परिशिष्ट-अ, ब, क).
सदर जिल्हा योजनांची अंमलबजावणी करण्याच्या अनुषंगाने संबंधित कार्यान्वयन अधिकाऱ्यांना शासन स्तरावर मार्गदर्शन करणे/मान्यता देणे इत्यादी कार्यवाही करण्याची जबाबदारी संबंधित योजनांसमोर दर्शविलेल्या या विभागातील कार्यासनांची राहील.
३. जिल्हा वार्षिक योजनांच्या खर्चाचे उपयोगिता प्रमाणपत्र, पुर्णत्वाचे दाखले, खर्चाचा ताळमेळ व विनियोजन लेखे इत्यादीबाबतची माहिती आयुक्त, आरोग्य सेवा यांचे मार्फत शासनास सादर करण्याची जबाबदारी जिल्हा शल्य चिकित्सक व सहायक संचालक, आरोग्य सेवा (लेखा व लेखा परिक्षा) पुणे यांची राहील. तसेच योजनेतील गैरव्यवहार, लेखा आक्षेप, लोकलेखा समिती इत्यादी बाबींबाबतची माहिती आयुक्त, आरोग्य सेवा यांचे मार्फत शासनास सादर करण्याची कार्यवाही / जबाबदारी जिल्हा स्तरावरील संबंधित कार्यालयीन यंत्रणेची राहिल.
४. संबंधित जिल्हा शल्य चिकीत्सक यांनी नियोजन विभागाचे पत्र क्र. डिएपी-१०१८/प्र.क्र ३४/का-१४१८, दि. २७ एप्रिल, २०१८ व समक्रमांक पत्र दि. १२ नोव्हेंबर, २०१८ मधील सुचनांनुसार संबंधित जिल्ह्याच्या जिल्हाधिकारी कार्यालयामार्फत योजनांसाठी लेखाशिर्ष प्राप्त करण्याचे प्रस्ताव नियोजन विभागास सादर प्रस्तूत
करावेत.
५. सदर शासन निर्णय नियोजन विभागाच्या अनौपचारीक संदर्भ क्रमांक ४६/१४८१ दिनांक १५ सप्टेंबर, २०२१ नुसार प्राप्त सहमतीनुसार निर्गमीत करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9