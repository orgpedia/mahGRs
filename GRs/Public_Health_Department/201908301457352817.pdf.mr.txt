# Page 1
नंदुरबार व पुणे जिल्हयामध्ये रक्त, लस व औषधे ड्रोन द्वारे तातडीने पुरविण्याकरीता सार्वजनिक आरोग्य विभाग आणि मे. झिपलाईन इंटरनॅशनल इन्का. यांच्या मधील सामंजस्य कराराबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: संकीर्ण-२०१९/प्र.क्र.२९६/आरोग्य ३अ
गो.ते.रुग्णालय संकुल, दहावा मजला, संकुल इमारत
मंत्रालय, मुंबई ४००००१
दिनांक : १७ सप्टेंबर, २०१९
वाचा :- आयुक्त, आरोग्य सेवा, मुंबई यांचे पत्र क्रमांक : राआअ/झिपलाईन प्रस्ताव /५८३५७/२०१९ दि. ४/९/२०१९
प्रस्तावना : नंदुरबार व पुणे जिल्हयामध्ये रक्त, लस व औषधे ड्रोन द्वारे तातडीने पुरविण्याकरीता सार्वजनिक आरोग्य विभाग आणि मे. झिपलाईन इंटरनॅशनल इन्का यांच्यामध्ये दिनांक १३ सप्टेंबर,२०१९ रोजी सामंजस्य करार करण्यात आला आहे. त्यानुसार मे. झिपलाईन इंटरनॅशनल इन्का.
आणि सार्वजनिक आरोग्य विभाग यांनी या अनुषंगाने करावयाच्या कार्यवाही संबंधी मार्गदर्शक सुचना देण्याबाबतचा प्रस्ताव शासनाच्या विचाराधीन होता. या संदर्भात पुढीलप्रमाणे निर्णय घेण्यात येत आहे.
शासन निर्णय : मे. झिपलाईन इंटरनॅशनल इन्कापॉरेशन आणि सार्वजनिक आरोग्य विभाग यांच्यामध्ये दिनांक १३ सप्टेंबर,२०१९ रोजी झालेल्या सामंजस्य करारानुसार नंदुरबार व पुणे जिल्हयामध्ये रक्त, लस व औषधे ड्रोन द्वारे तातडीने पुरविण्याकरीता मे. झिपलाईन इंटरनॅशनल इन्कापॉरेशन यांना पुढीलप्रमाणे शासन मंजूरी देत आहे :
१. मे. झिपलाईन इंटरनॅशनल इन्का. आणि शासन (सार्वजनिक आरोग्य विभाग) यांनी सामंजस्य करारामध्ये नमूद करण्यात आलेल्या अटी व शर्ती प्रमाणे कार्यवाही करण्यात यावी.
# Page 2
शासन निर्णय क्रमांकः संकीर्ण-२०१९/प्र.क्र.२९६/आरोग्य ३अ
२. सदर सामंजस्य करारातील अटी व शर्तीच्या अधीन राहून, मे. झिपलाईन इंटरनॅशनल
इन्का या संस्थेस योग्य ते सहकार्य, पुणे व नंदुरबार जिल्हयातील क्षेत्रीय कार्यालयांनी/संबंधीत रुग्णालयांनी करावे.
३. सदर मंजूरी दोन वर्षासाठी व प्रायोगिक तत्वावर असेल, या कालावधीत शासनातर्फे कोणताही निधी मे. झिपलाईन इंटरनॅशनल इन्का. यांना अदा केला जाणार नाही.
४. सेवा कराराच्या दोन वर्षांच्या मुदतीच्या शेवटी शासनास, मे. झिपलाईन इंटरनॅशनल इन्का.
द्वारे प्रकल्प सुरु ठेवण्याचा किंवा बंद करण्याचा पूर्ण अधिकार असेल. दोन वर्षाच्या कालावधीनंतर शासनाने हा प्रकल्प बंद करण्याचा निर्णय घेतल्यास, शासनावर अर्थिक किंवा अन्य कोणतीही जबाबदारी असणार नाही.
५. दोन वर्षांच्या सेवा करारानंतर, शासनाने पथदर्शी प्रकल्प सुरु ठेवण्याचा निर्णय घेतल्यास,
याबाबत त्यावेळी प्रचलित असणाऱ्या खरेदी धोरणानुसार शासनाकडून कार्यवाही करण्यात येईल. आणि मे.झिपलाईन इंटरनॅशनल इन्कापॉरेशन यांना याबाबतचा निर्णय बंधनकारक असेल.
# Page 3