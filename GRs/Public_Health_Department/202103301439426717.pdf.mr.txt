# Page 1
उपजिल्हा रुग्णालय साकोली व तुमसर जि.
भंडारा येथे कंत्राटी वस्त्रधुलाई सेवेचे प्रलंबित देयक अदा करण्यास परवानगी देणेबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांक: संकीर्ण २०१९/प्र.क्र.३०७/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : ३० मार्च, २०२१.
वाचा : १) सह संचालक, आरोग्य सेवा रुग्णालय (राज्यस्तर), मुंबई यांचे पत्र क्रमांक ससंआसे/राज्यस्तर/कक्ष-३/टे-९/उजिरुतुसा/वधुसेसेप्रदे/मंजुरी/१३८७९-८/१९ दि.३०.११.२०१९
प्रस्तावना : उपजिल्हा रुग्णालय, साकोली व तुमसर जि. भंडारा येथे कंत्राटी वस्त्रधुलाई सेवेचे माहे जुन, २०१८ ते माहे मार्च २०१९ या कालावधीतील प्रलंबित देयके अदा करण्याची बाब शासनाच्या विचाराधीन आहे. या संदर्भात पुढीलप्रमाणे निर्णय घेण्यात येत आहे.
शासन निर्णय : उपजिल्हा रुग्णालय, साकोली जि. भंडारा येथे मे. पार्वता बहुउद्देशिय सुशिक्षित बेरोजगार सेवा संस्था, तुमसर जि. भंडारा यांच्यामार्फत व उपजिल्हा रुग्णालय, तुमसर जि. भंडारा येथे मे. राजर्षी शाहू महाराज बहुउद्देशिय सुशिक्षित बेरोजगार सेवा सहकारी संस्था, बेला जि. भंडारा यांच्यामार्फत माहे. जुन, २०१८ ते मार्च, २०१९ या कालावधीतील पुरविण्यात आलेल्या कंत्राटी वस्त्रधुलाई सेवेचे एकूण रु. ४,८१,३०४/-चे प्रलंबित देयके अदा करण्यास मंजुरी देण्यात येत आहे.
१) यापूर्वी देण्यात आलेल्या कार्यरंभ आदेशातील व करारातील अटी व शर्तीचे काटेकोरपणे पालन करण्याची जबाबदार संबंधित अधिकाऱ्याची राहील.
२) सदर प्रलंबित देयके अदा करतांना वित्त विभागाने वेळोवेळी निर्गमित केलेल्या सूचना / शासन निर्णय/परिपत्रके/नियम यांचे काटेकोरपणे पालन करण्याची जबाबदारी संबंधित अधिकाऱ्याची राहील.
३) सदर देयके योग्य असल्याची तसेच प्रलंबित देयके दुबार अदा करण्यात आले नसल्याची खातरजमा करुनच अदायगी करण्यात यावी. याबाबतची जबाबदारी क्षेत्रिय कार्यालयाची राहील.
# Page 2
शासन निर्णय क्रमांक: संकीर्ण २०१९/प्र.क्र.३०७/आरोग्य ३
४) सदर प्रस्तावारवरील खर्च मागणी क्रमांक आर - १, २२१० वैद्यकीय सेवा व सार्वजनिक आरोग्य २२१० ०१४६ (१३-कार्यालयीन खर्च) यामधून भागविण्यात यावा.
५. १ वर्षापेक्षा जास्त कालावधीतील प्रलंबित देयके असल्याने शासन निर्णय क्रमांक विअप्र २०१३/प्र.क्र. ३०/२०१३ विनियम, भाग-२ दि. १५ एप्रिल, २०१५ चे परिशिष्ट वित्तीय अधिकार नियम पुस्तिका, १९७८ भाग – पहिला, उपविभाग - एक मधील अनुक्रमांक ६, नियम क्र. ४० अन्वये प्रशासकीय विभागास प्रदान करण्यात आलेल्या प्राधिकारानुसार व त्यात नमुद अटीची पुर्तता करण्याच्या अटीच्या अधिन राहून मंजुरी देण्यात येत आहे.