# Page 1
नव्याने स्थापित ग्रामीण रुग्णालय, कोंढाळी ता.काटोल करीता कार्यालय प्रमुख तसेच आहरण व संवितरण अधिकारी घोषित करणेबाबत
महाराष्ट्र शासन
सार्वजनिक आरोग्य विभाग
शासन निर्णय क्रमांकः संकीर्ण-२०२०/प्र.क्र. ०७/ आरोग्य-३
१० वा मजला, ए विंग,गोकुळदास तेजपाल रूग्णालय संकुल इमारत,
लोकमान्य टिळक मार्ग, मुंबई - ४००००१
तारीख: १४ फेब्रुवारी, २०२०
वाचा - १) सार्वजनिक आरोग्य विभाग, शासन निर्णय क्रमांकः पदनि-२०१८/प्र.क्र.१८५/आ-४, दिनांक. ०६.०६.२०१९ २) उपसंचालनालक, आरोग्य सेवा, नागपूर मंडळ, नागपूर यांचे जा.क्रं. उसंआसे /आ.सं./घोषीत/१९२०४-०७/१९, दि.२३.०८.२०१९ चे पत्र
प्रस्तावना ग्रामीण रुग्णालय, कोंढाळी ता. काटोल या रुग्णालयाकरीता उपरोक्त दि. ०६.०६.२०१९ रोजीच्या शासन निर्णयान्वये पदनिर्मिती करण्यात आलेली आहे. संदर्भ क्र. २ नुसार प्राप्त प्रस्तावाच्या अनुषंगाने सदर रूग्णालयाकरीता कार्यालय प्रमुख व आहरण व संवितरण अधिकारी घोषित करण्याची बाब शासनाच्या विचाराधीन होती. याबाबत शासन पुढीलप्रमाणे निर्णय घेत आहे.
शासन निर्णय ग्रामीण रुग्णालय, कोंढाळी ता.काटोल या रुग्णालयाकरीता “वैद्यकीय अधिक्षक वर्ग-१ (गट अ)” या मंजूर पदास कार्यालय प्रमुख तसेच आहरण व संवितरण अधिकारी म्हणून या शासन निर्णयान्वये घोषित करण्यात येत आहे.
सदर शासन निर्णय १७ एप्रिल, २०१५ च्या शासन निर्णयान्वये प्रसिद्ध वित्तीय अधिकार नियम पुस्तिका नियम क्र. २ नुसार प्रशासनिक विभागाला प्रदान करण्यात आलेल्या अधिकारानुसार तसेच वित्त विभागाच्या अनौ.संदर्भ क्र.२९/२०२० / कोषा प्रशा-५, दि. ३०/०१/२०२० अन्वये देण्यात आलेल्या सहमतीनुसार निर्गमित करण्यात येत आहे.
# Page 2
शासन निर्णय क्रमांकः संकीर्ण- २०२०/प्र.क्र. ०७/ आरोग्य-३