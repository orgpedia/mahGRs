# Page 1
राष्ट्रीय आयुष अभियानांतर्गत सामाजिक विशेष घटकाकरीता मागील प्रलंबित केंद्र व राज्य हिश्श्याचा निधी सन २०२२-२३ च्या अर्थसंकल्पीय तरतुदीतून वितरित करणेबाबत.
“लेखाशिर्ष - (२२१० जी५८३)..".
महाराष्ट्र शासन
सार्वजनिक आरोग्य विभाग
शासन शुध्दीपत्रक क्रमांक: बियुडी - १३२१/प्र.क्र.१६/२१/आरोग्य-७ १० वा मजला, गोकुळदास तेजपाल रूग्णालय संकूल इमारत
नवीन मंत्रालय, मुंबई ४०० ००१.
दिनांक : १५ जुलै, २०२२
वाचा : शासन निर्णय, सार्वजनिक आरोग्य विभाग, क्रमांक : बियुडी - १३२१/प्र.क्र. १६/आरोग्य-७, दिनांक : २४ जून, २०२२.
शासन शुध्दीपत्रक : उपरोक्त संदर्भाधीन शासन निर्णयातील परिच्छेद क्र.३ खालील अटी व व शर्तीमधील अनुक्रमांक ७
नंतर अनुक्रमांक ८ पुढीलप्रमाणे वाचण्यात यावा.
“वित्त विभागाच्या दिनांक ०४ एप्रिल, २०२२ च्या शासन परिपत्रका सोबत जोडलेल्या
परिशिष्टातील अनु.क्र.९ मधील मुद्दा क्र. १ ते १० मधील अटी व शर्तींची पूर्तता केली असल्याचे
कार्यक्रम प्रमुख / संचालक (वित्त व लेखा), राष्ट्रीय आयुष अभियान, मुंबई यांनी शासनास कळविले
असून त्याबाबतचे प्रमाणपत्र सादर केले आहे. त्यामुळे सदरहू प्रकरणी वित्त विभागाच्या दिनांक ०४
एप्रिल, २०२२ च्या शासन परिपत्रकाच्या परिशिष्ठातील मुद्दा क्र. १ ते १० मधील अटींची पूर्तता
झाली असल्याचे प्रमाणित करण्यात आले आहे. यापुर्वी वितरीत केलेल्या निधीच्या अनुषंगाने राज्य
आयुष सोसायटीच्या लेखापरिक्षणामध्ये कोणतेही गंभीर आक्षेप घेतलेले नाहीत. सदर प्रस्तावावरील
वितरीत करण्यात येणारा निधी पुरवठादाराच्या खात्यात थेट जमा होणार आहे. सदर प्रस्तावात
वस्तू खरेदी प्रस्ताव तसेच, भांडवली वस्तू खरेदीचा समावेश नाही. सदर कार्यक्रमांच्या संबंधित
लेखाशिर्षाखाली एक वर्ष जूने संक्षिप्त देयक प्रलंबित नाही. शासनाच्या धोरणानुसार सदर
प्रस्तावावरील निधी राज्य आयुष सोसायटीच्या स्वतंत्र बॅक खात्यात जमा करुन खर्च करण्यात येत
असल्याचे त्याचप्रमाणे वित्त विभागाच्या दिनांक ०४ एप्रिल, २०२२ च्या शासन निर्णयातील संबंधित
# Page 2
शासन शुध्दीपत्रक क्रमांकः बियुडी-१३२१/प्र.क्र.१६/२१/आरोग्य-७
असलेल्या सर्व तरतुदीचे /अटी व शर्तींचे पालन करुन त्यासंदर्भात आवश्यक ते प्रमाणपत्र सादर
करणे अथवा आवश्यक त्या बाबी स्वतंत्रपणे प्रमाणित करणे राज्य आयुष सोसायटीस अथवा सदरहू
निधी ज्या यंत्रणेमार्फत खर्च करण्यात येणार त्या कार्यक्रम प्रमुखास बंधनकारक राहील.”
०२. तसेच सदर संदर्भाधीन शासन निर्णयातील परिच्छेद क्र.४ नंतर परिच्छेद क्र.५ पुढीलप्रमाणे
वाचण्यात यावा.
“सदर शासन निर्णय, वित्त विभागाच्या अनौपचारीक संदर्भ क्रमांक.५६४/व्यय-१४, दिनांक
२६.०५.२०२२ व सामाजिक न्याय व विशेष सहाय्य विभागाचा अनौपचारिक संदर्भ क्रमांक
७३५/SJSA, दिनांक ०८.०६.२०२२ अन्वये प्राप्त झालेल्या सहमतीने निर्गमित करण्यात येत आहे."