# Page 1
बुलढाणा जिल्हयातील प्राथमिक आरोग्य केंद्र व उपकेंद्र इतर ठिकाणी स्थलांतरीत करणेबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः संकीर्ण २०२३/प्र.क्र.२१८/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : ०७ नोव्हेंबर, २०२३.
वाचा : १) सार्वजनिक आरोग्य विभाग शासन निर्णय उपके-२०११/प्र.क्र.२२६/११/आरोग्य-४ दि.२५ मे, २०१२
२) सहसंचालक आरोग्य सेवा (प्राआकें/उपकेंद्र/दवाखाने) मुंबई यांचे पत्र क्र. संआसे/कक्ष ७अ/टे-८/आडोळ बु/उपकेंद्र/स्थलांतर/पळशी घाट / बुलढाणा/ ५४९४-९४/ २०२३ दि.३१.०७.२०२३
प्रस्तावना : राज्यातील सार्वजनिक आरोग्य विभागांतर्गत मंजूर उपकेंद्रे अपरिहार्य कारणामुळे इतरत्र स्थलांरीत करण्याबाबत उपरोक्त संदर्भ क्र.१ च्या शासन निर्णयान्वये निर्णय घेण्यात आलेला आहे. त्या अनुषंगाने बुलढाणा जिल्हयातील उपकेंद्र आडोळ हे जिगाव प्रकल्पामध्ये गेल्याने व प्राथमिक आरोग्य केंद्र साखरखेर्डा ता. सिंदखेडराजा येथे ग्रामीण रुग्णालय मंजूर झाल्याने त्या ठिकाणचे उपकेंद्रे व प्राथमिक आरोग्य केंद्र इतरत्र स्थालांतर करण्याबाबत आयुक्त आरोग्य, सेवा, मुंबई यांनी प्रस्तावित केले आहे. त्याअनुषंगाने सदर उपकेंद्र व प्राथमिक आरोग्य केंद्र स्थलांतरीत करण्याची बाब शासनाच्या विचाराधीन होती. त्यानुसार खालील प्रमाणे निर्णय घेण्यात आला आहे.
शासन निर्णय : २. बुलढाणा जिल्हयातील उपकेंद्र आडोळ बु. ता. जळगाव जामोद हे जिगाव प्रकल्पामध्ये गेल्याने व प्राथमिक आरोग्य केंद्र साखरखेर्डा ता. सिंदखेडराजा येथे ग्रामीण रुग्णालय मंजूर झाल्याने त्याठिकाणी उपकेंद्र व प्राथमिक आरोग्य केंद्र खालील प्रमाणे स्थलांतरीत करण्यास त्याखालील अटी व शर्तीच्या अधिन राहून मान्यता देण्यात येत आहे:
---------------------------------------------------------------------------------------------
| अ.क्र. | आरोग्य संस्थेचे नाव | स्थलांतर करावयाचे ठिकाण |
| १. | उपकेंद्र आडोळ बु. ता. जळगाव जामोद जि. बुलढाणा | मौजे पाळशी घाट ता. जळगाव जामोद जि. बुलढाणा |
---------------------------------------------------------------------------------------------
# Page 2
शासन निर्णय क्रमांक: संकीर्ण २०२३/प्र.क्र.२१८/आरोग्य ३
----------------------------------------------------------------------------------------------------
| अ.क्र. | आरोग्य संस्थेचे नाव | स्थलांतर करावयाचे ठिकाण |
| २. | प्रा.आ.केंद्र साखरखेर्डा ता. सिंदखेडराजा जि. बुलढाणा | मौजे शेदुर्जना ता. सिंदखेडराजा जि. बुलढाणा |
----------------------------------------------------------------------------------------------------
अटी व शर्ती : : १) स्थलांतरीत ठिकाणी उपकेंद्र व प्राथमिक आरोग्य केंद्र कार्यान्वित होवू शकेल याकरीता संबंधित ग्रामपंचायतीने मोफत जागा उपलब्ध करुन देणे आनिवार्य असेल.
२) स्थलांतरीत ठिकाणी उपकेंद्र व प्राथमिक आरोग्य केंद्र कार्यान्वित होवू शकेल अशी इमारतीची तात्पुरती व्यवस्था व कर्मचारी निवासाची व्यवस्था असणे आवश्यक राहील.
ज्यायोगे या जागेत स्त्री रुग्ण तपासणीसाठी स्वतंत्र व्यवस्था, प्रसूतीसाठी व्यवस्था, कर्मचारी बसण्याची व्यवस्था असणे आवश्यक आहे.
३) उपकेंद्र व प्राथमिक आरोग्य केंद्र तात्पुरत्या स्वरुपात सुरु होई पर्यंत सदर उपकेंद्रातील व प्राथमिक आरोग्य केंद्रातील कर्मचारी यांच्या सेवा इतर उपकेंद्रासाठी प्राथमिक आरोग्य केंद्रांसाठी उपलब्ध करुन घ्याव्यात.
४) २४ तास पाणी व लाईटची व्यवस्था, स्वच्छता गृहाची व्यवस्था इत्यादी सुविधा उपलब्ध असणे आवश्यक आहे.
५) सदर उपकेंद्राच्या बांधकामासाठी जिल्हा नियोजन व विकास मंडळाने त्यांच्या जिल्हा योजनेतून तरतूद उपलब्ध करुन घेणे आवश्यक आहे.
६) मौजे साखरखेर्डा जि. सिंदखेडराजा जि. बुलढाणा येथील ग्रामीण रुग्णालय कार्यान्वित झाल्यानंतर तेथील प्राथमिक आरोग्य केंद्र मौजे शेदुर्जना ता. साखरखेर्डा जि. बुलढाणा येथे स्थलांतरीत करण्यात यावे.
# Page 3