# Page 1
राष्ट्रीय असंसर्गजन्य रोग नियंत्रण कार्यक्रमांतर्गत सन २०१७-१८ करीता नाशिक जिल्हा रुग्णालयामध्ये स्थापन करावयाच्या COPD कक्षामध्ये उपकरणे व साहित्य सामुग्रीच्या खरेदीस प्रशासकीय मान्यता मिळण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-०३१८/प्र.क्र.९१/आ -७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४००००१.
दिनांक : २१ मार्च, २०१८.
वाचा : सह संचालक (असंसर्गजन्य रोग), आरोग्य सेवा, मुंबई यांचे पत्र क्र.संआसे / NCD/
न.क्र.३२२/COPD प्रशासकीय मान्यता/२०१८, दिनांक ५ फेब्रुवारी, २०१८.
प्रस्तावना : केंद्र शासनामार्फत राष्ट्रीय असंसर्गजन्यरोग नियंत्रण कार्यक्रमांतर्गत सन २०१७-१८
पीआयपी अंतर्गत जिल्हा रुग्णालय, नाशिक येथे Chronic Kidney Disease (CKD) and Chronic
Obstructive Pulmonary Disease (COPD) कक्षामध्ये आवश्यक असलेल्या उपकरणे व औषधे
सासामुग्रीच्या खरेदीस प्रशासकीय मान्यता देण्याची बाब शासनाच्या विचाराधीन होती.
शासन निर्णय :
सह संचालक (असंसर्गजन्य रोग), आरोग्य सेवा, मुंबई यांच्या संदर्भीय दिनांक ५ फेब्रुवारी,
२०१८ च्या पत्राच्या अनुषंगाने केंद्र शासनामार्फत राष्ट्रीय असंसर्गजन्यरोग नियंत्रण कार्यक्रमांतर्गत
सन २०१७-१८ PIP ला मान्यता प्राप्त झालेली आहे. त्यानुषंगाने जिल्हा रुग्णालय, नाशिक येथे
Chronic Kidney Disease (CKD) and Chronic Obstructive Pulmonary Disease (COPD)
कक्षामध्ये आवश्यक असलेल्या उपकरणे व औषधे सामुग्रीच्या खरेदीस अनुक्रमे रु. १४.९२ लक्ष व रु.
२४.२१ लक्ष इतक्या निधीच्या निविदा प्रक्रियेस प्रशासकीय मान्यता देण्यात आहे.
# Page 2
शासन निर्णय क्रमांकः प्रशामा-०३१८/प्र.क्र.९१/आ-७
२. सदर बाबतचा तपशील पुढीलप्रमाणे आहे :
अ) आवश्यक असणाऱ्या उपकरणांचा तपशील :
--------------------------------------------------------------------------------------------------------------------------------------
| Sr. No. | Equipment | Demand received from Nashik District | Actual Supply to be given | Unit Cost (in INR) | Total Budget required (in lakhs) |
| 1 | Portable Spirometer | 2 | 2 | 50000 | 1.00 |
| 2 | Pulmonary Function Test Machine | 2 | 1 | 200000 | 2.00 |
| 3 | Pulmonary oximeter cum capnograph | 2 | 1 | 150000 | 1.50 |
| 4 | Finger Pulse Oximeter | 12 | 12 | 2000 | 0.24 |
| 5 | Invasive / Non Invasive Ventilator | 2 | 1 | 1000000 | 10 |
| 6 | Nebuliser | 12 | 12 | 1500 | 0.18 |
| TOTAL | 14.92 |
--------------------------------------------------------------------------------------------------------------------------------------
ब) आवश्यक असणाऱ्या औषधांचा तपशील खालीलप्रमाणे :
------------------------------------------------------------------------------------------------------------------
| Sr. No. | Name of Medicine/ Material | Received Demand From Nashik | Approximate unit cost | Approximate Budget Required |
| 1 | Etophylin + Theophyillin SR Tab 231 mg + 69 mg | 272200 | 0.40 | 108880 |
| 2 | Ipratropium Respiratiory Solution 250mg 15 ml | 400 | 10.00 | 4000 |
| 3 | Levo Salbutamol Respiratiory Solution 0.0625 mg/ml |  10 ml | 1956 | 3.37 | 6591.72 |
| 4 | Levo SAlbutamol Syrup 1mg / 5ml 100 ml | 4500 | 10.00 | 45000 |
| 5 | Salbutamol Rotacps Powder Puff 200 mcg | 755 | 175.00 | 132125 |
| 6 | Salubtamol Syrup 2 mg/ 5ml 100ml | 17800 | 6.10 | 108580 |
| 7 | Salubtamol Tab 4 mg | 160000 | 0.11 | 17600 |
| 8 | Dexamethasone inj 4 mg 2 ml | 75700 | 3.46 | 261922 |
| 9 | Hydrocortisone Sodium Succinate inj 100 mg Vial | 21785 | 11.24 | 244863.4 |
| 10 | Methyl Predinsolone inj 125mg/2ml | 0 | 19.70 | 0 |
| 11 | Methyl Predinsolone inj 40 mg/ml_1_ml | 0 | 38.76 | 0 |
| 12  |  | Methyl Predinsolone inj 500 mg | 2500 | 450.00 | 1125000 |
| 13  |  | Methyl Predinsolone Tab 4 mg | 16000 | 0.99 | 15840 |
| 14 | Prednisolone Tab 10 mg | 60300 | 1.49 | 89847 |
| 15 | Prednisolone Tab 20 mg | 55800 | 2.73 | 152334 |
| 16 | Prednisolone Tab 5 mg | 88300 | 1.23 | 108609 |
|  | Total |  |  | 2421192 |
------------------------------------------------------------------------------------------------------------------
३. सदरची प्रशासकीय मान्यता पुढील अटींच्या अधीन राहून देण्यात येत आहे :
१) सदर औषधी व साहित्य सामुग्रीची आवश्यकता / मागणी याची शहानिशा / खातरजमा
करण्यात यावी. त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२) सदरहू औषधी व साहित्य सामुग्रीचे विनिर्देश गरजेनुसार व अद्ययावत असल्याची खातरजमा
करण्यात यावी. खरेदी करावयाच्या बाबींचे तांत्रिक विनिर्देश (Technical specification)
पृष्ठ ४ पैकी २
# Page 3
शासन निर्णय क्रमांकः प्रशामा-०३१८/प्र.क्र.९१/आ-७
संबंधित तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत.
तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी.
त्यानंतरच याबाबींची खरेदी करण्यात यावी.
३) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग-४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठापूर्व / पुरवठानंतर नमुना तपासणी (pre/ Post dispatch random sample inspection) करुन उचित व योग्य विनिर्देश (specification) असलेल्या वस्तुंचीच खरेदी करण्यात येईल, याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच, पुरवठा साखळी व्यवस्थापन (Supply chain management) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) सदरहू खरेदीसाठी होणारा खर्च FMR Code B. १६.१.९ व B.२२.७ या घटकांतर्गत उपलब्ध असलेल्या अनुदानातून भागविण्यात यावा.
८) तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
९) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०)शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग पहिला उपविभाग-दोन मधील अ.क्र.४ नियम क्र.७ समोरील स्तंभ क्र.६ येथील अटींची पूर्तता करण्यात यावी.
११) खरेदी प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत.
पृष्ठ ४ पैकी ३
# Page 4
शासन निर्णय क्रमांकः प्रशामा-०३१८/प्र.क्र.९१/आ-७
४. उपरोक्त अनुक्रमांक १ ते ११ येथे नमूद अटींची पूर्तता करण्याची व खरेदी नियमानुसार व आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त, आरोग्य सेवा व अभियान संचालक, राष्ट्रीय आरोग्य अभियान, संचालक, आरोग्य सेवा संचालनालय व कार्यक्रम प्रमुख यांची राहील.
५. शासन निर्णय, वित्त विभाग, क्र. विअप्र-२०१३/प्र.क्र.३०/१३/विनियम, भाग-२, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग- पहिला उपविभाग-दोन मधील अनु क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत घेण्यास मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत त्यानुसार सदर शासन निर्णय निर्गमित करण्यात येत आहे.