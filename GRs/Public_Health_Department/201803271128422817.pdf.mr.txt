# Page 1
राष्ट्रीय आरोग्य अभियानांतर्गत कार्यान्वीत असलेल्या Health Advice Call Center (टोल फ्रि क्र.१०४) ला सन २०१७-१८ मध्ये प्रशासकीय मान्यता मिळण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०१७/प्र.क्र.६०५/आ-७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४००००१.
दिनांक : २८ मार्च, २०१८.
वाचा : आयुक्त (आरोग्य सेवा) तथा अभियान संचालक, राष्ट्रीय आरोग्य अभियान यांचे पत्र क्र.राआसो/पीपीपी/HACCप्रशासकीय मान्यता/७४६०४/१७, दिनांक १३ ऑक्टोबर, २०१७.
प्रस्तावना : Health Advice Call Center (टोल फ्रि क्र.१०४) राज्यात सन २०११ पासून कार्यान्वीत
करण्यात आलेले आहेत. या प्रकल्पासाठी केंद्र शासनाने अनावर्ती अनुदान १०० टक्के मान्य केलेले
असून आवर्ती (Recurring) अनुदान हे केंद्र शासन (६० टक्के) व राज्य शासन (४० टक्के) यांनी
मिळून करावयाचे असून केंद्र शासनाच्या मंजूरीनुसार राज्य शासनाकडे दरवर्षी आवर्ती खर्चाचा
प्रस्ताव पाठविण्यात येतो. केंद्र शासनाकडून आवर्ती अनुदान उपलब्ध न झाल्यास पूर्णपणे आवर्ती
खर्च राज्य शासनास करावयाचा आहे.
सद्यस्थितीत हा प्रकल्प जाहिर निविदेद्वारे Turn-key Basis वर Piramal Swasthya
Management and Research Institute (PSMRI), हैद्राबाद या संस्थेमार्फत राबविण्यात येत
आहे. सदरील Health Advice Call Center (Toll Free १०४) ही सेवा दिनांक २८/०१/२०१२
पासून कार्यान्वित असून सद्यस्थितीत २२ आसन क्षमता (१० आसने आरोग्य सल्ला देण्याकरिता, ६
आसने Grevance करिता, २ आसने Blood on Call, २ आसने Mental Health आणि २ आसने
# Page 2
शासन निर्णय क्रमांकः प्रशामा-२०१७/प्र.क्र.६०५/आ -७
RKSK करिता) अशाप्रकारे कार्यरत करावयाचे आहेत. याद्वारे राज्यातील संपूर्ण आरोग्य सेवा
पुरवठादार यांना २४ x ७ आरोग्य सल्ला तसेच सार्वजनिक आरोग्य विभागामार्फत राबविण्यात
येणाऱ्या विविध कार्यक्रमांची माहिती पुरविण्यात येते. त्याचप्रमाणे आरोग्य सेवेबाबत रुग्णाच्या आणि
आरोग्य सेवा पुरवठादारांच्या तक्रारींची नोंद करणे, रुग्णांना रक्ताचा पुरवठा वेळेवर व्हावा
याकरिता जीवन अमृत (Blood on Call) या सेवेची अंमलबजावणी करणे त्याचप्रमाणे मानसिक
आरोग्य आणि RKSK या सेवाकरिता समुपदेशन पुरविण्यात येत आहे. सदर Health Advice Call
Center (टोल फ्रि क्र.१०४) ला सन २०१७-१८ मध्ये प्रशासकीय मान्यता देण्याबाबतचा प्रस्ताव
विचाराधीन होता. त्याबाबत खालीलप्रमाणे निर्णय घेण्यात येत आहे.
शासन निर्णय : राष्ट्रीय आरोग्य अभियानांतर्गत कार्यान्वीत असलेल्या Health Advice Call Center (टोल
फ्रि क्र.१०४) साठी सन २०१७-१८ या आर्थिक वर्षामध्ये रु.२५७.३० लक्ष (रुपये दोन कोटी सत्तावन्न
लक्ष तीस हजार फक्त) इतका निधी खर्च करण्यास प्रशासकीय मान्यता देण्यास हरकत नसावी.
२. प्रस्तुत Health Advice Call Center (टोल फ्रि क्र.१०४) साठी सन २०१७-१८ या आर्थिक
वर्षामध्ये काही खरेदी करावयाची झाल्यास सदर खरेदी खालील अटींच्या अधीन राहून करण्यात
यावी.
१) सदर औषधी व साहित्य सामुग्रीची आवश्यकता / मागणी याची शहानिशा / खातरजमा करण्यात यावी. त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२) सदरहू औषधी व साहित्य सामुग्रीचे विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी.
त्यानंतरच याबाबींची खरेदी करण्यात यावी.
३) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग-४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी
पृष्ठ ४ पैकी २
# Page 3
शासन निर्णय क्रमांकः प्रशामा-२०१७/प्र.क्र.६०५/आ -७
करावयाच्या खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठापूर्व / पुरवठानंतर नमुना तपासणी (pre / Post dispatch random sample inspection) करुन उचित व योग्य विनिर्देश (specification) असलेल्या वस्तुंचीच खरेदी करण्यात येईल, याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण ( storage & distribution) करणे तसेच, पुरवठा साखळी व्यवस्थापन (Supply chain management) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) सदरहू खरेदीसाठी होणारा खर्च FMR Code B.१४.६ या लेखाशिर्षाअंतर्गत सन २०१७-१८ या आर्थिक वर्षात उपलब्ध असलेल्या अनुदानातून भागविण्यात यावा.
८) तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
९) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०) शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग- पहिला उपविभाग-दोन मधील अ.क्र.४ नियम क्र.७ समोरील स्तंभ क्र.६ येथील अटींची पूर्तता करण्यात यावी.
११) खरेदी प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत.
३. उपरोक्त अनुक्रमांक १ ते ११ येथे नमूद अटींची पूर्तता करण्याची तसेच यासंदर्भात काही
खरेदी करावयाची झाल्यास ती नियमानुसार व आवश्यकते प्रमाणे आहे हे सुनिश्चित करण्याची संपूर्ण
जबाबदारी आयुक्त, आरोग्य सेवा व अभियान संचालक, मुंबई व राष्ट्रीय आरोग्य अभियान,
संचालक, आरोग्य सेवा संचालनालय, मुंबई व कार्यक्रम प्रमुख यांची राहील.
पृष्ठ ४ पैकी ३
# Page 4
शासन निर्णय क्रमांकः प्रशामा-२०१७/प्र.क्र.६०५/आ -७
४. शासन निर्णय, वित्त विभाग, क्र.विअप्र-२०१३/प्र.क्र.३०/१३/विनियम, भाग-२, दिनांक १७
एप्रिल, २०१५ मधील वित्तीय अधिकार नियम पुस्तिका १९७८ भाग- पहिला उपविभाग-दोन मधील
अनु क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत
घेण्यास मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत
त्यानुसार सदर शासन निर्णय निर्गमित करण्यात येत आहे.