# Page 1
सन २०२४-२५ या आर्थिक वर्षात औषधी,
साहित्य,साधन सामुग्री खरेदीसाठी जिल्हा
स्तरावर विविध स्त्रोताद्वारे उपलब्ध असलेल्या
अनुदानातुन १०० टक्के खरेदी ही स्थानिक
स्तरावरुन करण्यास मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः खरेदी-२०१८/प्र.क्र.९४/आरोग्य-८
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : १६ ऑगस्ट , २०२४.
वाचा :-
१)शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग-
४, दिनांक ०१ डिसेंबर, २०१६
२)महाराष्ट्र वैदयकीय वस्तू खरेदी प्राधिकरण अधिनियम २०२३, दिनांक.१७.०३.२०२३
३)महाराष्ट्र वैदयकीय वस्तू खरेदी प्राधिकरण , अधिसुचना दि.१०.०५.२०२३
४)सहसंचालक, (खरेदी कक्ष) आरोग्य सेवा आयुक्तालय, मुंबई यांचे पत्र क्र.
जा.क्र.४९१५/आसेआ/खरेदी कक्ष(१२)/टे-४/जिल्हास्तरीय निधीच्या १०० टक्के रकमेचा
विनियोग स्थानिक पातळीवर करण्यास मान्यतेबाबत/२०२४, दि.०२.०८.२०२४.
५)सहसंचालक, (खरेदी कक्ष) आरोग्य सेवा आयुक्तालय, मुंबई यांचे पत्र क्र.
जा.क्र.४९२५/आसेआ/खरेदी कक्ष(१२)/टे-४/जिल्हास्तरीय निधीच्या १०० टक्के रकमेचा
विनियोग स्थानिक पातळीवर करण्यास मान्यतेबाबत/२०२४, दि.०५.०८.२०२४
प्रस्तावना:-
सार्वजनिक आरोग्य विभागाच्या नियंत्रणाखालील औषध, यंत्रसामुग्री व तदृअनुषंगिक बाबी यांच्या
खरेदीसाठी शासन अधिसूचना दि. १०.०५.२०२३ नुसार महाराष्ट्र वैद्यकीय वस्तू खरेदी प्राधिकरण अंमलात
आलेले आहे. त्यानुसार सदर खरेदी आता उक्त प्राधिकरणामार्फत करणे आवश्यक आहे. मात्र
प्राधिकरणाकडून निविदा प्रक्रिया करुन प्रत्यक्ष पुरवठा होण्यास विलंब होण्याची शक्यता असल्याने व
त्यादरम्यान राज्यातील आरोग्य संस्थामध्ये वाढलेली रुग्ण संख्या विचारात घेता, पुरेशा प्रमाणात औषधांच्या
तुटवडया संदर्भात तात्काळ उपायोजना करण्याच्या दृष्ट्टीने सन २०२४-२५ या अर्थसंकल्पीय वर्षात
सार्वजनिक आरोग्य विभागाच्या नियंत्रणाखाली असलेल्या आरोग्य संस्थांसाठी जिल्हा स्तरावर विविध
स्त्रोताद्वारे उपलब्ध असलेल्या निधीतुन १०० टक्के खरेदी ही स्थानिक स्तरावरुन करण्याचे आदेश निर्गमित
करण्याची बाब शासनाच्या विचाराधिन होती.
# Page 2
शासन निर्णय क्रमांकः खरेदी -२०१८/प्र.क्र.९४/आरोग्य-८
शासन निर्णय :-
२. सन २०२४-२५ या आर्थिक वर्षात सार्वजनिक आरोग्य विभागाच्या नियंत्रणाखाली असलेल्या
आरोग्य संस्थांसाठी औषधी, साहित्य व साधन सामुग्री खरेदीसाठी जिल्हास्तरावर विविध स्त्रोताद्वारे उपलब्ध
असलेल्या निधीतुन १०० टक्के खरेदी ही स्थानिक स्तरावरुन करण्यास खालील अटींच्या अधिन राहुन
मान्यता देण्यात येत आहे.
३. (१) उपरोक्त सर्व खरेदी करतांना, उद्योग ऊर्जा व कामगार विभागाच्या दिनांक ०१.१२.२०१६ रोजीच्या
शासन निर्णयान्वये विहित केलेल्या तरतूदींचे तसेच शासनाने वेळोवेळी निर्गमित केलेले शासन निर्णय,
आदेश व सूचना विचारात घेऊन सदर औषध खरेदी करण्यात यावी व ती विहित वित्तीय अधिकारांच्या
मर्यादेतच करण्यात यावी.
(२) तसेच जिल्हास्तरावर जिल्हा वार्षिक योजना(डीपी,जिल्हा खनिकर्म अनुदान , जिल्हा परिषद
सेस फंड, नाविण्यापूर्ण योजना,खासदार-आमदार निधी तसेच राज्यस्तरावरुन वितरीत केल्यानुसार
प्राप्त होणारे अनुदान/निधी,इत्यादी स्त्रोतांद्वारे उपलब्ध असलेल्या रक्कमेतून स्थानिक पातळीवर
होणाऱ्या खरेदीपैकी जिल्हास्तरावर औषधांचा साठा प्राप्त झाल्यानंतर त्याच्या समूह क्रमांकनिहाय
गुणवत्ता तपासणी करणे बंधनकारक राहील. यासाठी संबंधित जिल्याने NABLनामांकन असलेल्या
प्रयोगशाळेकडून गुणवत्ता तपासणी करणे अनिवार्य आहे.
(३) सदर खरेदीबाबतचे विनियोग प्रमाणपत्र वेळोवेळी शासनास सादर करण्याची जबाबदारी
आयुक्त, आरोग्य सेवा आयुक्तालय,मुंबई तसेच सहसंचालक, (खरेदी कक्ष) आरोग्य सेवा आयुक्तालय,
मुंबई यांची राहील.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3