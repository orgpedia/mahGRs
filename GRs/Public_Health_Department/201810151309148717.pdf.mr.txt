# Page 1
राष्ट्रीय असंसर्गजन्य रोग नियंत्रण कार्यक्रमांतर्गत राज्यातील सर्व जिल्हा रुग्णालयांमध्ये केमोथेरपी युनिट सुरु करण्यासाठी कॅन्सरविरोधी औषधे खरेदी करीता प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय शुध्दिपत्रक क्रमांकः प्रशामा-०७१८/प्र.क्र.३५१/आरोग्य - ७ १० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई ४००००१.
दिनांक : १५ ऑक्टोबर, २०१८.
वाचा :- १) संचालक, आरोग्य सेवा संचालनालय, मुंबई यांचे पत्र क्र.संआसे/ NCD/न.क्र.३४४/ प्रशासकीय मान्यता/२४९१-९२/१८, दिनांक २९ जून, २०१८.
२) समक्रमांकाचा शासन निर्णय, दिनांक ३१ ऑगस्ट, २०१८.
शासन निर्णय शुध्दिपत्रक :
राष्ट्रीय असंसर्गजन्य रोग नियंत्रण कार्यक्रमांतर्गत राज्यात कर्करोगावर मोफत औषध
उपचार करण्याकरीता राज्यातील सर्व जिल्हा रुग्णालयांमध्ये टप्प्या टप्प्याने केमोथेरपी युनिट
चालू करण्यात येणार आहे. यामध्ये पहिल्या टप्प्यात अमरावती, भंडारा, गडचिरोली, वर्धा,
सातारा, पुणे, नाशिक, जळगांव, अकोला व नागपूर या १० जिल्ह्यांमध्ये तातडीने केमोथेरपी युनिट
चालू करावयाचे आहे. त्यामुळे सदरहू जिल्ह्यांमध्ये तातडीने कॅन्सरविरोधी औषधांचा पुरवठा करणे
गरजेचे आहे. आरोग्य संचालनालयाने संदर्भीय पत्रान्वये कॅन्सर विरोधी औषधी खरेदी
करण्यासाठी विहित पध्दतीने निविदा प्रक्रिया राबवून खालील तक्त्यात नमूद केलेली औषधी खरेदी
करण्यासाठी रु.१०.०० कोटी (रुपये दहा कोटी फक्त) इतका निधी खर्च करण्यास संदर्भ क्र. २ च्या
शासन निर्णयान्वये प्रशासकीय मान्यता देण्यात आलेली आहे.
सदरहू शासन निर्णयातील परिच्छेद क्र. २ रद्द करण्यात येत असून सदरहू परिच्छेद पुढीलप्रमाणे वाचावा.
# Page 2
शासन निर्णय शुध्दीपत्रक क्रमांकः प्रशामा-०७१८/प्र.क्र. ३५१/आरोग्य –७
“कर्क रोगावरील औषधी खरेदीची प्रक्रिया विहित कार्यपध्दतीने पूर्ण होऊन लाभार्थ्यांपर्यंत
औषधांचा पुरवठा होण्यास काही कालावधी लागणार आहे. यास्तव, कॅन्सर विरोधी औषधे टाटा
मेमोरीयल हॉस्पिटल, मुंबई यांच्या दरकरारानुसार संबंधित पुरवठादारांकडून याबाबतची निविदा
प्रक्रिया पूर्ण होईपर्यंतच्या कालावधीसाठी किंवा तूर्त ६ महिन्याच्या कालावधीसाठी खरेदी करण्यात
यावीत.”