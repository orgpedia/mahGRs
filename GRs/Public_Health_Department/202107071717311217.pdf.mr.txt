# Page 1
शालेय मुलांमधील दृष्टीदोष निवारणासाठी त्यांना मोफत चष्मे पुरविण्याची योजना “आहरण व संवितरण अधिकारी” तसेच “नियंत्रक अधिकारी” घोषित करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: आरबीएसके-३७२०/प्र.क्र.३८/२०२०/आरोग्य-७ १० वा मजला, गोकुळदास तेजपाल रुग्णालय संकूल इमारत
नवीन मंत्रालय, मुंबई ४००००१.
दिनांक : २३ जुलै, २०२१
वाचा : १) शासन निर्णय, सार्वजनिक आरोग्य विभाग, क्र. आरबीएसके - ३७२०/प्र.क्र.३८/भाग-१/२०२०/ आरोग्य - ७, दिनांक ३० एप्रिल, २०२० २) शासन निर्णय, सार्वजनिक आरोग्य विभाग, क्र. आरबीएसके -३७२०/प्र.क्र.३८/२०२०/ आरोग्य–७, दिनांक ०६ जानेवारी, २०२१ ३) अतिरिक्त संचालक, आरोग्य सेवा, राज्य कुटुंब कल्याण कार्यालय, पुणे यांचे क्र.
राकुकका/आरबीएसके/कक्ष १५क/न.क्र.५८१ / अनु. / चष्मे वाटप/३४४४७-४९/२०२१, दिनांक ४ जून, २०२१ ४) अतिरिक्त संचालक, आरोग्य सेवा, राज्य कुटुंब कल्याण कार्यालय, पुणे यांचे क्र. राकुकका/ आरबीएसके/कक्ष १५क/न.क्र.५८१/अनु./चष्मे वाटप/४५९०१-०३/२०२१, दिनांक १५ जुलै, २०२१.
प्रस्तावना :
राज्यातील सर्व शासकीय व अनुदानित शाळांमधील ६ ते १८ वर्षे वयोगटातील मुलांमधील दृष्टीदोष निवारणासाठी त्या मुलांची नेत्र तपासणी करुन दृष्टीदोषाचे वेळीच निदान करुन त्यांना योग्य ते चष्मे मोफत उपलब्ध करुन दिल्यास त्यांच्या शालेय गतिविधींमध्ये कोणतीही बाधा येणार नाही. त्या दृष्टीने राज्यातील शासकीय व निमशासकीय ८१,५५६ शाळांमधील विद्यार्थ्यांची नेत्र तपासणी करुन शास्त्रीय पध्दतीने प्रमाणित केल्यानुसार त्यांना आवश्यकतेनुसार मोफत चष्मे पुरविण्याचा निर्णय उपरोक्त वाचा क्र. १ च्या शासन निर्णयान्वये घेण्यात आला असून सदर कार्यक्रम हा राज्य शासनाची नवीन योजना म्हणून राबविण्याचा निर्णय घेण्यात आला आहे.
तसेच उपरोक्त वाचा क्र. २ येथील शासन निर्णयान्वये या योजनेसाठी नवीन लेखाशिर्ष उघडण्यास मान्यता देण्यात आली आहे. आता सदर लेखाशिर्षासाठी आहरण व संवितरण अधिकारी तसेच नियंत्रक अधिकारी घोषित करण्याची बाब शासनाच्या विचाराधीन होती.
# Page 2
शासन निर्णय क्रमांकः आरबीएसके-३७२०/प्र.क्र.३८/२०२०/आरोग्य-७
शासन निर्णय :
राज्यातील सर्व शासकीय व अनुदानित शाळांमधील ६ ते १८ वर्षे वयोगटातील मुलांमधील दृष्टीदोष निवारणासाठी राष्ट्रीय बाल स्वास्थ कार्यक्रमांतर्गत मोफत चष्मे पुरविण्याची योजना राबविण्यासाठी मुख्य प्रशासकीय अधिकारी (कुटुंब कल्याण, माताबाल संगोपन व शालेय आरोग्य), पुणे यांना महाराष्ट्र कोषागार नियम, १९६८ मधील नियम १५६ नुसार “आहरण व संवितरण अधिकारी” म्हणून घोषित करण्यात येत आहे. तसेच अतिरिक्त संचालक, आरोग्य सेवा ( कुटुंब कल्याण, माताबाल संगोपन व शालेय आरोग्य), पुणे यांना “नियंत्रक अधिकारी” म्हणून घोषित करण्यात येत आहे.
२. सदर शासन निर्णय, वित्त विभागाच्या अनौपचारीक संदर्भ क्रमांक ११७/२१/कोप्र-५, दि.२२ जुन, २०२१ अन्वये प्राप्त झालेल्या सहमतीने निर्गमित करण्यात येत आहे.
# Page 3