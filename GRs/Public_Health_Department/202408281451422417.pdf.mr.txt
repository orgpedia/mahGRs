# Page 1
रुबी हॉल क्लिनिक, पुणे येथील अवैध किडनी
रॅकेटबाबत चौकशी करण्याकरीता मा.उच्च
न्यायलयाचे सेवानिवृत्त न्यायाधीश यांच्या
अध्यक्षतेखाली चौकशी समिती गठीत
करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः माअप्र-२०२३/प्र.क्र.१२७/आरोग्य-६
गो.ते.रुग्णालय संकुल इमारत,
१० वा मजला, नवीन मंत्रालय, मुबई-४०० ००१
तारीख: ०३ सप्टेंबर, २०२४
वाचा:-
१)सार्वजनिक आरोग्य विभाग, शासन निर्णय क्र.माअप्र-२०२३/प्र.क्र.१२७/आरोग्य-६, दिनांक
१८ जुलै, २०२३
२)सार्वजनिक आरोग्य विभाग, शासन निर्णय क्र.माअप्र-२०२३/प्र.क्र.१२७/आरोग्य-६, दिनांक
२५ ऑक्टोबर, २०२३
३)राज्य समुचित प्राधिकारी (माअप्र) तथा संचालक, आरोग्य सेवा आयुक्तालय, यांचे
क्र.आसेआ/माअप्र/कक्ष-२०/रुबि हॉल क्लिनिक/चौकशी/सादरकर्ता अधिकारी/नेमनुक/
२४, दिनांक ०२.०५.२०२४ चे पत्र
प्रस्तावना:-
महाराष्ट्र विधानसभा अर्थसंकल्पिय अधिवेशन २०२३ मध्ये विचारण्यात आलेल्या तारांकित प्रश्न
क्रमांक ६१६७५ च्या अनुषंगाने दिनांक १७.०३.२०२३ रोजी मा. मंत्री, सार्वजनिक आरोग्य व कुटुंब
कल्याण यांनी सदर प्रश्नाच्या अनुषंगाने झालेल्या चचेत रुबी हॉल क्लिनिक पुणे येथील अवैध किडनी
रॅकेटबाबत मा.उच्च न्यायालयाच्या सेवानिवृत्त न्यायाधिशांच्या अध्यक्षतेखाली शासकीय आणि
अशासकीय सदस्यांची चौकशी समिती नेमून तीन महिन्यात अहवाल सादर करण्यात येईल, असे
आश्वासन दिलेले आहे. त्यानुषंगाने संदर्भ क्र.१ येथिल शासन निर्णयान्वये समितीचे गठन करण्यात
आले होते. तदनंतर संदर्भ क्र. २ अन्वये समितीमध्ये सुधारणा करण्यात आली होती. परंतू सदर चौकशी
समितीचे अध्यक्ष श्री.चंद्रकांत भडंग (सेवानिवृत्त न्यायाधिश), मा. उच्च न्यायालय, मुंबई यांनी
इन्कमटॅक्स अॅपिलेट रीब्युनल अध्यक्ष पदाचा कार्यभार स्विकारल्यामुळे पुढे चौकशी चालू ठेवणे शक्य
नसल्याचे कळविल्यामुळे संदर्भ क्र. १ व २ येथिल शासन निर्णय अधिक्रमित करुन सुधारीत चौकशी
समिती गठीत करण्याची बाब शासनाच्या विचाराधीन होती.
शासन निर्णय:- संदर्भ क्र. १ व २ येथिलरुबी हॉल क्लिनिकपुणे , येथील अवैध किडनी रॅकेटबाबत चौकशी
करण्याकरीता मा.उच्च न्यायलयाचे सेवानिवृत्त न्यायाधीश यांच्या अध्यक्षतेखाली नियुक्त चौकशी
समितीबाबतचे दि.१८.०७.२०२३ व दि.२५.१०.२०२३ रोजीचे शासन निर्णय अधिक्रमित करुन सुधारीत
# Page 2
शासन निर्णय क्रमांकः माअप्र-२०२३/प्र.क्र.१२७/आरोग्य-६, दिनांक ०३ सप्टेंबर, २०२४
चौकशी समिती खालीलप्रमाणे गठीत करण्यात येत आहे.
-----------------------------------------------------------------------------------------------------
| अ.क्र. | नाव व पदनाम | समितीमधील पद |
| १ | श्री.संदीप के. शिंदे (सेवानिवृत्त न्यायाधिश), मा. उच्च न्यायालय, मुंबई | अध्यक्ष |
| २ | श्री.अरविंद चावरीया (भापोसे), अपर पोलीस आयुक्त (प्रशासन), पुणे शहर | सदस्य |
| ३ | संचालक, आरोग्य सेवा तथा समुचित प्राधिकारी | सदस्य |
| ४ | उपसंचालक, आरोग्य सेवा पुणे मंडळ पुणे (समुचित प्राधिकारी, मानवी अवयव व उती प्रत्यारोपण) | सदस्य सचिव |
| ५ | श्रीमती भाग्यश्री रंगारी, विधी सल्लागार, आरोग्य सेवा, आयुक्तालय, मुंबई. | सदस्य |
| ६ | डॉ.सुजाता पटवर्धन-संचालक रोटो-सोटो के.ई.एम. हॉस्पीटल, मुंबई | सदस्य |
| ७ | डॉ. प्रविण शिंगारे-माजी संचालक वैद्यकीय शिक्षण आणि संशोधन | सदस्य |
| ८ | डॉ. सुरेंद्र माथूर, प्रेसिडेन्ट, झोनल रान्सप्लांट को-ऑपडिनेशन सेंटर, मुंबई | सदस्य |
| ९ | डॉ.भरत शहा-प्रत्यारोपन तज्ञ ग्लोबल हॉस्पीटल | सदस्य |
| १० | डॉ. अरुण तिरलापूर, नेप्रोलॉजिस्ट, पुणे | सदस्य |
-----------------------------------------------------------------------------------------------------
सदर समितीची कार्यकक्षा, जबाबदाऱ्या, कर्तव्य व कार्यकाळ खालीलप्रमाणे राहील:-
१)दिनांक २४.०३.२०२२ रोजी श्रीमती सारीका सुतार यांच्या रुबी हॉल क्लिनिक पुणे येथे
झालेल्या अवैध किडनी प्रत्यारोपनाबाबत संबंधीत रुग्णालयाचा सहभाग आहे किंवा कसे
याबाबतची माहिती उपलब्ध करुन घेणे व सदर माहितीच्या आधारे काही अनियमितता
झाली आहे किंवा कसे याची चौकशी करणे व अहवाल सादर करणे.
२)सर्व आरोपांची सखोल चौकशी करुन त्याबाबतचा वस्तुनिष्ट्ठ अहवाल सादर करणे.
३)वरील चौकशीदरम्यान काही अनियमितता आढळून आल्यास त्याची पुनर्रावृत्ती होऊ नये
याकरीता करावयाच्या उपाययोजनांची शिफारस करणे.
४)सदर चौकशी समिती चौकशीच्या अनुषंगाने कोणत्याही संबंधीत व्यक्तीस चौकशीसाठी
बोलावू शकेल. तसेच संबंधितांविरुध्द कारवाई करण्याची शिफारस करेल व भविष्ट्यात
अशा घटना घडू नयेत याकरिता उपययोजना सुचवेल.
५)सदर चौकशी समिती संबंधीत रुग्णालयात आवश्यक असलेल्या कागदपत्रांची छाननी करु
शकेल. या करीता संबंधीत रुग्णालय व इतर कार्यालयाने चौकशी समितीस संपुर्ण सहकार्य
करावे व समितीने मागणी केलेली सर्व कागदपत्र उपलब्ध करुन द्यावीत.
६)चौकशी आयोग अधिनियम, १९५२ (१९५२ चा ६०) याच्या कलम ११ च्या तरतूदीअन्वये
शासनास प्रदान करण्यात आलेल्या अधिकारांचा वापर करुन उक्त अधिनियमातील कलम
४ येथे नमूद केलेले अधिकार या समितीला लागू करण्यात येत आहेत.
७)सर्व समिती सदस्य हे समितीच्या अध्यक्षांना चौकशीच्या कामामध्ये सहकार्य करतील व
समिती सदर प्रकरणी चौकशी पूर्ण करुन तीन महिन्यात शासनास अहवाल सादर करील.
पृष्ट्ठ ४ पैकी २
# Page 3
शासन निर्णय क्रमांकः माअप्र-२०२३/प्र.क्र.१२७/आरोग्य-६, दिनांक ०३ सप्टेंबर, २०२४
सदर समितीकरीता अटी व शर्ती खालीलप्रमाणे राहतील:-
१.समितीचे अध्यक्ष, श्री. संदीप शिंदे, सेवानिवृत्त न्यायाधीश, मा. उच्च न्यायालय, मुंबई यांचे
मानधन (Honorarium) दरमहा ५ लाख याप्रमाणे तीन महिन्यांकरिता १५ लाख रुपये
इतके निश्चित करण्यात येत आहे. शासन निर्णय निर्गमित झाल्यानंतर समितीच्या
बैठकीच्या दिनांकापासून पुढील तीन महिन्यांकरिता प्रतिमाह रु.५ लाख (Honorarium)
श्री. संदिप शिंदे सेवानिवृत्त न्यायाधिश मा. उच्च न्यायालय मुंबई यांच्या बैंक खात्यात जमा
करण्यास मान्यता देण्यात येत आहे.
२.शासनाच्या वतीने बाजू मांडण्यासाठी वकील म्हणून ॲड. श्री. साहिल दीपक साळवी यांनी
कळविलेल्या सहमतीनुसार नियूक्ती करण्यास मान्यता देण्यात येत आहे. त्यांना सदर
प्रकरणी प्रति सुनावणीकरीता रुपये २५,०००/- इतकी फीस अदा करण्यात यावी.
३.वरील चौकशी समिती आपले कामकाज मुंबई मुख्यालयी पार पाडेल व त्यांना सदर
कामकाजासाठी आवश्यक कार्यालयीन जागा, दुरध्वनी व्यवस्था, चौकशीच्या अनुषंगाने
आवश्यकतेप्रमाणे प्रवासाकरीता वाहन व्यवस्था (यामध्ये मुंबईहून पुणे येथे
जाण्यायेण्यासाठीच्या प्रवासाचाही समावेश राहील) कर्मचारी वर्ग इंग्रजी लघुलेखकासह,
कार्यालयीन व लेखन सामुग्री, माहितीकरीता कागदपत्र तसेच मुंबई मुख्यालयी व
समितीस चौकशीच्या अनुषंगाने द्यावयाच्या भेटीच्या ठिकाणी निवास व्यवस्था इत्यादी
सुविधा आयुक्त, आरोग्य सेवा, आयुक्तालय, मुंबई हे उपलब्ध करुन देतील.
४.समिती सदस्यांस त्या त्या वेळी प्रचलित असलेल्या नियमानुसार दैनिक भत्ता, प्रवास भत्ता
व इतर देय अनुषंगिक भत्ते अनुज्ञेय राहतील.
५.सदर समितीसाठी होणाऱ्या खर्चास आयुक्त, आरोग्य सेवा आयुक्तालय यांनी त्यांच्याकडे
उपलब्ध असलेल्या निधीमधून तरतूद करावी.
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4