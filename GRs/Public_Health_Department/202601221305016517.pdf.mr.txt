# Page 1
राष्ट्रीय आरोग्य अभियानांतर्गत कार्यरत कंत्राटी
कर्मचा-यांपैकी १० वर्ष व त्यापेक्षा जास्त सेवा
झालेल्या सपोर्ट स्टाफ (गट-ड) संवर्गाच्या सेवा
सार्वजनिक आरोग्य विभागातील मंजूर
आकृतीबंधातील नियमित सपोर्ट स्टाफ (गट-ड)
या पदावर समायोजनाने नियमित करण्याबाबत...
महाराष्ट्र शासन
सार्वजनिक आरोग्य विभाग
शासन आदेश क्रमांकः एनएचएम-११२४/प्र.क्र.५३९/आरोग्य-७ (एनएचएम) सं.क्र.११६८४२४
१० वा मजला, गोकुळदास तेजपाल रूग्णालय संकूल इमारत
नवीन मंत्रालय, मुंबई ४०० ००१.
दिनांक : २२ जानेवारी, २०२६
वाचा :-
(१)शासन निर्णय क्रमांक बैठक-२८२३/प्र.क्र.४३०/आरोग्य-७,दिनांक १४.०३.२०२४.
(२) शासन आदेश क्रमांक:एनएचएम -११२४/ प्र.क. ५३९/ आरोग्य-७, दि.०२.०१.२०२५
शासन आदेश :-
राष्ट्रीय आरोग्य अभियानांतर्गत कार्यरत कंत्राटी कर्मचाऱ्यांच्या सेवेत समावेशन करण्याबाबतच्या
संदर्भाधिन अनुक्रमांक १ येथील शासन निर्णयाच्या अनुषंगाने संदर्भाधिन अनुक्रमांक २ येथील
आदेशान्वये राष्ट्रीय आरोग्य अभियानांतर्गत कार्यरत कंत्राटी कर्मचा-यांपैकी १० वर्ष व त्यापेक्षा जास्त
सेवा झालेल्या सपोर्ट स्टाफ (गट-ड) यांच्या सेवा सार्वजनिक आरोग्य विभागातील मंजूर आकृतीबंधातील
नियमित सपोर्ट स्टाफ (गट-ड) या पदावर समायोजनाने नियमित करण्याबाबत शासन आदेश निर्गमित
करण्यात आलेले आहेत.
२. संदर्भ क्र. २ येथील शासन आदेशातील अटी व शर्ती मधील क्रमांक ५ मध्ये राष्ट्रीय आरोग्य
अभियानांतर्गत राज्यातील कार्यरत कंत्राटी कर्मचा-यांपैकी १० वर्ष व त्यापेक्षा जास्त सेवा झालेल्या
कंत्राटी कर्मचा-यांचे सेवा समायोजन केल्यानंतर त्यांचे वेतन निश्चिती करताना त्यांना सध्या मिळणारे
मानधन व त्यावर एक वेतनवाढ मिळवून नियमित वेतनश्रेणी मधील पुढील टप्प्यावर निश्चित करावे. सदर
वेतन निश्चितीला शासनाची मान्यता घ्यावी, असे नमुद आहे. त्याऐवजी खालील प्रमाणे वाचावे-
“राष्ट्रीय आरोग्य अभियानांतर्गत राज्यातील कार्यरत कंत्राटी कर्मचा-यांपैकी १० वर्ष व त्यापेक्षा
जास्त सेवा झालेल्या कंत्राटी कर्मचा-यांचे सेवा समायोजन केल्यानंतर त्यांचे वेतन त्यांना लगतच्या
# Page 2
शासन आदेश क्रमाांक एनएचएम-११२४/प्र.क्र.५३९/आरोग्य-७ (एनएचएम) सां.क्र.११६८४२४
मागील महिन्यामध्ये प्राप्त होणाऱ्या मानधना एवढया नियमित वेतन श्रेणीतील पुढील टप्प्यावर निश्चित
करण्यात यावे. सदर वेतन निश्चितीला संबंधित कार्यालय प्रमुखांनी मान्यता द्यावी”.
३. तसेच संदर्भाधिन अनुक्रमांक २ येथील शासन आदेशामधील अटी व शर्ती क्रमांक १० मध्ये सेवा
समायोजनाच्या नियुक्तीचे आदेश संबंधित कर्मचा-यांच्या कागदपत्रांची छाननी/ तपासणी
करण्याच्या अधिन राहून शासन सेवेतील समायोजनेचे नियुक्ती आदेश निर्गमित करण्यात येत
आहे. संबंधित कर्मचा-यांच्या कागदपत्रांची छाननी शासनस्तरावरुन स्वतंत्रपणे करण्यात येईल,
असे नमुद आहे. त्याऐवजी खालील प्रमाणे वाचावे-
“सेवा समायोजनाच्या नियुक्तीचे आदेश संबंधित कर्मचा-यांच्या कागदपत्रांची छाननी / तपासणी
करण्याच्या अधिन राहून शासन सेवेतील समायोजनेचे नियुक्ती आदेश निर्गमित करण्यात येत
आहेत. संबंधित कर्मचा-यांच्या कागदपत्रांची छाननी संबंधित नियुक्ती प्राधिकारी यांनी स्वतंत्रपणे
करावी. ”
४. तसेच संदर्भाधिन अनुक्रमांक २ येथील शासन आदेश अटी व शर्ती क्रमांक १४ मध्ये सेवा
समायोजित केलेल्या कर्मचा-यांनी त्यांच्या नविन पदस्थापनेच्या ठिकाणी नियुक्ती आदेशाच्या
दिनांकापासून ८ दिवसात रुजू होणे अनिवार्य आहे. अशा प्रकारे विहित कालावधीत रूजू न
झाल्यास त्यांना सेवेत स्वारस्य नाही असे समजून सेवा समाप्त करण्यात येतील. मात्र, अशा
प्रकारच्या प्रकरणांवर शासनस्तरावर उचित निर्णय घेण्यात येईल, असे नमुद आहे. त्याऐवजी
खालील प्रमाणे वाचावे-
“सेवा समायोजित केलेल्या कर्मचा-यांनी त्यांच्या नविन पदस्थापनेच्या ठिकाणी नियुक्ती
आदेशाच्या दिनांकापासून ३० दिवसात रुजू होणे अनिवार्य आहे. अशा प्रकारे विहित कालावधीत
रूजू न झाल्यास त्यांना सेवेत स्वारस्य नाही असे समजण्यात येईल”.
५. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर
# Page 3