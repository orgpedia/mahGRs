# Page 1
राज्यामध्ये उद्भवलेल्या कोविड–१९ च्या परिस्थितीत Spice Health, TATAMD, MyLab व Thyrocare मार्फत पुढील २ महिन्यांसाठी RTPCR अतिरिक्त ३०,००० चाचण्या प्रति दिवस करण्यासाठी कार्योत्तर प्रशासकीय मान्यता मिळणेबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२२१/प्र.क्र.२४/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : २८ मे, २०२१.
वाचा :
१) अतिरिक्त अभियान संचालक, राष्ट्रीय आरोग्य अभियान, मुंबई यांचे पत्र क्र. राआसो/RTPCR Mobile Lab/प्रशासकीय मान्यता/१११८२/२०२१, दिनांक १४.०५.२०२१.
२) आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई यांच्याकडील दिनांक १२.०५.२०२१ रोजीची मान्य टिप्पणी.
प्रस्तावना : राज्यात कोविड-१९ च्या प्रार्दुभावामुळे खुप मोठया प्रमाणात कोरोना बाधीत रुग्णांच्या संख्येत लाक्षणिकरित्या वाढ होत आहे. तसेच, Covid Positivity Rate हा २५ ते ३० % झाला आहे. त्याचप्रमाणे बाधीत रुग्णांच्या मृत्यूदरातही मोठया प्रमाणात वाढ होत आहे. त्यामुळे लवकरात लवकर जास्तीत जास्त संशयीत व्यक्तींची RTPCR तपासणी करणे व २४ तासांच्या आत त्याचा Report उपलब्ध करुन देणे अत्यंत आवश्यक आहे. जेणेकरुन ही परिस्थिती आटोक्यात येण्यास मदत होईल. सद्यस्थितीत राज्यात शासकीय ७२ RTPCR Lab द्वारे अंदाजे ८०,००० Test/ day केल्या जातात. परंतु यामध्ये अतिरिक्त ३०,००० Test / day वाढविण्याची आवश्यकता आहे. तसेच सद्यस्थितीत एकूण तपासण्याच्या ६० % चाचण्या या RTPCR प्रक्रियाद्वारे करण्यात येतात, त्या ८० % पर्यंत RTPCR चाचण्या करणे आवश्यक आहे.
सद्यस्थितीत कार्यरत असणाऱ्या RTPCR Lab सुध्दा त्यांच्या कमाल मर्यादेत तपासण्या करीता आहेत. संशयीतांची संख्या वाढल्यामुळे व कार्यरत प्रयोगशाळेतील मनुष्यबळ, किट व इतर बाबी पाहता तसेच त्यांच्यावरील चाचण्यांचा load पाहता RTPCR Mobile Lab व नमुने संकलित करुन RTPCR तपासण्या करणे आवश्यक आहे. याअनुषंगाने अतिरिक्त अभियान संचालक, राष्ट्रीय आरोग्य अभियान,
# Page 2
शासन निर्णय क्रमांकः प्रशामा-१२२१/प्र.क्र.२४/आरोग्य-७
मुंबई कोविड- १९ च्या परिस्थितीत अभिव्यक्ती स्वारस्य (Expression of Interest ) अन्वये Spice Health, TATAMD, MyLab व Thyrocare मार्फत पुढील २ महिन्यांसाठी RTPCR अतिरिक्त ३०,००० चाचण्या प्रति दिवस करण्यासाठी कार्योत्तर प्रशासकीय मान्यता मिळणेबाबतचा प्रस्ताव विचाराधीन होता.
शासन निर्णय :
या अनुषंगाने सद्याची तातडीची गरज म्हणून Spice Health, TATAMD, MyLab व Thyrocare मार्फत पुढील २ महिन्यांसाठी RTPCR अतिरिक्त ३०,००० चाचण्या प्रति दिवस करण्यासाठी कार्योत्तर प्रशासकीय मान्यता देण्यात येत आहे.
प्रस्तावाचा तपशिल
------------------------------------------------------------------------------------------------------------------------------------------------------------
| अ.क्र. | संस्थेचे नाव | प्रत्येक जिल्ह्यात प्रती दिन केल्या जाणाऱ्या अंदाजे चाचण्या | महिने (दिवस) | एकूण चाचण्या | दर प्रती RTPCR चाचणी (रु.) | एकूण रुपये (रु.लाखात) |
| १ | Spice Health | ३०,००० | २ X ३० = ६० | १८,००,०००/ | २९९/ | ५३८२.०० |
| २ | TATAMD |
| ३ | MyLab |
| ४ | Thyrocare |
------------------------------------------------------------------------------------------------------------------------------------------------------------
वित्तीय तरतूद
यासाठी होणारा अंदाजे खर्च रु.५३८२.०० लक्ष हा Covid-१९ च्या अनुदानातील Procurement of Services साठीच्या FMR Code B.३१.१ मधील अनुदानातून भागविण्यात यावा.
०२. सदर खरेदी प्रक्रियेस पुढील अटींच्या अधीन राहून कार्योत्तर प्रशासकीय मान्यता देण्यात येत आहे:
१) सदर चाचण्यांची आवश्यकता / मागणी याची शहानिशा / खातरजमा करण्यात यावी.
त्यानंतरच सदर बाबींच्या खरेदीसाठी प्रक्रिया राबविण्यात यावी.
२) या चाचण्यांसाठी नियुक्त करण्यात आलेल्या सेवा पुरवठादार राज्य खरेदी धोरणातील परिच्छेद क्र.३.२.८ मधील अटी व शर्तींची पूर्तता करत आहेत किंवा कसे हे तपासण्याची जबाबदारी आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांची राहील.
३) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग ४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी पृष्ठ ४ पैकी २
# Page 3
शासन निर्णय क्रमांकः प्रशामा-१२२१/प्र.क्र.२४/आरोग्य-७
करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
४) सदर बाबीवरील खर्च सन २०२१-२२ या आर्थिक वर्षात कोविड-१९ पी.आय. पी. अंतर्गत ECRP अन्वये उपलब्ध होणाऱ्या अनुदानातून भागविण्यात यावा. सदरची खरेदी प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
५) तसेच, या बाबींच्या खरेदीची द्विरुक्ती (Duplication) होणार नाही, याची दक्षता घेण्यात यावी.
६) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
७) कोणत्याही कारणास्तव वरील चार संस्थांपैंकी एखादी संस्था सदर तपासण्या करण्यास असमर्थ असल्यास नियमानुसार संबंधित संस्थेबाबत कारवाई करण्यास आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांनी घेणे.
८) शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग- पहिला उपविभाग-दोन मधील अ.क्र.४ नियम क्र.७ समोरील स्तंभ क्र. ६ येथील अटींची पूर्तता करण्यात यावी.
९) खरेदी प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत. सदर प्रकरणी सार्वजनिक आरोग्य विभाग शासन निर्णय क्र. खरेदी - २०१६/प्र.क.२४०/आरोग्य-८ दिनांक २६ जुलै, २०१७ च्या शासन निर्णयातील तरतूदीनुसार कार्यवाही करण्यात यावी.
०३. उपरोक्त अनुक्रमांक १ ते ९ येथे नमूद अटींची पूर्तता करण्याची व खरेदी नियमानुसार व आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई, संचालक (आरोग्य सेवा), आरोग्य सेवा संचालनालय, मुंबई, सहसंचालक, आरोग्य सेवा (खरेदी कक्ष), आरोग्य सेवा संचालनालय, मुंबई व कार्यक्रम प्रमुख यांची राहील.
०४. शासन निर्णय, वित्त विभाग, क्र. विअप्र-२०१३/प्र.क्र.३०/१३/ विनियम, भाग-२, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग- पहिला उपविभाग-दोन मधील अनु क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत घेण्यास मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत त्यानुसार सदर शासन निर्णय निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः प्रशामा-१२२१/प्र.क्र.२४/आरोग्य-७