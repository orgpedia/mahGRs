# Page 1
PM-ABHIM या योजनेच्या SNA Account मध्ये राज्य हिश्श्याचे रु.१०००/- इतका निधी जमा करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः बियुडी-१३२३/प्र.क्र.१२५/आरोग्य-७
१० वा मजला, गोकुळदास तेजपाल रूग्णालय संकूल इमारत
नवीन मंत्रालय, मुंबई ४००००१.
दिनांक : ०१ मार्च, २०२३
प्रस्तावना :
केंद्र शासनाने सन २०२१-२२ ते सन २०२५-२६ या कालावधीकरीता प्रधानमंत्री आयुष्यमान भारत पायाभुत अभियान ही केंद्र पुरस्कृत योजनेस मंजूरी दिलेली आहे. सदर योजनेसाठी केंद्र शासनाने सन २०२१-२२ साठी रु.१७४५.०० लक्ष इतका निधी सर्वसाधारण वर्गवारीसाठी मंजूर केलेला आहे. तथापि, PM-ABHIM या योजनेसाठी राज्य शासनाकडे केंद्र हिश्श्यासाठी लेखाशिर्ष २२१०H४६३ व राज्य हिश्श्यासाठी २२१०H४७२ लेखाशिर्ष उघडण्यात आलेले आहे. तथापि, सन २०२२-२३ च्या अर्थसंकल्पिय अंदाजपत्रकामध्ये लेखाशिर्ष उपलब्ध नसल्याने PM-ABHIM योजनेसाठी तरतूद करता आलेली नाही. त्यामुळे त्यासाठी जुलै, २०२२ च्या अधिवेशनात पुरक मागणी प्रस्तावित करण्यात आलेली होती. दरम्यानच्या कालावधीमध्ये केंद्र शासनाने दिनांक ०७.०७.२०२२ च्या पत्रान्वये PM-ABHIM योजनेसाठी केंद्र व राज्याचा हिस्सा दिनांक २०.०७.२०२२ पूर्वी Singal Nodal Account जमा न केल्यास केंद्राचा हिस्सा परत घेण्यात येईल असे कळविले होते. PM-ABHIM योजनेच्या राज्य हिश्श्यासाठी पावसाळी अधिवेशनामध्ये पुरक मागणीद्वारे प्रस्तावित केलेला निधी उपलब्ध होईपर्यंत केंद्र हिश्श्याच्या समरुप राज्य हिश्श्याचा निधी राष्ट्रीय आरोग्य अभियानांतर्गत राष्ट्रीय नागरी आरोग्य अभियानातील लेखाशिर्ष २२१०F१६६ केंद्र हिस्सा
रु.१३७६.०० लक्ष व लेखाशिर्ष २२१०F१७५ राज्य हिस्सा रु.९१७.३३ लक्ष असे एकूण रु.२२९३.३३ लक्ष इतका निधी सन २०२२-२३ च्या मंजूर अर्थसंकल्पिय तरतूदीतून वितरीत करण्यात आलेला आहे. PM-ABHIM योजनेसाठी प्रस्तावित केलेली पूरवणी मागणी मंजूर झाल्यानंतर राष्ट्रीय नागरी आरोग्य अभियानांतर्गत कार्यक्रमातून खर्च केलेला निधी पुनर्विनियोजनाद्वारे वळती करण्यात येईल, या अटीच्या अधीन राहून मंजूर करण्यात आला होता. PM-ABHIM योजनेच्या केंद्र हिश्श्याच्या समरुप राज्य हिस्सा वितरीत करण्यासाठी राष्ट्रीय नागरी आरोग्य अभियानांतर्गत मंजूर तरतूदीतून पुनर्विनियोजनाद्वारे निधी वळती करण्यात आलेला होता. तथापि, पुनर्विनियोजनाद्वारे निधी वळती करुनही केंद्र शासनाचे SNA Account शी Data Share होत नसल्याने SNA Account मधील उलाढाली केंद्र शासनाच्या दृष्टीपथास येत नसल्याने तांत्रिक अडचण निर्माण
झालेली आहे. त्यामुळे राज्याच्या वित्त विभागातील अधिकाऱ्यांशी अनौपचारिकरित्या चर्चा केली असता, त्यांनी PM-ABHIM योजनेच्या संदर्भातील SNA Account चा Data Share होण्यासाठी
# Page 2
शासन निर्णय क्रमांकः बियुडी-१३२२/प्र.क्र.१२५/आरोग्य-७
रु.१०००/- इतका निधी विभागास वितरीत केलेला असून सदर निधी ट्रेझरीद्वारे मंजूर करुन तो PM-ABHIM च्या राज्य हिश्श्याच्या २२१०H४७२ या लेखाशिर्षाखाली SNA Account मध्ये जमा करण्याबाबत सूचित केले असून त्यानुषंगाने विभागाच्या स्तरावर शासन निर्णय निर्गमित करण्याबाबत सूचित केले आहे. PM-ABHIM या योजनेचा केंद्र हिस्सा व राज्य हिश्श्याच्या निधीचा Data Share होण्यासाठी रु.१०००/- इतका निधी वितरीत करण्याबाबतचा शासन निर्णय निर्गमित करण्याची बाब विचाराधीन होती.
शासन निर्णय :
PM-ABHIM योजनेच्या संदर्भातील SNA Account चा Data Share होण्यासाठी रु.१०००/- इतका निधी वित्त विभागाने या विभागास वितरीत केलेला असून सदर निधी ट्रेझरीद्वारे मंजूर करुन तो PM-ABHIM च्या राज्य हिश्श्याच्या २२१०H४७२ या लेखाशिर्षाखाली SNA Account मध्ये जमा करण्यास याद्वारे मंजूरी देण्यात येत आहे.