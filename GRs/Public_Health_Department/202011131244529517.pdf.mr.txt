# Page 1
डॉ. स्नेहल अनिल त्रिंबके, वैद्यकीय अधिकारी, गट-अ यांच्या स्वेच्छा सेवानिवृत्तीबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांक: स्वेसेनि-२०२०/प्र.क्र.१३४/सेवा-३
गोकुळदास तेजपाल रुग्णालय आवार, संकुल इमारत, १० वा. मजला मंत्रालय, मुंबई-४०० ००१
तारीख: १३ नोव्हेंबर, २०२०
वाचा :- सह संचालक (अ. व प्र.), आरोग्य सेवा आयुक्तालय, मुंबई यांचे पत्र क्र.संआसे/२ब/ डॉ. त्रिंबके/ स्वेसेनि / जा. क्र. ५९३/२०२०, दि.०४/११/२०२०.
शासन आदेश :
महाराष्ट्र वैद्यकीय व आरोग्य सेवा, वैद्यकीय अधिकारी गट-अ या संवर्गातील (वेतनस्तर S-२० : ५६१००-१७७५००) या मध्ये कार्यरत असलेल्या डॉ. स्नेहल अनिल त्रिंबके, वैद्यकीय अधिकारी, गट-अ, ग्रामीण रुग्णालय कडेगाव, जि. सांगली यांची महाराष्ट्र लोकसेवा आयोगाकडून शिफारस होऊन, सार्वजनिक आरोग्य विभाग, शासन निर्णय दि.२७.०९.१९९५ अन्वये नामनिर्देशनाने नियुक्ती झाली आहे. डॉ. त्रिंबके, यांनी म.ना.से. (निवृत्तीवेतन) नियम, १९८२ मधील नियम क्र. ६६ (१) मधील तरतुदीनुसार २० वर्षाची अर्हताकारी सेवा पूर्ण केलेली असल्याने, तसेच महाराष्ट्र नागरी सेवा (निवृत्तीवेतन) नियम १९८२ मधील नियम ६६ (५) नुसार डॉ. त्रिंबके यांनी स्वेच्छा सेवानिवृत्तीची नोटीस विहित कालावधीत मागे घेतलेली नाही. डॉ. त्रिंबके यांनी दि.०१.०१.२०२० च्या अर्जान्वये स्वेच्छा सेवानिवृत्तीची सूचना दिलेली आहे. तथापि, त्या दि.३१.०५.२०२० रोजी पर्यंत सेवेत कार्यरत असल्याने त्यांची दि.०१.०१.२०२० रोजीची नोटीस स्विकारुन, महाराष्ट्र नागरी सेवा (निवृत्तीवेतन) नियम १९८२ मधील नियम क्रमांक ६६ (१) (२) (५) मधील तरतुदींनुसार डॉ. स्नेहल अनिल त्रिंबके, वैद्यकिय अधिकारी, गट- अ, ह्या दि.०१.०६.२०२० (म.पू.) पासून स्वेच्छेने सेवानिवृत्त झाल्या असल्याचे घोषित करण्यात येत आहे.
२. तथापि, डॉ. त्रिंबके यांची मुळ नियुक्ती मागासवर्गीय (राखीव) प्रवर्गामधून झाली अथवा खुल्या प्रवर्गामधून झाली, हे हे समजून येत नाही. डॉ. त्रिंबके यांचे स्वकुळ साळी (वि.मा.प्र.) या प्रवर्गाचे जात प्रमाणपत्र उपलब्ध आहे. तथापि, त्यांनी जात वैधता प्रमाणपत्र सादर केलेले नाही. त्यामुळे, डॉ. त्रिंबके यांची मुळ नियमित नियुक्ती खुल्या प्रवर्गामधून झाली किंवा कसे? याची उपलब्ध कागदपत्रांवरुन काटेकोरपणे तपासणी करावी. तथापि, जर त्यांची मुळ नियमित नियुक्ती
# Page 2
शासन आदेश क्रमांकः स्वेसेनि-२०२०/प्र.क्र.१३४/सेवा-३
मागासवर्गीय (राखीव) प्रवर्गामधून झाली असल्यास त्यांच्याकडून जात वैधता प्रमाणपत्र प्राप्त करुन घेण्याच्या अधिन राहून त्यांना स्वेच्छा सेवानिवृत्ती मंजूर करण्यात येत असल्याने, त्यांच्याकडून जात वैधता प्रमाणपत्र प्राप्त करुन घेतल्यानंतरच डॉ. त्रिंबके यांना सेवानिवृत्तीविषयक लाभ अदा करण्यात यावे. याची संपूर्ण जबाबदारी डॉ. त्रिंबके ह्या ज्या संस्थेतून सेवानिवृत्त होत आहेत, त्या संबंधित कार्यालय प्रमुखाची राहील. तसेच, सबंधीतांकडे जात वैधता प्रमाणपत्र सादर करण्याची जबाबदारी डॉ. त्रिंबके यांची राहील.