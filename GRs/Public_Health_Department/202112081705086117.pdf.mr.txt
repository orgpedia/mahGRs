# Page 1
३० खाटांचे ग्रामीण रुग्णालय वरुड जि.
अमरावती चे श्रेणीवर्धन करुन ५० खाटांचे उपजिल्हा रुग्णालय, नवीन मुख्य इमारत बांधकामाच्या अंदाजपत्रक व आराखड्यांना सुधारीत प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः प्रशामा २०२१/प्र.क्र.२९४/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : १० डिसेंबर, २०२१.
वाचा : १) सार्वजनिक आरोग्य विभाग शासन निर्णय क्र. प्रशामा २०२०/प्र.क्र.३९/आरोग्य-३ दि. २८ फेब्रुवारी, २०२० २) सहसंचालक आरोग्य सेवा, रुग्णालये राज्यस्तर मुंबई यांचे पत्र क्रमांक : संआसे/कक्ष-३ /टे-६/वरुड५०खाटांबांधकाम/१९३८०-८१/२१, दिनांक १८.११.२०२१.
प्रस्तावना :
उपरोक्त संदर्भ क्र. २ अन्वये ३० खाटांचे ग्रामीण रुग्णालय वरुड जि. अमरावती चे श्रेणीवर्धन करुन ५० खाटांचे उपजिल्हा रुग्णालय, मुख्य इमारत बांधकामाचे रु. २.३७ कोटीच्या अंदाजपत्रक व आराखडयास प्रशासकीय मान्यता देण्यात आली होती. परंतू सध्या अस्तित्वात असलेल्या ग्रामीण रुग्णालयाची इमारतीच्या आवारात अत्यंत तोकडी जागा शिल्लक आहे. तसेच वरच्या मजल्यावर जाण्याकरीता पायऱ्या, रॅम्प देण्याकरीता सुध्दा अपुरी जागा असल्याचे सा. बा. वि. अमरावती यांनी कळविले आहे. त्यामुळे अस्तित्वातील इमारतीवर पहिल्या मजल्याचे बांधकाम करणे शक्य होणार नाही. त्यामुळे ५० खाटांच्या उपजिल्हा रुग्णालयासाठी नवीन जागा प्राप्त करुन घेण्यात आलेली आहे सदर जागेवर ५० खाटांची नवीन मुख्य इमारत बांधकामाचे रु.५०.२३ कोटी इतक्या रकमेचे प्राथमिक अंदाजपत्रक व आराखडयांना सुधारीत प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय :
२. ३० खाटांचे ग्रामीण रुग्णालय वरुड जि अमरावती चे श्रेणीवर्धन करुन ५० खाटांचे उपजिल्हा रुग्णालय, नवीन मुख्य इमारत बांधकामाचे अंदाजपत्रक सन २०२०-२१ च्या दर सुचिवर आधारीत आहेत. कार्यकारी अभियंता, सार्वजनिक बांधकाम विभाग, अमरावती यांनी तयार केले असून अधिक्षक
# Page 2
शासन निर्णय क्रमांकः प्रशामा २०२१/प्र.क्र.२९४/आरोग्य ३
अभियंता, सार्वजनिक बांधकाम मंडळ अमरावती; मुख्य अभियंता, सार्वजनिक बांधकाम प्रादेशिक विभाग, अमरावती जिल्हा शल्य चिकित्सक जिल्हा रुग्णालय, अमरावती यांनी प्रमाणित केले आहे.
तसेच सदर कामाचे नकाशे शासकीय वास्तुशास्त्रज्ञाकडून करण्यात आलेले आहेत. त्यानुसार सोबतच्या Recapitulation Sheet नुसार मुख्य इमारत बांधकामाचे रु.५०.२३ कोटी इतक्या रक्कमेच्या अंदाजपत्रक व आराखड्यांना पुढील अटी व शर्तींच्या अधिन राहून या शासन निर्णयान्वये प्रशासकीय मान्यता देण्यात येत आहे.
अटी व शर्ती :
१) कामासाठी निविदा मागविण्यापूर्वी सदर कामास मुख्य अभियंता, सार्वजनिक बांधकाम विभाग यांची तांत्रिक मंजुरी घेणे आवश्यक राहील.
२) बांधकामासाठी उपलब्ध होणा-या नियतव्ययामधून सदर कामास निधी उपलब्ध करुन देण्याच्या अटीच्या अधिन राहून प्रशासकीय मान्यता देण्यात येत आहे.
३) सदर कामाची ई-निविदा करतांना कामाचे तुकडे न करता एकत्रित निविदा करण्यात यावी.
४) कामासाठीच्या जागेची उपलब्धता, योग्यता व जागा पुरेशी आहे किंवा नाही याबाबतची खात्री संबंधित आरोग्य संस्था प्रमुखांनी करावी.
५) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाच्या किंमतीमध्ये अनावश्यक वाढ करण्यात येवू नये.
६) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिकदृष्ट्या मान्यता ही सार्वजनिक बांधकाम खात्याच्या त्यात्या
क्षेत्राच्या सक्षम अधिकाऱ्यांकडून करण्यात येईल.
७) स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सार्वजनिक बांधकाम विभाग यांची राहील.
८) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही २०१३/प्र.क्र.१७७/तां.क.१ दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
सदर इमारत G+ ३ असून त्याचे क्षेत्रफळ १०७८३.७७ चौ.मी. आहे सदर बांधकामाचा दर रु.२६,०००/- प्रती चौ.मी. राहील.
१०)प्रस्तावित करण्यात आलेल्या इमारतीचे जोते क्षेत्रफळ कर्मचारीवर्ग यांच्या अनुज्ञेय मानकाप्रमाणे असल्याची खातरजमा करण्यात यावी.
३. उपरोक्त १ ते १० येथे नमूद अटींची पूर्तता करण्याची संपूर्ण जबाबदारी संबंधित कार्यकारी अभियंता, सार्वजनिक बांधकाम विभाग व जिल्हा शल्य चिकित्सक यांची राहील.
पृष्ठ ३ पैकी ३
# Page 3
शासन निर्णय क्रमांकः प्रशामा २०२१/प्र.क्र.२९४/आरोग्य ३
४. ग्रामीण रुग्णालय वरुड, येथील इमारत भविष्यात पडून राहणार राहू नये. त्यासाठी सदर ठिकाणी रक्तपेढी स्थापन करण्यात यावी. तसेच लसीकरण केंद्र, राष्ट्रीय आरोग्य अभियानांतर्गत राबविण्यात येणारे कार्यक्रम, नागरी आरोग्य सेवा केंद्र आणि हिवताप व फॉयलेरीया इ. कार्यक्रम राबविण्यात यावेत. तसेच सदर ३० खाटांचे ग्रामीण रुग्णलय वरुड येथील सध्या अस्तित्वात असलेल्या निवासस्थानाचा वापर करण्यात यावा. तसेच उपरोक्त कार्यक्रमाबरोबरच आवश्यकतेनुसार ग्रामीण रुग्णलयाच्या मुख्य इमारतीचा वापर अधिकारी / कर्मचारी निवासस्थानासाठी करण्यात यावा, जेणे करुन नव्याने निवासस्थान बांधकामाची आवश्यकता राहणार नाही.
५. सदर कामावरील खर्च मागणी क्रमांक- एच- ८, मुख्यलेखाशिर्ष "४२१०- वैद्यकीय सेवा व सार्वजनिक आरोग्य सेवा यावरील भांडवली खर्च, ०१- नागरी आरोग्य सेवा (वैद्यकीय सहाय्य) - पंचवार्षिक योजनांतर्गत योजना- इमारती, ११०- रुग्णालय व दवाखाने, (१)(अ) पंचवार्षिक योजनांतर्गत योजना - इमारती, (००) (०१) मोठी बांधकामे (४२१०००१४), ५३- मोठी बांधकामे" याखाली भागविण्यात यावा.
६. ३० खाटांचे ग्रामीण रुग्णालय वरुड, जि अमरावती चे श्रेणीवर्धन करुन ५० खाटांचे उपजिल्हा रुग्णालय, नवीन मुख्य इमारत बांधकामासाठी लागणाऱ्या रकमेची अर्थसंकल्पात तरतूद करण्याचा प्रस्ताव आयुक्त, आरोग्य सेवा, मुंबई यांनी त्वरीत शासनास सादर करावा.
७. शासन निर्णय, वित्त विभाग, क्रमांक - विअप्र २०१३/प्र.क्र.३०/विनियम, दिनांक १७.०४.२०१५ सोबतच्या परिशिष्ट, भाग पहिला, उपविभाग-पाच मधील अनुक्रमांक-१, परिच्छेद क्रमांक- १३४ अन्वये प्रशासकीय विभागांना प्रदान करण्यात आलेल्या अधिकारान्वये तसेच दिनांक २९.११.२०२१ रोजी झालेल्या सचिव समितीच्या मान्यतेनुसार व सार्वजनिक बांधकाम विभागाचा मान्यतेनुसार सदर शासन निर्णय निर्गमित करण्यात येत आहे.
# Page 4
# Page 5