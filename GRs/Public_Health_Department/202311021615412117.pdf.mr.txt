# Page 1
आयुष्मान भारत मिशन महाराष्ट्र समिती गठीत करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः समिती-२०२३/प्र.क्र.३४३/आरोग्य-६
गोकुळदास तेजपाल रुग्णालय संकुल इमारत,
१० मजला, मंत्रालय, मुंबई - ४०० ००१
दिनांक: ०२ नोव्हेंबर, २०२३
वाचा : १) सार्वजनिक आरोग्य विभाग, शासन निर्णय क्रमांकः मफुयो-२०२३/प्र.क्र.१६०/आरोग्य-६, दिनांक २८ जुलै, २०२३ प्रस्तावना: संदर्भाधीन शासन निर्णयान्वये केंद्र शासनाची आयुष्मान भारत - प्रधानमंत्री जन आरोग्य योजना व राज्य शासनाची महात्मा ज्योतिराव फुले जन आरोग्य योजना यांची एकत्रित अंमलबाजवणीबाबत व महात्मा ज्योतिराव फुले जन आरोग्य योजनेंतर्गत आरोग्य संरक्षण रुपये ५ लाख पर्यंत वाढविण्यात आले आहे.
सदरील योजने अंतर्गत महाराष्ट्रातील सामान्य जनतेला आरोग्याचा लाभ करुन देणे हा त्यांचा हक्क आहे.
सदर योजनेची राज्यात प्रभावीपणे अंमलबाजवणी करण्यासाठी “आयुष्मान भारत मिशन महाराष्ट्र” समिती गठीत करण्याची बाब शासनाच्या विचाराधीन होती.
शासन निर्णय: केंद्र शासनाची आयुष्मान भारत- प्रधानमंत्री जन आरोग्य योजना व राज्य शासनाची महात्मा ज्योतिराव फुले जन आरोग्य योजना यांची एकत्रितपणे राज्यात प्रभावीपणे अंमलजावणी करण्यासाठी पुढीलप्रमाणे “आयुष्मान भारत मिशन महाराष्ट्र” समिती गठीत करण्यात येत आहे.
--------------------------------------------------------------------------------------
| अ.क्र. | नाम/ पदनाम | पद |
| १ | आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई | समिती प्रमुख |
| २ | आयुक्त, राज्य कामगार योजना | सदस्य |
| ३ | मुख्य कार्यकारी अधिकारी, राज्य आरोग्य हमी सोसायटी, मुंबई | सदस्य |
| ४ | संचालक-१, आरोग्य सेवा आयुक्तालय, मुंबई | सदस्य |
| ५ | संचालक, वैद्यकीय शिक्षण व संशोधन संचालनालय, मुंबई | सदस्य |
| ६ | संचालक, महाराष्ट्र वित्त व लेखा सेवा | सदस्य |
| ७ | संचालक-२, आरोग्य सेवा, पुणे | सदस्य |
| ८ | सहाय्यक संचालक, राज्य आरोग्य हमी सोसायटी, मुंबई | सदस्य सचिव |
--------------------------------------------------------------------------------------
# Page 2
शासन निर्णय क्रमांकः समिती-२०२३/प्र.क्र.३४३/आरोग्य-६, दिनांक ०२ नोव्हेंबर, २०२३
२. सदर समितीची कार्यकक्षा पुढीलप्रमाणे असेल, १) सदर समिती अंतर्गत महात्मा ज्योतिराव फुले जन आरोग्य योजना व आयुष्मान भारत योजनेंतर्गत सर्व राज्यस्तरीय, विभागीय व जिल्हास्तरीय समित्यांना दिशानिर्देश देणे, शिफारस करणे, अहवाल मागविणे, रुग्णालय अंगीकृत करणे, कार्यवाही करणे.
२) इतर सर्व विभाग (राष्ट्रीय आरोग्य अभियान, कामगार, राष्ट्रीय बाल स्वास्थ्य कार्यक्रम) यांना शिफारस करणे, अंगीकृत करणे, अहवाल मागविणे, दिशानिर्देश देणे, कार्यवाही करणे.
३) निधी उपलब्धता (आयुष्मान भारत योजना, महात्मा ज्योतिराव फुले जन आरोग्य योजना व सामाजिक दायित्व निधी) ४) रुग्णसेवेस चालना देण्याकरिता वैद्यकीय तज्ञाची उपसमिती करण्याचे अधिकार असेल.
३. सदर समितीचे कक्ष प्रमुख म्हणून डॉ. ओमप्रकाश सदाशिव शेटे हे कामकाज पाहतील. त्यांना शासनाच्या प्रचलित धोरणानुसार मानधन व इतर सोईसुविधा मिळतील.
४. सदर समितीचे कार्यालय राज्य आरोग्य हमी सोसायटी, जीवनदायी भवन, वरळी, मुंबई येथे असेल.
५. संदर्भाधीन दिनांक २८ जुलै, २०२३ च्या शासन निर्णयातील तरतूदी कायम राहतील.
# Page 3