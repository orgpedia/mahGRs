# Page 1
सन २०१६-१७ च्या मंजूर पी.आय.पी.नूसार सन २०१७-१८ या वर्षामध्ये राष्ट्रीय आरोग्य अभियानाअंतर्गत राज्यातील आरोग्य संस्थांमधून नवजात बालकांची तपासणी करून घेण्यास प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-०२१८/प्र.क्र.९०/आ-७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४००००१.
दिनांक : २२ मार्च, २०१८.
वाचा : १) केंद्र शासनाचा सन २०१६-१७ चा मंजूर पी.आय.पी.
२) शासन निर्णय,उद्योग,उर्जा व कामगार विभाग,क्र.भागस-२०१४/प्र.क्र.८२/उद्योग-४, दिनांक १ डिसेंबर, २०१६.
३) अतिरिक्त संचालक (आरोग्य सेवा), पुणे यांचे पत्र क्र. राकुकका / बाल आरोग्य / कक्ष १५ क/ New Born Screening / १४८१-८३/२०१८, दिनांक ३ जानेवारी, २०१८.
प्रस्तावना : राज्यामध्ये प्रतिवर्षी अंदाजे २० लक्ष नवजात बालके जन्माला येतात. एसआरएस २०१६
नुसार राज्याचा अर्भक मृत्यू दर १९ व नवजात बाल मृत्यू दर १३ असून देशाच्या सरासरीपेक्षा कमी
आहे. परंतू होणाऱ्या एकूण बालमृत्यूंपैकी ७० टक्के मृत्यू हे नवजात बालकांचे होत असल्यामूळे
नवजात बालकांची वेळेत तपासणी व निदान होऊन उपचार होणे गरजेचे आहे. नवजात
बालकांमध्ये कन्जेनाईटल हायपोथायरोइडीजम व कन्जेनाईटल अॅडरेनल हायपरप्लाशिया या
गंभीर आजारांची शक्यता अधिक असते. असे आजार झालेल्या मुलांची तपासणी (न्यू बॉर्न स्क्रिनींग)
करण्याची बाब शासनाच्या विचाराधीन होती.
# Page 2
शासन निर्णय क्रमांकः प्रशामा-०२१८/प्र.क्र.९०/आ-७
शासन निर्णय :
केंद्र शासनाने सन २०१६-१७ मध्ये नवजात बालकांची राज्यातील आरोग्य संस्थांमधून
तपासणी करून घेण्यास परवानगी दिलेली आहे. त्यासाठी सन २०१६-१७ च्या मंजूर
पीआयपीनूसार एफएमआर कोड A.५.१.५ अन्वये रु.३.०० कोटी (रुपये तीन कोटी फक्त ) इतका
निधी मंजूर करण्यात आला आहे. सदर मंजूर अनुदानातून राज्यातील नवजात बालकांची आरोग्य
संस्थांमधून उपयुक्त तंत्रज्ञानाचा उपयोग करून तपासणी करून घेण्यास प्रशासकीय मान्यता
देण्यात येत आहे. मात्र अशी तपासणी करताना काही साहीत्य व उपकरणे लागण्याची शक्यता
आहे. अशा अत्यावश्यक साहीत्य व उपकरणांची उद्योग, उर्जा व कामगार विभागाच्या संदर्भ क्र.२
येथील शासननिर्णयामधील अटी व शर्तीची तंतोतंत पालन करून खरेदी करण्यासही प्रशासकीय
मान्यता देण्यात येत आहे. सदर अत्यावश्यक खरेदी नियमानुसार होईल, याची अतिरिक्त
संचालक (आरोग्य सेवा), पुणे यांनी सर्वतोपरी काळजी घ्यावी.
२. शासन निर्णय, वित्त विभाग, क्र.विअप्र-२०१३/प्र.क्र.३०/२०१३/विनियम, भाग-२ दिनांक
१७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग-पहिला,
उपविभाग दोन मधील अ.क्र.४, नियम क्र. ७ अन्वये प्रशासकीय विभागास प्रदान करण्यात आलेल्या
अधिकारानुसार प्रस्तुतचे प्रशासकीय मान्यतेचे आदेश निर्गमित करण्यात येत आहेत.
# Page 3