# Page 1
मौजे नांदुरा ता. नांदुरा जि. बुलढाणा येथील प्राथमिक आरोग्य केंद्र मौजे निमगाव ता. नांदुरा जि. बुलढाणा येथे स्थलांतरीत करणेबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः संकीर्ण २०२१/प्र.क्र.८७/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : २८ मे, २०२१.
वाचा : आरोग्य सेवा संचालनालय यांचे पत्र क्रमांक संआसे/ कक्ष-७अ/टे ७/प्रा.आ.केंद्र/नांदुरा/निमगांव/स्थलांतर/६६-६८/२०२०,दि. ०६.०१.२०२०.
प्रस्तावना : प्राथमिक आरोग्य केंद्र नांदुरा ता. नांदुरा जि. बुलढाणा येथे ग्रामीण रुग्णालय, मंजुर झाल्याने त्याठिकाणचे प्राथमिक आरोग्य केंद्र मौजे निमगाव ता. नांदुरा जि. बुलढाणा येथे स्थलांतरीत करण्याची बाब शासनाच्या विचाराधीन होती. त्यानुसार खालील प्रमाणे निर्णय घेण्यात आला आहे.
शासन निर्णय : २. प्राथमिक आरोग्य केंद्र नांदुरा ता. नांदुरा जि. बुलढाणा येथे ग्रामीण रुग्णालय, मंजुर झाल्याने त्याठिकाणचे प्राथमिक आरोग्य केंद्र मौजे निमगाव ता. नांदुरा जि. बुलढाणा येथे स्थलांतरीत करण्यास खालील अटींच्या अधिन राहून मान्यता देण्यात येत आहे: अटी व शर्ती : १) स्थलांतरीत ठिकाणी प्राथमिक आरोगय केंद्र कार्यान्वित होवू शकेल याकरीता संबंधित ग्रामपंचायतीने मोफत जागा उपलब्ध करुन देणे आनिवार्य असेल.
२) स्थलांतरीत ठिकाणी प्राथमिक आरोग्य केंद्र कार्यान्वित होवू शकेल अशी इमारतीची तात्पुरती व्यवस्था व कर्मचारी निवासाची व्यवस्था असणे आवश्यक राहील. ज्यायोगे या जागेत बाहयरुग्ण सेवा, स्त्री रुग्ण तपासणीसाठी स्वतंत्र व्यवस्था, प्रसूतीसाठी व्यवस्था, कर्मचारी बसण्याची व्यवस्था असणे आवश्यक आहे.
३) प्राथमिक आरोग्य केंद्र तात्पुरत्या स्वरुपात सुरु होई पर्यंत सदर प्राथमिक आरोग्य केंद्रातील अधिकारी व कर्मचारी यांच्या सेवा इतर प्राथमिक आरोग्य केंद्रासाठी उपलब्ध करुन घ्याव्यात.
# Page 2
शासन निर्णय क्रमांकः संकीर्ण २०२१/प्र.क्र.८७/आरोग्य ३
४) २४ तास पाणी व लाईटची व्यवस्था, स्वच्छता गृहाची व्यवस्था इत्यादी सुविधा उपलब्ध असणे आवश्यक आहे.
५) सदर प्राथमिक आरोग्य केंद्राच्या बांधकामासाठी जिल्हा नियोजन व विकास मंडळाने त्यांच्या जिल्हा योजनेतून तरतूद उपलब्ध करुन घेणे आवश्यक आहे.