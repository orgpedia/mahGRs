# Page 1
वैद्यकीय खर्च प्रतिपूर्तीच्या देयकांची परिगणना करताना वजाती करावयाच्या ना-देय बाबींबाबत
महाराष्ट्र शासन
सार्वजनिक आरोग्य विभाग
शासन शुध्दीपत्रक क्रमांकः वैखप्र-२०२२/प्र.क्र.३५/राकावि-२
गो.ते.रूग्णालय प्रशासकीय इमारत, मंत्रालय, मुंबई - ४००००१
दिनांक : ०१ डिसेंबर, २०२३
वाचा : १) सार्वजनिक आरोग्य विभाग, शासन निर्णय क्र.एमएजी-२००५/प्र.क्र.१/आरोग्य-३,दि.१९.०३.२००५ २) सार्वजनिक आरोग्य विभाग, शासन निर्णय क्र.वैखप्र-२०१९/प्र.क्र.२३६/राकावि-२,दि.२७.०३.२०२० ३) सार्वजनिक आरोग्य विभाग, शासन निर्णय क्र. वैखप्र-२०२०/प्र.क्र.६६/राकावि-२, दि.१७.१२.२०२० ४) सार्वजनिक आरोग्य विभाग, शासन निर्णय क्र. वैखप्र-२०२२/प्र.क्र.३५/राकावि-२,दि.१९.०७ २०२२
शासन शुध्दीपत्रक :
संदर्भीय दिनांक १९जुलै, २०२२ च्या शासन निर्णयातील परिच्छेद-२ नंतर परिच्छेद-२ (अ) खालील प्रमाणे वाचण्यात यावा.: “२ (अ) महाराष्ट्र वैद्यकीय सेवा (देखभाल) नियम १९६१ मधील तरतूदीनुसार शासकीय दवाखान्यात आणि रुग्णालयात प्राधिकृत वैद्यकीय देखभाल अधिकाऱ्याने विहित केलेली सर्व औषधे शक्यतोवर रुग्णावर जेथे उपचार करण्यात येईल त्या ठिकाणच्या शासकीय रुग्णालयातून किंवा दवाखान्यातून देण्यात येतील. परंतु, जेव्हा एखादे औषध, लस रक्तजल (Sera) किंवा इतर उपचारविषयक पदार्थ अशा रुग्णालयात सर्वसाधारणपणे उपलब्ध नसतील तेव्हा शासकीय कर्मचारी ती प्रथम खरेदी करु शकेल आणि नंतर त्याला, प्राधिकृत वैद्यकीय देखभाल अधिकाऱ्याचे प्रमाणपत्र आणि जरुर ती प्रमाणके सादर केल्यानंतर शासनाकडून त्याची प्रतिपूर्ती केली जाईल, अशी तरतूद आहे. त्यामुळे शासकीय दवाखान्यात/रुणालयात उपचार घेतलेल्या शासकीय कर्मचाऱ्यांच्या वैद्यकीय खर्च प्रतिपूर्तीच्या देयकांची परिगणना करताना सदर यादीतील नादेय बाबींची वजाती करण्यात येऊ नये.”
# Page 2