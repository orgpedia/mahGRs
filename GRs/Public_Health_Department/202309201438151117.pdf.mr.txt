# Page 1
राज्यातील आरोग्य संस्थांमध्ये प्रयोगशाळा चाचण्यांच्या सेवा उपलब्ध करुन देण्यासाठी यापुर्वी राबविण्यात आलेल्या ई-निविदा क्रं. ०३ मधील मे.एच.एल.एल. लाईफ केअर लि. या पुरवठादारासोबत करण्यात आलेल्या करारास मुदतवाढ देण्याबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः संकीर्ण-१०२३/प्र.क्र.३०१/आरोग्य -७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४०० ००१.
दिनांक : १९ ऑक्टोंबर, २०२३.
वाचा : १) शासन निर्णय सार्वजनिक आरोग्य विभाग क्र. साआवि-३००११/प्र.क्र.८३८/२०१६/आ-७, दि.३०/०९/२०१६ २) मे.एच.एल. एल. लाईफ केअर लि. यांचेसोबत दि. ०३/०२/२०१७ रोजी करण्यात आलेला करार.
३) शासन निर्णय सार्वजनिक आरोग्य विभाग क्र.प्रशामा-१२२१/प्र.क्र.३१/आरोग्य-७ दि.२५/१०/२०२१.
४) शासन पत्र क्र. एनएचएम-११२३/प्र.क्र.१५६/आ-७, दि.०५/०४/२०२३.
५) सहसंचालक, रुग्णालये, आरोग्य सेवा मुंबई यांचे पत्र क्र. राआसो/आयपीएचएस-३२१३१ १३५/२०२३, दि.०८/०६/२०२३.
प्रस्तावना : सार्वजनिक आरोग्य विभागाच्या अखत्यारितील विविध आरोग्य संस्थांमध्ये विविध
प्रकारच्या प्रयोगशाळा चाचण्यांबाबतच्या सेवा बाहयस्त्रोतामार्फत उपलब्ध करुन देण्यासाठी शासन
निर्णय सार्वजनिक आरोग्य विभाग क्रं. साआवि-३००११/प्र.क्र.८३८/२०१६/आरोग्य-७
दि.३०/०९/२०१६ अन्वये प्रशासकीय मान्यता देण्यात आलेली होती. त्या अनुषंगाने राबविण्यात
आलेल्या ई-निविदा प्रक्रियेमध्ये निविदा क्र. ०३ मध्ये मे. एच. एल. एल. लाईफ केअर लि. हे न्युनतम
# Page 2
शासन निर्णय क्रमांकः प्रशामा-१०२३/प्र.क्र.३०१/आरोग्य-७
निविदाकार ठरले. सदर निविदा क्र.०३ मध्ये न्युनतम आलेल्या मे. एच.एल.एल. लाईफ केअर लि.
यांचा प्रती नमुना दर रु.१९९/- असा होता. मे. एच. एल. एल. लाईफ केअर लि. यांचेसोबत लॅबसेवा
पुरविण्यासाठी दि.०३/०२/२०१७ रोजी ५ वर्षाचा करार करण्यात आला होता. सदर कराराची मुदत
दि. ०२/०२/२०२२ रोजी संपुष्टात आली. सदर सेवा पुरवठादाराची ५ वर्ष कालावधीच्या कराराची
मुदत संपुष्टात आल्याने लॅबसेवा पुरविण्यासाठी शासनाने पुनश्च नव्याने सेवा पुरवठादार नियुक्त
करण्यासाठी शासन निर्णय सार्वजनिक आरोग्य विभाग क्रं. प्रशामा-१२२१/प्र.क्र.३१/आरोग्य-७,
दि.२५/१०/२०२१ अन्वये पुढील ५ वर्षासाठी प्रशासकीय मान्यता देण्यात आलेली होती. त्या
अनुषंगाने बाहयस्त्रोतामार्फत लॅबसेवा उपलब्ध करुन घेण्यासाठी सेवा पुरवठादार नियुक्त
करण्यासाठी ई-निविदा प्रक्रिया राबविण्यात आलेली होती. सदर ई-निविदा क्रं.-२५ मध्ये मे.
एच. एल. एल. लाईफ केअर लि. हे न्युनतम निविदाकार ठरले. सदर न्युनतम निविदाकारास
लॅबसेवा पुरविण्यासाठी दि.१२/०७/२०२२ रोजी कार्यादेश देण्यात आलेले होते. दरम्यानच्या
कालावधीमध्ये मे. पीओसीटी सर्व्हिसेस यांनी निविदा प्रक्रियेमध्ये नमुद केलेल्या अटी व शर्तीमध्ये
पारदर्शकता न ठेवल्यामुळे सदर निविदा रद्द करुन पुनश्च निविदा प्रक्रिया राबविण्याबाबत तक्रार
केलेली होती. सदर तक्रारीच्या अनुषंगाने सहसंचालक, रुग्णालये यांच्याकडून प्राप्त झालेल्या
प्रस्तावाच्या अनुषंगाने सदर प्रकरणी राबविण्यात आलेली प्रक्रिया विहित कार्यपध्दती अवलंबून पार
पाडली किंवा कशी याबाबत उदयोग ऊर्जा व कामगार विभागाचे अभिप्राय घेण्यात आले. सदर
अभिप्रायामध्ये प्रस्तुत प्रकरणी राबविण्यात आलेली निविदा प्रक्रिया विहित कार्यपध्दती अवलंबून
पार पडली नसल्याचे अभिप्राय दिलेले आहे. सदर अभिप्राय दि.०५/०४/२०२३ च्या शासन पत्रान्वये
आयुक्त, आरोग्य सेवा यांना कळविण्यात आले होते. त्या अनुषंगाने आयुक्त, आरोग्य सेवा
कार्यालयाने प्रस्तुत प्रस्ताव केंद्रिय खरेदी समितीच्या दि.०३/०५/२०२३ च्या बैठकीमध्ये चर्चेसाठी
ठेवला. सदर बैठकीच्या कार्यवृत्तामध्ये असे नमुद करण्यात आले आहे की, उदयोग ऊर्जा
विभागाच्या अभिप्रायामध्ये पुनश्च निविदा प्रक्रिया राबविणे आवश्यक आहे. तसेच, नविन निविदा
प्रक्रियेनुसार नविन सेवा पुरवठादार नियुक्त होईपर्यंत सेवा सुरु ठेवण्यात यावी असे केंद्रिय खरेदी
समितीच्या कार्यवृत्तामध्ये नमुद केले आहे. त्या अनुषंगाने सहसंचालक, रुग्णालये, आरोग्य सेवा,
पृष्ठ ६ पैकी २
# Page 3
शासन निर्णय क्रमांकः प्रशामा-१०२३/प्र.क्र.३०१/आरोग्य-७
मुंबई यांनी मे. एच.एल.एल. लाईफ केअर लि. यांनी केलेल्या विनंतीनुसार राज्यातील आरोग्य
संस्थांमध्ये लॅबोरेटरी सर्व्हिसेसबाबत पुढील ५ वर्ष मुदतवाढ देण्याबाबत शासन स्तरावर यथोचित
निर्णय घेण्यात यावा असे प्रस्तावित केले आहे. प्रस्तुत प्रकरणी राज्यातील विविध आरोग्य
संस्थांमध्ये लॅबसेवा पुरविण्यासाठी राबविण्यात आलेल्या ई-निविदाप्रक्रियेतील निविदा क्रं. ई-२५
मध्ये प्राप्त झालेले न्युनतम सेवा पुरवठादार मे. एच. एल. एल. लाईफ केअर लि. यांची निवड
उदयोग ऊर्जा व कामगार विभागाच्या दि.०१/१२/२०१६ मध्ये विहित केलेल्या कार्यपध्दतीनुसार
झालेली नसल्याने व केंद्रिय खरेदी समितीने सदर सेवा पुरवठादारास दिलेले कार्यादेश रद्द
करण्याबाबत निर्णय घेतलेला असल्याने सदयस्थितीत आरोग्य संस्थांमध्ये लॅबसेवा पुरविण्यासाठी
सेवा पुरवठादार उपलब्ध नाही. आरोग्य सेवा ही अत्यावश्यक सेवा असल्याने व रुग्णांच्या
आजाराचे तातडीने निदान करण्यासाठी विविध प्रकारच्या प्रयोगशाळा चाचण्याची सुविधा आरोग्य
संस्थांमध्ये उपलब्ध असणे अत्यंत आवश्यक आहे.
१) मे.एच.एल.एल.लाईफ केअर लि. या सेवा पुरवठादाराने त्यांच्या दि.१७/०५/२०२३ व
दि.२५/०७/२०२३ च्या निवेदनान्वये पुढील ५ वर्ष मुदत वाढ देण्याबाबत विनंती केलेली आहे.
२)यापुर्वी राबविण्यात आलेल्या निविदा प्रक्रियेतील निविदा क्रमांक ई-०३ मधील Tender
Document मध्ये परिच्छेद क्र. ५ मध्ये पुढील प्रमाणे नमुद करण्यात आलेले आहे. :
"Contract Validity Period - The tenders shall remain valid for acceptance and the
prices quoted shall remain for the duration of the contract. The contract may be
extended for another term with mutual consent. The tender shall remain valid for a
period of ६ months after the date of opening of technical bid."
३)मे.एच.एल. एल. लाईफ केअर लि. हि कंपनी भारत सरकारचा उपक्रम आहे.
४) मे.एच.एल.एल. लाईफ केअर लि. यांनी दिनांक ०३/०२/२०१७ ते ०२/०२/२०२२ या कालावधीत
समाधानकारक सेवा दिलेली आहे.
वरील अनुक्रमांक १ ते ४ येथील बाबीं विचारात घेता तसेच, आरोग्य सेवा ही अत्यावश्यक सेवा
असल्याने व रुग्णांच्या आजाराचे तातडीने निदान करण्यासाठी विविध प्रकारच्या प्रयोगशाळा
पृष्ठ ६ पैकी ३
# Page 4
शासन निर्णय क्रमांकः प्रशामा-१०२३/प्र.क्र.३०१/आरोग्य-७
चाचण्याची सुविधा आरोग्य संस्थांमध्ये उपलब्ध असणे अत्यंत आवश्यक असल्याने यापुर्वी लॅबसेवा
उपलब्ध करुन घेण्यासाठी संदर्भ क्र. १ येथील दिनांक ३०/०९/२०१६ च्या शासन निर्णयान्वये
दिलेल्या प्रशासकीय मान्यतेच्या अनुषंगाने राबविण्यात आलेल्या निविदा प्रक्रियेमधील निविदा क्र.
ई-०३ मध्ये न्युनतम निविदाकार ठरलेले व दि. ०३/०२/२०१७ ते दि.०२/०२/२०२२ या कालावधीत
लॅबसेवा दिलेले मे. एच.एल. एल. लाईफ केअर लि. या सेवा पुरवठादारासोबत दि.०३/०२/२०१७
रोजी केलेल्या सेवा करारास पुढील ५ वर्ष मुदत वाढ देण्याची बाब शासनाच्या विचाराधीन होती.
शासन निर्णय :
आरोग्य सेवा ही अत्यावश्यक सेवा असल्याने व रुग्णांच्या आजाराचे तातडीने निदान
करण्यासाठी विविध प्रकारच्या प्रयोगशाळा चाचण्यांची सुविधा आरोग्य संस्थांमध्ये उपलब्ध असणे
अत्यंत आवश्यक आहे. त्यामुळे रुग्णसेवेची तातडी विचारात घेता यापुर्वी लॅबसेवा उपलब्ध करुन
घेण्यासाठी शासन निर्णय सार्वजनिक आरोग्य विभाग क्रं. साआवि
३००११/प्र.क्र.८३८/२०१६/आरोग्य-७, दि.३०/०९/२०१६ अन्वये दिलेल्या प्रशासकीय मान्यतेच्या
अनुषंगाने राबविण्यात आलेल्या निविदा प्रक्रियेमधील निविदा क्र. ई-०३ मधील न्युनतम निविदाकार
ठरलेल्या व यापुर्वी दिनांक ०३/०२/२०१७ ते दि.०२/०२/२०२२ या कालावधीत सेवा दिलेल्या मे.
एच. एल. एल. लाईफ केअर लि. या सेवा पुरवठादारासोबत दि.०३/०२/२०१७ रोजी केलेल्या सेवा
करारातील अटी शर्ती व दरानुसार दिनांक ०१/०९/२०२३ ते दि.३१/०८/२०२८ या कालावधीमध्ये
एक विशेष बाब म्हणून खालील अटी व शर्तीच्या अधीन राहून मुदतवाढ देण्यास मान्यता देण्यात
येत आहे.
अटी व शर्ती : १. मे. एच.एल.एल. लाईफ केअर लि. यांचेशी दि.०३/०२/२०१७ रोजी करण्यात आलेल्या सेवा करारातील अटी व शर्तीचे पालन करणे संबंधित सेवा पुरवठादारास बंधनकारक राहील.
२. मे. एच. एल. एल. लाईफ केअर लि. यांना लॅबसेवेसाठी आयुक्त, आरोग्य सेवा कार्यालयाकडून वेळोवेळी देण्यात आलेल्या सर्व सुचनांचे पालन करणे बंधनकारक राहील.
पृष्ठ ६ पैकी ४
# Page 5
शासन निर्णय क्रमांकः प्रशामा-१०२३/प्र.क्र.३०१/आरोग्य-७
३. मे. एच.एल.एल. लाईफ केअर लि. यांचेशी दि.०३/०२/२०१७ रोजी करण्यात आलेल्या सेवा करारातील अटी व शर्तीमध्ये आवश्यकतेनुसार बदल करण्याचे अधिकार आयुक्त, आरोग्य सेवा यांना राहतील.
४. सदर सेवांचा खर्च राष्ट्रीय आरोग्य अभियानांतर्गत प्रकल्प अंमलबजावणी आराखडयामध्ये सन २०२३-२४ मधील लॅब सेवांकरिता प्राप्त झालेल्या FMR Code HSS.६ मध्ये अनुक्रमांक १८१ अंतर्गत प्राप्त झालेल्या निधीतुन करण्यात यावा.
४. उपरोक्त अनुक्रमांक १ ते ४ येथे नमूद अटींची पुर्तता करण्याची व खरेदी नियमानुसार आवश्यक प्रमाणे आहे हे सुनिश्चित करण्याची संपूर्ण जबाबदारी आयुक्त, आरोग्य सेवा व अभियान संचालक,राष्ट्रीय आरोग्य अभियान, संचालक, आरोग्य सेवा संचालनालय व कार्यक्रम प्रमुख यांची राहील.
०५. सदर शासन निर्णय वित्तीय अधिकार नियम पुस्तिका १९७८ भाग दुसरा मधील अनुक्रमांक ४, नियम क्र.७ अन्वये प्रशासकीय विभागास प्रदान करण्यात आलेल्या प्राधिकरांनुसार निर्गमित करण्यात येत आहे.
# Page 6