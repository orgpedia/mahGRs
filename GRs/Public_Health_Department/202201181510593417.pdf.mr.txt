# Page 1
“जीवन अमृत सेवा"- ब्लड ऑन कॉल ही अभिनव योजना/ उपक्रमातंर्गत शासकीय जिल्हा रक्तपेढयांनी जिल्ह्यातील अशासकीय रक्तपेढयांसोबत सामंजस्य करार (MoU) करण्यास अंतिम मुदतवाढ देण्याबाबत .
महाराष्ट्र शासन
सार्वजनिक आरोग्य विभाग
शासन निर्णय क्रमांक: रारसे-२०१९/प्र.क्र.२६/आ-५
गोकुळदास तेजपाल रुग्णालय आवार,
संकुल इमारत, ८ व १० मजला, नवीन मंत्रालय,मुंबई- ०१
दिनांक : १८ जानेवारी, २०२२
वाचा : १) सार्वजनिक आरोग्य विभाग, शासन निर्णय क्रमांकः रारसे २०१३/प्र.क्र.२२५/आरोग्य-५, दि. ३१ ऑक्टोबर, २०१३ २) सार्वजनिक आरोग्य विभाग, शासन निर्णय क्रमांकः रारसे २०१३/प्र.क्र.२२५/आरोग्य-५, दि.०६ जानेवारी, २०१४ ३) सार्वजनिक आरोग्य विभाग, शासन निर्णय क्रमांकः रारसे २०१९/प्र.क्र.२६/आरोग्य-५, दि. १२ मार्च, २०२० ४) संचालक, राज्य रक्त संक्रमण परिषद, मुंबई यांचे पत्र क्र.रा.र.सं. प./ जीवन अमृत सेवा पूर्नविलोकन/२०२०/३८३, दि.२३ जुलै, २०२० ५) सार्वजनिक आरोग्य विभाग, शासन निर्णय क्रमांकः रारसे २०१९/प्र.क्र.२६/आरोग्य-५, दि.१५मार्च, २०२१ ६) सहा.संचालक, राज्य रक्त संक्रमण परिषद, मुंबई यांचे पत्र क्र. रा.र.सं.प./जीवन अमृत सेवा पूर्नविलोकन/२०२१/९२५, दि.२२ जून,२०२१ ७) सार्वजनिक आरोग्य विभाग, शासन निर्णय क्रमांकः रारसे २०१९/प्र.क्र.२६/आरोग्य-५, दि.२७ जुलै,२०२१ ८) सहा.संचालक, राज्य रक्त संक्रमण परिषद, मुंबई यांचे पत्र क्र.रा.र.सं.प./जीवन अमृत सेवा पूर्नविलोकन/२०२१/२०६८, दि.१६ डिसेंबर, २०२१
प्रस्तावना : राज्यातील शासकीय/खाजगी रुग्णालयात दाखल असलेल्या रुग्णास आवश्यक असणाऱ्या रक्तासाठी रुग्णाच्या नातेवाईकांस धावपळ करावी लागू नये, तसेच शासनाने निश्चित केलेल्या प्रक्रिया शुल्कावर सुरक्षित रक्त पुरवठा व्हावा, या दृष्टीकोनातून राज्य शासनामार्फत राज्य रक्त संक्रमण
# Page 2
शासन निर्णय क्रमांकः रारसे-२०१९/प्र.क्र.२६/आ-५ परिषदेच्या माध्यमातून “जीवन अमृत योजना (ब्लड ऑन कॉल) ” ही अभिनव योजना / उपक्रम राज्यातील जिल्ह्यामध्ये कार्यान्वित करण्यास संदर्भिय क्र. १ च्या शासन निर्णयान्वये मान्यता देण्यात आली आहे. राज्य रक्त संक्रमण परिषदेच्या ३८ व्या नियामक मंडळाच्या बैठकीमध्ये या योजनेचे पुर्नविलोकन करण्यासाठी तांत्रिक समितीचे गठन करण्यात आले या समितीने सादर केलेल्या अहवालास अनुसरुन संदर्भिय क्र. ५ अन्वये राज्यातील जिल्हा रक्तपेढयांनी संबंधित जिल्ह्यातील धर्मदाय संस्था संचलित रक्तपेढया, इंडियन रेड क्रॉस सोसायटी संचलित रक्तपेढया इ. अशासकीय रक्तपेढयांसोबत सामंजस्य करार करण्यास या योजन्वये प्रायोगिक तत्वावर दिनांक ३० जून २०२१ पर्यंत मान्यता देण्यात आली होती. संचालक, राज्य रक्त संक्रमण परिषद, मुंबई यांनी संदर्भिय क्र. ६ अन्वये सादर केलेल्या प्रस्तावानुसार कोवीड-१९ च्या दुसऱ्या लाटेच्या प्रादुर्भावामुळे घालण्यात आलेले निर्बंध व कार्यालयीन उपस्थितीची मर्यादा यामुळे सदरची योजनेची अंमलबजावणीवर मर्यादा आल्यामुळे सदरच्या योजनेस संदर्भिय क्र. ७ च्या शासन निर्णयान्वये दिनांक ३१.१२.२०२१ पर्यंत दुसऱ्यांदा मुदतवाढ देण्यात आलेली आहे. सहा. संचालक, राज्य रक्ता संक्रमण परिषद, मुंबई यांच्या संदर्भिय क्र. ८ च्या दिनांक१६.१२.२०२१ रोजी प्राप्त प्रस्तावातील अहवालानुसार पुणे, सातारा, सिंधुदूर्ग, सोलापूर, यवतमाळ या जिल्हामध्ये शुन्य प्रतिसाद मिळालेला आहे. तसेच इतर जिल्हयामध्ये सदर योजनेस अत्यंत कमी प्रतिसाद प्राप्त आहे. या योजनेतंर्गत राज्यातील होणारा प्रति रक्त बॅग साठी लागणारा हा खर्च रुपये ६९९ ते ९,४२,२८७ / प्रति बॅग एवढा प्रचंड होत आहे. सदर योजनेस मिळणारा कमी प्रतिसाद बघता त्यावरील होणारा खर्च प्रचंड आहे. सबब नियामक मंडळाच्या बैठकीस होणारा
विलंब व कंत्राटी कर्मचारी/एजन्सी यांना त्यांच्या सेवा समाप्त करण्यापूर्वी दयावी लागणारी पूर्वसुचना या बाबीचा विचार करून योजनेस अंतिम मुदतवाढ देण्याची बाब शासनाच्या विचाराधीन आहे. यानुसार शासन खालीलप्रमाणे निर्णय घेत आहे.
शासन निर्णय: जीवन अमृत सेवा- ब्लड ऑन कॉल ही अभिनव योजना/उपक्रमांतर्गत शासकीय जिल्हा रक्तपेढयांनी जिल्हयातील अशासकीय रक्तपेढयांसोबत सामंजस्य करार (MoU) करण्यास शासन निर्णय दिनांक १५.०३.२०२१ अन्वये मान्यता देण्यात आलेली आहे. सदरच्या शासन निर्णयान्वये कार्यान्वित केलेल्या योजनेचा कालावधी दिनांक ३१.१२.२०२१ असुन आता ही मर्यादा वाढवून दिनांक ३१.०३.२०२२ अशी असेल.
जीवन अमृत सेवा- ब्लड ऑन कॉल या अभिनव योजना / उपक्रमांतर्गत शासकीय जिल्हा रक्तपेढयांनी जिल्हयातील अशासकीय रक्तपेढयांसोबत सामंजस्य करार (MoU) ही प्रायोगिक तत्वावरील कार्यान्वित केलेल्या योजनेचा वाढीव कालावधी अंतिम स्वरूपाचा असून दिनांक ३१.०३.२०२२ रोजी सदर योजना बंद करण्यात येत आहे व सदर योजनेबाबतच्या तांत्रिकबाबी जसे पृष्ठ ३ पैकी २
# Page 3
शासन निर्णय क्रमांकः रारसे-२०१९/प्र.क्र.२६/आ-५
योजनेचा अंतिम अहवाल व कंत्राटी / एजन्सी यांना सेवा समाप्तीबाबत द्यावयाची पूर्वसूचना व त्यानुषंगीक बाबी दिनांक ३१.०३.२०२२ पूर्वी पूर्ण करण्यात याव्यात. तसेच सदर योजनेची फलनिष्पत्ती दर्शक अहवाल शासनास सादर करण्यात यावा.