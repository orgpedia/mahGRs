# Page 1
कोवीड-१९ च्या तपासणीसाठी जिल्हा रुग्णालय, सातारा येथे RT PCR लॅब स्थापन करण्याबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः कोरोना-२०२०/प्र.क्र.१७२/आरोग्य- ५
गो. ते. रुग्णालय संकुल इमारत,
१० वा मजला, मंत्रालय, मुंबई ४०० ००१.
तारीख ०६ जुलै, २०२०
वाचा : १) सार्वजनिक आरोग्य विभाग शासन पत्र क्र. कोरोना-२०२०/प्र.क्र.५८/आरोग्य-५, दिनांक २४.०३.२०२०.
२ ) जिल्हाधिकारी, सातारा कार्यालयाचे पत्र, दिनांक ११.०६.२०२०.
३) मा. उच्च न्यायालय, मुंबई यांचे दिनांक १९.०६.२०२० चे आदेश.
प्रस्तावना : सातारा जिल्ह्यात RT PCR लॅब नसल्याने, कोवीड–१९ च्या चाचणीसाठी स्वॅब नमुने बी.जे.
वैद्यकीय महाविद्यालय, जि. पुणे किंवा एन.सी.सी.एस. पुणे येथे पाठविण्यात येत आहेत येथे पाठविण्यात येत आहेत. जिल्ह्यात येणारी बहुतांश कुटुंबे ही कंन्टेमेंट झोन/हॉटस्पॉट झोन/रेड झोन मधील असल्याने, या सर्व नागरिकांचे आयसीएमआरच्या मार्गदर्शक सूचनांनुसार ILI/SARI लक्षणे असल्यास, कोवीड-१९ ची तपासणी करणे अनिवार्य ठरत आहे. या तपासणीसाठी व अहवाल प्राप्तीसाठी लागणारा कालावधी बघता या सर्व नागरिकांना संस्थात्मक विलगीकरण कक्षात ठेवणे आवश्यक असल्याने, प्रशासकीय यंत्रणेवर अनावश्यक ताण येत आहे व मोठ्या प्रमाणात खर्चही होत आहे. ही परिस्थिती बघता जिल्हा रुग्णालय, सातारा येथे RT PCR लॅब स्थापन करण्याची नितांत आवश्यकता असल्याने, जिल्हाधिकारी, सातारा यांचा जवळपास रू. ७५,४६, १८६/- अंदाजित खर्चाचा प्रस्ताव शासनास प्राप्त झाला आहे. आपतकालीन परिस्थितीत तातडीची बाब म्हणून यासाठीचा खर्च राष्ट्रीय आपत्ती निवारण निधी किंवा जिल्हा नियोजन समिती निधीमधून करण्याची बाब शासनाच्या विचाराधीन होती. संदर्भ क्र. १ मध्ये नमूद पत्रान्वये, राज्यात कोवीड-१९ चा प्रादुर्भाव रोखण्यासाठी प्रतिबंधात्मक उपाययोजना व उपचारासाठी वैद्यकीय साहित्य व उपकरणे यांची खरेदी जिल्हास्तरावर जिल्हाधिकारी यांच्या अध्यक्षतेखाली गठित समिती यांच्या मान्यतेनुसार व शिफारशीने करण्यास मान्यता देण्यात आलेली आहे. कोवीड- १९ मुळे उद्भवलेली आरोग्य विषयक आपतकालीन परिस्थिती लक्षात घेता, खालीलप्रमाणे शासन निर्णय घेण्यात येत आहे.
# Page 2
शासन निर्णय क्रमांकः कोरोना-2020/प्र.क्र.172 / आरोग्य - 5
शासन निर्णय : १) कोवीड- १९ चा वाढता प्रादुर्भाव लक्षात घेता, जिल्हा रुग्णालय, सातारा येथे RT PCR लॅब उभारण्यासाठी या शासन निर्णयाद्वारे मान्यता देण्यात येत आहे.
२) RT PCR लॅब उभारणीसाठी आवश्यक असलेला रू. ७५,४६,१८६/- (रू. पंचहात्तर लक्ष सेहचाळीस हजार एकशे शहाऐंशी) इतका राष्ट्रीय आपत्ती निवारण निधी/जिल्हा नियोजन
समिती मधून खर्च करण्यास या शासन निर्णयाद्वारे मान्यता देण्यात येत आहे.
३) या RT PCR लॅबसाठी लागणारी यंत्रसामुग्री ईटेंडर ऐवजी- शासकीय वैद्यकीय महाविद्यालय, छत्रपती प्रमिलाराजे रुग्णालय, कोल्हापूर यांचेकडील दिनांक १८.०४.२०२० चे पुरवठा आदेशानुसार करण्यास या शासन निर्णयाद्वारे मान्यता देण्यात येत आहे.
४) या RT PCR लॅबसाठी लागणारे आवश्यक ते तांत्रिक मुनष्यबळ व त्यावरील खर्च राष्ट्रीय आरोग्य अभियान अंतर्गत उपलब्ध निधीतून करण्यास या शासन निर्णयाद्वारे मान्यता देण्यात येत आहे.