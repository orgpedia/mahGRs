# Page 1
सन २०२१-२२ या वित्तिय वर्षात रुग्णालयीन तत्त्वावरील स्वयंसेवी संस्थांना सहायक अनुदान वितरित करणेबाबत..
महाराष्ट्र शासन
सार्वजनिक आरोग्य विभाग
शासन निर्णय क्रमांकः कुनिका २०२०/प्र क्र ५२२/आरोग्य -५
गोकुळदास तेजपाल रुग्णालय आवार, ८ व १० वा मजला
दिनांक: ३१ मार्च २०२२
वाचा : १) सार्वजनिक आरोग्य विभाग, शासन निर्णय क्रमांकः, कुनिका २०११/प्र क्र ३२१/ आरोग्य-५, दि. २१ मार्च, २०१२ २) सार्वजनिक आरोग्य विभाग, शासन निर्णय क्रमांकः, कुनिका २०२०/प्र क्र ५२२/ आरोग्य-५, दि. २७ सप्टेंबर, २०२१ ३) वित्त विभाग, शासन परिपत्रक क्र.अर्थसं-२०२१/प्र.क्र.४८/अर्थ-३, दि. ०६ एप्रिल, २०२१, १४ ऑक्टोबर, २०२१ ४) सह संचालक, आरोग्य सेवा, (कुष्ठ व क्षय), पुणे यांचे क्र. ससंआसे/कुष्ठ व क्षय/अनुदानशाखा/रुग्णालयीन प्रस्ताव/५६८५-८८/२२, दि.१८/०२/२०२२
प्रस्तावना : उपरोक्त संदर्भाधीन अनुक्रमांक - १ येथील शासन निर्णयानुसार रुग्णालयीन तत्त्वावरील कुष्ठरुग्णांसाठी रु.२,२००/- प्रमाणे प्रतीरुग्ण व दरमहा संस्थेने प्रत्यक्ष भरती केलेल्या रुग्णांप्रमाणे अनुदान देण्यात येते. याकरीता सन २०२१-२२ या वित्तिय वर्षातील तरतूदीमधील रुग्णालयीन तत्त्वावरील स्वयंसेवी संस्थांना सहायक अनुदान देण्याची बाब शासनाच्या विचाराधीन होती.
शासन निर्णय: सन २०२१-२२ या वर्षाकरीता रुग्णालयीन तत्त्वावरील स्वयंसेवी संस्थांना मागणी क्रमांक आर १, २२१०, वैद्यकीय सेवा व सार्वजनिक आरोग्य उपशिर्ष (०१)(१८) कुष्ठरोग्यांसाठी सहायक अनुदाने (२२१० ०६८३) मूळ अनुदान या उद्दिष्टाखाली रु.५,००,००,०००/- (रुपये पाच कोटी) इतके अनुदान अर्थसंकल्पित करण्यात आले होते. तथापि सन २०२१-२२ करिता नमूद लेखाशिर्ष अंतर्गत रुपये ३७५.०० लक्ष ऐवढी तरतूद सुधारित अंदाज नुसार केलेली आहे. सन २०२१-२२ या वित्तीय वर्षात सदर
# Page 2
शासन निर्णय क्रमांकः कुनिका २०२०/प्र क्र ५२२/आरोग्य -५
अनुदानातून रु.१,५१,७०, १८७/- (रु. एक कोटी एक्कावन्न लाख सत्तर हजार एकशे सत्तेऐंशी फक्त) इतक्या रकमेचे सहायक अनुदान संदर्भिय क्र. २ शासन निर्णय दि. २७/०९/२०२१ अन्वये यापूर्वीच वितरीत करण्यात आले आहे.
२. खालील संस्थेस नमूद केलेल्या कालावधीसाठी रु. ९३,५३,१७९ /- ( रु. त्र्याण्णव लाख त्रेपण हजार एकशे एकोणऐंशी रुपये फक्त) इतके सहायक अनुदान संदर्भिय क्र. १ च्या शासन निर्णयातील अटींच्या पूर्ततेच्या अधीन राहून मान्यता देण्यात येत आहे.
-----------------------------------------------------------------------------------------------------------------
| अ.क्र. | संस्थेचेनाव | कालावधी | प्रत्यक्ष हजर रुग्ण | देय अनुदान |
| १ | महारोगी सेवा समिती, आनंदवन, वरोरा, जि.चंद्रपूर | ऑक्टोबर, २०२१ ते डिसेंबर २०२१ | १८०० | रु.३९,६०,०००/ |
| २ | विदर्भ महारोगी सेवा मंडळ तपोवन, जि अमरावती | ऑक्टोबर, २०२० ते डिसेंबर २०२१ | १३७५ | रु.२९,३०,७५९/ |
| ३ | दि लेप्रसी मिशन कोठारा, लेप्रसी हॉस्पीटल ता अचलपूर, जि अमरावती | ऑक्टोबर,२०२० ते सप्टेंबर २०२१ | ४७७ | रु.४,७१,६०७/ |
| ४ | महारोगी सेवा समिती दत्तपूर, जि-वर्धा | जुलै, २०२० ते सप्टेंबर २०२१ | ७१७ | रु.१५,६०,१२६/ |
| ५ | रिचर्डस अॅण्ड लेप्रसी हॉस्पीटल मिरज, जि-सांगली | जुलै, २०२० सप्टेंबर २०२१ | ३७९ | रु.४,३०,६८७/ |
|  | एकूण |  | ४७४६ | रु.९३,५३,१७९/ |
-----------------------------------------------------------------------------------------------------------------
३. सन २०२१-२२ या वित्तीय वर्षात रुग्णालयीन तत्त्वावर स्वयंसेवी संस्थांना सहायक अनुदान वितरणाचा प्रस्ताव, महाराष्ट्र विनियोजन अधिनियम, २०२१ निधी वितरणाबाबत वित्त विभाग, शासन परिपत्रक क्र.अर्थसं-२०२१/प्र.क्र.४८/अर्थ-३ दि.०६ एप्रिल, २०२१ व १४ ऑक्टोबर, २०२१ सोबतच्या परिशिष्टातील मुद्दा क्र.९ समोर नमूद तपासणी सूचीतील क्र.१ ते १० मधील सर्व अटींची पूर्तता केली असल्याचे प्रमाणपत्र सहायक संचालक, आरोग्य सेवा (कुष्ठरोग व क्षय रोग) यांनी सादर केले आहे.
तसेच सन २०२१-२२ या वित्तिय वर्षात रुग्णालयीन तत्त्वावर स्वयंसेवी संस्थांना यापुर्वी वितरीत केलेल्या निधीचे संबंधीत संस्थांच्या उपयोगिता प्रमाणपत्र संचालनालयाने सादर केले आहे.
४. सहसंचालक (कुष्ठ व क्षय), पुणे यांना नियंत्रक अधिकारी म्हणून घोषित करण्यात आले असून त्यांनी वरील अटी पुर्ण केल्याची खातरजमा करुन संबंधित अनुदान अदा करण्याची कार्यवाही करावी.
# Page 3
शासन निर्णय क्रमांकः कुनिका २०२०/प्र क्र ५२२/आरोग्य -५
तसेच सदर अनुदानाशी संबंधित देयके अधिदान व लेखा अधिकारी, मुंबई यांचेकडे सादर करणेसाठी सहाय्यक संचालक, आरोग्य सेवा (कुष्ठरोग) यांना आहरण व संवितरण अधिकारी म्हणून घोषित करण्यात येत आहे. त्यांनी मंजूर अनुदानापेक्षा जास्त खर्च करु नये व खर्चाचा ताळमेळ घालून अहवाल तसेच उपयोगिता प्रमाणपत्र सादर करावे.
५. याबाबतचा खर्च सन २०२१-२२ या वर्षाकरीता मागणी क्रमांक आर-१, २२१०, वैद्यकीय सेवा व सार्वजनिक आरोग्य उपशिर्ष (०१)(१२) कुष्ठरोग्यांसाठी सहायक अनुदाने (२२१० ०६८३) मूळ अनुदान या लेखाशिर्षाखाली खर्ची टाकण्यात यावा व चालू वित्तीय वर्षाच्या मंजुर अनुदानातून भागविण्यात यावा.
६. सदर आदेश वित्त विभागाच्या शासन परिपत्रक क्र. अर्थसं-२०२१/प्र.क्र.४८/अर्थ-३, दि. ६ एप्रिल, २०२१ व १४ ऑक्टोबर, २०२१ अन्वये त्या विभागाने प्रशासकीय विभागांना प्रदान केलेल्या अधिकाराच्या अधीन राहून निर्गमित करण्यात येत आहे.
# Page 4