# Page 1
आरोग्य विषयक सेवाचे मुल्यांकन करण्याकरिता सर्वेक्षण करण्यास मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन परिपत्रक क्रमांकः संकीर्ण-२०१८/प्र.क्र.३२२/आरोग्य -३ अ
मंत्रालय, १० मजला, संकुल इमारत,
गोकुळदास तेजपाल रुग्णालय आवार, मुंबई
तारीख: ३० ऑगस्ट,२०१८
वाचा - सह सचिव केंद्रीय आरोग्य व कुंटूब कल्याण (स्वास्थ अनुसंधान विभाग) मंत्रालय नवी दिल्ली यांच इंग्रजी पत्र क्र.D.O.NO.T.११०११/०२/२०१७-HR Date ३rd. July, २०१७
प्रस्तावना – आरोग्य विषयक सुविधा अधिक परिणाम कारक होण्याच्या दृष्टीने केंद्र शासनाने Health Technology Assessment हा कार्यक्रम हाती घेण्यात आला असून त्याद्वारे देशात आरोग्य विषयक सेवाचच तपासणी व मुल्याकंन करण्यात येणार आहे. त्या अनुषंगाने राज्यामधील आरोग्य संस्था मार्फत पुरविण्यात येणाऱ्या सेवाचे मुल्याकंन करण्यासाठी सर्वेक्षण करण्यास मंजूरी देण्याची बाब शासनाच्या विचाराधीन होती.
शासन परिपत्रक - केंद्र शासनाच्या आरोग्य व कुंटूंब कल्याण विभागाच्या उपरोक्त पत्रान्वये केंद्र शासन देशातील सेपूर्ण नागरीकांना आरोग्य विषयक सुविधा देण्यास वचनबध्द असल्याचे नमुद करुन Health Technology Assessment हा कार्यक्रम हाती घेतला आहे. या कार्यक्रमा अंतर्गत देशात आरोग्य विषयक सेवाचे मुल्याकंन करण्यात येणार आहे. याकरीता राज्यामधील आरोग्य संस्थामार्फत पुरविण्यात येणाऱ्या आरोग्य विषयक सेवाची तपासणी व मुल्याकंन करण्यासाठी समन्वयक नेमण्यात आले आहे.
महाराष्ट्र राज्यासाठी सेठ जी. एस. मेडीकल कॉलेज आणि के. ई. एम. हॉस्पिटल मुंबई या संस्थेची समन्वयक म्हणून नियुक्ती करण्यात आली असून सदर संस्थेमार्फत ठाणे, पुणे व बीड जिल्हयातील आरोग्य संस्थामार्फत पुरविण्यात येणाऱ्या आरोग्य सेवाचे सर्वेक्षण करुन त्याबाबतचा अहवाल केंद्र शासनास सादर करण्यात येणार आहे.
याबाबत सूचित करण्यात येते की, Health Technology Assessment हया कार्यक्रमाअंतर्गत आरोग्य विषयक सेवांचे सर्वेक्षण करण्यासाठी उपसंचालक ठाणे, पुणे व औरंगाबाद यांनी त्यांच्या
# Page 2
शासन परिपत्रक क्रमांकः संकीर्ण-२०१८/प्र.क्र.३२२/आरोग्य -३ अ
अधिपत्याखालील संबंधित जिल्हा आरोग्य अधिकारी, जिल्हा शल्यचिकित्सक यांना उक्त संस्थेस सर्व्हेक्षण करताना केंद्र शासनाने सुचित केल्याप्रमाणे आवश्यक सहकार्य करण्याबाबत तात्काळ सूचना देण्यात याव्यात तसेच स्वत: व्यक्तीश: लक्ष पुरवून सर्व्हेक्षणाकरीता आवश्यक ती कार्यवाही करावी.
संचालक तथा डीन सेठ जी.एस. मेडीकल कॉलेज आणि के.एम.हॉस्पिटल मुंबई यांनी संबंधित उपसंचालक आरोग्स सेवा मंडळ यांच्याशी समन्वय साधून सर्वेक्षण करावे.