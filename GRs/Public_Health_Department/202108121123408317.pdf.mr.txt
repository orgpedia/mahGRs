# Page 1
दुर्मिळ आजारावरील औषधोपचारासाठी राष्ट्रीय धोरण- २०२१ व राष्ट्रीय आरोग्य निधीची छत्र योजना (Umbrella Scheme of Rashtriya Arogya Nidhi- RAN) याच्या अंमलबजावणीबाबत मार्गदर्शक सूचना.
महाराष्ट्र शासन
सार्वजनिक आरोग्य विभाग
शासन परिपत्रक क्रमांक: दुर्मिळ आजार-२०२०/प्र.क्र.२१/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : १७ ऑगस्ट, २०२१.
वाचा : १. केंद्र शासन, आरोग्य व कुटुंब कल्याण मंत्रालयाचे कार्यालयीन ज्ञापन क्र.F.No.११०३६/३९ / २०१७-RAN, दिनांक ०१.०२.२०१९ व दिनांक ३०.१०.२०१९.
२. केंद्र शासन, आरोग्य व कुटुंब कल्याण मंत्रालयाचे कार्यालयीन ज्ञापन क्र.F.No.१२०१४/१०८/ २०२०-Grants, दिनांक ३०.०३.२०२१.
परिपत्रक:
उपरोक्त दिनांक ०१.०२.२०१९ च्या कार्यालयीन ज्ञापनाद्वारे राष्ट्रीय आरोग्य निधीच्या नवीन
छत्र योजनेखाली दारिद्रय रेषेखालील व्यक्तींना (Persons below threshold poverty line)
विनिर्दिष्ट दुर्मिळ आजारावरील उपचारासाठी एका वेळेच्या वित्तीय सहाय्याची योजना विहित करण्यात
आली आहे. तसेच केंद्र शासनाच्या दिनांक ३०.१०.२०१९ च्या कार्यालयीन ज्ञापनान्वये उपरोक्त
मार्गदर्शक सूचनांमध्ये काही सुधारणा करण्यात आल्या आहेत. सदर दोन्ही कार्यालयीन ज्ञापन सुलभ
संदर्भासाठी सोबत जोडले आहेत. (सहपत्र १ व २)
०२. सुधारित योजनेत ठराविक शासकीय रुग्णालयात यासाठी केंद्र शासनाने आवर्ती परिक्रमण निधी
(Revolving Fund) स्थापन केला असून पात्र रुग्णांच्या उपचारांच्या रुपये पाच लाख पर्यंतच्या
उपचारासाठी आवर्ती परिक्रमण निधीमधून खर्च करण्याचे अधिकार असा निधी स्थापन करण्यात
आलेल्या रुग्णालयांच्या वैद्यकीय अधिक्षक / संचालक यांना प्रत्यावर्तीत करण्यात आले आहेत.
आवर्ती परिक्रमण निधी स्थापन केलेल्या रुग्णालयातील रुपये पाच लाख पेक्षा जास्त रकमेची
प्रकरणे व परिक्रमण निधी स्थापन न केलेल्या रुग्णालयांची सर्व वित्तीय सहायाची प्रकरणे मान्यतेसाठी
# Page 2
शासन निर्णय क्रमांकः दुर्मिळ आजार-२०२०/प्र.क्र.२१/आरोग्य-७
केंद्रीय आरोग्य व कुटुंब कल्याण मंत्रालयाला संदर्भित करावयाची आहेत. अशा रुग्णालयांना
मंत्रालयामार्फत मंजुरी आदेशासह निधी वितरण करण्यात येईल.
सदर योजनेचा लाभ दारिद्रय रेषेखालील जे रुग्ण अति विशेष उपचार सेवा असलेल्या (Super
specialty facilities) शासकीय रुग्णालयात उपचार घेत आहेत अशानाच अनुज्ञेय आहे. खासगी
रुग्णालयात उपचार घेत असलेल्या रुग्णांना या योजनेचा लाभ अनुज्ञेय नाही.
०३. आरोग्य व कुटुंब कल्याण मंत्रालयाने जुलै, २०१७ मध्ये दुर्मिळ आजारांवरील उपचारांचे धोरण
२०१७ विहित केले असून तथापि सदर धोरणाच्या अंमलबजावणीमध्ये येणाऱ्या अडचणी विचारात घेऊन
सदर धोरण स्थगित करण्यात आले होते. तद्नंतर या संदर्भात प्राप्त झालेल्या सूचना व शिफारशी
विचारात घेऊन सन २०१७ मधील धोरणाचा फेरआढावा घेण्यात आला असून आता दिनांक
३०.०३.२०२१ च्या कार्यालयीन ज्ञापनाद्वारे दुर्मिळ आजारांवरील उपचारांचे राष्ट्रीय धोरण २०२१ हे
आरोग्य व कुटुंब कल्याण मंत्रालयाने निश्चित करुन प्रसिध्द केले आहे. सदर धोरणाची प्रत सुलभ
संदर्भासाठी सोबत जोडली आहे. (सहपत्र ३)
०४. नवीन धोरणाची प्रमुख वैशिष्ट्ये पुढीलप्रमाणे आहेत.:
→ दुर्मिळ आजारांचे तीन गटात वर्गीकरण:
Group 1: Disorders amenable to one-time curative treatment
Group 2: Diseases requiring long term/ lifelong treatment having relatively lower cost of treatment and benefit has been documented in literature and annual or more frequent surveillance is required.
Group 3: Diseases for which definitive treatment is available but challenges are to make optimal patient selection for benefit, very high cost and lifelong therapy.
विविध स्तरावर प्रतिबंधात्मक उपाययोजना
→ प्रकर्ष केंद्र (Centres of Excellence) व निदान केंद्र यांची स्थापना :
दुर्मिळ आजारांचे निदान व उपचार यासाठी शासकीय टर्शरी रुग्णालय म्हणून केंद्र
शासन प्रकर्ष केंद्रे (Centers of Excellence) अधिसूचित करणार आहे. यामध्ये राज्यातील
के.ई.एम.रुग्णालय, मुंबई याचा समावेश आहे.
पृष्ठ ६ पैकी २
# Page 3
शासन निर्णय क्रमांकः दुर्मिळ आजार-२०२०/प्र.क्र.२१/आरोग्य-७
याशिवाय जैव तंत्रज्ञान विभागाकडून Unique Methods of Management and
Treatment of Inherited Disorders (UMMID) या प्रकल्पांतर्गत अनुवांशिक तपासणी व
सल्लागार सेवा (Genetic Testing and Counseling) यासाठी निदान केंद्रे स्थापन करण्यात
येणार आहेत. सदर निदान केंद्रे प्रकर्ष केंद्रांच्या मार्गदर्शन व पर्यवेक्षनाखाली कार्यरत राहतील.
सद्यस्थितीत राज्यात निदान केंद्र देण्यात आलेले नाही. तथापि, CMC Vellore ही सदुपदेशक
संस्था (Mentor Institute) राज्यातील वाशिम या “आकांक्षित” जिल्ह्यात दुर्मिळ आजारांसाठी
सहाय्यभुत संस्था म्हणून केंद्र शासनाने निश्चित केली आहे.
→ दुर्मिळ आजारावरील उपचारासाठी शासकीय सहाय्यः
गट-१ मधील दुर्मिळ आजार ज्यांवर एकदाच उपचार करणे आवश्यक आहे अशासाठी रु.२०.००
लाखापर्यंतचे वित्तीय सहाय्य राष्ट्रीय आरोग्य निधीमधून केंद्र शासनामार्फत उपलब्ध करुन दिले
जाईल. या वित्तीय सहाय्यासाठी फक्त दारिद्रय रेषेखालील लाभार्थीच पात्र नसून, प्रधानमंत्री
जन आरोग्य योजनेच्या निकषाप्रमाणे पात्र ठरणाऱ्या व केवळ शासकीय टर्शरी रुग्णालयात
उपचारासाठी ४० टक्के लोकसंख्येला हे लाभ दिले जातील.
गट-२ मधील दुर्मिळ आजारांच्या रुग्णांना सहाय्य देण्याबाबत राज्य शासनाने विचार करावा,
असे सदर धोरणात सूचविण्यात आले आहे.
गट-३ मधील दुर्मिळ आजारांच्या उपचारांवर येणारा प्रचंड खर्च व संसाधनांची मर्यादा आणि
सार्वजनिक आरोग्याची इतर प्राध्यान्ये विचारात घेऊन अशा आजारांवर रुग्ण ज्या रुग्णालयात
उपचार घेत आहेत आणि अशा रुग्णांना वित्तीय सहाय्य करण्यास इच्छुक असलेल्या व्यक्ती
किंवा कॉर्पोरेट दाते यांना एकत्र आणण्यासाठी डिजीटल प्लॅटफार्म निर्माण करण्याचे प्रस्तावित
आहे.
→ मनुष्यबळ विकास :
राज्यातील किमान एका वैद्यकीय महाविद्यालयात वैद्यकीय अनुवांशिकता विभाग (Department
of Medical Genetics) निर्माण करण्याची विनंती राज्य शासनास करण्यात येईल. जेणेकरुन
पृष्ठ ६ पैकी ३
# Page 4
शासन निर्णय क्रमांकः दुर्मिळ आजार-२०२०/प्र.क्र.२१/आरोग्य-७
याबाबतचे शिक्षण देणे व वैद्यकीय व्यवसायिकांमध्ये या संदर्भातील जागृती वाढीस लागणे शक्य
होईल.
जैव तंत्रज्ञान विभागांतर्गत स्थापन करण्यात आलेल्या निदान केंद्रांचा वापर हा वैद्यकीय
व्यवसायिक व कर्मचारी यांना दुर्मिळ आजारांच्या तपासणी प्रशिक्षण देण्यासाठी सुध्दा करण्यात
येईल.
→ दुर्मिळ आजारांवरील उपचार, प्रतिबंध, संशोधन व विकास यासाठी राष्ट्रीय संस्थांचा संघ निर्माण
करणे.
→ दुर्मिळ आजारांवरील औषधे परवडणाऱ्या दरात मिळण्याच्या दृष्टीने प्रयत्न करणे.
०५. थोडक्यात दुर्मिळ आजारांवरील उपचारांसाठी आरोग्य व कुटुंब कल्याण मंत्रालयाने
सर्वसमावेशक धोरण प्रस्तावित केले आहे. सदर धोरणामध्ये राज्य शासनाच्या स्तरावर पुढीलप्रमाणे
कार्यवाही अपेक्षित दिसते.:
गट-२ मधील दुर्मिळ आजारांच्या रुग्णांना सहाय्य देण्याबाबत राज्य शासनाने विचार करणे.
राज्यातील किमान एका वैद्यकीय महाविद्यालयात वैद्यकीय अनुवांशिकता विभाग (Department
of Medical Genetics) निर्माण करणे.
०६. राज्यातील किमान एका वैद्यकीय महाविद्यालयात वैद्यकीय अनुवांशिकता विभाग (Department
of Medical Genetics) निर्माण करण्याची शिफारस सदर धोरणात करण्यात आली आहे. तरी, सदर
बाब वैद्यकीय शिक्षण व औषधी द्रव्ये विभागाच्या निदर्शनास आणून देण्यात येत असून त्या विभागास या
संदर्भातील पुढील कार्यवाही करण्याची विनंती करण्यात येत आहे.
०७. गट-१ मधील दुर्मिळ आजार ज्यांवर एकदाच उपचार करणे आवश्यक आहे अशासाठी रु.२०.००
लाखापर्यंतचे वित्तीय सहाय्य राष्ट्रीय आरोग्य निधीमधून केंद्र शासनामार्फत उपलब्ध करुन दिले जाणार
आहे. राष्ट्रीय आरोग्य निधीबाबत सविस्तर मार्गदर्शक सूचना केंद्र शासनाने दिनांक ०१.०२.२०१९ च्या
कार्यालयीन ज्ञापनान्वये प्रसिध्द केल्या आहेत.
पृष्ठ ६ पैकी ४
# Page 5
शासन निर्णय क्रमांकः दुर्मिळ आजार-२०२०/प्र.क्र.२१/आरोग्य-७
०८. तरी, दुर्मिळ आजारावरील औषधोपचारसाठी राष्ट्रीय धोरण-२०२१ याला व्यापक प्रसिध्दी
देण्यात यावी. सर्व शासकीय रुग्णालये, वैद्यकीय महाविद्यालयांशी संलग्न रुग्णालये,
महानगरपालिका/ नगरपालिका / जिल्हा परिषदांद्वारे संचालित केली जाणारी रुग्णालये येथे दुर्मिळ
आजारांवरील उपचारांसाठी रुग्ण दाखल झाल्यास त्यांना उपरोक्त दोन्ही योजनांची माहिती देण्यात
यावी.
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53