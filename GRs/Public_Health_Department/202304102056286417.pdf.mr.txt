# Page 1
महाराष्ट्र वैद्यकीय व आरोग्य सेवा, गट-अ (वेतनस्तर एस-२०) संवर्गातील अधिकाऱ्यांच्या पदस्थापना/बदली याबाबत सक्षम प्राधिकाऱ्यास शिफारशी करण्यासाठी नागरी सेवा मंडळ स्थापन करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः मवैअ-२०२३/प्र.क्र. ३३८(२)/सेवा-३
गो.ते. रूग्णालय आवार, १० वा मजला
मंत्रालय, मुंबई - ४०० ००१
तारीख: ११ मे, २०२३
वाचा - १) शासन निर्णय क्रमांक सा.प्र.वि., एसआरव्ही-२०१४/प्र.क्र.२६/१२, दि. ३१.०१.२०१४ २) शासन निर्णय क्रमांक सा.आ.वि., एसआरव्ही-१०१६/प्र.क्र.३२५/सेवा-२, दि. ०३.०४.२०१४ ३) शासन निर्णय क्रमांक सा.आ.वि., एसआरव्ही-१०१६/प्र.क्र.३२५/सेवा-२, दि. १७.०४.२०१७ ४) शासन अधिसूचना क्र, सा.आ.वि., मवैअ-२०२३/प्र.क्र. ३३८(१)/सेवा-३, दि. ११.०५.२०२३
प्रस्तावना मा. सर्वोच्च न्यायालय यांनी रिट पिटीशन (सिव्हील) क्र.८२/२०११ मध्ये दिनांक ३१.१०.२०१३ रोजी
दिलेल्या न्यायनिर्णयानुसार, शासन सेवेतील गट-अ, गट-ब व गट-क मधील अधिकारी / कर्मचाऱ्यांच्या
पदस्थापना व बदली याबाबत सक्षम प्राधिकाऱ्यास शिफारसी करण्यासाठी, दिनांक ३१.०१.२०१४ च्या शासन
निर्णयान्वये दिलेल्या निर्देशास अनुसरून, संदर्भाधीन क्रमांक २ येथील शासन निर्णयान्वये महाराष्ट्र वैद्यकीय व
आरोग्य सेवा, गट-अ, गट-ब (राजपत्रित व सामान्य राज्य सेवा गट-अ गट-ब (राजपत्रित) संवर्गातील
अधिकाऱ्यांच्या बदली / पदस्थापना याबाबत सक्षम प्राधिकाऱ्यास शिफारसी करण्यासाठी नागरी सेवा मंडळ (१)
ची स्थापना करण्यात आली आहे.
वाचा क्र. ३ येथील शासन निर्णयान्वये महाराष्ट्र वैद्यकीय व आरोग्य सेवा, गट-अ संवर्गातील
अधिकाऱ्यांच्या सरळसेवेने/पदोन्नतीने पदस्थापना तसेच बदली याबाबत सक्षम प्राधिकाऱ्यास शिफारशी
करण्यासाठी संदर्भाधिन क्र. २ येथील शासन निर्णयान्वये स्थापन करण्यात आलेल्या नागरी सेवा मंडळ (१) मध्ये
सुधारणा करण्यात आली आहे. आता, संदर्भ क्र. ४ येथील अधिसूचनेन्वये मा. मंत्री, सार्वजनिक आरोग्य यांना
# Page 2
शासन निर्णय क्रमांकः मवैअ-२०२३/प्र.क्र. ३३८(२)/सेवा-३
प्रदान करण्यात आलेले सर्वसाधारण बदल्यांचे अधिकार (वैद्यकीय अधिकारी, गट-अ वेतनस्तर एस-२०) फक्त
सन २०२३ या वर्षासाठी आयुक्त, आरोग्य सेवा, मुंबई यांना प्रत्यार्पीत करण्यात आलेले आहेत. या अनुषंगाने
महाराष्ट्र वैद्यकीय व आरोग्य सेवा, गट-अ (वेतनस्तर एस-२०) या संवर्गातील अधिकाऱ्यांच्या बदलीबाबत सक्षम
प्राधिकाऱ्यास शिफारशी करण्यासाठी फक्त सन २०२३ या वर्षासाठी नागरी सेवा मंडळ स्थापन करण्याची बाब
शासनाच्या विचाराधीन होती.
शासन निर्णय महाराष्ट्र वैद्यकीय व आरोग्य सेवा, गट-अ (वेतनस्तर एस -२०) संवर्गातील अधिकाऱ्यांच्या बदल्यांसाठी
फक्त सन २०२३ या वर्षासाठी नागरी सेवा मंडळ स्थापन करण्यात येत असून, नागरी सेवा मंडळाची रचना
पुढीलप्रमाणे करण्यात येत आहे
--------------------------------------------------------------------------------
|  | आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई | अध्यक्ष |
| २ | संचालक-१, आरोग्य सेवा आयुक्तालय, मुंबई | सदस्य |
| ३ | संचालक-२, आरोग्य सेवा आयुक्तालय, पुणे | सदस्य |
--------------------------------------------------------------------------------
# Page 3