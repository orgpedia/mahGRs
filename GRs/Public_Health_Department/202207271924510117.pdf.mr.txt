# Page 1
विलंबाने प्रदान करण्यात आलेल्या सेवानिवृत्ती वेतनावर व्याज अदा करण्याबाबत..(डॉ.वामन आ.
दळवी, सेवानिवृत्त वैद्यकीय अधिकारी, गट-अ ) महाराष्ट्र शासन
सार्वजनिक आरोग्य विभाग
शासन निर्णय क्रमांकः क्र.राकावि-२०१९/प्र.क्र.२६७/सेवा-१
गोकुळदास तेजपाल रूग्णालय, इमारत संकुल,
८ वा मजला, लोकमान्य टिळक मार्ग, मंत्रालय, मुंबई-४०० ००१
दिनांक :- ३० ऑगस्ट, २०२२.
वाचा : १) वित्त विभाग शासन निर्णय क्र. वेपूर-३०९४/प्र.क्र.९३/सेवा-१०, दि.२२.११.१९९४.
२) वित्त विभाग अधिसुचना क्रमांक सेनिवे/१००८/७७/सेवा-४/दिनांक १.११.२००८.
३) आयुक्त,राज्य कामगार विमा योजना, मुंबई यांचे क्र. आयुक्त/राकावियो/डॉ.वा. दळवी/ सेनि/व्याप/ का.क्र.१/३०५५-५८/२०१९, दि.०६.०३.२०१९.
४) आयुक्त,राज्य कामगार विमा योजना, मुंबई यांचे क्र. आयुक्त/राकावियो/डॉ. दळवी/वै.अ./गट-अ/ सेनिलाभ/का.क्र.१/१६७९-८२/२०१९, दि.२८.०१.२०२०.
५) महालेखापाल कार्यालय मुंबई, (ले. व ह.) यांचे क्र.पीआर१०/सीएच ४/आयएनटी/२०२२/ डब्ल्युऐडी/ युओआर/६११७८८७१/६१०४९४२६/ दिनांक १३.०६.२०२२.
प्रस्तावना :
डॉ.वामन आनंद दळवी, सेवानिवृत्त वैद्यकीय अधिकारी, गट-अ हे नियत वयोमानानुसार दिनांक ३०.०६.२०१२ रोजी निवृत्त झाले आहेत. त्यांचे विरुध्द दिनांक ८.४.२०११ रोजी साधनसामग्री खरेदी करताना गैरप्रकार केल्याची तक्रार लाचलुचपत प्रतिबंधक विभागाकडे करण्यात आली होती. लाचलुचपत प्रतिबंधक विभागाने त्यांचे विरुध्दचे प्रकरण दिनांक २९.६.२०१५ रोजी बंद केल्यानंतर त्यांना दिनांक २२.७.२०१५ रोजी पासून नियमित निवृत्तीवेतन प्राप्त झाले आहे. त्यांना जुलै २०१२ ते डिसेंबर २०१२ पर्यत तात्पूरते निवृत्ती वेतन अदा करण्यात आले आहे. वाचा येथील क्रमांक २ च्या अधिसुचनेतील नियम ३ नुसार तात्पूरत्या निवृत्ती वेतनाचे प्रदान बंद झाल्यानंतर ६ महिन्यांचा कालावधी उलटल्यापासून अंतिम निवृत्ती वेतन प्राधिकृत करेपर्यंतच्या कालावधीसाठी विहित तरतूदीनुसार व्याज अदा केले जाते. लाचलुचपत प्रतिबंधक विभागाकडे तक्रारीच्या अनुषंगाने कार्यवाही प्रलंबित असल्याने निवृत्तीवेतन अदा करण्यास प्रशासकीय विलंब झालेला आहे. वाचा येथील क्रमांक ५ च्या पत्रान्वये महालेखापाल कार्यालय मुंबई, (ले. व ह.) यांनी डॉ. दळवी यांना विलंबाने प्राप्त झालेल्या निवृत्ती वेतनावर सर्वसाधारण भविष्य निर्वाह निधीच्या व्याज दरानुसार रुपये १,१४,२२६/- इतके व्याज देय असल्याचे परिगणीत केले आहे. सबब, डॉ. वामन आनंद दळवी यांना विलंबाने प्रदान करण्यात आलेल्या सेवानिवृत्ती वेतनावर व्याज अदा करण्याची बाब शासनाच्या विचाराधीन होती.
# Page 2
शासन निर्णय क्रमांकः क्र.संआसे-२०१९/प्र.क्र.२६७/सेवा-१
शासन निर्णय : डॉ.वामन आनंद दळवी, सेवानिवृत्त वैद्यकीय अधिकारी, गट-अ यांना विलंबाने प्रदान करण्यात आलेल्या सेवानिवृत्ती वेतनावर महालेखापाल कार्यालय मुंबई, (ले. व ह.) यांनी परिगणीत केल्यानुसार व वाचा येथील क्रमांक २ येथील अधिसूचनेतील नियम ३ च्या तरतूदीमधील प्राप्त अधिकारानुसार रुपये १,१४,२२६/ इतके व्याज प्रदान करण्यास मान्यता देण्यात येत आहे.
२. सदर शासन निर्णय वित्त विभागाच्या अधिसुचना क्रमांक सेनिवे/१००८/७७/सेवा-४ / दिनांक १.११.२००८मधील तरतूदीनुसार प्रशासकीय विभागास प्राप्त अधिकारानुसार निर्गमित करण्यात येत आहे.