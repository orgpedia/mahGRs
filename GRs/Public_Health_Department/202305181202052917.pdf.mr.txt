# Page 1
जिल्हा आरोग्य अधिकारी संवर्गातील अधिकारी यांच्या बदलीने पदस्थापनेबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांकः पदस्था-२१२३/प्र.क्र.७६/सेवा-२
गो.ते.रुग्णालय इमारत,१० मजला, ए विंग,
मंत्रालय, मुंबई -४०० ००१
दिनांक : १८ मे, २०२३
वाचा :- शासन आदेश, सार्वजनिक आरोग्य विभाग, क्र. पदोन्न-११२१/प्र.क्र.१०६/सेवा-२, दि.०१.०८.२०२२
शासन आदेश -
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या
विलंबास प्रतिबंध अधिनियम, २००५ च्या कलम ४ (४) (दोन), ४ (५) आणि कलम ६ मधील तरतुदीनुसार सक्षम प्राधिकाऱ्यांच्या मान्यतेने जिल्हा आरोग्य अधिकारी संवर्गातील (वेतनस्तर एस-२३ : ६७७००-२०८७००) अधिकाऱ्यांची खालीलप्रमाणे बदलीने पदस्थापना करण्यात येत आहे. :
------------------------------------------------------------------------------------------------------------------
|  | क्र |  |  | अधिकाऱ्याचे नाव व सध्याची पदस्थापना |  |  | बदलीने पदस्थापना |  |
| १. | डॉ.चारूशिला श्याम पाटील, अतिरिक्त जिल्हा आरोग्य अधिकारी, अमरावती | सहायक संचालक (कुष्ठरोग), बुलढाणा (रिक्त पदी) |
------------------------------------------------------------------------------------------------------------------
२. बदली करण्यात आलेल्या अधिकाऱ्यास त्यांच्या नवीन पदस्थापनेच्या ठिकाणी हजर होण्याकरीता तात्काळ कार्यमुक्त करण्यात यावे आणि संबंधित अधिकाऱ्याने त्यांना दिलेल्या पदस्थापनेच्या ठिकाणी त्वरीत हजर होऊन त्याबाबतचा अहवाल संचालक, आरोग्य सेवा मुंबई यांना व शासनास सादर करावा.
३. बदली झालेल्या अधिकाऱ्यास कोणत्याही प्रकारची रजा मंजूर करण्यात येऊ नये, अन्यथा रजा मंजूर करणाऱ्या सक्षम प्राधिकाऱ्याविरुध्द शिस्तभंगविषयक कारवाई करण्यात येईल.
४. डॉ.चारूशिला पाटील यांनी केलेल्या विनंतीनुसार त्यांची बदली करण्यात येत असल्याने त्यांना कार्यमुक्त केल्यानंतर त्यांनी तात्काळ नवीन पदस्थापनेवर रुजू व्हावे, संबंधित अधिकाऱ्याने या कालमर्यादेचे पालन न केल्यास आणि पदस्थापनेच्या ठिकाणी हजर न होता परस्पर गैरहजर राहिल्यास संबंधित अधिकाऱ्याची अनुपस्थिती “अनधिकृत अनुपस्थिती” म्हणून समजण्यात येईल व पर्यायाने त्यांच्या सेवेत खंड होईल याची जाणीव संबंधितांना करुन देण्यात येत आहे.
५. बदली झालेला अधिकारी त्याच्या पदस्थापनेच्या ठिकाणी हजर न झाल्यास त्यांचेविरुध्द आयुक्तालयाने वेळीच प्रशासकीय कारवाई सुरु करावी व आवश्यकतेनुसार प्रस्ताव शासनाच्या मान्यतेसाठी सादर करावा. या प्रकरणी वेळोवेळी शासनास अवगत करावे व अनुपालन अहवाल शासनास विहित कालमर्यादेत सादर करावा.
६. बदली झालेल्या अधिकाऱ्याने बदलीच्या आदेशात बदल करुन घेण्यासाठी प्रत्यक्ष वा अप्रत्यक्ष दबाव आणण्याचा प्रयत्न केल्यास संबंधित अधिकारी शिस्तभंग विषयक कारवाई करण्यास पात्र ठरतील.
# Page 2
शासन आदेश क्रमांकः पदस्था-२१२३/प्र.क्र.७६/सेवा-२, दि. १८.०५.२०२३
७. सदर आदेश तात्काळ अंमलात येतील.