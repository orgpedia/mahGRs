# Page 1
सार्वजनिक आरोग्य विभागांतर्गत महाराष्ट्र वैद्यकीय व आरोग्य सेवा, गट- अ संवर्गातील वैद्यकीय अधिकारी, गट- अ या पदांवर कंत्राटी वैद्यकीय अधिकारी म्हणून बी.ए.एम.एस. (B.A.M.S.) अर्हताधारकांना नियुक्ती देण्याबाबत
महाराष्ट्र शासन
सार्वजनिक आरोग्य विभाग
शासन आदेश क्रमांकः कंत्राटी - २०२३/प्र.क्र.५९०/सेवा-३
१० वा मजला, संकुल इमारत, गो.ते. रुग्णालय, संकुल इमारत,
मंत्रालय, मुंबई - ४०० ००१
दिनांक : ११ सप्टेंबर, २०२३.
वाचा :- शासन परिपत्रक क्रमांक मवैअ-१०५४/प्र.क्र.२४१/भाग-२/सेवा-३, दि.०४.०७.२०१९
शासन परिपत्रक : संदर्भाधीन वरील दि.०४.०७.२०१९ च्या शासन निर्णयातील परिच्छेद क्र. १ मध्ये या शासन निर्णयान्वये पुढीलप्रमाणे सुधारणा करण्यात येत आहे : सार्वजानिक आरोग्य विभागांतर्गत (प्राथमिक आरोग्य केंद्रात) महाराष्ट्र वैद्यकीय व आरोग्य सेवा, गट- अ संवर्गातील रिक्त पदे नियमित वैद्यकीय अधिकारी उपलब्ध होईपर्यंत बंधपत्रित एम.बी.बी.एस.
अर्हताधारक उमेदवारांमधून भरण्यात यावीत. त्यानंतर सदर पदे रिक्त राहत असल्यास, ती पदे कंत्राटी पध्दतीने एम.बी.बी.एस. अर्हताधारकांमधून भरण्यात यावीत. त्यानंतरही सदर पदे रिक्त राहत असल्यास, ती पदे कंत्राटी पध्दतीने बी.ए.एम.एस अर्हताधारकांमधून त्या ठिकाणी नियमित वैद्यकीय अधिकारी अथवा बंधपत्रित एम. बी. बी. एस. अर्हताधारक अथवा कंत्राटी एम.बी.बी.एस. अर्हताधारक वैद्यकीय अधिकारी मिळेपर्यंत, यापैकी जे अगोदर घडेल तेवढया कालावधीसाठी कंत्राटी पध्दतीने भरण्यात यावीत.
# Page 2