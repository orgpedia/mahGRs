# Page 1
मिझेल्स व रुबेला लसीकरण मोहिमेच्या आखणीसाठी व त्याची नियोजनबध्द अंमलबजावणी करण्यासाठी राज्य कार्यकारी गट (State Operation Group) स्थापन करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः लसिका-२०१८/प्र.क्र.३८५/कु.क.
१० वा मजला, बी विंग, गो.ते. रुग्णालय संकुल इमारत
नवीन मंत्रालय, लो.टि.मार्ग, मुंबई ४०० ००१
तारीख: २१ ऑगस्ट, २०१८
प्रस्तावना - जागतिक आरोग्य संघटनेच्या निष्कर्षानुसार भारतात मिझेल्स अर्थात गोवरमुळे बालमृत्यूदरात वाढ होते. तसेच रुबेला संसर्गाने जन्मजात आजार होतात. बालमृत्यू दराचे वाढलेले प्रमाण कमी करण्यासाठी व रुबेला संसर्गाने जन्मजात विकलांगता नियंत्रीत करण्यासाठी केंद्र शासनाने राज्यात मिझेल्स रुबेला लसीकरण मोहिम राबविण्याच्या सूचना दिल्या आहेत. केंद्रीय मार्गदर्शक तत्वानुसार मोहिमेची नियोजनबध्द आखणी करुन अंमलबजावणी करण्यासाठी प्रधान सचिव, सार्वजनिक आरोग्य विभाग यांच्या अध्यक्षतेखाली राज्य कार्यकारी गट (State Operation Group) स्थापना करण्याची बाब शासनस्तरावर विचाराधीन होती. याबाबत शासनाने पुढीलप्रमाणे निर्णय घेतला आहे.
शासन निर्णय १. मिझेल्स अर्थात गोवर व रुबेला आणि रूबेला मुळे उद्भवण्याऱ्या जन्मजात आजारांचे देशातून सन २०२० पर्यंत समूळ निर्मूलन करण्यासाठी इतर राज्याप्रमाणे महाराष्ट्रात देखील वय वर्षे ९ महिने ते वय वर्षे १५ या वयोगटातील मुलांना मिझेल्स-रुबेला लस देण्यासाठी लसीकरण मोहिम यशस्वीरीत्या राबविण्यासाठी राज्य कार्यकारी गटाची स्थापन करण्याचा निर्णय घेण्यात आला आहे.
२. केंद्र शासनाच्या मिझेल्स रुबेला मोहिम राबविण्याच्या कार्यपध्दतीबाबत महाराष्ट्र राज्यात मा. प्रधान सचिव, सार्वजनिक आरोग्य विभाग यांच्या अध्यक्षतेखाली राज्य कार्यकारी गटाची (State Operation Group) स्थापना करण्यात येत आहे. या समितीमध्ये पुढीलप्रमाणे सदस्य असतील:
# Page 2
शासन निर्णय क्रमांकः लसिका-२०१८/प्र.क्र.३८५/कु.क.
-----------------------------------------------------------------------------------------------------------------------------------------------------------------------------------------------------------------------------------------------------------
| अध्यक्ष | मा.प्रधान सचिव, सार्वजनिक आरोग्य विभाग |
| सदस्य | अ.मु.स. / प्र.स./ सचिव, सार्वजनिक आरोग्य विभाग, महिला व बालविकास विभाग, शालेय शिक्षण विभाग, गृह विभाग, नगर विकास विभाग, ग्राम विकास विभाग, अल्प संख्याक विभाग, आदिवासी विकास विभाग, सामाजिक न्याय विभाग, संचालक माहिती व जनसंपर्क व आवश्यक ते विभाग |
| सहयोगी विकास सदस्य | भारतातील जागतिक संघटनेचे प्रतिनिधी, युनिसेफचे प्रतिनिधी |
| सदस्य सचिव | अतिरिक्त संचालक कु.क. |
-----------------------------------------------------------------------------------------------------------------------------------------------------------------------------------------------------------------------------------------------------------
३. समितीची कार्यकक्षा : अ) मोहिमेच्या अंमलबजावणीसाठी आराखडा तयार करणे, त्यावर नियंत्रण ठेवणे व त्याचे मुल्यांकन करणे व यासाठी संबंधीतांकडून आवश्यक ते तांत्रिक सहकार्य प्राप्त करुन घेणे.
ब) मिझेल्स रुबेला लसिकरण करण्यासाठी आवश्यकती कार्यवाही करणे.
क) शासन व इतर भागीदारांमध्ये आपआपसात समन्वय साधून उपलब्ध साधन संपतीचा या मोहिमेसाठी पुरेपूर वापर करणे.
ड) मोहिमेत अंतर्भुत असलेल्या कार्यांना शासनाची मान्यता घेणे.
इ) साध्या व सोप्या शब्दात मोहिमेचा संदेश जनसामान्यांपर्यंत पोहचविण्यासाठी माहिती व जनसंपर्क विभागाच्या सहकार्याने विविध प्रचार व प्रसार माध्यमांचा पुरेपूर वापर करण्यासाठी नियोजनबध्द कार्यवाही करणे.
# Page 3