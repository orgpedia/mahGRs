# Page 1
सन २०२२-२०२३ या आर्थिक वर्षातील प्रधानमंत्री मातृ वंदना या योजनेचा सर्वसाधारण घटकाचा (General) राज्य हिश्याचा ४०% निधी वितरित करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: प्रमाव-२०२२/१६६६/प्र.क्र.६००/कु.क.
गो. ते. रुग्णालय संकुल इमारत, १० मजला, ए विंग,
मंत्रालय, एल.टी.मार्ग, मुंबई -४००००१.
तारीख: ०८ मार्च, २०२३
वाचा - १) १) केंद्र शासनाचे पत्र क्र.No.१५/२१/२०२२-PMMVY, दि.१९.०९.२०२२ (Part-१) व दि.
२१.१२.२०२२ ( Part - २) २) शासन निर्णय समक्रमांक दि. १५.११.२०२२ व दि. २४.११.२०२२ ३) अतिरिक्त संचालक, आरोग्य सेवा, कुटुंब कल्याण कार्यालय, पुणे यांचे पत्र जा.क्र. ७३४३ ४६/२०२३, दि. ०७.०२.२०२३
प्रस्तावना : प्रधानमंत्री मातृ वंदना ही केंद्र पुरस्कृत योजना सन २०१७-१८ या आर्थिक वर्षात राज्यात कार्यान्वित केली आहे. या योजनेच्या अंमलबजावणीसाठी केंद्र शासनाकडून प्राप्त होणारा केंद्र हिश्याचा (६०%) प्रमाणे निधी State Health Society Maharashtra-PMMVY यांच्या नावे उघडण्यात आलेल्या ESCROW ACCOUNT मध्ये थेट जमा होतो व प्राप्त निधीच्या ४०% एवढा निधी राज्य हिश्यापोटी योजनेस उपलब्ध करुन दिला जातो.
सन २०२२-२३ या आर्थिक वर्षात योजनेच्या अंमलबजावणीसाठी केंद्र शासनाकडून सर्वसाधारण घटकासाठी वाचा क्र.१ येथील दि. १९.०९.२०२२ अन्वये रुपये ५४,९०,३१,०८६/- एवढा निधी राज्यास प्राप्त झाला होता या निधीस अनुरुप असा राज्य हिश्याचा ४०% निधी रु ३६,६०,२०,७२४/- संदर्भ क्र.२ येथील शासन निर्णयान्वये वितरित केलेला आहे. केंद्र शासनाने सर्वसाधारण या घटकासाठीचा वाचा क्र.१ येथील दि.
२१.१२.२०२२ अन्वये रुपये ५४,९०,३१,०८६/- एवढा निधी राज्यास उपलब्ध करून दिलेला असून तो State Health Society Maharashtra-PMMVY यांच्या नावे उघडण्यात आलेल्या ESCROW ACCOUNT मध्ये थेट जमा झालेला आहे. या निधीस अनूरुप असा राज्य हिश्श्यापोटी द्यावा लागणारा समरुप ४० % हिश्श्यानुसार रु. ३६,६०,२०,७२४/- एवढा निधी नियोजन विभाग व वित्त विभागाने वितरित करण्यास मान्यता प्रदान केली आहे. त्यास अनुसरुन शासन निर्णय निर्गमित करण्याची बाब शासनाच्या विचाराधीन होती.
# Page 2
शासन निर्णय क्रमांकः प्रमाव-२०२२/१६६६/प्र.क्र.६००/कु.क.
शासन निर्णयः प्रधानमंत्री मातृवंदना योजनेची प्रभावी अंमलबजावणी करण्यासाठी केंद्र शासनाने सन २०२२ २०२३ या आर्थिक वर्षातील सर्वसाधारण घटकाचा केंद्र हिश्याचा (आवर्ती) रु.५४,९०,३१,०८६/- (रुपये चोपन्न कोटी नव्वद लाख एकतीस हजार शहाऐंशी फक्त) एवढा निधी राज्यास उपलब्ध करुन दिला आहे. सदर निधीच्या अनुरुप ४०% प्रमाणे राज्य हिश्याचा रु.३६,६०,२०,७२४/- (रुपये छत्तीस कोटी साठ लाख वीस हजार सातशे चौविस फक्त) एवढा निधी वितरित करणे आवश्यक आहे. सदर निधी नियोजन विभाग व वित्त विभागाने वितरित करण्यास मान्यता प्रदान केली असल्यामुळे निधी वितरण करण्यास याव्दारे शासन मान्यता देण्यात येत आहे.
२. उपरोक्त अनुदानासाठी प्रशासकीय अधिकारी, आरोग्य सेवा संचालनालय, मुंबई यांना आहरण व संवितरण अधिकारी म्हणून घोषित करण्यात येत आहे. त्यांनी या शासन निर्णयान्वये उपलब्ध करुन दिलेल्या अनुदानाचे देयक कोषागारात सादर करुन निधी प्राप्त करुन घेऊन State Health Society Maharashtra-PMMVY यांच्या नावे उघडण्यात आलेल्या Escrow Account मध्ये जमा करण्याची कार्यवाही करावी. यासाठी सहसंचालक (अर्थ व प्रशासन ) आरोग्य सेवा, मुंबई यांना नियंत्रण अधिकारी म्हणून घोषित करण्यात येत आहे.
३. या शासन निर्णयान्वये वितरीत केलेले अनुदान योजनेच्या अंमलबजावणीसाठी उघडण्यात आलेल्या Escrow Account मध्ये जमा झाल्यानंतर लाभपात्र लाभार्थ्यांच्या खात्यात थेट जमा करण्यात येणार आहे असे प्रमाणित करण्यात यावे.
४. शासन परिपत्रक वित्त विभाग दि.४ एप्रिल, २०२२ च्या मधील अटींची तसेच या परिपत्रका सोबतच्या परिशिष्टातील अ.क्र.९ मधील तपासणी सूचितील अ.क्र.१ ते १० मधील अटींची पूर्तता झाली असून असे प्रमाणित करण्यात येते की, सदर योजनेस प्रशासकीय मान्यता घेण्यात आली आहे, निधी वितरण शासन निर्णयातील अटी व शर्तींची पुर्तता झाल्यानंतरच होणार आहे, यापूर्वी वितरीत केलेला १०० % निधी खर्च झाला असून त्याचे उपयोगीता प्रमाणपत्र सादर केले आहे, यापूर्वी वितरीत केलेल्या निधीच्या अनुषंगाने लेखापरिक्षक / महालेखापाल यांच्याकडून कोणतेही गंभीर आक्षेप नाहीत, निधी लाभार्थ्यांच्या खात्यात थेट जमा होणार आहे, सदर प्रस्तावात वस्तू खरेदी प्रस्ताव तसेच, भांडवली वस्तू खरेदीचा समावेश नाही, शासन निर्णय प्रशासकिय विभागास प्राप्त अधिकारानुसार निर्गमित करण्यात येत आहे, प्रस्तुत योजनेत संक्षिप्त देयक प्रलंबित नाही व निधी स्वीय प्रपंजी लेखा अथवा बँक खात्यात जमा न करता खर्च केला जाणार आहे.
५. या योजनेखालील सहायक अनुदान हे सशर्त स्वरुपाचे आहे. शासन निर्णय, वित्त विभाग, क्र.
मुंविनि- २०२२/प्र.क्र.२७/२०२२/विनिमय, दि. १२ जानेवारी, २०२३ नुसार असे प्रमाणित करण्यात येत पृष्ठ ४ पैकी २
# Page 3
शासन निर्णय क्रमांकः प्रमाव-२०२२/१६६६/प्र.क्र.६००/कु.क.
आहे की, या योजनेचा सार्वजनिक आरोग्य विभागाचा शासन निर्णय क्र. मासका २०१७/प्र.क्र.४९३/कुक, दि. ०८/१२/२०१७ मधील पुढील सर्व अटी व शर्तीची पुर्तता झाली आहे.
१) केंद्र शासनाने विहित केलेल्या मार्गदर्शक सूचना, निकष, कार्यपध्दती व विकसीत केलेल्या संगणक प्रणालीव्दारे आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांचेमार्फत प्रधान मंत्री मातृ वंदना योजनेची अंमलबजावणी करण्यात येत आहे.
सबब, त्यांना या योजनेसाठी राज्यस्तरीय समन्वयक अधिकारी म्हणून घोषित करण्यात आले आहे.
२) केंद्र शासनाच्या मार्गदर्शक सूचनानुसार STATE HEALTH SOCIETY MAHARASHTRA PMMVY या नावाने ESCROW Bank Account खाते उघडण्यात आले आहे.
३) सदर योजना एकवेळ आर्थिक लाभाची असून पहिल्या जिवीत अपत्यापूर्वीच मर्यादित असून सदर योजनेचा लाभ एकदाच लाभार्थीस देण्यात येतो.
४) नैसर्गिक गर्भपात झाल्यास किंवा मृत बालक जन्मल्यास त्या दप्यापुरताच लाभ एकदाच अनुय करण्यात येत आहे.
५) या योजनेत दारिद्रय रेषेखालील व दारिद्रय रेषेवरील लाभार्थ्याचा समावेश असला तरी वेतनासह मातृत्व रजा मिळणा-या महिलांना या योजनेचा लाभ देण्यात येत नाही.
६) शासनाने अधिसूचित केलेल्या (शासकीय रुग्णालयात) संस्थेत गर्भवती महिलेची नोंदणी करण्यात येते..
७) लाभाची रक्कम लाभार्थी महिलेच्या आधार संलग्न बँक खात्यात किंवा पोस्ट ऑफीस मधील खात्यात तीन हप्त्यात (DBT Through Public Finance Management System) व्दारे थेट जमा करण्यात येते.
६. सन २०२२-२०२३ या आर्थिक वर्षात "मागणी क्र. आर-१, २२११- कुटुंब कल्याण, (००) १०३ माता व बाल आरोग्य, (०२) प्रधानमंत्री सुरक्षित मातृत्व सहयोग कार्यक्रम, (०२) (०१) प्रधानमंत्री मातृ वंदना योजना, (केंद्र पुरस्कृत योजना) (राज्य हिस्सा ४०% ) ( कार्यक्रम) (२२१११३८८), ३१ सहाय्यक अनुदाने (वेतनेत्तर) या लेखाशिर्षाखाली मंजूर असलेल्या तरतूदीच्या मर्यादेत खर्च करण्यात यावा.
७. सदर खर्च हा सशर्त असून केलेल्या खर्चाचे विहित नमुन्यातील उपयोगिता प्रमाणपत्र व योजनेच्या प्रगतीचा अहवाल केंद्र व राज्य शासनास विहित प्रपत्रात केंद्र शासनाच्या मार्गदर्शक सूचनांनुसार वेळोवेळी पाठविण्यात यावा. तसेच सदर निधी हा सन २०२२-२०२३ या आर्थिक वर्षात खर्च करण्यात यावा. प्रधानमंत्री मातृ वंदना या केंद्र पुरस्कृत योजनेसाठी प्राप्त झालेल्या अनुदानापेक्षा अधिक खर्च होणार नाही याची दक्षता संबंधित कार्यालयाने घ्यावी.
पृष्ठ ४ पैकी ३
# Page 4
शासन निर्णय क्रमांकः प्रमाव-२०२२/१६६६/प्र.क्र.६००/कु.क.
८. हा शासन निर्णय शासन नियोजन विभागाच्या अनौ. संदर्भ क्र. ४१/१४७२ दि. १३.०२.२०२३ तसेच वित्त विभागाच्या अनौ. संदर्भ क्र. १०५/ व्यय १३ दि. २७.०२.२०२३ अन्वये त्या विभागाच्या सहमतीने निर्गमित करण्यात येत आहे.