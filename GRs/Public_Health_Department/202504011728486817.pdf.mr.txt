# Page 1
आयुष्ट्मान भारत - मिशन महाराष्ट्र समितीचे पुनर्गठन करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः समिती-२०२३/प्र.क्र.३४३/आरोग्य-६
गोकुळदास तेजपाल रुग्णालय संकुल इमारत,
१० मजला, मंत्रालय, मुंबई - ४०० ००१
दिनांक: ०१ एप्रिल, २०२५
वाचा : १)सार्वजनिक आरोग्य विभाग, शासन निर्णय क्रमांकः मफुयो-२०२३/प्र.क्र.१६०/आरोग्य-६, दिनांक २८ जुलै, २०२३ २)सार्वजनिक आरोग्य विभाग, शासन निर्णय क्रमांकः समिती-२०२३/प्र.क्र.३४३/आरोग्य-६, दिनांक ०२ नोव्हेंबर, २०२३
प्रस्तावना :
संदर्भाधीन क्रमांक १ चे शासन निर्णयान्वये केंद्र शासनाच्या आयुष्ट्मान भारत- प्रधानमंत्री जन आरोग्य
योजना व राज्य शासनाच्या महात्मा ज्योतिराव फुले जन आरोग्य योजना यांची एकत्रित अंमलबाजवणी करण्यास
मान्यता दिलेली आहे. या योजनेंतर्गत राज्यातील सामान्य जनतेला आरोग्य सेवा लाभ करुन देणे हा महत्वाचा विषय
आहे. सदर योजनेची राज्यात प्रभावीपणे अंमलबाजवणी करण्यासाठी संदर्भ क्र. २ च्या शासन निर्णयान्वये “आयुष्ट्मान
भारत- मिशन महाराष्ट्र” समितीचे गठन करण्यात आले होते. सदर योजनेचा वाढता विस्तार लक्षात घेता, संदर्भ क्र.२
च्या शासन निर्णयान्वये गठीत करण्यात आलेली समिती अधिक्रमित करुन आयुष्ट्मान भारत - मिशन महाराष्ट्र समितीचे
पुनर्गठन करण्याची बाब शासनाच्या विचाराधीन होती.
शासन निर्णय:
आयुष्ट्मान भारत- प्रधानमंत्री जन आरोग्य योजना व राज्य शासनाची महात्मा ज्योतिराव फुले जन आरोग्य
योजना एकत्रितपणे शासनाच्या दिनांक २८ जुलै, २०२३ च्या शासन निर्णयान्वये लागू करण्यात आलेली आहे. सदर
योजनेची प्रभावीपणे अंमलबजावणी करण्यासाठी वाचा येथील संदर्भ क्र. २ च्या शासन निर्णयान्वये गठीत करण्यात
आलेली समिती अधिक्रमित करुन पुढीलप्रमाणे “आयुष्ट्मान भारत- मिशन महाराष्ट्र” समितीचे खालीलप्रमाणे पुनर्गठन
करण्यात येत आहे.
-------------------------------------------------------------------------
| अ.क्र. | नाम / पदनाम |  |
| १ | डॉ.ओमप्रकाश सदाशिव शेटे | अध्यक्ष |
| २ | वैद्यकीय क्षेत्रातील/सामाजिक क्षेत्रातील उल्लेखनीय काम करणारे | २ सदस्य |
| ३ | सहसंचालक (रुग्णालये), आरोग्य सेवा, मुंबई | सदस्य |
| ४ | सह संचालक, वैद्यकीय शिक्षण व संशोधन, मुंबई | सदस्य |
| ५ | सहाय्यक संचालक, आरोग्य सेवा, राज्य आरोग्य हमी योजना, मुंबई | सदस्य |
| ६ | उपमुख्य कार्यकारी अधिकारी, राज्य आरोग्य हमी सोसायटी, मुंबई | सदस्य सचिव |
-------------------------------------------------------------------------
# Page 2
शासन निर्णय क्रमांकः समिती-२०२३/प्र.क्र.३४३/आरोग्य-६, दिनांक ०१ एप्रिल, २०२५
२. सदर समितीची कार्यकक्षा पुढीलप्रमाणे राहील: -
१)महात्मा ज्योतिराव फुले जन आरोग्य योजना व आयुष्ट्मान भारत प्रधानमंत्री जन आरोग्य योजना
या योजनांच्या प्रभावी अंमलबजावणीसाठी अंगीकृत रुग्णालयाची निकषानूसार सुसज्जता,
सातत्याने नियतकालिक तपासणी व रुग्णालयामधून दजेदार आरोग्य सुविधा उपलब्ध करुन
देण्याच्या अनुषंगाने निदेश देणे. राज्यस्तरीय, विभागीय व जिल्हास्तरीय समित्यांकडून
अहवाल मागविणे तसेच योजनेतंर्गत दिल्या जाणाऱ्या आरोग्य सेवेसंदर्भात आढावा घेणे व
त्याअनुषंगाने करावयाच्या उपाययोजना विषयी शासनास शिफारस करणे.
२)सदर समितीने वेळोवेळी केलेल्या शिफारसी व बैठकांचे इतिवृत्त यांचा अभिलेख सदस्य सचिव
यांनी जतन करावा.
३. आयुष्ट्मान भारत- मिशन महाराष्ट्र समितीचे कार्यालय/दालन इत्यादींची व्यवस्था मुख्य कार्यकारी अधिकारी, राज्य आरोग्य हमी सोसायटी, वरळी, मुंबई यांनी करावी.
४. समितीच्या अध्यक्षांना प्रचलित नियमानुसार अनुज्ञेय मानधन व सोईसुविधा देण्यात याव्यात.
५.संदर्भाधीन दिनांक २८ जुलै, २०२३ च्या शासन निर्णयातील तरतूदी कायम राहतील.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात आला
# Page 3