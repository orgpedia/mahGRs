# Page 1
राष्ट्रीय आरोग्य अभियानांतर्गत सन २०२२-२३ ते २०२३-२४ साठी कुटुंब कल्याण (RMNCHA+A) कार्यक्रमासाठी मंजूर प्रकल्प अंमलबजावणी आराखड्यात उपलब्ध करुन देण्यात आलेल्या निधीतून औषधी व औषधी साहित्य खरेदी करण्यास प्रशासकीय मान्यता मिळण्याबाबत..
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२२२/प्र.क्र.२४/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : २४ मार्च, २०२३.
वाचा : (१) सहसंचालक, आरोग्य सेवा (खरेदी कक्ष), मुंबई यांचे पत्र क्रमांक : आसेआ/खरेदीकक्ष / सन २०२२ - २३ व २०२३-२४ या दोन वर्षाकरीता कुटुंब कल्याण कार्यक्रमाची विविध औषधे, औषधी साहित्य खरेदीस प्रशासकीय मान्यता मिळण्याबाबत प्रस्ताव / ७२३१-३२, दिनांक :
१५.११.२०२२ व ०१.१२.२०२२.
(२) शासन निर्णय, सार्वजनिक आरोग्य विभाग क्रमांक : खरेदी-२०१६/प्र.क.२४०/आरोग्य-८, दिनांक : २६ जुलै, २०१७.
प्रस्तावना: सहसंचालक, आरोग्य सेवा (खरेदी कक्ष), मुंबई यांनी संदर्भाधीन पत्र क्रमांक (१) अन्वये सन २०२२-२३ ते २०२३-२४ या आर्थिक वर्षात मंजूर प्रकल्प आरखड्यात Reproductive, Maternal, New Born Child + Adolescent Health (RMNCHA+A) या कार्यक्रमांतर्गत माता आरोग्य, बाल आरोग्य, कुटुंब कल्याण कार्यक्रम, किशोरवयीन कार्यक्रम इ. साठी औषधी व औषधी साहित्य खरेदीसाठी सन २०२२ - २३ व २०२३-२४ या दोन आर्थिक वर्षासाठी विविध प्रकारची औषधे व औषधी साहित्य खरेदीसाठी Sr.No. (FMR Code) २८, ५२, ५५, ५८, ५३, ३७, ३६, ४ व ४२ या खाली एकूण मंजूर रु.३६५९४.०० लक्ष निधी मंजूर करण्यात आला आहे. त्यानुषंगाने RMNCHA+A या कार्यक्रमांतर्गत माता आरोग्य, बाल आरोग्य, कुटुंब कल्याण कार्यक्रम, किशोरवयीन कार्यक्रम इ. साठी औषधी व औषधी साहित्य खरेदीसाठी रुपये २३८०९.२५ लक्ष (रुपये तीनशे चाळीस कोटी तेरा लक्ष तेवीस हजार फक्त) इतक्या निधीस प्रशासकीय मान्यता देण्याची बाब शासनाच्या विचाराधीन होती.
शासन निर्णय : सन २०२२-२३ ते २०२३-२४ या आर्थिक वर्षात मंजूर प्रकल्प आरखड्यात Reproductive, Maternal, New Born Child + Adolescent Health (RMNCHA+A) या कार्यक्रमांतर्गत माता आरोग्य,
# Page 2
शासन निर्णय क्रमांकः प्रशामा-१२२२/प्र.क्र.२४/आरोग्य-७
बाल आरोग्य, कुटुंब कल्याण कार्यक्रम, किशोरवयीन कार्यक्रम इ. साठी औषधी व औषधी साहित्य खरेदीसाठी मंजूर करण्यात आलेल्या रु.३६५९४.०० लक्ष निधीतून औषधे खरेदीसाठी सोबत जोडलेल्या परिशिष्ट “अ” मधील विवरण पत्रानुसार ५१ बाबी व औषधी साहित्य खरेदीसाठी सोबत जोडलेल्या परिशिष्ट “ब” मधील विवरण पत्रानुसार ४१ बाबीच्या एकूण रुपये २३८०९.२५ लक्ष (रुपये दोनशे अडतीस कोटी नऊ लक्ष पंचवीस हजार फक्त) इतक्या निधीस खालील अटींच्या अधीन राहून प्रशासकीय मान्यता देण्यात येत आहे.
अटी व शर्ती :
(१) सदर औषधे व औषधे साहित्ये सामुग्रीची आवश्यकता / मागणी याची शहानिशा / खातरजमा करण्यात यावी. त्यानंतरच सदर बाबीच्या खरेदीसाठी निविदा प्रक्रिया राबविण्यात यावी.
(२) सदरहू औषधे व औषधे साहित्ये सामुग्रीचे विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांची तांत्रिक समिती / अधिकारी यांनी मान्य केलेल्या विनिर्देशानुसावे तसेच सदर तांत्रिक विनिर्देश (Technical specification) हे विशिष्ट कंपनीला फायदा होईल अशा रितीने तयार केलेले खातरजमा करण्यात यावी, पीआयपी मध्ये मंजूर असलेल्या बाबीच्या शांत्रिक विर्निदेशानुसार मागणीपत्र पाठविण्याची जबाबदारी संबंधीत कार्यक्रम प्रमुखांची राहिल.
प्रस्तावातील समाविष्ट असलेल्या बाबीचीच खरेदी करण्यात यावी.
(३) शासन निर्णय, उद्योग, ऊर्जा व कामगार विभाग, क. भांखस-२०१५/प्र.क्र.८२/भाग उद्योग-४, दिनांक १ डिसेंबर २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
(४) प्रशासकीय मान्यता देताना प्रस्तावित खरेदीचे दर हे अंदाजित आहेत, त्यामुळे GEM Portal, इतर राज्यांचे दरकरार, National Pharmaceutical Pricing Authority NPPA ). National Medical Devices Authority (NDMA) यांच्याकडील उपलब्ध असलेल्या न्युनतम दर विचारात घेण्यात यावेत. तसेच हाफकिन संस्थेतील सदर बाबींची खरेदी केली जात असल्यास अथवा झालेली असल्यास निविदेत प्राप्त झालेले न्युनतम दर निविदेकरीता मागणी नोंदवितांना औषधी, औषधी साहित्य व उपकरणांच्या संदर्भात अंदाजित दर म्हणून नोंदविण्यात यावेत व खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे. त्या दरापेक्षा जास्त नसल्याबाबत खातरजमा करण्यात यावी.
(५) खरेदी करण्यात येणाऱ्या बाबींची पुरवठापूर्व/ पुरवठानंतर नमुना तपासणी (pre/ Post dispatch random sample Inspection) करुन उचित व योग्य विनिर्देश (specification) असलेल्या वस्तुचीच खरेदी करण्यात येईल, याची खात्री करण्यात यावी.
पृष्ठ १० पैकी २
# Page 3
शासन निर्णय क्रमांकः प्रशामा-१२२२/प्र.क्र.२४/आरोग्य-७
(६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच, पुरवठा साखळी व्यवस्थापन (Supply chain management) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
(७) राष्ट्रीय आरोग्य अभियान अंतर्गत RMNCHA+A योजनेकरीता प्रकल्प अंमलबजावणी आराखडा (PIP) द्वारे सन २०२२-२३ व २०२३-२४ या दोन या आर्थिक वर्षांसाठी मंजूर करण्यात आलेल्या अनुदानातून भागविण्यात यावा. सदरची खरेदी प्रशासकीय मंजुरीच्या विहित कालावधीत पूर्ण होईल याची दक्षता घ्यावी. तसेच सदर बाबींकरीता पुरवठा आदेश देण्यापूर्वी निधीची उपलब्धताही तपासून घेण्यात यावी.
(८) तसेच या बाबींच्या खरेदीची द्विरुक्ती (Duplication) होणार नाही, याची दक्षता घेण्यात यावी.
(९) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
(१०) शासन निर्णय, वित्त विभाग, क्र. विप्र-२०१३/प्र.क्र.३०/भाग-२/२०१३/विनियम, दिनांक १७ एप्रिल २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग पहिला उपविभाग-दोन मधील अ.क्र. ४ नियम क्र. समोरील स्तंभ क्र.६ येथील अटींची पूर्वता करण्यात यावी.
(११) खरेदी प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत. सदर प्रकरणी सार्वजनिक आरोग्य विभाग शासन निर्णय क्र.खरेदी २०१६/प्र.क.
२४०/आरोग्य-८ दिनांक २६ जुलै २०१७ च्या शासन निर्णयातील तरतूदीनुसार कार्यवाही करण्यात यावी.
(१२) प्रस्तावित करण्यात आलेल्या औषधे व औषधी साहित्यांची खरेदी पुढील दोन आर्थिक वर्षाकरीता म्हणजेच सन २०२२-२३ व २०२३-२४ या आर्थिक वर्षात उपलब्ध होणाऱ्या निधीतून करण्यात येणार असल्याने बाबनिहाय संख्येची निविदा प्रक्रिया राबविण्यात यावी.
(१३) बाबनिहाय निविदा पूर्ण झाल्याबाबत आरोग्य सेवा आयुक्तालयास कळविण्यात यावे, जेणेकरुन त्या-त्या वेळी संबंधित बाबीचा साठा व प्रत्यक्ष आवश्यकता विचारात घेऊन वितरण यादी देता येईल. तसेच दोन वर्षात किमान ४ टप्प्यात खरेदी आदेश देण्यात येतील व याबाबत निविदेत अट टाकणे आवश्यक राहील.
०२. उपरोक्त अ.क्र. (१) ते (१३) येथे नमूद केलेल्या अटीं व शर्तींची पूर्तता करण्याची, तसेच विषयाधीन खरेदी ही नियमानुसार व आवश्यकतेनुसार आहे, हे सुनिश्चित करण्याची संपूर्ण जबाबदारी आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई व सहसंचालक, आरोग्य सेवा (खरेदी कक्ष), मुंबई यांची राहील.
पृष्ठ १० पैकी ३
# Page 4
शासन निर्णय क्रमांकः प्रशामा-१२२२/प्र.क्र.२४/आरोग्य-७
०३. शासन निर्णय, वित्त विभाग, क्र. विअप्र-२०१३/प्र.क्र.३०/१३/ विनियम, भाग-२, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग- पहिला उपविभाग-दोन मधील अनु क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत घेण्यास मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत त्यानुसार सदर शासन निर्णय निर्गमित करण्यात येत आहे.
# Page 5
# Page 6
# Page 7
# Page 8
# Page 9
# Page 10