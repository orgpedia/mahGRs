# Page 1
सामान्य राज्य सेवा, गट-ब मधील "सांख्यिकी अधिकारी” यांना सामान्य राज्य सेवा, गट-अ मधील “लोकसंख्याशास्त्रज्ञ ” या पदावर निव्वळ तात्पुरत्या स्वरूपात पदोन्नती देणेबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांकः पदोन्न-११२१/प्र.क्र.८४/सेवा-२
गोकुळदास तेजपाल रुग्णालय आवार संकुल इमारत १० वा मजला
मंत्रालय, मुंबई - ४०० ००१
दिनांक : २३ फेब्रुवारी, २०२२
वाचा - सामान्य प्रशासन विभाग, शासन निर्णय क्र. एसआरव्ही-२०१८/प्र.क्र.१५९/कार्या-१२, दि.१.८.२०१९.
शासन आदेश:
सामान्य राज्य सेवा, गट-ब मधील सांख्यिकी अधिकारी (वेतनस्तर एस-१५ : ४१८००-१३२३००) संवर्गात कार्यरत असलेल्या श्रीमती गौरी संजय तांबे ( क्षिरसागर) यांना सामान्य राज्य सेवा, गट-अ मधील “लोकसंख्याशास्त्रज्ञ, राज्य कुटुंब कल्याण कार्यालय, पुणे" (वेतनस्तर एस-२० : ५६१००-१७७५००) या एकाकी पदावर या आदेशाद्वारे विहित केलेल्या अटी व व शर्तीच्या अधीन राहून, निव्वळ तात्पुरत्या स्वरुपात पदोन्नती देण्यात येत आहे.
२. सदर पदोन्नती सामान्य राज्य सेवा, गट-अ मधील “लोकसंख्याशास्त्रज्ञ” या पदाच्या सेवाप्रवेश नियमातील तरतुदीनुसार देण्यात येत आहे.
३. मा. सर्वोच्च न्यायालयात दाखल केलेल्या विशेष अनुज्ञा याचिका क्र.२८३०६/२०१७ च्या अधिन राहून पदोन्नतीच्या कोट्यातील सर्व रिक्त पदे दि.२५.०५.२००४ स्थित सेवाज्येष्ठतेनुसार, निव्वळ तात्पुरत्या स्वरुपात भरण्याबाबत सामान्य प्रशासन विभाग/१६-ब कार्यासनाच्या दि.०७.०५.२०२१ च्या शासन
निर्णयानुसार दिलेल्या सूचनांनुसार सदर पदोन्नती देण्यात येत आहे. तसेच, दि.०७.०५.२०२१ च्या शासन निर्णय प्रकरणी मा. उच्च न्यायालय, मुंबई येथे आव्हान देण्यात आले असून, त्यावरील अंतिम निर्णयाच्या अधीन राहून सदर पदोन्नती देण्यात येत आहे.
४. सदर पदोन्नती महाराष्ट्र लोकसेवा आयोगाच्या मान्यतेच्या अधीन राहून करण्यात येत आहे.
५. सदर पदोन्नती निव्वळ तात्पुरत्या स्वरूपात असून सदर पदावर संबंधितांचा कायमस्वरूपी धारणाधिकार राहणार नाही. तसेच सदर पदोन्नतीमुळे संबंधित अधिकाऱ्यास नियमित पदोन्नतीचे म्हणजेच ज्येष्ठतेचे कोणतेही हक्क प्राप्त होणार नाहीत.
# Page 2
शासन आदेश क्रमांकः पदोन्न-११२१/प्र.क्र.८४/सेवा-२
६. पदोन्नती देण्यात आलेल्या अधिकाऱ्यांनी पदोन्नतीनंतर पदग्रहण केल्यापासून एक महिन्याच्या आत वेतन निश्चितीचा विकल्प द्यावा, असा विकल्प न दिल्यास त्यांची वेतन निश्चिती, महाराष्ट्र नागरी सेवा (वेतन) नियम, १९८१ मधील नियम क्र. ११(१)(ए) नुसार पदोन्नतीचा दिनांक विचारात घेऊन करण्यात यावी.
७. संबंधित अधिकारी यांना त्यांच्या पदोन्नतीनंतरच्या पदस्थापनेवर रुजू होण्यासाठी तात्काळ कार्यमुक्त करण्यात यावे. संबंधित अधिकारी यांनी त्यांना दिलेल्या पदस्थापनेच्या ठिकाणी एक महिन्याच्या आत हजर होऊन, त्याबाबतचा अहवाल संचालक, आरोग्य सेवा(१), मुंबई यांना व शासनास सादर करावा. पदस्थापना बदलून घेण्यासाठी राजकीय दबाव आणल्यास सदर कृती महाराष्ट्र नागरी सेवा (वर्तणूक) नियम, १९७९ मधील तरतूदीनुसार शिस्तभंग विषयक कारवाईस पात्र ठरेल.
८. पदोन्नती दिलेल्या अधिकारी यांनी त्यांना कार्यमुक्त केल्यानंतर नवीन पदस्थापनेवर विहित मुदतीत हजर व्हावे. ते विहित मुदतीत पदोन्नतीच्या पदावर हजर न झाल्यास पदोन्नतीस इच्छुक नाहीत, असे गृहीत धरुन त्यांची पदोन्नतीचे आदेश रद्द करण्यात येईल व त्यांना देण्यात आलेला आश्वासीत प्रगती योजनेचा लाभ काढून घेण्यात येईल. त्याचबरोबर सामान्य प्रशासन विभाग, शासन नि क्र.एसआरव्ही २०१५/प्र.क्र.३०३/का.१२, दि.१२.०९.२०१६ मधील नियमानुसार कार्यवाही करण्यात येईल.
९. या प्रकरणी कार्यालय प्रमुखांनी संबंधीत अधिकाऱ्यांना कार्यमुक्त केल्यानंतर नवीन पदस्थापनेच्या ठिकाणी वेळीच हजर होतात किंवा नाही याबाबतचा अनुपालन अहवाल विहित कालमर्यादेत शासनास सादर करावा.
# Page 3