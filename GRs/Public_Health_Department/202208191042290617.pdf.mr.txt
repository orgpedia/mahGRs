# Page 1
दहीहंडी उत्सवादरम्यान गोविंदास दुखापत झाल्यास सर्व शासकीय व निमशासकीय रुग्णालयामध्ये निःशुल्क वैदयकीय उपचार देणेबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांक: संकीर्ण २०२२/प्र.क्र.१९८/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : १९ ऑगस्ट, २०२२.
प्रस्तावना :
सन २०२२-२३ च्या पावसाळी अधिवेशनामध्ये मा. मुख्यमंत्री महोदय, महाराष्ट्र राज्य यांनी
विधीमंडळात गुरूवार दिनांक १८ ऑगस्ट २०२२ रोजी दहीहंडी उत्सवादरम्यान कोणत्याही गोविंदास
दुखापत झाल्यास त्यांना सर्व शासकीय व निमशासकीय रुग्णालयामध्ये मोफत उपचार देण्याबाबत
घोषणा केलेली आहे. त्यानुसार दहीहंडी उत्सवादरम्यान कोणत्याही गोंविंदास दुखापत झाल्यास त्यास
सर्व शासकीय व निमशासकीय रुग्णालयामध्ये मोफत उपचार देण्याची बाब शासनाच्या विचाराधीन
होती. त्यानुसार खालील प्रमाणे निर्णय घेण्यात आला आहे.
शासन निर्णय : २. शुक्रवार दिनांक १९ ऑगस्ट २०२२ रोजी पासून सुरु होणाऱ्या दहीहंडी उत्सवादरम्यान सहभाग घेणाऱ्या गोविंदास दुखापत झाल्यास त्यांना सार्वजनिक आरोग्य विभागाच्या अखत्यारीतील सर्व शासकीय दवाखाने / वैद्यकीय महाविद्यालये/महानगरपालिका/ नगरपालिका / जिल्हा परिषदेचे
दवाखाने अशा ठिकाणी निःशुल्क वैद्यकिय उपचार देण्यात यावेत. सदर शासन निर्णय स्थायी असून
सन २०२२-२३ पासून यापुढे दरवर्षी लागू राहील.
# Page 2
शासन निर्णय क्रमांक: संकीर्ण २०२२/प्र.क्र.१९८/आरोग्य ३