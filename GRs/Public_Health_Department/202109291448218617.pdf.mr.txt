# Page 1
महाराष्ट्र वैद्यकीय व आरोग्य सेवा, गट-अ मधील विशेषज्ञ संवर्गातील बदल्यांबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांक: बदली-२०२१/प्र.क्र.२२३/सेवा-२
गो.ते.रुग्णालय इमारत,१० मजला, ए विंग,
मंत्रालय, मुंबई -४०० ००१
दिनांक : २९ सप्टेंबर, २०२१
शासन आदेश.
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) (दोन), कलम ४ (५) आणि कलम ६ मधील तरतुदीनुसार सक्षम प्राधिकाऱ्याच्या मान्यतेने महाराष्ट्र वैद्यकीय व आरोग्य सेवा, गट-अ मधील विशेषज्ञ (वेतनस्तर एस-२३ : ६७७०० २०८७००) संवर्गातील अधिकाऱ्यांची प्रशासकीय कारणास्तव खालीलप्रमाणे बदलीने पदस्थापना करण्यात येत आहे.:
---------------------------------------------------------------------------------------------------------------------------------------------------------------------------------------------------
|  | अ.क्र. |  |  | अधिकाऱ्यांचे नांव व सध्याची पदस्थापना |  |  | बदलीने पदस्थापना |  |
| १. | डॉ. नितीन एस. गुल्हाने, बधिरीकरण तज्ञ, सामान्य रूग्णालय, भंडारा, | बधिरीकरण तज्ञ, डागा स्मृती रूग्णालय, नागपूर. (डॉ. दिलावर यांच्या बदलीने रिक्त होणाऱ्या पदी) |
| २. | डॉ. नसिम अख्तर शेख दिलावर, बधिरीकरण तज्ञ, डागा स्मृती रूग्णालय, नागपूर. | बधिरीकरण तज्ञ, सामान्य रूग्णालय, भंडारा. (डॉ. गुल्हाने यांच्या बदलीने रिक्त होणाऱ्या पदी) |
| ३. | डॉ. शिवाजी खरात, वैद्यकीय अधिकारी (क्षयरोग चिकित्सा), सामान्य रूग्णालय, नाशिक. | वैद्यकीय अधिकारी (क्षयरोग चिकित्सा), सामान्य रूग्णालय, औंध, पुणे. (डॉ. सराफ यांच्या बदलीने रिक्त होणाऱ्या पदी) |
| ४. | डॉ. अश्विनी सराफ, वैद्यकीय अधिकारी (क्षयरोग चिकित्सा), सामान्य रूग्णालय, औंध, पुणे. | वैद्यकीय अधिकारी (क्षयरोग चिकित्सा), सामान्य रूग्णालय, नाशिक. (डॉ. खरात यांच्या बदलीने रिक्त होणाऱ्या पदी) |
---------------------------------------------------------------------------------------------------------------------------------------------------------------------------------------------------
२. बदली करण्यात आलेल्या अधिकाऱ्यास त्यांच्या नवीन पदस्थापनेच्या ठिकाणी हजर होण्याकरीता तात्काळ कार्यमुक्त करण्यात यावे आणि संबंधित अधिकाऱ्याने त्यांना दिलेल्या पदस्थापनेच्या ठिकाणी त्वरीत हजर होऊन त्याबाबतचा अहवाल संचालक, आरोग्य सेवा मुंबई यांना व शासनास सादर करावा.
३. बदली झालेल्या अधिकाऱ्यांना कोणत्याही प्रकारची रजा मंजूर करण्यात येऊ नये, अन्यथा रजा मंजूर करणाऱ्या सक्षम प्राधिकाऱ्याविरुध्द शिस्तभंगविषयक कारवाई करण्यात येईल.
४. बदली झालेल्या अधिकाऱ्यांनी त्यांना कार्यमुक्त केल्यानंतर, अनुज्ञेय पदग्रहण अवधीत नवीन पदस्थापनेवर रुजू व्हावे, जे अधिकारी या कालमर्यादेचे पालन करणार नाहीत आणि पदस्थापनेच्या ठिकाणी हजर न होता परस्पर गैरहजर राहतील, अशा अधिकाऱ्यांची अनुपस्थिती “अनधिकृत अनुपस्थिती” म्हणून समजण्यात येईल व पर्यायाने त्यांच्या सेवेत खंड होईल याची जाणीव सर्व संबंधितांना करुन देण्यात येत आहे.
# Page 2
शासन आदेश क्रमांकः बदली-२०२१/प्र.क्र.२२३/सेवा -२ दि.२९.०९.२०२१
५. जे अधिकारी त्यांच्या पदस्थापनेच्या ठिकाणी हजर होणार नाहीत त्यांचेविरुध्द आयुक्तालयाने वेळीच प्रशासकीय कारवाई सुरु करावी व आवश्यकतेनुसार प्रस्ताव शासनाच्या मान्यतेसाठी सादर करावा. या प्रकरणी वेळोवेळी शासनास अवगत करावे व अनुपालन अहवाल शासनास विहित कालमर्यादेत सादर करावा.
६. बदलीच्या आदेशात बदल करुन घेण्यासाठी कोणत्याही अधिकाऱ्याने प्रत्यक्ष वा अप्रत्यक्ष दबाव आणण्याचा प्रयत्न केल्यास असे अधिकारी शिस्तभंग विषयक कारवाई करण्यास पात्र ठरतील.
७. सदर आदेश तात्काळ अंमलात येतील.