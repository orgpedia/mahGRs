# Page 1
राज्य रक्त संक्रमण परिषद, मुंबई निधी वितरीत करण्यास मंजुरी देणेबाबत.
(सन २०१७-१८-II)
महाराष्ट्र शासन
सार्वजनिक आरोग्य विभाग
शासन निर्णय क्रमांकः रारसे-२०१७/प्र.क्र.२६१/आ-५,
गोकुळदास तेजपाल रुग्णालय आवार,
कॉम्प्लेक्स बिल्डींग, ८ व १० मजला,
लोकमान्य टिळक मार्ग, मुंबई - ४००००१.
दिनांक : १५ मार्च, २०१८
वाचा : १) वित्त वित्त विभाग, शासन परिपत्रक क्रमाक : अर्थस-२०१७/प्र.क्र.७५/अर्थ-३, दि.१८ एप्रिल, २०१७ २) सार्वजनिक आरोग्य विभाग, शासन ज्ञापन क्रमांक: अर्थस २०१७/प्र.क्र.१०५/अर्थसंकल्प, दि. ३० मे, २०१७ ३) वित्त विभाग, शासन परिपत्रक क्रमांकः अर्थसं-२०१७/प्र.क्र.९४/अर्थ-३, दि. ३० जून, २०१७.
४) संचालक, आरोग्य सेवा, मुंबई यांचे क्रमांक : संआसे/सहाय्यक अनुदाने - रा. र. सं.प./ २०१७/१३१४, दि. २४ जून, २०१७ रोजीचे पत्र.
५) सार्वजनिक आरोग्य विभाग, शासन निर्णय क्रमांक: रारसे-२०१७/प्र.क्र.२६१/आ-५, दि. २६ सप्टेंबर, २०१७ ६) वित्त विभाग, शासन परिपत्रक क्रमांक :संकीर्ण-२०१८/प्र.क्र.१७/१८/कोषा-प्रशा-५, दि. २९ जानेवारी, २०१८ ७) संचालक, आरोग्य सेवा, मुंबई यांचे क्रमांक रा.र.सं. पसन ./ २०१७ १८/अनुदान२०१८/१७२, दि. २० फेब्रुवारी, २०१८ रोजीचे पत्र.
प्रस्तावना : राज्य रक्त संक्रमण परिषद ही शासकीय स्वायत्त संस्था असून या संस्थेचा मूळ उद्देश राज्यात सुरक्षित रक्ताचा मुबलक पुरवठा वाजवी किंमतीत व्हावा हा आहे. या संस्थेसाठी सन २०१७-१८ या आर्थिक वर्षात रु.४४.०० कोटी इतका निधी सहाय्यक अनुदाने म्हणून अर्थसंकल्पीत करण्यात आला आहे. वित्त विभागाने ज्या योजनांकरीता सन २०१७-१८ साठी अर्थसंकल्पिय तरतूद करण्यात आली असून, अशा योजनांना अर्थसंकल्पित तरतुदीपैकी ८०% इतका निधी वितरीत करण्यास वित्त विभागाने वरील वाचा क्र.१ येथे नमूद शासन परिपत्रकान्वये मंजुरी दिली आहे. पंरतु तद्नंतर वित्त
# Page 2
शासन निर्णय क्रमांक: रारसे-२०१७/प्र.क्र.२६१/आ-५
विभागाने शासन परिपत्रक दि.३० जून, २०१७ अन्वये ८०% ऐवजी ७०% निधी वितरीत करण्याच्या सूचना दिल्या आहेत. त्यानुसार राज्य रक्त संक्रमण परिषदेकरिता सन २०१७-१८ या वित्तीया वर्षासाठी साठी अर्थसंकल्पित केलेल्या रु.४४.०० कोटी तरतुदीपैकी ७०% मर्यादेनुसार रु. ३०.८० कोटी इतका निधी वितरणासाठी उपलब्ध आहे. सदर उपलब्ध तरतूदीमधून राज्य रक्त संक्रमण परिषदेस प्रथम दोन महिने कालावधीतील (एप्रिल व मे २०१७) खर्च भागविण्यासाठी ५,६१,५६,०००/ (अक्षरी-रुपये- पाच कोटी, एकसष्ट लक्ष छप्पन्न हजार फक्त) इतका निधी संदर्भाधिन ५ च्या शासन निर्णयान्वये वितरित करण्यात आला असून, सद्य:स्थितीत उपरोक्त अनुदानातून रु.५,००,००,००/ (अक्षरी रुपये पाच कोटी) अनुदान वितरीत करण्यास मंजुरी देण्याची बाब शासनाच्या विचाराधीन होती. शासन याबाबत पुढीलप्रमाणे शासन मंजुरी देत आहे.
शासन निर्णय : राज्य रक्त संक्रमण परिषदेसाठी सन २०१७-१८ या वित्तीय वर्षासाठी अर्थसंकल्पित रु.४४.०० कोटी इतक्यात तरतुदीपैकी रु.५.००,००,००/- (अक्षरी - पाच कोटी फक्त) इतके सहायक अनुदान वितरीत करण्यास याद्वारे शासन मंजुरी देण्यात येत आहे.
सदर मंजूर अनुदानातून राज्य रक्त संक्रमण परिषदेमार्फत राबविण्यात येणाऱ्या विविध लोकोपयोगी योजना, कर्मचारी वर्गाचे वेतन, रक्तपेढयांना पुरविण्यात येणाऱ्या साहित्य सामुग्रीवरील खर्च भागविण्यात यावा.
सदरचा खर्च खाली दर्शविलेल्या लेखाशिर्षाखाली सन २०१७-१८ या वर्षासाठी मंजूर अनुदानातून भागविण्यात यावा.
मागणी क्र. आर-१ २२१०, वैद्यकीय सेवा व सार्वजनिक आरोग्य ०१- नागरी आरोग्य सेवा विषम चिकित्सा ११०- रुग्णालये व दवाखाने राज्य योजनांतर्गत योजना (०६) (२५) रक्त संक्रमण सेवा ३१- सहाय्यक अनुदाने (२२१० ४४७३)
राज्य रक्त संक्रमण परिषदेस वितरीत अनुदानाशी संबंधीत खर्चाचे देयक अधिदान व लेखा अधिकारी, मुंबई यांचेकडे सादर करण्यासाठी आहरण व संवितरण अधिकारी म्हणून प्रशासकीय अधिकारी, आरोग्य सेवा संचालनालय, मुंबई यांना व सहसंचालक (अर्थ व प्रशासन), आरोग्य सेवा संचालनालय, मुंबई यांना नियंत्रण अधिकारी म्हणून घोषित करण्यात येत आहे.
पृष्ठ ४ पैकी २
# Page 3
शासन निर्णय क्रमांक: रारसे-२०१७/प्र.क्र.२६१/आ-५
शासन परिपत्रक वित्त विभाग क्र. अर्थसं-२०१६/प्र.क्र.८९/अर्थ-३, दि. १८ एप्रिल, २०१७ सोबतच्या परिशिष्टातील अनु. क्र. ८ मध्ये नमुद केलेल्या अटी व शर्तीची पुर्तता होत असल्याचे प्रमाणित करण्यात येत आहे. सदर प्रस्तावाशी संबंधित लेखाशिर्षाखाली ३ महिन्यापुर्वी वितरीत केलेल्या निधीचे उपयोगिता प्रमाणपत्र राज्य रक्त संक्रमण परिषदेने सादर केले असून यापुर्वी वितरीत केलेल्या निधीच्या अनुषंगाने लेखापरिक्षण / महालेखापाल यांचे गंभीर आक्षेप नाहीत. या योजनेंतर्गतचा निधी लाभर्थ्याच्या थेट खात्यात जमा होत नाही. सदर योजनेंतर्गत वस्तू खरेदी प्रस्तावात खरेदी नियोजन करण्यात येते व आवश्यकतेनुसार दरकरारावर खरेदी करण्यात येते.
तसेच भांडवली वस्तूंच्या खरेदी नंतर स्टॉक रजिस्टरमध्ये नोंद घेण्यात येते. सदर योजनेच्या संबंधित लेखाशिर्षाखाली एक वर्ष जुने संक्षिप्त देयक प्रलंबित नाही. सदर योजनेंतर्गत वितरीत केलेल्या निधीचे नियंत्रण नियंत्रक अधिकाऱ्यांमार्फत केले जाते.
सदर शासन निर्णय, वित्त विभागाच्या शासन परिपत्रक क्र. अर्थसं-२०१५/प्र.क्र.८५/अर्थ-३,
दि.१७ एप्रिल, २०१५ अन्वये दिलेल्या सहमतीनुसार तसेच संदर्भाधिन ६ च्या परिपत्रकातील राज्य
रक्त संक्रमण परिषदेने पाळावयाच्या अटीच्या अधिन राहून निर्गमित करण्यात येत आहे.
# Page 4