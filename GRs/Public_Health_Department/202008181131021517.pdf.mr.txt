# Page 1
राष्ट्रीय नागरी आरोग्य अभियान प्रकल्प अंमलबजावणी आराखडा (PIP) सन २०२०-२१.
FMR Code U.११.४ अंतर्गत मंजूर अनुदानातून “समाज माध्यम अभिकर्ता” (Social Media Agency) नियुक्त करण्यासाठी प्रशासकीय मान्यता देणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२२०/प्र.क्र.३५/आरोग्य - ७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४००००१.
दिनांक : १९ ऑगस्ट, २०२०.
वाचा : १. अतिरिक्त अभियान संचालक, राष्ट्रीय नागरी आरोग्य अभियान, मुंबई यांचे पत्र क्र.
NUHM-IEC/प्रशासकीय मान्यता/२७५८५-५८६/२०२०, दिनांक २२.०७.२०२०.
प्रस्तावना : सद्यस्थितीत वृत्तपत्रे व दूरचित्रवाणी वाहिन्या या सोबत समाज माध्यमांचा उपयोग अधिक प्रमाणात होत आहे. सबब राष्ट्रीय आरोग्य अभियानातील उपक्रम, धोरण इत्यादींची माहिती नागरिकांपर्यंत पोहोचविणे तसेच राज्यातील तरुणाईचा समाज माध्यमे वापरण्याकडे असलेला
वाढता कल विचारात घेता त्यांचाही या मध्ये सहभाग वाढविणे या दृष्टीने ट्वीटर, फेसबुक, इन्स्टाग्राम, whats app, टेलिग्राम, ब्लॉग व आंतरजालावरील संकेतस्थळे (Website) इत्यादी समाज माध्यमातील उपलब्ध व्यासपीठे यांचा प्रभावीपणे उपयोग करण्यासाठी समाज माध्यम
अभिकर्ता नियुक्त करण्याचा प्रस्ताव शासनाच्या विचाराधीन होता .
शासन निर्णय : राष्ट्रीय नागरी आरोग्य अभियानातील उपक्रम, धोरण व राबविण्यात येणाऱ्या योजना इत्यादींची माहिती, महानगरपालिका व नगरपरिषद स्तरावरील माहिती व सेवा सुविधा नागरिकांपर्यंत पोहोचविणे तसेच राज्यातील तरुणाईचा समाज माध्यमे वापरण्याकडे असलेला वाढता कल विचारात घेता त्यांचाही या मध्ये सहभाग वाढविणे या दृष्टीने ट्वीटर, फेसबुक, इन्स्टाग्राम, whatºs app, टेलिग्राम, ब्लॉग व आंतरजालावरील संकेतस्थळे (Website) इत्यादी समाज माध्यमातील उपलब्ध व्यासपीठ यांचा प्रभावीपणे उपयोग एक वर्षे कालावधीसाठी “समाज माध्यम अभिकर्ता” (Social Media Agency) नियुक्त करण्याकरीता अंदाजित रु.६४.०० लक्ष एवढया खर्चास प्रशासकीय मान्यता देण्यात येत आहे.
# Page 2
शासन निर्णय क्रमांकः प्रशामा-१२२०/प्र.क्र.३५/आरोग्य -७
०२. प्रकल्प अंमलबजावणी आराखडा २०२०-२१ FMR code U.११.४ अंतर्गत राष्ट्रीय शहरी आरोग्य अभियानात राबविण्यात येणाऱ्या योजनांची माहिती, महानगरपालिका व नगरपालिका स्तरावरील माहिती, सेवा सुविधा व योजना समाज माध्यमांद्वारे पोहोचविण्यासाठी रु.६४.०० लक्ष एवढा निधी मंजूर आहे. त्यानुसार सदर समाज जागृती अभियान पुढीलप्रमाणे राबविण्याचे प्रस्तावित आहे:
परिमंडल स्तरावर समाज माध्यम कक्ष. ८ परिमंडळ रु.३.०० लक्ष प्रति परिमंडळ या प्रमाणे रु.२४.०० लक्ष.
युवकासाठी समाज माध्यम अभियान (Social Media Drive for Youth Engagement) १ कक्ष रु.४०.०० लक्ष या प्रमाणे रु.४०.०० लक्ष.
या माहिती, शिक्षण व संवाद उपक्रमांतर्गत राज्य स्तरावर समाज माध्यमांसाठी अभिकर्ता नियुक्त करण्यात यावा व त्या अभिकार्त्याकडून पुढीलप्रमाणे कार्यवाही करून घेण्यात यावी.:
सदर अभिकर्ता राज्य स्तरावर माहिती शिक्षण व संवाद कक्ष आणि राष्ट्रीय नागरी आरोग्य अभियान यांच्या समन्वयाने आठही परिमंडळात कक्ष स्थापन करून त्याचे नियोजन करेल समाज माध्यमांसाठी लागणाऱ्या दृक्श्राव्य आशय तयार करेल.
यासाठी लागणारे मनुष्यबळ जसे कि,लेखक,ग्राफिक डीझाईनर व डीटीपी चालक यांचा समावेश आहे.
सदर तांत्रिक मनुष्यबळ राज्य स्तरावर माहिती शिक्षण व संवाद कक्षा अंतर्गत (Inhouse) सेवा पुरवील.
→ सार्वजनिक आरोग्य विभागामार्फत पडताळणी केलेल्या समाज माध्यम अभिकार्त्याद्वारे जनजागृती करण्यात येईल.
→ या अभिकार्त्याच्या नियुक्तीचा कालावधी एक वर्षाचा असेल.
→ युवकांसाठी समाज माध्यमातून अभियान राबविण्याबाबत वर्षभराचे नियोजन करणे.
→ यासाठी लागणारी सामुग्री व तांत्रिक आशय माहिती शिक्षण व संवाद कक्ष आणि राष्ट्रीय नागरी आरोग्य अभियान यांच्यामार्फत उपलब्ध करून दिला जाईल.
सदर अभिकर्ता दर महिन्याला केलेल्या कामाचा आढावा व समाज माध्यमांचा वापर करून किती वापरकरत्यांपर्यंत संबंधित संदेश पोहचला आहे व जनजागृती झाली आहे याचा अहवाल सादर करेल.
पृष्ठ ५ पैकी २
# Page 3
शासन निर्णय क्रमांकः प्रशामा-१२२०/प्र.क्र.३५/आरोग्य -७
०३. सदर प्रशासकीय मान्यता ही पुढील अटींच्या अधीन राहून देण्यात येत आहे. :
१. शासन निर्णय, सामान्य प्रशासन विभाग क्र मावज२०२०/प्र.क्र.३३/कार्या.३४, दिनांक १६.०३.२०२० अन्वये जाहिरात विषयक कामे खासगी संस्थेकडून करून घेण्यासाठी नामिका (Panel) तयार करण्यात आली आहे. या नामिके मधील संस्थामधून निविदा पद्धतीचा अवलंब करून समाज माध्यम अभिकार्त्याची निवड करण्यात यावी.
२. सदरहू कामाची व्याप्ती (Scope of Work) ही शासन निर्णय, सामान्य प्रशासन विभाग, क्रमांक मावज -२०२०/प्र.क्र.३३/का-३४, दिनांक १६.०३.२०२० या शासन निर्णयाच्या परिच्छेद २ मध्ये “DIGITAL, WEB AND SOCIAL MEDIA” या शिर्षाखाली विहित केलेल्या व्याप्तीनुसार राष्ट्रीय आरोग्य अभियानाशी संबंधित गरजा विचारात घेऊन निश्चित करण्यात यावी.
३. शासन निर्णय, उद्योग, ऊर्जा व कामगार विभाग, क्रमांक भांखस-२०१४/प्र.क्र.८२/भाग-३/ उद्योग-४, दिनांक ०१.१२.२०१६ अन्वये प्रसिद्ध करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपद्धतीची सुधारित नियमपुस्तिका यामधील तरतुदीनुसार विहित निविदा प्रक्रिया राबविण्यात यावी.
४. समाज माध्यमातून द्यावयाच्या प्रसिद्धीच्या कामात दोष व त्रुटी राहणार नाहीत याकरिता संबधित अभिकार्त्याच्या कामकाजावर आवश्यक ते नियंत्रण ठेवण्याची जबाबदारी अतिरिक्त अभियान संचालक, राष्ट्रीय नागरी आरोग्य अभियान व संबंधित कार्यक्रम प्रमुखांची राहील.
५. समाज माध्यम अभिकर्ता म्हणून नियुक्त करण्यात आलेली संस्था राज्य स्तरावर माहिती, शिक्षण व संवाद ब्युरो आणी राष्ट्रीय नागरी आरोग्य अभियान यांच्या समन्वयाने व त्यांनी निश्चित केलेल्या कार्यपद्धतीनुसार काम करील.
६. सदरहू बाबींसाठी होणारा खर्च हा सन २०२०-२१ च्या मंजूर प्रकल्प अंमलबजावणी आराखड्यातील FMR Code U.११.४ मधील रु.६४.०० लक्ष ह्या अनुदानातून भागविण्यात यावा. सदरची निविदा प्रक्रिया प्रशासकीय मंजुरीच्या विहित कालावधीत पूर्ण होईल याची दक्षता घ्यवी.
७. तसेच या बाबींची द्विरुक्ती (Duplication) होणार नाही याची दक्षता घ्यावी.
८. संपूर्ण निविदा प्रक्रिया राबविताना केंद्रीय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
९. शासन निर्णय, वित्त विभाग, क्र. विअप्र २०१३/प्र.क्र.३०/भाग-२/२०१३/विनिमय, दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग पहिला, उपविभाग-२ मधील अ.क्र.४, नियम क्र.७ समोरील स्तंभ क्र.६ येथील अटींची पूर्तता करण्यात यावी.
पृष्ठ ५ पैकी ३
# Page 4
शासन निर्णय क्रमांकः प्रशामा-१२२०/प्र.क्र.३५/आरोग्य -७
१०.निविदा प्रक्रिया पूर्ण झाल्यावर खरेदी समितीच्या मान्यतेनंतरच पुरवठा आदेश निर्गमित करण्यात यावेत.
४. उपरोक्त अनुक्रमांक १ ते १० येथील अटींची पूर्तता व खरेदी नियमानुसार व आवश्यकतेनुसार आहे हे सुनिश्चित करण्याची जबाबदारी आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई व संबंधित कार्यक्रम प्रमुख यांची राहील.
५. शासन निर्णय,वित्त विभाग, क्र. विअप्र २०१३/प्र.क्र.३०/भाग-२/२०१३/विनिमय, दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग पहिला, उपविभाग-२ मधील अ.क्र.४, नियम क्र.७ अन्वये अवजारे, किरकोळ साधन सामुग्री आणि उपक्रम संच विकत घेण्यास मंजुरी देण्यासाठी प्रशासनिक विभागांना प्रदान करण्यात आलेल्या अधिकारानुसार सदर शासन निर्णय निर्गमित करण्यात येत आहे.
# Page 5