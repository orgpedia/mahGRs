# Page 1
१३ व्या वित्त आयोगाकडून अर्भक मृत्यू दर कमी करण्यासाठी प्राप्त अनुदानाच्या विनियोगासाठी सन २०२१-२२ या आर्थिक वर्षात खर्च करण्यास शासन मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२२१/प्र.क्र.१७/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई- ४००००१.
दिनांक : ०३ नोव्हेंबर, २०२१
वाचा: १) शासन निर्णय, सार्वजनिक आरोग्य विभाग क्र. प्रशामा-०११९/प्र.क्र.७५/आरोग्य-७, दिनांक २०.०२.२०१९.
२) शासन निर्णय, सार्वजनिक आरोग्य विभाग क्र. प्रशामा-०११९/प्र.क्र.१०/ आरोग्य - ७, दिनांक
०२.०३.२०१९.
३) शासन निर्णय, सार्वजनिक आरोग्य विभाग क्र. प्रशामा ०७१९/प्र.क्र.४६७/आरोग्य - ७, दिनांक
१८.०९.२०१९.
४) उपसंचालक, आरोग्य सेवा (परिवहन), पुणे यांचे पत्र क्र. आसेप/एचईएमआर/कक्ष-१२०/१३वा वित्त आयोग/खर्च सुधारित प्र.मा./७०६-७०९/२०२१, दिनांक ११.०२.२०२१.
५) शासन पत्र, सार्वजनिक आरोग्य विभाग क्र. प्रशामा-१२२१/प्र.क्र.१७/आरोग्य-७, दिनांक २२.०४.२०२१.
६) संचालक - २, आरोग्य सेवा, पुणे यांचे पत्र क्र. संआसे-२/१३ वा वित्त आयोग / सुधारित प्रशासकीय मान्यता मिळणेबाबत/८५५०/२०२१, दिनांक ११.०५.२०२१.
प्रस्तावना:
१३ व्या वित्त आयोगाकडून अर्भक मृत्यू दर कमी करण्यासाठी प्राप्त अनुदानाच्या विनियोगासाठी सन २०१८-१९ या आर्थिक वर्षासाठी खर्च करण्यास संदर्भ क्र.१, २ व ३ च्या शासन निर्णयान्वये प्रशासकीय मान्यता देण्यात आली होती. त्यापैकी विहित खरेदी प्रक्रिया राबवून पर्यवेक्षणासाठी एकूण - ०३ वाहने आणि सोलार फोटो व्होलाटाईक सिस्टीम (To ensure २४ X ७ availability of electricity) या बाबी व्यतिरिक्त इतर बाबींची खरेदी प्रक्रिया पूर्ण करुन साहित्य संबंधितांना पुरवठा केले आहे. त्यामुळे खरेदी प्रक्रिया प्रलंबित असलेल्या नमूद बाबींचा विनियोग सन २०२१-२२ या आर्थिक वर्षात करण्यास मंजूरी देण्याची बाब शासनाच्या विचाराधीन होती.
# Page 2
शासन निर्णय क्रमांकः प्रशामा-१२२१/प्र.क्र.१७/आरोग्य-७
शासन निर्णय :
१३ व्या वित्त आयोगाकडून अर्भक मृत्यू दर कमी करण्यासाठी प्राप्त अनुदानाच्या विनियोगासाठी सन २०१८-१९ या आर्थिक वर्षासाठी खर्च करण्यास संदर्भ क्र. १, २ व ३ अन्वये प्रशासकीय मान्यता
दिलेल्या खालील नमुद बाबीकरीता सन २०२१-२२ या आर्थिक वर्षात विनियोग करण्यास शासन मान्यता देण्यात येत आहे.
--------------------------------------------------------------------------------------------------------------------------------------------------------------------------------------------------------------
| अ.क्र. | शासन निर्णय दिनांक | तपशील | प्रशासकीय मान्यतेची रक्कम रु. | खरेदीचा प्रकार व सद्यस्थिती |
|  | २०.०२.२०१९  |  | पर्यवेक्षणासाठी वाहन उपलब्धतता | रु.७७,१४,०५९/  |  | एकूण – ०३ वाहने (मंजूर १० वाहनांपैंकी ७ वाहने रु.३६,९६,१९२/- इतक्या रकमेस खरेदी करुन पुरवठा केली असल्याने उर्वरित रकमेतून खरेदी करण्यात यावीत.) |
| २ | ०२.०३.२०१९ आणि १८.०९.२०१९  |  | सोलार फोटो  |  व्होलाटाईक सिस्टीम (To ensure 24 X 7 availability of electricity) | रु.७,३४,००,०००/-  |  | एकूण नग- ६३ |
--------------------------------------------------------------------------------------------------------------------------------------------------------------------------------------------------------------
०२. उपरोक्त तक्त्यामधील नमूद साधन सामुग्री ही खालील अटींच्या अधीन राहून खरेदी करण्यास प्रस्तावास शासन मान्यता देण्यात येत आहे.:
१) सदर साहित्य सामुग्रीच्या खरेदीची आवश्यकता / मागणी याची शहानिशा / खातरजमा करण्यात यावी. त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२) सदरहू साहित्य सामुग्रीची खरेदी विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित
तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल
अशा रितीने तयार केलेले नसल्याबाबत खातरजमा करण्यात यावी. पीआयपी मध्ये मंजूर असलेल्या बाबींच्या तांत्रिक विर्निदेशानुसार मागणीपत्र पाठविण्याची जबाबदारी संबंधीत कार्यक्रम प्रमुखांची राहिल. प्रस्तावातील समाविष्ट असलेल्या बाबींचीच खरेदी करण्यात यावी.
पृष्ठ ४ पैकी २
# Page 3
शासन निर्णय क्रमांकः प्रशामा-१२२१/प्र.क्र.१७/आरोग्य-७
३) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग ४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठापूर्व / पुरवठानंतर नमुना तपासणी (pre/ Post dispatch random sample inspection) करुन उचित व योग्य विनिर्देश (specification) असलेल्या वस्तुंचीच खरेदी करण्यात येईल, याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच, पुरवठा साखळी व्यवस्थापन (Supply chain management) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) सदर प्रकरणी वाहने खरेदी करण्याची बाब ही शासन निर्णय दि.२८.०७.२०२०, शासकीय वाहनांचे किंमत मर्यादा धोरण नुसार GeM पोर्टलवरुन खरेदी करण्याची कार्यवाही करण्यात यावी.
८) सदरहू खरेदीसाठी होणारा खर्च १३ व्या वित्त आयोगाच्या शिफारशीनुसार केंद्र शासनाकडून राज्य शासनास प्राप्त झालेल्या निधीतून भागविण्यात यावा. सदरची खरेदी प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
९) तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
१०) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
११) शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग-पहिला उपविभाग-दोन मधील अ.क्र.४ नियम क्र.७ समोरील स्तंभ क्र.६ येथील अटींची पूर्तता करण्यात यावी.
पृष्ठ ४ पैकी ३
# Page 4
शासन निर्णय क्रमांकः प्रशामा-१२२१/प्र.क्र.१७/आरोग्य-७
१२) खरेदी प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत.सदर प्रकरणी सार्वजनिक आरोग्य विभाग शासन निर्णय क्र.खरेदी २०१६/प्र.क.२४०/आरोग्य-८ दिनांक २६ जुलै, २०१७ च्या शासन निर्णयातील तरतूदीनुसार कार्यवाही करण्यात यावी.
०३. उपरोक्त अनुक्रमांक १ ते १२ येथे नमूद अटींची पूर्तता करण्याची व खरेदी नियमानुसार व आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त, आरोग्य सेवा व अभियान संचालक, राष्ट्रीय आरोग्य अभियान, संचालक, आरोग्य सेवा संचालनालय व कार्यक्रम प्रमुख यांची राहील.
०४. शासन निर्णय, वित्त विभाग, क्र. विअप्र-२०१३/प्र.क्र.३०/१३/विनियम, भाग-२, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग- पहिला उपविभाग-दोन मधील अनु क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत घेण्यास मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत.