# Page 1
सार्वजनिक आरोग्य विभाग, नागपूर विभागांतर्गत विनाखंड कार्यरत असलेल्या कनिष्ठ लिपिक संवर्गातील १३ कर्मचाऱ्यांच्या सेवा नियमित करुन सेवा विषयक लाभ मिळणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः संकीर्ण २०१६/प्र क्र १ / सेवा ५
१०वा मजला, बी विंग, गो. ते. रुग्णालय संकूल इमारत,
नविन मंत्रालय, लो.टि. मार्ग, मुंबई ४००००१
तारीख: ०३ सप्टेंबर, २०१९
प्रस्तावना : उप संचालक, आरोग्य सेवा नागपूर मंडळ, नागपूर अंतर्ग त सन १९८९ ते १९९३ या कालावधीत १३ कनिष्ठ लिपीकांची नियुक्ती समाज कल्याण / सेवायोजन कार्यालयाकडून निवड समितीमार्फत विहीत अर्हता, वयाची अट विचारात घेऊन तदनंतर मुलाखत झाल्यानंतर करण्यात आली होती. सदर नियुक्ती प्रथमत: तीन ते सहा महिने अशा कालावधीसाठी होती. तथापि, आदिवासी क्षेत्रामध्ये मोठया प्रमाणावर पदे रिक्त असल्यामुळे १३ कनिष्ठ लिपीकांच्या सेवा विनाखंड सुरु ठेवण्यात आल्या होत्या. या कर्मचाऱ्यांना नियमित वेतनश्रेणीत वेतन अदा करण्यात येत होते. सदर कर्मचाऱ्यांनी सेवा प्रवेशोत्तर परिक्षाही उत्तीर्ण केलेली आहे. शासन निणर्य सामान्य प्रशासन विभाग क्रमांक एसआरव्ही - १०९९/प्र क्र ६/९९/१२ दिनांक ८ मार्च १९९९ मध्ये नमूद केलेल्या सर्व अटी व शर्तींची पुर्तता या कर्मचाऱ्यांनी केलेली आहे. तात्कालीन परिस्थितीत या शासन निर्णयानुसार सेवायोजन कार्यालय / प्रादेशिक दुय्यम सेवा मंडळ यांच्या कार्यक्षेत्रातील पदांवर प्रशासकीय निकड लक्षात घेऊन अनुक्रमे तीन व सहा महिने तात्पुरत्या प्रदान करण्याचे अधिकारी नियुक्ती प्राधिकाऱ्यांना प्रदान करण्यात आले होते व अशा अनेक नियुक्या खंडीत न होता प्रशासकीय कारणास्तव पुढे चालू राहतात, अशा नियुक्त्या (दुय्यम सेवा मंडळ / जिल्हा निवड समित्या / सेवायोजन कार्यालये) नियमित करण्यात आल्या होत्या. त्यावेळी या १३ कर्मचाऱ्यांचे प्रस्ताव क्षेत्रीय कार्यालयाकडून नियमनासाठी विहीत कालावधीत विभागाला प्राप्त न झाल्याने या शासन निर्णयातील परिशिष्ट अ मध्ये दर्शविलेल्या १३ कर्मचाऱ्यांच्या सेवा तात्कालीन परिस्थितीत नियमित झाल्या नव्हत्या. या कर्मचाऱ्यांच्या सेवा नियमित न झाल्याने तसेच या कर्मचाऱ्यांना आश्वासित प्रगती, पदेान्नती इत्यादी सेवाविषयक लाभ न मिळाल्याने त्यांनी याबाबत औद्योगिक न्यायालयात अनुक्रमे तक्रार क्रमांक २७७, २७८, २७९, २८० व २८३ दाखल केल्या होत्या. तसेच या प्रकरणातील अवमान याचिका १/२०११ मा. उच्च न्यायालय, नागपूर येथील रिट याचिका क्रमांक २०४०/२०११ व रिट, मा. उच्च न्यायालयात याचिका क्रमांक ५२३९/२०११ व रिट याचिका क्रमांक १२९३/२०१२ मध्ये दिलेल्या न्यायनिर्णयांचे अवलोकन करता सर्वच प्रकरणी कर्मचाऱ्यांच्या बाजूने निर्णय दिलेला आहे. या न्यायनिर्णयांच्या अनुपालनास्तव सदर १३ कर्मचाऱ्यांच्या सेवा नियमित करण्याची बाब शासनाच्या विचाराधीन होती. त्यानुसार शासन पुढीलप्रमाणे निर्णय घेत आहे.
# Page 2
शासन निर्णय क्रमांक: संकीर्ण २०१६/प्र क्र १ / सेवा ५
शासन निर्णय : या शासन निर्णयानुसार, सदर शासन निर्णयाच्या परिशिष्ठ अ मध्ये नमूद केलेल्या तेरा कर्मचाऱ्यांची सेवा या दिनांक ०८.०३.१९९९ पासून नियमित करण्यास मान्यता देण्यात येत आहे. तसेच सदर कर्मचाऱ्यांच्या मुळ नियुक्ती दिनांकापासूनच्या अखंडीत सेवा ही सेवा विषयक आश्वासित प्रगती योजना (सेवानिवृत्तीसह) सर्व लाभांसाठी ग्राहय धरण्यात येऊन त्यानुसार त्यांना आर्थिक लाभ देण्यास या शासन निर्णयाद्वारे मान्यता देण्यात येत आहे.
# Page 3