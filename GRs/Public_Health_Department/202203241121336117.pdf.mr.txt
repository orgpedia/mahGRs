# Page 1
लासलगांव, ता. निफाड, जि. नाशिक येथील ३० खाटांच्या ग्रामीण रुग्णालयाचे ५० खाटांच्या उपजिल्हा रुग्णालयामध्ये श्रेणीवर्धन करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः स्थापना २०२१/प्र.क्र.३०२ / आरोग्य-३
१० वा मजला, गोकुळदास तेजपाल रुग्णालय संकुल इमारत,
लोकमान्य रुग्णालय मार्ग, मुंबई - ४०० ००१.
तारीख: ०६ एप्रिल, २०२२.
वाचा : आरोग्य सेवा आयुक्तालय, मुंबई यांचे पत्र क्रमांक- आआसे/कक्ष-३/टे-७/ग्रारु लासलगांव निफाड, नाशिक ५०/नाशिक मं ४६ / जा.क्र.१५८४०-४१/२१, दिनांक- १५.०९.२०२१.
प्रस्तावना -
ग्रामीण रुग्णालय,लासलगांव ज्या तालुक्यात कार्यन्वित आहे, त्या तालुक्यातील
लोकसंख्येत सद्यस्थितीत वाढ होत असल्याने लोकप्रतिनिधीकडुन सदर रुग्णालय श्रेणीवर्धन
करण्याबाबत वारंवार मागणी करण्यात येत आहे. त्यामुळे आयुक्त, आरोग्य सेवा आयुक्तालय, मुंबई
यांनी उपरोक्त दि.१५.०९.२०२१ च्या पत्रान्वये ग्रामीण रुग्णालय लासलगांव,ता.निफाड, जि.नाशिक
येथील ग्रामीण रुग्णालयाचे श्रेणीवर्धन करण्यास मान्यता देण्याचा प्रस्ताव सादर केला असून
त्यासंदर्भात पुढीलप्रमाणे निर्णय घेण्यात येत आहे.
शासन निर्णय
लासलगांव, ता.निफाड, जि. नाशिक येथील ग्रामीण रुग्णालय ३० खाटांवरुन ५० खाटांच्या
उपजिल्हा रुग्णालयामध्ये श्रेणीवर्धन करण्यास या शासन निर्णयान्वये मान्यता देण्यात येत आहे. सदर
श्रेणीवर्धीत ५० खाटांच्या उपजिल्हा रुग्णालयासाठी पुरेशा प्रमाणात जागा उपलब्ध आहे. त्यामुळे
सदर जागेचे विहित पध्दतीने अधिग्रहीत करुन बांधकाम व पदनिर्मिती करणे याबाबत स्वतंत्रपणे
कार्यवाही करण्यात येईल.
# Page 2
शासन निर्णय क्रमांकः स्थापना २०२१/प्र.क्र.३०२/आरोग्य-३