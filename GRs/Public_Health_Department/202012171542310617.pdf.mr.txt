# Page 1
राष्ट्रीय आरोग्य अभियानांतर्गत आरोग्य विभागामध्ये वापरात असलेल्या रुग्णवाहिकांसाठी आवश्यक विविध साईजचे टायर्स ई-निविदा प्रक्रिया करुन खरेदी करण्यास प्रशासकीय मान्यता मिळण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०२१/प्र.क्र.३९/आरोग्य-४
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : १० मार्च, २०२१.
वाचा : १) सार्वजनिक आरोग्य विभाग, शासन निर्णय क्र. परिवहन - २०१३/प्र.क्र.४६५/आरोग्य-४, दि.०४ जानेवारी, २०१४.
२) सार्वजनिक आरोग्य विभाग, शासन शुध्दीपत्रक क्र. परिवहन - २०१३/प्र.क्र.४६५/आरोग्य-४, दि.२१ जुलै, २०१४.
३) संचालक, आरोग्य सेवा-२, आरोग्य सेवा संचालनालय, पुणे यांचे पत्र क्र.संआसे-२/ कक्ष/परिवहन/राआआभि/रुग्ण/टायर/ई निविदा मान्यता/११२६६-६९/२०२०, दि.०९ नोव्हेंबर, २०२०.
प्रस्तावना:
राष्ट्रीय आरोग्य अभियानांतर्गत आरोग्य विभागामध्ये वापरात असलेल्या रुग्णवाहिकांसाठी आवश्यक विविध साईजचे टायर्स खरेदीकरण्याकरीता अंदाजित रु.१५६.८६ लक्ष इतक्या रकमेस प्रशासकीय मान्यता देण्याबाबतचा संचालक, आरोग्य-२, आरोग्य सेवा आयुक्तालय, मुंबई यांचा प्रस्ताव शासनाच्या विचाराधीन होता. याबाबत पुढील प्रमाणे निर्णय घेण्यात येत आहे.
शासन निर्णय : राष्ट्रीय आरोग्य अभियानांतर्गत आरोग्य विभागामध्ये वापरात असलेल्या शासकीय रुग्णालये आणि विविध आरोग्य संस्थाकडील रुग्णवाहिका या नेहमी रुग्णसेवेसाठी कार्यरत असणे अत्यंत आवश्यक आहे. सध्या कोविड-१९ च्या आपात्कालीन परिस्थितीमध्ये रुग्णवाहिकेचे महत्व अन्यन्यसाधारण आहे. त्या अनुषंगाने सद्य:स्थितीत रुग्णवाहिका वाहनासाठी आवश्यक टायर्सची मागणी राज्यभरातील विविध वाहन धारकाकडून प्राप्त झालेली आहेत. यापूर्वीच्या सन २०१९-२० मधील टायर्सच्या निविदेची वैधता दि.१५.०९.२०२० रोजी संपुष्टात आली आहे. त्यामुळे रुग्णवाहिका वाहनासाठी आवश्यक टायर्स तातडीने पुरवठा करणे आवश्यक आहे. त्या अनुषंगाने उपसंचालक, आरोग्य सेवा, (परिवहन) पुणे-१ या कार्यालयाकडून प्रस्तावित (रुग्णवाहिकांचे टायर्स-टयुब) खरेदी करण्यासाठी रु.१,५६,८६,०५५/- खर्च अपेक्षित असून सदरचा खर्च राष्ट्रीय आरोग्य अभियानांतर्गत
# Page 2
शासन निर्णय क्रमांकः प्रशामा-२०२१/प्र.क्र.३९/आरोग्य-४
(Referal Transport) FMR Code ७.१ या Head खाली उपलब्ध असलेल्या २.५० कोटी या शिल्लक अनुदानातून भागविण्यास खालील अटी व शर्तीच्या अधिन राहून मान्यता देण्यात येत आहे.
अटी व शर्ती : १) सदर साहित्य सामुग्रीची आवश्यकता / मागणी याची शहानिशा / खातरजमा करण्यात यावी.
त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२) सदरहू साहित्य सामुग्रीचे विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. पीआयपी मध्ये मंजूर असलेल्या बाबींच्या तांत्रिक विर्निदेशानुसार मागणीपत्र पाठविण्याची जबाबदारी संबंधीत कार्यक्रम प्रमुखांची राहिल. प्रस्तावातील समाविष्ट असलेल्या बाबींचीच खरेदी करण्यात यावी.
३) उद्योग, ऊर्जा व कामगार विभागाचे, शासन निर्णय (१) क्र. भांखस-२०१४/प्र.क्र.८२/भाग-II/ उद्योग-४, दि. १ डिसेंबर, २०१६ आणि (२) क्र.संकीर्ण-२०१६/प्र.क्र.२१५/उद्योग-४, दि.२४ ऑगस्ट, २०१७ यामधील तरतूदीप्रमाणे विहित कार्यपध्दतीनुसार खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठापूर्व / पुरवठानंतर नमुना तपासणी (pre/Post dispatch random sample inspection) करुन उचित व योग्य विनिर्देश (specification) असलेल्या वस्तुंचीच खरेदी करण्यात येईल, याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच, पुरवठा साखळी व्यवस्थापन (Supply chain management) आ वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) तसेच राष्ट्रीय आरोग्य अभियानांतर्गत आरोग्य विभागामध्ये वापरात असलेल्या रुग्णवाहिकांसाठी आवश्यक विविध आकाराच्या टायर्सची खरेदी करण्याकरीताचा खर्च राष्ट्रीय आरोग्य अभियानांतर्गत (Referal Transport) FMR Code ७.१ या Head खाली उपलब्ध असलेल्या रु.२.५० कोटी या शिल्लक अनुदानातुन भागविण्यात येणार आहे. सदरची खरेदी प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
पृष्ठ ४ पैकी २
# Page 3
शासन निर्णय क्रमांक: प्रशामा-२०२१/प्र.क्र.३९/आरोग्य - ४
८) तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
९) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०) शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३ / विनियम, दि. १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग - पहिला उपविभाग-दोन मधील अ.क्र.४ नियम क्र.७ समोरील स्तंभ क्र.६ येथील अटींची पूर्तता करण्यात यावी.
११) खरेदी प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत.सदर प्रकरणी सार्वजनिक आरोग्य विभाग शासन निर्णय क्र.खरेदी २०१६/प्र.क.२४०/आरोग्य-८, दि. २६ जुलै, २०१७ च्या शासन निर्णयातील तरतूदीनुसार कार्यवाही करण्यात यावी.
२. उपरोक्त अनुक्रमांक १ ते ११ येथे नमूद अटींची पूर्तता करण्याची व खरेदी नियमानुसार
व आवश्यकते प्रमाणे आहे, हे सुनिश्चित करण्याची संपूर्ण जबाबदारी आयुक्त, आरोग्य सेवा व अभियान
तथा संचालक, राष्ट्रीय आरोग्य अभियान, संचालक, आरोग्य सेवा संचालनालय व कार्यक्रम प्रमुख यांची राहील.
# Page 4