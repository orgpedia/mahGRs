# Page 1
जी.के.गुजर मेमोरियल चॅरिटेबल ट्रस्ट कराड, जिल्हा सातारा संचलित सीपीएस मुंबई DGO, DCH, DPB, DMRE, DDV DA डिप्लोमा विद्यार्थी / विद्यार्थीनी प्रशिक्षणार्थींना उपजिल्हा रुग्णालय, कराड जिल्हा सातारा येथे प्रात्यक्षिक अनुभवासाठी परवानगी देणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः आरएलएच-२०२१/प्र.क्र.२७०/आरोग्य-४
मंत्रालय, १० वा मजला, संकुल इमारत,
गोकूळदास तेजपाल रूग्णालय आवार, मुंबई.
दिनांक : २९ नोव्हेंबर, २०२१.
वाचा : (१) शासन निर्णय, सार्वजनिक आरोग्य विभाग, क्रमांकः आरएलएच-१९९९/प्र.क्र.३२७/९९ आरोग्य ४. दि. २६.०६.२०००.
(२) आरोग्य सेवा आयुक्तालय, मुंबई यांचे पत्र, क्रमांकः आआसे /कक्ष३/जी.के.गुजर मेमोरियल चॅरिटेबल ट्र कराड जि. सातारा/११२३६२/२१, दि.१७.११.२०२१.
शासन निर्णय : जी. के. गुजर मेमोरिअल चॅरिटेबल ट्रस्ट,कराड, जि.सातारा यांना सीपीएस मुंबई DGO,DCH, DPB, DMRE, DDV DA डिप्लोमा विद्यार्थी / विद्यार्थीनीं प्रशिक्षणार्थीना उपजिल्हा रुग्णालय,कराड जिल्हा सातारा येथे प्रशिक्षणार्थी विद्यार्थी/विद्यार्थीनींना प्रात्यक्षिक अनुभवासाठी परवानगी देण्याबातचा निर्णय शासनाच्या विचाराधीन होता. त्यावर विचार होऊन सदर संस्थेस उपजिल्हा रुग्णालय कराड येथील १०० खाटा शैक्षणिक प्रयोजनार्थ वापरण्यास या शासन निर्णयाद्वारे ३ वर्षाकरीता मंजूरी देण्यात येत आहे.
२. सदर संस्थेस उपजिल्हा रुग्णालय कराड येथील १०० खाटा संस्थेने वापरण्यास सुरुवात केल्यापासून ३ वर्षाच्या कालावधीसाठी पुढील अटींच्या अधीन राहून मंजूरी देण्यात येत आहे.
१) खाटांसाठी आकारावयाचे शुल्क रु.५०/- प्रति दिन प्रति खाट संस्था तिमाहीच्या पहिल्या महिन्याच्या आठवडयात, तीन महिन्याच्या कालावधीसाठी अग्रीम स्वरुपात चुकते करील.
खाटा वापरण्याच्या कालावधीत शासन ठरविल ते सुधारित शुल्क शासन ठरविल त्या दिनांकापासून चुकते करण्याचे बंधनकारक राहील. तसे न केल्यास ही व्यवस्था रद्द करण्यात येईल व याबाबतचा शासनाचा निर्णय अंतिम राहील.
# Page 2
शासन निर्णय क्रमांकः आरएलएच-२०२१/प्र.क्र.२७०/आरोग्य-४
२) खाटा वापरण्यास मंजूरी दिलेल्या कालावधीत संस्थेने आवश्यक त्या खाटांचे रुग्णालय ३ वर्षाच्या कालावधीत बांधून पूर्ण करण्याच्या दृष्टिने किंवा इतर पर्यायी व्यवस्था करण्याची जबाबदारी संस्थेवर राहील.
३) संस्थेच्या खाटांच्या वापराबाबतचे प्रत्येक तिमाहीसाठीचे आगाऊ शुल्क पहिल्या महिन्याच्या पहिल्या आठवडयात भरत असल्याचा वैद्यकीय अधिक्षक, उपजिल्हा रुग्णालय,कराड यांना खातरजमा करुन नंतरच पुढील कालावधीसाठी खाटांचा वापर करण्यास परवानगी द्यावी.