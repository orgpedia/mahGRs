# Page 1
सहसंचालक, आरोग्य सेवा (हि. ह. व ज. रो), पुणे-१ कार्यालयाच्या आस्थापनेवरील १५ अस्थायी पदे पुढे चालू ठेवण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक : हिनिका-२०१८/अपदे/प्र.क्र.२३४/आरोग्य-५
गोकुळदास तेजपाल रुग्णालय आवार,
संकुल इमारत, मंत्रालय, मुंबई - ४००००१.
तारीख: १५ सप्टेंबर, २०२०
संदर्भ : १) सार्वजनिक आरोग्य विभाग, शासन निर्णय क्रमांक : पदआ-२००७/प्र.क्र.११७/सेवा-१ दि.०६/०८/२००७. (सुधारीत आकृतीबंध) २) सार्वजनिक आरोग्य विभाग, शासन निर्णय क्रमांक : हिनिका-२०१८/अपदे/प्र.क्र.२३४/आ ५ दि. ०६/०७/२०२०.
३) वित्त विभाग शासन निर्णय क्रमांक: पदनि २०१६/प्र.क्र.८/१६/आ.पु.क. दि.३१/०८/२०२०.
४) संचालक, आरोग्य सेवा, पुणे यांचे पत्र क्र.संसआसे/आस्था/न.क्र.१८/१५ अस्थयीपदे/४२६१९-२०/२०२० दि. ११/०८/२०२०.
प्रस्तावना : सहसंचालक, आरोग्य सेवा (हिवताप, हत्तीरोग व जलजन्य रोग), पुणे-१ या कार्यालयाच्या आस्थापनेवरील १५ अस्थायी पदे सार्वजनिक आरोग्य विभागाने मंजुरी दिलेल्या सुधारीत आकृतीबंधातील मंजूर पदे आहेत. सदर १५ अस्थायी पदे सार्वजनिक आरोग्य विभाग, शासन निर्णय क्र. हिनिका २०१८/अपदे/प्र.क्र.२३४/आरोग्य-५, दिनांक.०६/०७/२०२० अन्वये दि.०१/०३/२०२० ते दि.३१/०८/२०२० पर्यंत चालू ठेवण्यास मंजुरी देण्यात आली होती. सदर मुदत दि. ३१/०८/२०२० रोजी संपुष्टात आली असल्याने, सदरहू १५ अस्थायी पदांना मुदतवाढ देण्याची बाब शासनाच्या विचाराधीन होती.
शासन निर्णय : सहसंचालक, आरोग्य सेवा (हिवताप, हत्तीरोग व जलजन्य रोग), पुणे-१ या कार्यालयाच्या आस्थापनेवरील १५ अस्थायी पदे राज्यातील जनतेला आरोग्य विषयक सुविधा पुरविण्याच्या दृष्टीने आवश्यक असल्याने, सदर १५ अस्थायी पदे दि.०१/०९/२०२० ते दि.२८/०२/२०२१ पर्यंत पुढे चालू ठेवण्यास या शासन निर्णयाद्वारे मंजुरी देण्यात येत आहे.
३. वरील पदांवरील खर्च खाली नमूद केलेल्या लेखाशिर्षाखाली सन २०२०-२१ करीता मंजूर अनुदानातून भागविण्यात यावा.
# Page 2
शासन निर्णय क्रमांक : हिनिका-२०१८/अपदे/प्र.क्र.२३४/आरोग्य -५ मागणी क्रमांक : १ आर २२१०- वैद्यकीय सेवा व सार्वजनिक आरोग्य ०६- सार्वजनिक आरोग्य ००१ - संचालन व प्रशासन ००१(१) सहसंचालक आरोग्य सेवा, (हिवताप, हत्तीरोग व जलजन्य रोग) पुणे कार्यालय सांकेतांक २२१० ०३४२
४. सदर शासन निर्णय, वित्त विभाग, शासन निर्णय क्र. पदनि २०१६/प्र.क्र.०८/१६/आ.पु.क., दि.३१/०८/२०२० अन्वये प्रशासकीय विभागांना प्रदान केलेल्या अधिकारानुसार निर्गमित करण्यात येत आहे.