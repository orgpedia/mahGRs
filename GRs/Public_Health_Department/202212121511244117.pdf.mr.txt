# Page 1
सन २०२२-२०२३ या आर्थिक वर्षातील प्रधानमंत्री मातृ वंदना या केंद्रपुरस्कृत योजनेचा अनुसुचित जमाती उपयोजना या घटकाचा राज्य हिश्याचा ४०% निधी वितरित करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रमाव-२०२२/१६६६/प्र.क्र.६०२/कु.क.
गो. ते. रुग्णालय संकुल इमारत, १० मजला, ए विंग,
मंत्रालय, एल.टी.मार्ग, मुंबई - ४००००१.
दिनांक: १३ डिसेंबर, २०२२
वाचा - १) केंद्र शासनाचे पत्र क्र.No.१५/२१/२०२२-PMMVY, दि.१९.०९.२०२२ अतिरिक्त संचालक, आरोग्य सेवा, कुटुंब कल्याण कार्यालय, पुणे यांचे पत्र जा.क्र. ७०७८० ८२/२०२२, दि.२१.१०.२०२२ ३) आदिवासी विकास विभाग, मंत्रालय, मुंबई यांचा शासन निर्णय क्र. बीयुडी-२०२२/ प्र.क्र.६/कार्यासन -६, दि. ३०.११.२०२२.
प्रस्तावना : प्रधानमंत्री मातृ वंदना ही केंद्र पुरस्कृत योजना सन २०१७-१८ या आर्थिक वर्षात राज्यात कार्यान्वित केली आहे. या योजनेच्या अंमलबजावणीसाठी केंद्र शासनाकडून प्राप्त होणारा केंद्र हिश्याचा (६०% ) निधी आयुक्त, आरोग्य सेवा व अभियान संचालक, राष्ट्रीय आरोग्य अभियान, मुंबई यांच्या नावे उघडण्यात आलेल्या ESCROW ACCOUNT मध्ये थेट जमा होतो व प्राप्त निधीच्या ४०% एवढा निधी राज्य हिश्यापोटी योजनेस उपलब्ध करुन दिला जातो.
सन २०२२-२३ या आर्थिक वर्षात योजनेच्या अंमलबजावणीसाठी केंद्र शासनाकडून अनुसूचित जमाती उपयोजना या घटकासाठी वाचा क्र.१ अन्वये रुपये ६,०४,००,२०६/- (रुपये सहा कोटी चार लाख दोनशे सहा फक्त) एवढा निधी राज्यास प्राप्त झाला असून सदर निधी ESCROW ACCOUNT मध्ये जमा झालेला आहे.
या निधीस अनुरुप असा राज्य हिश्याचा ४० % निधी रु.४,०२,६६,८०४/- (रुपये चार कोटी दोन लाख सहासष्ठ हजार आठशे चार फक्त) एवढा निधी उपलब्ध करुन देण्याची बाब शासन स्तरावर विचाराधीन होती. राज्य हिश्श्यापोटी द्यावा लागणारा समरुप ४०% हिश्श्या नुसार रु. ४,०२,६६,८०४/- (रुपये चार कोटी दोन लाख सहासष्ठ हजार आठशे चार फक्त) एवढा निधी आदिवासी विकास विभागाकडून प्रशासकीय विभाग प्रमुख म्हणून प्रधान सचिव, सार्वजनिक आरोग्य विभाग, मंत्रालय, मुंबई यांना संदर्भाधिन दि. ३०.११.२०२२ च्या शासन निर्णयान्वये अर्थसंकल्प निधी वितरण प्रणालीवर वितरित करण्यास शासन मान्यता प्रदान करण्यात आली आहे.
त्यास अनुसरुन शासन निर्णय निर्गमित करण्याची बाब शासनाच्या विचाराधीन होती.
# Page 2
शासन निर्णय क्रमांकः प्रमाव-२०२२/१६६६/प्र.क्र.६०२/कु.क.
शासन निर्णय:
प्रधानमंत्री मातृवंदना योजनेची प्रभावी अंमलबजावणी करण्यासाठी सन २०२२-२०२३ या आर्थिक वर्षात अनुसूचित जमाती उपयोजना या घटकासाठी केंद्र हिश्याचा रु.६,०४,००,२०६/- (रुपये सहा कोटी चार लाख दोनशे सहा फक्त) एवढा निधी राज्यस उपलब्ध करुन दिलेला आहे. सदर निधीच्या अनुरुप ४०% प्रमाणे राज्य हिश्याचा रु.४,०२,६६,८०४/- (रुपये चार कोटी दोन लाख सहासष्ठ हजार आठशे चार फक्त) एवढा निधी वितरित करण्यास या शासन निर्णयान्वये मंजूरी देण्यात येत आहे. सदर निधी वितरणाचा तपशील व संबंधित लेखाशीर्ष खालीलप्रमाणे आहे :
----------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | लेखाशीर्ष | आदिवासी विकास विभागाने मंजुर केलेला निधी | राज्य हिश्यापोटी वितरीत करावयाचा ४०% निधी |
| १ |  | ३ | ४ |
| १ | मागणी क्र.T-०५ २२११- कुटुंब कल्याण ७९६, जनजाती क्षेत्र उपयोजना (०२) जनजाती क्षेत्राबाहेरील उपयोजना (०२) (०२) प्रधानमंत्री मातृवंदना योजना ( राज्य हिस्सा ४० % ) (ओटीएसपी) (कार्यक्रम) २२११ १४४१ ३१, सहाय्यक अनुदान (वेतनेत्तर) | रु.४,०२,६६,८०४ | रु.४,०२,६६,८०४ |
----------------------------------------------------------------------------------------------------------------------------------------------------------------------------------------------------------------------------------------------------------------
२. उपरोक्त निधीसाठी प्रशासकिय अधिकारी, आरोग्य सेवा आयुक्तालय, मुंबई यांना आहरण व संवितरण अधिकारी म्हणून घोषित करण्यात येत आहे. त्यांनी या शासन निर्णयान्वये उपलब्ध करुन दिलेल्या अनुदानाचे देयक कोषागारात सादर करुन राज्य हिश्यापोटी आवश्यक असलेला ४० % एवढा निधी प्राप्त करुन घेऊन आयुक्त, आरोग्य सेवा व अभियान संचालक, राष्ट्रीय आरोग्य अभियान, मुंबई यांच्या नावे उघडण्यात आलेल्या Escrow Account मध्ये जमा करण्याची कार्यवाही करावी. यासाठी सह संचालक (अर्थ व प्रशासन) आरोग्य सेवा, मुंबई यांना नियंत्रण अधिकारी म्हणून घोषित करण्यात येत आहे.
३. या शासन निर्णयान्वये वितरीत केलेले अनुदान योजनेच्या अंमलबजावणीसाठी उघडण्यात आलेल्या Escrow Account मध्ये जमा झाल्यानंतर लाभपात्र लाभार्थ्यांच्या खात्यात थेट जमा करण्यात येणार आहे असे प्रमाणित करण्यात यावे. सदर खर्च हा सशर्त असून केलेल्या खर्चाचे विहित
पृष्ठ ४ पैकी २
# Page 3
शासन निर्णय क्रमांकः प्रमाव-२०२२/१६६६/प्र.क्र.६०२/कु.क.
नमुन्यातील उपयोगिता प्रमाणपत्र व योजनेच्या प्रगतीचा अहवाल केंद्र व राज्य शासनास विहित प्रपत्रात केंद्र शासनाच्या मार्गदर्शक सूचनांनुसार वेळोवेळी पाठविण्यात यावा. तसेच सदर निधी हा सन २०२२ २०२३ या आर्थिक वर्षात खर्च करण्यात यावा. प्रधानमंत्री मातृ वंदना या केंद्र पुरस्कृत योजनेसाठी प्राप्त झालेल्या अनुदानापेक्षा अधिक खर्च होणार नाही तसेच अनुसूचित जमाती घटक कार्यक्रमांतर्गत उपलब्ध करुन दिलेल्या तरतुदीतून फक्त अनुसुचित जमातीच्या लाभार्थ्यांनाच लाभ देण्यात येईल, याची दक्षता संबंधित कार्यालयाने घ्यावी. विभाग प्रमुख नियंत्रण अधिकारी यांनी सदर तरतुद खर्च करताना महाराष्ट्र अर्थसंकल्प नियम पुस्तिका यामधील वित्तीय नियम तसेच वित्त विभागाच्या दि. ०४.०४.२०२२ च्या शासन परिपत्रकातील निर्देशांचे काटेकोर पालन करावे. उपलब्ध करुन दिलेल्या तरतुदीतून नियंत्रण अधिकारी यांनी झालेल्या खर्चाचा अहवाल, लेखाशीर्षनिहाय / उपलेखाशीर्षनिहाय साध्य झालेले भौतिक उद्दीष्टाबाबतची माहिती, निधी उपयोगिता प्रमाणपत्र इत्यादी माहिती आदिवासी विकास विभागास प्रत्येक महिन्याच्या १० तारखेपर्यंत पाठवावी. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, आदिवासी उपयोजना बाहय क्षेत्रात केलेला खर्च स्वतंत्रपणे नोंदविला जाईल याची दक्षता घ्यावी, जेणेकरुन शासनाला आदिवासी क्षेत्रातील व उपयोजना क्षेत्राबाहेरील योजनांवर होणाऱ्या खर्चावर नियंत्रण ठेवता येईल.
४. वित्त विभागाच्या दि.४ एप्रिल, २०२२ च्या शासन परिपत्रकासोबतच्या परिशिष्टातील अ.क्र. ९ मधील तपासणी सूचिनुसार असे प्रमाणित करण्यात येते की, सदर योजनेस प्रशासकीय मान्यता घेण्यात आली आहे, सदरचा निधी शासन निर्णयातील अटी व शर्तींची पुर्तता झाल्यानंतरच वितरण करण्यात यावा, यापूर्वी वितरीत केलेला ७५ % निधी खर्च झाला असून त्याचे उपयोगीता प्रमाणपत्र सादर केले आहे, यापूर्वी वितरीत केलेल्या निधीच्या अनुषंगाने लेखापरिक्षक / महालेखापाल यांच्याकडून कोणतेही गंभीर आक्षेप नाहीत, या शासन निर्णयान्वये वितरीत केलेले अनुदान योजनेच्या अंमलबजावणीसाठी उघडण्यात आलेल्या इस्क्रो खाते मध्ये जमा झाल्यानंतर लाभपात्र लाभार्थ्यांच्या खात्यात थेट जमा करण्यात येणार आहे, सदर प्रस्तावात वस्तू खरेदी प्रस्ताव तसेच, भांडवली वस्तू खरेदीचा समावेश नाही. तसेच सदर प्रस्तावास आदिवासी विकास विभागाने सहमती दर्शविली आहे, प्रस्तुत योजनेत संक्षिप्त देयक प्रलंबित नाही व निधी स्वीय प्रपंजी लेखा अथवा बँक खात्यात जमा न करता खर्च केला जाणार आहे.
५. या करिता येणारा खर्च सन २०२२-२०२३ या आर्थिक वर्षात "मागणी क्र. T-०५, २२११- कुटुंब कल्याण, ७९६, जनजाती क्षेत्र उप योजना, (०२) जनजाती क्षेत्राबाहेरील उपयोजना, ( ०२ ) (०२),प्रधानमंत्री मातृवंदना योजना (राज्य हिस्सा ४०% ) (जनजाती क्षेत्राबाहेरील उपयोजना) २२११ १४४१, ३१ सहाय्यक अनुदाने (वेतनेत्तर) या लेखाशिर्षाखाली मंजूर असलेल्या तरतूदीतून भागविण्यात यावा.
६. हा शासन निर्णय वित्त विभागाच्या शासन परिपत्रक दि.०४.०४.२०२२ मधील तरतुदी अन्वये प्रशासकिय विभागाला प्रदान करण्यात आलेल्या अधिकारानुसार तसेच आदिवासी विकास विभागाचा
पृष्ठ ४ पैकी ३
# Page 4
शासन निर्णय क्रमांकः प्रमाव-२०२२/१६६६/प्र.क्र.६०२/कु.क.
शासन निर्णय क्र. बीयुडी-२०२२/प्र.क्र.६/कार्यासन -६, दि.३०.११.२०२२ अन्वये निर्गमित करण्यात येत आहे.