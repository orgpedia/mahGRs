# Page 1
राज्य कामगार विमा योजना रुग्णालय, कांदिवली हे राज्य कामगार विमा महामंडळास हस्तांतरीत करणेबाबत.....
महाराष्ट्र शासन
सार्वजनिक आरोग्य विभाग
शासन निर्णय क्रमांकः राकायो-२०१७/प्र.क्र.६२०/राकावि-२
गोकुलदास तेजपाल रूग्णालय आवार, संकूल इमारत
१० वा मजला बी-विंग, मंत्रालय, मुंबई - ४००००१
दिनांक : २४ ऑगस्ट, २०१८
वाचा - १) सार्वजनिक आरोग्य विभाग शासन निर्णय क्र. राकायो-२०१७/प्र.क्र.६२०/ राकावि-२, दि.२३.०२.२०१८.
२) आयुक्त, राज्य कामगार विमा योजना, मुंबई यांचे पत्र क्रमांक आयुक्त/राकावियो/का.क्र.०९/९८६०/२०१८, दिनांक ११.०६.२०१८.
३) उप वैद्यकीय आयुक्त, राज्य कामगार विमा महामंडळ, नवी दिल्ली यांचे पत्र क्र.U १६/२५/६/ESIH Kandivali/२००८/Med-II, Date.२०.०६.२०१८.
प्रस्तावना: राज्य कामगार विमा रुग्णालय, कांदिवली हे राज्य कामगार विमा महामंडळ, नवी दिल्ली यांना हस्तांतरीत करण्याबाबतचा निर्णय संदर्भाधीन १ अन्वये घेण्यात आला होता. तथापि, राज्य कामगार विमा महामंडळ, नवी दिल्ली यांनी सदर रुग्णालय हे नव्याने बांधण्यात आलेल्या इमारतीमध्ये स्थलांतरीत करुन राज्य शासनामार्फत चालवण्यास सहमती दर्शविली आहे. त्यानुषंगाने संदर्भ क्र.१ अन्वये निर्गमित करण्यात आलेला शासन निर्णय रद्द करण्याची बाब शासनाच्या विचाराधीन होती.
शासन निर्णय : सदर शासन निर्णयान्वये संदर्भ क्र.१ अन्वये निर्गमित करण्यात आलेला शासन निर्णय रद्द करण्यात येत आहे.
२. तसेच, राज्य कामगार विमा योजना रुग्णालय, कांदिवली हे राज्य कामगार विमा महामंडळ, नवी दिल्ली यांच्यामार्फत नव्याने बांधण्यात आलेल्या आकुर्ली रोड, कांदिवली येथील इमारतीमध्ये स्थलांतरीत करण्यास मान्यता देण्यात येत आहे.
३. सदर रुग्णालय तातडीने कार्यन्वित होईल याची दक्षता आयुक्त, राज्य कामगार विमा योजना, मुंबई यांनी घ्यावी. तसेच सदर रुग्णालयातील पदरिक्तता, औषधे, उपकरणे यांची पुर्तता करण्याबाबत आवश्यक ती कार्यवाही करावी.
# Page 2
शासन निर्णय क्र.राकायो-२०१७/प्र.क्र.६२०/राकावि-२