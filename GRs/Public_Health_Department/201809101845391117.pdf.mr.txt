# Page 1
मौजे कोरेगांव, ता. कोरेगांव, जि. सातारा येथील उपकेंद्र मौजे शिरढोण, ता. कोरेगांव येथे स्थलांतरीत करण्यास मान्यता
महाराष्ट्र शासन
सार्वजनिक आरोग्य विभाग
शासन निर्णय क्रमांकः स्थलांतर-२०१७/प्र.क्र.१२८/ आरोग्य-४
मंत्रालय, १० वा मजला, संकुल इमारत,
गोकूळदास तेजपाल रूग्णालय आवार, मुंबई.
तारीख: १९ सप्टेंबर, २०१८.
वाचा १) शासन निर्णय, सा.आ.वि., क्रमांक: संकीर्ण-२०१२/प्र.क्र.१४१/आरोग्य-३,दि.१७.०१.२०१३ २) उपसंचालक, आरोग्य सेवा (प्राआकें/उपकेंद्र/दवाखाने), आरोग्य सेवा संचालनालय, मुंबई यांचे पत्र क्रमांक: संआसे/कक्ष-७अ/टे-७/प्राआकेंद्र/लामकानी/मेहेरगांव/स्थलांतर/ /७०९८-७१०१/२०१७,दि.१२.०९.२०१७.
३) उपसंचालक, आरोग्य सेवा (प्राआकें/उपकेंद्र/दवाखाने), आरोग्य सेवा संचालनालय, मुंबई यांचे पत्र क्रमांकः संआसे / कक्ष - ७अ / टे-७/उपकेंद्र/कोरेगाव/शिरढोण/स्थलांतर/सातारा /६९१-९४/२०१७, दि.१४.०२.२०१८.
प्रस्तावना राज्यात आरोग्य संस्था स्थापनेच्या बृहत आराखड्यात संदर्भाधीन क्रमांक १ येथील शासन निर्णयान्वये मौजे कोरेगांव, ता. कोरेगांव, जि. सातारा येथे उपकेंद्र स्थापन करण्यास मान्यता देण्यात आली असून सदर उपकेंद्र भाडयाच्या इमारतीत सुरु आहे. कोरेगांव शहर नगर पंचायत झाल्यामुळे सदर उपकेंद्र अन्य ठिकाणी स्थलांतरीत करण्याची बाब शासनाच्या विचाराधीन होती.
शासन निर्णय मौजे कोरेगांव, ता. कोरेगांव, जि. सातारा येथील उपकेंद्र, अधिकारी व कर्मचारी यांच्या मंजुर पदांसह त्याच तालुक्यातील मौजे शिरढोण येथे स्थलांतरीत करण्यास पुढील अटींच्या अधीन राहून मान्यता देण्यात येत आहे.
१) स्थलांतरीत ठिकाणी उपकेंद्र कार्यान्वित होऊ शकेल अशी इमारतीची तात्पुरती व्यवस्था व कर्मचारी निवासाची व्यवस्था असणे आवश्यक राहील ज्यायोगे या जागेत बाह्य रूग्णसेवा, स्त्री रूग्ण तपासणीसाठी स्वतंत्र व्यवस्था, प्रसुतीसाठी व्यवस्था, कर्मचारी बसण्याची व्यवस्था, रूग्णवाहिका असल्यास पार्कींग असणे अनिवार्य राहील.
# Page 2
शासन निर्णय क्रमांकः स्थलांतर-२०१७/प्र.क्र.१२८/ आरोग्य-४
२) अशा इमारतीमध्ये पाणी, विजेची व्यवस्था असावी.
३) स्थलांतरीत ठिकाणी नव्याने प्राथमिक आरोग्य केंद्राच्या मुख्य इमारत व निवासस्थानांच्या बांधकामाकरीता जिल्हा नियोजन व विकास मंडळाने त्यांच्या जिल्हा योजनेतून तरतूद करणे आवश्यक राहील.
४) मौजे शिरढोण, ता. कोरेगांव, जि. सातारा येथील उपकेंद्राकरीता मौजे शिरढोण येथील ग्रामपंचायत मालकीची मिळकत नं. १११८ व गट नं. ८०३ मधील मोकळी जागा मुख्य कार्यकारी अधिकारी, जिल्हा परिषद सातारा यांचे नांवे उपकेंद्राच्या बांधकामाकरीता उपलब्ध करून देणे आवश्यक राहील.
# Page 3