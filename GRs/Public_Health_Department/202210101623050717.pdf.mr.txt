# Page 1
स्वाईन फ्ल्यू आजारावर खाजगी रुग्णालयात गंभीरस्थितीत जीवनावश्यक प्रणालीवर उपचार घेणाऱ्या रुग्णांना प्रलंबित वैद्यकीय खर्चाची प्रतीपुर्ती अदा करणे व दि. ३१ मार्च २०२२ पासून वैद्यकीय खर्चाची प्रतिपुर्ती देण्याचा निर्णय रद्दबातल करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः पुरंमा-२०२२/प्र.क्र.१०२/आरोग्य-५
गोकुळदास तेजपाल रुग्णालय आवार, ८ व १० वा मजला,मंत्रालय, मुंबई
तारीख: ३१ ऑक्टोबर, २०२२
वाचा - १) शासन निर्णय क्रमांक: सार्वजनिक आरोग्य विभाग क्रमांक: स्वाईन-२०१५/प्र.क्र.११३/आ-५, दि.२०/०३/२०१५ २) संचालक, आरोग्य सेवा, संचालनालय, पुणे यांचे पत्र क्र. एमजीएस/लेखाशाखा/स्वाईन फ्ल्यू देयके प्रतिपूर्ती/ मंजूर पुरवणी मागणी अनुदान उपलब्धता/क्ष-७१/१५४७६-७८/२२ दि.१३.०९.२०२२
प्रस्तावना सार्वजनिक आरोग्य विभागामार्फत दिनांक २० मार्च २०१५ नुसार स्वाईन फ्ल्यू या आजाराने बाधित खाजगी रुग्णालयात गंभीरस्थितीत जीवनावश्यक प्रणालीवर उपचार घेतलेल्या रुग्णांना वैद्यकीय खर्चाची प्रतिपूर्ती करण्याचा निर्णय घेण्यात आलेला आहे.
संचालक, आरोग्य सेवा, संचालनालय, पुणे यांनी शासनास सादर केलेल्या प्रस्तावानुसार स्वाईन फ्ल्यू या आजाराने बाधित गंभीरस्थितीत जीवनावश्यक प्रणालीवर खाजगी रुग्णालयात उपचार घेतलेल्या रुग्णांना सन २०१८-१९ पासून प्रलंबित वैद्यकीय खर्चाची प्रतिपूर्ती रुपये ३,३०,००,०००/- (अक्षरी रुपये तीन कोटी तीस लाख रुपये फक्त) इतक्या निधीची पुरवणी मागणी विधीमंडळाचे पावसाळी अधिवेशन २०२२ मध्ये सादर करण्यात आली होती. त्यानुसार रुपये ३,३०,००,०००/- (अक्षरी रुपये तीन कोटी तीस लाख रुपये फक्त) इतक्या रक्कमेची पुरवणी मागणी मंजूर करण्यात आली आहे. सद्यस्थिती मंजूर पुरवणी मागणीच्या ५० टक्के च्या मर्यादेत वित्त विभागाने रुपये १,६५,००,०००/- (अक्षरी रुपये एक कोटी पासष्ठ लाख रुपये फक्त) एवढा निधी विभागास बी.डी.एस. प्रणालीवर उपलब्ध करून दिलेला आहे. सदरचा निधी वितरीत करण्याची तसेच सदर प्रतिपूर्ती योजना बंद करण्याची बाब शासनाच्या विचाराधिन होती.
शासन निर्णय १) शासन निर्णय दिनांक २० मार्च २०१५ अन्वये राज्यातील खाजगी रुग्णालयात स्वाईन फ्ल्यू आजारावर ज्या रुग्णांनी गंभीरस्थितीत जीवनावश्यक प्रणाली किंवा तत्सम लाईफ सपोर्टवर (Ventilator) उपचार घेतले आहेत, अशा रुग्णांना वैद्यकीय खर्चाची प्रतिपूर्ती करण्यास शासन
# Page 2
शासन निर्णय क्रमांकः पुरमा-२०२२/प्र.क्र.१०२/आरोग्य-५
मंजुरी देण्यात आली आहे. या शासन निर्णयान्वये स्वाईन फ्ल्यू या आजाराने बाधित गंभीरस्थितीत जीवनावश्यक प्रणालीवर खाजगी रुग्णालयात उपचार घेतलेल्या रुग्णांना सन २०१८-१९ पासून प्रलंबित वैद्यकीय खर्चाची प्रतिपूर्ती करण्याकरिता रुपये १,६५,००,०००/- (अक्षरी रुपये एक कोटी पासष्ठ लाख रुपये फक्त) एवढा निधी उपलब्ध करून देण्यात येत आहे.
२) सदर शासन निर्णयानुसार प्राप्त होणाऱ्या वैद्यकीय खर्चाच्या प्रतिपुर्तीचे प्रस्ताव मंजुरीसाठी दिनांक २० मार्च, २०१५ च्या शासन निर्णयातील अटी व शर्ती लागू राहतील. सदरील खर्च मागणी क्र. आर १, २२१० - वैद्यकीय सेवा व सार्वजनिक आरोग्य, राज्य योजनाअंतर्गत योजना, १०१- रोग प्रतिबंध व नियंत्रण, (०१) - रोग प्रतिबंध व नियंत्रण (०६) पटकी नियंत्रण कार्यक्रम (राज्य क्षेत्र), १३ कार्यालयीन खर्च, सांकेतांक (२२१० ०६२९) (अनिवार्य खर्च) या लेखाशिर्षाखाली खर्ची टाकण्यात यावा.
३) तसेच दिनांक २० मार्च २०१५ रोजीच्या शासन निर्णयान्वये सुरू करण्यात आलेली स्वाईन फ्ल्यू या आजाराने बाधित गंभीरस्थितीत जिवनावश्यक प्रणालीवर खाजगी रुग्णालयात उपचार घेतलेल्या रुग्णांना वैद्यकीय प्रतिपुर्ती १ एप्रिल, २०२२ पासून पूर्वलक्षी प्रभावाने या शासन निर्णयान्वये बंद करण्यात येत आहे.
४) सदर शासन निर्णय, वित्त विभागाच्या अनौपचारिक संदर्भ क्र. ४०९/२०२२/व्यय-१३ दिनांक २८.०९.२०२२ अन्वये दिलेले मान्यतेनुसार निर्गमित करण्यात येत आहे.
# Page 3