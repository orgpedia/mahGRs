# Page 1
महाराष्ट्र वैद्यकीय व आरोग्य सेवा, गट-अ मधील पदव्युत्तर पदवी अर्हताधारक वैद्यकीय अधिकाऱ्यांना जिल्हा शल्य चिकित्सक संवर्गात तदर्थ पदोन्नती देण्याबाबत...
महाराष्ट्र शासन
सार्वजनिक आरोग्य विभाग
शासन आदेश क्रमांकः पदोन्न-१११४/प्र.क्र.१५२/सेवा-२
गोकुळदास तेजपाल रुग्णालय आवार संकुल इमारत १० वा मजला
मंत्रालय, मुंबई ४०० ००१
दिनांक: १७ ऑक्टोबर, २०१८
वाचा १) सामान्य प्रशासन विभाग, पत्र क्रमांक-बीसीसी-२०१७/प्र.क्र. ३१२ अ/१६-ब, दि. २९.१२.२०१७ २) सार्वजनिक आरोग्य विभाग, शासन आदेश क्र. पदोन्न-१११४/प्र.क्र.१५२/सेवा-२, दि. ०९.०५.२०१८
शासन आदेश: महाराष्ट्र वैद्यकीय व आरोग्य सेवा, गट-अ मधील (वेतनश्रेणी रु. १५६००-३९१०० ग्रेड पे रु. ५४०० ) खालील पदव्युत्तर पदवीधारक वैद्यकीय अधिकाऱ्यांना “जिल्हा शल्य चिकित्सक” (वेतनश्रेणी रु. १५६००-३९१०० ग्रेड पे रु. ६६००) या संवर्गात निव्वळ तात्पुरत्या स्वरुपात तदर्थ पदोन्नती देण्यात येत आहे. प्रस्तुत पदोन्नतीनंतर संबंधित वैद्यकीय अधिकाऱ्यांची पदस्थापना खालील विवरणपत्रामधील “स्तंभ-४” मध्ये त्यांच्या नावासमोर दर्शविलेल्या ठिकाणी करण्यात येत आहे.
-----------------------------------------------------------------------------------------------------------------------------------------
| अ.क्र. |  | वैद्यकीय अधिकाऱ्याचे नाव व सध्याची |  | प्रवर्ग | पदोन्नतीनंतरची पदस्थापना |
| पदस्थापना |
| १ | डॉ. सतिश तुळशीरामजी हुमने, वैद्यकीय  | अधिकारी, सामान्य रुग्णालय, अमरावती | खुला | वैद्यकीय अधिकारी (भिषक) वर्ग-१ सामान्य रुग्णालय, अमरावती |
-----------------------------------------------------------------------------------------------------------------------------------------
३. सदर पदोन्नत्या “जिल्हा शल्य चिकित्सक" या संवर्गातील पदाच्या सेवाप्रवेश नियमातील तरतुदीनुसार देण्यात येत आहेत.
४. सदर तदर्थ पदोन्नती मा. सवौच्च न्यायालयात प्रलंबित विशेष अनुमती याचिका क्र. २८३०६/२०१७ च्या अधीन राहून पदोन्नतीच्या कोटयातील खुल्या प्रवर्गातील रिक्त पदावर निव्वळ तात्पुरत्या स्वरुपात करण्यात येत आहे.
५. सदर तदर्थ पदोन्नती महाराष्ट्र लोकसेवा आयोगाच्या मान्यततेच्या अधीन राहून करण्यात येत आहे.
६. जिल्हा शल्य चिकित्सक संवर्गात दिलेल्या सदर तदर्थ पदोन्नत्या हया तात्पुरत्या स्वरुपात ११ महिन्याकरिता असून सदर पदावर संबंधित अधिकाऱ्याचा कायमस्वरुपी धारणाधिकार राहणार नाही. तसेच सदर पदोन्नतीमुळे संबंधित अधिकाऱ्यास नियमित पदोन्नतीचे म्हणजेच ज्येष्ठतेचे कोणतेही हक्क प्राप्त होणार नाहीत.
७. पदोन्नती देण्यात आलेल्या अधिकाऱ्यांनी पदोन्नतीनंतर पदग्रहण केल्यापासून एक महिन्याच्या आत वेतन निश्चितीचा विकल्प द्यावा, असा विकल्प न दिल्यास त्यांची वेतन निश्चिती, महाराष्ट्र नागरी सेवा (वेतन) नियम, १९८१ मधील नियम क्र. ११(१)(ए) नुसार पदोन्नतीचा दिनांक विचारात घेऊन करण्यात यावी.
# Page 2
शासन आदेश क्रमांकः पदोन्न-१११४/प्र.क्र.१५२/सेवा-२
८. संबंधित अधिकाऱ्यांना त्यांच्या पदोन्नतीनंतरच्या पदस्थापनेवर रुजू होण्यासाठी तात्काळ कार्यमुक्त करण्यात यावे. संबंधित अधिकाऱ्यांनी त्यांना दिलेल्या पदस्थापनेच्या ठिकाणी एक महिन्याच्या आत हजर होऊन,
त्याबाबतचा अहवाल उपसंचालक, आरोग्य सेवा, संचालक, आरोग्य सेवा, मुंबई याना व शासनास सादर करावा.
पदस्थापना बदलून घेण्यासाठी राजकीय दबाव आणल्यास सदर कृती महाराष्ट्र नागरी सेवा (वर्तणूक) नियम, १९७९ मधील तरतूदीनुसार शिस्तभंग विषयक कारवाईस पात्र ठरेल.
९. पदोन्नती दिलेल्या अधिकाऱ्यांनी त्यांना कार्यमुक्त केल्यानंतर नवीन पदस्थापनेवर विहित मुदतीत हजर व्हावे. जे अधिकारी विहित मुदतीत पदोन्तीवर हजर होणार नाहीत ते पदोन्नतीस इच्छुक नाहीत असे गृहीत धरुन त्यांची पदोन्नती रद्द करण्यात येईल. तसेच त्यांना देण्यात आलेला आश्वासीत प्रगती योजनेचा लाभ काढून घेण्यात येईल. या प्रकरणी संबंधित उपसंचालक यानी संबंधित अधिकाऱ्यांना कार्यमुक्त केल्यानंतर नवीन पदस्थापनेच्या ठिकाणी वेळीच हजर होतात किंवा नाही याबाबतचा अनुपालन अहवाल विहित कालमर्यादेत शासनास सादर करावा.
१०. डॉ. सतिश हुमने यांना जिल्हा शल्यचिकित्सक संवर्गात सामान्य रुग्णालय, अमरावती येथे जरी पदोन्नतीने पदस्थापना देण्यात आली असली तरी, त्यांनी आठवडयातील तीन दिवस उप जिल्हा रुग्णालय, धारणी, जि.
अमरावती येथे त्यांच्या सेवा उपलब्ध करुन दयाव्यात.
११. सदर शासन निर्णय सामान्य प्रशासन विभागाच्या अनौपचारीक संदर्भ क्र.९६८ कार्या-१२, दि.११.८.१७ अन्वये प्राप्त झालेल्या मान्यतेनुसार निर्गमित करण्यात येत आहे.
# Page 3