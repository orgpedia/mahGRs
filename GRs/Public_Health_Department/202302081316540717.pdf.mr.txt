# Page 1
सन २०२२-२३ या वित्तिय वर्षात रुग्णालयीन तत्त्वावर स्वयंसेवी संस्थांना सहायक अनुदान वितरित करणेबाबत
महाराष्ट्र शासन
सार्वजनिक आरोग्य विभाग
शासन निर्णय क्रमांकः कुनिका २०२२/प्र.क्र.१३०/आरोग्य -५
गोकुळदास तेजपाल रुग्णालय आवार, ८ व १० वा मजला
दिनांक: ०८ फेब्रुवारी,२०२३
वाचा :
१) सार्वजनिक आरोग्य विभाग, शासन निर्णय क्रमांक - कुनिका २०११/प्र.क्र.३२१/आरोग्य-५ दिनांक २१ मार्च,२०१२ २) सार्वजनिक आरोग्य विभाग, शासन निर्णय क्र. कुनिका २०२०/प्र.क्र.१३०/आरोग्य-५ दिनांक ३१ मार्च, २०२२ ३) वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३, दि.०४ एप्रिल, २०२२ ४) सहसंचालक, आरोग्य सेवा, पुणे यांचे पत्र क्र. ससंआसे / कुष्ठ व क्षय / अनुदानशाखा/ रुग्णालय तत्व प्रस्ताव/४१२३२-३४/२२, दि. २५ ऑक्टोबर, २०२२ ५) सहसंचालक, आरोग्य सेवा, पुणे यांचे पत्र क्र. ससंआसे / कुष्ठ व क्षय / अनुदानशाखा/ प्रलंबितअनुदान/सन २०२१-२२/न.क्र.१२/४१२०९-१०/२२, दि. २५ ऑक्टोबर, २०२२ ६) सहसंचालक, आरोग्य सेवा, पुणे यांचे पत्र क्र. ससंआसे / कुष्ठ व क्षय / अनुदानशाखा/ प्रलंबितअनुदान/सन २०२१-२२/न.क्र.१२/४१०९९-२०८/२२, दि. २५ ऑक्टोबर, २०२२
प्रस्तावना : उपरोक्त संदर्भाधीन अनुक्रमांक-१ येथील शासन निर्णयानुसार रुग्णालयीन तत्त्वावर कुष्ठरुग्णांसाठी रु.२२००/- प्रमाणे प्रतीरुग्ण दरमहा संस्थेने प्रत्यक्ष भरती केलेल्या रुग्णांप्रमाणे अनुदान देण्यात येते. संदर्भाधीन क्र. ४, ५ व ६ अन्वये प्राप्त प्रस्तावानुसार सन २०२२-२३ या आर्थिक वर्षामध्ये रुग्णालयीन तत्वावर कुष्ठरुग्णांसाठी स्वयंसेवी संस्थांना सहायक अनुदान देण्याची बाब शासनाच्या विचाराधीन होती.
शासन निर्णयः रुग्णालयीन तत्वावर स्वयंसेवी संस्थांना सहायक अनुदाने देण्यासाठी ३१, सहायक अनुदाने (वेतनेतर) या उद्दिष्टाखाली रु.५,००,००,०००/- ( पाच कोटी) इतके सहायक अनुदान
# Page 2
शासन निर्णय क्रमांकः कुनिका २०२२/प्र.क्र.१३०/आरोग्य -५
( योजनेतर) सन २०२२-२३ या वर्षाकरिता अर्थसंकल्पित करण्यात आले आहे. सन २०२२-२३ या वर्षाकरीता २२१०, वैद्यकीय सेवा व सार्वजनिक आरोग्य उपशिर्ष (०१) (१२) कुष्ठरोग्यांसाठी सहायक अनुदाने (२२१००६८३) या लेखाशिर्षाखाली वित्त विभागाने रु.२,४५,००,०००/- (दोन कोटी पंच्चेचाळीस लक्ष) एवढे अनुदान उपलब्ध करून दिलेले आहे. वित्त विभागाच्या दि. ४ एप्रिल २०२२ च्या परिपत्रकान्वये दिलेल्या निदेशानुसार प्रशासकीय विभागांना चालू वित्तीय वर्षाच्या कालावधीसाठी निधी वितरीत करण्यास कळविलेले आहे.
२. सदंर्भाधीन क्र. ४, ५ व ६ अन्वये प्राप्त प्रस्तावानुसार खाली दर्शविल्याप्रमाणे स्वयंसेवी संस्थांना एकूण रु.१,७३,७९,६१३ /- ( रु.एक कोटी त्रैहातर लाख एकोणऐंशी हजार सहाशे तेरा फक्त) इतके सहायक अनुदान दि. २१ मार्च, २०१२ च्या शासन निर्णयातील अटींच्या पूर्ततेच्या अधीन राहून मान्यता देण्यात येत आहे.
----------------------------------------------------------------------------------------------------------
|  | अ.क्र. |  |  | संस्थेचेनाव |  |  | कालावधी |  |  | देय अनुदान |  |
|  |  |  | (रुपये) |
|  |
| १ | कुष्ठरोग निवारण समिती  |  शांतीवन, नेरे जि.रायगड | जुलै २०२० ते मार्च २०२२ | ८.२०.२६६/ |
|  | लेप्रसी हॉस्पीटल सोलापूर म.न.पा. संचलित | जानेवारी २०१९ ते मार्च २०२१  |  | २३,२६,९६१/ |
| ३ | रिचर्डस अॅण्ड लेप्रसी हॉस्पीटल मिरज, जि-सांगली | ऑक्टोबर २०१९ ते जून २०२० | ५,५०,६५९/ |
| ऑक्टोबर, २०२१ ते मार्च  |  २०२२ | १,९१,७२४/ |
| ४ | मराठवाडा लोकसेवा मंडळ नेरली जि.नांदेड | एप्रिल २०१९ ते मार्च २०२१ | ६,७३,५८५/ |
| ५ | कुष्ठरोग दवाखाना, वडोली ता. तलासरी, जि. पालघर | ऑक्टोबर २०१९ ते मार्च २०२२ | २४,७९,५८५/ |
| ६ | दि लेप्रसी मिशन कोठारा, लेप्रसी हॉस्पीटल ता अचलपूर, जि- अमरावती | ऑक्टोबर २०२१ ते मार्च  |  २०२२ | ५,१३,९९६/ |
| ७ | विदर्भ महारोगी सेवा मंडळ तपोवन, जि अमरावती | जानेवारी २०२२ ते मार्च २०२२ | ५,९३,९९९/ |
----------------------------------------------------------------------------------------------------------
पृष्ठ ५ पैकी २
# Page 3
शासन निर्णय क्रमांकः कुनिका २०२२/प्र.क्र.१३०/आरोग्य -५
---------------------------------------------------------------------------------------------
|  | अ.क्र. |  |  | संस्थेचेनाव |  |  | कालावधी |  |  | देय अनुदान |  |
|  |  |  | (रुपये) |
|  |
| ८ | महारोगी सेवा समिती, आनंदवन, वरोरा, जि. चंद्रपूर | ऑक्टोबर, २०२० ते सप्टेंबर २०२१ | २८,६३,०००/ |
| जानेवारी २०२२ ते मार्च २०२२ | ३९,६०,०००/ |
| एप्रिल २०२२ ते जून २०२२ | ३९,६०,०००/ |
| ९ | महारोगी सेवा समिती दत्तपूर, जि-वर्धा | ऑक्टोबर २०२१ ते डिसेंबर २०२१ | २,७२,३१०/ |
| १० | महात्मा गांधी शिक्षण संस्था चावर्दा, जि.बुलढाणा | जानेवारी २०२० ते सप्टेंबर २०२० | २,९७,०००/ |
| ऑक्टोबर २०२० ते डिसेंबर २०२१ | ४,९५,०००/ |
| ११ | एडलजी फ्रेमजी ऑल ब्लेस निरामय निकेतन, मुंबई | जुलै २०१९ ते डिसेंबर २०२१ | ४,८३,६१२/ |
| १२ | लेप्रसी रिहॅबिलीटेशन सेंटर निंभोरा जि-अमरावती | जानेवारी २०२० ते सप्टेंबर २०२० | ३,०७,२४१/ |
| ऑक्टोबर २०२० ते मार्च २०२२ | ५,५०,६७५/ |
|  | एकूण |  | १,७३,७९,६१३/ |
---------------------------------------------------------------------------------------------
३. सन २०२२-२३ या वित्तीय वर्षात रुग्णालयीन तत्त्वावर स्वयंसेवी संस्थांना सहायक अनुदान वितरणाचा प्रस्ताव, महाराष्ट्र विनियोजन अधिनियम, २०२२ निधी वितरणाबाबत वित्त विभाग, शासन परिपत्रक क्र.अर्थसं-२०२२/प्र.क्र.४३/अर्थ-३, दि.०४ एप्रिल २०२२ सोबतच्या परिशिष्टातील नमूद तपासणी सूचीनुसार तपासला असून सर्व अटींची पूर्तता होत आहे. तसेच सदर शासन परिपत्रकातील परिच्छेद १ ते ९ मधील सर्व अटींची पूर्तता होत आहे, असे प्रमाणित करण्यात येत आहे. तसेच सन २०१९-२० व सन २०२१-२२ या वित्तिय वर्षात रुग्णालयीन तत्त्वावर स्वयंसेवी संस्थांना यापुर्वी वितरीत केलेल्या निधीचे उपयोगिता प्रमाणपत्र सादर केले आहे. यापुर्वी वितरीत केलेल्या निधीच्या अनुषंगाने लेखापरिक्षण /महालेखापाल यांचे गंभीर आक्षेप नाहीत. या योजनेंतर्गतचा निधी लाभार्थ्यांच्या थेट खात्यात जमा होत नाही. सदर योजनेंतर्गत वस्तू खरेदी प्रस्तावात खरेदी नियोजन करण्यात येते व
पृष्ठ ५ पैकी ३
# Page 4
शासन निर्णय क्रमांकः कुनिका २०२२/प्र.क्र.१३०/आरोग्य -५
आवश्यकतेनुसार दरकरारावर खरेदी करण्यात येते. तसेच भांडवली वस्तूंच्या खरेदीनंतर डेड स्टॉक रजिस्टरमध्ये नोंद घेण्यात येते. सदर योजनेच्या संबंधित लेखाशिर्षाखाली एक वर्ष जुने संक्षिप्त देयक प्रलंबित नाही.
४. सहसंचालक (कुष्ठ व क्षय), पुणे यांना नियंत्रक अधिकारी म्हणून घोषित करण्यात आले असून त्यांनी वरील अटी पुर्ण केल्याची खातरजमा करुन संबंधित अनुदान अदा करण्याची कार्यवाही करावी.
तसेच सदर अनुदानाशी संबंधित देयके अधिदान व लेखा अधिकारी, मुंबई यांच्याकडे सादर करण्यासाठी सहाय्यक संचालक, आरोग्य सेवा (कुष्ठरोग) यांना आहरण व संवितरण अधिकारी म्हणून घोषित करण्यात येत आहे. त्यांनी मंजूर अनुदानापेक्षा जास्त खर्च करु नये व खर्चाचा ताळमेळ घालून अहवाल तसेच उपयोगिता प्रमाणपत्र सादर करावे.
५. याबाबतचा खर्च मागणी क्र. आर-१, २२१०, वैद्यकीय सेवा व सार्वजनिक आरोग्य उपशिर्ष (०१)(१२) कुष्ठरोग्यांसाठी सहायक अनुदाने (२२१००६८३), मुळ अनुदान या लेखाशिर्षाखाली खर्ची टाकण्यात यावा व चालू वित्तीय वर्षाच्या मंजुर अनुदानातून भागविण्यात यावा.
६. सदर आदेश वित्त विभागाच्या शासन परिपत्रक क्र. अर्थसं-२०२२/प्र.क्र.४३/अर्थ-३, दि.०४ एप्रिल २०२२ अन्वये त्या विभागाने प्रशासकीय विभागांना प्रदान केलेल्या अधिकाराच्या अधीन राहून निर्गमित करण्यात येत आहे.
# Page 5