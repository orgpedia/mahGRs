# Page 1
कोरोना कोविड १९ च्या आजाराचा प्रतिबंधात्मक उपाययोजना व उपचारासाठी खास बाबत वैद्यकीय साहित्य व उपकरणे इ. खरेदीसाठी निधी उपलब्ध करुन प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग,
शासन निर्णय क्रमांक: प्रशामा-२०२०/प्र.क्र.६०/आरोग्य-८
नविन मंत्रालय, गोकुळदास तेजपाल रूग्णालय कंपाउंड,
कॉम्प्लेक्स बिल्डिंग, १० वा मजला, मुंबई ४०० ००१.
दिनांक: १३ मार्च, २०२०.
संदर्भ- १) आयुक्त, आरोग्य सेवा व अभियान संचालक, राष्ट्रीय आरोग्य अभियान, मुंबई यांचे पत्र क्र.राआसो/करोना प्रतिबंधात्मक उपाययोजना/११४०२३/२०२०, दि. ५/३/२०२०.
प्रस्तावना -
आयुक्त, आरोग्य सेवा व अभियान संचालक, राष्ट्रीय आरोग्य अभियान, मुंबई यांनी दिनांक
५/३/२०२० रोजीच्या पत्रान्वये करोना कोविड १९ (Covid १९) च्या आजाराची प्रतिबंधात्मक
उपाययोजना व उपचारासाठी खास बाब म्हणून वैद्यकिय साहित्य व व उपकरणे इत्यादींच्या खरेदीसाठी
निधी उपलब्ध करुन खरेदीस मान्यता मिळणेबाबत विनंती केली आहे. त्याअनुषंगाने निधी उपलब्ध
करुन सदर प्रस्तावास प्रशासकीय मान्यता देण्याची बाब शासनाच्या विचाराधीन आहे.
शासन निर्णय
आयुक्त, आरोग्य सेवा व अभियान संचालक, राष्ट्रीय आरोग्य अभियान, मुंबई यांनी दिनांक
५/३/२०२० रोजीच्या पत्रान्वये आपत्कालीन साथरोग, करोना कोविड १९ (Covid १९) च्या आजाराची
प्रतिबंधात्मक उपाययोजना व उपचारासाठी खास बाब म्हणून वैद्यकिय साहित्य व उपकरणे इत्यादींच्या
खरेदीसाठी सन २०१९ - २० या आर्थिक वर्षात लेखाशिर्ष ४२१० ११०१ (५२) यंत्रसामुग्री व
साधनसामुग्री या लेखाशिर्षांतर्गत रु.९.८२ लाख इतके सुधारित अनुदान वित्त विभागाच्या सहमतीने
उपलब्ध करुन देण्यात येत आहे. सदर अनुदानातून खालीलप्रमाणे वैद्यकीय साहित्य व उपकरणे
खरेदी करण्यास प्रशासकीय मान्यता देण्यात येत आहे :
--------------------------------------------------------------------------------
| अ.क्र. | उपकरण | अंदाजित किंमत (प्रती नग) रुपये | एकूण आवश्यक संख्या | अंदाजित एकूण दर |
|  | Multi para Monitor | १,२६,३०२/ | ४६ | ५८,०९,८९२/ |
--------------------------------------------------------------------------------
# Page 2
शासन निर्णय क्र.प्रशामा-२०२०/प्र.क्र.६०/आरोग्य-८
----------------------------------------------------------------
| २ | Adult and paediatric  |  ventilator | ११,१३,१५३/ | ४६ | ५,१२,०५,०३८/ |
| ३ | Fowler beds | १७,८५७/ | ४६ | ८,२१,४२२/ |
| ४ | HIV Kit (PPE) kit | १६०/ | ११५०० | १८,४०,०००/ |
| ५ | Disposable N-९५  |  Mask | १७.३३/ | ३४००० | ५,८९,२२०/ |
| Total | ६,०२,६५,५७२/ |
----------------------------------------------------------------
सदरहु उपकरणे व उपभोग्य वस्तुंची खरेदी खालील अटींच्या अधीन राहून मंजूर
अनुदानतून करण्यात यावी. उर्वरित अनुदानातून आयुक्त आरोग्य सेवा व अभियान संचालक राष्ट्रीय
आरोग्य अभियान यांच्या संदर्भाधीन दिनांक ५.०३.२०२० च्या प्रस्तावातील माहिती, प्रचार व प्रसार
(IEC) साठी खर्च भागविण्यात यावा.
अटी:
१) सदरहू वैद्यकिय साहित्य व उपकरणे आवश्यकता/मागणी याची शहानिशा / खातरजमा करण्यात यावी.
२) सदर वैद्यकिय साहित्य व उपकरणे विनिर्देश गरजेनुसार व अद्ययावत असल्याची खातरजमा करण्यात
यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी
(तांत्रिक समिती/अधिकारी यांनी) मान्य केलेल्या विनिर्देशानुसार असावेत. तसेच सदर तांत्रिक
विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने
तयार केलेले नसल्याबाबत खातरजमा करण्यात यावी. त्यानंतरच या बाबींची खरेदी करण्यात यावी.
३) शासन निर्णय, उद्योग, उर्जा व कामगार विभाग, क्रमांक भांखस २०१४/प्र.क्र.८२/भाग-III / उद्योग-४,
दिनांक ०१ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या
कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतुदीनुसार विहित
खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती
निश्चित करण्यात आलेला दर हा बाजार भावापेक्षा कमी असल्याबाबत आणि संबंधित पुरवठादाराने या
बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा
करण्यात यावी.
# Page 3
शासन निर्णय क्र.प्रशामा-२०२०/प्र.क्र.६०/आरोग्य-८
५) खरेदी करण्यात येणाऱ्या बाबींची पुरवठापूर्व/ पुरवठानंतर नमुना तपासणी (Pre/Post dispatch
random sample inspection) करुन उचित व योग्य विनिर्देश असलेल्या वस्तुंचीच खरेदी करण्यात
येईल, याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण ( storage &
distribution) करणे तसेच पुरवठा साखळी व्यवस्थापन (Supply chain management ) आणि
वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून
राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) सदरहू खरेदीसाठी होणारा खर्च “४२१० ११०१, ५२- यंत्रसामुग्री व साधनसामुग्री” या लेखाशिर्षांअंतर्गत
सन २०१९-२० या आर्थिक वर्षात मंजूर असलेल्या अनुदानातून भागविण्यात यावा.
८) तसेच सदर खरेदीची द्विरुक्ती (Duplication) होणार नाही, याची दक्षता घेण्यात यावी.
९) संपुर्ण खरेदी प्रक्रिया राबविताना केंद्रीय दक्षता आयोगाच्या मार्गदर्शक सूचनांचे (CVC Guidelines)
तंतोतंत पालन करण्यात यावे.
१०) शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम, भाग-२, दि.१७.०४.२०१५
सोबतच्या परिशिष्टातील वित्तीय अधिकार नियम पुस्तिका १९७८, भाग-पहिला, उपविभाग-दोन मधील
अ.क्र.४, नियम क्रमांक ७ समोरील स्तंभ क्रमांक ६ येथील अटींची पुर्तता करण्यात यावी.
उपरोक्त अनुक्रमांक १ ते १० येथे नमूद अटींची पुर्तता करण्याची संपुर्ण जबाबदारी संबंधीत
कार्यक्रम प्रमुख, आरोग्य सेवा संचालनालयाची राहील तसेच आवश्यकते पेक्षा जास्त खरेदी झाल्यास व
विनावापर पडून राहील्यास, मागणी नोंदविणारे संबंधीत अधिकारी जबाबदार असतील.
२. शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम,भाग-२,
दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग-पहिला,
उपविभाग दोन मधील अ.क्र.४, नियम क्र. ७ अन्वये प्रशासकीय विभागास प्रदान करण्यात आलेल्या
अधिकारानुसार सदरहू प्रस्तावास मान्यता देण्यात येत आहे.
# Page 4