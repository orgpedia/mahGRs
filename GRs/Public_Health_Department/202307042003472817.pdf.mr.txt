# Page 1
सन २०२३-२४ या आर्थिक वर्षामध्ये जिल्हा स्त्री रुग्णालय,भंडारा (१०० खाटा) कार्यान्वित करण्यासाठी आवश्यक वैदयकीय उपकरणे, साधन सामुग्री व फर्निचर खरेदी करण्यासाठी लेखाशिर्ष ४२१० ११०१ अंतर्गत ५२ - यंत्रसामुग्री व साधनसामुग्री या उद्दिष्टाखाली रु.२८,१४,०७,४४०/- (अक्षरी रु. अठ्ठाविस कोटी चौदा लक्ष सात हजार चारशे चाळीस मात्र) इतक्या रकमेची खरेदी निविदा प्रक्रियेद्वारे करण्यास प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: प्रशामा-१२२३/प्र.क्र. १६८ / आरोग्य-८
१० वा मजला, गोकुळदास तेजपाल रूग्णालय संकुल इमारत,
नवीन मंत्रालय, मुंबई - ४००००१.
दिनांक : ०१ सप्टेंबर, २०२३.
वाचा : १) सहसंचालक, आरोग्य सेवा रुग्णालये (राज्यस्तर), मुंबई यांचे पत्र क्र.आसेआ/कक्ष ३/जि.स्त्री.रु.भंडारा/यंत्रसामुग्री/मागणी/७८४७/२३ दि.०६.०७.२०२३.
२) सहसंचालक, आरोग्य सेवा, रुग्णालये (राज्यस्तर), मुंबई यांचे पत्र क्र. आसेआ / कक्ष ३/जि.स्त्री.रु.भंडारा/यंत्रसामुग्री/मागणी/९३४८/२३ दि.११.०८.२०२३.
३) आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई यांच्याकडील दिनांक २१.०६.२०२३ रोजीची मान्य टिप्पणी.
प्रस्तावना: सन २०२३-२४ या आर्थिक वर्षामध्ये जिल्हा स्त्री रुग्णालय, भंडारा (१०० खाटा) कार्यान्वित करण्यासाठी आवश्यक वैदयकीय उपकरणे,साधन सामुग्री व फर्निचर अशा एकुण १३३ बाबींची खरेदी करण्यासाठी लेखाशिर्ष ४२१० ११०१ अंतर्गत ५२ यंत्रसामुग्री व साधनसामुग्री या उद्दिष्टाखाली रु.
२८,१४,०७,४४०/- (अक्षरी रु. अठ्ठाविस कोटी चौदा लक्ष सात हजार चारशे चाळीस मात्र) इतक्या रकमेस सहसंचालक आरोग्य सेवा, रुग्णालये (राज्यस्तर) मुंबई, यांनी त्यांच्या संदर्भ क्र.०१ येथील दिनांक ०६.०७.२०२३ व संदर्भ क्र.०२ येथील दिनांक ११.०८.२०२३ रोजीच्या प्रस्तावान्वये विनंती केल्यानुसार प्रशासकीय मान्यता देण्याची बाब शासनाच्या विचाराधीन आहे.
# Page 2
शासन निर्णय क्रमांकः प्रशामा -१२२३/प्र.क्र.१६८/आरोग्य-८
शासन निर्णय : सहसंचालक,आरोग्य सेवा, रुग्णालये (राज्यस्तर), मुंबई यांनी त्यांच्या दिनांक ०६.०७.२०२३ व दिनांक ११.०८.२०२३ रोजीच्या प्रस्तावात नमूद केल्यानुसार, सन २०२३-२४ या आर्थिक वर्षामध्ये जिल्हा स्त्री रुग्णालय,भंडारा (१०० खाटा) कार्यान्वित करण्यासाठी आवश्यक वैदयकीय उपकरणे,साधन सामुग्री व फर्निचर अशा एकुण १३३ बाबींची खरेदी करण्यासाठी लेखाशिर्ष ४२१० ११०१ अंतर्गत ५२ - यंत्रसामुग्री व साधनसामुग्री या उद्दिष्टाखाली रु.२८, १४,०७,४४०/- (अक्षरी रु. अठ्ठाविस कोटी चौदा लक्ष सात हजार चारशे चाळीस मात्र) इतका खर्च अपेक्षित असून सदर खर्च सन २०२३-२४ या आर्थिक वर्षात लेखाशिर्ष ४२१० ११०१ अंतर्गत ५२ - यंत्रसामुग्री व साधनसामुग्री या उद्दिष्टाखाली उपलब्ध असलेल्या अनुदानातुन भागविण्यात येणार आहे. सदर बाबींच्या खरेदीसाठी खालील परिच्छेद क्र.०३ मध्ये नमुद केलेल्या अटींच्या अधिन राहुन प्रशासकीय मान्यता देण्यात येत आहे. सदर खरेदीसाठीचे विवरणपत्र खालीलप्रमाणे आहे.
विवरणपत्र - अ
अनुदानाचा तपशील
(रक्कम रुपयांत)
-----------------------------------------------------------------------------------------------------
| अ.क्र. | लेखाशिर्ष | बीडीएस प्रणालीवर सन २०२३-२४ साठी मंजुर अनुदान | प्रस्तावित प्रशासकीय मान्यतेची रक्कम |
| १. | ४२१० ११०१ | ३०,००,००,००० | २८,१४,०७,४४० |
-----------------------------------------------------------------------------------------------------
विवरणपत्र - ब ( सोबत परिशिष्ट-अ)
खरेदीचा तपशील
(रक्कम रुपयांत)
-----------------------------------------------------------------------------------------------------------------------------------------------------
| अ.क्र. | लेखाशिर्ष | खरेदीचा तपशील | बीडीएस प्रणालीवर मंजुर अनुदान (सन  |  २०२३-२४) | खरेदीच्या एकुण बाबी | प्रस्तावित प्रशासकीय मान्यतेची रक्कम |
| १. | ४२१० ११०१ | जिल्हा स्त्री रुग्णालय, (१०० खाटा) भंडारा येथे वैदयकीय उपकरणे, साधन सामुग्री व फर्निचर खरेदी करण्याबाबत. | ३०,००,००,००० | १३३ | २८,१४,०७,४४० |
-----------------------------------------------------------------------------------------------------------------------------------------------------
पृष्ठ ५ पैकी २
# Page 3
शासन निर्णय क्रमांकः प्रशामा -१२२३/प्र.क्र.१६८/आरोग्य-८
०२. उपरोक्त प्रस्तावासाठी आयुक्त,आरोग्य सेवा आयुक्तालय, मुंबई यांनी त्यांच्या दि.२१.०६.२०२३ रोजीच्या टिप्पणीन्वये मान्यता दिलेली आहे. सन २०२३-२४ या आर्थिक वर्षामध्ये जिल्हा स्त्री रुग्णालय, भंडारा (१०० खाटा) कार्यान्वित करण्यासाठी आवश्यक वैदयकीय उपकरणे, साधन सामुग्री व फर्निचर खरेदी करण्यासाठी लेखाशिर्ष ४२१० ११०१ अंतर्गत ५२ - यंत्रसामुग्री व साधनसामुग्री या उद्दिष्टाखाली रु.२८,१४,०७,४४०/- (अक्षरी रु.अठ्ठाविस कोटी चौदा लक्ष सात हजार चारशे चाळीस मात्र) इतक्या रकमेस प्रशासकीय मान्यतेच्या प्रस्तावाच्या अनुषंगाने सहसंचालक, आरोग्य सेवा, रुग्णालये (राज्यस्तर), मुंबई यांनी परिशिष्ट- अ व परिशिष्ट- ब सादर केलेले आहे.
०३. शासन निर्णय, वित्त विभाग, क्र. विअप्र-२०१३/प्र.क्र.३०/१३/विनियम, भाग-२, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग- पहिला उपविभाग-दोन मधील अनु क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत घेण्यास मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत. त्यानुसार खालील अटींच्या अधीन राहून सदर प्रस्तावास प्रशासकीय मान्यता देण्यात येत आहे.
१) सदरहू औषधांची आवश्यकता खातरजमा / मागणी याची शहानिशा / खातरजमा करण्यात यावी.
त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२) सदरहू औषधांचे विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. त्यानंतरच या बाबींचीच खरेदी करण्यात यावी.
३) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग-४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित पध्दतीने खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठापूर्व / पुरवठानंतर नमुना तपासणी (pre / Post dispatch random sample inspection) करुन उचित व योग्य विनिर्देश ( specification) असलेल्या वस्तुंचीच खरेदी करण्यात येईल, याची खात्री करण्यात यावी.
पृष्ठ ५ पैकी ३
# Page 4
शासन निर्णय क्रमांकः प्रशामा -१२२३/प्र.क्र.१६८/आरोग्य-८
६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच, पुरवठा साखळी व्यवस्थापन (Supply chain management) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) सन २०२३-२४ या आर्थिक वर्षामध्ये जिल्हा स्त्री रुग्णालय, (१०० खाटा) कार्यान्वित करण्यासाठी आवश्यक वैदयकीय उपकरणे, साधन सामुग्री व फर्निचर खरेदी करण्यासाठी लेखाशिर्ष ४२१० ११०१ अंतर्गत ५२-यंत्रसामुग्री व साधनसामुग्री या उद्दिष्टाखाली रु.२८,१४,०७,४४०/- (अक्षरी रु.अठ्ठाविस कोटी चौदा लक्ष सात हजार चारशे चाळीस मात्र) इतका खर्च अपेक्षित असून सदरचा खर्च सन २०२३ २४ या आर्थिक वर्षात लेखाशिर्ष ४२१० ११०१ अंतर्गत ५२ यंत्रसामुग्री व साधनसामुग्री या उद्दिष्टाखाली उपलब्ध असलेल्या निधीतून भागविण्यात यावा . सदरची खरेदी प्रशासकीय मंजुरीच्या विहित कालावधीत पूर्ण होईल याची दक्षता घ्यावी. तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
८) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
९) सदर बाबींवरील खर्च सन २०२३-२४ या वित्तीय वर्षातील मंजुर अनुदानातुन व प्रशासकीय मान्यतेच्या मर्यादेतच करण्यात यावा.
१०)शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग-पहिला उपविभाग-दोन मधील अ.क्र.४ नियम क्र.७ समोरील स्तंभ क्र.६ येथील अटींची पूर्तता करण्यात यावी.
११) सदर खरेदी प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत. सदर खरेदी प्रक्रिया ही जिल्हा शल्य चिकित्सक, सामान्य रुग्णालय,भंडारा यांचेमार्फत राबविण्यात यावी.
०४. उपरोक्त अनुक्रमांक १ ते ११ येथे नमूद अटींची पूर्तता करण्याची व खरेदी नियमानुसार व आवश्यकते प्रमाणे आहे हे सुनिश्चित करण्याची संपूर्ण जबाबदारी, आरोग्य सेवा संचालनालय व संबंधित कार्यक्रम प्रमुख सहसंचालक आरोग्य सेवा, रुग्णालये ( राज्यस्तर) मुंबई व जिल्हा शल्य चिकित्सक, सामान्य रुग्णालय, भंडारा यांची राहील.
०५. शासन निर्णय, वित्त विभाग, क्र. विअप्र-२०१३/प्र.क्र.३०/१३/ विनियम, भाग - २, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग-पहिला उपविभाग-दोन मधील अनु
पृष्ठ ५ पैकी ४
# Page 5
शासन निर्णय क्रमांकः प्रशामा -१२२३/प्र.क्र.१६८/आरोग्य-८
क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत घेण्यास मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत.
# Page 6
# Page 7
# Page 8