# Page 1
राज्य कामगार विमा सोसायटीचे वित्तीय नियम व प्राधिकार तयार करणेकरीता समिती गठीत करणेबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः राकायो-२०२३/प्र.क्र.१६०/राकावि-२
१० वा मजला, गोकूळदास तेजपाल रुग्णालय आवार,
नवीन इमारत मंत्रालय, मुंबई.
दिनांक : ०१ डिसेंबर, २०२३.
प्रस्तावना - महाराष्ट्र राज्य कामगार विमा सोसायटीचे लेखा विषयक कामकाज हाताळण्याकरीता सोसायटीचे स्वतंत्र वित्तीय नियम व प्राधिकार नसल्याने सद्य:स्थितीत महाराष्ट्र शासनाचे नियम व प्राधिकार तसेच राज्य कामगार विमा महामंडळ, दिल्ली यांयाकडील नियम अवलंबिण्यात येतात. मा. सचिव-२ (सा.आ.वि.) यांच्या अध्यक्षतेखाली दि.०७/०८/२०२३ रोजी महाराष्ट्र राज्य कामगार विमा सोसायटीच्या अंतर्गत लेखा शाखेच्या आढावा बैठकीत केंद्र शासनामार्फत राष्ट्रीय आरोग्य मिशनसाठी तयार करण्यात आलेल्या Operational Guidelines for Financial Management च्या धर्तीवर महाराष्ट्र राज्य कामगार विमा सोसायटीचे स्वतंत्र वित्तीय नियम व प्राधिकार तयार करण्याचे निर्देश देण्यात आले. त्याअनुषंगाने महाराष्ट्र राज्य कामगार विमा सोसायटीचे स्वतंत्र वित्तीय नियम व प्राधिकार तयार करण्याच्या दृष्टीने समिती स्थापना करण्याची बाब शासनाच्या विचाराधीन होती.
शासन निर्णय केंद्र शासनामार्फत राष्ट्रीय आरोग्य मिशनसाठी तयार करण्यात आलेल्या Operational Guidelines for Financial Management च्या धर्तीवर महाराष्ट्र राज्य कामगार विमा सोसायटीचे स्वतंत्र वित्तीय नियम व प्राधिकार तयार करण्याकरीता खालीलप्रमाणे समितीचे गठन करण्यास मान्यता देण्यात येत आहे.
------------------------------------------------------------------------------------
| १ | सचिव-२, सार्वजनिक आरोग्य विभाग, मंत्रालय, मुंबई | अध्यक्ष |
| २ | सह सचिव (राकावि-२), सार्वजनिक आरोग्य विभाग, मंत्रालय, मुंबई | उपाध्यक्ष |
| ३ | सह संचालक (लेखा), आरोग्य सेवा आयुक्तालय, आरोग्य भवन, मुंबई | सदस्य |
| ४ | प्रादेशिक संचालक (Regional Director) राज्य कामगार विमा विमा महामंडळ, मुंबई | सदस्य |
| ५ | आयुक्त, राज्य कामगार विमा योजना, मुंबई | सदस्य |
| ६ | संचालक (वैद्यकीय), राज्य कामगार विमा योजना, मुंबई | सदस्य |
| ७ | संचालक (प्रशासन), राज्य कामगार विमा योजना, मुंबई | सदस्य |
| ८ | वैद्यकीय अधिक्षक, रा.का.वि. रुग्णालये, अंधेरी, मुंलुंड, वरळी | सदस्य |
------------------------------------------------------------------------------------
# Page 2
शासन निर्णय क्रमांकः राकायो-२०२३/प्र.क्र.१६०/राकावि-२
-------------------------------------------------------------------------
| ९ | वैद्यकीय प्रशासन अधिकारी, मुंबई, पुणे | सदस्य |
| १० | सेवानिवृत्त वैद्यकीय अधिकारी, राज्य कामगार विमा योजना रुग्णालय | सदस्य |
| ११ | सहायक संचालक (लेखा), राज्य कामगार विमा योजना, मुंबई | सदस्य सचिव |
-------------------------------------------------------------------------
२. सदर समितीची कार्यकक्षा पुढील प्रमाणे राहील : (१) महाराष्ट्र राज्य कामगार विमा सोसायटीच्या Rules & Regulations Annexure-D मधील नियम ६ (b२) नुसार Bye-Laws तयार करणे.
(२) महाराष्ट्र राज्य कामगार विमा सोसायटीकरीता वित्तीय नियम व प्राधिकार तयार करणे.
(३) महाराष्ट्र राज्य कामगार विमा सोसायटीच्या आस्थापना, खरेदी, वैद्यकीय सेवा व लेखा विषयक कामकाजाची नियमावली तयार करणे.
(४) उपरोक्त समितीची महिन्यात किमान एकदा बैठक घेण्यात येईल किंवा आवश्यकतेनुसार त्यामध्ये वाढ करता येईल.
(५) सेवानिवृत्त वैद्यकीय अधिकारी बैठकीस उपस्थित राहिल्यास त्यांना महाराष्ट्र राज्य कामगार विमा सोसायटीच्या निधीतून शासन नियमाप्रमाणे मानधन व प्रवास भत्ता अनुज्ञेय राहील.
(६) बैठकीचे इतिवृत्त कार्यकारी मंडळाच्या बैठकीमध्ये सादर करण्यात येतील.
# Page 3