# Page 1
मोफत इंन्फल्यूएंझा लसीकरण मोहिमेसाठी इंन्फल्यूएंझा लस खरेदी करण्यास प्रशासकीय मान्यता देण्याबाबत
महाराष्ट्र शासन
सार्वजनिक आरोग्य विभाग,
शासन निर्णय क्रमांक: प्रशामा-२०१९/प्र.क्र.१८७/आरोग्य-८,
नविन मंत्रालय, गोकुळदास तेजपाल रूग्णालय कंपाउंड,
कॉम्प्लेक्स बिल्डिंग, १० वा मजला, मुंबई ४०० ००१.
दिनांक: ०६ जानेवारी, २०२०.
संदर्भ- १) सहसंचालक, आरोग्य सेवा (हिवताप, हत्तीरोग व जलजन्य रोग), पुणे यांचे पत्र क्र.ससंआसे/ साथरोग/सन २०१९-२०/इन्फ्लूएंझा लस खरेदी/१३४२२-२५/कक्ष-५८/१९, दि.१.८.२०१९.
२) शासन निर्णय, सार्वजनिक आरोग्य विभाग, क्रमांक खरेदी-२०१८/प्र.क्र.२१०/आरोग्य-८, दिनांक १५/१०/२०१८.
३)संचालक, आरोग्य सेवा संचालनालय, पुणे यांचे पत्र क्र.ससंआसे/साथरोग/सन२०१९-२०/ इंन्फल्यूएंझा लस खरेदी/कक्ष-५८/४०७८-८०/दिनांक १३.१२.२०१९ ४) शासन निर्णय, सार्वजनिक आरोग्य विभाग क्रमांक खरेदी-२०१६/प्र.क्र.२४०/आरोग्य-८, दिनांक २६.०७.२०१७.
प्रस्तावना -
महाराष्ट्र साथरोग प्रतिबंध व नियंत्रण तांत्रिक समितीच्या शिफारशीनुसार राज्यात
इन्फ्ल्यूएंझा लसीकरण मोहिमेस सुरुवात करण्यात आली आहे. त्या अनुषंगाने सन २०१९-२० या
आर्थिक वर्षात मोफत इन्फ्लूएंझा लसीकरण मोहिमेसाठी १३३००० इंन्फ्ल्यूएंझा लस खरेदी
करण्यासाठी रु.३,८७,०३,०००/- इतक्या रक्कमेस प्रशासकीय मान्यता देण्याबाबतचा प्रस्ताव
संचालक, आरोग्य सेवा, पुणे यांनी सादर केला आहे. त्याअनुषंगाने सदर प्रस्तावास प्रशासकीय
मान्यता देण्याची बाब शासनाच्या विचाराधीन आहे.
शासन निर्णय
संचालक, आरोग्य सेवा, पुणे यांनी संदर्भाधीन पत्रान्वये सादर केलेल्या प्रस्तावानुसार,
साथरोग नियंत्रणासाठी आवश्यक असलेल्या मोफत इफ्ल्यूएंझा लसीकरण मोहिमेसाठी १३३०००
इंन्फ्ल्यूएंझा लस अंदाजित दर रु. २९१/- प्रती वायल खरेदी करण्यासाठी रु.३,८७,०३,०००/
(रु. तीन कोटी सत्यांऐशी लाख तीन हजार फक्त) इतक्या रक्कमेस खालील विवरणपत्रातील
# Page 2
शासन निर्णय क्र.प्रशामा २०१९/प्र.क्र.१८७/आरोग्य-८ कार्यालयास लस खरेदी करण्यासाठी खालील अटींच्या अधिन राहून प्रशासकीय मान्यता देण्यात
येत आहे:
---------------------------------------------------------------
|  | अ. |  |  | आरोग्य मंडळ |  |  | फ्ल्यू लसीची |  |  | सन २०१८ |  |  | खरेदी |  |  | अंदाजित |  |
| क्र. |  | एकूण मागणी | ९ चा | करावयाची | रक्कम |
|  | २०१९-२० | लसीचा दर | लस संख्या | रूपये |
| १ | उपसंचालक, पुणे मंडळ पुणे | ४७५०० | २९१/- | १,३३,००० | ३,८७,०३,०००/ |
| २ | उपसंचालक, नागपूर मंडळ नागपूर | ३०००० |
| ३ | उपसंचालक, मुंबई मंडळ ठाणे | ३४६२८ |
| ४ | उपसंचालक,नाशिक मंडळ नाशिक | ६००० |
| ५ | उपसंचालक,अकोला मंडळ अकोला | ३७०० |
| ६ | उपसंचालक, लातूर मंडळ लातूर | ८५०० |
| ७ | उपसंचालक,औ.बाद मंडळ औरंगाबाद | १७०० |
| ८ | उपसंचालक,कोल्हापूर मंडळ कोल्हापूर | १८०० |
|  | एकूण : | १,३३,८२८ | एकूण रू. | ३,८७,०३,०००/ |
---------------------------------------------------------------
अटी:
१) सदरहू इंन्फ्ल्यूएंझा लसींची आवश्यकता/मागणी याची शहानिशा/खातरजमा करण्यात यावी.
त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२) सदर लसींचे विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी ( तांत्रिक समिती/अधिकारी यांनी) मान्य केलेल्या विनिर्देशानुसार असावेत. तसेच सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. त्यानंतरच या बाबींची खरेदी करण्यात यावी.
३) शासन निर्णय, उद्योग, उर्जा व कामगार विभाग, क्रमांक भांखस २०१४/प्र.क्र.८२/भाग-।। /उद्योग-४, दिनांक ०१ डिसेंबर, २०१६ अन्वये प्रसिध्द करण्यात आलेल्या शासकीय विभागांनी
करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतुदीनुसार विहित खरेदी प्रक्रिया राबविण्यात यावी.
# Page 3
शासन निर्णय क्र.प्रशामा २०१९/प्र.क्र.१८७/आरोग्य-८
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती निश्चित करण्यात आलेला दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठापूर्व/ पुरवठानंतर नमुना तपासणी (Pre/Post dispatch random sample inspection) करुन उचित व योग्य विनिर्देश असलेल्या वस्तुंचीच खरेदी करण्यात येईल, याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच पुरवठा साखळी व्यवस्थापन (Supply chain management ) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) सदरहू खरेदीसाठी होणारा खर्च “२२१०, वैद्यकीय सेवा व सार्वजनिक आरोग्य राज्य योजनांतर्गत योजना- प्रादेशिक असमतोल दूर करणे-(०१) (४५) साथरोग नियंत्रण कार्यक्रम २१, पुरवठा व सामग्री, (२२१०४२८६) ” या लेखाशिर्षांअंतर्गत सन २०१९-२० या आर्थिक वर्षात मंजूर असलेल्या अनुदानातून भागविण्यात यावा.
८) तसेच सदर औषधांच्या खरेदीची द्विरुक्ती (Duplication) होणार नाही, याची दक्षता घेण्यात यावी.
९) संपुर्ण खरेदी प्रक्रिया राबविताना केंद्रीय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०) शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/ विनियम, भाग-२, दि.१७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग पहिला, उपविभाग-दोन मधील अ.क्र.४, नियम क्रमांक ७ समोरील स्तंभ क्रमांक ६ येथील अटींची पुर्तता करण्यात यावी.
११) दिनांक २६.०७.२०१७ च्या शासन निर्णयातील तरतुदीनूसार कार्यवाही करण्यात यावी.
उपरोक्त अनुक्रमांक १ ते ११ येथे नमूद अटींची पुर्तता करण्याची संपुर्ण जबाबदारी
संबंधीत कार्यक्रम प्रमुख, आरोग्य सेवा संचालनालयाची राहील तसेच आवश्यकते पेक्षा जास्त
खरेदी झाल्यास व विनावापर पडून राहील्यास, मागणी नोंदविणारे संबंधीत अधिकारी जबाबदार
असतील.
# Page 4
शासन निर्णय क्र.प्रशामा २०१९/प्र.क्र.१८७/आरोग्य-८
२. शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम, भाग-२,
दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग
पहिला, उपविभाग दोन मधील अ.क्र.४, नियम क्र. ७ अन्वये प्रशासकीय विभागास प्रदान
करण्यात आलेल्या अधिकारानूसार सदरहू प्रस्तावास मान्यता देण्यात येत आहे.