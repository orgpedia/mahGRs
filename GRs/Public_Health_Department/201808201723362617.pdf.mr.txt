# Page 1
इन्फ्ल्युएंझा विरोधी औषधांची खरेदी
करण्यास प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः खरेदी-२०१८/प्र.क्र. ८३/आरोग्य-८
नविन मंत्रालय, गोकुळदास तेजपाल रुग्णालय कंपाउंड,
कॉम्पलेक्स बिल्डींग, १० वा मजला, मुंबई ४००००१
दिनांक: २१ ऑगस्ट, २०१८
संदर्भ १) संचालक,आरोग्य सेवा, आरोग्य सेवा संचालनालय, मुंबई यांचे पत्र क्रमांक संआसे/खरेदी कक्ष/सन २०१८-१९ /साथरोग नियंत्रण कार्यक्रम/सुधारित प्रशासकीय मान्यत/ ४९९३-९५/२०१८, दिनांक २६.०६.२०१८ २) शासन निर्णय, सार्वजनिक आरोग्य विभाग, क्रमांक खरेदी-२०१६/प्र.क्र.२४०/आरोग्य-८, दिनांक २६.०७.२०१७
प्रस्तावना -
संचालक, आरोग्य सेवा संचालनालय, मुंबई यांनी दिनांक २६.०६.२०१८ च्या पत्रान्वये सन २०१८-१९ मध्ये इन्फ्लुएंझा विरोधी औषधे साथरोग नियंत्रण कार्यक्रम अंतर्गत उपलब्ध राज्य अनुदानातून साथरोग नियंत्रणासाठी आवश्यक असलेल्या औषधांच्या खरेदीस प्रशासकीय मान्यता देण्याबाबतचा प्रस्ताव सादर केला असून सदर बाब शासनाच्या विचाराधीन होती.
शासन निर्णय
संचालक, आरोग्य सेवा संचालनालय, मुंबई यांनी दिनांक २६.०६.२०१८ च्या पत्रान्वये सादर केलेल्या प्रस्तावानूसार साथरोग नियंत्रण कार्यक्रम अंतर्गत उपलब्ध राज्य अनुदानातून साथरोग नियंत्रणासाठी आवश्यक असलेल्या औषधांच्या खरेदीस (अंदाजे रक्कम रु.२,०४,८६,५९२/-) खरेदी करण्यासाठी खालील
अटींच्या अधिन राहून प्रशासकीय मान्यता देण्यात येत आहे:
---------------------------------------------------------------------------------------
|  | अ.क्र |  |  | खरेदी करावयाच्या |  |  |  | प्रति नग अंदाजित |  |  |  | खरेदी करावयाची |  |  | खरेदीची एकूण रक्कम |  |
|  | औषधाचे नाव | किंमत | संख्या |  |
|  |  |  |
|  | Cap. Oseltamivir 75 mg | रु.३१.४३/ | ४,९०,००० | रु.१,५४,००,७००/ |
| २ | Cap. Oseltamivir 45 mg | रु २२.७४९/ | १,००,००० | रु. २२,७४,९००/ |
| ३ | Cap. Oseltamivir 30 mg | रु १९.४२५/ | १,४४,७१० | रु. २८,१०,९९२/ |
| एकूण | रु.२,०४,८६,५९२/ |
---------------------------------------------------------------------------------------
# Page 2
शासन निर्णय क्रमांकः खरेदी-२०१८/प्र.क्र. ८३ /आरोग्य- ८
अटी: १) सदरहू औषधांची यंत्रसामग्रीची आवश्यकता/मागणी याची शहानिशा / खातरजमा करण्यात यावी. त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२) सदर औषधांचे विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती/अधिकारी यांनी मान्य केलेल्या विनिर्देशानुसार असावेत. तसेच सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी.
त्यानंतरच या बाबींची खरेदी करण्यात यावी.
३) शासन निर्णय, उद्योग, उर्जा व कामगार विभाग, क्रमांक भांखस २०१४/प्र.क्र.८२/भाग-III /उद्योग-४, दिनांक ०१ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतुदीनुसार विहित खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती निश्चित करण्यात आलेला दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खाजरजमा करण्यात यावी.
५) खरेदी करण्यात येणाऱ्या बाबींची पुरवठापूर्व/ पुरवठानंतर नमुना तपासणी (Pre/ Post dispatch random sample inspection) करुन उचित व योग्य विनिर्देश असलेल्या वस्तुंचीच खरेदी करण्यात येईल, याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच पुरवठा साखळी व्यवस्थापन (Supply chain management ) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) सदर खरेदीवर होणारा खर्च खालील नमूद लेखाशिर्षांअंतर्गत सन २०१८-१९ या आर्थिक वर्षात मंजूर असलेल्या अनुदानातून भागविण्यात यावा - विभागिय संदर्भ सेवा रुग्णालयांकरीता खरेदी करण्यात येणा-या औषधांवर खर्च “२२१०, वैद्यकीय सेवा व सार्वजनिक आरोग्य- राज्य योजनांतर्गत योजना- प्रादेशिक असमतोल दूर करणे - (०१) (४५) साथरोग नियंत्रण कार्यक्रम -२१, पुरवठा व सामग्री, (२२१० ४२८६) ” या लेखाशिर्षांअंतर्गत सन २०१८-१९ या आर्थिक वर्षात मंजूर असलेल्या अनुदानातून भागविण्यात यावा.
८) तसेच सदर औषधांच्या खरेदीची द्विरुक्ती (Duplication) होणार नाही, याची दक्षता घेण्यात यावी.
९) संपुर्ण खरेदी प्रक्रिया राबविताना केंद्रीय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
पृष्ठ ३ पैकी २
# Page 3
शासन निर्णय क्रमांकः खरेदी-२०१८/प्र.क्र. ८३ /आरोग्य- ८
१०) शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम, भाग-२, दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग- पहिला, उपविभाग-दोन मधील अ.क्र.४, नियम क्रमांक ७ समोरील स्तंभ क्रमांक ६ येथील अटींची पुर्तता करण्यात यावी.
११) दिनांक २६.०७.२०१७ च्या शासन निर्णयातील तरतुदीनूसार कार्यवाही करण्यात यावी.
उपरोक्त अनुक्रमांक १ ते ११ येथे नमूद अटींची पुर्तता करण्याची संपुर्ण जबाबदारी संबंधीत कार्यक्रम प्रमुख यांची तसेच आरोग्य सेवा संचालनालयाची राहील.
२. शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम,भाग-२, दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग- पहिला, उपविभाग दोन मधील अ.क्र.४, नियम क्र. ७ अन्वये प्रशासकीय विभागास प्रदान करण्यात आलेल्या अधिकारानूसार सदरहू प्रस्तावास मान्यता देण्यात येत आहे.