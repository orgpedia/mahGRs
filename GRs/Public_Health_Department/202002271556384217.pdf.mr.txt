# Page 1
डॉ. (श्रीमती) उषा नरेंद्र भोलाने, यांच्या प्रदीर्घ कालावधीच्या अनधिकृत अनुपस्थितीबाबत.....
महाराष्ट्र शासन
सार्वजनिक आरोग्य विभाग
शासन निर्णय क्रमांकः संआसे-२०१६/प्र.क्र. १५६/सेवा-१
गोकुळदास तेजपाल रुग्णालय इमारत संकुल, ८ वा मजला,
मंत्रालय, मुंबई ४०० ००१.
दिनांक : २८ फेब्रुवारी, २०२०.
वाचा १) मा. महाराष्ट्र प्रशासकीय न्यायाधिकरण, औरंगाबाद यांचे मूळ अर्ज क्रमांक : २८४/२०१६ मधील दिनांक १२.०४.२०१९ रोजीचे आदेश.
२) संचालक, आरोग्य सेवा, मुंबई यांचे पत्र क्रमांक : संआसे/२ ब/टे-३/न्याप्र-१२१/डॉ.
भोलाने/ ४६६/१९, दिनांक ३०.०९.२०१९.
३) शासन परिपत्रक, वित्त विभाग क्रमांक : अरजा-२०१६/प्र.क्र. ६४/सेवा-६, दिनांक १० ऑक्टोबर, २०१७.
प्रस्तावना: डॉ. उषा नरेंद्र भोलाने, वैद्यकीय अधिकारी, वर्ग-३ यांची प्रथम नियुक्ती दिनांक २५.१२.१९७० रोजी संचालक स्तरावरुन नगर दवाखाना परिषद भुसावळ येथे झाली होती. त्यांना दिनांक ०५.०८.१९८२ रोजी सेवाजेष्ठतेनुसार वैद्यकीय अधिकारी वर्ग-२ या पदावर पदोन्नती मिळाली. दिनांक २६.०९.१९८२ रोजी त्यांना प्राथमिक आरोग्य केन्द्र, एदलाबाद, जिल्हा जळगांव येथे पदस्थापना देण्यात आल्याने त्या दिनांक २७.०९.१९८२ रोजी वैद्यकीय अधिकारी वर्ग-२ या पदावर एदलाबाद येथे रुजू झाल्या. त्यांनी दिनांक २४.१२.१९८२ रोजी वैद्यकीय अधिकारी वर्ग-३ या पदावर भुसावळ येथे पदावनत करुन पदस्थापना द्यावी, असा अर्ज तत्कालीन उप संचालक नाशिक यांना सादर केला असता तत्कालीन उपसंचालक नाशिक यांनी त्या अर्जावर दिलेल्या अभिप्रायाला आदेश समजून त्या दिनांक २४.१२.१९८२ ते १५.०४.१९८३ या कालावधीत वर्ग-३ पदावर भुसावळ येथे कार्यरत राहिल्या.
त्यानंतर, त्या दिनांक १६.०४.१९८३ पासून त्यांच्या नियत वयोमानानुसार निवृत्तीच्या दिनांक ३०.११.२००४ पर्यन्त अनधिकृतपणे विनापरवानगी अनुपस्थित राहिल्या आहेत.
डॉ. भोलाने यांना पदावनत केल्याचे व भुसावळ येथे पदस्थापना दिल्याचे आदेश कोणत्याही सक्षम प्राधिका-याने दिले नाहीत. त्यांना शासनाने पदावरून काढून टाकले नाहीत किंवा बडतर्फ केले नाही. त्यांनी राजीनामा दिला नाही किंवा त्यांनी स्वेच्छानिवृती घेतली नाही. सुमारे २० वर्ष विनापरवानगी अनुपस्थित असल्याने व त्या खाजगी व्यवसाय करीत असल्याने त्यांच्या विरुध्द विभागीय चौकशीबाबतचा प्रस्ताव शासनाकडे सन २००१ मध्ये सादर करण्यात आला. सदर विभागीय
# Page 2
शासन निर्णय क्रमांक: संआसे-२०१६/प्र.क्र. १५६/सेवा-१
चौकशीचे प्रकरण महाराष्ट्र नागरी सेवा (निवृत्तीवेतन) नियम, १९८२ मधील नियम २७ (२) (बी)(दोन) मधील तरतूदीनुसार बंद करण्याचा निर्णय घेण्यात आला आहे. मा. महाराष्ट्र प्रशासकीय न्यायाधिकरण यांनी दिनांक १२.०४.२०१९ च्या आदेशान्वये डॉ. भोलाने यांच्या अनधिकृत अनुपस्थितीबाबत महाराष्ट्र नागरी सेवा (निवृत्तीवेतन) नियम, १९८२ मधील तरतूदीनुसार व विशेषत: नियम ४७ मधील तरतुदीनुसार निर्णय घेण्याचे निर्देश दिले आहे. सदर बाब शासनाच्या विचाराधीन आहे.
शासन निर्णय: डॉ. उषा नरेंद्र भोलाने, वैद्यकीय अधिकारी, वर्ग-३ या दिनांक १६.०४.१९८३ पासून त्यांच्या नियत वयोमानानुसार निवृत्तीच्या दिनांक ३०.११.२००४ पर्यन्त (२१ वर्ष, ७ महिने व १४ दिवस) अनधिकृतपणे विनापरवानगी अनुपस्थित राहिल्या आहेत. महाराष्ट्र नागरी सेवा (रजा) नियम, १९८१ मधील नियम १६ मध्ये अखंडीत रजेची कालमर्यादा विहित केली आहे. त्यानुसार कोणत्याही शासकीय कर्मचा-याला सतत पाच वर्षाहून अधिक कालावधीकरीता कोणत्याही प्रकारची रजा मंजूर करता येत नाही. या तरतूदीनुसार डॉ. भोलाने यांचा उपरोक्त प्रदीर्घ अनधिकृत अनुपस्थितीचा कालावधी सेवाखंड म्हणून समजण्यात येत आहे. महाराष्ट्र नागरी सेवा (निवृत्ती वेतन) नियम, १९८२ मधील नियम ४७ (१)(ए) मधील तरतुदीनुसार अनधिकृत अनुपस्थितीच्या कारणास्तव सेवेत खंड पडल्यामुळे डॉ.
भोलाने यांना मागील सेवेवरील हक्क राहणार नाही.
# Page 3