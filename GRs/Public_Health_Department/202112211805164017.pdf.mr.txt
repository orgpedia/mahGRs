# Page 1
राष्ट्रीय नागरी आरोग्य अभियानांतर्गत कार्यान्वित असलेल्या १० मोबाईल मेडिकल युनिटच्या निविदा प्रक्रियेस प्रशासकीय मान्यता मिळण्याबाबत..
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-०५१९/प्र.क्र.२८१/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : ०३ जानेवारी, २०२२.
वाचा : (१) सहसंचालक (रूग्णालये), आरोग्य सेवा आयुक्तालय, मुंबई यांचे पत्र क्र.राआसो/१० NUHM MMU/प्रशा.मान्यता/४९८१८-८२१/२०२१, दिनांक ३०.०८.२०२१ .
(२) आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांची मान्यता प्राप्त टिप्पणी, दिनांक २०.०८.२०२१.
प्रस्तावना:
राष्ट्रीय नागरी आरोग्य अभियानांतर्गत राज्यातील शहरी भागातील झोपडपट्टी भागात व दुर्गम भागामध्ये ज्या ठिकाणी आरोग्याच्या सेवांपासून लोक वंचित राहतात, शहरातील दाट लोकवस्तीच्या झोपडपट्टी त्याचप्रमाणे वैदयकीय सुविधांचा अभाव असणारी साधारणपणे आर्थिक दृष्ट्या कमकुवत असणा-या वस्त्या अशा गरजू लोकांना आरोग्याच्या सेवा देण्यासाठी राष्ट्रीय नागरी आरोग्य अभियानांतर्गत सन २०१८ मध्ये मुंबई महानगरपालिका-५, नागपूर-१, नांदेड-१, औरंगाबाद-१, नवी मुंबई/ पनवेल-१, कोल्हापूर - १ या शहरामध्ये एकुण १० मोबाईल मेडिकल युनिटच्या सेवा पुरवठादारामार्फत कार्यान्वित करण्यात आलेल्या आहेत. या महानगरपालिकेकडून निवड करण्यात आलेल्या ठिकाणी महिन्यातून एक वेळ सदर मोबाईल मेडिकल युनिट भेट देवून तिथल्या गरजू व गरीब लोकांना मोफत वैदयकीय सेवा पुरविण्यात येते. मोबाईल मेडिकल यूनिट साठी एक डिस्पेन्सरी वाहन असून त्यामध्ये महिला वैदयकीय अधिकारी, स्टाफ नर्स, फार्मासिस्ट, लॅब टेक्नेशिअन, एक वाहनचालक असे एकुण ५ कर्मचारी वर्ग असतो. सदर सेवा पुरवठादाराची मुदत दि.३१.०३.२०२२ रोजी संपणार असल्याने नविन सेवा पुरवठादाराची निवड करण्यासाठी निविदा प्रक्रियेस मान्यता देण्याची बाब शासनाच्या विचाराधीन होती.
शासन निर्णय : आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांनी प्रस्तावित केल्यानुसार सन २०२१-२२ मध्ये मुंबई महानगरपालिका-५ नागपूर - १, नांदेड - १, औरंगाबाद - १, नवी
# Page 2
शासन निर्णय क्रमांकः प्रशामा-०५१९/प्र.क्र.२८१/आरोग्य-७
मुंबई/पनवेल-१ कोल्हापूर - १ अशाप्रकारे एकुण १० मोबाईल मेडिकल युनिट बाह्य सेवा पुरवठादाराकडून कार्यान्वित करण्याकरीताच्या अंदाजित रक्कम रु.१७०.०० लक्ष रकमेच्या निविदा प्रक्रिया राबविण्यास पुढील अटींच्या अधिन राहून प्रशासकीय मान्यता देण्यात येत आहे.:
अटी व शर्ती :
१) मोबाईल मेडिकल युनिटची सेवा बाह्यसेवा पुरवठादाराकडून प्रस्तावित आहे. ज्यामध्ये मेडिकल युनिटसाठी लागणारे वाहने, यंत्रसामुग्री, औषधे व कर्मचारी वर्ग, इंधन खर्च व इतर खर्च स्वत: बाह्य यंत्रणेने करणे व काम सुरु झाल्यानंतर प्रति महिना OPEX च्या बिलाची रक्कम सदर बाह्य यंत्रणेस अदा करण्यात यावी.
२) सदर सेवेबाबत आवश्यकता / मागणी याची शहानिशा / खातरजमा करण्यात यावी. त्यानंतरच सदर बाबीची निविदा प्रक्रिया राबविण्यात यावी.
३) सदरहू बाबीचे विनिर्देश गरजेनुसार व अद्ययावत असल्याची खातरजमा करण्यात यावी. सदरहू बाबीचे तांत्रिक विनिर्देश (Technical specification) संबंधित तज्ञांनी (तांत्रिक समिती/ अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. पीआयपी मध्ये मंजूर असलेल्या बाबींच्या तांत्रिक विर्निदेशानुसार मागणीपत्र पाठविण्याची जबाबदारी संबंधीत कार्यक्रम प्रमुखांची राहिल.
प्रस्तावातील समाविष्ट असलेल्या बाबींवरच निविदा प्रक्रिया करण्यात यावी.
४) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग ४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित निविदा प्रक्रिया राबविण्यात यावी.
५) प्रशासकीय मान्यता देताना प्रस्तावित बाबींचे दर हे अंदाजित आहेत. त्यामुळे निविदा प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
६) सदर सेवेबाबत पुरवठापूर्व/ पुरवठानंतर नमुना तपासणी (pre/ Post dispatch random sample inspection) करुन उचित व योग्य विनिर्देश (specification) असल्याची खात्री करण्यात यावी.
७) सदरहू बाबीसाठी होणारा खर्च राष्ट्रीय आरोग्य अभियानांतर्गत राज्य आरोग्य सोसायटीकडून NUHM अंतर्गत सन २०२१-२२ साठी उपलब्ध करुन दिलेल्या लेखाशिर्ष FMR Code U.२.१.१ अंतर्गत Mobile Medical Units (MMU)/ Mobile या घटकाखाली मंजुर करण्यात आलेल्या रु.१७०.००लक्ष इतक्या अनुदानातून भागविण्यात यावा. सदरची निविदा प्रक्रिया प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
पृष्ठ ४ पैकी २
# Page 3
शासन निर्णय क्रमांकः प्रशामा-०५१९/प्र.क्र.२८१/आरोग्य-७
८) तसेच, या बाबींची द्विरुक्ती (Duplication) होणार नाही, याची दक्षता घेण्यात यावी.
९) संपूर्ण निविदा प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०) शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७ प्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग-पहिला उपविभाग-दोन मधील अ.क्र.१३ नियम क्र.६० व ६१ येथील अटींची पूर्तता करण्यात यावी.
११) निविदा प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत.
०२. उपरोक्त अनुक्रमांक १ ते ११ येथे नमूद अटींची पूर्तता करण्याची व खरेदी नियमानुसार व आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई, आणि अतिरिक्त संचालक, आरोग्य सेवा, राज्य कुटुंब कल्याण कार्यालय, पुणे यांची राहील.
०३. शासन निर्णय, वित्त विभाग, क्र. विअप्र-२०१३/प्र.क्र.३०/१३/ विनियम, भाग - २, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग-पहिला उपविभाग-दोन मधील अनु क्रमांक १३, नियम क्र. ६० व ६१ अन्वये प्रशासनिक विभागास पूर्ण अधिकार प्रदान करण्यात आले आहेत.
त्यानुसार सदर शासन निर्णय निर्गमित करण्यात येत आहे.
# Page 4