# Page 1
कोविड १९- ची संभाव्य लाट विचारात घेऊन उपचारात्मक व प्रतिबंधात्मक उपायोजनांकरिता कोवीड- १९ च्या अनुषंगाने आवश्यक RAPID ANTIGEN TEST ची खरेदी करण्यासाठी अंदाजित रुपये २२,५०,००,०००/- (अक्षरी रुपये बावीस कोटी पन्नास लक्ष) इतक्या रकमेची खरेदी निविदा प्रक्रियेद्वारे करण्यास प्रशासकीय मान्यता देणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२२१/प्र.क्र.१५६/आरोग्य-८
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : १८ ऑगस्ट, २०२१ .
वाचा : १) संचालक, आरोग्य सेवा पुणे यांचे पत्र क्र. संआसे/कोविड-१९/नियंत्रणकक्ष पुणे/ RAPID ANTIGEN TEST खरेदी प्रशासकीय मान्यता मिळण्याबाबत/१३५०६-५०७/२०२१, दि.१६.०७.२०२१ २) आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई याचे पत्र क्र.राआसो/राकाव्यक/कोविड१९ RAT Kit/३५०३७/२०२१ दि. ०९.०७.२०२१ ३) आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई यांच्याकडील दिनांक ०६.०७.२०२१ रोजीची मान्य टिप्पणी.
प्रस्तावना: संचालक, आरोग्य सेवा, पुणे कार्यालय यांनी त्यांच्या दिनांक १६.०७.२०२१ च्या प्रस्तावात नमूद केल्यानूसार कोविड-१९ ची संभाव्य लाट विचारात घेवून उपचारात्मक व प्रतिबंधात्मक उपायोजनांकरिता कोवीड-१९ च्या अनुषंगाने आवश्यक RAPID ANTIGEN TEST ची खरेदी करण्यासाठी अंदाजित रुपये २२,५०,००,००० /- (अक्षरी रुपये बावीस कोटी पन्नास लक्ष फक्त) इतक्या रकमेच्या खरेदीस प्रशासकीय मान्यता देण्याची बाब शासनाच्या विचाराधीन आहे.
शासन निर्णय : कोविड-१९ ची संभाव्य लाट विचारात घेवून उपचारात्मक व प्रतिबंधात्मक उपायोजनांकरिता कोवीड-१९ च्या अनुषंगाने आवश्यक RAPID ANTIGEN TEST ची खरेदी करण्यासाठी अंदाजित रुपये २२,५०,००,०००/- (अक्षरी रुपये बावीस कोटी पन्नास लक्ष) इतक्या रकमेच्या खरेदीस प्रशासकीय मान्यता खालील अटींच्या अधीन राहून देण्यात येत आहे. त्याअनुषंगाने संदर्भ क्र.०२ अन्वये सदर खरेदी साठी येणारा खर्च अंदाजित रुपये २२,५०,००,०००/- (अक्षरी रुपये बावीस कोटी पन्नास लक्ष) सन २०२१
# Page 2
शासन निर्णय क्रमांकः प्रशामा-१२२१/प्र.क्र.१५६/आरोग्य-८
२२ या आर्थिक वर्षात मदत व पुनर्वसन विभाग, मंत्रालय, मुंबई यांच्या कडुन प्राप्त होणाऱ्या अनुदानातुन भागविण्यात येणार आहे
विवरणपत्र
अ- अनुदानाचा तपशिल
------------------------------------------------------------------------------------------------------------------------------------------
| Sr No. | Name of Item | Approx.Rate Per Unit ( In Rs.) | Appox.Quantity  |  to be procured (Tests) | Approx.Amount Required (In Rs.) | Budget Source |
|  | RAPID ANTIGEN TEST | 90 | 25,00,000 | 22,50,00,000 | Budget from Relief &Rehabilitation Departments ,Mantralaya, Mumbai. |
------------------------------------------------------------------------------------------------------------------------------------------
ब- प्रस्तावित खरेदीचा तपशील
-------------------------------------------------------------------------------------------------------------------------------
| Sr No. | Name of Item | Approx.Rate  |  Per Unit (In Rs.) | Appox.Quantity  |  to be procured (Tests) | Approx.Amount Required ( In Rs. ) |
| 1 | RAPID ANTIGEN TEST | 90 | 25,00,000 | 22,50,00,000 |
-------------------------------------------------------------------------------------------------------------------------------
०२. वरील प्रस्तावाच्या अनुषंगाने कोविड-१९ ची संभाव्य लाट विचारात घेवून उपचारात्मक व प्रतिबंधात्मक उपायोजनांकरिता कोवीड–१९ च्या अनुषंगाने आवश्यक RAPID ANTIGEN TEST ची खरेदी करण्यासाठी प्रशासकीय मान्यतेच्या प्रस्तावासाठी सादर करावयाची प्रमाणपत्रे (परिशिष्ट-अ) व
विनियोग प्रमाणपत्र प्रमाणित केले आहे तसेच सदरहू खरेदी करण्याच्या प्रस्तावास आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांनी त्यांच्या दिनांक ०६.०७.२०२१ च्या टिप्पणीद्वारे मान्यता दिलेली आहे.
०३. शासन निर्णय, वित्त विभाग, क्र. विअप्र-२०१३/प्र.क्र.३०/१३/ विनियम, भाग-२, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग- पहिला उपविभाग-दोन मधील अनु
क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत घेण्यास
मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत. त्यानूसार खालील
अटींच्या अधीन राहून प्रस्तावास मान्यता देण्यात येत आहे.
१) सदरहू RAPID ANTIGEN TEST ची आवश्यकता खातरजमा / मागणी याची शहानिशा / खातरजमा करण्यात यावी. त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२) सदरहू RAPID ANTIGEN TEST चे विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी
पृष्ठ ५ पैकी २
# Page 3
शासन निर्णय क्रमांकः प्रशामा-१२२१/प्र.क्र.१५६/आरोग्य-८
(तांत्रिक समिती / अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. आणि त्यानंतरच या बाबींची खरेदी करण्यात यावी.
३) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग-४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठापूर्व / पुरवठानंतर नमुना तपासणी (pre / Post dispatch random sample inspection) करुन उचित व योग्य विनिर्देश (specification) असलेल्या वस्तुंचीच खरेदी करण्यात येईल, याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच, पुरवठा साखळी व्यवस्थापन (Supply chain management) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) तसेच सदर खर्च कोवीड-१९ ची संभाव्य लाट विचारात घेवून उपचारात्मक व प्रतिबंधात्मक उपायोजनांकरिता कोवीड-१९ च्या अनुषंगाने आवश्यक RAPID ANTIGEN TEST ची खरेदी करण्यासाठी अंदाजित रुपये २२,५०,००,०००/- (अक्षरी रुपये बावीस कोटी पन्नास लक्ष फक्त) सन २०२१-२२ या आर्थिक वर्षात मदत व पुनर्वसन विभाग, मंत्रालय, मुंबई यांच्या कडुन प्राप्त होणाऱ्या अनुदानातुन भागविण्यात यावा. सदरची खरेदी प्रशासकीय मान्यतेच्या मर्यादेत व मंजुरीच्या विहित कालावधीत पूर्ण होईल याची दक्षता घ्यावी.
८) तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
९) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०)शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग-पहिला उपविभाग दोन मधील अ.क्र.४ नियम क्र.७ समोरील स्तंभ क्र.६ येथील अटींची पूर्तता करण्यात यावी.
११)खरेदी प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत. सदर प्रकरणी सार्वजनिक आरोग्य विभाग शासन निर्णय क्र.खरेदी-२०१६/
पृष्ठ ५ पैकी ३
# Page 4
शासन निर्णय क्रमांकः प्रशामा-१२२१/प्र.क्र.१५६/आरोग्य-८
प्र.क.२४०/आरोग्य-८ दिनांक २६ जुलै, २०१७ च्या शासन निर्णयातील तरतूदीनुसार कार्यवाही करण्यात यावी.
१२)सदर प्रस्तावातील बाबींना प्रशासकीय मान्यता प्रदान केल्यानंतर, खरेदी करावयाच्या बाबींमध्ये बदल झाल्यास किंवा अन्य उपकरणे/साहित्य/औषधे खरेदी करावयाची असल्यास तसेच खरेदी करावयाच्या औषधे व औषधी साहित्या यांच्या विनिर्देश/प्रमाणक यांच्या दर मात्रेत बदल करावयाचा
असल्यास या सर्व बाबीं करिता शक्तीप्रदत उच्चाधिकार समितीची मान्यता घेण्याची संपूर्ण जबाबदारी, संचालक, आरोग्य सेवा पुणे यांची राहील.
१३) सदर प्रस्तावीत बाबींच्या खरेदीचे आदेश देण्यापुर्वी मदत व पुर्नवसन उपविभागाकडुन खरेदीसाठी आवश्यक निधी उपलब्ध झाला आहे याची खातरजमा करण्यात यावी आणि त्यानंतरच या बाबींची खरेदी करण्यात यावी.
०४. उपरोक्त अनुक्रमांक १ ते १३ येथे नमूद अटींची पूर्तता करण्याची व खरेदी नियमानुसार व आवश्यकते प्रमाणे आहे हे सुनिश्चित करण्याची संपूर्ण जबाबदारी, आरोग्य सेवा संचालनालय व संबंधित कार्यक्रम प्रमुख यांची राहील.
०५. शासन निर्णय, वित्त विभाग, क्र. विअप्र-२०१३/प्र.क्र.३०/१३ / विनियम, भाग-२, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग- पहिला उपविभाग-दोन मधील अनु क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत घेण्यास मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत.
# Page 5