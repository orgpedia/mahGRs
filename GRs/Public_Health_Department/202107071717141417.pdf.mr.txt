# Page 1
कोविड–१९ च्या दुसऱ्या लाटेत आपत्कालीन परिस्थितीत खरेदी करण्यात आलेल्या औषध खरेदीस विशेष बाब म्हणून प्रशासकीय मान्यता मिळण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२२१/प्र.क्र.२९/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई- ४००००१.
दिनांक : २० जुलै, २०२१.
वाचा : १) आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांचे पत्र क्र.
दिनांक ३०.०६.२०२१ २) मा. मुख्य सचिव महोदयांच्या अध्यक्षतेखाली दिनांक ०८.०७.२०२१ रोजी पार पडलेल्या शक्तीप्रदत उच्चाधिकार समितीच्या बैठकीतील निर्णय. ( उद्योग, ऊर्जा व कामगार विभागाचे पत्र क्र.भांखस २०२१/प्र.क्र.९७/उद्योग-४, दिनांक ०९.०७.२०२१.)
प्रस्तावना: सद्यस्थितीत उद्भवलेल्या कोविड–१९ च्या दुसऱ्या लाटेत आपत्कालीन परिस्थितीत खरेदी करण्यात आलेल्या औषध खरेदीस “विशेष बाब” म्हणून प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय : शासन निर्णय, उद्योग, ऊर्जा व कामगार विभाग, दिनांक ०१.१२.२०१६ अन्वये शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारित नियम पुस्तिका प्रसिध्द करण्यात आली आहे. शासन निर्णय, उद्योग, ऊर्जा व कामगार विभाग, दिनांक २३.०४.२०२१ व शुध्दीपत्रक दिनांक ०४.०५.२०२१ अन्वये उपरोक्त खरेदी धोरणात परिच्छेद क्र.३.३.१.२ समाविष्ट करण्यात आला आहे. यामध्ये कोविड-१९ महामारीचा प्रादुर्भाव रोखण्यासाठी करावयाची आपत्कालीन कामे, बाधित रुग्णांना उपलब्ध करुन द्यावयाच्या सुविधा तसेच औषधे व इतर सामुग्रीची आपत्कालीन खरेदी करण्यासाठी मा. मुख्य सचिव महोदयांच्या अध्यक्षतेखाली शक्तीप्रदत्त उच्चाधिकार समिती स्थापन करण्यात आली आहे.
दिनांक ०८.०७.२०२१ रोजी झालेल्या शक्तीप्रदत उच्चाधिकार समितीच्या बैठकीत कोविड-१९ च्या दुसऱ्या लाटेत आपत्कालीन परिस्थितीत खरेदी करण्यात आलेल्या औषध खरेदीस, सदर तातडीची खरेदी आरोग्य सेवा आयुक्तालय आणि मे हाफकिन जैव औषध महामंडळ यांच्या स्तरावर केंद्र
# Page 2
शासन निर्णय क्रमांकः प्रशामा-१२२१/प्र.क्र.२९/आरोग्य-७
शासनाच्या कोटयानुसार व तसेच अभिव्यक्ती स्वारस्यात प्राप्त संख्या व उत्पादकांनी / पुरवठारादांनी देकार दिलेल्या दराने राष्ट्रीय औषधी मुल्य निर्धारण प्राधिकरणाने (National Pharmaceuticals Pricing Authority– NPPA) निश्चित केलेल्या दराच्या मर्यादेत केली असल्याच्या अटीच्या अधीन राहून खरेदी धोरण २०१६ मधील काही तरतुदीतून तसेच तातडीने उपचार करुन रुग्णहानी टाळण्याच्या दृष्टीने पुरवठा पश्चात औषधी तपासणीतून सूट देण्याचा निर्णय घेण्यात आला आहे.
०२. शक्तीप्रदत उच्चाधिकार समितीच्या उपरोक्त दिनांक ०८.०७.२०२१ रोजी झालेल्या बैठकीतील निर्णयास अनुसरुन कोविड-१९ च्या दुसऱ्या लाटेत आपत्कालीन परिस्थितीत खरेदी करण्यात आलेल्या पुढीलप्रमाणे औषध खरेदीस प्रशासकीय मान्यता देण्यात येत आहे :
------------------------------------------------------------------------------
| अ.क्र. | औषधाचे नाव | पुरवठा संख्या | खरेदीची कार्यपध्दती | खरेदीची एकूण किंमत (रु.) |
| १ | Inj.Remdesivir | ३,६७,०९४ | GOI allocation/ Eol | ६६,०१,४२,९७५/ |
| २ | Inj.Amphotericin B | ४,६४,७०० | GOI allocation / EoI | ९२,२०,१४,९६६/ |
| ३ | Posaconazole | ५०० | GOI allocation/ Eol | ५६,७०,०००/ |
| ४ | Inj. Tocillizumab | ४१० | GOI allocation/Eol | १,३९,२२,१३६/ |
|  | एकूण |  | १६०,१७,५०,०७७/ |
------------------------------------------------------------------------------
०३. शक्तीप्रदत उच्चाधिकार समितीची मान्यता विचारात घेऊन उपरोक्त औषध खरेदीसाठीची प्रशासकीय मान्यता पुढील अटी व शर्तीच्या अधीन राहून देण्यात येत आहे : १. आरोग्य सेवा आयुक्तालय आणि मे हाफकिन जैव औषध महामंडळ यांच्या स्तरावर केंद्र शासनाच्या कोटयानुसार व तसेच अभिव्यक्ती स्वारस्यात प्राप्त संख्या व उत्पादकांनी /
पुरवठारादांनी देकार दिलेल्या दराने राष्ट्रीय औषधी मुल्य निर्धारण प्राधिकरणाने (National Pharmaceuticals Pricing Authority- NPPA) निश्चित केलेल्या दराच्या मर्यादेत खरेदी करण्यात आलेली असावी.
२. तातडीने उपचार करुन रुग्णहानी टाळण्याच्या दृष्टीने पुरवठा पश्चात औषधी तपासणीतून सूट देण्यात येऊन औषधांचा वापर करण्यास मुभा देण्यात येत आहे.
३. पुरवठाधारकांकडून त्याच औषधाच्या वेगवेगळया दरांनी केलेल्या खरेदीस राष्ट्रीय औषधी मुल्य निर्धारण प्राधिकरणाने (National Pharmaceuticals Pricing Authority - NPPA) निश्चित केलेल्या दराच्या मर्यादेत राहून खरेदीस मान्यता देण्यात येत आहे.
४. सदर बाबीवरील खर्च सन २०२१-२२ या आर्थिक वर्षात कोविड-१९ पी.आय.पी. अंतर्गत ECRP
अन्वये उपलब्ध होणाऱ्या अनुदानातून भागविण्यात यावा. सदरची खरेदी प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
पृष्ठ ४ पैकी २
# Page 3
शासन निर्णय क्रमांकः प्रशामा-१२२१/प्र.क्र.२९/आरोग्य-७
५. खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच, पुरवठा साखळी व्यवस्थापन (Supply chain management) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
०४. उपरोक्त अनुक्रमांक १ ते ५ येथे नमूद अटींची पूर्तता करण्याची व खरेदी नियमानुसार व आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई, संचालक (आरोग्य सेवा), आरोग्य सेवा संचालनालय, मुंबई, सहसंचालक, आरोग्य सेवा (खरेदी कक्ष), आरोग्य सेवा संचालनालय, मुंबई व कार्यक्रम प्रमुख यांची राहील.
०५. शासन निर्णय, वित्त विभाग, क्र. विअप्र-२०१३/प्र.क्र.३०/१३ / विनियम, भाग-२, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग- पहिला उपविभाग-दोन मधील अनु क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत घेण्यास मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत त्यानुसार सदर शासन निर्णय निर्गमित करण्यात येत आहे.
# Page 4