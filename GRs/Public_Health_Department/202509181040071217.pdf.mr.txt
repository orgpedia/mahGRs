# Page 1
राष्ट्रीय आरोग्य अभियानांतर्गत कार्यरत
कंत्राटी कर्मचा-यांपैकी १० वर्ष व
त्यापेक्षा जास्त सेवा झालेल्या वाहन
चालकांच्या सेवा सार्वजनिक आरोग्य
विभागातील मंजूर आकृतीबंधातील
नियमित वाहन चालक या पदावर
समायोजनाने नियमित करण्याबाबत...
महाराष्ट्र शासन
सार्वजनिक आरोग्य विभाग
शासन आदेश क्रमांकः एनएचएम-११२४/प्र.क्र.५३७/एनएचएम सं.क्र.११६८४३०
१० वा मजला, गोकुळदास तेजपाल रूग्णालय संकूल इमारत
नवीन मंत्रालय, मुंबई ४०० ००१.
दिनांक : १८ सप्टेंबर, २०२५
वाचा :-
(१)शासन निर्णय क्रमांक बैठक-२८२३/प्र.क्र.४३०/आ-७,दिनांक १४.०३.२०२४.
(२) शासन आदेश क्रमांक: एनएचएम ११२४/प्र.क्र. ५३७/ आरोग्य-७, दि.०४.१२.२०२४
शासन आदेश :-
राष्ट्रीय आरोग्य अभियानांतर्गत कार्यरत कंत्राटी कर्मचाऱ्यांच्या सेवेत समावेशन करण्याबाबतच्या
संदर्भाधिन अनुक्रमांक १ येथील शासन निर्णयाच्या अनुषंगाने संदर्भाधिन अनुक्रमांक २ अन्वये राष्ट्रीय
आरोग्य अभियानांतर्गत कार्यरत कंत्राटी कर्मचा-यांपैकी १० वर्ष व त्यापेक्षा जास्त सेवा झालेल्या वाहन
चालकांच्या सेवा सार्वजनिक आरोग्य विभागातील मंजूर आकृतीबंधातील नियमित वाहन चालक या
पदावर समायोजनाने नियमित करण्याबाबत शासन आदेश निर्गमित करण्यात आलेले आहेत.
२. सदर शासन आदेश परिच्छेद क्रमांक ५ मध्ये राष्ट्रीय आरोग्य अभियानांतर्गत राज्यातील कार्यरत
कंत्राटी कर्मचा-यांपैकी १० वर्ष व त्यापेक्षा जास्त सेवा झालेल्या कंत्राटी कर्मचा-यांचे सेवा समायोजन
केल्यानंतर त्यांचे वेतन निश्चिती करताना त्यांना सध्या मिळणारे मानधन व त्यावर एक वेतनवाढ मिळवून
नियमित वेतनश्रेणी मधील पुढील टप्प्यावर निश्चित करावे. सदर वेतन निश्चितीला शासनाची मान्यता
घ्यावी, असे नमुद आहे. त्याऐवजी खालील प्रमाणे वाचावे.
“राष्ट्रीय आरोग्य अभियानांतर्गत राज्यातील कार्यरत कंत्राटी कर्मचा-यांपैकी १० वर्ष व त्यापेक्षा
जास्त सेवा झालेल्या कंत्राटी कर्मचा-यांचे सेवा समायोजन केल्यानंतर त्यांचे वेतन निश्चिती
करताना त्यांना सध्या मिळणारे मानधन व त्यावर एक वेतनवाढ मिळवून नियमित वेतनश्रेणी मधील
पुढील टप्प्यावर निश्चित करावे. सदर वेतन निश्चितीला संबंधित नियुक्ती प्राधिकारी यांची मान्यता
घ्यावी.”
३. तसेच संदर्भाधिन अनुक्रमांक २ येथील शासन आदेश परिच्छेद क्रमांक १० मध्ये सेवा
समायोजनाच्या नियुक्तीचे आदेश संबंधित कर्मचा-यांच्या कागदपत्रांची छाननी/ तपासणी
# Page 2
शासन ननर्णय क्रमांकः एनएचएम-११२४/प्र.क्र.५३७/एनएचएम सं.क्र.११६८४३०
करण्याच्या अधिन राहून शासन सेवेतील समायोजनेचे नियुक्ती आदेश निर्गमित करण्यात येत आहे.
संबंधित कर्मचा-यांच्या कागदपत्रांची छाननी शासनस्तरावरुन स्वतंत्रपणे करण्यात येईल, असे
नमुद आहे. त्याऐवजी खालील प्रमाणे वाचावे.
“सेवा समायोजनाच्या नियुक्तीचे आदेश संबंधित कर्मचा-यांच्या कागदपत्रांची छाननी / तपासणी
करण्याच्या अधिन राहून शासन सेवेतील समायोजनेचे नियुक्ती आदेश निर्गमित करण्यात येत
आहेत. संबंधित कर्मचा-यांच्या कागदपत्रांची छाननी संबंधित नियुक्ती प्राधिकारी यांनी स्वतंत्रपणे
करावी. ”
४. तसेच संदर्भाधिन अनुक्रमांक २ येथील शासन आदेश परिच्छेद क्रमांक १४ मध्ये सेवा
समायोजित केलेल्या कर्मचा-यांनी त्यांच्या नविन पदस्थापनेच्या ठिकाणी नियुक्ती आदेशाच्या
दिनांकापासून ८ दिवसात रुजू होणे अनिवार्य आहे. अशा प्रकारे विहित कालावधीत रूजू न
झाल्यास त्यांना सेवेत स्वारस्य नाही असे समजून सेवा समाप्त करण्यात येतील. मात्र, अशा
प्रकारच्या प्रकरणांवर शासनस्तरावर उचित निर्णय घेण्यात येईल, असे नमुद आहे. त्याऐवजी
खालील प्रमाणे वाचावे.
“सेवा समायोजित केलेल्या कर्मचा-यांनी त्यांच्या नविन पदस्थापनेच्या ठिकाणी नियुक्ती
आदेशाच्या दिनांकापासून ८ दिवसात रुजू होणे अनिवार्य आहे. अशा प्रकारे विहित कालावधीत रूजू
न झाल्यास त्यांना सेवेत स्वारस्य नाही असे समजून सेवा समाप्त करण्यात येतील. मात्र, अशा
प्रकारच्या प्रकरणांवर संबंधित नियुक्ती प्राधिकारी यांनी उचित निर्णय घ्यावा.” तथापि,
समावेशनापुर्वी सदर कंत्राटी कर्मचारी जेथे कार्यरत होता त्यांचे नियुक्ती प्राधिकारी व
समावेशनानंतरचे नियुक्ती प्राधिकारी वेगवेगळे असतील तर नंतरच्या नियुक्ती प्राधिकाऱ्यांने तो रुजू
झाला नाही, असे नमुद करुन आधीच्या नियुक्ती प्राधिकाऱ्याकडे अहवाल पाठवावा. तदनंतर
आधीच्या नियुक्ती प्राधिकारी यांनी उचित निर्णय घ्यावा.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3