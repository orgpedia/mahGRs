# Page 1
सामान्य रुग्णालय बुलढाणा येथील अन्नधान्यव इतर खादयोपयोगी वस्तुंचे प्रलंबित देयके अदा करणेबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांक: संकीर्ण २०१८/प्र.क्र.१९७/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : ३१ ऑगस्ट, २०१८.
वाचा : १) आयुक्त, आरोग्य सेवा तथा अभियान संचालक राष्ट्रीय आरोग्य अभियान मुंबई यांचे पत्र क्रमांक : संआसे/खरेदी कक्ष/नस्ती क्र./प्रलंबित देयक मान्यता/४५३४-३५/१८ दि.०२.०६.२०१८ प्रस्तावना : सामान्य रुग्णालय, बुलढाणा येथील आहार खर्चाची प्रलंबित देयके अदा करण्याचा प्रस्ताव शासनाच्या विचाराधीन होता. याबाबत पुढील प्रमाणे निर्णय घेण्यात येत आहे.
शासन निर्णय : २. सामान्य रुग्णालय, बुलढाणा येथील आंतर रुग्णांसाठी माहे डिसेंबर, २०१५ व मे २०१६ ते जुलै,२०१६ या चार महिन्याच्या कलावधीत मे. विदर्भ युवक स्वयंरोजगार सहकारी संस्था, वर्धा यांच्याकडून आहार सेवा देण्यात आली होती. याकरीता १) माहे डिसेंबर २०१५, चे देयक रु.३,५२,७५८/- २) माहे मे २०१६ चे देयक रु.३,५२,६१०/- ३) माहे जुन, २०१६ चे देयक रु.३१,००,६०/- व ४) माहे जुलै, २०१६ चे देयक रु.३७,८५,१०/- असे एकूण रु.१३,९३,९३८/- ( तेरा लाख त्र्यानव हजार नऊशे अडोतीस फक्त) ची देयके अदा करण्यास खालील अटीच्या अधीन राहून मंजूरी देण्यात येत आहे: १) सदर प्रस्तावातील नमूद केलेली सर्व खरेदी बाबतचा निर्णय घेताना प्रचलित नियमानुसार आखून दिलेल्या कार्यपध्दतीचे व सर्वसाधारण निर्देशांचे अनुपालन करण्यात आलेले आहे, याची संबंधीत अधिकाऱ्यांनी खात्री करावी.
२) सदर प्रस्तावात नमूद प्रलंबित देयके अदा करण्यासाठी प्रस्तावित अन्नधान्य व इतर खादयोपयोगी वस्तूंची शासनस्तरावरुन खरेदीसाठी प्रशासकीय मान्यता प्रदान करण्यात आलेली आहे काय याची खात्री करण्यात यावी.
# Page 2
शासन निर्णय क्रमांकः संकीर्ण-२०१८/प्र.क्र.१९७/आरोग्य ३
३) सदर प्रस्तावातील नमूद केलेले अन्नधान्य व इतर खादयोपयोगी वस्तु प्रत्यक्षात संबंधित रुग्णालयास प्राप्त झाली आहे, याबाबतची खातरजमा करण्याची जबाबदारी संबंधित अधिका-याची राहील.
४) सदर प्रस्तावातील देयके यापूर्वी प्रदान करण्यात आलेले नाही यांची संबंधित अधिकाऱ्याने खात्री करावी.
५) सदर देयकांच्या बाबींबाबत काही अनियमितता उद्भवल्यास त्याची संपूर्ण जबाबदारी संबंधित अधिकारी यांची राहील.
३. सदर शासन निर्णय वित्त विभाग, शासन निर्णय क्रमांक- विअप्र २०१३/प्र.क्र.३०/विनियम, दिनांक १७.०४.२०१५ सोबतच्या परिशिष्ट, भाग पहिला, उपविभाग- एक मधील अनुक्रमांक-६, नियम ४० अन्वये प्रशासकीय विभागांना प्रदान करण्यात आलेल्या अधिकारान्वये निर्गमित करण्यात येत आहे.
४. सदर देयकावरील खर्च सन २०१८-१९ मध्ये मंजुर करण्यात आलेल्या मुख्यलेखाशिर्ष २२१० ०१४६, (१९- आहार खर्च) निधीमधून भागविण्यात यावा.