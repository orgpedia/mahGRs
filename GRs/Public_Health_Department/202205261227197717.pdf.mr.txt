# Page 1
इंदिरा गांधी मेमोरियल हॉस्पिटल, इचलकरंजी या रुग्णालयाचे सार्वजनिक आरोग्य विभागात हस्तांतरण झाल्यामुळे समावेशन झालेल्या वैद्यकीय अधिकारी, गट-ब यांच्या नियुक्तीबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः संआसे-२०२१/ प्र. क्र.३६०/ सेवा-१
गोकुळदास तेजपाल रुग्णालय संकुल इमारत, ८ वा मजला
लोकमान्य टिळक मार्ग, मुंबई - ४००००१.
दिनांक :- २७ मे, २०२२.
वाचा : १. सार्वजनिक आरोग्य विभाग शासन निर्णय क्र.पदनि-२०१७/प्र.क्र.२८/आरोग्य-४, दि.१२.०३.२०१८.
२. सार्वजनिक आरोग्य विभाग शासन निर्णय क्र.पुरमा-२०१८/प्र.क्र.४६/आरोग्य-४, दि.१२.०३.२०१८.
३. सहसंचालक ( अर्थ व प्रशासन), आरोग्य सेवा आयुक्तालय, मुंबई यांचे क्र.संआसे/मवैआसे२/अ/ टे-५/डॉ.वेताळ/समावेशन/८३०-३१/२१, दि.०८.०६.२०२१.
प्रस्तावना : इचलकरंजी नगर परिषदेचे इंदिरा गांधी मेमोरियल हॉस्पिटल, इचलकरंजी सार्वजनिक आरोग्य विभागास हस्तांतरित करण्याचा निर्णय मा.मंत्री मंडळाच्या दि.२१.०६.२०१६ रोजीच्या बैठकीत घेण्यात आला आहे. त्यास अनुसरुन दि.३०.०६.२०१६ रोजीच्या शासन निर्णयान्वये सदरहू रुग्णालयातील वैद्यकीय अधिकारी/कर्मचाऱ्यांचे शासनाच्या सार्वजनिक आरोग्य विभागातील रुग्णालयात समावेशन करण्यास मान्यता देण्यात आलेली आहे. सार्वजनिक आरोग्य विभागाच्या अधिपत्याखालील रुग्णालयामध्ये समावेशन करण्याबाबत विकल्प दिलेल्या १४ अधिकारी / कर्मचारी यांचे दि.०१.०४.२०१७ पासून पूर्वलक्षी प्रभावाने समावेशन करण्यास वाचा येथील क्र.१ च्या शासन निर्णयान्वये मान्यता देण्यात आलेली आहे. त्यामध्ये डॉ. गौरीप्रसाद शिवाजी वेताळ, डॉ.मारुती पांडूरंग भोई, डॉ. (श्रीमती) स्मिता धनंजय महाडीक (वैशाली सदाशिव पोरे), डॉ. रविकांत रघुनाथ तेरवाडे या ४ वैद्यकीय अधिकाऱ्यांचा समावेश आहे. सदर शासन निर्णयामध्ये या ४ अधिकाऱ्यांचे दि.०१.०४.२०१७ पासून रिक्त पदावर समावेशन होईपर्यंत अधिसंख्य पदावर आणि त्यानंतर नियमित रिक्त पदावर समावेशन होईल अशी तरतूद करण्यात आलेली आहे.
वाचा येथील क्र.३ च्या प्रस्तावान्वये उपरोक्त ४ वैद्यकीय अधिकारी यांचे वैद्यकीय अधिकारी, गट-ब या पदावर शासन स्तरावरुन पदस्थापनेचे आदेश निर्गमित करण्याची विनंती केली आहे. सदर चारही अधिकारी सरळसेवेने नियुक्त झालेले असून त्यांची शैक्षणिक अर्हता बी. ए. एम. एस. आहे व त्यांची नियुक्तीच्या वेळी वेतनश्रेणी ही गट-ब च्या समकक्ष असल्याचे आणि त्यांना समावेशनापूर्वी आश्वासित प्रगती योजनेच्या अंतर्गत वरिष्ठ वेतनश्रेणी प्राप्त झाल्याने समावेशनाच्या वाचा क्र. १ येथील शासन निर्णयामध्ये त्यांची वेतनश्रेणी रु.१५६००-३९१०० अधिक ग्रेड पे रु.५४००/- अशी दर्शविण्यात आलेली आहे. सद्यस्थितीत सदर ४ अधिकारी इंदिरा गांधी मेमोरियल हॉस्पिटल, इचलकरंजी येथे अधिसंख्य पदावर कार्यरत आहेत. सेवा प्रवेश नियमानुसार
# Page 2
शासन निर्णय क्रमांक: संआसे-२०२१/ प्र. क्र.३६०/सेवा-१
त्यांचे वैद्यकीय अधिकारी, गट-ब या पदावर समावेशन करुन पदस्थापना देण्याची बाब शासनाच्या विचाराधीन आहे.
शासन निर्णय : वाचा क्र.१ येथील शासन निर्णयातील अटी व शर्तीच्या अधिन राहून खालील वैद्यकीय अधिकारी, गट ब यांचे या विभागामध्ये महाराष्ट्र वैद्यकीय व आरोग्य सेवा गट-ब या संवर्गामध्ये खालील ठिकाणी समावेशनानंतरची पदस्थापना करण्यात येत आहे.
-------------------------------------------------------------------------------------------------------------------------------------------------------------------------------------------------
|  | अ.क्र. |  |  | नाव व पदनाम |  |  | सध्याचे कार्यरत ठिकाण |  |  | समावेशनानंतरची |  |
|  |  |  | पदस्थापना |
| १ | डॉ.गौरीप्रसाद शिवाजी वेताळ, वैद्यकीय अधिकारी, गट-ब | इंदिरा गांधी मेमोरियल हॉस्पिटल, इचलकरंजी येथे अधिसंख्य पदावर | उरो रुग्णालय, औंध, पुणे |
|  | डॉ.मारुती पांडूरंग भोई, वैद्यकीय अधिकारी, गट-ब | इंदिरा गांधी मेमोरियल हॉस्पिटल, इचलकरंजी येथे अधिसंख्य पदावर | मनोरुग्णालय, रत्नागिरी |
| ३ | डॉ. (श्रीमती) स्मिता धनंजय महाडीक (वैशाली सदाशिव पोरे), वैद्यकीय अधिकारी, गट-ब | इंदिरा गांधी मेमोरियल हॉस्पिटल, इचलकरंजी येथे अधिसंख्य पदावर | मध्यवर्ती कारागृह कळंबा, ता. करवीर, जि. कोल्हापूर |
|  | डॉ.रविकांत रघुनाथ तेरवाडे, वैद्यकीय अधिकारी, गट-ब | इंदिरा गांधी मेमोरियल हॉस्पिटल, इचलकरंजी येथे अधिसंख्य पदावर | जिल्हा क्षयरोग केंद्र, रत्नागिरी |
-------------------------------------------------------------------------------------------------------------------------------------------------------------------------------------------------
२. वाचा क्र.१ येथील शासन निर्णयात नमूद अटी व शर्ती वरील अधिकाऱ्यांना लागू राहतील.
३. ही नियुक्ती पुढील अटींच्या अधीन राहून देण्यात येत आहे.
१. सदर उमेदवारांनी या शासन आदेशाच्या दिनांकापासून एक महिन्याच्या आत नियुक्ती स्विकारणे अनिवार्य आहे. जर विहित मुदतीत त्यांनी नियुक्ती / पदस्थापना स्विकारली नाही तर त्यांना अनुज्ञेय असलेली सेवा ज्येष्ठता मिळणार नाही. तसेच नेमणूक दिलेल्या पदावर नियुक्तीस इच्छुक नाहीत असे समजून त्यांची नियुक्ती रद्द करण्यात येईल.
२. सदर उमेदवारांनी मराठी व हिंदी भाषा परीक्षा, जर ते या परिक्षेमध्ये यापूर्वीच उत्तीर्ण झाले नसतील किंवा त्यांना परीक्षा उत्तीर्ण होण्यापासून सूट मिळाली नसेल तर, उत्तीर्ण होणे अनिवार्य राहील.
३. सामान्य प्रशासन विभाग शासन निर्णय क्रमांक प्रशिक्षण २०००/प्र. क्र. ६१/३९, दिनांक १९-३-२००३ अन्वये संगणक वापराबाबतचे ज्ञान आवश्यक अर्हता म्हणून ठरविण्यात आले असल्याने, सदर उमेदवारांनी खालीलपैकी आवश्यक एक प्रमाणपत्र नियुक्तीच्या दिनांकापासून दोन वर्षांच्या आत प्राप्त करणे आवश्यक राहील, अन्यथा त्यांच्या सेवा समाप्त होतील.
अ. महाराष्ट्र राज्य उच्च व तंत्र शिक्षण मंडळ, मुंबई यांचेकडील अधिकृत MS-CIT परीक्षा उत्तीर्ण झाल्याचेप्रमाणपत्र किंवा, ब. D.O.E.A.C.C. सोसायटीच्या अधिकृत C. C. C. किंवा O नियुक्ती स्तर किंवा A स्तर किंवा B स्तर किंवा C स्तर पैकी कोणतीही एक परीक्षा उत्तीर्ण झाल्याचे प्रमाणपत्र.
४. सदर उमेदवारांना एक महिन्याची आगाऊ सूचना दिल्याशिवाय अगर एक महिन्याची आगावू वेतनपूर्ती केल्याशिवाय सेवामुक्त होता येणार नाही.
पृष्ठ ४ पैकी २
# Page 3
शासन निर्णय क्रमांक: संआसे-२०२१/ प्र. क्र.३६०/सेवा-१
५.सदर उमेदवारांना वर उल्लेख केलेल्या अटींशिवाय महाराष्ट्र शासनाच्या सेवेत असलेल्या इतर कर्मचारी वर्गास लागू असणारे इतर नियमसुध्दा लागू राहतील.
६.नियमानुसार आवश्यक असल्यास त्यांना संरक्षण विभागात सेवा करण्याची हमी द्यावी लागेल.
७.एक पती/पत्नी हयात असतांना त्यांना दुसरा विवाह करता येणार नाही.
८. त्यांनी राष्ट्रनिष्ठेची शपथ घेतली पाहिजे.
९त्यांची . महाराष्ट्र राज्यात कोठेही बदली होऊ शकते.
१०. सदर उमेदवारांना नियुक्तीच्या ठिकाणी उपस्थित राहण्यासाठी प्रवासभत्ता देण्यात येणार नाही.
११. सदर अधिकाऱ्यांना त्यांच्या पदस्थापनेच्या ठिकाणी हजर होण्याकरीता तात्काळ कार्यमुक्त करण्यात यावे व अधिकाऱ्यांनी त्यांना दिलेल्या पदस्थापनेच्या ठिकाणी त्वरीत हजर व्हावे. बदली झालेले अधिकारी हे रूजू/कार्यमुक्त झाल्याबाबतचा अनुपालन अहवाल, त्यांना रुजू करुन घेतलेल्या / कार्यमुक्त केलेल्या अधिकाऱ्याने तात्काळ संचालक, आरोग्य सेवा आयुक्तालय, मुंबई यांना सादर करावा व संचालक, आरोग्य सेवा आयुक्तालय, मुंबई यांनी शासनास सादर करावा.
१२.सदर अधिकाऱ्यांची कोणत्याही प्रकारची रजा मंजूर करण्यात येऊ नये, अन्यथा रजा मंजूर करण्याऱ्या सक्षम प्राधिकाऱ्यावर जबाबदारी निश्चित करण्यात येईल.
१३.सदर अधिकाऱ्यांनी त्यांना कार्यमुक्त केल्यानंतर, त्यांनी नवीन पदस्थापनेवर रूजू व्हावे. जे अधिकारी या कालमर्यादेचे पालन करणार नाहीत आणि पदस्थापनेच्या ठिकाणी हजर न होता परस्पर गैरहजर राहतील, अशा अधिकाऱ्यांची अनुपस्थिती “अनधिकृत अनुपस्थिती” म्हणून समजण्यात येईल व पर्यायाने त्यांच्या सेवेत खंड पडण्याची शक्यता नाकारता येत नाही याची जाणीव सर्व संबंधितांना करून देण्यात येत आहे.
१४. संचालक, आरोग्य सेवा आयुक्तालय, मुंबई यांनी जे अधिकारी त्यांच्या पदस्थापनेच्या ठिकाणी तात्काळ हजर होणार नाहीत त्यांचे विरूध्द वेळीच प्रशासकीय कारवाई सुरू करावी, जेणेकरून अधिकारी नवीन पदस्थापनेवर त्वरीत हजर होतील.
सदर उमेदवारांना त्यांच्या नियुक्तीच्या ठिकाणच्या संबंधित नियंत्रक अधिका-यांनी रुजू करुन घ्यावे व त्याप्रमाणे रुजू अहवाल संचालक, आरोग्य सेवा आयुक्तालय, मुंबई यांच्या मार्फत शासनास सादर करावा.
रुजू करुन घेतांना उमेदवारांकडील प्रमाणपत्रांची तपासणी करुन घ्यावी.
# Page 4