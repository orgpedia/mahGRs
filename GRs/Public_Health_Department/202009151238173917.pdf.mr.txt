# Page 1
राष्ट्रीय आयुष अभियान
राज्य आयुष सोसायटीच्या कार्यकारी समितीच्या (Executive Body) सदस्य सचिव पदावर आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई यांची नियुक्ती करणेबाबत तसेच राष्ट्रीय आयुष अभियान राज्य प्रकल्प सनियंत्रण कक्ष (State Project Monitoring Unit) आरोग्य सेवा आयुक्तालयाकडे वर्ग करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: सा.आ.वि.-३००११/प्र.क्र.४८३/२०१४/आरोग्य - ७ १० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४००००१.
दिनांक : ०५ ऑक्टोंबर, २०२०.
वाचा : शासन निर्णय, सार्वजनिक आरोग्य विभाग, क्र. सा. आ. वि.-३००११/प्र.क्र.४८३/२०१४/ आरोग्य –७, दिनांक २२.०६.२०१६.
प्रस्तावना : उपरोक्त दिनांक २२.०६.२०२० च्या शासन निर्णयान्वये केंद्र पुरस्कृत राष्ट्रीय आयुष अभियान योजनेची अंमलबजावणी राज्यामध्ये सुरु करण्यास व त्यासाठी राज्य आयुष सोसायटी स्थापन करण्यास मान्यता देण्यात आली आहे. राज्य आयुष सोसायटी मध्ये मा. मुख्य सचिव महोदयांच्या अध्यक्षतेखालील नियामक मंडळ (Governing Body) व प्रधान सचिव, सार्वजनिक आरोग्य विभाग यांच्या अध्यक्षतेखालील कार्यकारी समिती (Executive Committee) यांचा समावेश आहे. तसेच, आयुष अभियानाच्या अंमलबजावणी साठी राज्य स्तरावर राज्य कार्यक्रम व्यवस्थापन कक्ष (State Programme Management Unit-SPMU) स्थापन करण्यात आला आहे.
राज्य आरोग्य सोसायटीच्या कार्यकारी समितीचे सदस्य सचिव म्हणून संचालक, आयुष, महाराष्ट्र राज्य यांची नियुक्ती करण्यात आली आहे. तसेच त्यांच्यामार्फतच राज्य प्रकल्प सनियंत्रण कक्षाचे कामकाज हाताळले जाते. तथापि, संचालक, आयुष हे वैद्यकीय शिक्षण व औषधी द्रव्ये विभागाच्या प्रशासकीय नियंत्रणाखालील विभाग प्रमुख असल्याने राष्ट्रीय आयुष अभियानाच्या अंमलबजावणीत एकसूत्रीपणा आणून अभियान प्रभावीपणे राबविण्याच्या दृष्टीने या प्रशासकीय व्यवस्थेत किंचित बदल करण्याचा प्रस्ताव शासनाच्या विचाराधीन होता व त्या अनुषंगाने शासनाने पुढीलप्रमाणे निर्णय घेतला आहे.
# Page 2
शासन निर्णय क्रमांक: सा.आ.वि.-३००११/प्र.क्र.४८३/२०१४/आरोग्य -७
शासन निर्णय : राष्ट्रीय आरोग्य अभियानाचे बहुताशी कामकाज हे सार्वजनिक आरोग्य विभागाच्या प्रशासकीय नियंत्रणाखाली आयुक्त तथा अभियान संचालक, राष्ट्रीय आरोग्य अभियान, आरोग्यसेवा आयुक्तालय यांचे मार्फत केले जाते. आयुक्त, आरोग्य सेवा या पदावर भारतीय प्रशासन सेवेतील अधिकालिक वेतनश्रेणीमधील वरीष्ठ अधिकारी कार्यरत असतात. आयुक्त, आरोग्य सेवा हे अभियान संचालक, राष्ट्रीय आरोग्य अभियान म्हणूनसुद्धा पदसिद्ध आहेत. त्यामुळे राष्ट्रीय आयुष अभियानाच्या अंमलबजावणीत एकसूत्रीपणा आणून अभियान प्रभावीपणे राबविण्याच्या दृष्टीने शासनाने पुढीलप्रमाणे निर्णय घेतले आहेत: १. राज्य आयुष सोसायटीच्या कार्यकारी समितीचे सदस्य सचिव म्हणून संचालक, आयुष संचलनालय, मुंबई यांचे ऐवजी आयुक्त, आरोग्यसेवा तथा अभियान संचालक, राष्ट्रीय आरोग्य अभियान, मुंबई यांची नियुक्ती करण्यात येत आहे. तेवढ्यापुरता दिनांक २२.०६.२०१६ चा शासन निर्णय सुधारित झाल्याचे समजण्यात यावे.
२. राष्ट्रीय आयुष अभियानाचा राज्य प्रकल्प सनियंत्रण कक्ष (State Project Monitoring Unit-SPMU) हा संचालक, आयुष संचालनालय, मुंबई यांचेकडून आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांचेकडे वर्ग करण्यात येत आहे.
०२. आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई व संचालक, आयुष संचालनालय, मुंबई यांनी या अनुषंगाने उक्त प्रमाणे कक्ष हस्तांतरणाबाबतची जरूर ती प्रशासकीय कार्यवाही तातडीने पूर्ण करून घ्यावी.
०३. सदर शासन निर्णय वैद्यकीय शिक्षण व औषधी द्रव्ये विभागाच्या अनौपचारिक संदर्भ क्र.
६/आयु-२, दिनांक १०.०६.२०२० च्या मान्यतेने निर्गमित करण्यात येत आहे.
# Page 3
# Page 4