# Page 1
राष्ट्रीय आरोग्य अभियानांतर्गत सन २०१९-२० या आर्थिक वर्षातील मंजूर कृती आराखडयामध्ये सुधारित राष्ट्रीय क्षयरोग नियंत्रण कार्यक्रमांतर्गत उपलब्ध करुन देण्यात आलेल्या अनुदानातून विविध प्रकारच्या सेवा बाह्य संस्थांकडून उपलब्ध करुन घेण्याकरीता करावयाच्या निविदा प्रक्रियेस प्रशासकीय मान्यता मिळणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-०६१९/प्र.क्र.३९४/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : ३१ ऑगस्ट, २०१९.
वाचा : १) सहसंचालक, आरोग्य सेवा (खरेदी कक्ष), आरोग्य सेवा संचालनालय, मुंबई यांचे पत्र क्र.
संआसे/खरेदीकक्ष/क्षयरोग/आवश्यक बाबी/सेवा/१४७३-७७/२०१९, दिनांक १४ जून, २०१९.
२) सहसंचालक, आरोग्य सेवा (खरेदी कक्ष), आरोग्य सेवा संचालनालय, मुंबई यांचे पत्र दिनांक ०७ ऑगस्ट, २०१९.
३) आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई यांच्याकडील दिनांक १३ जून, २०१९ रोजीची मान्य टिप्पणी.
प्रस्तावना:
राष्ट्रीय आरोग्य अभियानांतर्गत सन २०१९-२० या आर्थिक वर्षातील मंजूर कृती आराखडयामध्ये सुधारित राष्ट्रीय क्षयरोग नियंत्रण कार्यक्रमांतर्गत उपलब्ध करुन देण्यात आलेल्या अनुदानातून विविध प्रकारच्या सेवा बाह्य संस्थांकडून उपलब्ध करुन घेण्याकरीता करावयाच्या निविदा प्रक्रियेस अंदाजित रक्कम रु.४०९.३७ लक्ष इतक्या रकमेच्या खर्चाच्या प्रस्तावास प्रशासकीय मान्यता मिळण्याबाबतची बाब शासनाच्या विचाराधीन होती.
शासन निर्णय : सन २०१९-२० या आर्थिक वर्षात केंद्र शासनाकडून राष्ट्रीय आरोग्य अभियान (पीआयपी अंतर्गत) FMR Code १५.५.२ लेखाशिर्षाखाली रु.१२९.६० लक्ष व FMR Code U.१८.६ लेखाशिर्षाखाली रु.१९२.०० लक्ष याप्रमाणे एकूण रु.३२१.६० लक्ष अनुदान PPSA करीता तसेच FMR Code १८.२४ अंतर्गत रु.८७.७७ लक्ष अनुदान (Augmenting Diagnostic Services) करीता मंजुर झालेले आहेत.
सदर उपलब्ध अनुदानातून केंद्र शासनाच्या मार्गदर्शक सूचनांनूसार सुधारित राष्ट्रीय क्षयरोग नियंत्रण कार्यक्रमाच्या प्रभावी अंमलबजावणीसाठी विविध प्रकारच्या सेवा उपलब्ध करुन घेण्यासाठी बाह्य संस्था
# Page 2
शासन निर्णय क्रमांकः प्रशामा-०६१९/प्र.क्र.३९४/आरोग्य-७
निश्चित करावयाच्या रु.४०९.३७ लक्ष रकमेच्या निविदा प्रक्रियेस प्रशासकीय मान्यता देण्याचा प्रस्ताव
सहसंचालक, आरोग्य सेवा (खरेदी कक्ष), मुंबई यांनी शासनास सादर केलेला आहे. त्यानुषंगाने खाली
नमूद केलेल्या विवरणपत्रातील सुधारित राष्ट्रीय क्षयरोग नियंत्रण कार्यक्रमाच्या प्रभावी
अंमलबजावणीसाठी विविध प्रकारच्या सेवा उपलब्ध करुन घेण्यासाठी बाह्य संस्था निश्चित करावयाच्या
निविदा प्रक्रियेस पुढील अटी व शर्तींच्या अधीन राहून प्रशासकीय मान्यता देण्यात येत आहे. :
विवरणपत्र- अ
---------------------------------------------------------------------------------------------------------------------------------------------------------------------------------------------------------------------------------------------------------
| FMR Code 15.5.2 अंतर्गत रु. 129.60 लक्ष अनुदानातून पुणे ग्रामीण, लातूर ग्रामीण व नंदुरबार जिल्ह्यातील खाजगी वैद्यकीय क्षेत्रातील क्षयरोग रुग्णांपर्यंत कार्यक्रमातील सेवा पोहचविण्यासाठी स्वयंसेवी संस्था निश्चित करणे ( Public Private Support Agency) |
| Name of Services | Approx. Rate Rs. | Total Required Qty. | Total Cost Rs. |
| PPSA (Public Private Support Agency) | 2400/ | 4000 | 96,00,000/ |
| Drugs Logistic & Support Chain | 840/ | 4000 | 33,60,000/ |
| Total | 1,29,60,000/ |
---------------------------------------------------------------------------------------------------------------------------------------------------------------------------------------------------------------------------------------------------------
विवरणपत्र- ब
----------------------------------------------------------------------------------------------------------------------------------------------------------------------------------------------------------------------------------------------
| FMR Code U.18.6 अंतर्गत रु.192.00 लक्ष अनुदानातून राज्यातील 9 महानगरपालिका क्षेत्रातील (Non Metro Cities) खाजगी उपचार घेत असलेल्या क्षयरुग्णांसाठी क्षय उपचाराच्या मोफत सुविधा पुरविण्याकरीता बाह्य संस्थेची नेमणूक करणे. (Proposal Of PPSA) |
| Name of Services | Approx. Rate Rs. | Total Required Qty. | Total Cost Rs. |
| PPSA (RNTCP Patient Provider Support Agency) | 2400/ | 6000 | 1,44,00,000/ |
| Drugs Logistic & Support Chain | 800/ | 6000 | 48,00,000/ |
| Total | 1,92,00,000/ |
----------------------------------------------------------------------------------------------------------------------------------------------------------------------------------------------------------------------------------------------
विवरणपत्र - क
----------------------------------------------------------------------------------------------------------------------------------------------------------------------------------------------------------------
| FMR Code 18.24 अंतर्गत रु. 87.77 लक्ष अनुदानातून 22 जिल्हा क्षयरोग निदान केंद्रांमध्ये 40 प्रयोगशाळा तंत्रज्ञांच्या नेमणूका करण्यासाठी बाह्य संस्थेची नेमणूक करणे. (Proposal Of Outsourcing of Lab Technician) |
| Name of Services | Approx. Rate Rs. | Total Required Qty. | Total Cost Rs. |
| Outsourcing of Lab Technician | 2,19,425/ (for one candidate for one year) | 40 (22 District Tuberculosis Center) | 87,77,000/ |
| Total | 87,77,000/ |
----------------------------------------------------------------------------------------------------------------------------------------------------------------------------------------------------------------
अटी :
१) सदर सुधारित राष्ट्रीय क्षयरोग नियंत्रण कार्यक्रमाच्या अंमलबजावणीकरीता बाह्य संस्था नियुक्त
करावयाच्या विवरणपत्र- “अ”, “ब” व “क” नूसार प्रस्तावित बाबींची आवश्यकता व मागणी
पृष्ठ ५ पैकी २
# Page 3
शासन निर्णय क्रमांकः प्रशामा-०६१९/प्र.क्र.३९४/आरोग्य-७
याची शहानिशा / खातरजमा करण्यात यावी. त्यानंतरच सदर बाबींसाठी निविदा प्रक्रिया राबविण्यात यावी.
२) सदर सुधारित राष्ट्रीय क्षयरोग नियंत्रण कार्यक्रमाच्या अंमलबजावणीकरीता विवरणपत्र-“अ” व “ब” नमूद केल्यानूसार प्रस्तावित ग्रामीण व महानगरपालिका क्षेत्रातील क्षयरुग्णांपर्यत कार्यक्रमातील सेवा पोहचविण्यासाठी एकूण ११ जिल्हे / महानगरपालिका मिळून पीपीएसए चे खालील प्रमाणे चार क्लस्टर तयार करुन संबंधित कार्यक्षेत्रात दोन क्लस्टरसाठी एका एजन्सीची नेमणूक करण्यात यावी.
क्लस्टर १ - चंद्रपूर मनपा, अमरावती मनपा, अकोला मनपा
क्लस्टर २ - नांदेड मनपा, लातूर मनपा, परभणी मनपा
क्लस्टर ३ - धुळे मनपा, जळगांव मनपा व नंदुरबार
क्लस्टर ४ – पुणे ग्रामीण
३) विवरणपत्र - "अ" व "ब" नमूद केल्यानूसार नेमण्यात येणाऱ्या बाह्य संस्थेमार्फत नोटीफिकेशन, रुग्ण तपासणीसाठी संदर्भित करणे, रुग्णास गृहभेटी देणे, नियमित औषधांचा पुरवठा, एचआयव्ही मधुमेह तपासण्या, निक्षय पोषण योजना, अहवाल सादरीकरण, तसेच खाजगी वैद्यकीय व्यवसायिकांचा कार्यक्रमात सहभाग वाढविणे, क्षयरुग्णांना औषधोपचारासाठी प्रोत्साहीत करणे, रुग्णांची नोंद करणे, नमुने गोळा करणे, संपादीत केलेले नमुने ट्रान्सपोर्ट करणे इत्यादी उपक्रम प्रभावीपणे राबविले जातील याची खात्री करण्यात यावी.
४) विवरणपत्र-क मधील सुधारित राष्ट्रीय क्षयरोग नियंत्रण कार्यक्रमांतर्गत प्रस्तावित बाबी जिल्हा क्षयरोग केंद्रांमध्ये प्रयोगशाळा तंत्रज्ञांच्या सेवा उपलब्ध करुन देण्यासाठी बाह्य संस्थेची नेमणूक करतांना कार्यक्रमाची उद्दिष्टे, अटी शर्ती, त्यांची कर्तव्ये, संबंधितांना देण्यात येणारा मोबदला, पर्यवेक्षण व पडताळणी याबाबतची प्रभावी यंत्रणा उभारली जाईल याची दक्षता घेण्यात यावी.
५) नेमण्यात येणाऱ्या संबंधित बाह्य संस्थांकडून करावयाची कामे, देण्यात येणारा मोबदला, पर्यवेक्षण पडताळणी, कराराच्या अटी शर्ती याबाबत सर्व अटींचा निविदा दस्तऐवजात समावेश करण्यता यावा व त्यांचे तंतोतंत पालन होईल याची दक्षता घ्यावी.
६) सदरहू बाबीचे विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. पीआयपी मध्ये मंजूर असलेल्या बाबींच्या तांत्रिक विर्निदेशानुसार मागणीपत्र पाठविण्याची जबाबदारी संबंधीत कार्यक्रम प्रमुखांची राहिल.
प्रस्तावातील समाविष्ट असलेल्या बाबींचीच खरेदी करण्यात यावी.
पृष्ठ ५ पैकी ३
# Page 4
शासन निर्णय क्रमांकः प्रशामा-०६१९/प्र.क्र.३९४/आरोग्य-७
७) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग ४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित पध्दतीचा वापर करुन प्रस्तुत प्रकरणी बाह्य संस्थेची नेमणूक निविदा प्रक्रिया करण्यात यावी.
८) प्रशासकीय मान्यता देताना प्रस्तावित दर हे अंदाजित आहेत. सदर दर हा बाजार भावापेक्षा कमी असल्याबाबत खातरजमा करण्यात यावी.
९) राष्ट्रीय आरोग्य अभियानांतर्गत सन २०१९-२० या आर्थिक वर्षातील कृती आराखडयामध्ये सुधारित राष्ट्रीय क्षयरोग नियंत्रण कार्यक्रमांतर्गत FMR Code 15.5.2, 18.24 व U.18.6 या लेखाशिर्षांतर्गत रु.४०९.३७ लक्ष इतका निधी मंजुर झालेला आहे. सदर मंजूर अनुदानातून या बाबीकरीता येणारा खर्च भागविण्यात यावा. तसेच सदर खर्च मंजुर अनुदानाच्या विहित मर्यादेतच करण्यात यावा. सदरची खरेदी प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
१०)तसेच, या बाबींच्या सेवेंची द्विरुक्ती (Duplication) होणार नाही, याची दक्षता घेण्यात यावी.
याबाबतची संपूर्ण जबाबदारी कार्यक्रम प्रमुखांची राहील.
११)संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (Cvc Guidelines) तंतोतंत पालन करण्यात यावे.
१२) शासन निर्णय, वित्त विभाग, क्र. विअप्र-२०१३/प्र.क्र.३०/भाग-२ /२०१३ / विनियम, दिनांक १७
एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग-पहिला उपविभाग-दोन मधील अ.क्र.४ नियम क्र.७ समोरील स्तंभ क्र.६ येथील अटींची पूर्तता करण्यात यावी.
उपरोक्त अनुक्रमांक १ ते १२ येथे नमूद अटींची पूर्तता करण्याची व खरेदी नियमानुसार व आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई, संचालक (आरोग्य सेवा), आरोग्य सेवा संचालनालय, मुंबई, सहसंचालक, आरोग्य सेवा (खरेदी कक्ष), आरोग्य सेवा संचालनालय, मुंबई व कार्यक्रम प्रमुख यांची राहील.
शासन निर्णय, वित्त विभाग, क्र.विअप्र-२०१३/प्र.क्र.३०/१३/ विनियम, भाग-२, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग- पहिला उपविभाग-दोन मधील अनु क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत घेण्यास मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत त्यानुसार सदर शासन निर्णय निर्गमित करण्यात येत आहे.
पृष्ठ ५ पैकी ४
# Page 5
शासन निर्णय क्रमांकः प्रशामा-०६१९/प्र.क्र.३९४/आरोग्य-७