# Page 1
उपसंचालक, कोल्हापूर मंडळ, कोल्हापूर यांच्या अधिपत्याखालील इंदिरा गांधी सामान्य रुग्णालय, इचलकरंजी येथील ११ अस्थाई पदे पुढे चालु ठेवण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः अपदे-२०१८/प्र.क्र.१९१/आरोग्य-४
१० वा मजला, संकुल इमारत,
गो.ते. रुग्णालय आवार, मुंबई-४०० ००१.
तारीख: २६ जुलै, २०१८.
१) सहसंचालक, आरोग्य सेवा, (रुग्णालये - राज्यस्तर), मुंबई यांचे पत्र, क्र. संआसे / कक्ष-३/टे ५अ/इंगासारुइचलकरंजी/अपदे/सन १८-१९/१८२२-२३/१८, दि.२०.०६.२०१८.
२) शासन निर्णय, सार्वजनिक आरोग्य विभाग, क्रमांकः पदनि-२०१७/प्र.क्र.२८/आरोग्य-४, दि.१७.०१.२०१८ व दि.१२.०३.२०१८.
३) शासन निर्णय, वित्त विभाग, क्रमांकः पदनि-२०१६/प्र.क्र.८/१६/आ.पु.क., दि.५.०३.२०१८.
शासन निर्णय उपसंचालक, आरोग्य सेवा, कोल्हापूर मंडळाच्या अधिपत्याखालील इंदिरा गांधी सामान्य रुग्णालय, इचलकरंजी या कार्यालयातील ११ अस्थाई पदांना संदर्भाधीन क्रमांक २ येथील दि.१७.०१.२०१८ व दि.१२.०३.२०१८ च्या शासन निर्णयान्वये दि.१.०४.२०१७ ते दि.२८.०२.२०१८ या कालावधीपर्यंत मुदतवाढ देण्यात आलेली आहे.
२. उपसंचालक, आरोग्य सेवा, कोल्हापूर मंडळाच्या अधिपत्याखालील इंदिरा गांधी सामान्य रुग्णालय, इचलकरंजी येथील यासोबत जोडलेल्या विवरणपत्र “अ” मध्ये नमूद केलेल्या ११ अस्थाई पदांना खालील अटींच्या अधीन राहून दि.०१.०३.२०१८ ते दि.३०.०९.२०१८ या कालावधीसाठी मुदतवाढ देण्यात येत आहे.
१) उपरोक्त पदांपैकी कोणतेही पद ६ महिन्यापेक्षा जास्त काळ रिक्त नाही व ज्या कारणांसाठी पदे मंजूर केली आहेत त्या अटी व शर्तीचे पालन करण्यात आले आहे.
२) शासन निर्णय, वित्त विभाग क्रमांक-पदनि-२०१६/प्र.क्र.८/१६/आ.पु.क., दि.०५.०३.२०१८ नुसार विहित करण्यात आलेल्या अटी व शर्तीचे कटाक्षाने पालन करण्यात यावे व त्याप्रमाणे कार्यवाही करण्यात यावी. त्याचप्रमाणे कार्यालयाचा पदविषयक सुधारित आकृतिबंध उच्चस्तरीय समितीकडून अंतिमत: मान्य करुन घेण्याबाबत तात्काळ कार्यवाही करण्यात यावी.
३) विहीत मुदतीत पदांच्या आढाव्याची कार्यवाही पूर्ण न झाल्यास अस्थायी पदांना त्या पुढील कालावधीसाठी मुदतवाढ न मिळाल्यास व त्यामुळे अधिकारी / कर्मचारी यांच्या वेतन व भत्ताचा प्रश्न निर्माण झाल्यास त्याची जबाबदारी संचालक, आरोग्य सेवा संचालनालय, मुंबई यांची राहील.
# Page 2
शासन निर्णय क्रमांक: अपदे-२०१८/प्र.क्र.१९१/आरोग्य-४
सदर पदांवरील होणारा खर्च, मागणी क्र.आर-१, “२२१०-वैद्यकीय सेवा व सार्वजनिक आरोग्य, ०१ नागरी आरोग्य सेवा-विषम चिकित्सा, ११०-७ पंचवार्षिक योजनांतर्गत योजना राज्य योजनांतर्गत योजना (०६)(०१) – मुफसल क्षेत्रातील अध्यापनेतर शासकीय रुग्णालये व दवाखाने (अनिवार्य) (२२१००२२६)” या लेखाशिर्षाखाली सन २०१८-१९ या आर्थिक वर्षाकरीता मंजुर झालेल्या अनुदानातून भागविण्यात यावा.
सदर शासन निर्णय वित्त विभाग, क्र. पदनि-२०१६/प्र.क्र.८/१६/आ.पु.क., दि. ०५.०३.२०१८ अन्वये प्रशासकीय विभाग प्रमुखांना प्रदान केलेल्या अधिकारात निर्गमित करण्यात येत आहे.
# Page 3