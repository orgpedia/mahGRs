# Page 1
मौजे मांडवा, ता.परळी, जि. बीड येथे विशेष बाब म्हणून नवीन आरोग्य उपकेंद्र मंजूर करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः स्थापना-२०२२/प्र.क्र.१२१/आरोग्य-४
मंत्रालय, १० वा मजला, संकुल इमारत,
गोकूळदास तेजपाल रूग्णालय आवार, मुंबई.
दिनांक : ०६ ऑक्टोंबर, २०२३.
वाचा: सहसंचालक, आरोग्य सेवा, (प्राआकेंद्र/उपकेंद्र / दवाखाने) मुंबई यांचे पत्र क्रमांक: आसे/कक्ष- ७अ/टे-८/मांडवा/बीउ/उपकेंद्र/स्थापना/१०१७-१९/२२, दिनांक ०४.०३.२०२२.
प्रस्तावना: मौजे मांडवा, ता. परळी, जिल्हा बीड येथील व परिसरातील नागरीकांना आरोग्यविषयक सुविधा पुरविण्याच्या अनुषंगाने नवीन आरोग्य उपकेंद्र मंजूर करणे आवश्यक असल्याने सदर ठिकाणी आरोग्य उपकेंद्र मंजूर करण्याची बाब शासनाच्या विचाराधीन होती. यासंदर्भात पुढील प्रमाणे निर्णय घेण्यात येत आहे.
शासन निर्णय : मौजे मांडवा, ता. परळी, जिल्हा बीड येथे “विशेष बाब” म्हणून नवीन आरोग्य उपकेंद्र मंजूर करण्यास मान्यता देण्यात येत आहे.