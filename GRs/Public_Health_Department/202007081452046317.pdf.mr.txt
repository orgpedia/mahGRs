# Page 1
कोविड–१९ च्या तपासणीसाठी जिल्हा स्त्री रुग्णालय, वाशिम येथे RT-PCR प्रयोगशाळा स्थापन करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः करोना-२०२०/प्र.क्र.१७९/आरोग्य ३अ
गो.ते.रुग्णालय आवार, दहावा मजला, संकुल इमारत
मंत्रालय, मुंबई ४००००१
दिनांक : २६ ऑगस्ट २०२०
वाचा :- अध्यक्ष, जिल्हा खरेदी समिती तथा जिल्हाधिकारी, सदस्य, जिल्हास्तर खरेदी समिती तथा मुख्य कार्यकारी अधिकारी, सदस्य-सचिव, जिल्हास्तर खरेदी समिती तथा जिल्हा शल्य चिकित्सक, सदस्य–सचिव, जिल्हास्तर खरेदी समिती तथा जिल्हा आरोग्य अधिकारी यांचे पत्र क्रमांक.
सारुवा/Covid-१९/६९२०/२०२०, दिनांक ०४.०८.२०२०
प्रस्तावना : वाशिम जिल्हात एकही शासकीय महाविद्यालय नसून जिल्हात कोविड–१९ निदान
करण्यासाठी कोणतीही शासकीय किंवा खाजगी प्रयोगशाळा उपलब्ध नाही. त्यामुळे सद्य:स्थितीत
कोविड–१९ चे नमुने तपासणीकरीता अकोला (८० कि.मी.), यवतमाळ (१४७ कि.मी.), अमरावती(१३०
कि.मी.) व नागपूर (२८५ कि.मी.) या ठिकाणी पाठवावे लागत असल्याने तपासणी अहवाल प्राप्त
होण्यास विलंब होत आहे. या पार्श्वभूमीवर जिल्ह्यात सर्व सुविधा युक्त RT-PCR प्रयोगशाळा असणे
आवश्यक असल्याने, आवश्यक उपकरणे, यंत्रसामुग्री व इतर साधनसामुग्री खरेदी करून जिल्ह्यातच
प्रयोगशाळा स्थापन करण्यासाठी, जिल्हास्तर खरेदी समितीने प्रस्ताव सादर केला आहे. सदर
प्रस्तावास मान्यता देण्याची बाब शासनाच्या विचाराधीन होता. याबाबत पुढील प्रमाणे निर्णय घेण्यात
येत आहे.
# Page 2
शासन निर्णय क्रमांकः करोना-२०२०/प्र.क्र.१७९/आरोग्य ३अ
शासन निर्णय : कोविड–१९ विषाणु आजाराचे रोग निदान करण्याची सुविधा RT-PCR प्रयोगशाळा, जिल्हा स्त्री रुग्णालय, वाशिम येथे कार्यान्वित करण्यासाठी आवश्यक असलेली पदे भरण्यास, RT-PCR प्रयोगशाळेकरीता आयसीएमआर संस्थेने ठरवून दिलेल्या आवश्यक उपकरणांची खरेदी जिल्हास्तरावरून कोविड-१९ उपाययोजना करणेकरीता उपलब्ध निधी अंतर्गत करण्यास आणि उपकरणे, यंत्रसामुग्री, फर्निचर, कझ्युमेबल व इतर आवश्यक साहित्य साधनसामुग्री, खरेदी करण्यास खालीलप्रमाणे मान्यता देण्यात येत आहे
१. साहित्य सामुग्री :- कोविड–१९ RT-PCR प्रयोगशाळेकरीता आयसीएमआर संस्थेने ठरवून दिलेले आवश्यक उपकरणे ही मे. हाफकीन बायो. फार्मा, मुंबई यांचे स्तरावरून झालेल्या दर करारानुसार करण्यास तसेच, RT-PCR प्रयोगशाळा कार्यान्वित करणेकरीता अंदाजित रू. २०० लक्ष खर्च अपेक्षित असून, सदरहु खरेदी जिल्हास्तरावरून कोविड- १९ उपाययोजना करणेकरीता उपलब्ध निधी अंतर्गत करण्यास मान्यता देण्यात आहे.
२. मनुष्यबळ :- कोविड-१९ आजाराचे निदान करणेकरीता RT-PCR प्रयोगशाळेच्या कामकाजाकरीता आवश्यक तांत्रिक व इतर सहाय्य करणारी पदे भरणेकरीता खालील प्रमाणे मान्यता देण्यात येत आहे : (१) मायक्रोबायोलॉजीस्ट/पॅथॉलॉजीस्ट - (२ पदे)
(२) प्रयोगशाळा तंत्रज्ञ - (६ पदे)
(३)प्रयोगशाळा सहाय्यक – ( ३ पदे)
(४)डाटा एन्ट्री ऑपरेटर - ( २ पदे)
(५)अटेंडन्ट – ( ४ पदे)
(६)सफाई कामगार – ( २ पदे)
या पदांच्या वेतनाचा खर्च सन २०२०-२१ या वर्षाचे मंजूर कृती आराखड्यातून करावा.
३. प्रयोगशाळा उपकरणे व साहित्य यांचे खरेदीकरीता आवश्यक खर्च जिल्हा नियोजन समिती, वाशिम येथील मंजूर निधीतून करण्यात यावा.
# Page 3