# Page 1
आरोग्य सेवा
आयुक्तालयाच्या आस्थापनेवरील असलेली उपसंचालक स्तरावर वर्गीकरण केलेली आरोग्य वैद्यकीय अधिका-यांची ५४५ अधिसंख्य पदे पुढे चालू ठेवण्याबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः अपदे-२०२३/प्र.क्र.७१/आरोग्य-३
१० वा मजला, गोकुळदास तेजपाल रुग्णालय संकुल इमारत,
लोकमान्य टिळक मार्ग, मुंबई - ४०० ००१.
दिनांक : ०८ डिसेंबर, २०२३.
वाचा : १) शासन निर्णय, सार्वजनिक आरोग्य विभाग, क्रमांकः पदनि-२०१५/प्र.क्र.४४१/सेवा-३, दिनांक १४.१२.२०१६.
२) शासन निर्णय, सार्वजनिक आरोग्य विभाग, क्रमांकः संकिर्ण-२०२१/प्र.क्र.०१/सेवा-३, दिनांक ०८.०४.२०२२.
३) शासन निर्णय, सार्वजनिक आरोग्य विभाग, क्रमांकः अपदे-२०२२/प्र.क्र.७१/आरोग्य-३, दिनांक १२.०६.२०२३.
४) आरोग्य सेवा आयुक्तालय, मुंबई यांचे पत्र क्रमांकः आसेआ / पी.जी.सेल/५४५अधिसंख्य अस्थाई पदे पुढे चालू ठेवणेबा./७१९/२०२३, दिनांक ०३.१०.२०२३ ५) वित्त विभाग शासन निर्णय क्र. पदनि-२०१६/प्र.क्र. ८/१६/आ.पु.क, दि. ३१ ऑगस्ट, २०२३.
६) वित्त विभाग शासन शुध्दीपत्रक क्र. पदनि-२०१६/प्र.क्र.८/१६/आपुक, दि.०६.०९.२०२३.
शासन निर्णय : उपरोक्त वाचा अनुक्रमांक-१ येथील शासन निर्णयान्वये आरोग्य सेवा संचालनालयाच्या
आस्थापनेवरील ५४५ वैद्यकीय अधिकाऱ्यांच्या अधिसंख्य निर्माण करण्यात आली होती. तसेच सदर
पदांना उक्त वाचा अनुक्रमांक ०३ येथील शासन निर्णयान्वये अधिसंख्य पदांना दि.०१.०३.२०२३ ते
दि.३१.०८.२०२३ पर्यंत पुढे चालू ठेवण्यास मुदतवाढ देण्यात आली होती. सदर मुदतवाढ संपुष्टात
आली आहे.
# Page 2
शासन निर्णय क्रमांकः अपदे-२०२३/प्र.क्र.७१/आरोग्य-३
२. विभागाच्या नियंत्रणाखालील आरोग्य सेवा संचालनालयाच्या आस्थापनेवर कार्यरत वैद्यकिय अधिकाऱ्यांनी सेवांतर्गत पदव्युत्तर पदवी/पदविका अभ्यासक्रमासाठी प्रवेश घेतल्यामुळे रिक्त राहणारी पदे भरण्याकरीता विभागाच्या शासन निर्णय दि.१४.१२.२०१६ अन्वये मान्यता देण्यात आली आहे. उक्त संदर्भ क्र.०२ च्या शासन निर्णयानुसार सदर पदांचे नियंत्रण आरोग्य सेवा संचालनायाच्या आस्थापनेवर ठेवणे अडचणीचे होत असल्याने प्रशासकिय कारणांमुळे सदरची अधिसंख्य पदे उपसंचालक स्तरावर वर्गीकृत करण्यात आली आहे.
३. उपसंचालक स्तरावरील वर्गीकरण करण्यात आलेल्या एकूण ५४५ वैद्यकीय अधिका-यांची अधिसंख्य पदांना दि.०१.०९.२०२३ ते दि.२९.०२.२०२४ पर्यंत पुढे चालू ठेवण्यास दि.२९.०२.२०२४ च्या पुढे पदव्युत्तर पदवी / पदविका अभ्यासक्रमासाठी जेवढे वैद्यकीय अधिकारी प्रवेश घेतील तेवढ्याच अधिसंख्य पदांच्या निर्मितीचा प्रस्ताव शासनास विहित वेळेत सादर करण्याच्या अटीच्या अधीन राहून खालील तक्त्यात नमूद केलेल्या ५४५ वैद्यकीय अधिका-यांच्या अधिसंख्य पदांना मुदतवाढ देण्यात येत आहे. उपसंचालक स्तरावरील अधिसंख्य पदांचे वर्गीकरण खालीलप्रमाणे आहे.
--------------------------------------------------------
| अ.क्र. | परिमंडळ | उपसंचालक निहाय अधिसंख्य पदांचे वर्गीकरण |
| १ | ठाणे | ५० |
| २ | पुणे | ७० |
| ३ | नाशिक | ७५ |
| ४ | कोल्हापूर | ५० |
| ५ | छत्रपती संभाजीनगर | ७५ |
| ६ | लातूर | ७५ |
| ७ | अकोला | ७५ |
| ८ | नागपूर | ७५ |
|  | एकूण | ५४५ |
--------------------------------------------------------
४. सदर पदावरील खर्च खालील नमूद लेखाशिर्षातून खर्ची घालण्यात यावा आणि हा खर्च सन २०२३-२४ या वर्षाकरीता मंजूर असलेल्या अनुदानातून भागविण्यात यावा : मागणी क्रमांक - आर-१,
मुख्यलेखाशिर्ष "२२१० - वैद्यकीय सेवा व सार्वजनिक आरोग्य,
(०१) (०४ ) - गट वैद्यकीय अधिकारी (२२१००३७१) (०१) वेतन"
पृष्ठ ३ पैकी २
# Page 3
शासन निर्णय क्रमांकः अपदे-२०२३/प्र.क्र.७१/आरोग्य-३
५. सदर शासन निर्णय, वित्त विभागाच्या अनौपचारीक संदर्भ क्र.५७५-आपुक, दि.२१.११.२०२३ अन्वये दिलेल्या सहमतीनुसार निर्गमित करण्यात येत आहे.