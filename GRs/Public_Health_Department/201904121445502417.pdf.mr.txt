# Page 1
जिल्हा शल्यचिकित्सक, कोल्हापूर, सांगली, लातूर, अकोला, यवतमाळ व सोलापूर यांच्या कार्यालयाकरीता “कार्यालय प्रमुख” आणि “आहरण व संवितरण अधिकारी” म्हणून घोषित करण्याबाबत....
महाराष्ट्र शासन
सार्वजनिक आरोग्य विभाग
शासन निर्णय क्रमांकः आसंवि-२०१९/प्र.क्र.४१/आरोग्य-४
मंत्रालय, १० वा मजला, संकूल इमारत,
गोकूळदास तेजपाल रूग्णालय आवार, मुंबई.
तारीख : ४ मे, २०१९.
वाचा : १) शासन निर्णय, सार्वजनिक आरोग्य विभाग क्र. पदनि-२०१८/प्र.क्र.४०(भाग-२)/आरोग्य-३, दि.२३.०५.२०१८.
२) सहसंचालक, आरोग्य सेवा रुग्णालये (राज्यस्तर), मुंबई यांचे पत्र क्रमांकः संआसे/कक्ष-३/ टे. ७/जि.श. सांगली आ.सं.अधि/३५४३-४४/१९, दि.२७.०२.२०१९.
प्रस्तावना : जिल्हा शल्यचिकित्सक, कोल्हापूर, सांगली, लातूर, अकोला, यवतमाळ व सोलापूर यांच्या कार्यालयाकरीता “जिल्हा शल्यचिकित्सक, (गट अ)" या पदास संदर्भाधिन अनुक्रमांक २ च्या पत्राच्या अनुषंगाने “कार्यालय प्रमुख” आणि “आहरण व संवितरण अधिकारी” म्हणून घोषित करण्याची बाब शासनाच्या विचाराधीन होती. याबाबत शासन पुढीलप्रमाणे निर्णय घेत आहे.
शासन निर्णय : जिल्हा शल्यचिकित्सक, कोल्हापूर, सांगली, लातूर, अकोला, यवतमाळ व सोलापूर यांच्या कार्यालयातील “जिल्हा शल्यचिकित्सक, (गट-अ ) ” या पदास वित्त विभागाच्या शासन निर्णय क्र. विअप्र २०१३/प्र.क्र.३०/२०१३ / विनियम, भाग-२, दि. १७.४.२०१५ च्या सोबतच्या परिशिष्टामधील वित्तीय अधिकार नियम पुस्तिका - १९७८, भाग- पहिला, उप विभाग- पहिला, अनुक्रमांक ३ येथील नियम २ अन्वये प्रदान केलेल्या प्राधिकारास अनुसरुन यांना “कार्यालय प्रमुख” म्हणून घोषित करण्यात येत आहे. तसेच, महाराष्ट्र कोषागार नियम, १९६८ मधील नियम क्र. १५६ मधील तरतूदीनुसार जिल्हा शल्यचिकित्सक, (गट-अ) यांना “आहरण व संवितरण अधिकारी” म्हणून घोषित करण्यात येत आहे.
२. सदर शासन निर्णय, वित्त विभागाने त्यांचा अनौपचारिक संदर्भ क्र.१६२/२०१९/कोषा. प्रशा ५, दि.२७.०३.२०१९ अन्वये दिलेल्या मान्यतेस अनुसरुन निर्गमित करण्यात येत आहे.
# Page 2
शासन निर्णय क्रमांकः आसंवि-२०१९/प्र.क्र.४१/आरोग्य-४