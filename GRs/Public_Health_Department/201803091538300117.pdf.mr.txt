# Page 1
सार्वजनिक आरोग्य विभागाच्या अखत्यारितील आरोग्य संस्थांच्या खरेदीसाठी केंद्रीय खरेदी समितीची स्थापना करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः खरेदी-२०१७/प्र.क्र. २७६/आरोग्य-८
नविन मंत्रालय, गोकुळदास तेजपाल रुग्णालय कंपाउंड,
कॉम्पलेक्स बिल्डींग, १० वा मजला, मुंबई ४००००१
दिनांक:०९ मार्च, २०१८
संदर्भ शासन निर्णय, सार्वजनिक आरोग्य विभाग, क्रमांक खरेदी २०१७/प्र.क्र.२७६/आरोग्य -८, दिनांक ०५.१०.२०१७
प्रस्तावना -
उद्योग, ऊर्जा व कामगार विभागाच्या दिनांक ०१.१२.२०१६ च्या शासन निर्णयान्वये प्रसिध्द
करण्यात आलेल्या सुधारीत खरेदी नियम पुस्तिकेतील परिच्छेद क्रमांक २.९.२ च्या तरतुदींनूसार सार्वजनिक
आरोग्य विभागाच्या अखत्यारितील आरोग्य संस्थांकरीता करावयाच्या खरेदीसाठी (औषधे, तद्अनुषंगिक
उपभोग्य वस्तु व वैद्यकीय उपकरणे या बाबी वगळून अन्य बाबींच्या खरेदीसाठी) संदर्भाधीन
दिनांक ०५.१०.२०१७ च्या शासन निर्णयान्वये केंद्रीय खरेदी समिती गठीत करण्यात आलेली आहे. सदर
समितीमध्ये सहसचिव / उपसचिव, वित्त विभाग तसेच लेखा व कोषागार संचालनालयातील लेखाधिकारी
(गट-अ) यांचा सदस्य म्हणून समावेश करण्यात आलेला आहे. लेखा व कोषागार संचालनालयातील
गट-अ दर्जाचे लेखाधिकारी हे वित्त विभागाचेच प्रतिनिधी असल्याने केंद्रीय खरेदी समितीतून
सहसचिव/उपसचिव, वित्त विभाग यांना वगळण्याची बाब शासनाच्या विचाराधीन होती.
शासन निर्णय सार्वजनिक आरोग्य विभागाच्या अखत्यारितील आरोग्य संस्थांकरीता करावयाच्या खरेदीसाठी
(औषधे, तद्अनुषंगिक उपभोग्य वस्तु व वैद्यकीय उपकरणे या बाबी वगळून अन्य बाबींच्या खरेदीसाठी)
संदर्भाधीन दिनांक ०५.१०.२०१७ च्या शासन निर्णयान्वये गठीत करण्यात आलेल्या केंद्रीय खरेदी समितीच्या
सदस्यांमधून सहसचिव/उपसचिव, वित्त विभाग यांना वगळण्यात येत आहे.
# Page 2
शासन निर्णय क्रमांकः खरेदी-२०१७/प्र.क्र.२७६/आरोग्य-८