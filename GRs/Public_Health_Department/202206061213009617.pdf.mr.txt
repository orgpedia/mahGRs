# Page 1
१३ व्या वित्त आयोगाकडून अर्भक मृत्यू दर कमी करण्यासाठी राज्य लस भांडार विस्तारीकरण, पुणे या बांधकामाच्या प्रयोजनासाठी प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२२१/प्र.क्र.३३ / आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : १४ जून, २०२२
वाचा : १) आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांचे पत्र.क्र.राआसो/पासुविक/२२१५८-१६२/२०२२, दिनांक २०.०५.२०२२.
२) मा. मुख्य सचिव यांच्या अध्यक्षतेखाली उच्चस्तर संनियंत्रण समितीच्या दिनांक १६.११.२०२१ रोजीच्या बैठकीचे इतिवृत्त.
प्रस्तावना:
१३ व्या वित्त आयोगाच्या शिफारशीनुसार अर्भक मृत्यू दर कमी करण्यासाठी विभागास एकूण रु.३६७.०० कोटी इतके अनुदान मंजूर आहे. त्यापैकी रक्कम रु.३३४.६१ कोटी इतक्या रकमेच्या प्रशासकीय मान्यतेनंतर विनियोगासाठी कार्यवाही सुरू असून खरेदी करण्यात येणारी साधनसामुग्री व उपकरणे खरेदी विहित प्रक्रियेचा अवलंब करून सुरु आहेत. तसेच या अंतर्गत असणारी काही बांधकामे व नुतनीकरण झालेले आहेत व काही कामे सुरु आहेत.
सदर मंजुर झालेल्या बाबींपैकी काही बाबी वगळण्यात / रद्द करण्यात आलेल्या असून त्यामुळे अंदाजित एकुण रु.३२.६९ कोटी बचत होत आहे. तसेच १३ व्या वित्त आयोगाअंतर्गत प्राप्त झालेल्या निधीवरील व्याजापोटी जमा झालेली एकुण रु.३२.१५ कोटी इतकी रक्कम आहे. अशाप्रकारे या बचतीमधून नवीन बाबीसाठी एकूण रु.५६.६० कोटी इतक्या रकमेच्या प्रस्तावास मा. मुख्य सचिव यांच्या अध्यक्षतेखालील उच्चस्तर संनियंत्रण समितीच्या दिनांक १६.११.२०२१ रोजीच्या बैठकीत दिलेल्या मान्यतेच्या अनुषंगाने इतिवृत्तातील अ.क्र. ६ मधील राज्य लस भांडार विस्तारीकरण, पुणे या बांधकामास प्रशासकीय मान्यता देण्याची बाब शासनाच्या विचाराधीन होती.
शासन निर्णय :
१३ व्या वित्त आयोगाकडून अर्भक मृत्यू दर कमी करण्यासाठी मा.मुख्य सचिव यांच्या अध्यक्षतेखाली उच्चस्तरीय संनियंत्रण समितीच्या दिनांक १६.११.२०२१ रोजीच्या बैठकीत दिलेल्या मान्यतेच्या अनुषंगाने राज्य लस भांडार विस्तारीकरण, पुणे या बाबींसाठी सोबत जोडलेल्या परिशिष्ट-अ मधील Recapitulation Sheet नुसार एकूण रु.१,९३,२५,२८०/- (अक्षरी रुपये एक कोटी त्र्यान्नव लक्ष
# Page 2
शासन निर्णय क्रमांकः प्रशामा-१२२१/प्र.क्र.३३/आरोग्य-७
पंचवीस हजार दोनशी ऐंशी फक्त) इतक्या रकमेच्या अंदाजपत्रकास खालील अटी व शर्तीच्या अधीन राहून प्रशासकीय मान्यता देण्याचे प्रस्तावित करण्यात येत आहे :
०२. सदर प्रशासकीय मान्यता ही खालील अटींच्या अधीन राहून देण्यात येत आहे. :
१) सदर कामाचे सविस्तर अंदाजपत्रक व आराखडयास संबंधित कार्यकारी अभियंता, पायाभुत सुविधा विकास कक्ष, राष्ट्रीय आरोग्य अभियान, मुंबई यांची मान्यता घेण्यात यावी.
२) काम सुरु करण्यापूर्वी नमुना नकाशा मांडणी नकाशा तसेच विस्तृत नकाशास वास्तुविशारदांकडून मंजूरी घेऊनच सुरु करावे.
३) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिकदृष्ट्या मान्यता ही सार्वजनिक बांधकाम खात्याच्या त्या त्या क्षेत्राच्या सक्षम अधिकान्यांकडून करण्यात येईल.
४) ढोवळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करूनच काम हाती घ्यावे.
५) सदर कामाची निविदा काढताना प्रत्येक कामाची स्वतंत्रपणे निविदा न काढता नमूद सर्व कामासाठी एकच निविदा काढण्यात यावी, ६) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही- २०१३/प्र.क्र. १७७/ता.
क.१, दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
७) सार्वजनिक बांधकाम विभागाच्या शासन निर्णय क्रमांक बीडीजी २०१७/प्र.क्र.६०/इमारती-२, दि.
०७/०७/२०१७ अन्वये कार्यवाही करण्यात यावी.
८) नियोजित जागा ताब्यात असल्याचे प्रमाणपत्र प्राप्त करून कामाच्या निविदा सूचना प्रसिध्द करण्यात याव्यात.
९) स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सार्वजनिक बांधकाम विभाग यांची राहील.
१०)सदर काम मंजूर रक्कमेत पुर्ण होईल याची दक्षता घेण्यात यावी. तसेच सदर काम उपलब्ध निधी मधून करण्यात यावे.
११) सदर बांधकामाकरीता येणारा खर्च १३ व्या वित्त आयोगांतर्गत प्राप्त व उपलब्ध करुन दिलेल्या
निधीतून करण्यात यावा.
०३. उपरोक्त अनुक्रमांक १ ते ११ येथे नमूद अटींची पूर्तता करण्याची व खरेदी नियमानुसार व आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त, आरोग्य सेवा व अभियान संचालक, राष्ट्रीय आरोग्य अभियान, संचालक, आरोग्य सेवा संचालनालय व कार्यक्रम प्रमुख यांची राहील.
पृष्ठ ३ पैकी २
# Page 3
शासन निर्णय क्रमांकः प्रशामा-१२२१/प्र.क्र.३३/आरोग्य-७
०४. शासन निर्णय, वित्त विभाग, क्र.विअप्र-२०१३/प्र.क्र.३०/१३/विनियम, भाग-२, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग-पहिला उपविभाग-पाच मधील अनु क्रमांक १, येथील परिच्छेद क्र.१३४(१) अनुसार प्रशासनिक विभागांना प्रदान करण्यात आलेल्या अधिकारात निर्गमित करण्यात येत आहे.
# Page 4