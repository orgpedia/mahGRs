# Page 1
राज्यातील आरोग्य संस्थांकरीता क्ष-किरण मशीन खरेदी करण्यास प्रशासकीय मान्यता (मुदतवाढ) देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः खरेदी-२०१७/प्र.क्र. १३८/आरोग्य-८
नविन मंत्रालय, गोकुळदास तेजपाल रुग्णालय कंपाउंड,
कॉम्पलेक्स बिल्डींग, १० वा मजला, मुंबई ४००००१
दिनांक : १२ नोव्हेंबर, २०१८.
संदर्भ १.सहसंचालक, आरोग्य सेवा, रुग्णालये (राज्यस्तर), आरोग्य सेवा संचालनालय, मुंबई यांचे पत्र क्रमांक संआसे / कक्ष-३/टे-३/क्ष-किरण/स्थापना/७६८१/१७, दिनांक १९.०५.२०१७ २. शासन निर्णय, सार्वजनिक आरोग्य विभाग, क्रमांक खरेदी-२०१६/प्र.क्र.२४०/आरोग्य-८, दिनांक १५.०६.२०१७.
३. शासन निर्णय, सार्वजनिक आरोग्य विभाग, समक्रमांक दिनांक ११.०७.२०१७.
४.शासन शुध्दीपत्रक, सार्वजनिक आरोग्य विभाग, समक्रमांक दिनांक ३१.०३.२०१८.
५. सहसंचालक, आरोग्य सेवा, रुग्णालये (राज्यस्तर), आरोग्य सेवा संचालनालय, मुंबई यांचे पत्र क्रमांक संआसे / कक्ष-३/टे-३/क्ष-किरण/स्थापना/१३७७-७८/१८, दिनांक २०.१०.२०१८.
प्रस्तावना - राज्यातील आरोग्य संस्थाकरीता ३० नग ३०० एम. ए. क्ष-किरण मशीन खरेदी करण्यास प्रशासकीय मान्यता मिळण्याबाबत सहसंचालक, आरोग्य सेवा, रुग्णालये (राज्यस्तर), मुंबई यांनी दिनांक १९.०५.२०१७ च्या पत्रान्वये प्रस्ताव सादर केला आहे. त्या अनुषंगाने क्ष-किरण मशीन खरेदी करण्यास दिनांक ११.०७.२०१७ च्या शासन निर्णयान्वये मान्यता प्रदान करण्यात आली आहे. त्यानूसार क्ष किरण यंत्र खरेदीबाबत निविदा प्रक्रियेची कार्यवाही अंतिम टप्प्यात आहे. सन २०१७-१८ हे आर्थिक वर्ष संपुष्टात आले असून उक्त प्रयोजनार्थ सदर आर्थिक वर्षात खर्च होऊ शकला नाही. सबब, चालू सन २०१८-१९ या आर्थिक वर्षातील उपलब्ध अनुदानातून उक्त प्रयोजनार्थ खर्च भागविण्यासाठी खरेदी धोरणातील तरतुदीनूसार सदर खरेदीस नव्याने प्रशासकीय मान्यता देण्याबाबत सहसंचालक, आरोग्य सेवा, रुग्णालये (राज्यस्तर), मुंबई यांनी दिनांक २०.१०.२०१८ च्या पत्रान्वये प्रस्ताव सादर केला आहे.
त्या अनुषंगाने राज्यातील आरोग्य संस्थाकरीता ३० नग ३०० एम. ए. क्ष-किरण मशीन खरेदी करण्यास सुधारित प्रशासकीय मान्यता (मुदतवाढ) देण्याची बाब शासनाच्या विचाराधीन होती.
# Page 2
शासन निर्णय सहसंचालक, आरोग्य सेवा, रुग्णालये (राज्यस्तर), मुंबई यांनी दिनांक १९.०५.२०१७ व २०.१०.२०१८ च्या पत्रान्वये सादर केलेल्या प्रस्तावानुसार राज्यातील आरोग्य संस्थाकरीता ३० नग ३०० एम. ए. क्ष किरण मशीन खरेदी करण्यास (अंदाजित किंमत रु.३,५७,००,०००/-) खालील अटींच्या अधिन राहून सुधारित प्रशासकीय मान्यता (मुदतवाढ) देण्यात येत आहे:
१. सदरहू यंत्रसामुग्रीची आवश्यकता / मागणी याची शहानिशा / खातरजमा करण्यात यावी.
त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२. सदर यंत्रसामुग्रीचे विनिर्देश गरजेनुसार व अद्ययावत असल्याची खातरजमा करण्यात यावी.
खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती/अधिकारी यांनी) मान्य केलेल्या विनिर्देशानुसार असावेत. तसेच सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. त्यानंतरच या बाबींची खरेदी करण्यात यावी.
३. शासन निर्णय, उद्योग, उर्जा व कामगार विभाग, क्रमांक भांखस २०१४/प्र.क्र.८२/भाग-।।। / उद्योग-४, दिनांक ०१ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतुदीनुसार विहित खरेदी प्रक्रिया राबविण्यात यावी.
४. प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती निश्चित करण्यात आलेला दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खाजरजमा करण्यात यावी.
५. खरेदी करण्यात येणाऱ्या बाबींची पुरवठापूर्व/ पुरवठानंतर नमुना तपासणी (Pre/Post dispatch random sample inspection) करुन उचित व योग्य विनिर्देश असलेल्या वस्तुंचीच खरेदी करण्यात येईल, याची खात्री करण्यात यावी.
६. खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच पुरवठा साखळी व्यवस्थापन (Supply chain management ) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
# Page 3
७. सदर खरेदीवर होणारा खर्च “२२१०, वैद्यकीय सेवा व सार्वजनिक आरोग्य - (०६) पंचवार्षिक योजनांतर्गत योजना- राज्य योजनांतर्गत योजना- (०६) (०१) मुफसल क्षेत्रातील अध्यापनेतर शासकीय रुग्णालये व दवाखाने ५२, यंत्रसामग्री व साधनसामग्री (२२१० ०२२६)" या लेखाशिर्षांअंतर्गत सन २०१८-१९ या आर्थिक वर्षात मंजूर असलेल्या अनुदानातून भागविण्यात यावा.
८. तसेच सदर यंत्रसामुग्रीच्या खरेदीची द्विरुक्ती (Duplication) होणार नाही, याची दक्षता घेण्यात यावी.
९. संपुर्ण खरेदी प्रक्रिया राबविताना केंद्रीय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०.शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम,भाग-२, दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग पहिला, उपविभाग-दोन मधील अ.क्र.४, नियम क्रमांक ७ समोरील स्तंभ क्रमांक ६ येथील अटींची पुर्तता करण्यात यावी.
११.संदर्भाधीन अनुक्रमांक २ येथील दिनांक १५.०६.२०१७ च्या शासन निर्णयातील तरतुदीनूसार कार्यवाही करण्यात यावी.
उपरोक्त अनुक्रमांक १ ते ११ येथे नमूद अटींची पुर्तता करण्याची संपुर्ण जबाबदारी संबंधीत
कार्यक्रम प्रमुख यांची तसेच आरोग्य सेवा संचालनालयाची राहील.
२. शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम,भाग-२,
दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग-पहिला,
उपविभाग दोन मधील अ. क्र. ४, नियम क्र. ७ अन्वये प्रशासकीय विभागास प्रदान करण्यात आलेल्या
अधिकारानूसार सदरहू प्रस्तावास मान्यता देण्यात येत आहे.
# Page 4