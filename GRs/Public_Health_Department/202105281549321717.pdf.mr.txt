# Page 1
राज्यात दि. ०१ मे, २०२१ पासून वय वर्षे १८ ते ४४ वयोगटावरील सर्व नागरिकांचे कोविड-१९ प्रतिबंधात्मक लसीकरण करण्याबाबत
महाराष्ट्र शासन
सार्वजनिक आरोग्य विभाग
शासन निर्णय क्रमांकः कोविड-२०२१/प्र.क्र. २३१/कु.क.
बी विंग, १० मजला, गो.ते. रुग्णालय, संकुल इमारत
लो.टि.मार्ग, मुंबई ४०० ००१.
तारीख: २८ मे, २०२१
प्रस्तावना - कोविड–१९ महामारीच्या वाढत्या प्रादुर्भावावर प्रतिबंधात्मक उपाययोजना अंतर्गत राज्यातील
लोकसंख्येचे लसीकरण केंद्र शासनाच्या धोरणानुसार करण्यात येत आहे. राष्ट्रव्यापी कोविड-१९
प्रतिबंधात्मक लसीकरण धोरणाची अंमलबजावणी दि. १६ जानेवारी, २०२१ रोजी राज्यात सुरु
करण्यात आली. केंद्र शासनाच्या मार्गदर्शक सूचनांनुसार प्रथम टप्प्यात आरोग्य सेवा देणारे वैद्यकीय
अधिकारी व कर्मचारी (Health care Workers) आणि कोविड-१९ साथरोग प्रतिबंधात्मक कार्यक्रम
अंमलबजावणीसाठी नियुक्त Front line workers यांचे लसीकरण सुरु करण्यात आले. द्वितीय टप्पा
दि.१ मार्च, २०२१ पासून सुरु करण्यात आला यात जेष्ठ नागरिकांचे लसीकरण व ४५ वर्ष
वयोगटावरील सहव्याधीग्रस्त नागरिकांचे लसीकरण करण्यात येत आहे. दि. १ एप्रिल, २०२१ पासून ४५
वर्ष वयोगटावरील सर्व नागरिकांचे लसीकरण करण्यात येत आहे. त्याचप्रमाणे दि. ०१ मे, २०२१ पासून
वय वर्षे १८ ते ४४ वयोगटातील जवळपास ५.७१ कोटी लाभार्थ्यांचे कोविड-१९ लसीकरण करण्याची
बाब शासन स्तरावर विचाराधीन होती.
शासन निर्णय - दि.१ मे,२०२१ पासून खुल्या दराचे राष्ट्रीय कोविड–१९ वेगात्मक लसीकरण (Liberalized
Pricing Accelarated & National Covid-१९ Vaccination) धोरण लागू झाले आहे. तसेच केंद्र
# Page 2
शासन निर्णय क्रमांकः कोविड-२०२१/प्र.क्र. २३१/कु.क.
शासनाच्या वेळोवेळीच्या मार्गदर्शक सूचनांप्रमाणे राज्यातील कोविड-१९ लसीकरण मोहिम राबवण्यात
येत आहे. केंद्र शासनाच्या मार्गदर्शक सूचनानुसार मान्यताप्राप्त लस निर्मात्या कंपन्याकडून केंद्र
शासना व्यतिरिक्त उर्वरित ५०% कोटयातून राज्य शासनाला केंद्र शासनाच्या वाटपानुसार लस खरेदी
करता येणार आहे.
राज्य मंत्रीमंडळाने दि. २८ एप्रिल, २०२१ च्या बैठकीत राज्यातील १८ ते ४४ वयोगटातील
नागरिकांचे मोफत लसीकरण करण्याचा खालील प्रमाणे निर्णय घेतला आहे.
१. राज्यातील १८ ते ४४ वयोगटातील सर्व नागरिकांचे मोफत लसीकरण करण्यास
मंजुरी देण्यात येत आहे.
२. या लसीकरणासाठी एकूण १२ कोटी लस मात्रांची आवश्यकता असल्याने १२ कोटी
लस मात्रा खरेदी करण्यास मंजुरी देण्यात येत आहे.
३. विविध मान्यताप्राप्त कंपन्यांच्या लसी घेण्यास मंजूरी देण्यात येत आहे.
४. १८ ते ४४ वयोगटातील नागरिकांच्या लसीकरणासाठी लस मात्रा खरेदी व
लसीकरण प्रक्रियेसाठी साधारणत: रु.६,५००/- कोटी इतक्या निधीची आवश्यकता
असून त्यास मंजुरी देण्यात येत आहे.
५. मंत्रीमंडळाच्या बैठकी दरम्यान झालेल्या चर्चेनुसार मा. मुख्य सचिव यांच्या
अध्यक्षतेखाली गठीत समितीमार्फत लस खरेदीसाठी मान्यता देण्यात आली असून
आवश्यकतेनुसार सदर खरेदीसाठी जागतिक निविदा काढण्यास अनुमती देण्यात
येत आहे.
६. राज्याला विविध लस उत्पादक कंपन्यांकडून लस साठा उपलब्ध झाल्यानंतर, त्यानुसार १८ ते ४४ या वयोगटातील नागरिकांच्या लसीकरण मोहिमेची सुरुवात करण्यास मान्यता देण्यात येत आहे.
पृष्ठ ४ पैकी २
# Page 3
शासन निर्णय क्रमांकः कोविड-२०२१/प्र.क्र. २३१/कु.क.
# Page 4