# Page 1
ग्रामीण रुग्णालय, पारोळा जि.
जळगाव येथील मुख्य इमारत व निवासस्थान दुरुस्तीच्या कामाच्या अंदाजपत्रक व आराखड्यांना प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः प्रशामा २०१७/प्र.क्र.२८०आरोग्य / ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : ४ सप्टेंबर, २०१८.
वाचा : १) आरोग्य सेवा संचालनालय यांचे पत्र क्रमांक : संआसे/ कक्ष-३/टे-६/ग्रारुपारोळा मुइवनिवादुरु/४२७४-७५/१७, दिनांक २०.०४.२०१७.
प्रस्तावना : ग्रामीण रुग्णालय, पारोळा जि. जळगाव येथील मुख्य इमारत व निवासस्थान दुरुस्तीच्या कामाच्या रुपये १९,०३,६१३/- एवढ्या रकमेच्या अंदाजपत्रक व नकाशांना प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय : २. ग्रामीण रुग्णालय, पारोळा जि. जळगाव येथील मुख्य इमारत व निवासस्थान दुरुस्तीच्या कामाचे अंदाजपत्रक सन २०१५-१६ च्या दरसूचीवर आधारित आहे. सदर कामाच्या अंदाजपत्रकात ४ टक्के आकास्कीम खर्च योग्य करण्यात आला आहे. तसेच ५ टक्के सेंटेज चार्जेस तसेच १२ टक्के सेवा कर इत्यादी तरतुद करण्यात आली आहे. सदर तरतूदी योग्य करण्यात येवून खालील प्रमाणे त्या खालील अटी व शर्तींच्या अधिन राहून या शासन निर्णयान्वये प्रशासकीय मान्यता देण्यात येत आहे :
--------------------------------------------------------------------------------------
| अ.क्र. | कामे | किंमत |
|  | मुख्य इमारत दुरुस्ती | रु.३,८१,६२४/ |
|  | मुख्य इमारत व सभोवताल परिसर दुरुस्ती करणे | रु.१,३३,९४३/ |
|  | शासकीय निवासस्थान कुटीर रुग्णालय, पारोळा (तळफरशी व वॉटर फ्रुफ्रिंग) | रु.८,७१,३८९/ |
|  | शासकीय निवासस्थाने कुटीर रुगणालय, पारोळा येथील जलनिसंधारण व रंगरंगोटी | रु.१०,१४,५३६/ |
|  | एकूण | रु.२४,०१,४९२/ |
--------------------------------------------------------------------------------------
# Page 2
शासन निर्णय क्रमांकः प्रशामा २०१७/प्र.क्र.२८०/आरोग्य ३
अटी व शर्ती :
१) कामासाठी निविदा मागविण्याआधी सदर कामास सार्वजनिक बांधकाम विभागातील सक्षम अधिकाऱ्यांची तांत्रिक मंजुरी घेणे आवश्यक राहील.
२) कामासाठीच्या जागेची उपलब्धता, योग्यता व जागा पुरेशी आहे किंवा नाही याबाबतची खात्री संबंधित आरोग्य संस्था प्रमुखांनी करावी.
३) सर्व कामाची एकत्रित ई-निविदा करण्यात यावी.
४) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाची किंमत वाढणे शक्य असल्यामुळे त्यासाठी आवश्यक प्रस्ताव सार्वजनिक बांधकाम विभागाच्या त्यात्या- भागाच्या क्षेत्रिय अधिकाऱ्यांकडून करुन घ्यावेत.
५) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिकदृष्ट्या मान्यता ही सार्वजनिक बांधकाम खात्याच्या त्यात्या क्षेत्राच्या सक्षम अधिकाऱ्यांकडून करण्यात येईल. अशी तांत्रिक मान्यता करीत असताना आरोग्य खात्याच्या त्यात्या - आरोग्य सेवा मंडळाच्या उप संचालकांच्या सहमतीने तरतुदी अंतिम करण्यात याव्यात.
६) सदरचे काम नवीन नमुना नकाशांप्रमाणे करावयाचे झाल्यास सार्वजनिक आरोग्य विभागाने नियुक्त केलेल्या खाजगी वास्तुशास्त्रज्ञामार्फत नकाशांप्रमाणे वास्तुमांडणी आराखडा मंजूर करुन घेण्यात यावा. तसेच स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सदर नवनियुक्त वास्तुशास्त्रज्ञ व जिल्हा शल्य चिकित्सक यांची राहील. तसेच ही परवानगी मागण्यासाठीचा पत्रव्यवहार जिल्हा शल्यचिकित्सक यांच्या स्वाक्षरीने करण्यात यावा.
७) सार्वजनिक बांधकाम विभागाच्या मुख्य / उपमुख्य वास्तुशास्त्रज्ञाकडून या कामांच्या नकाशे व वास्तुमांडणी आराखड्यांना वेगळ्या मंजूरीची आवश्यकता नाही.
८) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही २०१३/प्र.क्र.१७७/तां.क.१ दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
३. ग्रामीण रुग्णालय, पारोळा जि. जळगाव येथील मुख्य इमारत व निवासस्थान दुरुस्तीच्या कामावरील खर्च मागणी क्रमांक - एच-८, मुख्यलेखाशिर्ष "४२१०- वैद्यकीय सेवा व सार्वजनिक आरोग्य यावरील भांडवली खर्च, ०२- ग्रामीण आरोग्य सेवा, ०४- सार्वजनिक आरोग्य, १०४ - सामुहिक आरोग्य केंद्र, (००)(०१) मोठी बांधकामे (४२१० ०३९१), ५३- मोठी बांधकामे" याखाली भागविण्यात यावा.
४. ग्रामीण रुग्णालय, पारोळा जि. जळगाव येथील मुख्य इमारत व निवासस्थान दुरुस्तीच्या कामासाठी लागणाऱ्या रकमेची अर्थसंकल्पात तरतूद करण्याचा प्रस्ताव संचालक, आरोग्य सेवा, मुंबई यांनी त्वरीत शासनास सादर करावा.
पृष्ठ ३ पैकी २
# Page 3
शासन निर्णय क्रमांकः प्रशामा २०१७/प्र.क्र.२८०/आरोग्य ३
५. हे आदेश शासन निर्णय, वित्त विभाग, क्रमांक- विअप्र २०१३/प्र.क्र.३०/विनियम, दिनांक १७.०४.२०१५ सोबतच्या परिशिष्ट, भाग पहिला, उपविभाग-पाच मधील अनुक्रमांक - १, परिच्छेद क्रमांक- १३४ अन्वये प्रशासकीय विभागांना प्रदान करण्यात आलेल्या अधिकारान्वये निर्गमित करण्यात येत आहे.