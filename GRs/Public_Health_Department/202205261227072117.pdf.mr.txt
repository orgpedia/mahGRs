# Page 1
डॉ. छगन गोपीनाथ निर्मळ, वैद्यकीय अधिकारी, गट-अ यांच्या स्वेच्छा सेवानिवृत्ती बाबत.
महाराष्ट्र शासन
सार्वजनिक आरोग्य विभाग
शासन आदेश क्रमांकः क्र.राकावि-२०२१/प्र.क्र.३५०/सेवा-१
गोकुळदास तेजपाल रुग्णालय आवार, संकुल इमारत, १० वा मजला,
मंत्रालय, मुंबई - ४०० ००१.
दिनांक: २६ मे, २०२२
वाचा : संचालक (प्रशासन),राज्य कामगार विमा योजना मुंबई यांचे क्रमांक आयुक्त/राकावियो/डॉ. निर्मळ / वै.अ./गट-अ/स्वे.से.नि./का.क्र.१/१२५९-६०/२२/दिनांक १८.१.२०२२ शासन आदेश : महाराष्ट्र वैद्यकीय विमा सेवा, वैद्यकीय अधिकारी, गट-अ या संवर्गातील (वेतनस्तर एस २०:५६१००-१७७५००) या मध्ये कार्यरत असलेल्या डॉ. छगन गोपीनाथ निर्मळ, वैद्यकीय अधिकारी गट अ,राज्य कामगार विमा योजना रुग्णालय, चिखलठाणा, औरंगाबाद यांची महाराष्ट्र लोकसेवा आयोगाकडून शिफारस होवून सार्वजनिक आरोग्य विभागाच्या दिनांक १६.१२.१९९८ रोजीच्या आदेशान्वये नामनिर्देशनाने नियुक्ती झाली आहे. डॉ. निर्मळ यांनी म.ना.से.(निवृत्तीवेतन) नियम १९८२ मधील नियम क्रमांक ६६(१) मधील तरतूदीनुसार २० वर्षांची अर्हताकारी सेवा पूर्ण केलेली आहे. त्यांनी दिनांक १६.११.२०२१ रोजीच्या पत्रान्वये एक महिन्याची नोटीस देवून दिनांक १६.१२.२०२१ पासून स्वेच्छा सेवानिवृत्त करण्याची विनंती केली आहे. त्यांनी सदर नोटीस मागे घेतली नसून दिनांक १६.१२.२०२१ पासून ते स्वत:हून कार्यमुक्त झाले आहेत. वित्त विभाग शासन निर्णय क्रमांक सेनिवे १००१/१३०/सेवा-४, दिनांक २.६.२००३ मधील परिशिष्ट १ मधील म.ना.से. (निवृत्तीवेतन) नियम,१९८१ मधील नियम १०(५), ६५ व ६६ मधील प्रत्यायोजित केलेल्या अधिकारानुसार स्वेच्छानिवृत्तीच्या ३ महिन्यांच्या नोटीसीचा कालावधी कमी करण्याचे पूर्ण अधिकार नियुक्ती प्राधिका यास आहेत. यास अनुसरुन डॉ. निर्मळ यांची दिनांक १६.११.२०२१ च्या अर्जान्वये दिनांक १६.१२.२०२१ पासून स्वेच्छा सेवानिवृत्त होण्याची एक महिन्याची नोटीस स्वीकारण्यात येत असून, म.ना.से.(निवृत्तीवेतन) नियम १९८२ मधील नियम क्रमांक ६६(१) (२) (४) मधील तरतूदीनुसार डॉ.छगन गोपीनाथ निर्मळ, वैद्यकीय अधिकारी गट-अ हे दिनांक १६.१२.२०२१ पासून (मध्यान्ह नंतर) स्वेच्छेने सेवानिवृत्त झाले असल्याचे घोषित करण्यात येत आहे.
# Page 2
शासन आदेश क्रमांकः क्र.राकावि-२०२१/प्र.क्र.३५०/सेवा-१