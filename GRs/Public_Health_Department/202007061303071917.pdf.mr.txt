# Page 1
कोवीड-१९ च्या तपासणीसाठी जिल्हा रुग्णालय, रत्नागिरी येथे RT PCR लॅब स्थापन करण्याबाबत...
महाराष्ट्र शासन
सार्वजनिक आरोग्य विभाग
गो. ते. रुग्णालय संकुल इमारत,
१० वा मजला, मंत्रालय, मुंबई ४०० ००१.
शासन निर्णय क्र. कोरोना-२०२०/प्र.क्र.११५/आरोग्य- ५
दिनांक: २५ मे, २०२०
संदर्भ : १) सार्वजनिक आरोग्य विभाग शासन पत्र क्र. कोरोना-२०२०/प्र.क्र.५८/आरोग्य-५, दिनांक २४.०३.२०२० २) जिल्हाधिकारी, रत्नागिरी कार्यालयाचे पत्र क्र. जिर/कोरोनाविषाणू / लॅबोरेटोरी/२०२०, दिनांक २०.०५.२०२०.
प्रस्तावना : रत्नागिरी जिल्ह्यात RT PCR लॅब नसल्याने, कोवीड-१९ च्या चाचणीसाठी स्वॅब नमुने मिरज वैद्यकीय महाविद्यालय, जि. सांगली येथे पाठविण्यात येत आहेत. रत्नागिरी ते मिरज हे अंतर २०० किमी पेक्षा जास्त आहे. रत्नागिरी जिल्ह्याची भौगोलिक परिस्थिती व दळणवळणाचा विचार करता हा भाग डोंगराळ व दुर्गम असल्याने, कोवीड-१९ च्या चाचणीसाठी स्वॅब नमुन्यांचे परिवहन व चाचणी यासाठी बराच वेळ व मोठ्या प्रमाणात खर्च होत आहे. मुंबई व पुणे येथील चाकरमानी कुटुंब रत्नागिरी जिल्ह्यात मोठ्या प्रमाणात येत आहेत. यातील बहुतांश कुटुंबे ही कंन्टेमेंट झोन/हॉटस्पॉट झोन/रेड झोन मधील असल्याने, या सर्व नागरिकांचे आयसीएमआरच्या मार्गदर्शक सूचनांनुसार ILI/SARI लक्षणे असल्यास, कोवीड-१९ ची तपासणी करणे अनिवार्य ठरत आहे. या तपासणीसाठी व अहवाल प्राप्तीसाठी लागणारा कालावधी बघता या सर्व नागरिकांना संस्थात्मक विलगीकरण कक्षात ठेवणे आवश्यक असल्याने, प्रशासकीय यंत्रणेवर अनावश्यक ताण येत आहे व मोठ्या प्रमाणात खर्चही होत आहे. ही परिस्थिती बघता जिल्हा रुग्णालय, रत्नागिरी येथे RT PCR लॅब स्थापन करण्याची नितांत आवश्यकता असल्याने, जिल्हाधिकारी यांच्या अध्यक्षतेखालील समितीने AIIMS नागपूर या या संस्थेशी यंत्रसामुग्री/उपकरणे व संभाव्य खर्च याबाबत चर्चा करून, यासाठी जवळपास रू.
१,०७,०६,९२०/- अंदाजित खर्चाचा प्रस्ताव शासनास प्राप्त झाला आहे. आपतकालीन परिस्थितीत तातडीची बाब म्हणून यासाठीचा खर्च मुख्यमंत्री सहायता निधीतून करण्याची बाब शासनाच्या विचाराधीन होती.
C\Users santosh.daund Desktop आरोग्य 5 नोट docx
# Page 2
संदर्भ क्र. १ मध्ये नमूद पत्रान्वये, राज्यात कोवीड-१९ चा प्रादुर्भाव रोखण्यासाठी प्रतिबंधात्मक उपाययोजना व उपचारासाठी वैद्यकीय साहित्य व उपकरणे यांची खरेदी जिल्हास्तरावर जिल्हाधिकारी यांच्या अध्यक्षतेखाली गठित समिती यांच्या मान्यतेनुसार व शिफारशीने करण्यास मान्यता देण्यात आलेली आहे.
कोवीड- १९ मुळे उद्भवलेली आरोग्य विषयक आपतकालीन परिस्थिती लक्षात घेता, खालीलप्रमाणे शासन निर्णय घेण्यात येत आहे.
शासन निर्णय :
अ) कोवीड- १९ चा वाढता प्रादुर्भाव लक्षात घेता, जिल्हा रुग्णालय, रत्नागिरी येथे RT PCR लॅब उभारण्यासाठी या शासन निर्णयाद्वारे मान्यता देण्यात येत आहे.
आ) या RT PCR लॅब उभारणीसाठी आवश्यक असलेला रू. १,०७,०६,९२०/- इतका निधी मुख्यमंत्री सहायता निधीतून उपलब्ध करून देण्यास या शासन निर्णयाद्वारे मान्यता देण्यात येत आहे.
इ) या RT PCR लॅबसाठी लागणारी यंत्रसामुग्री जिल्हाधिकारी, रत्नागिरी यांनी प्रस्तावित केल्यानुसार, AIIMS नागपूर यांचे दिनांक १८.०३.२०२० च्या पुरवठा आदेशानुसार खरेदी करण्यास या शासन निर्णयाद्वारे मान्यता देण्यात येत आहे.
ई) या R† PCR लॅबसाठी लागणारे आवश्यक ते तांत्रिक मुनष्यबळ व त्यावरील खर्च राष्ट्रीय आरोग्य अभियान अंतर्गत उपलब्ध निधीतून करण्यास या शासन निर्णयाद्वारे मान्यता देण्यात येत आहे.
महाराष्ट्राचे राज्यपाल यांच्या आदेशानुसार व नावांने,
पदीय 241m
(डॉ. प्रदीप व्यास 2020 प्रधान सचिव, महाराष्ट्र शासन प्रत, १) सचिव, वैद्यकीय शिक्षण व औषधी द्रव्ये विभाग, मंत्रालय, मुंबई.
२) आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई.
३) जिल्हाधिकारी, जिल्हा रत्नागिरी.
४) संचालक, आरोग्य सेवा, मुंबई व पुणे.
५) जिल्हा शल्य चिकित्सक, जिल्हा रुग्णालय, रत्नागिरी.
६) निवड नस्ती (आरोग्य-५)
C:\Users\santosh.daund\Desktop आरोग्य 5 नोट docx