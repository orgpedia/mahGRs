# Page 1
सन २०२१-२२ या वित्तिय वर्षात रुग्णालयीन तत्त्वावर स्वयंसेवी संस्थांना सहायक अनुदान वितरित करणेबाबत
महाराष्ट्र शासन
सार्वजनिक आरोग्य विभाग
शासन निर्णय क्रमांकः कुनिका २०२२/प्र क्र. १३०/आरोग्य -५
गोकुळदास तेजपाल रुग्णालय आवार, १० वा मजला
दिनांक: ३१ मार्च, २०२२.
वाचा : १) सार्वजनिक आरोग्य विभाग, शासन निर्णय क्रमांकः, कुनिका २०११/प्र क्र ३२१/ आरोग्य-५, दिनांक २१ मार्च, २०१२ २) वित्त विभाग, शासन परिपत्रक क्र. अर्थसं-२०२१/प्र.क्र.४८/अर्थ-३, दि.०६ एप्रिल, २०२१ व दि. १४ ऑक्टोबर, २०२१ ३) संचालक, आरोग्य सेवा, मुंबई यांचे पत्र क्र.संआसे/अनुदान कक्ष/२१/६५१-५२/ दिनांक ०५ जानेवारी, २०२२.
प्रस्तावना : उपरोक्त संदर्भाधीन अनुक्रमांक-१ येथील शासन निर्णयानुसार रुग्णालय तत्त्वावरील कुष्ठरुग्णांसाठी प्रतिरुग्ण जास्तीत जास्त रु.२,२००/- प्रमाणे अथवा परिरक्षणार्थ खर्चाच्या ८०% यापैकी कमी असेल ती रक्कम याप्रमाणात दरमहा संस्थेने प्रत्यक्ष भरती केलेल्या रुग्णांप्रमाणे अनुदान देण्यात येते. याकरीता सन २०२१-२२ या वित्तिय वर्षातील तरतूदीमधील रुग्णालय तत्त्वावरील स्वयंसेवी संस्थांना सहायक अनुदान देण्याची बाब शासनाच्या विचाराधीन होती.
शासन निर्णय: रुग्णालय तत्त्वावरील स्वयंसेवी संस्थांना मागणी क्रमांक आर-१, २२१०, वैद्यकीय सेवा व सार्वजनिक आरोग्य उपशिर्ष (०१)(१८) कुष्ठरोग्यांसाठी सहायक अनुदाने (२२१००६८३) मूळ अनुदान या उद्दिष्टाखाली रु.५,००,००,०००/-(पाच कोटी) इतके सहायक अनुदान सन २०२१-२२ या वर्षाकरीता अर्थसंकल्पित करण्यात आले होते. तथापि सन २०२१-२२ या वित्तीय वर्षाकरीता उपरोक्त नमूद लेखाशिर्ष अतंर्गत रु. ३७५.०० लक्ष ऐवढी तरतूद सुधारित अंदाज नुसार केली आहे. सन २०२१-२२ या वित्तीय वर्षात सदर अनुदानातून खाली दर्शविल्याप्रमाणे स्वयंसेवी संस्थेला रु. १,२९,७७,००० /- (रु.
एक कोटी एकोणतीस लाख सत्याहत्तर हजार फक्त) इतके सहायक अनुदान दिनांक २१ मार्च, २०१२ च्या शासन निर्णयातील अटींच्या पूर्ततेच्या अधीन राहून मान्यता देण्यात येत आहे.
------------------------------------------------------------------------------------------------
| अ.क्र. | संस्थेचेनाव | कालावधी | देय अनुदान |
| १ | महारोगी सेवा समिती, वरोरा, आनंदवन, चंद्रपूर.जि | ऑक्टोबर २०२० ते सप्टेंबर २०२१ | रु.१,२९,७७,०००/ |
------------------------------------------------------------------------------------------------
# Page 2
३. सन २०२१-२२ या वित्तीय वर्षात रुग्णालयीन तत्त्वावर स्वयंसेवी संस्थांना सहायक अनुदान वितरणाचा प्रस्ताव, महाराष्ट्र विनियोजन अधिनियम, २०२१ निधी वितरणाबाबत वित्त विभाग, शासन परिपत्रक क्र.अर्थसं-२०२१/प्र.क्र.४८/अर्थ-३, दि.०६ एप्रिल, २०२१ व दि. १४ ऑक्टोबर, २०२१, सोबतच्या परिशिष्टातील मुद्दा क्र. ९ समोर नमूद तपासणी सूचीतील क्र.१ ते १० मधील सर्व अटींची पूर्तता केली असल्याचे प्रमाणपत्र सहायक संचालक, आरोग्य सेवा (कुष्ठरोग व क्षय रोग) यांनी सादर केले आहे. तसेच सन २०२१-२२ या वित्तिय वर्षात रुग्णालयीन तत्त्वावर स्वयंसेवी संस्थांना यापुर्वी वितरीत केलेल्या निधीचे संबंधीत संस्थांच्या उपयोगिता प्रमाणपत्र संचालनालयाने सादर केले आहे.
४. सहसंचालक (कुष्ठ व क्षय), पुणे यांना नियंत्रक अधिकारी म्हणून घोषित करण्यात आले असून त्यांनी वरील अटी पुर्ण केल्याची खातरजमा करुन संबंधित अनुदान अदा करण्याची कार्यवाही करावी.
तसेच सदर अनुदानाशी संबंधित देयके संबंधित जिल्हयाच्या अधिदान व लेखा अधिकारी अथवा कोषागार अधिकारी यांच्याकडे सादर करण्यासाठी सहाय्यक संचालक, आरोग्य सेवा (कुष्ठरोग) यांना आहरण व संवितरण अधिकारी म्हणून घोषित करण्यात येत आहे. त्यांनी मंजूर अनुदानापेक्षा जास्त खर्च करु नये व खर्चाचा ताळमेळ घालून अहवाल तसेच उपयोगिता प्रमाणपत्र सादर करावे.
५. याबाबतचा खर्च मागणी क्रमांक आर-१, २२१०, वैद्यकीय सेवा व सार्वजनिक आरोग्य उपशिर्ष (०१) (१८) कुष्ठरोग्यांसाठी सहायक अनुदाने (२२१००६८३) मूळ अनुदान या लेखाशिर्षाखाली खर्ची टाकण्यात यावा व चालू वित्तीय वर्षाच्या मंजूर अनुदानातून भागविण्यात यावा.
६. सदर आदेश वित्त विभागाच्या शासन परिपत्रक क्र.अर्थसं-२०२१/प्र.क्र.४८/अर्थ-३, ६ एप्रिल २०२१ व दि. १४ ऑक्टोबर, २०२१ अन्वये विभागाने प्रशासकीय विभागांना प्रदान केलेल्या अधिकाराच्या
अधीन राहून निर्गमित करण्यात येत आहे.
# Page 3