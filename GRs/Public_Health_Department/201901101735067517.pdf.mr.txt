# Page 1
महात्मा ज्योतिबा फुले जन आरोग्य योजनेंतर्गत सार्वजनिक विभागाच्या नियंत्रणाखालील आरोग्य सेवा संचालनालयाच्या अधिनस्त संस्थांच्या माध्यमातून जमा होणाऱ्या निधीचा विनियोग करण्याबाबत
महाराष्ट्र शासन
सार्वजनिक आरोग्य विभाग
शासन निर्णय क्रमांकः मफुयो-२०१८/प्र.क्र.२५७/आरोग्य-६
गो.ते. रुग्णालय आवार संकुल इमारत
नवीन मंत्रालय, मुंबई - ४००००१
दिनांक: ११ जानेवारी, २०१९
वाचा: १) सार्वजनिक आरोग्य विभाग,शासन निर्णय क्र. रागांयो-२०१०/प्र.क्र.२४०/आरोग्य-६, दि. ३१ मे, २०११ २) सार्वजनिक आरोग्य विभाग, शासन निर्णय क्र. रागांयो-२०१६/प्र.क्र.६४/आरोग्य -६, दि. १३ एप्रिल, २०१७ ३) वैद्यकीय शिक्षण व औषधी द्रव्ये विभाग, शासन निर्णय क्र.वैशिवि-२०१७/प्र.क्र.२८२/प्रशा-२, दि.२१ सप्टेंबर,२०१८ प्रस्तावना : राजीव गांधी जीवनदायी आरोग्य योजना पहिल्या टप्प्यात आठ जिल्हयांत (मुंबई शहर, मुंबई उपनगर, रायगड, धुळे, नांदेड, अमरावती, सोलापूर, गडचिरोली) दिनांक २ जुलै, २०१२ रोजीपासून लागू करण्यात आली तर दिनांक २१ नोव्हेंबर,२०१३ पासून संपुर्ण राज्यात ही योजना अंमलात आली आहे. ही योजना नॅशनल इन्श्युरन्स कंपनीच्या (NIC) सहभागाने राबविण्यात येत आहे. संदर्भाधिन क्र.२ येथील शासन निर्णय, दिनांक १३ एप्रिल, २०१७ अन्वये राजीव गांधी जीवनदायी आरोग्य योजना दिनांक १ एप्रिल, २०१७ पासून महात्मा ज्योतिबा फुले जन आरोग्य योजना (MJPJAY) या नावाने सुरु ठेवण्यास मान्यता देण्यात आली आहे.
सदर योजनेतंर्गत विभागाच्या नियंत्रणाखालील संस्थांमध्ये रुग्णोपचार घेणाऱ्या सद्य:स्थितीतील रुग्णांच्या संख्येमध्ये वाढ करणे, विभागाच्या नियंत्रणाखालील संस्थामध्ये पायाभुत सुविधा व तज्ञ डॉक्टरांचा लाभ अधिकाधिक रुग्णांनी घ्यावा व त्या अनुषंगाने विभागातील संस्था सदर योजनेच्या कार्यपध्दतीनुसार मार्गदर्शक सुचनांनुसार विमा माध्यमातून प्राप्त होणाऱ्या रक्कमेचा संबंधित संस्थेच्या बळकटीकरणासाठी व काही महत्त्वाच्या आवर्ती खर्चासाठी व्हावा, सदर योजनेंतर्गत प्राप्त होणारा काही निधी प्रोत्साहन स्वरुपात अदा करुन त्यांचा उत्साह वाढविणे,सदर योजनेचे दावे तयार करण्यासाठी बाहयस्त्रोताद्वारे ई-निविदा कार्यपध्दतीने कंपनीची निवड करणे, सदर योजनेंतर्गत प्राप्त होणाऱ्या निधीपैकी काही निधी राज्य शासनास समर्पित करणे, इत्यादी बाबीसंदर्भात दिनांक ११ सप्टेंबर, २०१८ रोजीच्या मंत्रिमंडळ बैठकीत घेण्यात आलेल्या निर्णयास अनुसरुन शासन निर्णय निर्गमित करण्याची बाब शासनाच्या विचाराधीन होती.
# Page 2
शासन निर्णय क्रमांकः मफुयो-२०१८/प्र.क्र.२५७/आरोग्य-६, दिनांक ११ जानेवारी, २०१९ शासन निर्णय: सार्वजनिक आरोग्य विभागाच्या नियंत्रणाखालील महात्मा ज्योतिबा फुले जन आरोग्य योजनेंतर्गत अंगीकृत जिल्हा / सामान्य / स्त्री / उपजिल्हा / क्षय / TB / अस्थि रुग्ण / ग्रामीण रुग्णालयांमध्ये व विभागीय संदर्भ सेवा रुग्णालये यांना महात्मा ज्योतिबा फुले जन आरोग्य योजनेसंदर्भातील शासन निर्णयामधील तरतुदी व मार्गदर्शक सुचनानुसार सदर योजनेतंर्गत करण्यात येणाऱ्या रुग्णोपचाराच्या अनुषंगाने विमा माध्यमातुन निधी प्राप्त होतो. सदर निधीचा विनियोग खालीलप्रमाणे करण्यास शासन मान्यता प्रदान करण्यात येत आहे.
१) महात्मा ज्योतिबा फुले जन आरोग्य योजनेच्या कार्यपध्दतीनुसार विमा कंपनीकडून विभागाच्या नियंत्रणाखालील योजनेंतर्गत अंगीकृत संस्थांना संबंधित आर्थिक वर्षात प्राप्त होणाऱ्या विमा रक्कम/निधीपैकी २५ टक्के निधी प्रतिवर्षी शासनास (वित्त विभागास) समर्पित करण्यास मान्यता प्रदान करण्यात येत आहे.
२) सार्वजनिक आरोग्य विभागाच्या नियंत्रणाखालील योजनेंतर्गत अंगीकृत जिल्हा / सामान्य/उपजिल्हा/क्षय / TB / अस्थि रुग्ण/ ग्रामीण रुग्णालयामध्ये व विभागीय संदर्भ सेवा रुग्णालयांमध्ये महात्मा ज्योतिबा फुले जन आरोग्य योजनेतंर्गत पुरविण्यात येणाऱ्या रुग्णसेवेच्या प्रयोजनार्थ विभागाच्या नियंत्रणाखालील योजनेंतर्गत अंगीकृत संस्थांना प्राप्त होणाऱ्या विमा रक्कमेपैकी प्रत्येक प्रकरणतत्वे २० टक्के रक्कम प्रोत्साहनभत्ता म्हणून सदर रुग्णसेवा पुरविणाऱ्या योजनेंतर्गत अंगीकृत संस्थेतील खालील संवर्गातील अधिकारी आणि कर्मचारी यांना अदा करण्यात येईल.
----------------------------------------------------------------------------------------------------------------------------------------------------------
| अ.क्र. | अधिकारी / कर्मचारी पदनाम | मेडिकल प्रोसिजर्ससाठी  |  अदा करावयाच्या प्रोत्साहनात्मक भत्ता | सर्जिकल प्रोसिजर्ससाठी अदा करावयाच्या प्रोत्साहनात्मक भत्ता |
| १ | उपचार करणारे मुख्य तज्ञ डॉक्टर (सर्जन, फिजीशियन व इतर) | ३० टक्के | ३० टक्के |
| २ | सहकारी तज्ञ डॉक्टर (सर्जन, फिजीशियन व इतर) | १५ टक्के | १५ टक्के |
| ३ | भुलतज्ञ |  | १५ टक्के |
|  | उपचाराशी संबधित इतर कन्सल्टंट | १० टक्के | १० टक्के |
| ५ | शस्त्रक्रियागृह उपचाराशी संबंधित वार्ड व इतर विभागातील स्टाफ नर्सेस, सिस्टर्स | १५ टक्के | १५ टक्के |
|  | शस्त्रक्रियागृह उपचाराशी संबंधित वार्ड व इतर विभागातील स्टाफ नर्सेस, सिस्टर्स गट “ ड” कर्मचारी | ५ टक्के | ५ टक्के |
| ७ | उपचाराशी संबधित तांत्रिक कर्मचारी | ४ टक्के | ४ टक्के |
| ८ | रेकॉर्ड किपींग सिस्टीम मॅनेजमेन्ट | १ टक्के | १ टक्के |
| ९ | वैद्यकीय समन्वयक | ५ टक्के | ५ टक्के |
| १० | इतर | १५ टक्के |  |
|  | एकूण | १०० टक्के | १०० टक्के |
----------------------------------------------------------------------------------------------------------------------------------------------------------
पृष्ठ ८ पैकी २
# Page 3
शासन निर्णय क्रमांकः मफुयो-२०१८/प्र.क्र.२५७/आरोग्य-६, दिनांक ११ जानेवारी, २०१९ सदर योजनेंतर्गत रुग्णोपचार प्रक्रियेत समाविष्ट उपरोक्त अधिकारी/ कर्मचाऱ्यांच्या अनुषंगाने उपरोक्त प्रमाणात प्रस्तावित केलेली प्रोत्साहन भत्ता रक्कमेची प्रतिमाह मर्यादा डॉक्टर/ सर्जन इत्यादींच्या बाबतीत मुळ वेतन, महागाई भत्ता व त्यांना देण्यात येणाऱ्या व्यवसायरोध भत्त्याच्या (Non - Practicing Allowance) २० टक्के एवढी व इतर कर्मचाऱ्यांच्या बाबतीत सदर प्रोत्साहनात्मक भत्ता/ रक्कम मुळ वेतन व महागाई भत्ता रक्कमेच्या २० टक्के प्रतिमाह इतक्या मर्यादेत अदा करण्यास मान्यता प्रदान करण्यात येत आहे.
३) प्रस्तूत विषयी रुग्णालयात या योजनेंतर्गत करण्यात येणाऱ्या उपचारांच्या अनुषंगाने संबंधित विमा कंपनीकडे दाखल करण्यात येणारे दावे परिपुर्ण व आवश्यक कागदपत्रांसहसादर करण्यासाठी स्पर्धात्मक निविदाद्वारे निवडण्यात येणाऱ्या बाहयस्त्रोत कंपनीस सदर योजनेतंर्गत प्राप्त होणाऱ्या प्रकरण परत्वे प्रकरणी ०३ टक्के पर्यंत निधी अदा करण्यास मान्यता प्रदान करण्यात येत आहे.
४) महात्मा ज्योतिबा फुले जन आरोग्य योजनेतंर्गत रुग्णालये यांना संबंधित आर्थिक वर्षात प्राप्त होणाऱ्या विमा स्वरुपातील उपरोक्त बाबींच्या प्रयोजनार्थ खर्च करण्यात आलेल्या निधीनंतर शिल्लक राहणारा ५२ टक्के निधी संबंधित अंगीकृत रुग्णालयातील सोबत जोडलेल्या परिशिष्ट अ ” मध्ये नमुद केलेल्या बाबींवर संबंधित संस्थेच्या जिल्हा शल्य चिकित्सक/ वैद्यकीय अधिक्षक यांच्या अध्यक्षतेखलील स्थापित करण्यात येणाऱ्या समितीमार्फत व उपसंचालक, आरोग्य सेवा परिमंडळ यांच्या मान्यतेने विहीत कार्यपध्दतीनुसार व शासन वेळोवेळी निश्चित करेल, त्या आर्थिक मर्यादेत खर्च करण्यास मान्यता प्रदान करण्यात येत आहे.
५) संबंधित संस्थेत संस्थेच्या दैनदिन व महत्वाच्या कामांसाठी राखून ठेवण्यात आलेल्या ५२ टक्के निधीतून कोणती कामे करणे आवश्यक आहे, यासंदर्भातील बाबी ठरविण्यासाठी खालीलप्रमाणे जिल्हा शल्य चिकित्सक/वैद्यकीय अधिक्षक यांच्या अध्यक्षतेखालील प्रत्येक योजनेंतर्गत अंगीकृत संस्थेत खालीलप्रमाणे समिती गठीत करण्यात यावी.
-------------------------------------------------------------------------------------------------------------------------------------------------------
| अ.क्र. | पदनाम | समितीमधील पद |
| १ | संबंधित संस्थेचे जिल्हा शल्य चिकित्सक/ वैद्यकीय अधिक्षक | अध्यक्ष |
| २ | संबंधित संस्थेचे एक सर्जन / कान-नाक-घसा तज्ञ/ स्त्रीरोग तज्ञ/ अस्थिरोग तज्ञ/नेत्रशल्य चिकित्सक | सदस्य |
| ३ | संबंधित संस्थेतील एक फिजीशियन/ बालरोग तज्ञ | सदस्य |
| ४ | संबंधित संस्थेचे (रुग्णालय) मुख्य प्रशासकीय अधिकारी / प्रशासकीय अधिकारी/ कार्यालयीन अधिक्षक | सदस्य सचिव |
| ५ | बांधकाम/ विद्युत विषयक कामांच्या अनुषंगाने संबंधित संस्थेतील सार्वजनिक बांधकाम विभागाचे उपविभागीय अभियंता वा त्याने नेमलेला कार्यकारी अभियंता | सदस्य |
| ६ | संबंधित रुग्णालयाचे अतिरिक्त जिल्हा शल्य चिकित्सक/ जेष्ठतम वैद्यकीय अधिकारी | सदस्य |
-------------------------------------------------------------------------------------------------------------------------------------------------------
पृष्ठ ८ पैकी ३
# Page 4
शासन निर्णय क्रमांकः मफुयो-२०१८/प्र.क्र.२५७/आरोग्य-६, दिनांक ११ जानेवारी, २०१९ सदर समितीकडून या निधीतून संस्थेची करण्यात येणारी काम व त्याची प्राथमिकता / प्राधन्याता/निकड इत्यादीबाबत बैठकीत चर्चा करुन ठरविण्यात यावीत. सदर बैठकीत संबंधित समिती या विषयी उपलब्ध निधीतून करण्यात आलेल्या कामांचा नियमितपणे आढावा घेईल.
संबंधित विभागप्रमुख त्यांच्या विभागातंर्गत या निधीतून करण्यात येणाऱ्या / करण्यात आलेल्या कामांचा प्रगती अहवाल माहिती बैठकीत सादर करेल. बैठकीचे सदस्य सचिव माहितीचे संकलन करतील. याविषयी करण्यात येणारा खर्च केवळ शासनाने मान्यता दिलेल्या बाबींवर विहीत कार्यपध्दतीनुसार, शासनाने वेळोवेळी विहीत / प्रदान केलेल्या आर्थिक मर्यादेतच करण्यात येईल या तत्त्वाचे सदर समिती कटाक्षाने पालन करील. सदर समितीची प्रत्येक महिन्यात किमान एक बैठक आयोजित करण्यात येईल.
सदर निधीतुन संबंधित संस्थेमध्ये करण्यात येणाऱ्या कामांचा महिनानिहाय झालेल्या खर्चाची माहिती संबंधित संस्था आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांना सादर करेल. आरोग्य सेवा संचालनालय सदर माहितीचे उचित कार्यवाहीस्तव संकलन करेल व झालेल्या खर्चाचा तिमाही आढावा घेईल.
६) सोबतचे परिशिष्ट “अ” मध्ये कालानुरुप व आवश्यकतेनुसार काही बाबी समाविष्ट वा वगळायच्या असतील तर अशी कार्यवाही शासन मान्यतेने करण्यास मान्यता प्रदान करण्यात येत आहे.
७) महात्मा ज्योतिबा ज्योतिबा फुले जन आरोग्य योजनेतंर्गत व जमा अनुदानातून तज्ञ/ तज्ञांचे पॅनेल/ अधिकारी/ कर्मचारी यांची महात्मा ज्योतिबा फुले जन आरोग्य योजनेच्या अधिक प्रभावी अंमलबाजावणीसाठी आवश्यकता असल्यास, जिल्हास्तरीय समितीने त्याची आवश्यकता तपासून तसा प्रस्ताव संचालक, आरोग्य सेवा यांच्याकडे मान्यतेस उपसंचालक आरोग्य सेवा, परिमंडळ यांच्यामार्फत सादर करावा. पुर्व मान्यतेनंतर सदर पदाची भरती विहीत कार्यपध्दतीचा अवलंब करुन उपसंचालक, आरोग्य सेवा परिमंडळ यांच्या अध्यक्षतेखालील समितीद्वारे ११ महिन्यांसाठी भरती करावी. पुर्वनियुक्ती देताना किमान चार दिवसांचा खंड देऊन नवीन जाहिरातीद्वारे उपसंचालक आरोग्य सेवा परिमंडळ यांच्या अध्यक्षतेखालील समितीद्वारे निवड करुन पदे भरण्यात यावीत. (यासाठी पुन्हा आरोग्य सेवा संचालनालस्तरावर प्रस्ताव सादर करण्याची आवश्यकता नाही.) समिती खालीलप्रमाणे स्थापन करण्यात येत आहे.
------------------------------------------------------
| अ.क्र. | सदस्यांची नावे | पदनाम |
| १ | उपसंचालक आरोग्य सेवा, परिमंडळ | अध्यक्ष |
| २ | जिल्हा शल्य चिकित्सक / वैद्यकीय अधिक्षक | सदस्य सचिव |
| ३ | मुख्य प्रशासकीय अधिकारी/ प्रशासकीय अधिकारी | सदस्य |
| ४ | निवासी वैद्यकीय अधिकारी | सदस्य |
------------------------------------------------------
२. या विभागांतर्गत पुर्वीच्या राजीव गांधी जीवनदायी आरोग्य योजना व सध्या कार्यान्वित महात्मा ज्योतिबा फुले जन आरोग्य योजनेच्या कार्यपध्दतीच्या अनुषंगाने विमा दाव्यापोटी प्राप्त रक्कमेपैकी शिल्लक असलेल्या रक्कमेतून २५ टक्के रक्कम शासनास (वित्त विभागास) समर्पित करण्यास व उर्वरित ७५ टक्के
पृष्ठ ८ पैकी ४
# Page 5
शासन निर्णय क्रमांकः मफुयो-२०१८/प्र.क्र.२५७/आरोग्य-६, दिनांक ११ जानेवारी, २०१९ रक्कम सदर प्रस्तावासह जोडलेल्या “परिशिष्ट अ” मध्ये नमुद बाबींवर खर्च करण्यास मान्यता प्रदान करण्यात येत आहे. सार्वजनिक विभागाच्या नियंत्रणाखालील महात्मा ज्योतिबा फुले जन आरोग्य योजनेंतर्गत ज्या अंगीकृत संस्थांच्या माध्यमातून निधी जमा होतो, त्याच संस्थेसाठी सदर निधीचा विनियोग करण्यात यावा.
३. सदर योजनेतंर्गत प्रोत्साहन भत्ता अदा करण्याची कार्यवाही प्रथम तीन वर्षासाठी प्रायोगिक तत्वावार सुरु करण्यात येईल. या बाबत तीन वर्ष पुर्ण होण्याच्या कालावधीपुर्वी सदर बाबींची एकंदरीत फलनिष्पतीचा आढावा घेऊन सदर प्रोत्साहन भत्ता अदा करण्याबाबतची कार्यपध्दती सुरु ठेवावी किंवा कसे, याबाबत आढावा घेऊन शासन मान्यतेने पुनर्निर्णय घेण्यास मान्यता प्रदान करण्यात येत आहे.
# Page 6
# Page 7
# Page 8