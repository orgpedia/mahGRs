# Page 1
इचलकरंजी येथील इंदिरा गांधी सामान्य रुग्णालयास अधिकारी/कर्मचारी यांच्या वेतनासाठी निधी वितरीत करणे.
महाराष्ट्र शासन
सार्वजनिक आरोग्य विभाग
शासन निर्णय क्रमांकः पुरमा-२०१८/प्र.क्र.४६/आरोग्य-४
मंत्रालय, १० वा मजला, संकुल इमारत,
गोकूळदास तेजपाल रूग्णालय आवार, मुंबई.
तारीख :- १२ मार्च, २०१८.
वाचा : १) शासन निर्णय, नगर विकास विभाग, क्रमांकः एमयुपी-२०१५/प्र.क्र.३१०/नवि-१९, दि.३०.०६.२०१६.
२) शासन निर्णय, सार्वजनिक आरोग्य विभाग, क्रमांक: संकीर्ण-२०१५/प्र.क्र.९३/आरोग्य-४, दि.०२.०८.२०१७.
३) शासन शुध्दीपत्रक, सार्वजनिक आरोग्य विभाग, क्रमांकः संकीर्ण-२०१५/प्र.क्र.९३/आरोग्य-४, दि.१२.१०.२०१७.
४) सहसंचालक, आरोग्य सेवा, रुग्णालये (राज्यस्तर), मुंबई यांचे पत्र क्र. संआसे/कक्ष ३/टे.३अ/इचलकरंजी हॉ./ पुरवणी मागणी/३४९२२-२३/१७, दि.०७.११.२०१७.
५) शासन निर्णय, सार्वजनिक आरोग्य विभाग, क्रमांकः पदनि-२०१७/प्र.क्र.२८/आरोग्य-४, दि.१७.०२.२०१८.
प्रस्तावना :
इंदिरा गांधी सामान्य रूग्णालय इचलकरंजी या रूग्णालयासाठी पहिल्या टप्प्यात १५७ पदांच्या निर्मितीस मान्यता देण्यात आली आहे. त्याचप्रमाणे, संदर्भाधीन अ.क्र.५ येथील शासन निर्णयान्वये इंदिरा गांधी सामान्य रुग्णालयाकरीता दुसऱ्या टप्प्यातील नियमित ६३ पदे, काल्पनिक (कुशल) ८७ पदे निर्माण करण्यास आणि काल्पनिक (अकुशल) ५९ पदे भरण्यास मान्यता देण्यात आली आहे. सदर अधिकारी / कर्मचारी यांचे वेतन अदा करण्याकरीता, आवश्यक निधी वितरीत करण्याची बाब शासनाच्या विचाराधीन होती. यासंदर्भात पुढील प्रमाणे निर्णय घेण्यात येत आहे.
शासन निर्णय :
इचलकरंजी येथील इंदिरा गांधी सामान्य रुग्णालयातील अधिकारी व कर्मचारी यांच्या वेतनासाठी रू. ३.२५ कोटी एवढा निधी वितरीत करण्यास मान्यता देण्यात येत आहे.
२. सदर प्रस्तावावरील खर्च मागणी क्र. आर-१, “२२१० वैद्यकिय सेवा व सार्वजनिक आरोग्य, (०६) पंचवार्षिक योजनांतर्गत योजना राज्य योजनांतर्गत योजना, (०६)(०१) मुफसल क्षेत्रातील अध्यापनेतर
# Page 2
शासन निर्णय क्रमांकः पुरमा-२०१८/ प्र.क्र.४६ / आरोग्य-४
शासकीय रुग्णालये व दवाखाने (अनिवार्य) (२२१००२२६), ०१ - वेतन” या लेखाशिर्षाखाली सन २०१७-१८ या वित्तीय वर्षासाठी मंजूर करण्यात आलेल्या तरतुदीमधून भागविण्यात यावा.