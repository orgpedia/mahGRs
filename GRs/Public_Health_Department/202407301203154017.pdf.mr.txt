# Page 1
पदव्युत्तर पदविका / पदवी करीता अनधिकृत
गैरहजर असलेल्या वैद्यकीय अधिकारी गट- अ
यांना क्षेत्रीय स्तरावर रुजू करुन घेण्याबाबत दि.१६ डिसेंबर, २०२१ रोजी निर्गमित करण्यात
आलेले शासन परिपत्रक रद्द करण्याबाबत.
महाराष्ट्र शासन
सार्वजनिक आरोग्य विभाग
शासन परिपत्रक क्रमांकः अनधि-२०२१/प्र.क्र.५४४/सेवा-३
गोकुळदास तेजपाल रुग्णालय संकुल इमारत, १० वा मजला,
मंत्रालय, मुंबई - ४०० ००१
दिनांक : ०२ ऑगस्ट, २०२४.
संदर्भ :- १. समक्रमांकाचा दिनांक १६ डिसेंबर, २०२१ रोजीचा शासन निर्णय.
२. वित्त विभाग, शासन निर्णय क्र.सेनिवे १००१/१३०/सेवा-४, दि.०२.०६.२००३.
३. सामान्य प्रशासन विभाग, शासन निर्णय क्र.परिवी-२७१५/प्र.क्र.३०२/आठ, दि.२९.०२.२०१६.
प्रस्तावना :-
आरोग्य सेवा ही अत्यावश्यक बाब असल्यामुळे जे वैद्यकीय अधिकारी पदव्युत्तर पदवी / पदविका अभ्यासक्रमास
प्रवेश घेतल्याने, विनापरवानगी गैरहजर आहेत अशा गैरहजर वैद्यकीय अधिकाऱ्यांना रुजू करुन घेण्याचे अधिकार
संबंधित जिल्हा आरोग्य अधिकारी व जिल्हा शल्यचिकीत्सक यांना संदर्भ क्र.१ येथील सार्वजनिक आरोग्य विभाग, शासन
परिपत्रक दि.१६.१२.२०२१ अन्वये प्रदान करण्यात आले आहेत. याकरिता पदव्युत्तर पदवी / पदविका अभ्यासक्रमाचा
निकाल लागल्यानंतर ३० दिवसांच्या आत व पदव्युत्तर पदवी / पदविका अभ्यासक्रम अपूर्ण सोडतील व अनुत्तीर्ण होतील
त्यांना शेवटची परीक्षा दिल्यापासून ६० दिवसांच्या आत रुजू करुन घेण्याची अट घालण्यात आली आहे.
तथापि, वरीलप्रमाणे रुजू झाल्यानंतर वैद्यकीय अधिकाऱ्यांच्या गैरहजेरीच्या अनुषंगाने रजा प्रकरणे प्राप्त होतात.
वित्त विभाग, शा.नि. दि.२.६.२००३ अन्वये गैरहजेरीपूर्वी ५ वर्षाची नियमित सेवा झाली असेल आणि रजा कालावधी ५
वर्षापेक्षा कमी असेल तर रजेशिवाय अनुपस्थित राहिल्याचा पूर्ण कालावधी भूतलक्षी प्रभावाने असाधारण रजेमध्ये
परावर्तित करण्याचे अधिकार नियुक्ती प्राधिकाऱ्यास आहेत. परंतु, गैरहजेरीपूर्वी ५ वर्षाची नियमित सेवा झाली नसेल तर
रजेशिवाय एक वर्षापलीकडील अनुपस्थित राहिल्याचा पूर्ण कालावधी भूतलक्षी प्रभावाने असाधारण रजेमध्ये परावर्तित
करण्यासाठी वित्त विभागाची सहमती आवश्यक आहे. अशावेळी वित्त विभागाकडून रजा प्रकरणी विविध मुद्दे उपस्थित
केले जात असल्याने रजा प्रकरण निकाली निघत नाही.
वैद्यकीय अधिकारी गट-अ संवर्गातील नियुक्त उमेदवारांचा परिवीक्षाधीन कालावधी २ वषांचा असतो. सामान्य
प्रशासन विभाग, शासन निर्णय दि.२९.०२.२०१६ मधील परि. १ (३) नुसार परिवीक्षाधीन कालावधीत कोणत्याही
स्वरुपाची रजा (नैमित्तीक रजा वगळून) उपभोगल्यास त्याचा परिवीक्षाधीन कालावधी रजेच्या कालावधीएवढा
वाढविण्यात येतो. परिवीक्षाधीन कालावधी जास्तीतजास्त एक वर्षापयंत वाढविण्याची तरतूद आहे. त्यानंतर
# Page 2
शासन परिपत्रक क्रमांकः अनधि-२०२१/प्र.क्र.५४४/सेवा-३,
परिवीक्षाधीन कालावधी समाप्त करण्यात यावा अथवा संबंधित अधिकारी/कर्मचाऱ्याची सेवा समाप्त करण्यात यावी,
अशी तरतूद आहे. असे निदर्शनास आले आहे की, बरेचसे वैद्यकीय अधिकारी परिवीक्षाधीन कालावधीतच अनधिकृतपणे
गैरहजर राहून पदव्युत्तर अभ्यासक्रम पूर्ण करुन संदर्भ क्र.१ येथील नमूद परिपत्रकातील तरतूदींचा फायदा घेऊन हजर
होतात. तथापि, त्यांच्या परिवीक्षाधीन कालावधीतील रजा मंजूरीच्या प्रस्तावास सामान्य प्रशासन विभागाकडून सहमती
मिळण्यास अडचणी निर्माण होतात.
उपरोक्त वस्तुस्थिती विचारात घेता, जे वैद्यकीय अधिकारी अनधिकृतपणे गैरहजर राहून पदव्युत्तर पदवी /
पदविका अभ्यासक्रमास जातात अशा गैरहजर वैद्यकीय अधिकाऱ्यांना रुजू करुन घेण्याचे संदर्भ क्र.१ येथील
दि.१६.१२.२०२१ रोजीचे शासन परिपत्रक रद्द करण्याची बाब शासनाच्या विचाराधीन होती.
शासन परिपत्रक :-
जे वैद्यकीय अधिकारी अनधिकृतपणे गैरहजर राहून पदव्युत्तर पदवी / पदविका अभ्यासक्रमास जातात
अशा गैरहजर वैद्यकीय अधिकाऱ्यांना रुजू करुन घेण्याचे संदर्भ क्र.१ येथील दि.१६.१२.२०२१ रोजीचे शासन
परिपत्रक या शासन परिपत्रकाद्वारे रद्द करण्यात येत आहे.
२. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध