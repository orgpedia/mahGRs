# Page 1
राज्यात ट्रॉमा केअर युनिट स्थापनेकरीता तांत्रिक समिती गठीत करण्याबाबत
महाराष्ट्र शासन
सार्वजनिक आरोग्य विभाग
शासन निर्णय क्रमांक: संकीर्ण २०१८/प्र.क्र. १९०/आरोग्य -३
ए विंग़, १० वा मजला, गो.ते. रूग्णालय संकूल इमारत
लो.टि. मार्ग, मुंबई- ४०० ००१
तारीख: २२ नोव्हेंबर, २०१८
वाचा - १) सह संचालक, आरोग्य सेवा ( रूगणालये- राज्यस्तर), मुंबई यांचे क्रमांकः संआसे/कक्ष-३/ टे-५/ट्राकेयु/समिती/३८९६/२०१८, दि. २७ एप्रिल, २०१८ चे पत्र
प्रस्तावना - केंद्र शासनाच्या मार्गदर्शक सूचनांनुसार ट्रॉमा केअर युनिटची व्यवहार्यता तपासून ट्रॉमा केअर युनिट सुरू करण्यासाठी नवीन धोरणे तयार करण्याकरीता शासनास शिफ़ारस करण्यासाठी तांत्रिक समिती गठीत करण्याची बाब शासनाच्या विचाराधीन होती. याबाबत शासन पुढीलप्रमाणे निर्णय घेत आहे.
शासन निर्णय राज्यातील ट्रॉमा केअर सेंटर ची व्यवहार्यता तपासून केंद्र शासनाच्या मार्गदर्शक सूचनांच्या आधारे राज्यातील ट्रामा केअर सेंटरचा बृहत आराखडा तयार करण्यासाठी निकष तयार करून शासनास शिफ़ारस करण्यासाठी सुरू करण्यासाठी तांत्रिक समिती खालीलप्रमाणे गठीत करण्यात येत आहे.
ट्रॉमा केअर युनिट तात्रिक समिती
---------------------------------------------------------------------------------------------
| अ.क्र. | समिती सदस्य | पदनाम |
| १. | डॉ. गस्ताद डावर( वॅस्कुलर सर्जन), Head of Surgery, एच.एन. रिलायन्स हॉस्पिटल, मुंबई | सदस्य |
---------------------------------------------------------------------------------------------
# Page 2
शासन निर्णय क्रमांकः संकीर्ण २०१८/प्र.क्र. १९०/आरोग्य -३
---------------------------------------------------------------------------
| अ.क्र. | समिती सदस्य | पदनाम |
|  | डॉ. एस. एम. कात्रक, न्युरोलॉजीस्ट, जसलोक हॉस्पिटल, मुंबई | सदस्य |
| ३. | डॉ. जॉय चक्रवती Chief Operating Officer, हिंदुजा रुग्णालय, मुंबई | सदस्य |
| ४. | डॉ. अविनाश सुपे, अधिष्ठाता, रा.ए. स्मारक रूग्णालय, परळ | सदस्य |
| ५. | अस्थिव्यंगशास्त्र विभाग प्रमुख, बी.जी. मेडीकल कॉलेज, पुणे | सदस्य |
| ६. | संचालक, आरोग्य सेवा, मुंबई | सदस्य |
| ७. | सह संचालक, आरोग्य सेवा (रूग्णालये), मुंबई | सदस्य |
| ८. | उपायुक्त (परिवहन विभाग) | सदस्य |
| ९. | महाराष्ट्र राज्य रस्ते विकास महामंडळ यांचे अधिकारी | सदस्य |
| १०. | सेवा निवृत्त संचालक/ सह संचालक-२ | सदस्य |
---------------------------------------------------------------------------
समितीची कार्यकक्षा- तांत्रिक समितीची कार्यकक्षा पुढीलप्रमाणे राहील.
१. मंजूर असणा-या सर्व ट्रॉमा केअर युनिटचा आढावा घेणे.
२. केंद्र शासनाने दिलेल्या मार्गदर्शक सूचनांनुसार राज्यातील ट्रामा केअर युनिटबाबतचे धोरण तयार करणे.
३. ट्रॉमा केअर युनिट साठी लागणारा कर्मचारीवृंद, यंत्र सामुग्री यांचे विश्लेषण करणे.
४. ट्रॉमा केअर युनिटचे वर्गीकरण करून श्रेणीवर्धन करण्याबबात तसेच अन्य रूग्णालयाची संलग्न करण्याबाबत अभ्यास करणे.
५. उपलब्ध साधनसामुग्री व पायाभूत सुविधा यांचा जास्तीत जास्त वापर करण्याच्या दृष्टीने उपाययोजना सुचविणे व निकष निश्चित करणे.
६. नव्याने ट्रॉमा केअर युनिट सुरू करण्यासाठी धोरण काय असावे याबाबतचा मसुदा तयार करणे.
पृष्ठ ४ पैकी २
# Page 3
शासन निर्णय क्रमांकः संकीर्ण २०१८/प्र.क्र. १९०/आरोग्य -३
७. ट्रॉमा केअर युनिट (जिल्हा रुग्णालय / स्त्री रूग्णालय/ सामान्य रूग्णालय/ उपजिल्हा रूग्णालय/ ग्रामीण रूग्णालय यापैकी) कोणत्या रूग्णालयाशी संलग्न केल्यास ते जन सामान्यासाठी उपयोगाचे होईल याबाबत अभ्यास करणे.
८. उपरोक्त बाबी व्यतिरिक्त जनसामान्यासाठी फ़ायद्याचे ठरतील अशा बाबींचा अभ्यास
करणे.
समितीची कालमर्यादा- सदर तांत्रिक समितीने तीन महिन्यांच्या आत शासनास अहवाल
सादर करावा.
# Page 4