# Page 1
तळेगांव ता. आष्टी जि. वर्धा येथे ३०० खाटांचे सामान्य रुग्णालय मंजूर करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः स्थापना- २०२३/प्र.क्र.१९८/आरोग्य-३
१० वा मजला, गोकुळदास तेजपाल रुग्णालय संकुल इमारत,
लोकमान्य टिळक मार्ग, मुंबई-४००००१.
दिनांक:०९ नोव्हेंबर, २०२३.
वाचा: उपसंचालक, आरोग्य सेवा, नागपूर मंडळ, नागपूर यांचे पत्र जा. क्र.
उसंआसे / नियोजन/१६१२१-३०/२३, दि. १९/०७/२०२३.
प्रस्तावना -
तळेगांव हे अमरावती-नागपूर या महत्वाच्या महामार्गावरील मध्यवर्ती ठिकाण असुन या ठिकाणी
३०० खाटांचे सामान्य रुग्णालय मंजूर करण्याबाबत लोकप्रतिनिधीकडुन मागणी करण्यात येत आहे.
त्यामुळे तळेगांव ता. आष्टी जि. वर्धा येथे ३०० खाटांचे सामान्य रुग्णालय मंजूर करणयाबाबतचा प्रस्ताव
शासनाच्या विचाराधीन होता.
शासन निर्णय
तळेगांव ता. आष्टी जि. वर्धा येथे “विशेष बाब” म्हणून ३०० खाटांचे सामान्य रुग्णालय मंजूर
करण्यास या शासन निर्णयान्वये मान्यता देण्यात येत आहे. सदर रुग्णालयासाठी विहित पद्धतीने जागा
अधिग्रहीत करुन बांधकाम व पदनिर्मिती करणे याबाबत स्वतंत्रपणे कार्यवाही करण्यात येईल.
# Page 2