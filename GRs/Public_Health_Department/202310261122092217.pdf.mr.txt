# Page 1
गृहलक्ष्मी महिला औद्यागिक संस्था मर्या. नांदूर, पो.माडसांगवी, ता.जि. नाशिक यांच्या एक वर्षापेक्षा जास्त काळ प्रलंबित असलेल्या रु. १८,९२,८८,६४४/ (रुपये अठरा कोटी ब्याण्णव लक्ष अठ्ठयाऐंशी हजार सहाशे चव्वेचाळीस फक्त) इतक्या देयकास प्रशासकीय मान्यता देणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः कोरोना-६१२३/प्र.क्र.१३१/आरोग्य-५
१० वा मजला, गो. ते. रूग्णालय संकूल इमारत,
नवीन मंत्रालय, मुंबई- ४००००१.
तारीख: ३१ ऑक्टोबर, २०२३.
वाचा : १) सहसंचालक, आरोग्य सेवा, रुग्णालये (राज्यस्तर), आरोग्य सेवा आयुक्तालय, मुंबई यांचे क्र. आसेआ/कक्ष-३/टे-४/मे. गृहलक्ष्मी/प्रलंबित देयक/२०२३/१११४५-४८, दिनांक १३.१०.२०२३
प्रस्तावना:
जिल्हा शल्य चिकित्सक, जळगाव यांनी सन २०२०-२१ या कालावधीत कोविड–१९ या साथरोगाच्या संक्रमणाच्या कालावधीमध्ये मे. गृहलक्ष्मी महिला औद्योगिक संस्था मर्या. नांदूर, पो.मांडसांगवी, ता.जि. नाशिक यांचेकडून खरेदी केलेल्या दैनंदिन वापराच्या वस्तुंची प्रलंबित देयके रु.
३१,३३,४८,८७९/- (रुपये एकतीस कोटी तेहत्तीस लक्ष अठ्ठेचाळीस एकोणएंशी फक्त) एवढ्या रक्कमेची प्रलंबित देयके अदा करण्याची सर्वप्रथम विनंती केली होती. जिल्हा शल्य चिकित्सक कार्यालयाने सादर केलेले रु. ३१,३३,४८,८७९/- हे मूळ प्रमाणकानुसार (Tax Invoice) प्रमाणित केलेल्या व स्वाक्षरी केलेल्या खरेदी प्रकरणी पुरवठा केलेल्या वस्तुंच्या अनुषंगाने सादर केले होते. परंतू जिल्हा शल्य चिकित्सक, जळगाव यांचे अधिनस्त संबंधित रुग्णालयाचे वैद्यकीय अधिकारी व व अधिपरिचारिका यांनी प्रत्यक्ष वस्तु प्राप्त झालेल्या संख्येनुसार प्रमाणित करुन दिलेल्या स्टॉक बुकनुसार पडताळणी करुन जी रक्कम देय होईल त्या रकमेचा प्रस्ताव सादर करणेबाबत सदर कार्यालयास आदेशित केले होते. त्यानुसार जिल्हा शल्य चिकित्सक जळगाव कार्यालयाने त्यांचे अधिनस्त असलेल्या व प्रस्तुत देयके प्रलंबित असलेल्या एकूण १३ आरोग्य संस्थांकडून त्यांचे वैद्यकीय अधिकारी यांनी प्रमाणित केलेले साठा नोंदवही / स्टॉक बुक नुसार पडताळणी करुन एकत्रित देय ठरणारी रक्कम रु. १८,९२,८८,६४४/- (रुपये अठरा कोटी ब्याण्णव लक्ष अठ्ठयाऐंशी हजार सहाशे चव्वेचाळीस फक्त) (जीएसटी वगळून) इतक्या प्रलंबित देयकाचा प्रस्ताव आयुक्तालयाने शासनास सादर केला आहे. सदर देयकास कार्योत्तर मंजुरी देण्याची बाब शासनाच्या विचाराधीन होती.
# Page 2
शासन निर्णय क्रमांकः कोरोना-६१२३/प्र.क्र.१३१/आरोग्य-५
शासन निर्णय:
जिल्हा शल्य चिकित्सक, जळगाव यांनी सन २०२०-२१ या कालावधीत कोविड-१९ या साथरोगाच्या संक्रमणाच्या कालावधीमध्ये मे. गृहलक्ष्मी महिला औद्योगिक संस्था मर्यादित नांदूर, पो.मांडसांगवी, ता.जि.नाशिक यांचेकडून खरेदी केलेल्या दैनंदिन वापराच्या वस्तुंच्या प्रलंबित देयकांची एकत्रित देय ठरणारी रक्कम रु.१८,९२,८८,६४४/- (रुपये अठरा कोटी ब्याण्णव लक्ष अठ्ठयाऐंशी हजार सहाशे चव्वेचाळीस फक्त) (जीएसटी वगळून) इतकी रक्कम अदा करण्यास खालील अटींच्या अधिन राहून कार्योत्तर मंजुरी देण्यात येत आहे.
१. जिल्हा शल्य चिकित्सक, जळगाव यांनी मे. गृहलक्ष्मी महिला औद्योगिक संस्था मर्या. नादूर, पो.
माडसांगवी, जि.नाशिक यांना कोणत्या वस्तुचा किती प्रमाणात पुरवठा केला आहे याची खात्री करावी.
२. पारदर्शक पध्दतीने व सर्व नियमांचे पालन करून निविदा प्रकिया झाल्याची खातरजमा करून देयके अदा करावीत. निविदा प्रक्रिया अंतिम केल्याच्या इतिवृत्ताची प्रत सादर केल्याची खात्री करावी.
३. महाराष्ट्र कोषागार नियम १९६८ मधील नियम क्र. १५१ (१) मध्ये विहीत करण्यात आलेला नमूना साक्षांकित केल्याची खात्री करावी.
४. जिल्हा शल्य चिकित्सक, जळगाव कार्यालयाकडे ज्या कार्यालयांची खर्चाची देयके प्राप्त झाली आहेत, ती देयके जोडण्यात आली असल्याची खातरजमा करण्यात यावी.
५. दैनंदिन वापराच्या वस्तु प्राप्त झालेल्या आहेत, याबाबतची खातरजमा करुनच देयके अदा करावीत.
६. भारताचे महालेखापरीक्षकाचे व अन्य कोणत्याही लेखा परिक्षकाचा आक्षेप नसल्याची खातरजमा केल्याशिवाय देयक देऊ नये.
२. उपरोक्त अनुदानासाठी प्रशासकीय अधिकारी, आरोग्य सेवा आयुक्तालय, मुंबई यांना आहरण व संवितरण अधिकारी म्हणून घोषित करण्यात येत आहे. त्यांनी याबाबतचे देयक कोषागारात सादर करून विहित केलेल्या बाबींवर खर्च करण्यासाठी जिल्हा शल्य चिकित्सक, जळगाव यांच्याकडे सुपुर्द करावी.
यासाठी सह संचालक (अ. व प्र.), आरोग्य सेवा, मुंबई यांना “नियंत्रण अधिकारी” म्हणून घोषित करण्यात येत आहे.
पृष्ठ ४ पैकी २
# Page 3
शासन निर्णय क्रमांकः कोरोना-६१२३/प्र.क्र.१३१/आरोग्य-५
३. सदर अनुदान वितरीत करताना वित्त विभागाच्या दिनांक १२ एप्रिल, २०२३ च्या शासन परिपत्रका सोबत जोडलेल्या परिशिष्टातील अनु. क्र.९ मधील मुद्दा क्र. १ ते १० मधील अटी व व शर्तींची पूर्तता केली असल्याचे कार्यक्रम प्रमुख यांचेकडून प्रमाणित केल्याची खात्री करावी. त्यामुळे सदरहू प्रकरणी वित्त विभागाच्या दिनांक १२ एप्रिल, २०२३ च्या शासन परिपत्रकाच्या परिशिष्ठातील मुद्दा क्र. १ ते १० मधील अटींची पूर्तता झाली असल्यास निधी वितरीत करावा. सदर प्रस्तावावरील वितरीत करण्यात येणारा निधी पुरवठादाराच्या खात्यात थेट जमा होणार आहे. शासनाच्या धोरणानुसार सदर प्रस्तावावरील निधी जिल्हा शल्य चिकित्सक, जळगाव यांच्या स्वतंत्र बॅक खात्यात जमा करुन खर्च करण्यात येत असल्याचे त्याचप्रमाणे वित्त विभागाच्या दिनांक १२ एप्रिल, २०२३ च्या शासन निर्णयातील संबंधित असलेल्या सर्व तरतुदीचे /अटी व शर्तींचे पालन करुन त्यासंदर्भात आवश्यक ते प्रमाणपत्र सादर करणे अथवा आवश्यक त्या बाबी स्वतंत्रपणे प्रमाणित करणे सदरहू निधी ज्या यंत्रणेमार्फत खर्च करण्यात येणार त्या कार्यक्रम प्रमुखास बंधनकारक राहील.
४. सदरचे अनुदान सशर्त असून वित्त विभागाचे शासन परिपत्रक क्र.२०१३/ प्र.क्र.८५/ २०१३/ अर्थसंकल्प-३, दिनांक २५ एप्रिल, २०१३ नुसार उपरोक्त निधीचे उपयोगिता प्रमाणपत्र (UC) सादर केल्यानंतरच पुढील अनुदान वितरीत करण्यात येईल.
५. सदर प्रस्तावावरील खर्च शासन निर्णय, उद्योग, ऊर्जा व कामगार विभाग, दिनांक १ डिसेंबर २०१६ मधील तरतूदीनुसार आवश्यक तेथे करावयाच्या खरेदीबाबत प्रशासकीय मान्यता घेतल्याची खातरजमा करावी.
# Page 4