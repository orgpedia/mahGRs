# Page 1
सार्वजनिक आरोग्य विभागाच्या अधिपत्याखालील आरोग्य सेवा आयुक्तालयातंर्गत महाराष्ट्र वैद्यकीय व आरोग्य सेवा, गट-अ व राज्य कामगार विमा योजनेतील महाराष्ट्र वैद्यकीय विमा सेवा, गट-अ मधील वैद्यकीय अधिकारी व वरिष्ठ पदावरील सर्व कार्यरत अधिकाऱ्यांचे सेवानिवृत्तीचे वय ६२ वर्षापर्यंत वाढविण्याबाबत....
महाराष्ट्र शासन
सार्वजनिक आरोग्य विभाग
शासन निर्णय क्रमांकः न्यायप्र-३०१८/प्र.क्र.२५४/सेवा-२
गोकुळदास तेजपाल रुग्णालय संकुल इमारत, १० वा मजला
मंत्रालय, मुंबई - ४०० ००१
दिनांक: ०९ ऑगस्ट, २०२१
वाचा :-१) सार्वजनिक आरोग्य विभाग, शासन निर्णय क्रमांकः : सेवानि-११८/प्र.क्र.१६८/ सेवा-२ दि. २९.०८.२०१८
२) सार्वजनिक आरोग्य विभाग, शासन निर्णय क्रमांक : सेवानि-१३१९/प्र.क्र. ४८ /सेवा-२, दि. ०१.०७.२०१९ ३) सार्वजनिक आरोग्य विभाग, शासन निर्णय क्रमांक : सेवानि-१३१९/प्र.क्र. ४८/सेवा-२, दि. २६.११.२०१९ ४) सार्वजनिक आरोग्य विभाग, शासन निर्णय क्रमांक : न्यायप्र-३०१८/प्र.क्र. २५४/सेवा-२, दि. ३१.०५.२०२१ ५) मा. मंत्रीमंडळ सचिव यांचे दि.२९.०७.२०२१ चे पृष्ठाकन (मंत्रीमंडळ बैठक दि. १४.०७.२०२१ विषय क्रमांक-५ कार्यवृत्त)
शासन निर्णय :
राज्यात कोरोना साथरोग संसर्गाचा प्रादुर्भाव पूर्णपणे थांबलेला नसून नजीकच्या कालावधीत तिसरी लाट येण्याची शक्यता नाकारता येत नाही. यास्तव त्यावर नियंत्रण मिळविण्याच्या दृष्टीने उपाययोजना करणे व त्याची अंमलबजावणी करण्याच्या दृष्टीने सार्वजनिक आरोग्य विभागाच्या अधिपत्याखालील आरोग्य सेवा आयुक्तालयातंर्गत महाराष्ट्र वैद्यकीय व आरोग्य सेवा, गट-अ मधील वैद्यकीय अधिकारी (वेतन मॅट्रीक्स मधील वेतन स्तर एस-२० : ५६१००-१७७५००) व वरिष्ठ पदावरील (वेतन मॅट्रीक्स मधील वेतनस्तर एस-२३ : ६७७००-२०८७०० व त्यावरील ) सर्व अधिकारी तसेच राज्य कामगार विमा योजनेतर्गंत महाराष्ट्र वैद्यकीय विमा सेवा, गट-अ (वेतन मॅट्रीक्स मधील वेतन स्तर एस-२० : ५६१०० १७७५०० ) व वरिष्ठ पदावरील सर्व कार्यरत अधिकारी यांचे सेवानिवृत्तीचे वय एक वर्षासाठी ६२ वर्षांपर्यंत वाढविण्याचा निर्णय मा. मंत्रिमंडळाची कार्योत्तर मान्यता मिळण्याच्या अधीन राहून शासन निर्णय दि.
३१.०५.२०२१ अन्वये घेण्यात आला आहे. सदर शासन निर्णयास मा. मंत्रीमंडळाने कार्योत्तर मान्यता दिली आहे.
२. तसेच, महाराष्ट्र वैद्यकीय व आरोग्य सेवा, गट-अ व महाराष्ट्र वैद्यकीय व विमा सेवा, गट-अ मधील वैद्यकीय अधिकारी व वरिष्ठ पदावरील वैद्यकीय अधिकाऱ्यांचे सेवानिवृत्तीचे वय वाढीच्या अनुषंगाने वित्त विभागाने महाराष्ट्र नागरी सेवा (निवृत्तीवेतन) नियम, १९८२ मधील नियम १० मध्ये आवश्यकती सुधारणा करावी.
# Page 2
शासन निर्णय क्रमांकः न्यायप्र-३०१८/प्र.क्र.२५४/सेवा-२, दि.०९.०८.२०२१
# Page 3