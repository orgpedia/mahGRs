# Page 1
डॉ.हेडगेवार स्मृती रूग्णसेवा मंडळ संचलित दंत महाविद्यालय, हिंगोली या प्रशिक्षण संस्थेस जिल्हा रुग्णालय, हिंगोली येथील १०० खाटा शैक्षणिक प्रयोजनार्थ अनुभवासाठी वापरण्यास परवानगी देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: खाटासं - २०१६/प्र.क्र. ७८ / आरोग्य-४
मंत्रालय, १० वा मजला, संकुल इमारत,
गो.ते.रुग्णालय आवार, मुंबई-४०० ००१.
तारीख: १४ मे, २०१८.
वाचा १) शासन निर्णय, सार्वजनिक आरोग्य विभाग, क्र.एचएसजी-१६९०/प्र.क्र.९६/आरोग्य-३, दिनांक ०३.०८.१९९०.
२) शासन निर्णय, सार्वजनिक आरोग्य विभाग, क्र. संकिर्ण २०१३/प्र.क्र.३०७/आरोग्य-३, दिनांक ०३.०८.२०१३.
३) शासन निर्णय, सार्वजनिक आरोग्य विभाग, क्र. खाटासं २०१६/प्र.क्र.७८/आरोग्य-४, दिनांक ०३.१०.२०१६.
४) शासन शुध्दीपत्रक, सार्वजनिक आरोग्य विभाग, क्र.खाटासं २०१६/प्र.क्र.७८/आरोग्य-४, दिनांक ०४.१०.२०१६.
५) सहसंचालक, आरोग्य सेवा, आरोग्य सेवा संचालनालय, मुंबई यांचे पत्र क्रमांक संआसे/कक्ष-३/टे-१/प्रात्य.अनुभव/परवानगी/प्राचार्य, डॉ. हेडगेवार स्मती संचलित दंत महाविद्यालय, हिंगोली/१५६२-६५/१८, दि.१६.०२.२०१८.
प्रस्तावना डॉ. हेडगेवार स्मृती रूग्णसेवा मंडळ संचलित दंत महाविद्यालय, हिंगोली या प्रशिक्षण संस्थेस जिल्हा रूग्णालय, हिंगोली येथील १०० खाटा शैक्षणिक प्रयोजनार्थ अनुभवासाठी वापरण्यास परवानगी देण्याबाबत संचालक, आरोग्य सेवा यांचा प्रस्ताव शासनाच्या विचाराधीन होता. याबाबत पुढील प्रमाणे निर्णय घेण्यात येत आहे : शासन निर्णय डॉ. हेडगेवार स्मृती रूग्णसेवा मंडळ संचलित दंत महाविद्यालय, हिंगोली या प्रशिक्षण संस्थेस जिल्हा रुग्णालय, हिंगोली येथील १०० खाटा दि.०१.०६.२०१७ पासून पुर्वलक्षी प्रभावाने पुढील ५ वर्षासाठी म्हणजे दि. ३१.०५.२०२२ पर्यंत शैक्षणिक प्रयोजनार्थ अनुभवासाठी प्रतिदिन प्रतिखाट रु.१५०/- इतक्या दराने वापरण्यास या शासन निर्णयान्वये खालील अटी व शर्तीच्या अधीन राहून मान्यता देण्यात येत आहे.
# Page 2
शासन निर्णय क्रमांकः खाटासं-२०१६/प्र.क्र.७८/आरोग्य ४
१) शासन निर्णय दि.०३.०८.२०१३ नुसार खाटांसाठी आकारावयाचे शुल्क रुपये १५०/- प्रति दिन प्रति खाटा याप्रमाणे संस्था दर तिमाहीच्या पहिल्या महिन्याच्या पहिल्या आठवडयात,तीन महिन्याच्या कालावधीसाठी अग्रिम स्वरुपात चुकते करील. खाटा वापरण्याच्या कालावधीत शासन ठरविल ते सुधारीत शुल्क त्या दिनांकापासून चुकते करण्याचे संस्थेवर बंधनकारक राहिल. तसे न केल्यास ही व्यवस्था रद्द करण्यात येईल व याबाबतचा शासनाचा निर्णय अंतिम राहिल.
२) उपरोक्त दिनांक ०३.०८.१९९० येथील शासन निर्णयासोबत जोडलेल्या करारपत्राच्या विहित नमून्याप्रमाणे संस्थेने उपसंचालक, आरोग्य सेवा, औरंगाबाद यांचे समवेत करारपत्र करुन ते नोंदणीकृत करुन घ्यावे व या करारपत्रातील कोणत्याही अटींचे पालन न केल्यास किंवा अटीचा भंग झाल्यास ही व्यवस्था रद्द करण्यात येईल व याबाबतचा शासनाचा निर्णय अंतिम असेल.
३) या संदर्भात सार्वजनिक आरोग्य विभाग आणि वैद्यकीय शिक्षण व औषधी द्रव्य विभाग ह्यांनी वेळोवेळी निर्देशीत केल्याप्रमाणे अन्य अटी व शर्तींचे पालन करणे संस्थेवर बंधनकारक राहिल.
२. जिल्हा शल्य चिकित्सक, जिल्हा रुग्णालय, हिंगोली यांनी विहित अटी व शर्तींच्या अधिन राहून संबंधीत संस्थेकडून करारपत्र करुन, शैक्षणिक प्रयोजनार्थ अनुभवासाठी दि.०१.०६.२०१७ पासून पुर्वलक्षी प्रभावाने पुढील ५ वर्षासाठी म्हणजे दि.३१.०५.२०२२ पर्यंत खाटांचा वापर करण्यास परवानगी द्यावी.
# Page 3