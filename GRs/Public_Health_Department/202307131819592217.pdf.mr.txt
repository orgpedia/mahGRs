# Page 1
बाहययंत्रणेद्वारे (आऊटसोर्सिंग) घेण्यात आलेल्या सुरक्षा रक्षकांच्या सेवा घेण्यासाठी येणाऱ्या खर्चास प्रशासकीय मान्यता देणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः सुरक्षा-२०२३/ प्र.क्र.१७३/आरोग्य-४
मंत्रालय, १० वा मजला, संकूल इमारत,
गोकूळदास तेजपाल रूग्णालय आवार, मुंबई.
दिनांक : १४ जुलै, २०२३
वाचा १) शासन निर्णय,उद्योग उर्जा व कामगार विभाग क्र.एमजीए-१५०६/प्र.क्र.९२/काम-५, दि.०८.११.२००६.
२) शासन परिपत्रक, वित्त विभाग क्र. पदनि-२०१३/प्र.क्र.११/१३/वित्तीय सुधारणा-१, दि.०२.०२.२०१३.
३) शासन परिपत्रक, वित्त विभाग क्र. पदनि-२०१३/प्र.क्र.११२/१३/वित्तीय सुधारणा-१, दि.०२.०२.२०१३.
४) शासन परिपत्रक, वित्त विभाग क्र. पदनि-२०१०/प्र.क्र.८४/१०/वित्तीय सुधारणा-१, दि.०२.१२.२०१६.
५) सहसंचालक, आरोग्य सेवा, रुग्णालय ( राज्यस्तर), मुंबई यांचे पत्र क्र. : आसेआ /कक्ष-३/टे-९/कंत्राटीसुरक्षा४०प्रमाणपत्र/नागपूरदेवळालीवर्धा/६८००-०३/२३, दि.१३.०६.२०२३.
प्रस्तावना : उपसंचालक,आरोग्य सेवा, नागपूर यांनी वैद्यकीय अधिक्षक, ग्रामीण रुग्णालय, देवळी, जि.वर्धा येथील सुरक्षा रक्षकाचे माहे १६ मे २०१९ ते ३० जून २०१९ ची देयके अनुदानाअभावी प्रलंबित असल्याने त्यास एक वर्षापेक्षा जास्त कालावधी झाल्याने देयकास मंजूरी देण्याबाबत प्रशासकीय मान्यता देण्याबाबतची बाब शासनाच्या विचाराधीन होती. यासंदर्भात पुढीलप्रमाणे निर्णय घेण्यात येत आहे.
शासन निर्णय : वैद्यकीय अधिक्षक, ग्रामीण रुग्णालय, देवळी, जि. वर्धा येथील सुरक्षा रक्षकांचे माहे १६ मे ते ३० जून, २०१९ या महिन्याची प्रलंबित देयकांची रक्कम रु.८१,०००/- (अक्षरी रुपये एक्क्याऐंशी हजार फक्त) इतक्या खर्चास प्रशासकीय मान्यता देण्यात येत आहे.
२. सदर शासन निर्णय, वित्त विभागाचा शासन निर्णय क्रमांक - विअप्र २०१३/ प्र.क्र.३० / २०१३/विनियम, भाग-२, दिनांक १७ एप्रिल, २०१५, अन्वये, वित्तिय अधिकार नियम पुस्तिका - १९७८ भाग - पहिला, उपविभाग-तीन मधील अ. क्र. ४, परिच्छेद क्रमांक २७ (२) अनुसार प्रशासनिक विभागास प्रदान करण्यात आलेल्या प्राधिकारात निर्गमित करण्यात येत आहे.
# Page 2
शासन निर्णय क्रमांकः सुरक्षा-२०२३/ प्र.क्र.१७३/ आरोग्य-४
३. सदर प्रस्तावावरील खर्च “लेखाशिर्ष २२१० ०४१३, (१०) -कंत्राटी सेवा/१३-कार्यालयीन खर्च” या लेखाशिर्षाखालील सन २०२३ २४ या वित्तिय वर्षाकरीता मंजूर करण्यात आलेल्या अनुदानामधून भागविण्यात यावा.