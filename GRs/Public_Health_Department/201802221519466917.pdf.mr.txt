# Page 1
सन २०१७-२०१८
प्रधानमंत्री मातृ वंदना योजना या केंद्र पुरस्कृत योजनेसाठी (राज्य हिश्याचा) निधी वितरित करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः पुरमा २०१७ / प्रक्र-६५५/कुक
गो.ते.रुग्णालय संकुंल इमारत, १० वा मजला, ए विंग
मंत्रालय, एल.टी.मार्ग, मुंबई - ४०० ००१.
तारीख: २२ फेब्रुवारी, २०१८.
वाचा : १) शासन निर्णय क्रमांकः मासका-२०१७/प्र.क्र.४९३/कु.क. दि.०८.१२.२०१७ व समक्रमांक शुध्दीपत्रक दि.०४.०१.२०१८ २) अतिरिक्त संचालक, आरोग्य सेवा, कुटुंब कल्याण, पुणे यांचे पत्र क्र.राकुकका/प्रधानमंत्री मातृ वंदना योजना आर्थिक वर्ष/कक्ष-१०-ब/न.क्र.७९८१-८४/२०१८, दि.३.२.२०१८.
३) शासन परिपत्रक, साआवि.क्रमांक-अर्थसं-२०१७/प्र.क्र.१५८/अर्थसंकल्प, दि.२.१.२०१८
प्रस्तावना : भारतातील दारिद्रय रेषेखालील व दारिद्रय रेषेवरील अनेक गर्भवती महिलांना गरोदरपणाच्या शेवटच्या टप्यापर्यंत मजूरीसाठी काम करावे लागते तसेच प्रसुतीनंतर शारिरीक क्षमता नसतानाही मजूरीसाठी तात्काळ काम करावे लागते. यामुळे अशा गर्भवती महिला व माता कुपोषित राहून त्यांचे व त्यांच्या नवजात बालकांच्या आरोग्यावर विपरित परिणाम होतो. यामुळे देशाच्या मातामृत्यू व बालमृत्यू दरात वाढ होते. सबब माता व बालकांचे आरोग्य सुधारण्याच्या दृष्टीने गर्भवती महिला व स्तनदा मातेला सकस आहार घेण्यास प्रोत्साहित करुन त्यांच्या आरोग्यात सुधारणा व्हावी व जन्माला येणा-या नवजात बालकांचेही आरोग्य सुधारावे आणि मातामृत्यू व बालमृत्यू दरात घट होवून तो नियंत्रित राहावा यासाठी केंद्र शासनाच्या महिला व बालविकास मंत्रालयाने प्रधानमंत्री मातृ वंदना ही केंद्र पुरस्कृत नवीन योजना संपूर्ण राज्यात दिनांक ०१ जानेवारी, २०१७ पासून कार्यान्वित करण्यास संदर्भाधीन दि०८.१२.२०१७ च्या शासन निर्णयान्वये मान्यता दिली आहे.
शासन निर्णय: प्रधानमंत्री मातृ वंदना ही योजना राज्य व केंद्र शासनाच्या सहभागातून राज्यात राबविण्यात
येत असुन यामध्ये राज्य शासनाचा ४०% व केंद्र शासनाचा ६०% आर्थिक सहभाग राहाणार आहे. सन
# Page 2
शासन निर्णय क्रमांकः पुरमा २०१७/प्रक्र-६५५/कुक
२०१७-२०१८ या आर्थिक वर्षासाठी केंद्र शासनाकडून रु.११५.०० कोटी (रुपये एकशे पंधरा कोटी
फक्त) एवढा निधी प्राप्त झाला आहे. सदर निधी योजनेसाठी आयुक्त, आरोग्य सेवा तथा अभियान
संचालक,राष्ट्रीय आरोग्य अभियान, मुंबई यांचे नांवे उघडण्यात आलेल्या Escrow Account मध्ये थेट
केंद्र शासनाकडून जमा झालेला आहे. तर राज्य शासनाच्या हिश्याचा (डिसेंबर-२०१७ च्या हिवाळी
अधिवेशनामध्ये पूरवणी मागणीद्वारे रु.९०.०० कोटी (रुपये नव्वद कोटी फक्त) एवढा मंजूर झालेला
निधी वितरित करण्यास या शासन निर्णयान्वये मंजूरी देण्यात येत आहे.
२. उपरोक्त अनुदानासाठी प्रशासकीय अधिकारी, आरोग्य सेवा संचालनालय, मुंबई यांना आहरण व
संवितरण अधिकारी म्हणून घोषित करण्यात येत आहे. त्यांनी कोषागारात देयक सादर करून राज्य
हिश्यापोटी आवश्यक असलेला ४०% एवढा निधी प्राप्त करून घेऊन आयुक्त, आरोग्य सेवा तथा
अभियान संचालक, राष्ट्रीय आरोग्य अभियान, मुंबई यांचे नावे उघडण्यात आलेल्या Escrow Account
मध्ये जमा करण्याची कार्यवाही करावी. यासाठी सहसंचालक (अर्थ व प्रशासन), आरोग्य सेवा, मुंबई
यांना “नियंत्रण अधिकारी” म्हणून घोषित करण्यात येत आहे.
३. शासन परिपत्रक, वित्त विभाग क्रमांक, अर्थसं-२०१७/प्र.क्र.७५/अर्थ-३, दि.६.२.२०१८ मधील
तरतुदीनुसार सन २०१७-२०१८ या आर्थिक वर्षात “मागणी क्रमांक आर-१, २२११ - कुटुंब कल्याण,
(००) १०३ माता व बाल आरोग्य (०२) प्रधानमंत्री सुरक्षित मातृत्व सहयोग कार्यक्रम, (०२) (०१)
प्रधानमंत्री मातृ वंदना योजना, (केंद्र पुरस्कृत योजना) (२२१११३८८), ३१ सहायक अनुदाने (वेतनेतर)
(राज्य हिस्सा) या लेखाशिर्षाखाली मंजूर झालेल्या तरतूदीच्या मर्यादेत खर्च करण्यात यावा.
४. केलेल्या खर्चाचे उपयोगिता प्रमाणपत्र व योजनेच्या प्रगतीचा अहवाल केंद्र व राज्य शासनास
विहित प्रपत्रात केंद्र शासनाच्या मार्गदर्शक सुचनानुसार वेळोवेळी पाठविण्यात यावा. प्रधानमंत्री मातृ
वदंना या केंद्र पुरस्कृत योजनेसाठी प्राप्त झालेल्या अनुदानापेक्षा अधिक खर्च होणार नाही याची
संबंधीतांनी दक्षता घ्यावी.
पृष्ठ ३ पैकी २
# Page 3
शासन निर्णय क्रमांकः पुरमा २०१७/प्रक्र-६५५/कुक
५. सदर शासन निर्णय वित्त विभागाच्या अनौपचारीक संदर्भ क्र.९३/२०१८ / व्यय-१३,
दि.१६.२.२०१८ व क्र. २९०/ अर्थ -९, दि. २१.२.२०१८ अन्वये प्राप्त सहमतीस अनुसरुन निर्गमित
करण्यात येत आहे.