# Page 1
प्रधानमंत्री आयुष्ट्यमान भारत आरोग्य पायाभूत
सुविधा अभियाना अंतर्गत कामावर देखरेख
ठेवून कामामध्ये गती आणण्याकरीता समिती
गठीत करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः संकीर्ण -१०२५/प्र.क्र.३९४/एनएचएम(संगणक क्र. १२३०७९६)
१० वा मजला, गोकुळदास तेजपाल रूग्णालय संकूल इमारत
नवीन मंत्रालय, मुंबई ४०० ००१.
दिनांक : १४ ऑगस्ट, २०२५
शासन निर्णय:-
देशातील ग्रामीण व शहरी भागातील आरोग्य सेवेच्या पायाभूत सुविधा बळकट करण्यासाठी
“प्रधानमंत्री आयुष्ट्यमान भारत आरोग्य पायाभूत सुविधा अभियान” राबविण्यात येत आहे. या
अभियानांतर्गत राज्यात सुरु असलेली बांधकामे विहित वेळेत पूर्ण होणे आवश्यक आहे. या अनुषंगाने केंद्र
शासनाकडून वारंवार आढावा घेण्यात येत असून पाठपुरावा करण्यात येत आहे. राज्यातील प्रधानमंत्री
आयुष्ट्यमान भारत आरोग्य पायाभूत सुविधा अभियानांतर्गत सुरु असलेल्या बांधकामांस गती देण्यात
येऊन बांधकामे विहित कालमर्यादेत पूर्ण होणे आवश्यक आहे. तसेच सदर बांधकामाची वस्तूस्थिती व
प्रगती केंद्रशासनास व राज्य शासनास वेळोवेळी अवगत होणे आवश्यक आहे. यासाठी जिल्हाधिकारी
यांच्या अध्यक्षतेखाली प्रधानमंत्री आयुष्ट्यमान भारत आरोग्य पायाभूत सुविधा अभियान समिती खालील
प्रमाणे गठीत करण्यात येत आहे-
------------------------------------------------
| १ | जिल्हाधिकारी | अध्यक्ष |
| २ | मुख्य कार्यकारी अधिकारी, जिल्हा परिषद | सदस्य |
| ३ | आयुक्त, महानगरपालिका (जिल्हा मुख्यालय) | सदस्य |
| ४ | जिल्हा शल्य चिकित्सक | सदस्य सचिव |
------------------------------------------------
०२. सदर समिती खालील प्रमाणे कार्य करील :-
१) सदर समिती, प्रधानमंत्री आयुष्ट्यमान भारत आरोग्य पायाभूत सुविधा अभियानांतर्गत
संबंधित जिल्यात सुरु असलेल्या बांधकामाचा आढावा दर आठवड्याला घेऊन सदरचे बांधकाम
विहित वेळेत पूर्ण होईल याबाबत आवश्यकती कार्यवाही करेल.
# Page 2
शासन निर्णय क्रमांकः संकीर्ण -१०२५/प्र.क्र.३९४/एनएचएम(संगणक क्र. १२३०७९६)
२) सदर समिती, प्रधानमंत्री आयुष्ट्यमान भारत आरोग्य पायाभूत सुविधा अभियानांतर्गत सुरु
असलेल्या बांधकामांची वस्तुस्थिती व प्रगतीबाबत आयुक्त, आरोग्य सेवा तथा अभियान संचालक,
राष्ट्रीय आरोग्य अभियान, मुंबई यांना व राज्य शासनास वेळोवेळी अवगत करेल.
०३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर