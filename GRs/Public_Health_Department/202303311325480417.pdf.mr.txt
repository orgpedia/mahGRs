# Page 1
कोविड–१९ च्या वाढत्या प्रादुर्भावाच्या अनुषंगाने टास्क फोर्सची पुनर्रचना करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: कोरोना-६१२३/प्र.क्र.९५/आरोग्य-५
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : २० एप्रिल, २०२३.
वाचा:
१) महामारी आपत्ती कायदा, १८९७ २) आपत्ती व्यवथापन कायदा, २००५ ३) शासन निर्णय, सार्वजनिक आरोग्य विभाग, क्र. कोरोना-२०२/प्र.क्र.५८/२०२०/ आरोग्य–५, दिनांक १३.०४.२०२०
प्रस्तावना: कोविड-१९ च्या पहिल्या लाटेदरम्यान वाढलेल्या रुग्णसंख्येला नियंत्रणात आणण्यासाठी तसेच त्यावर उपाय योजना करण्यासाठी दिनांक १३.०४.२०२० च्या शासन निर्णयान्वये राज्यात तज्ञ डॉक्टरांचे विशेष कार्यदला ( टास्क फोर्स) ची निर्मिती करण्यात आली होती. कोविड बाधेची कारणमिमांसा, विश्लेषण व उपाययोजना करण्यास्तव तज्ञ डॉक्टरांचे विशेष कार्यदल (टास्क फोर्स) गठीत करण्यात आले होते. राज्यात पुन्हा एकदा कोविड–१९ ची रुग्ण संख्या वाढत आहे.
वाढत्या रुग्णाची संख्या लक्षात घेता सदर टास्क फोर्सची पुनर्रचना करणे आवश्यक आहे. सबब, सदर टास्क फोर्सची पुनर्रचना करण्याची बाब शासनाच्या विचाराधीन होती.
शासन निर्णय : कोविड बाधेची कारणमिमांसा, विश्लेषण करुन त्यावर उपाययोजना सुचविणे / मार्गदर्शन करणे यासाठी खालील तज्ञ डॉक्टरांची अध्यक्ष/सदस्य म्हणून नियुक्ती करण्यात येत आहे.
----------------------------------------------------------------------
| अ.क्र. | तज्ञांचे नाव | पदनाम |
|  | डॉ. सुभाष साळुंखे, निवृत्त महासंचालक, आरोग्य सेवा, पुणे | अध्यक्ष |
|  | लेफ्ट. जन. माधुरी कानीटकर, कुलगुरू, एम. यु. एचएस. ., नाशिक | सदस्य |
|  | डॉ. बिशन स्वरुप गर्ग, प्रोफेसर, एम.जी.एम.एस. सेवाग्राम, वर्धा | सदस्य |
----------------------------------------------------------------------
# Page 2
शासन निर्णय :- - कोरोना-६१२३/प्र.क्र.९५/आ-५
-----------------------------------------------------------------------------------
| ४ | डॉ. रमण गंगाखेडकर, माजी आयसीएमआर प्रमुख, दिल्ली | सदस्य |
| ५  |  | डॉ. राजेश कार्यकर्ते, बी. जे. मेडीकल कॉलेज, पुणे | सदस्य |
| ६ | डॉ. वर्षा पोतदार, नवले मेडीकल कॉलेज, पुणे | सदस्य |
| ७ | डॉ. संजय झोडपे, अध्यक्ष, PHFI, नवी दिल्ली | सदस्य |
| ८ | डॉ. हर्षद ठाकूर, प्रोफेसर, टी.आय.एस.एस., मुंबई | सदस्य |
| ९ | डॉ. रघुनाथ भोये, अतिरिक्त संचालक, राज्य कुटुंब कल्याण कार्यालय, पुणे | सदस्य सचिव |
-----------------------------------------------------------------------------------
२. टास्क फोर्सने करावयाची कार्यवाही :
गंभीर व अतिगंभीर आजारी कोविड-१९ रुग्णांसाठी रुग्ण व्यवस्थापन प्रोटोकॉल स्थापन करणे.
कोविड–१९ क्रिटिकल केअर हॉस्पीटलमध्ये तज्ञ डॉक्टर आणि आरोग्य सेवा सहायक कर्मचाऱ्यांच्या आवश्यकतेची शिफारस करणे.
गंभीरपणे आजारी कोविड–१९ रुग्णांवर उपचार करताना एकसमानता राखण्यासाठी योग्य औषध प्रोटोकॉलची शिफारस करणे.
टास्क फोर्सच्या अध्यक्षांनी टरविल्याप्रमाणे इतर कोणतीही शिफारस.
टास्क फोर्सने केलेल्या शिफारशींचा अहवाल सदस्य सचिव यांनी शासनास वेळोवेळी कळविण्यात यावे.
# Page 3