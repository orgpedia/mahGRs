# Page 1
सेवा नियमित करण्याबाबत..
श्रीमती एम.जे.डिटाणी, वरिष्ठ तांत्रिक सहाय्यक, पोषाहार विभाग,नागपूर
महाराष्ट्र शासन
सार्वजनिक आरोग्य विभाग
शासन निर्णय क्रमांक: सेवानि २०१८/प्र.क्र.५३८/सेवा-५
गोकुळदास तेजपाल रुग्णालय संकुल इमारत,
मंत्रालय, मुंबई ४०० ००१.
दिनांक : २५ ऑगस्ट, २०२१
वाचा :-१) शासन निर्णय, समान्य प्रशासन विभाग,एसआरव्ही१०९९/प्र.क्र.६/९९/१२,दि.८ मार्च,१९९९ २)सार्वजनिक आरोग्य विभाग, शासन निर्णय क्र.संकीर्ण २०१६/प्र.क्र.१/सेवा-५,दि.०३.०९,२०१९ ३)सार्वजनिक आरोग्य विभाग, शासन निर्णय क्र.याचिका २०१७/प्र.क्र.३११ / सेवा-५, दि.१६.०९.२०१९ ४)सहसंचालक, आरोग्य सेवा मुंबई यांचे क्र. आसेआ / आस्था / कक्ष-५/टे-२ / सेवानि- डिटाणी / १७१२-१६/२० दि.१०.१२.२०२०चे पत्र
प्रस्तावना:
श्रीमती एम.जे.डिटाणी (हरनखेडे) यांना वरिष्ठ वैज्ञानिक अधिकारी, पोषाहार विभाग, नागपूर यांच्या कार्यालयात दि.०८.०८.१९८९ च्या आदेशान्वये वरिष्ठ तांत्रिक सहाय्यक या पदावर तात्पुरत्या स्वरुपात नियुक्ती देण्यात आली होती. दिनांक ३१.८.२०१८ रोजी श्रीमती डिटाणी या सेवानिवृत्त झालेल्या आहेत. श्रीमती डिटाणी यांची नियुक्ती विहित पध्दतीने झाली नसल्याने श्रीमती डिटाणी यांची नियुक्ती नियमित झाल्याचे आदेश काढण्यात आलेले नाहीत. त्यामुळे श्रीमती डिटाणी यांना सेवानिवृत्ती विषयक लाभ मिळण्यासाठी त्यांची सेवा नियमित करण्याबाबतची विनंती करण्यात आली होती.
२. सामान्य प्रशासन विभाग, शासन निर्णय दि.०८.०३.१९९९ नुसार प्रादेशिक दुय्यम सेवा निवडमंडळे, जिल्हा निवड समित्या व सेवायोजन कार्यालये या विहित सेवाभरती माध्यमामार्फत शिफारस होऊन येण्याची अट शिथिल करुन शासन सेवेत आलेल्या ३७६१ कर्मचाऱ्यांच्या सेवा एक वेळची बाब म्हणून नियमित करण्यात याव्यात असा निर्णय घेण्यात आला आहे. सदर तरतुदीनुसार विभागातील १३ कनिष्ठ लिपीक व १६ क्ष किरण तंत्रज्ञ व १३ प्रयोगशाळा तंत्रज्ञ यांच्या सेवा दि.
०८.०३.१९९९ पासून नियमित करण्यास संदर्भाधीन क्र. २ व ३ येथील शासन निर्णयानुसार मान्यता देण्यात आली आहे. याच धर्तीवर श्रीमती डिटाणी यांच्या सेवा देखील नियमित करण्याची बाब शासनाच्या विचाराधीन होती.
# Page 2
शासन निर्णय क्रमांकः सेवानि२०१८/प्र.क्र.५३८/सेवा-५
शासन निर्णय:
संचालक, आरोग्य सेवा संचालनालय, मुंबई यांच्याकडून उपरोक्त संदर्भाधीन क्र. ४ येथील दि. १०.१२.२०२० च्या पत्रान्वये श्रीमती एम. जे. डिटाणी (हरनखेडे), वरिष्ठ तांत्रिक सहाय्यक, पोषाहार विभाग, नागपूर यांचा सेवा नियमित करण्याबाबतचा प्रस्ताव विभागास प्राप्त झाला आहे. संदर्भाधीन क्र. १ येथील शासन निर्णय दि.०८.०३.१९९९ मधील तरतूदीनुसार श्रीमती एम.जे.डिटाणी, वरिष्ठ तांत्रिक सहाय्यक यांच्या सेवा दि.०८.०३.१९९९ या दिनांकापासून नियमित करुन सेवानिवृत्तीच्या लाभाकरीता त्यांची मूळ नियुक्ती दिनांकापासून सेवा गणण्यास शासन मान्यता देण्यात येत आहे.
श्रीमती एम.जे. डिटाणी यांच्या सेवानिवृत्ती प्रकरणी पुढील कार्यवाही आयुक्त, आरोग्य सेवा, आयुक्तालय, मुंबई यांनी आपल्या स्तरावर करावी.
# Page 3