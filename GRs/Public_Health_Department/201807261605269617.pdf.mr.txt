# Page 1
मौजे काले - २, ता. कराड, जि. सातारा येथील उपकेंद्र त्याच तालुक्यातील मौजे धोंडेवाडी येथे स्थलांतरीत करण्यास मान्यता.
महाराष्ट्र शासन
सार्वजनिक आरोग्य विभाग
शासन निर्णय क्रमांकः स्थलांतर-२०१८/ प्र.क्र.६१/ आरोग्य-४
मंत्रालय, १० वा मजला, संकुल इमारत,
गोकूळदास तेजपाल रूग्णालय आवार, मुंबई.
तारीख: - ७ ऑगस्ट, २०१८.
वाचा १) सहसंचालक, आरोग्य सेवा (प्राआकें / उपकेंद्र/दवाखाने), आरोग्य सेवा संचालनालय, मुंबई यांचे क्रमांक: संआसे/कक्ष-७अ/टे-७/उपकेंद्र/काले २/धोडेवाडी/स्थलांतर / सातारा / ८५४-५७/२०१७, दि.२६.०२.२०१८.
प्रस्तावना मौजे काले-२, ता. कराड, जि. सातारा या गावात प्राथमिक आरोग्य कार्यरत आहे. तसेच, एकाच गावात काले-१ व काले-२ अशी दोन उपकेंद्र आहेत. मौजे धोंडेवाडी, ता. कराड, जि. सातारा हे गाव डोंगरी भागात मोडत असून, या ठिकाणी दळणवळणाची सोय नसल्याने, सदर दोन उपकेंद्रांपैकी मौजे काले-२ हे उपकेंद्र त्याच तालुक्यात स्थलांतरीत करण्याची बाब शासनाच्या विचाराधीन होती.
शासन निर्णय
मौजे धोंडेवाडी, ता.कराड, जि. सातारा हे गाव डोंगरी भागात मोडत असून, या ठिकाणी दळणवळणाची सोय नसल्याने, मौजे काले-२ हे उपकेंद्र त्याच तालुक्यातील मौजे धोंडेवाडी येथे स्थलांतरीत करण्यास खालील अटींच्या अधीन राहून या शासन निर्णयान्वये मान्यता देण्यात येत आहे.
१) स्थलांतरीत ठिकाणी उपकेंद्र कार्यान्वित होऊ शकेल अशी इमारतीची व्यवस्था व कर्मचारी निवासाची व्यवस्था असणे आवश्यक राहील. ज्यायोगे या जागेत बाह्य रूग्णसेवा, स्त्री रूग्ण तपासणीसाठी स्वतंत्र व्यवस्था, प्रसुतीसाठी व्यवस्था, कर्मचारी बसण्याची व्यवस्था, रूग्णवाहिका असल्यास पार्कंग असणे अनिवार्य राहील.
२) अशा इमारतीमध्ये पाणी, विजेची व्यवस्था असावी.
३) स्थलांतरीत ठिकाणी सदर उपकेंद्राकरीता आवश्यक त्या सर्व सोयी-सुविधा असाव्यात.
# Page 2
शासन निर्णय क्रमांकः स्थलांतर-२०१८/प्र.क्र.६१/आरोग्य-४
४) स्थलांतरीत ठिकाणी उपकेंद्राच्या मुख्य इमारत व निवासस्थानांच्या बांधकामाकरीता जिल्हा नियोजन व विकास मंडळाने त्यांच्या जिल्हा योजनेतून तरतूद करणे आवश्यक राहील.