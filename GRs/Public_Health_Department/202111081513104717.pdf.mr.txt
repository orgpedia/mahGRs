# Page 1
जिल्हा रुग्णालय, अहमदनगर येथील अतिदक्षता कक्षामध्ये आग लागल्यामुळे घडलेल्या दुर्घटनेची चौकशी करण्यासाठी समिती गठीत करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः समिती- २०२१/प्र.क्र.२७१/आरोग्य-३
१० वा मजला, गोकुळदास तेजपाल रुग्णालय संकुल इमारत,
लोकमान्य टिळक मार्ग, मुंबई - ४०० ००१.
तारीख: ११ नोव्हेबर, २०२१.
वाचा: १) उपसंचालक, आरोग्य सेवा, रुग्णालये ( राज्यस्तर), आरोग्य सेवा आयुक्तालय, मुंबई यांचे पत्र क्र. आसेआ/कक्ष-३ / रुग्णालय कक्ष/ जि. रु. अहमदनगर/दुर्घटना/२०२१, दिनांक - नोव्हेंबर, २०२१.
शासन निर्णय
जिल्हा रूग्णालय, अहमदनगर रुग्णालयातील अतिदक्षता कक्षामध्ये (ICU) दि.०६
नोव्हेंबर,२०२१ रोजी आग लागल्यामुळे ११ रुग्णांचा मृत्यू झाल्याची दु:खद घटना घडली आहे.
त्यामुळे या दु:खद घटनेची योग्य ती चौकशी करुन जबाबदार असणाऱ्यांवर कठोर कारवाई
करण्याकरीता व पुढे अश्या घटनांची पुनरावृती होऊ नये यासाठी शिफारस करण्याकरीता समितीची
स्थापना करणे आवश्यक आहे. याबाबत खालीलप्रमाणे समिती गठीत करण्यात येत आहे.
समिती :
--------------------------------------------
| अ.क्र. | सभासद | पद |
| १ | विभागीय आयुक्त, नाशिक | अध्यक्ष |
| २ | सहसंचालक, आरोग्य सेवा, (राज्यस्तर) | सदस्य |
--------------------------------------------
# Page 2
शासन निर्णय क्रमांकः समिती २०२१/प्र.क्र.२७१/आरोग्य- ३
------------------------------------------------------------------------------------------
| ३ | सहायक संचालक (वैद्यकिय आरोग्य देखभाल दुरुस्ती पथक) | सदस्य |
| ४ | संचालक, अग्निसुरक्षा विभाग, मुंबई यांचे प्रतिनिधी | सदस्य |
| ५ | जिल्हाधिकारी, अहमदनगर यांचे प्रतिनिधी | सदस्य |
| ६ | अग्निसुरक्षा अधिकारी, महानरपालिका, अहमदनगर | सदस्य |
| ७ | भिषकतज्ञ (आयुक्त, आरोग्य सेवा व्दारे नामनिर्देशित) | सदस्य |
| ८ | विभाग प्रमुख, विद्युत अभियांत्रिकी विभाग, शासकिय अभियांत्रिकी महाविद्यालय, पुणे | सदस्य |
| ९ | विभाग प्रमुख, स्थापत्य अभियांत्रिकी विभाग, शासकिय अभियांत्रिकी महाविद्यालय, पुणे | सदस्य |
| १० | उपसंचालक, आरोग्य सेवा, नाशिक मंडळ, नाशिक | सदस्य सचिव |
------------------------------------------------------------------------------------------
२. समितीची कार्यकक्षा:
१. सदर घटनेचा घटनाक्रम निश्चित करणे.
२. जिल्हा रुग्णालयात आग लागल्याचे समजल्यानंतर रुग्णालयातील अतिदक्षता कक्षामधील
उपस्थित अधिकारी व कर्मचारी यांनी सदर घटनेबाबत केलेली कार्यवाही / उपायोजना.
३. जिल्हा रुग्णालय, अहमदनगर येथे आगीच्या घटनेची कारणमिमांसा करणे व त्याअनुषंगाने
संबंधित यंत्रणावर / अधिकारी व कर्मचाऱ्यांवर जबाबदारी निश्चित करणे.
४. आग प्रतिबंधक यंत्रणेच्या लेखापरिक्षणाची वस्तुस्थिती तपासणे.
५. अश्या प्रकारची घटना पुन्हा भविष्यात घडू नये याकरीता आवश्यक उपाययोजना /
शिफारस सुचविणे.
३. विभागीय आयुक्त, नाशिक यांनी सदर घटनेच्या चौकशीच्या कामकाजाकरीता अन्य विभागातील / कार्यालयातील अधिकाऱ्यांची मदत घेऊ शकतात.
४. समितीने आपला अहवाल शासनास दिनांक १५ नोव्हेंबर,२०२१ पर्यंत सादर करावा.
पृष्ठ३ पैकी२
# Page 3
शासन निर्णय क्रमांकः समिती २०२१/प्र.क्र.२७१/आरोग्य- ३