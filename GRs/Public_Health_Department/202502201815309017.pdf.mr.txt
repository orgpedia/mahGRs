# Page 1
राष्ट्रीय आरोग्य अभियाना अंतर्गत मंजूर असलेल्या
ग्रामीण रुग्णालय महाबळेश्वर येथील प्रशिक्षण केंद्र
इमारतीची जागा प्राथमिक आरोग्य केंद्र, ठोसेघर,
जि. सातारा येथे स्थलांतरीत करुन महाबळेश्वर
येथील ग्रामीण रुग्णालय परिसरात विस्तारीकरण
करण्यास मान्यता देण्याबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०२५/प्र.क्र. ०९/आरोग्य-३अ,
१० वा मजला, गोकुळदास तेजपाल रुग्णालय संकुल इमारत,
मंत्रालय, मुंबई-४०० ००१.
दिनांक: २० फ़ेब्रुवारी, २०२५.
वाचा :-
१)मुख्य कार्यकारी अधिकारी, सातारा, जि.प. सातारा. यांचे पत्र
क्र.जाक्र.साजिप/मुकाअ/पीए/६१२/२०२४, दि.१८.१२.२०२४.
२)सहसंचालक (तांत्रिक), राष्ट्रीय आरोग्य अभियान, मुंबई यांचे पत्र क्र.
आआसे/स्थलांतर/प्रकें/महाबळेश्वर/८२९१५/९१६/२५, दि. २८.०१.२०२५.
प्रस्तावना :-
ग्रामीण रुग्णालय महाबळेश्वर आणि तळदेव व तापोळा ही प्राथमिक आरोग्य केंद्रे व त्यांतर्गत येणारी
१४ उपकेंद्रे इंडीयन रेड क्रॉस संचलित पाचगणी (महाबळेश्वर) सोसायटीचे बेल एअर रुग्णालय यांना PPP
तत्वावर ५ वर्षाच्या कालावधीकरीता (दि.३१.०३.२०२८) चालविण्यास परवानगी देण्यात आलेली आहे.
२. जिल्हा परिषद सातारा यांच्या जिल्हा नियामक समितीची दि. १७.१२.२०२४ च्या सभेमध्ये ठराव क्र.
३ अन्वये, राष्ट्रीय आरोग्य अभियान अंतर्गत सातारा जिल्हयासाठी उभारण्यात येणारे प्रशिक्षण केंद्र हे
ग्रामीण रूग्णालय, महाबळेश्वर येथे न उभारता ते प्राथमिक आरोग्य केंद्र ठोसेघर, सातारा येथे उपलब्ध
असणाऱ्या जागेवर उभारण्यात यावे, असा ठराव करण्यात आलेला आहे.
३. इंडीयन रेड क्रॉस संचलित पाचगणी (महाबळेश्वर) सोसायटीचे बेल एअर रुग्णालय यांनी ग्रामीण
रुग्णालय महाबळेश्वर येथील जीर्ण अवस्थेत असलेली चतुर्थश्रेणी कर्मचा-यांच्या इमारतीमध्ये नूतनीकरण
करण्यास व तेथे मदर ॲण्ड चाईल्ड वेलनेस सेंटर, ऑप्थॅल्मिक क्लिनीक डायलॅसीस युनिट, डेंटल
क्लिनीक उभारण्यास तसेच बेल-एअर संस्थेच्या आणि प्राथमिक आरोग्य केंद्र व उपकेंद्रातील कर्मचा-यांना
# Page 2
शासन निर्णय क्रमांक: प्रशामा-२०२५/प्र.क्र.०९/आरोग्य-३अ
प्रशिक्षण देण्यासाठी प्रशिक्षण हॉल उभारण्यास परवानगी देण्याची विनंती मुख्य कार्यकारी अधिकारी,
जिल्हा परिषद, सातारा यांनी केली आहे. उक्त प्रस्तावास मान्यता देण्याची बाब शासनाच्या विचाराधीन होती.
शासन निर्णय :-
ग्रामीण रुग्णालय महाबळेश्वर येथील राष्ट्रीय आरोग्य अभियाना अंतर्गत मंजूर असलेल्या प्रशिक्षण
केंद्र इमारतीची जागा प्राथमिक आरोग्य केंद्र, ठोसेघर, जि. सातारा येथे स्थलांतरीत करण्यास मान्यता
देण्यात येत आहे. तसेच इंडीयन रेड क्रॉस संचलित पाचगणी (महाबळेश्वर) सोसायटीचे बेल एअर रुग्णालय
यांना स्वखर्चाने महाबळेश्वर येथील ग्रामीण रुग्णालय परिसरात विस्तारीकरण करण्यास खालील अटी व
शतींच्या अधीन राहून मान्यता देण्यात येत आहे:-
अटी व शर्ती :-
१)महाबळेश्वर येथील ग्रामीण रुग्णालय परिसरात करण्यात येणारे नूतनीकरण व विस्तारीकरण हे
इंडीयन रेड क्रॉस संचलित पाचगणी (महाबळेश्वर) सोसायटीचे बेल एअर या संस्थेने स्वखर्चाने
करावे.
२)सदर विस्तारीकरण करण्याकरीता कोणताही शासकीय निधी उपलब्ध करुन दिला जाणार
नाही.
३)सदर रुग्णालय परिसरात नूतनीकरण व विस्तारीकरण करण्यापूर्वी सार्वजनिक बांधकाम
विभागाची मान्यता घेण्यात यावी.
४)सदर रुग्णालय परिसरात नूतनीकरण व विस्तारीकरणाचे काम हे जिल्हा शल्य चिकित्सक,
सातारा यांच्या देखरेखीखाली करण्यात यावे. तसेच ग्रामीण रुग्णालयाच्या जागेच्या ठिकाणी
अतिक्रमण होणार नाही याची जबाबदारी संचालक, बेल एअर रुग्णालय, पाचगणी यांची राहील.
५)ग्रामीण रुग्णालय महाबळेश्वर आणि तळदेव व तापोळा ही प्राथमिक आरोग्य केंद्रे व त्यांतर्गत
येणारी १४ उपकेंद्रे इंडीयन रेड क्रॉस संचलित पाचगणी (महाबळेश्वर) सोसायटीचे बेल एअर
रुग्णालय यांना PPP तत्वावर ५ वर्षाच्या कालावधीकरीता (दि.३१.०३.२०२८) चालविण्यास
देण्यात आलेली आहेत. तत्पूर्वी काही कारणास्तव ग्रामीण रुग्णालय महाबळेश्वर, जि. सातारा ही
आरोग्य संस्था चालविणे संस्थेस शक्य न झाल्यास किंवा करारनाम्याचा कालावधी संपुष्ट्टात
आल्यानंतर किंवा मुदतवाढ प्राप्त न झाल्यास सदर नूतनीकरण व विस्तारीकरणासाठी झालेल्या
खर्चाची प्रतिपूर्ती शासनाकडून अदा केली जाणार नाही.
पृष्ठ ८ पैकी२
# Page 3
शासन निर्णय क्रमांक: प्रशामा-२०२५/प्र.क्र.०९/आरोग्य-३अ
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध