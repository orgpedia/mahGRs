# Page 1
राज्य कामगार विमा योजना रुग्णालय, कांदिवली हे रुग्णालय राज्य कामगार विमा महामंडळास हस्तांतरीत करणेबाबत....
महाराष्ट्र शासन
सार्वजनिक आरोग्य विभाग
शासन निर्णय क्रमांक : राकायो-२०१७/प्र.क्र.६२०/राकावि-२
गोकूळदास तेजपाल रुग्णालय आवार, इमारत संकुल,
१० व मजला, मंत्रालय, मुंबई-४०० ००१.
दिनांक: २३ फेब्रुवारी, २०१८
वाचा - १) राज्य कामगार विमा महामंडळ, नवी दिल्ली यांचे पत्र क्रमांक यु-१६/२५/६/युएसआयएच, कांदिवली / २००८ - एमईडी-२, दिनांक २१.१२.२०१७.
२) आयुक्त, राज्य कामगार विमा योजना, मुंबई यांचे पत्र क्रमांक - आयुक्त/ राकावियो/ का.क्र.९/३९२-९५/२०१८, दिनांक ०६ जानेवारी, २०१८.
प्रस्तावना - मा.मंत्री (आरोग्य व कुटुंब कल्याण) यांच्या अध्यक्षतेखाली दि. २४.११.२०१७ रोजी मा.प्रधान सचिव (आरोग्य व कुटुंब कल्याण), आयुक्त, राज्य कामगार विमा योजना, वैद्यकीय आयुक्त, राज्य कामगार विमा महामंडळ, नवी दिल्ली यांच्या समवेत झालेल्या बैठकीत मा. मंत्री (आरोग्य व कुटुंब कल्याण) यांनी राज्य कामगार विमा रुग्णालय, कांदिवली हे राज्य कामगार विमा महामंडळास हस्तांतरीत करण्यात यावे असे निर्देश दिले आहेत. या निर्देशास अनुसरुन राज्य कामगार विमा योजना रुग्णालये, कांदिवली हे राज्य कामगार विमा महामंडळ, नवी दिल्ली यांना हस्तांतरीत करण्याची बाब शासनाच्या विचाराधीन होती.
शासन निर्णय - या शासन निर्णयाद्वारे राज्य कामगार विमा योजना रुग्णालय, कांदिवली हे रुग्णालय राज्य कामगार विमा महामंडळ, नवी दिल्ली यांच्याकडे हस्तांतरीत करण्यास मंजुरी देण्यात येत आहे.
राज्य कामगार विमा योजना रुग्णालय, कांदिवली येथील कार्यरत असलेले सर्व अधिकारी व कर्मचारी यांना आयुक्त, राज्य कामगार विमा योजना, मुंबई यांनी इतर राज्य कामगार विमा योजना रुग्णालय व सेवा दवाखाने येथे समाविष्ट करुन घेण्यात यावे.
रुग्णालय हस्तांतराबाबत आवश्यक ती पुढील कार्यवाही आयुक्त, राज्य कामगार विमा योजना, मुंबई आणि क्षेत्रिय संचालक, राज्य कामगार विमा महामंडळ, नवी दिल्ली यांनी करावी. तसेच सदर
# Page 2
शासन निर्णय क्रमांक : राकायो-२०१७/प्र.क्र.६२०/राकावि-२
रुग्णालय हस्तांतरीत झाल्यापासून तातडीने कार्यान्वित होईल याची दक्षता राज्य कामगार विमा महामंडळ, नवी दिल्ली यांनी घ्यावी.
# Page 3