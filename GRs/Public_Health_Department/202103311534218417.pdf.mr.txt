# Page 1
2021033115342 18417
राज्यातील कोवीड चाचण्या वाढविण्यासाठी गठित समितीची कार्यकक्षा वाढविण्याबाबत...
महाराष्ट्र शासन
सार्वजनिक आरोग्य विभाग,
गो. ते. रुग्णालय, संकुल इमारत,
१० वा मजला, मंत्रालय, मुंबई ०१.
शासन आदेश क्र. कोरोना-२०२०/प्र.क्र.१२३/आरोग्य ५
दिनांक : १ एप्रिल, २०२१
वाचा :
शासन निर्णय क्र. कोरोना-२०२०/प्र.क्र.१२३/आरोग्य ५, दिनांक ०२.०६.२०२०.
प्रस्तावना :
शासनाने राज्यातील प्रयोगशाळा पूर्ण क्षमतेने वापरण्यासठी व जास्तीत जास्त चाचण्या होण्यासाठी खाजगी प्रयोगशाळांशी वाटाघाटी करून चाचणीचे दर निश्चित करण्यासाठी दिनांक ०२.०६.२०२० च्या शासन निर्णयान्वये मुख्य कार्यकारी अधिकारी, राज्य आरोग्य हमी सोसायटी, मुंबई यांच्या अध्यक्षतेखाली समिती गठित केली आहे.
२. राज्यात माहे फेब्रुवारी, २०२१ पासून राज्यात कोवीड बाधितांचे प्रमाण वाढत आहे. पूर्वी साधारणत: प्रति दिन २ हजार कोवीड ग्रस्त रुग्ण होते. त्यांची संख्या आता दररोज साधारणत: ४० हजार च्या आसपास वाढलेली आहे. यापूर्वी राज्यात प्रति दिन १ लाख कोवीड चाचण्या करण्यात येत होत्या. त्यात वाढ होऊन सध्या प्रति दिन १ लाख ७५ हजार कोवीड चाचण्या करण्यात येत आहेत. सध्या राज्याचा पॉझिटिव्हटी दर २६ टक्क्यांच्या आसपास आहे. त्यामुळे 3 राज्यात मोठ्या प्रमाणात चाचण्यांची संख्या वाढविणे आवश्यक आहे. यासाठी आयसीएमआर कडून देखील शासनास सूचना प्राप्त होत आहे. याबाबी व रुग्णवाढीची संख्या लक्षात घेता, समितीची कार्यकक्षा वाढविण्याबाबत शासन खालीलप्रमाणे निर्णय घेत आहे.
शासन निर्णय :
१) या समितीने राज्यात खाजगी व शासकीय प्रयोगशाळांमध्ये होत असलेल्या कोवीड चाचण्यांचे सर्वेक्षण व मुल्यमापन करणे तसेच आवश्यक तेथे चाचण्या वाढविण्याकरीता उपाययोजना करणे.
२) कोवीड-१९ चाचणीसाठी शासकीय प्रयोगशाळांमध्ये उपलब्ध यंत्रसामुग्रीचा वापर पूर्ण क्षमतेने होण्यासाठी त्या तीन सत्रामध्ये होऊ शकतात किंवा कसे याबाबत योग्य त्या उपाययोजना सुचविणे व कार्यान्वित करणे.
C:\Users\nilesh.falke\Desktop आरोग्य 5\शासन निर्णय - शासन आदेश.docx
# Page 2
३) राज्यात कोवीड चाचण्या वाढविण्याकरीता आवश्यक ते मनुष्यबळ किंवा अतिरिक्त आरटीपीसीआर यंत्र उपलब्ध करण्यासंदर्भात आवश्यक कार्यवाही करणे.
४) आयसीएमआरच्या सल्ल्याने मोबाईल व्हॅन मार्फत आरटीपीसीआर तपासणीची संयुक्तता तपासणे.
महाराष्ट्राचे राज्यपाल यांच्या आदेशानुसार व नावांने,
Weady
(किरण वाहुल)
उप सचिव, महाराष्ट्र शासन
प्रत,
१) सचिव, वैद्यकीय शिक्षण व औषधी द्रव्ये विभाग, मंत्रालय, मुंबई.
२) आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई.
३) जिल्हाधिकारी (सर्व).
४) महानगरपालिका आयुक्त (सर्व).
५) मुख्य कार्यकारी अधिकारी, जिल्हा परिषद (सर्व) ६) मुख्य कार्यकारी अधिकारी, राज्य आरोग्य हमी सोसायटी, मुंबई.
७) संचालक, आरोग्य सेवा, मुंबई व पुणे.
८) संचालक, वैद्यकीय शिक्षण व संशोधन, मुंबई.
९) श्री. अजय चंदनवाले, सह संचालक, वैद्यकीय शिक्षण आणि संशोधन, मुंबई.
१०) श्रीमती अमिता जोशी, प्राध्यापक, ग्रँट शासकीय वैद्यकीय महाविद्यालय व रुग्णालय, मुंबई ११) जिल्हा शल्य चिकित्सक, जिल्हा रुग्णालय (सर्व).
१२) जिल्हा आरोग्य अधिकारी (सर्व). 8 १३) निवड नस्ती (आरोग्य-५)
C:\Users\nilesh. falke\Desktop आरोग्य 5\शासन निर्णय शासन आदेश.docx