# Page 1
डॉ. संतोष रामगोपाल सारडा, वैद्यकीय अधिकारी, गट-अ यांच्या स्वेच्छा सेवानिवृत्तीबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांकः स्वेसेनि-१५१६/प्र.क्र.७७२/सेवा-३
गोकुळदास तेजपाल रुग्णालय आवार, संकुल इमारत, १० वा. मजला मंत्रालय, मुंबई - ४००००१
तारीख: २६ ऑगस्ट, २०१९
वाचा :- १) संचालक, आरोग्य सेवा, मुंबई यांचे पत्र क्र.संआसे/२ब/टे-५/स्वेसेनि-एस९/सारडा/२ब/ १३३०/१६, दि.३०/०८/२०१६.
२) शासन पत्र समक्रमांक दि.१९.०१.२०१८.
३) मा. महाराष्ट्र प्रशासकीय न्यायाधिकरण, मुंबई खंडपीठ नागपूर यांनी मूळ अर्ज क्र. १५४/२०१८ मध्ये दि.११.०२.२०१९ रोजी दिलेले आदेश.
प्रस्तावना : डॉ. संतोष रामगोपाल सारडा, वैद्यकीय अधिकारी, गट-अ, सामान्य रुग्णालय, वाशिम यांनी दि.०२.०५.२०१६ रोजीच्या नोटीसीन्वये स्वेच्छा सेवानिवृत्ती मंजूर करण्याबाबत विनंती केली होती.
तथापि, डॉ. सारडा यांची शासन निर्णय दि.२१.०३.१९९८ अन्वये नामनिर्देशनाने नियुक्तीच्या दिनांकापासून ते त्यांनी दि.०२.०५.२०१६ च्या अर्जान्वये दिलेल्या स्वेच्छा सेवानिवृत्ती नोटीसीचा विहित कालावधी संपण्याच्या दिनांकास म्हणजेच दि.०१.०८.२०१६ रोजी पर्यंत त्यांना महाराष्ट्र नागरी सेवा (निवृत्तीवेतन) नियम, १९८२ नियम ६६ (१) अनुसार २० वर्षांची अर्हताकारी सेवा पूर्ण होत नसल्यामुळे त्यांची दि.०२.०५.२०१६ रोजीची स्वेच्छा सेवानिवृत्तीची नोटीस दि.१९.०१.२०१८ रोजीच्या शासन पत्रान्वये अमान्य करण्यात आली होती. डॉ. सारडा यांची स्वेच्छा सेवानिवृत्तीची नोटीस अमान्य केल्यामुळे त्यांनी स्वेच्छा सेवानिवृत्ती मंजूर करुन सेवानिवृत्तीविषयक लाभ मिळण्याबाबत मा. महाराष्ट्र प्रशासकीय न्यायाधीकरण, मुंबई खंडपीठ नागपूर येथे मुळ अर्ज क्र. १५४/२०१८ दाखल केला आहे.
सदर मुळ अर्जाच्या अनुषंगाने मा. महाराष्ट्र प्रशासकीय न्यायाधिकरण नागपूर यांनी दि. ११.०२.२०१९ रोजी पुढीलप्रमाणे आदेश दिले आहेत.
"In view of discussions in forgoing paras we allow the application in terms of prayers clauses 1 to 3”.
# Page 2
शासन आदेश क्रमांकः स्वेसेनि-१५१६/प्र.क्र.७७२/सेवा-३
तद्नंतर डॉ. सारडा यांनी मा. न्यायाधिकरणात अवमान अर्ज क्र.२०/२०१९ दाखल केला आहे.
त्यामुळे प्रस्तुत प्रकरणी मा. न्यायाधिकरणाच्या उक्त आदेशाचे तातडीने अनुपालन करण्यासाठी डॉ. सारडा यांची अस्थायी कालावधीतील सेवा सेवानिवृत्ती विषयक लाभासाठी ग्राह्य धरुन त्यांना दि.०२.०८.२०१६ (म.पू.) पासून स्वेच्छा सेवानिवृत्ती मंजूर करण्याची तसेच वाचा अ.क्र. २ येथील दि.१९.०१.२०१८ रोजीचे शासन पत्र रद्द करण्याची बाब शासनाच्या विचाराधीन होती.
शासन आदेश
उपरोक्त वाचा अनुक्रमांक २ येथील दि.१९.०१.२०१८ रोजीचे शासन पत्र याव्दारे रद्द करण्यात येत आहे.
२. वाचा अ. क्र. ३ येथे नमूद मा. महाराष्ट्र प्रशासकीय न्यायाधीकरण, मुंबई खंडपीठ नागपूर यांचे मुळ अर्ज क्र.१५४/२०१८ मधील दि.११.०२.२०१९ च्या आदेशाचे पालन करण्यासाठी महाराष्ट्र वैद्यकीय व आरोग्य सेवा, वैद्यकीय अधिकारी गट-अ या संवर्गातील (वेतन बँड रु.१५६००-३९१०० + ग्रेड वेतन रु. ५४००) या मध्ये कार्यरत असलेले डॉ. संतोष रामगोपाल सारडा, वैद्यकीय अधिकारी, गट-अ, सामान्य रुग्णालय, वाशीम यांची महाराष्ट्र लोकसेवा आयोगाकडून शिफारस होऊन, सार्वजनिक आरोग्य विभाग, शासन निर्णय दि.२१.०३.१९९८ अन्वये नामनिर्देशनाने नियुक्ती झाली आहे. तत्पूर्वी ते दि.०४.०१.१९९३ पासून अस्थायी वैद्यकीय अधिकारी म्हणून कार्यरत असल्यामुळे त्यांची दि. ०४.०१.१९९३ पासून ते दि.२०.०३.१९९८ पर्यंतची अस्थायी सेवा ही दि.२१.०४.२००५ च्या शासन निर्णयान्वये सलग करण्यात आली आहे. त्यानुसार डॉ. सारडा, यांनी म.ना.से. (निवृत्तीवेतन) नियम, १९८२ मधील नियम क्र. ६६ (१) मधील तरतुदीनुसार २० वर्षाची अर्हताकारी सेवा दि.०१.०८.२०१६ रोजी पूर्ण होत असल्याचे गृहीत धरुन, तसेच महाराष्ट्र नागरी सेवा (निवृत्तीवेतन) नियम, १९८२ मधील नियम ६६ (५) नुसार डॉ. सारडा यांनी स्वेच्छा सेवानिवृत्तीची नोटीस विहित कालावधीत मागे न घेतल्याने, म.ना.से. (निवृत्तीवेतन) नियम, १९८२ मधील नियम ६६ (२) नुसार डॉ. सारडा हे आपोआपच स्वेच्छा सेवानिवृत्तीच्या नोटीशीच्या समाप्तीच्या दिनांकास स्वेच्छा सेवानिवृत्त ( Deemed to retire ) झाले आहेत. सबब, डॉ. सारडा यांनी दि. ०२.०५.२०१६ च्या अर्जान्वये दिलेली स्वेच्छा सेवानिवृत्तीची सूचना स्विकारण्यात आली असून, महाराष्ट्र नागरी सेवा (निवृत्तीवेतन) नियम, १९८२ मधील नियम क्रमांक ६६ (१) (२) (५) मधील तरतुदी नुसार तसेच मा. महाराष्ट्र प्रशासकीय न्यायाधिकरण, मुंबई खंडपीठ नागपूर यांचे वाचा अ.क्र. ३ येथील आदेशास अनुसरुन डॉ. संतोष रामगोपाल सारडा,
पुष्ठ ३ पैकी २
# Page 3
शासन आदेश क्रमांकः स्वेसेनि-१५१६/प्र.क्र.७७२/सेवा-३
वैद्यकिय अधिकारी, गट-अ, हे दि. ०२.०८.२०१६ (म.पू.) पासून स्वेच्छेने सेवानिवृत्त झाले असल्याचे घोषित करण्यात येत आहे.
३. सदर आदेश पूर्वोदाहरण म्हणून समजण्यात येवू नये.