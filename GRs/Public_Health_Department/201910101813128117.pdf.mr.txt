# Page 1
सातारा जिल्ह्यातील महाबळेश्वर तालुक्यातील तळदेव व तापोळा ही दोन प्राथमिक आरोग्य केंद्रे चालविण्याकरीता बेल एअर रुग्णालयास सन २०१८-१९ या वर्षीचे अनुदान मंजुर करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्राआकें-२०१९/ प्र.क्र.१९४/ आरोग्य-४
मंत्रालय, १० वा मजला, संकुल इमारत,
गोकूळदास तेजपाल रूग्णालय आवार, मुंबई.
तारीख: ०१ जानेवारी, २०२०.
वाचा : १) शासन निर्णय, सार्वजनिक आरोग्य विभाग क्र. संकिर्ण-२०१५/प्र.क्र.१२९/आरोग्य-४, दि.२७.०३.२०१८.
२) शासन निर्णय, सार्वजनिक आरोग्य विभाग क्र. संकिर्ण-२०१५/प्र.क्र.१२९/आरोग्य-४, दि.११.०४.२०१८.
३) सहसंचालक, आरोग्य सेवा (प्राआकेंद्र/उपकेंद्र/दवाखाने), आरोग्य सेवा संचालनालय, मुंबई यांचे पत्र, क्रमांकः संआसे/कक्ष-७अ/टे-१/तळदेव/तापोळा/देयक/अदायगी/२०१९, दि.२०.११.२०१९.
प्रस्तावना : सातारा जिल्ह्यातील महाबळेश्वर तालुक्यातील प्राथमिक आरोग्य केंद्र, तळदेव व प्राथमिक आरोग्य केंद्र, तापोळा ही दोन प्राथमिक आरोग्य केंद्रे, उपरोक्त दि.२७.०३.२०१८ च्या शासन निर्णयान्वये इंडियन रेड क्रॉस सोसायटी, पांचगणी (महाबळेश्वर), जि. सातारा संचलीत बेल-एअर रुग्णालय या संस्थेस, १ वर्षाच्या कालावधीकरीता प्रायोगिक तत्वावर चालविण्यास देण्यास शासन मान्यता देण्यात आली आहे.
संचालक, आरोग्य सेवा - १, मुंबई यांनी तळदेव व तापोळा येथील २ प्राथमिक आरोग्य केंद्रांचे दि.०७.०७.२०१८ ते दि.३१.०३.२०१९ या कालावधीचे कामकाज समाधानकारक असल्याचा अहवाल सादर केला आहे. त्यानुसार या दोन प्राथमिक आरोग्य केंद्रांसाठी सन २०१८-१९ या आर्थिक वर्षातील दि.७.०७.२०१८ ते दि. ३१.०३.२०१९ या कालावधीकरीता संस्थेने केलेल्या खर्चापोटी अनुदान मंजूर करण्याबाबतचा आरोग्य सेवा संचालनालयाचा प्रस्ताव शासनाच्या विचाराधीन होता. यासंदर्भात पुढील प्रमाणे निर्णय घेण्यात येत आहे.
# Page 2
शासन निर्णय क्रमांकः क्र.प्राआकें-२०१९/प्र.क्र.१९४/आरोग्य-४
शासन निर्णय : प्राथमिक आरोग्य केंद्र, तळदेव व प्राथमिक आरोग्य केंद्र, तापोळा, ता. महाबळेश्वर, जि.सातारा ही दोन प्राथमिक आरोग्य केंद्रे, चालविण्याकरीता, इंडियन रेड क्रॉस सोसायटी, पांचगणी (महाबळेश्वर), जि. सातारा संचलित बेल-एअर रुग्णालय या संस्थेने, सन २०१८-१९ या वर्षामध्ये दि.७.०७.२०१८ ते दि.३१.०३.२०१९ या कालावधीत केलेल्या खर्चाकरीता संस्थेस खालील प्रमाणे अनुदान अदा करण्यास मान्यता देण्यात येत आहे:
----------------------------------------------------------------------------
| अ.क्र. | प्राथमिक आरोग्य केंद्राचे नांव | अनुदान |
| १ | प्राथमिक आरोग्य केंद्र, तळदेव, ता. महाबळेश्वर, जि. सातारा | रू.२६,६८,१६२/ |
| २ | प्राथमिक आरोग्य केंद्र, तापोळा, ता. महाबळेश्वर, जि. सातारा | रू.३५,३९,१९८/ |
----------------------------------------------------------------------------
२. प्रस्तुत प्रयोजनार्थ होणारा खर्च मागणी क्र.आर-१, “२२१०-वैद्यकीय सेवा व सार्वजनिक आरोग्य, ०६-सार्वजनिक आरोग्य, ००१ - संचालन व प्रशासन, (०१) सह संचालक, आरोग्य सेवा पुणे, (०२) (०८) प्राथमिक आरोग्य केंद्रे (स्थानिक क्षेत्र) (अनिवार्य) (२२१०५०४१), १३, सहाय्यक अनुदाने (वेतनेत्तर)" या लेखाशिर्षाखालील सन २०१९-२० या आर्थिक वर्षाच्या मंजूर अनुदानातून भागविण्यात यावा.
३. प्रस्तुत तरतूद सहसंचालक, आरोग्य सेवा, जिल्हास्तर (प्राआकेंद्र/उपकेंद्र/दवाखाने), मुंबई यांनी संस्थेला अदा करण्यासाठी जिल्हा आरोग्य अधिकारी, जिल्हा परिषद सातारा यांना हस्तांतरीत करावी.
# Page 3