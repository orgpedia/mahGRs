# Page 1
डॉ. नेहा विपीन डेहाने, दंतशल्यचिकित्सक, गट-ब, उपजिल्हा रूग्णालय वरोरा, जि.चंद्रपूर यांच्या सेवा समाप्त करण्याबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांक: संआसे-२०२२/प्र.क्र.९३/सेवा-१
गोकुळदास तेजपाल रूग्णालय संकुल इमारत, ८ वा मजला
लोकमान्य टिळक मार्ग, मुंबई- ४०० ००१
दिनांक : २० जून, २०२२.
वाचा : १) सार्वजनिक आरोग्य विभाग, शासन आदेश क्र.संआसे २०१७/प्र.क्र.३/सेवा-१,दि.२.१२.२०१७.
२) सहसंचालक आरोग्य सेवा, मुंबई यांचे पत्र क्र.संआसे/सारासे/गट-ब/कक्ष-४/सेवासमाप्त / डॉ. डेहाने/दंशचि/१५२२-२४/२०१९,दि.२६.११.२०१९.
३) सामान्य प्रशासन विभाग, शासन निर्णय क्र.परिवि २०१५/प्र.क्र.३०२/आठ,दि.२९.०२.२०१६.
शासन आदेश डॉ.नेहा विपीन डेहाने,दंतशल्यचिकित्सक, गट-ब उपजिल्हा रुग्णालय वरोरा, जि. चंद्रपूर यांची वाचा क्र.१ येथील आदेशान्वये नियुक्ती झाली होती. डॉ. नेहा विपीन डेहाने ह्या दि.३०.१२.२०१७ रोजी पदावर रूजू होऊन दि.०२.०१.२०१८ पासून अनधिकृतपणे गैरहजर आहेत. त्यांचा परिविक्षा कालावधी हा दि.३०.१२.२०१७ ते दि.२९.१२.२०१९ असा होता. त्यांचा वाढीव परिविक्षा कालावधी दि.२९.१२.२०२० रोजी पर्यंत होता. या परिविक्षा कालावधीमध्ये (वाढीव कालावधीसह) डॉ. डेहाने ह्या अनधिकृतपने गैरहजर असल्यामुळे त्यांनी कामाचा अपेक्षित दर्जा प्राप्त न केल्यामुळे वाचा क्र.१ येथील नियुक्ती आदेशातील अट क्र.३ आणि वाचा क्र.३ येथील शासन निर्णयातील परिच्छेद क्र.७ नुसार डॉ. नेहा विपीन डेहाने यांच्या सेवा या आदेशाच्या दिनांकापासून समाप्त करण्यात येत आहेत.
२) महाराष्ट्र नागरी सेवा नियम (शिस्त व अपिल) नियम १९८९ चा नियम ५ मधील स्पष्टीकरणा अंतर्गत कोणत्या बाबी या शिक्षा ठरणार नाहीत याचा उल्लेख केला असून या स्पष्टीकरणातील (आठ) (अ) नुसार परिविक्षाधीन नियुक्ती केलेल्या शासकीय सेवकाची सेवा, त्याच्या परिविक्षा काळामध्ये किंवा त्याच्या अखेरीस त्याच्या नियुक्तीच्या अटी नुसार किंवा अशा परिविक्षेचे नियंत्रण करणारे नियम व आदेशानुसार, समाप्त करणे म्हणजे शिक्षा होत नाही.
३) सदर आदेश सामान्य प्रशासन विभागाच्या अनौपचारिक संदर्भ क्र.१०७/२०२२/का-०८, दि.१८.०४.२०२२ रोजीच्या अभिप्रायानुसार निर्गमित करण्यात येत आहेत.
# Page 2
शासन आदेश क्रमांक: संआसे-२०२२/प्र.क्र.९३/सेवा-१