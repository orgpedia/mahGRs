# Page 1
५० खाटांचे उप जिल्हा रुग्णालय, मिरजगांव जि. अहमदनगर येथील इमारत बांधकामाच्या अंदाजपत्रक व आराखड्यांना प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः प्रशामा २०२२/प्र.क्र.५०/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : ८ मार्च, २०२२.
वाचा : १) आरोग्य सेवा संचालनालय यांचे पत्र क्रमांक : संआसे/कक्ष-३/टे-६/ मिरजगांव ५० खाटा बांधकाम/२१६५-६६/२२, दिनांक २३.०२.२०२२.
प्रस्तावना :
हुडको या वित्तीय संस्थेकडून सार्वजनिक आरोग्य विभागाच्य अखत्यारीतील चालू व नवीन रुग्णालयाच्या बांधकामासाठी कर्ज उपलब्ध करुन घेण्याचा निर्णय घेण्यात आला आहे. त्यानुसार हुडकोकडून उपलब्ध होणाऱ्या कर्जामधून सदर काम करण्याचे विभागाने धोरणा आहे. ५० खाटांचे उप जिल्हा रुग्णालय, मिरजगांव जि. अहमदनगर येथील इमारत बांधकामाच्या रु. १३.६४ कोटी इतक्या रकमेच्या अंदाजपत्रक व नकाशांना प्रशासकीय मान्यता देण्याचा प्रस्ताव शासनाच्या विचाराधीन होता.
त्याबाबत पुढील प्रमाणे निर्णय घेण्यात आला आहे.
शासन निर्णय :
२. ५० खाटांचे उप जिल्हा रुग्णालय, मिरजगांव जि अहमदनगर येथील इमारत .बांधकामाचे रु.१३.६४ कोटी इतक्या रक्कमचे अंदाजपत्रक प्राप्त झाले असून सदर अंदाजपत्रक सन २०२१-२२ च्या दर सुचिवर आधारीत आहेत. सहाय्यक अभियंता, श्रेणी-१, सार्वजनिक बांधकाम उप विभाग, कर्जत यांनी तयार केले आहेत. कार्यकारी अभियंता सार्वजनिक बांधकाम विभाग, अहमदनगर तसेच अधिक्षक अभियंता, सार्वजनिक बांधकाम मंडळ अहमदनगर, मुख्य अभियंता, सार्वजनिक बांधकाम प्रादेशिक विभाग, नाशिक व जिल्हा शल्य चिकित्सक, अहमदनगर यांनी प्रमाणित केले आहे. त्यानुसार रुपये १३.६४कोटी इतक्या रकमेच्या अंदाजपत्रक व आराखड्यांना खालील अटी व शर्तींच्या अधिन राहून या शासन निर्णयान्वये प्रशासकीय मान्यता देण्यात येत आहे :
# Page 2
शासन निर्णय क्रमांकः प्रशामा २०२२/प्र.क्र.५०/आरोग्य ३
अटी व शर्ती :
१) कामासाठी निविदा मागविण्यापूर्वी सदर कामास मुख्य अभियंता, सार्वजनिक बांधकाम विभाग यांची तांत्रिक मंजुरी घेणे आवश्यक राहील.
२) बांधकामासाठी उपलब्ध होणाऱ्या नियतव्ययामधून सदर कामास निधी उपलब्ध करुन देण्याच्या अटीच्या अधिन राहून प्रशासकीय मान्यता देण्यात येत आहे.
३) सदर कामाची वेगवेगळी निविदा न करता सर्व कामाची एकत्रित निविदा करण्यात यावी.
४) कामासाठीच्या जागेची उपलब्धता, योग्यता व जागा पुरेशी आहे किंवा नाही याबाबतची खात्री संबंधित आरोग्य संस्था प्रमुखांनी करावी.
५) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाची किंमत वाढणे शक्य असल्यामुळे त्यासाठी आवश्यक प्रस्ताव सार्वजनिक बांधकाम विभागाच्या त्यात्या- भागाच्या क्षेत्रिय अधिकाऱ्यांची मान्यता घेण्यात यावी.
६) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिकदृष्ट्या मान्यता ही सार्वजनिक बांधकाम खात्याच्या त्यात्या क्षेत्राच्या सक्षम अधिकाऱ्यांकडून करण्यात येईल.
७) स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सार्वजनिक बांधकाम विभाग यांची राहील.
८) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही २०१३/प्र.क्र.१७७/तां.क. १ दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
९) सर्व शासकीय रुग्णालयातील इमारत बांधकाम करतांना फायर सेफ्टी नॉर्म नुसार रुग्णालयातील इमारतीचे Planning National Building code vol-१ मधील Part ४ Fire and safety नुसार केले असल्याबाबत खातरजमा करुन त्यानुसार अंदाजपत्रक व नकाशे संबंधित मुख्य वास्तुशास्त्रज्ञ व मुख्य अभियंता (स्थापत्य/विदयुत) यांचेकडून तपासून घेण्यात यावेत.
3. ५० खाटांचे उप जिल्हा रुग्णालय, मिरजगांव जि अहमदनगर येथील इमारत बांधकामावरील खर्च मागणी क्रमांक- एच- ८, मुख्यलेखाशिर्ष "४२१०- वैद्यकीय सेवा व सार्वजनिक आरोग्य सेवा यावरील भांडवली खर्च, ०१- नागरी आरोग्य सेवा-विषम चिकित्सा, ११०- रुग्णालये व दवाखाने, (०१)
पृष्ठ ३ पैकी २
# Page 3
शासन निर्णय क्रमांकः प्रशामा २०२२/प्र.क्र.५०/आरोग्य ३
इमारती, (०१) (०४) मोठी बांधकामे (हुडोकडील कर्जे) (कार्यक्रम) (४२१०३२०२), ५३- मोठी बांधकामे" याखाली भागविण्यात येईल
४. ५० खाटांचे उप जिल्हा रुग्णालय, मिरजगांव जि. अहमदनगर येथील इमारत बांधकामासाठी लागणाऱ्या रकमेची अर्थसंकल्पात तरतूद करण्याचा प्रस्ताव आयुक्त, आरोग्य सेवा, मुंबई यांनी त्वरीत शासनास सादर करावा.
५. हे आदेश शासन निर्णय, वित्त विभाग, क्रमांक - विअप्र २०१३/प्र.क्र.३० / विनियम, दिनांक १७.०४.२०१५ सोबतच्या परिशिष्ट, भाग पहिला, उपविभाग-पाच मधील अनुक्रमांक-१, परिच्छेद क्रमांक - १३४ अन्वये प्रशासकीय विभागांना प्रदान करण्यात आलेल्या अधिकारान्वये व सार्वजनिक बांधकाम विभागाचा अनौपचारीक संदर्भ क्र.३६/२०२२/इमा-२ दि.२४.०२.२०२२ नुसार निर्गमित करण्यात येत आहे.
# Page 4