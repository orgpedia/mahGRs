# Page 1
राज्यातील कुष्ठरुग्णांच्या पुनर्वसन, नोकरीत संधी निर्माण करणे व शासकीय योजनांचा लाभ मिळण्यासाठी राज्यस्तरीय समितीची स्थापना करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः कुनिका-१२२३/प्र.क्र.१६२/२३/आरोग्य-५
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
तारीख: : २६ जुलै, २०२३.
प्रस्तावना - राष्ट्रीय कुष्ठरोग निर्मुलन कार्यक्रमांतर्गत राज्यातील विकृती दर्जा २ असलेल्या कुष्ठरुग्णांचे पुनर्वसन करणे, नोकरीत संधी निर्माण करुन देणे, शासकीय योजनांचा लाभ मिळणे सुलभ व्हावे यासाठी राज्यस्तरावर समिती स्थापन करणेबाबत मा. मंत्री (सार्वजनिक आरोग्य व कु.क.) यांनी अर्थसंकल्पीय अधिवेशन, २०२३ मध्ये आश्वासन दिले होते. त्यानुषंगाने राज्यातील कुष्ठरुग्णांचे पुनर्वसन, नोकरीत संधी निर्माण करुन देणे तसेच शासकीय योजनांचा लाभ मिळणे सुलभ व्हावे यासाठी राज्यस्तरीय समिती स्थापन करण्याची बाब शासनाच्या विचाराधीन होती.
शासन निर्णय - राष्ट्रीय कुष्ठरोग निर्मुलन कार्यक्रमांतर्गत राज्यातील विकृती दर्जा २ असलेल्या कुष्ठरुग्णांचे पुनर्वसन करणे, नोकरीत संधी निर्माण करुन देणे, शासकीय योजनांचा लाभ मिळणे सुलभ व्हावे यासाठी राज्यात राज्यस्तरीय समिती स्थापन करण्यास याद्वारे मान्यता देण्यात येत आहे. -
सदर राज्यस्तर समितीची रचना खालील प्रमाणे राहील :
------------------------------------------------------------------------------------------
|  | अ.क्र. |  |  | पदनाम |  |  | अध्यक्ष/सदस्य |  |
| १ | अपर मुख्य सचिव / प्रधान सचिव / सचिव, सार्वजनिक आरोग्य विभाग, मंत्रालय | अध्यक्ष |
| २ | केंद्रीय सार्वजनिक आरोग्य विभाग (कुष्ठरोग) | सदस्य |
| ३ | विभाग प्रमुख, त्वचारोग विभाग बी.जे. मेडिकल कॉलेज, पुणे / जे.जे.हॉस्पीटल, मुंबई | सदस्य |
| ४ | विभाग प्रमुख, अस्थीरोग विभाग बी.जे. मेडिकल कॉलेज, पुणे / जे. जे. हॉस्पीटल, मुंबई | सदस्य |
| ५ | सहसचिव/उपसचिव, विधी व न्याय विभाग, मंत्रालय | सदस्य |
| ६ | सहसचिव/उपसचिव, सामाजिक न्याय विभाग, मंत्रालय | सदस्य |
| ७ | सहसचिव/उपसचिव, सामान्य प्रशासन विभाग, मंत्रालय | सदस्य |
| ८ | सहसचिव/उपसचिव, महिला व बालविकास विभाग, मंत्रालय | सदस्य |
------------------------------------------------------------------------------------------
# Page 2
शासन निर्णय क्रमांकः कुनिका-१२२३/प्र.क्र.१६२/२३/आरोग्य-५
----------------------------------------------------------------------
|  | अ.क्र. |  |  | पदनाम |  |  | अध्यक्ष/सदस्य |  |
| ९ | सहसचिव/उपसचिव, सार्वजनिक आरोग्य विभाग, मंत्रालय | सदस्य |
| १० | कुष्ठरुग्णांसाठी काम करणाऱ्या स्वयंसेवी संस्थांचे प्रतिनिधी | सदस्य |
| ११ | सहसंचालक, आरोग्य सेवा (कुष्ठरोग व क्षयरोग), पुणे | सदस्य सचिव |
----------------------------------------------------------------------
२. कुष्ठरुग्णांसाठी काम करणाऱ्या स्वयंसेवी संस्थांचे प्रतिनिधी म्हणून डॉ. विकास आमटे, महारोगी सेवा समिती, आनंदवन, जि. चंद्रपूर, डॉ. उदय ठकार, कुष्ठरोग निवारण समिती, शांतीवन, नेरे पनवेल, नवी मुंबई, डॉ. विवेक पै, बॉम्बे लेप्रसी प्रोजेक्ट, मुंबई तसेच कुष्ठपिडीत समस्या निवारण समितीचे प्रतिनिधी व PAL (कुष्ठबाधित व्यक्ती) या संस्थेचे प्रतिनिधी यांचा सदर समितीत समावेश करण्यात येत आहे.
३. समितीची कार्यकक्षा :- राज्यातील कुष्ठरुग्णांच्या पुनर्वसनासाठी नोकरीत संधी निर्माण करुन देणे व कुष्ठरुग्णांना मिळणाऱ्या शासकीय योजनांच्या लाभाची व्याप्ती वाढविणे, हे समितीचे मुख्य कार्य राहील.
४. बैठकीचे आयोजन :- सदर समितीची बैठक किमान वर्षातून एकदा घेण्यात यावी.
५. कुष्ठरुग्णांच्या पुनर्वसनासाठी शासनाच्या विविध योजना : संजय गांधी निराधार योजना, इंदिरा आवास योजना, महाराष्ट्र राज्य अपग वित्त व आर्थिक विकास महामंडळ, बँक लोन, अपंग व्यक्तीसाठी बीज भांडवल, आर्थिक सहाय्य व स्वयंरोजगार इ. योजनांच्या माध्यमातून कुष्ठरुग्णांचे पुनर्वसन करणे शक्य आहेत. परंतू वरील सर्व योजना आरोग्य विभागाच्या अखत्यारित येत नसल्यामुळे सर्व संबंधीत विभागांशी उत्तम समन्वय आवश्यक असल्यामुळे सर्वसमावेशक अशी समिती नेमण्यात येत आहे.
# Page 3