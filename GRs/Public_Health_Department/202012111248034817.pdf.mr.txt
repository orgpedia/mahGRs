# Page 1
जिल्हा रुग्णालय, पुणे या रुग्णालयाच्या आवारातील ४०० चौ. मी. जागा जिल्हा अपंग पुनर्वसन केंद्र, पुणे यांचेकरीता वापर करण्यास उपलब्ध करुन देण्याबाबत..
महाराष्ट्र शासन
सार्वजनिक आरोग्य विभाग
शासन निर्णय क्रमांकः संकीर्ण-२०२१/प्र.क्र.०७/आरोग्य ३अ
गो.ते.रुग्णालय आवार, दहावा मजला, संकुल इमारत
मंत्रालय, मुंबई ४००००१
दिनांक : २८ जानेवारी, २०२१
वाचा:- सहसंचालक, आरोगय सेवा,(राज्यस्तर) रुग्णालये मुंबई यांचे पत्र क्रमांक : संआसे/ कक्ष ३/ टे. ७/अपंग पुर्नवसन केंद्र पुणे जागा / नस्ती क्र. संकीर्ण पुणे १६६ / जा.क्र. ५१६/२१, दिनांक १३ जानेवारी, २०२१
प्रस्तावना : जिल्हा अपंग पुनर्वसन केंद्र, पुणे हे बहुउद्देशीय केंद्र असून त्यांचेमार्फत जिल्ह्यात विविध
शिबिरे आयोजित करुन दिव्यांगांना योजनांचा लाभ मिळवून देणे, दिव्यांगत्वाचे प्रमाणपत्रासाठी
सहकार्य, मोफत सल्ला व मार्गदर्शन, विविध शस्त्रक्रीया आणि थेरपीसाठी सहकार्य करणे, कृत्रिम
अवयव व सहाय्यभूत साधनांची उपलब्धता करुन देणे, युडीआयडी मिळवून देणे, प्रतिबंध, हस्तक्षेप
असे प्रकल्प राबविणे, जनजागृती करणे व उपचारांची सुविधा व संदर्भ सेवा पुरवणे अशा रितीने
जिल्ह्यातील दिव्यांगाच्या कल्याणासाठी राबविण्यात येणा-या योजनांसाठी नोडल संस्था म्हणून
कार्यरत आहे. जिल्हा रुग्णालय, पुणे या रुग्णालयाच्या आवारातील जागा जिल्हा अपंग पुनर्वसन
केंद्र, पुणे यांचेकरीता उपलब्ध करुन देण्याचा प्रस्ताव शासनाच्या विचाराधीन होता. याबाबत
पुढील प्रमाणे निर्णय घेण्यात येत आहे.
# Page 2
शासन निर्णय क्रमांकः संकीर्ण-२०२१/प्र.क्र.०७/आरोग्य ३अ
शासन निर्णय : जिल्हा रुग्णालय, पुणे या रुग्णालयाच्या आवारातील ४०० चौ.मी. जागा जिल्हा अपंग
पुनर्वसन केंद्र, पुणे यांचेकरीता वापर करण्यास उपलब्ध करुन देण्यात येत आहे.
२. सदर जागेमध्ये जिल्हा परिषद, पुणे यांचेकडून मंजूर झालेल्या निधीमधून जिल्हा अपंग
पुनर्वसन केंद्राचे बांधकाम करण्यास परवानगी देण्यात येत आहे.