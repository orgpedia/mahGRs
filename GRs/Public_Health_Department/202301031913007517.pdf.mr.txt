# Page 1
ग्रामीण रुग्णालय, औराद शहाजनी ता.
निलंगा, जि. लातूर येथे अग्निशमन यंत्रणा, उद्वाहन यंत्र, जनरेटर बसविणे अंदाजपत्रकास प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः प्रशामा २०२३/प्र.क्र.२०/आरोग्य ४
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : ०६ फेब्रुवारी, २०२३.
वाचा : १) आरोग्य सेवा संचालनालय यांचे पत्र क्रमांक : संआसे/ कक्ष-३/टे-६ / औरादशहाजनीफायरवविद्युत काम/१००३३-०३४/२२, दिनांक १४.०७.२०२२.
प्रस्तावना : ग्रामीण रुग्णालय, औराद शहाजनी जि. लातूर येथे अग्निशमन यंत्रणा, उद्वाहन यंत्र, जनरेटर बसविणे अंदाजपत्रकास प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय : २. ग्रामीण रुग्णालय, औराद शहाजनी जि. लातूर येथे अग्निशमन यंत्रणा, उद्वाहन यंत्र, जनरेटर बसविणे कामाचे अंदाजपत्रक कार्यकारी अभियंता (विद्युत) सार्वजनिक बांधकाम विभाग, उस्मानाबाद यांनी तयार केले आहेत आणि जिल्हा शल्य चिकित्सक लातूर, यांनी तसेच मुख्य अभियंता सार्वजनिक बांधकाम विभाग, मुंबई (विद्युत) यांनी प्रमाणित केलेले आहेत. त्यानुसार रु.९०,०१,२०८/- (अक्षरी रुपये नव्वद लाख एक हजार दोनशे आठ फक्त) इतक्या रकमेच्या अंदाजपत्रक व आराखड्यांना खालीलप्रमाणे, त्या पुढील अटी व शर्तींच्या अधिन राहून या शासन निर्णयान्वये प्रशासकीय मान्यता देण्यात येत आहे : अटी व शर्ती :
१) कामासाठी निविदा मागविण्याआधी सदर कामास मुख्य अभियंता, (विदयुत) सार्वजनिक बांधकाम विभाग यांची तांत्रिक मंजुरी घेणे आवश्यक राहील.
२) सार्वजनिक बांधकाम विभाग शासन परिपत्रक दिनांक २९.१०.२०१८ अन्वये अंदाजपत्रकातील दरसुची बाहय दर मंजुरी करणे बंधनकारक आहे.
३) बांधकामासाठी उपलब्ध होणाऱ्या नियतव्ययामधून सदर कामास निधी उपलब्ध करुन देण्याच्या अटीच्या अधिन राहून प्रशासकीय मान्यता देण्यात येत आहे.
४) सदर कामाची वेगवेगळी निविदा न करता सर्व कामाची एकत्रित निविदा करण्यात यावी.
५) कामासाठीच्या जागेची उपलब्धता, योग्यता व जागा पुरेशी आहे किंवा नाही याबाबतची खात्री संबंधित आरोग्य संस्था प्रमुखांनी करावी.
६) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाची किंमत वाढणे शक्य असल्यामुळे त्यासाठी आवश्यक प्रस्ताव सार्वजनिक बांधकाम विभागाच्या त्या त्या भागाच्या क्षेत्रिय अधिकाऱ्यांची मान्यता घेण्यात यावी.
७) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिकदृष्ट्या मान्यता ही सार्वजनिक बांधकाम खात्याच्या त्या त्या क्षेत्राच्या सक्षम अधिकाऱ्यांकडून करण्यात येईल.
# Page 2
शासन निर्णय क्रमांकः प्रशामा २०२३/प्र.क्र.२०/आरोग्य ४
८) स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सार्वजनिक बांधकाम विभाग यांची राहील.
९) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही - २०१३/प्र.क्र.१७७/तां.क.१ दि.१० जानेवारी,२०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
३. उपरोक्त खर्च लेखाशिर्ष "४२१०- वैद्यकीय सेवा व सार्वजनिक आरोग्य सेवा यावरील भांडवली खर्च, ०२ ग्रामीण आरोग्य सेवा (वैद्यकीय सहाय्य) - रुग्णालय व दवाखाने, (०४) सार्वजनिक आरोग्य, १०४ - सामुहिक आरोग्य केंद्र, (००)(०१) मोठी बांधकामे (४२१० ०३९१), ५३- मोठी बांधकामे" याखालील मंजूर अनुदानामधून भागविण्यात यावा.
४. हे आदेश शासन निर्णय, वित्त विभाग, क्रमांक - विअप्र २०१३/प्र.क्र.३०/२०१३विनियम,भाग-२,दिनांक १७.०४.२०१५ सोबतच्या परिशिष्ट, भाग पहिला, उपविभाग-पाच मधील अनुक्रमांक-१, परिच्छेद क्रमांक- १३४ अन्वये प्रशासकीय विभागांना प्रदान करण्यात आलेल्या अधिकारान्वये निर्गमित करण्यात येत आहे.