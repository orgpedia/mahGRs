# Page 1
महाराष्ट्र वैद्यकीय व आरोग्य सेवा, गट-अ मधील जिल्हा शल्यचिकित्सक संवर्गातील पदस्थापनेबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांकः पदस्था-२०२१/प्र.क्र.५१/सेवा-२
गो.ते.रुग्णालय इमारत संकुल, १० वा मजला,
मंत्रालय, मुंबई ४०० ००१.
तारीख: १२ मार्च, २०२१
वाचा-१) सार्वजनिक आरोग्य विभाग, शासन आदेश क्र. बदली-२०२०/प्र.क्र. १५३/सेवा-२, दि.०१.१०.२०२० २) आरोग्य सेवा आयुक्तालयाचे पत्र क्र. आसेआ/कक्ष-१/टै-३/डॉ. बामणे व डॉ. काकणे/पदस्थापना /४५६/२०२०, दि. २३.०२.२०२१
३) मा. महाराष्ट्र प्रशासकीय न्यायाधिकरण, मुंबई यांचे दि. २४.१२.२०२० रोजीचे आदेश
शासन आदेश : महाराष्ट्र वैद्यकीय व आरोग्य सेवा, गट-अ (वेतन मॅट्रीक्स मधील वेतनस्तर एस-२३ : ६७७००-२०८७००) मधील जिल्हा शल्यचिकित्सक संवर्गातील डॉ. भगवान नारायणराव काकणे अतिरिक्त जिल्हा शल्यचिकित्सक, सामान्य रुग्णालय, पुणे यांची बदली शासन आदेश दि. ०१.१०.२०२० अन्वये वैद्यकीय अधिक्षक, ग्रामीण रुग्णालय, भोर, जि. पुणे येथे डॉ. दत्तात्रय बामणे यांचे बदलीने रिक्त होण्याऱ्या पदी करण्यात आली होती. तसेच, डॉ. दत्तात्रय बामणे यांची बदली वैद्यकीय अधिक्षक, ग्रामीण रुग्णालय, सासवड, जि. पुणे येथे प्रशासकीय कारणास्तव करण्यात आली होती. सदर आदेशाविरुध्द डॉ. दत्तात्रय बामणे यांनी मा. महाराष्ट्र प्रशासकीय न्यायाधिकरण, मुंबई येथे मूळ अर्ज क्र. ६२६/२०२० दाखल केला होता. त्यामध्ये मा. न्यायाधिकरणाने दि. २४.१२.२०२० रोजीच्या आदेशान्वये डॉ. दत्तात्रय बामणे यांचे दि. ०१.१०.२०२० रोजीचे बदली आदेश रद्द ठरविले असून, डॉ. दत्तात्रय बामणे हे परस्पर वैद्यकीय अधिक्षक, ग्रामीण रुग्णालय, भोर, जि. पुणे येथे रुजू झाले आहेत. मा. न्यायाधिकरणाच्या दि. २४.१२.२०२० च्या आदेशाविरुध्द वरिष्ठ न्यायालयात अपिल दाखल करण्याची कार्यवाही सुरु आहे. तथापि, सध्या राज्यात कोविड-१९ चा प्रादुर्भाव वाढत असल्याने, विभागास वैद्यकीय अधिकाऱ्यांची आवश्यकता आहे. त्यामुळे डॉ. भगवान नारायणराव काकणे यांची वैद्यकीय अधिक्षक, ग्रामीण रुग्णालय, चांडोली (राजगुरुनगर- खेड), जि. पुणे येथे पदस्थापना करण्यात येत आहे.
२. सदर आदेश महाराष्ट्र कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील कलम ४(४) आणि कलम ४(५) च्या तरतुदीनुसार निर्गमित करण्यात येत आहेत.
३. सदर आदेश तात्काळ अंमलात येतील.
# Page 2