# Page 1
उपसंचालक, आरोग्य सेवा, अकोला मंडळ, अकोला यांच्या अधिपत्याखालील उपजिल्हा रुग्णालय, दारव्हा जि. यवतमाळ येथील दंतचिकित्सा विभागातील २ अस्थायी पदे पुढे चालू ठेवण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: पदआ - २०२०/प्र.क्र.२१/आरोग्य-३
१० वा मजला, गोकुळदास तेजपाल रुग्णालय संकुल इमारत,
लोकमान्य टिळक मार्ग, मुंबई-४०० ००१.
तारीख: २७ जानेवारी,२०२०.
वाचा - १) शासन निर्णय, सार्वजनिक आरोग्य विभाग, क्रमांक - पदआ - २०१८/प्र.क्र.१६१/आरोग्य -३, दिनांक - २२.१०.२०१८.
२) आरोग्य सेवा संचालनालय, मुंबई यांचे पत्र क्रमांक- संआसे/कक्ष -८ अ/अस्थाई पदे/५६५४-५५/२०२०, दिनांक- १६.०१.२०२०.
शासन निर्णय उपरोक्त अ.क्र.१ येथील शासन निर्णयान्वये उपसंचालक, आरोग्य सेवा, अकोला मंडळ, अकोला यांच्या अधिपत्याखालील उपजिल्हा रुग्णालय, दारव्हा जि. यवतमाळ येथील दंत चिकित्सा विभागातील २ अस्थायी पदांस दि.०१.०३.२०१८ ते दि. २८.०२.२०१९ पर्यंत मुदतवाढ देण्यात आली होती. सदर मुदतवाढ दि.२८.०२.२०१९ रोजी संपुष्टात आली आहे.
२. आता या शासन निर्णयान्वये उपसंचालक, आरोग्य सेवा, अकोला मंडळ, अकोला यांच्या अधिपत्याखालील उपजिल्हा रुग्णालय, दारव्हा जि. यवतमाळ येथील दंत चिकित्सा विभागातील येथील दंत शल्य चिकित्सक व सहायक या प्रत्येकी १ याप्रमाणे २ अस्थायी पदांना दि.०१.०३.२०१९ ते दि. २९.०२.२०२० पर्यंत मुदतवाढ देण्यात येत आहे.
३. सदर पदांवरील खर्च खालील लेखाशिर्षातून खर्ची घालण्यात यावा आणि हा खर्च सन २०१९ २०२० या वर्षाकरीता मंजूर अनुदानातून भागविण्यात यावा.
मागणी क्रमांक-आर-१ १) २२१०- वैद्यकीय सेवा व सार्वजनिक आरोग्य
# Page 2
शासन निर्णय क्रमांकः पदआ २०२०/प्र.क्र.२१/आरोग्य-३
०३ – ग्रामिण आरोग्य सेवा व विषम चिकित्सा ११० - १ - इतर रुग्णालये व दवाखाने (०१) (०१) - कुटीर रुग्णालये (२२१० ०३१५)
२) २२१० – वैद्यकीय सेवा व सार्वजनिक आरोग्य ०६ - सार्वजनिक आरोग्य ००१ - संचालन व प्रशासन (०१) (०९) - महाराष्ट्र आरोग्य सेवा विकास प्रकल्पांतर्गत ग्रामिण/कुटीर रुग्णालयाचे उपजिल्हा रुग्णालयांमध्ये श्रेणीवर्धन (२२१० ४६२४)
३) २२१० – वैद्यकीय सेवा व सार्वजनिक आरोग्य ०६ - सार्वजनिक आरोग्य ००१ - संचालन व प्रशासन ००१ (०८) - प्राथमिक आरोग्य केंद्राचा ग्रामिण रुग्णालयाइतका दर्जा वाढविणे (२२१० ०४१३)
४. हा शासन निर्णय वित्त विभागाच्या क्रमांक, पदनि-२०१६/प्र.क्र.८/१६/आ.पु.क,दि.२१.०२.२०१९ व दि. ११.०९.२०१९ च्या शासन निर्णयान्वये प्रशासकीय विभागांना प्रदान केलेल्या अधिकारानुसार निर्गमित करण्यात येत आहे.
# Page 3