# Page 1
आदिवासी जिल्ह्यांमध्ये स्थानिक आमदार महोदयांच्या अध्यक्षतेखाली तालुका स्तरावर प्राथमिक आरोग्य केंद्रांच्या कामकाजाचा आढावा घेण्यासाठी समिती स्थापन करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः संकिर्ण-२०२१प्र.क्र.२७५/आ-३
ए विंग़, १० वा मजला, गो.ते. रुग्णालय संकूल इमारत
लो. टि. मार्ग, मुंबई - ४००००१
तारीख: ०३ जानेवारी, २०२२
वाचा - १) सहसंचालक,आरोग्य सेवा(प्रा.आ.केंद्र/उपकेंद्र/दवाखाने), मुंबई यांचे पत्र दि. निरंक.
प्रस्तावना - सन २००५ च्या पहिल्या अधिवेशनात मा. सार्वजनिक आरोग्य मंत्री यांनी तत्कालीन १५ आदिवासी जिल्हयांतील प्राथमिक आरोग्य केंद्रांसाठी एक समिती गठीत करण्यात येईल व त्या समितीचे अध्यक्ष आमदार असतील असे आश्वासन दिले होते. सदर आश्वासनाच्या अनुषंगाने समिती गठीत करण्याची बाब शासनाच्या विचाराधीन होती. याबाबत शासन पुढीलप्रमाणे निर्णय घेत आहे.
शासन निर्णय राज्यातील अहमदनगर, अमरावती, चंद्रपूर, धुळे, गडचिरोली, गोंदिया, जळगाव, नागपूर, नांदेड, नंदुरबार, नाशिक, पालघर, पुणे, रायगड, ठाणे, यवतमाळ अशा १६ आदिवासी जिल्ह्यांतील प्राथमिक आरोग्य केंद्रांच्या कामकाजाचा आढावा घेण्यासाठी तालुकास्तरावर स्थानिक आमदार महोदयांच्या अध्यक्षतेखाली पुढीलप्रमाणे कामकाज आढावा समिती गठीत करण्यात येत आहे.
कामकाज आढावा समिती
---------------------------------------------------------------------------------
| अ.क्र. | समिती सदस्य | पदनाम |
| १. | आमदार | अध्यक्ष |
| २. | जिल्हा परिषदर सदस्य(तालूक्यातील सर्व सदस्य) | सदस्य |
| ३. | पंचायत समिती सदस्य | सदस्य |
| ४. | आरोग्य सभापती, जिल्हा परिषद | निमंत्रित सदस्य |
| ५. | प्रकल्प संचालक, आदिवासी विकास विभाग किंवा त्यांचा प्रतिनिधी. | निमंत्रित सदस्य |
| ६. | जिल्हा आरोग्य अधिकारी किंवा त्यांचा प्रतिनिधी | निमंत्रित सदस्य |
---------------------------------------------------------------------------------
# Page 2
शासन निर्णय क्रमांकः संकिर्ण-२०२१/प्र.क्र. २७५/ आरोग्य -३
-------------------------------------------
| अ.क्र. | समिती सदस्य | पदनाम |
| ७. | गटविकास अधिकारी | सदस्य |
| ८. | तहसिलदार किंवा त्यांचा प्रतिनिधी | सदस्य |
| ९. | महिला व बालविकास अधिकारी | सदस्य |
| १०. | गट शिक्षण अधिकारी | सदस्य |
| ११. | तालुका आरोग्य अधिकारी | सदस्य सचिव |
-------------------------------------------
समितीची कार्यकक्षा- कामकाज आढावा समितीची कार्यकक्षा पुढीलप्रमाणे राहील.
१. तालूक्यातील प्राथमिक आरोग्य केंद्रांच्या कामकाजाचा आढावा घेणे.
२. तालूक्यातील प्राथमिक आरोग्य केंद्रांची कार्यक्षमता वृध्दींगत करण्यासाठी शिफारशी करणे.
३. कामकाज आढावा समितीची बैठक बोलावणे, बैठकीचे इतिवृत्त सादर करणे व इतर अनुषंगिक कामे तालुका आरोग्य अधिकारी हे पार पाडतील.
४. सदर समितीची बैठक ३ महिन्यातून एकदा घेण्यात येईल.
# Page 3