# Page 1
सार्वजनिक आरोग्य विभागांतर्गत प्रशासकीय संवर्ग निर्माण करण्याबाबत शिफारस करण्यासाठी समिती गठीत करणे.
महाराष्ट्र शासन
सार्वजनिक आरोग्य विभाग
शासन निर्णय क्रमांकः बैठक-२०१८/प्र.क्र. ८४/ सेवा २
गो.ते.रुग्णालय, इमारत संकुल, दहावा मजला,
मंत्रालय, मुंबई ४०० ००१
दिनांक : १७ जुलै, २०१८
प्रस्तावना - सार्वजनिक आरोग्य विभागामध्ये उपकेंद्र स्तरापासून ते जिल्हा रुग्णालय स्तरापर्यंत विविध आरोग्य संस्था गावपातळीपासून जिल्हा मुख्यालयापर्यंत कार्यरत आहेत. सदर आरोग्य संस्थामार्फत प्रतिबंधात्मक आरोग्य सुविधा तसेच Secondary व Tertiary उपचारात्मक सूविधा पुरविल्या जातात. जिल्हा पातळीवर उपकेंद्र, प्राथमिक आरोग्य केंद्र व तालुका आरोग्य अधिकारी कार्यालये यांचे सनियंत्रण जिल्हा आरोग्य अधिकारी यांचेमार्फत केले जाते. तसेच ग्रामीण रुग्णालय, उपजिल्हा रुग्णालय व जिल्हास्तरीय रुग्णालयांचे सनियंत्रण जिल्हा शल्य चिकित्सकामार्फत केले जाते. उपसंचालक, आरोग्य सेवा हे या विभागांतर्गत असलेल्या जिल्ह्यांचे सनियंत्रण करतात. सार्वजनिक आरोग्य विभागात स्वतंत्र असा प्रशासकीय संवर्ग नसल्याने वरिष्ठ पदावरील नेमणुका बाबत निश्चित असे धोरण राबविता येत नाही. काही अन्य राज्यांनी सार्वजनिक आरोग्य विभागांतर्गत स्वतंत्र असा सार्वजनिक आरोग्य प्रशासकीय संवर्ग निर्माण केल्याने वैद्यकीय अधिकाऱ्यांना पदोन्नतीचा मार्ग उपलब्ध झाला आहे. तसेच एकंदर वैद्यकीय व प्रशासकीय सेवेत देखील सुसुत्रता निर्माण झालेली आहे. राज्यात देखिल याच प्रकारे आरोग्य सेवेच्या संरचनेमध्ये बदल करण्याची आवश्यकता आहे. याबाबत उपाययोजना सुचविण्यासाठी तज्ञांची समिती गठीत करण्याची बाब शासनाच्या विचाराधीन होती.
शासन निर्णय - आरोग्य विभागाच्या संरचनेमध्ये बदल करुन यंत्रणा अधिक कार्यक्षम करण्यासाठी उपाययोजना सुचविणे याबाबत शिफारस करण्यासाठी खालीलप्रमाणे तज्ञांची समिती गठीत करण्यात येत आहे.
१) श्री. सुधीर ठाकरे, माजी अध्यक्ष, महाराष्ट्र लोकसेवा आयोग
२) डॉ. सुभाष साळुंखे, सेवानिवृत्त महासंचालक, आरोग्य सेवा
३) उप सचिव / सह सचिव सामान्य प्रशासन विभाग, कार्या-१२ : ४) डॉ. अशोक लड्डा, निवृत्त अतिरिक्त संचालक
५) डॉ. देविदास आठवले, निवृत्त सहायक संचालक :
६) डॉ. ए. पी. खाडे, निवृत्त सहायक संचालक : ७) डॉ. अर्चना पाटील, अति. संचालक (.क.कु)
सदर तज्ञ समितीच्या सदस्य सचिव म्हणून डॉ. अर्चना पाटील या शासनाच्या वतीने काम पाहतील.
# Page 2
शासन निर्णय क्रमांकः बैठक-२०१८/प्र.क्र.८४/सेवा २
२. सदर तज्ञ समितीने आरोग्य विभागाची कार्यक्षमता वाढविण्यासाठी आणि जनतेला दर्जेदार आरोग्य सेवा पुरविण्यासाठी संचालनालय आरोग्य सेवेच्या आकृतीबंधामध्ये प्रामुख्याने क्षेत्रिय स्तरावर / तालुका स्तरावर सुधारणा सूचविणे तसेच आरोग्य सेवांची बळकटीकरण करण्यासाठी उपाययोजना सूचवाव्यात.
३. सर्व समिती सदस्यांची नियुक्ती ही ६ महिन्याकरीता असेल व त्यांचे वेतन / भत्ते दिनांक १७/१२/२०१६ रोजीच्या शासन निर्णयातील अटी व शर्तीच्या अधीन राहून अदा करण्यात येतील. सदर समिती सदस्यांच्या दैनदिन भत्ता / प्रवास भत्ता / निवास भत्ता इत्यादीसाठी होणारा खर्च हा राष्ट्रीय आरोग्य अभियानाच्या मंजूर पीआयपी मधील Management Cost या लेखाशिर्षाखाली करण्यात यावा. सदस्यांचे वेतन / मानधन राष्ट्रीय आरोग्य अभियांमार्फत State Health System Resource Center (SHSRC) अतंर्गत पीआयपी २०१८-१९ मध्ये नवीन प्रोजेक्ट स्वरुपात प्रस्तावित करण्यात येईल.
४. अतिरिक्त संचालक, कुटुंब कल्याण, पुणे यांनी सदर समितीस काम करण्यासाठी लघुलेखक, लिपिक व कार्यालयासाठी जागा SHSRC अंतर्गत उपलब्ध करुन द्यावी.
५. सदर तज्ञ समितीने वेळोवेळी बैठका आयोजित करुन आपला अहवाल ३ महिन्याच्या आत शासनास सादर करावा.
# Page 3