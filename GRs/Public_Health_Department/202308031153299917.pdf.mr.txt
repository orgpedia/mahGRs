# Page 1
ग्रामीण रुग्णालय, मालेगाव, जि. नांदेड येथील “वैद्यकीय अधिक्षक, वर्ग १ (गट-अ)” यांना रुग्णालयातील मंजूर पदांचे वेतन व इतर भत्ते अदा करण्यासाठी तसेच आकस्मिक खर्चाची देयके कोषागारातून पारित करण्यासाठी “आहरण व संवितरण अधिकारी” म्हणून घोषित करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: आअ-२०२३/ प्र.क्र.२०४/ आरोग्य-४
मंत्रालय, १० वा मजला, संकुल इमारत,
गोकूळदास तेजपाल रूग्णालय आवार, मंत्रालय, मुंबई.
तारीख: २५ ऑगस्ट, २०२३.
वाचा : १) शासन निर्णय, सार्वजनिक आरोग्य विभाग क्र. पदनि-२०२१/प्र.क्र.१५४/आरोग्य-३अ, दिनांक २३.०६.२०२२.
२) सहसंचालक, आरोग्य सेवा, राज्यस्तर (रुग्णालये), मुंबई यांचे पत्र क्र. आसेआ/कक्ष-३/टे-२/ /न.क्र.९१८४८/काप्र व आसंअ सुशा/५५६१-६६/२३, दिनांक २५.०५.२०२३.
प्रस्तावना : ग्रामीण रुग्णालय, मालेगाव, जि. नांदेड (३० खाटा) या रुग्णालयाकरीता उपरोक्त क्रमांक १ येथील शासन निर्णयान्वये अधिकारी व कर्मचाऱ्यांची पदे निर्माण करण्यात आली आहेत. या अनुषंगाने ग्रामीण रुग्णालय, मालेगाव, जि. नांदेड (३० खाटा) येथील रुग्णालयाचे कार्यालयीन कामकाज व रुग्णालयातील मंजूर पदांचे वेतन व इतर भत्ते अदा करण्यासाठी तसेच आकस्मिक खर्चाची देयके कोषागारातून पारित करण्यासाठी “वैद्यकीय अधिक्षक, वर्ग १ (गट-अ)” यांना “आहरण व संवितरण अधिकारी” म्हणून घोषित करण्याची बाब विचाराधीन होती.
शासन निर्णय :
ग्रामीण रुग्णालय, मालेगाव, जि. नांदेड (३० खाटा) येथील रुग्णालयाचे कार्यालयीन कामकाज व रुग्णालयातील मंजूर पदांचे वेतन व इतर भत्ते अदा करण्यासाठी तसेच आकस्मिक खर्चाची देयके कोषागारातून पारित करण्यासाठी, वित्त विभागाचा शासन निर्णय क्र.विअप्र-२०१३/प्र.क्र.३०/२०१३/विनियम, भाग-२, दि.१७.४.२०१५ च्या सोबतच्या परिशिष्टामधील, वित्तीय अधिकार नियम पुस्तिका-१९७८, भाग पहिला, उप विभाग- पहिला, अनुक्रमांक ३ येथील नियम २ अन्वये प्रदान केलेल्या प्राधिकारास अनुसरुन “वैद्यकीय अधिक्षक, वर्ग १ (गट-अ)” यांना “कार्यालय प्रमुख” म्हणून घोषित करण्यात येत आहे. तसेच,
# Page 2
शासन निर्णय क्रमांकः आसंअ-२०२३/प्र.क्र.२०४/आरोग्य-४
महाराष्ट्र कोषागार नियम, १९६८ मधील नियम क्र. १५६ मधील तरतूदीनुसार “वैद्यकीय अधिक्षक, वर्ग १ (गट अ)” यांना “आहरण व संवितरण अधिकारी” म्हणून घोषित करण्यात येत आहे.
सदर शासन निर्णय वित्त विभागाच्या (कोषा प्रशा- ५ ), दिनांक ०९.०८.२०२३ च्या दिलेल्या सहमतीनुसार निर्गमित करण्यात येत आहे.