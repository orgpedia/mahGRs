# Page 1
सन २०२१-२०२२ या आर्थिक वर्षाचा प्रधानमंत्री मातृ वंदना या केंद्रपुरस्कृत योजनेच्या अंमलबजावणीसाठी अनुसुचित जाती उपयोजना (SCP) या घटकाचा राज्य हिश्याचा ४०% निधी सन २०२२-२३ च्या अर्थसंकल्पिय निधीमधून वितरित करण्याबाबत.
महाराष्ट्र शासन
सार्वजनिक आरोग्य विभाग
शासन शुध्दीपत्रक क्रमांकः प्रमाव-२०२२/प्र.क्र.३२६/कु.क.
गो. ते. रुग्णालय संकुल इमारत, १० मजला, ए विंग,
मंत्रालय, एल.टी.मार्ग, मुंबई - ४०० ००१.
दिनांक: १६ सप्टेंबर, २०२२
वाचा - १) शासनाचा समक्रमांकाचा दि.१.८.२०२२ रोजीचा शासन निर्णय.
२) अधिदान व लेखा कार्यालयाचे दि. २२.८.२०२२ चे आक्षेप.
प्रस्तावना : सन २०२१-२२ या आर्थिक वर्षात प्रधानमंत्री मातृ वंदना योजनेच्या अंमलबजावणीसाठी केंद्र शासनाकडून अनुसूचित जाती उपयोजना या घटकासाठी रु.३,२२,६५,८६४/- (रुपये तीन कोटी बावीस लाख पासष्ट हजार आठशे चौसष्ट फक्त) एवढा निधी राज्यास प्राप्त झाला असून या निधीस अनुरुप असा राज्य हिश्याचा ४० % निधी रु.२,१५,१०,५७६/- (रुपये दोन कोटी पंधरा लाख दहा हजार पाचशे शहात्तर फक्त) सामाजिक न्याय व विशेष सहाय्य विभागाकडून प्रशासकीय विभाग प्रमुख म्हणून अप्पर मुख्य सचिव, सार्वजनिक आरोग्य विभाग, मंत्रालय, मुंबई यांना दि.१४.०७.२०२२ च्या शासन निर्णयान्वये अर्थसंकल्प निधी वितरण प्रणालीवर वितरित केला होता. त्यानुसार वाचा क्र.१ येथील दि.१.८.२०२२ रोजीच्या शासन निर्णयान्वये सदर निधी वितरीत केलेला आहे. सदर शासन निर्णयास अधिदान व लेखा कार्यालयाने वाचा क्र.२ नुसार आक्षेप नोंदविले आहेत. वित्त विभागाच्या दि.०४/०४/२०२२ च्या शासन परिपत्रका सोबत जोडलेल्या परिशिष्टातील अनु. क्र. ९ मधील मुद्दा क्र. १ ते १० मधील अटी व शर्तीची पूर्तता केली असल्याचे अतिरिक्त संचालक, आरोग्य सेवा, कुटुंब कल्याण कार्यालय, पुणे यांनी शासनास कळविले असून त्याबाबतचे प्रमाणपत्र सादर केले आहे. अधिदान व लेखा कार्यालयाने नोंदविलेल्या आक्षेपांची पूर्तता करुन दि. १.८.२०२२ रोजीच्या शासन निर्णयामध्ये सुधारणा करण्यात येत आहे.
शासन शुध्दीपत्रक: अधिदान व लेखा कार्यालयाने वाचा क्र.२ अन्वये घेतलेल्या आक्षेपाची पूर्तता करण्यासाठी वाचा क्र. १ येथील दि.०१.०८.२०२२ च्या शासन निर्णयामधील परिच्छेद ६ रद्द करुन परिच्छेद ४ नंतर पुढीलप्रमाणे परिच्छेद ५ व ६ समाविष्ट करण्यात येत आहेत.
# Page 2
शासन शुध्दीपत्रक क्रमांकः प्रमाव-२०२२/प्र.क्र.३२६/कु.क.
५. वित्त विभागाच्या दि.४ एप्रिल, २०२२ च्या शासन परिपत्रकासोबतच्या परिशिष्टातील अ.क्र.९ मधील तपासणी सूचिनुसार असे प्रमाणित करण्यात येते की, सदर योजनेस प्रशासकीय मान्यता घेण्यात आली आहे, सदरचा निधी शासन निर्णयातील अटी व शर्तीची पुर्तता झाल्यानंतरच वितरण करण्यात यावा, यापूर्वी वितरीत केलेला १०० % निधी खर्च झाला असून त्याचे उपयोगीता प्रमाणपत्र सादर केले आहे, यापूर्वी वितरीत केलेल्या निधीच्या अनुषंगाने लेखापरिक्षक / महालेखापाल यांच्याकडून कोणतेही गंभीर आक्षेप नाहीत, या शासन निर्णयान्वये वितरीत केलेले अनुदान योजनेच्या अंमलबजावणीसाठी उघडण्यात आलेल्या इस्क्रो खाते मध्ये जमा झाल्यानंतर लाभपात्र लाभार्थ्यांच्या खात्यात थेट जमा करण्यात येणार आहे, सदर प्रस्तावात वस्तू खरेदी प्रस्ताव तसेच, भांडवली वस्तू खरेदीचा समावेश नाही. तसेच सदर प्रस्तावास संबंधित विभागाने म्हणजेच वित्त व सामाजिक न्याय विभागाने सहमती दर्शविली आहे, प्रस्तुत योजनेत संक्षिप्त देयक प्रलंबित नाही व निधी स्वीय प्रपंजी लेखा अथवा बँक खात्यात जमा न करता खर्च केला जाणार आहे.
६. दि.०१.०८.२०२२ चा शासन निर्णय वित्त विभागाच्या अनौपचारीक संदर्भ क्र.६७८/व्यय-१४, दि.५.७.२०२२ अन्वये त्या विभागाच्या सहमतीने तसेच सामाजिक न्याय व विशेष सहाय्य विभागाचा शासन निर्णय क्र. बीजीटी २०२२/प्र.क्र.४७/अर्थसंकल्प (विघयो), दि.१४.०७.२०२२ अन्वये त्या विभागाच्या सहमतीने निर्गमित करण्यात येत आहे.
# Page 3