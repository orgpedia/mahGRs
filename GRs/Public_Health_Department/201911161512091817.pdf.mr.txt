# Page 1
प्रधानमंत्री मातृवंदना योजने अंतर्गत QR Code Reader Machine खरेदी करण्यास प्रशासकिय मान्यता देणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रमाव-२०१९/११७६/प्र.क्र.३७१/कु.क.
१० वा मजला, बी विंग, गो. ते. रूग्णालय संकूल इमारत
नवीन मंत्रालय, लो.टि. मार्ग, मुंबई - ४००००१
तारीख: १९ नोव्हेंबर, २०१९
वाचा - १) आरोग्य सेवा संचालनालयाचे क्रमांक: आसे / खरेदीकक्ष /सन २०१९-२०२० राज्य अनुदान/ औषधे व औषधे साहित्य खरेदीस प्रशा. मान्यता / ३११५-१८/ २०१९, दि.१६.१०.२०१९
२) उद्योग, उर्जा व कामगार विभाग शासन निर्णय क्र. संकीर्ण-२०१६/प्र.क्र.२१५/उद्योग-४, दि. २४.८.२०१७
३) केंद्र शासनाच्या महिला आणि बाल विकास मंत्रालयाचे क्र.FNo.PM-१३/२/२०१७ PMMVY-Part (१), दि. ०१.०३.२०१९ चे पत्र.
प्रस्तावना - प्रधानमंत्री मातृवंदना योजने अंतर्गत सन २०१९-२०२० या आर्थिक वर्षातील लवचिक निधी अंतर्गत केंद्र व राज्य शासनाकडील उपलब्ध रु.१७.७० कोटी निधीमधून रु.३२,५५,५००/- इतक्या रक्कमेच्या QR Code Reader Machine खरेदी करण्यासाठी प्रशासकिय मान्यता देण्याबाबत संदर्भिय पत्रान्वये प्रस्ताव प्राप्त झाला आहे. भारतीय विशिष्ट ओळख प्राधिकरणाने (UIDAI) त्यांच्या नवीन आधारकार्डामध्ये एक विशिष्ट संकेत अंतर्भूत केला आहे. हा नवीन डिजीटल स्वाक्षरी केलेला QR Code केवळ डेक्सटॉप/लॅपटॉपसाठी भारतीय विशिष्ट ओळख प्राधिकरण विन्डोज आधारीत कस्टम क्लाईंन्टचा वापर करुन वाचला जावू शकतो. तसेच भारतीय विशिष्ट ओळख प्राधिकरणाची डिजीटल स्वाक्षरीची सत्यता पडताळली जाते. केंद्र शासनाने संदर्भाधीन दि.१.३.२०१९ च्या पत्रान्वये राज्य / केंद्र शासित प्रदेशांनी भारतीय विशिष्ट ओळख प्राधिकरणाने निर्धारित केल्याप्रमाणे QR Code Scanner खरेदी करण्याबाबत सुचविले आहे. प्रधानमंत्री मातृत्व योजनेचा लाभ संबंधित लाभार्थ्यांस अनुज्ञेय करण्यासाठी भारतीय विशिष्ट ओळख प्राधिकरणाच्या निर्देशानुसार आधार स्कॅन करण्यासाठी दर्जेदार गुणवत्ता प्रमाणित QR Code Scanner खरेदी करणे आवश्यक आहे. त्यानुसार एकुण ३८३ नग QR Code Reader Machine खरेदी करण्यास प्रशासकिय मान्यता देण्याची बाब शासनाच्या विचाराधीन होती. त्या अनुषंगाने पुढील प्रमाणे निर्णय घेण्यात येत आहे.
शासन निर्णय सह संचालक, आरोग्य सेवा (खरेदी कक्ष), मुंबई यांनी दि. १६.१०.२०१९ च्या पत्रान्वये सादर केलेल्या प्रस्तावाच्या अनुषंगाने प्रधानमंत्री मातृवंदना योजना कार्यक्रमांतर्गत QR Code Reader Machine (एकुण ३८३ नग - प्रती नग रु. ८,५००/-) खरेदी करण्यासाठी सन २०१९-२०२० या आर्थिक वर्षामध्ये उपलब्ध असलेल्या
# Page 2
शासन निर्णय क्रमांकः प्रमानंले-२०१९/११७६/प्र.क्र.३७१/कु.क.
लवचिक निधी (केंद्र व राज्य शासनाकडील उपलब्ध रु. १७.७० कोटी निधीतून) रु. ३२,५५,५००/- (रुपये बत्तीस लक्ष पंच्चावन्न हजार पाचशे फक्त) एवढया रक्कमेस या शासन निर्णयान्वये प्रशासकिय मान्यता देण्यात येत आहे.
२. प्रधानमंत्री मातृवंदना योजनेंतर्गत QR Code Reader Machine खरेदी करताना खालील अटींची पूर्तता करण्यात यावी.
१) सदर साहित्य सामुग्रींची आवश्यकता / मागणी याची शहानिशा / खातरजमा करण्यात यावी.
त्यानंतरच सदर बाबींच्या खरेदीसाठी प्रचलित खरेदी धोरणानुसार खरेदी प्रक्रिया राबविण्यात यावी.
२) सदरहु साहित्य सामुग्रीचे विनिर्देश गरजेनुसार व अद्यावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical Specification) संबंधित तज्ञांनी (तांत्रिक समिती / अधिकारी यांनी ) मान्य केलेल्या विनिर्देशानुसार असावे. तसेच सदर तांत्रिक विनिर्देश (Technical Specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. त्यानंतरच याबाबीची खरेदी करण्यात यावी.
३) शासन निर्णय, उद्योग उर्जा व कामगार विभाग क्र.भांकस २०१४/प्र.क्र.८२/भाग – III/ उद्योग-४, दि. १.१२.२०१६ व शासन निर्णय क्र. संकीर्ण-२०१६/प्र.क्र.२१५/उद्योग-४,दि.२४.८.२०१७ नुसार प्रसिध्द करण्यात आलेल्या कार्यालयीन खरेदीसाठीच्या कार्यपद्धतीच्या सुधारित नियमपुस्तिकेतील तरतुदीनुसार विहित खरेदी प्रक्रिया राबविण्यात यावी.
४) प्रशासकिय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती निश्चित करण्यात आलेला दर हा बाजार भावापेक्षा कमी असल्याबाबत आणि संबंधित पुरवठादाराने याबाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठा पुर्व / पुरवठा नंतर नमुदा तपासणी (Pre/Post Dispatch Random Sample Inspection) करुन उचित व योग्य विनिर्देश (Specification) असलेल्या वस्तुची खरेदी करण्यात येईल, याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (Storage & Distribution) करणे तसेच पुरवठा साखळी व्यवस्थापन (Supply Chain Management) आणि वस्तुसुचि व्यवस्थापन (Inventory Management) योग्य पद्धतीने करुन सदर बाबी विनावापर पडुन राहणार नाहीत व त्यांचा विहित मुदतीत वापर होईल याची दक्षता घेण्यात यावी.
पृष्ठ ४ पैकी २
# Page 3
शासन निर्णय क्रमांकः प्रमानंले-२०१९/११७६/प्र.क्र.३७१/कु.क.
७) तसेच या बाबींच्या खरेदीची द्विरुक्ती (Duplication) होणार नाही याची दक्षता घेण्यात यावी.
८) संपूर्ण खरेदी प्रक्रिया राबविताना केंद्रीय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
९) शासन निर्णय, वित्त विभाग, क्र. विअप्र२०१३/प्र.क्र.३०/२०१३/विनियम, भाग-२,दि.१७.४.२०१५ सोबतच्या परिशिष्ठातील वित्तीय अधिकार नियम पुस्तिका १९७८, भाग- पहिला, उपविभाग दोन मधील अ.क्र.४, नियम क्रमांक ७ समोरील स्तंभ क्र. ६ येथील अटींची पूर्तता करण्यात यावी.
१०) खरेदी प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावे.
उपरोकत अनु.क्र. १ ते १० येथे नमुद अटींची पूर्तता करण्याची संपूर्ण जबाबदारी
संबंधित कार्यक्रम प्रमुख यांची तसेच आरोग्य सेवा संचालनालयाची राहील
३. प्रधानमंत्री मातृवंदना योजनेंतर्गत खरेदी करावयाच्या QR Code Reader Machine वरील खर्च सन २०१९-२०२० या आर्थिक वर्षात खालील लेखाशीर्षाखाली उपलब्ध असलेल्या अनुदानातून भागविण्यात यावा.
१. मागणी क्र. आर-१,
२२११ कुटुंब कल्याण,
१०३ माता व बाल आरोग्य,
०२ प्रधानमंत्री सुरक्षित मातृत्व सहयोग कार्यक्रम,
(०२) (०२) प्रधानमंत्री मातृवंदना योजना (लवचिक निधी)
(केंद्र पुरस्कृत योजना) (केंद्र हिस्सा ६०%)
२२११ १३९७, ५० इतर खर्च
२. मागणी क्र. आर-१,
२२११ कुटुंब कल्याण,
१०३ माता व बाल आरोग्य,
०२ प्रधानमंत्री सुरक्षित मातृत्व सहयोग कार्यक्रम,
(०२) (०३) प्रधानमंत्री मातृवंदना योजना (लवचिक निधी)
(केंद्र पुरस्कृत योजना) (राज्य हिस्सा ४०%)
२२११ १४०३, ५० इतर खर्च
पृष्ठ ४ पैकी ३
# Page 4
शासन निर्णय क्रमांकः प्रमानंले-२०१९/११७६/प्र.क्र.३७१/कु.क.
४. शासन निर्णय, वित्त विभाग, क्र. विअप्र २०१३/प्र.क्र.३०/२०१३/विनियम,भाग-२,दि.१७.४.२०१५ सोबतच्या परिशिष्ठातील वित्तीय अधिकार नियम पुस्तिका १९७८, भाग- पहिला, उपविभाग-दोन मधील अ.क्र.४, नियम क्रमांक ७ अन्वये प्रशासकिय विभागास प्रदान करण्यात आलेल्या अधिकारानुसार सदरहु प्रस्तावास मान्यता देण्यात येत आहे.