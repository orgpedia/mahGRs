# Page 1
महाराष्ट्र वैद्यकीय वस्तू खरेदी प्राधिकरण मार्फत खरेदी
होणाऱ्या औषधांसाठी दोन वर्षाचा दर करार करण्याच्या
कार्यपध्दती निश्चितीबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः वैखप्रा -४५२५ /प्र.क्र.१९०/ खरेदी कक्ष
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : ०५ डिसेंबर, २०२५.
वाचा :-
१.शासन निर्णय, उद्योग, ऊर्जा व कामगार विभाग क्रमांकः भांखस -२०१४/प्र.क्र.८२/भाग -
III/उद्योग -४, दिनांक १ डिसेंबर ,२०१६
२.महाराष्ट्र वैद्यकीय वस्तू खरेदी प्राधिकरण, अधिनियम २०२३ (प्रसिध्द दि.१७ मार्च,२०२३).
३.मा. मुख्यमंत्री, महाराष्ट्र राज्य यांच्या अध्यक्षते खालील दिनांक ९ जुलै,२०२५ रोजी महाराष्ट्र
वैद्यकीय वस्तू खरेदी प्राधिकरणाच्या तिसरी बैठकीतील निर्णय.
प्रस्तावना:-
सार्वजनिक आरोग्य, वैद्यकीय शिक्षण व औषधी द्रव्ये व इतर विवक्षित विभागाची वैद्यकीय वस्तूंची एकाच ठिकाणी खरेदी करण्यासाठी महाराष्ट्र वैद्यकीय वस्तू खरेदी प्राधिकरणाची स्थापना करण्यात आली आहे. सदर प्राधिकरणास विविध विभांगाकडून वेगवेगळया कालावधीत प्राप्त होणा-या वैद्यकिय वस्तू मागणीस अनुसरून निविदा प्रक्रियाद्वारे संख्या करार (limited quantity contract) पध्दतीने औषधी खरेदी करण्यात येते. त्यामध्ये एकाच वेळी, एकाच बाबीसाठी वेगवेगळया निविदा सुरू असणे, एकाच बाबीकरिता भिन्न दर प्राप्त होणे अशा बाबी उद्भवतात.
त्यामुळे औषधी व साधनसामुग्री पुरवठा करण्यास विलंब होतो. तसेच त्यामध्ये एकसुत्रीपणा राहत नाही. सबब महाराष्ट्र वैद्यकीय वस्तू खरेदी प्राधिकरणा मार्फत औषधी व यंत्रसामुग्री खरेदी दर करार पध्दतीने करणे तसेच त्यासाठी दरकरार वेळापत्रक निश्चित करणे गरजेचे आहे.
त्यानुषंगाने मा.मुख्यमंत्री, महाराष्ट्र राज्य तथा अध्यक्ष महाराष्ट्र वैद्यकीय वस्तू खरेदी प्राधिकरण यांच्या अध्यक्षते खाली दि.०९.०७.२०२५ रोजी पार पडलेल्या बैठकीमध्ये दरवर्षी औषध खरेदीसाठी दर करारकेल्यासतसेच दर दोन वर्षासाठी यंत्रसामुग्री करण्यासाठीचा दर करार झाल्यास शासनाचा वेळ आणि निधी वाचेल व औषधांचा अखंडित पुरवठा करणे शक्य होईल. त्यानुसार राज्यामध्ये औषधे तसेच वैद्यकीय यंत्रसामुग्री व उपकरणेखरेदीसाठी दोन वर्षाचा दर करार करण्यास प्राधिकरणाच्या समितीने मान्यता दिली आहे. त्यानुसार कार्यवाही करण्याची बाब शासनाच्या विचाराधीन होती.
शासन निर्णय :-
सन २०२३ चा महाराष्ट्र अधिनियम क्र. १३ अन्वये स्थापन केलेल्या महाराष्ट्र वैद्यकीय वस्तू खरेदी प्राधिकरणअधिनियम २०२३ चे कलम ५ अनुसार विहित केलेल्या उद्दीष्ट्टांचे अनुषंगाने, राज्यामधील सर्वशासकीय आरोग्य संस्थांना वेळेवर व पुरेशा प्रमाणात गुणवत्ता पूर्ण औषधांचा अंखडीत पुरवठा करण्याकरिता प्रत्येकी दोन वर्षाच्या कालावधीसाठी औषध उत्पादक संस्थांसोबत औषधे खरेदीबाबत दर करार करण्यास याद्वारे मान्यता देण्यात येत आहे.
# Page 2
शासन निर्णय क्रमांकः वैखप्रा -४५२५/प्र.क्र.१९०/खरेदीकक्ष
सदर दर करार करणे बाबतची संपूर्ण कार्यवाही महाराष्ट्र वैद्यकीय वस्तू खरेदी प्राधिकरणामार्फत राबविण्यात येईल. त्या प्रक्रियेतील टप्पे व वेळापत्रक खालीलप्रमाणे निश्चित करण्यात येत आहे.
दरकराराबाबतचे वेळापत्रक
------------------------------------------------------------------------------------------------------------------------------------------------------------------------------------------------------------------------------------------------------------------------------------------
| या तारखेपयंत कार्यवाही पुर्ण करणे | लागणारे दिवस | कामाचे स्वरूप |
| ०१ डिसेंबर | ० दिवस | औषध खरेदी प्रक्रिया सुरूवात |
| ३१ डिसेंबर | ३० दिवस | सार्वजनिक आरोग्य विभाग, वैद्यकीय शिक्षण विभाग व औषधीची आवश्यकता असणारे इतर विभागांनी त्यांच्या अधिनस्त आरोग्य संस्थांना आवश्यक असलेल्या औषधांची मागणी अनुक्रमे आयुक्त, आरोग्य सेवा / आयुक्त, वैद्यकीय शिक्षण विभाग व इतर सर्व संबंधित विभाग प्रमुखांकडे एकत्रित करणे. |
| १५ जानेवारी | ४५ दिवस | आयुक्त, आरोग्य सेवा / आयुक्त, वैद्यकीय शिक्षण व इतर सर्व संबंधित विभाग प्रमुख यांनी त्यांचे स्तरावर प्राप्त मागणी नुसार औषधांच्या तांत्रिक विनिदेशाची प्रक्रिया पूर्ण करुन परिपूर्ण प्रस्ताव प्रशासकीय मान्यतेसाठी संबंधित विभागास सादरकरणे. |
| ३१ जानेवारी | ६१ दिवस | संबंधित विभागाने क्षेत्रीय कार्यालयांकडून प्राप्त होणाऱ्यापरिपूर्ण प्रस्तावास केवळ दर करार करण्याकरीता प्रशासकीय मान्यता देणे. |
| १५ फेब्रुवारी | ७६ दिवस | खरेदी प्राधिकरण यांनी दर कराराची निविदा प्रसिध्द करणे. |
| १५ एप्रिल | १३६ दिवस | खरेदी प्राधिकरण यांनी निविदा अंतिम करून निविदाकारां सोबत करारनामा करणे. |
| २२ एप्रिल | १४३ दिवस | यशस्वी निविदाकारांना ई - औषधी पोर्टलवर ऑनबोडिंगकरणे. |
------------------------------------------------------------------------------------------------------------------------------------------------------------------------------------------------------------------------------------------------------------------------------------------
दरकरारानुसार खरेदी करण्याबाबतचा तपशिल
---------------------------------------------------------------------------------------------------------------------------------------------------------------------------------------------------------------------------------------------
| १५ एप्रिल | १३६ दिवस | प्रथम वर्षाकरीता लागणारी औषधे व त्या आर्थिक वर्षामध्ये उपलब्ध निधी त्यानुसार आयुक्त, आरोग्य सेवा / आयुक्त वैद्यकीय शिक्षण व इतर सर्व संबंधित विभाग प्रमुखांनी संबंधित विभागाकडे वित्तीय मान्यतेसाठी प्रस्ताव सादर करावा. |
| ३० एप्रिल | १५१ दिवस | क्षेत्रीय कार्यालयाने परिपूर्ण प्रस्ताव सादर केल्यानंतर विभागाने वित्तीय मान्यता देणे. |
| ०७ मे | १५८ दिवस | पुढील तिमाहीसाठी खरेदी प्राधिकरणाने खरेदी आदेश देणे. |
| ३० मे | १८१ दिवस | पुरवठादाराने सर्व जिल्हयांमध्ये प्रत्यक्ष पुरवठा पूर्ण करणे. |
| १५ जून | १९६ दिवस | सर्व बॅचेसची गुणवत्ता तपासणी पूर्ण करून औषध साठा वापरण्यास खुला करणे. |
| ३० जून | २११ दिवस | पुरवठादारांची देयके अदा करणे. |
---------------------------------------------------------------------------------------------------------------------------------------------------------------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः वैखप्रा -४५२५/प्र.क्र.१९०/खरेदीकक्ष
सदर वेळापत्रकानुसार विहित कालावधीत कार्यवाही पुर्ण करणेची जबाबदारी मुख्य कार्यकारीअधिकारी,
महाराष्ट्र वैद्यकीय वस्तू खरेदी प्राधिकरण व इतर संबंधितांची राहिल. विहित कालावधीत सर्व खरेदी प्रक्रिया पार पाडल्याचा अहवाल प्राधिकरणाने शासनास वेळोवेळी सादर करणे बंधनकारक राहिल.
१.सदर निर्णय शासन निर्णयामध्ये नमूद विभागाच्या अखत्यारीतीलआवश्यक औषधी खरेदीकरीता
लागू राहील.
२.सदर दर करार निश्चित झाल्यानंतर महाराष्ट्र वैद्यकीय वस्तू खरेदी प्राधिकरण व इतर सर्व शासकीय, निमशासकीय संस्था, जिल्हा नियोजन समिती, स्थानिक स्वराज्य संस्थांना त्यांच्या
आवश्यकतेनुसार या दरकरारानुसार औषधे खरेदी करता येतील.
३.सदर दरकरारानुसार आर्थिक वर्षामध्ये औषध खरेदी करण्यासाठी विविध लेखाशीर्षाखाली
उपलब्ध होणारा निधी व औषधांची मागणी यानुसार औषध खरेदीसाठी स्वतंत्रपणे प्रशासकीय
मान्यता संबंधित विभागामार्फत प्रदान करण्यात येईल.
४.दर करार करण्यात येणाऱ्या व त्यानुसार खरेदी करण्यात येणाऱ्या औषधांचे विनिदेश गरजेनुसार
व अद्यावत असल्याची खातरजमा करण्यात यावी. दर करार करण्यात येणाऱ्यावत्यानुसारखरेदी
करावयाच्या बाबींचे तांत्रिक विनिदेश (Technical Specification) संबंधित विभागाच्या तज्ञांनी
(तांत्रिक समिती/ अधिकारी) मान्य केलेल्या विनिदेशानुसार असावेत. सदर तांत्रिक विनिदेश
(Technical Specification) हे कोणत्याही विशिष्ट्ट कंपनीला फायदा होईल, अशा रितीने तयार केलेले नसल्याबाबत खातरजमा करण्यात आल्यानंतरच सदर बाबींची दर करार प्रक्रिया
करण्यात यावी.
५.दर करार करण्यात येणाऱ्या व त्यानुसार खरेदी करण्यात येणाऱ्या बाबींची पुरवठापूर्व/
पुरवठानंतर नमुना तपासणी (Pre/Post dispatch random sample inspection) National Accreditation Board for Testing and Calibration Laboratories (NABL) मानांकीत
प्रयोगशाळेकडून विहित पध्दतीने करुन योग्य विनिदेश (specification) असलेल्या औषधांची
खरेदी होईल, याची दक्षता महाराष्ट्र वैद्यकीय वस्तू खरेदी प्राधिकरण, मुंबई व इतर संबंधितांनी
घ्यावी.
६.दर करार करण्यात येणाऱ्या व त्यानुसार खरेदी करण्यात येणाऱ्या बाबींची खरेदी प्रक्रिया राबविताना केंद्रिय/राज्य वित्त विभागाने वस्तु खरेदीबाबत निर्गमित केलेल्या मार्गदर्शक सूचनांचे
(Manual for Procurement of Goods, Second Edition, २०२४) तसेच उद्योग, ऊर्जा व
कामगार विभाग, शासन निर्णय दि.०१.१२.२०१६ मधील मार्गदर्शक सूचनांचे तंतोतंत पालन
करण्याची जबाबदारी महाराष्ट्र वैद्यकीय वस्तू खरेदी प्राधिकरण, मुंबई यांची राहील.
७.दर करार करावयाची औषधे उच्चप्रतीची व WHO-GMP/CDSCO प्रमाणित असेलयाची खात्री
करुनच मुख्य कार्यकारी अधिकारी, महाराष्ट्र वैद्यकीय वस्तू खरेदी प्राधिकरण,मुंबई यांनी दर
करार प्रक्रिया राबवावी.
८.सदर दर करारानुसार खरेदी प्रक्रिया राबविताना शासनाने वेळोवेळी निश्चित केलेल्या खरेदी
प्रक्रिया शुल्काची रक्कम महाराष्ट्र वैद्यकीय वस्तू खरेदी प्राधिकरण,मुंबई यांना अदा करण्याची जबाबदारी संबंधित मागणीकर्ता विभागाची राहील.
पृष्ठ ४ पैकी ३
# Page 4
शासन निर्णय क्रमांकः वैखप्रा -४५२५/प्र.क्र.१९०/खरेदीकक्ष
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर