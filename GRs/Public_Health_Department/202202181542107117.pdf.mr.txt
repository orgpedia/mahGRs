# Page 1
उपजिल्हा रुग्णालय, रामटेक, जि. नागपूर येथे पुरविण्यात आलेल्या कंत्राटी स्वच्छता सेवेचे प्रलंबित देयके अदा करण्यास परवानगी देणेबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांक: संकीर्ण २०२१/प्र.क्र.८४/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : २८ फेब्रुवारी, २०२२.
वाचा : १) सह संचालक, आरोग्य सेवा रुग्णालय (राज्यस्तर), मुंबई यांचे पत्र क्रमांक ससंआसे/राज्यस्तर/कक्ष-३/टे-९/अवैसंस्वसे/उपजिरुरामटेक/प्रदे/मंजुरी/९१३०-३२/२० दि.१४.१२.२०२०
प्रस्तावना : उपजिल्हा रुग्णालय, रामटेक, जि. नागपूर येथे पुरविण्यात आलेल्या कंत्राटी स्वच्छता सेवेचे माहे मे,२०१५ ते ऑगस्ट,२०१६ या कालावधीतील प्रलंबित देयके अदा करण्याची बाब शासनाच्या विचाराधीन आहे. या संदर्भात पुढीलप्रमाणे निर्णय घेण्यात येत आहे.
शासन निर्णय : उपजिल्हा रुग्णालय, रामटेक, जि. नागपूर येथे पुरविण्यात आलेल्या कंत्राटी स्वच्छता सेवेचे माहे मे,२०१५ ते ऑगस्ट,२०१६ या कालावधीतील रु.३,१८,९६०/- चे प्रलंबित देयके अदा करण्यास मंजुरी देण्यात येत आहे.
अटी व शर्ती १) यापूर्वी देण्यात आलेल्या कार्यरंभ आदेशातील व करारातील अटी व शर्तीचे काटेकोरपणे पालन करण्याची जबाबदार संबंधित अधिकाऱ्याची राहील.
२) सदर प्रलंबित देयके अदा करतांना वित्त विभागाने वेळोवेळी निर्गमित केलेल्या सूचना/शासन निर्णय/परिपत्रके/नियम यांचे काटेकोरपणे पालन करण्याची जबाबदारी संबंधित अधिकाऱ्याची राहील.
३) सदर देयके योग्य असल्याची तसेच प्रलंबित देयके दुबार अदा करण्यात आले नसल्याची खातरजमा करुनच अदायगी करण्यात यावी. याबाबतची जबाबदारी क्षेत्रिय कार्यालयाची राहील.
# Page 2
शासन निर्णय क्रमांक: संकीर्ण २०२१/प्र.क्र.८४/आरोग्य ३
सदर प्रस्तावारवरील खर्च मागणी क्र. आर १, २२१० वैद्यकिय सेवा व सार्वजनिक आरोग्य. ०१ नागरी आरोग्य सेवा-विषम चिकीत्सा, ११० - रुग्णालये व दवाखाने (०१) (०८) प्राथमिक आरोग्य केंद्रांचा ग्रामिण रुग्णालयाइतका दर्जा सुधारणे, (२२१००४१३) १० कंत्राटी सेवा यामधून भागविण्यात येणार आहे.
२. सदर शासन निर्णय क्रमांक विअप्र-२०१३/प्र.क्र. ३० / २०१३ विनियम, भाग - २ दि. १७ एप्रिल, २०१५ चे परिशिष्ट वित्तीय अधिकार नियम पुस्तिका, १९७८ भाग - पहिला, उपविभाग - एक मधील अनुक्रमांक ६, नियम क्र. ४० अन्वये प्रशासकीय विभागास प्रदान करण्यात आलेल्या प्राधिकारानुसार व त्यात नमुद अटीची पुर्तता करण्याच्या अटीच्या अधिन राहून निर्गमित करण्यात येत आहे.