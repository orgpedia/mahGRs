# Page 1
सन २०२२ - २०२३ या आर्थिक वर्षातील प्रधानमंत्री मातृ वंदना या केंद्रपुरस्कृत योजनेचा अनुसुचित जाती उपयोजना (SCP) या घटकाचा राज्य हिश्याचा ४०% निधी वितरित करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रमाव-२०२२/१६६६/प्र.क्र.६०१/कु.क.
गो. ते. रुग्णालय संकुल इमारत, १० मजला, ए विंग,
मंत्रालय, एल.टी.मार्ग, मुंबई -४००००१.
तारीख: ०५ डिसेंबर, २०२२
वाचा - १) केंद्र शासनाचे मंजुरी आदेश क्र.१५/२१/२०२२ - PMMVY, दि.१९.०९.२०२२.
२) अतिरिक्त संचालक, आरोग्य सेवा, राज्य कुटुंब कल्याण कार्यालय, पुणे यांचे पत्र जा.क्र.
७०७८३-८५/२०२२, दि. २१.१०.२०२२ चे पत्र.
३) शासन निर्णय सामाजिक न्याय व विशेष सहाय्य विभाग, क्र. बीजीटी-२०२२/ प्र.क्र. ४७/अर्थसंकल्प (विघयो), दि. २२.११.२०२२
प्रस्तावना : प्रधानमंत्री मातृ वंदना ही केंद्र पुरस्कृत योजना सन २०१७-१८ या आर्थिक वर्षात राज्यात कार्यान्वित केली आहे. या योजनेच्या अंमलबजावणीसाठी केंद्र शासनाकडून प्राप्त होणारा केंद्र हिश्याचा (६०%) प्रमाणे निधी आयुक्त, आरोग्य सेवा व अभियान संचालक, राष्ट्रीय आरोग्य अभियान, मुंबई यांच्या नावे उघडण्यात आलेल्या ESCROW ACCOUNT मध्ये थेट जमा होतो. सदर निधीच्या अनुरुप ४० % प्रमाणे निधी राज्य हिश्यापोटी योजनेस उपलब्ध करुन दिला जातो.
सन २०२२-२३ या आर्थिक वर्षात योजनेच्या अंमलबजावणीसाठी केंद्र शासनाकडून अनुसुचित जाती उपयोजना (SCP) या घटकासाठी संदर्भ क्र.१ अन्वये रु.६,९२,२२,७०८/- (रुपये सहा कोटी ब्यान्नव लाख
बाव्वीस हजार सातशे आठ फक्त) एवढा निधी राज्यास प्राप्त झाला असून सदर निधी ESCROW ACCOUNT मध्ये जमा झालेला आहे. या निधीस अनुरुप असा राज्य हिश्याचा ४० % निधी रु.४,६१,४८,४७२/ (रुपये चार कोटी एकसष्ठ लाख अठ्ठेचाळीस हजार चारशे बाहत्तर फक्त) एवढा निधी उपलब्ध करुन देण्याची बाब शासन स्तरावर विचाराधीन आहे. राज्य हिश्यापोटी द्यावा लागणारा समरुप ४०% हिश्श्यानुसार रु. ४,६१,४८,४७२/- एवढा निधी सामाजिक न्याय व विशेष सहाय्य विभागाला उपलब्ध करुन देण्याबाबत कळविण्यात आले होते, तथापि सामाजिक न्याय विभागाने रु.३,७९,८९,०७४/- एवढी रक्कम प्रधान सचिव, सार्वजनिक आरोग्य विभाग, मंत्रालय, मुंबई यांना संदर्भाधिन दि.२२.११.२०२२ च्या शासन निर्णयानुसार
# Page 2
शासन निर्णय क्रमांकः प्रमाव-२०२२/१६६६/प्र.क्र.६०१/कु.क.
अर्थसंकल्प निधी वितरण प्रणालीवर वितरित करण्यास शासन मान्यता प्रदान करण्यात आली आहे. त्यास अनुसरुन शासन निर्णय निर्गमित करण्याची बाब शासनाच्या विचाराधीन होती.
शासन निर्णय:
प्रधानमंत्री मातृवंदना योजनेची प्रभावी अंमलबजावणी करण्यासाठी केंद्र शासनाने सन २०२२ २०२३ या आर्थिक वर्षात अनुसुचित जाती उपयोजना (SCP) या घटकासाठी केंद्र हिश्याचा रु.६,९२,२२,७०८/- (रुपये सहा कोटी ब्यान्नव लाख बाव्वीस हजार सातशे आठ फक्त) एवढा निधी राज्यास उपलब्ध करुन दिलेला आहे. सदर निधीच्या अनुरुप ४०% प्रमाणे राज्य हिश्याचा रु.४,६१,४८,४७२/- एवढा निधी वितरित करणे आवश्यक आहे, तथापि सद्यस्थितीत खर्चासाठी रु. ३,७९,८९,०७४/- (रुपये तीन कोटी एकोणऐंशी लाख एकोनव्वद हजार चौऱ्याहत्तर फक्त) इतका
निधी शिल्लक असल्यामुळे सदर निधी वितरीत करण्यास या शासन निर्णयान्वये मंजूरी देण्यात येत आहे. उर्वरित रु. ८१,५९,३९८/- इतका निधी उपलब्ध झाल्यानंतर वितरीत करण्यात येईल. निधी वितरणाचा तपशील व संबंधित लेखाशीर्ष खालीलप्रमाणे आहे :
------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | लेखाशीर्ष | सामाजिक न्याय व विशेष सहाय्य विभागाने मंजुर केलेला निधी | राज्य हिश्यापोटी वितरीत करावयाचा निधी |
| १ | २ | ३ | ४ |
| १ | मागणी क्र.N-३ २२११- कुटुंब कल्याण ००, ७८९ अनुसुचित जातीसाठी विशेष घटक योजना (०१) अनुसुचित जाती घटक कार्यक्रमांतर्गत योजना, (०१) (०१) प्रधानमंत्री मातृवंदना योजना (के.पु.यो) (राज्य हिस्सा ४० %) (कार्यक्रम) २२११ १४७७ ३१, सहाय्यक अनुदान (वेतनेत्तर) | रु.३,७९,८९,०७४/ | रु. ३,७९,८९,०७४/ |
------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. उपरोक्त निधीसाठी प्रशासकिय अधिकारी, आरोग्य सेवा आयुक्तालय, मुंबई यांना आहरण व
संवितरण अधिकारी म्हणून घोषित करण्यात येत आहे. त्यांनी या शासन निर्णयान्वये उपलब्ध करुन दिलेल्या अनुदानाचे देयक कोषागारात सादर करुन राज्य हिश्यापोटी आवश्यक असलेला निधी प्राप्त
पृष्ठ ५ पैकी २
# Page 3
शासन निर्णय क्रमांकः प्रमाव-२०२२/१६६६/प्र.क्र.६०१/कु.क.
करुन घेऊन आयुक्त, आरोग्य सेवा व अभियान संचालक, राष्ट्रीय आरोग्य अभियान, मुंबई यांच्या नावे उघडण्यात आलेल्या Escrow Account मध्ये जमा करण्याची कार्यवाही करावी. यासाठी सह संचालक
(अर्थ व प्रशासन) आरोग्य सेवा, मुंबई यांना नियंत्रण अधिकारी म्हणून घोषित करण्यात येत आहे.
३. या शासन निर्णयान्वये वितरीत केलेले अनुदान योजनेच्या अंमलबजावणीसाठी उघडण्यात आलेल्या Escrow Account मध्ये जमा झाल्यानंतर लाभपात्र लाभार्थ्यांच्या खात्यात थेट जमा करण्यात येणार आहे असे प्रमाणित करण्यात यावे. सदर खर्च हा सशर्त असून केलेल्या खर्चाचे विहित नमुन्यातील उपयोगिता प्रमाणपत्र व योजनेच्या प्रगतीचा अहवाल केंद्र व राज्य शासनास विहित प्रपत्रात केंद्र शासनाच्या मार्गदर्शक सूचनांनुसार वेळोवेळी पाठविण्यात यावा. तसेच सदर निधी हा सन २०२२ २०२३ या आर्थिक वर्षात खर्च करण्यात यावा. प्रधानमंत्री मातृ वंदना या केंद्र पुरस्कृत योजनेसाठी प्राप्त झालेल्या अनुदानापेक्षा अधिक खर्च होणार नाही तसेच अनुसूचित जाती घटक कार्यक्रमांतर्गत उपलब्ध करुन दिलेल्या तरतुदीतून फक्त अनुसुचित जातीच्या लाभार्थ्यांनाच लाभ देण्यात येईल, याची दक्षता संबंधित कार्यालयाने घ्यावी.
४. वित्त विभागाच्या दि. ४ एप्रिल, २०२२ च्या शासन परिपत्रकासोबतच्या परिशिष्टातील अ.क्र. ९ मधील तपासणी सूचिनुसार असे प्रमाणित करण्यात येते की, सदर योजनेस प्रशासकीय मान्यता घेण्यात आली आहे, सदरचा निधी शासन निर्णयातील अटी व शर्तींची पुर्तता झाल्यानंतरच वितरण करण्यात यावा, यापूर्वी वितरीत केलेला १०० % निधी खर्च झाला असून त्याचे उपयोगीता प्रमाणपत्र सादर केले आहे, यापूर्वी वितरीत केलेल्या निधीच्या अनुषंगाने लेखापरिक्षक / महालेखापाल यांच्याकडून कोणतेही गंभीर आक्षेप नाहीत, या शासन निर्णयान्वये वितरीत केलेले अनुदान योजनेच्या अंमलबजावणीसाठी उघडण्यात आलेल्या इस्क्रो खाते मध्ये जमा झाल्यानंतर लाभपात्र लाभार्थ्यांच्या खात्यात थेट जमा करण्यात येणार आहे, सदर प्रस्तावात वस्तू खरेदी प्रस्ताव तसेच, भांडवली वस्तू खरेदीचा समावेश नाही. तसेच सदर प्रस्तावास सामाजिक न्याय विभागाने सहमती दर्शविली आहे, प्रस्तुत योजनेत संक्षिप्त देयक प्रलंबित नाही व निधी स्वीय प्रपंजी लेखा अथवा बँक खात्यात जमा न करता खर्च केला जाणार आहे.
५. सदर निधी खर्च करताना नियंत्रक अधिकारी यांनी विहित पद्धतीने काटकसरीच्या उपाययोजना करुन खर्च करावा. उपलब्ध करुन दिलेल्या तरतुदीतुन झालेल्या खर्चाचा अहवाल लेखाशीर्षनिहाय/ उपलेखाशीर्ष निहाय तसेच साध्य झालेले भौतिक उद्दीष्ट निहाय माहिती, निधी उपयोगिता प्रमाणपत्र संबंधित क्षेत्रिय अधिकारी यांनी आयुक्त, समाज कल्याण, संबंधित प्रादेशिक उप आयुक्त, समाजकल्याण, सामाजिक न्याय व विशेष सहाय्य विभाग यांना प्रत्येक महिन्याच्या १० तारखेपर्यंत पाठविण्याबाबत दक्षता घ्यावी. सदर शासन निर्णयान्वये वितरीत करण्यात आलेला निधी खर्च करताना
विभाग प्रमुख तसेच नियंत्रक अधिकाऱ्यांनी महाराष्ट्र अर्थसंकल्प नियम पुस्तिका, वित्तीय अधिकार
पृष्ठ ५ पैकी ३
# Page 4
शासन निर्णय क्रमांकः प्रमाव-२०२२/१६६६/प्र.क्र.६०१/कु.क.
नियम पुस्तिका यामधील वित्तीय नियम तसेच वित्त विभागाच्या दि. ०४.०४.२०२२ च्या परिपत्रकातील दिलेल्या निर्देशांचे काटेकोर पालन करावे.
६. याकरिता येणारा खर्च सन २०२२-२०२३ या आर्थिक वर्षात "मागणी क्र. N-३, २२११ - कुटुंब कल्याण,००, ७८९ अनुसुचित जातीसाठी विशेष घटक योजना, (०१) अनुसुचित जाती घटक कार्यक्रमांतर्गत योजना, (०१) (०१) प्रधानमंत्री मातृवंदना योजना (के.पु. यो ) ( राज्य हिस्सा ४०%) (कार्यक्रम ), २२१११४७७, ३१, सहाय्यक अनुदान (वेतनेत्तर) या लेखाशिर्षाखाली मंजूर असलेल्या अनुदानातून भागविण्यात यावा.
७. हा शासन निर्णय वित्त विभागाच्या शासन परिपत्रक दि.०४.०४.२०२२ मधील तरतुदी अन्वये प्रशासकिय विभागाला प्रदान करण्यात आलेल्या अधिकारानुसार तसेच सामाजिक न्याय व विशेष सहाय्य विभागाचा शासन निर्णय क्र. बीजीटी-२०२२/प्र.क्र.४७/अर्थसंकल्प (विघंयो), दि.२२.११.२०२२ अन्वये प्राप्त झालेल्या मान्यतेनुसार निर्गमित करण्यात येत आहे.
# Page 5