# Page 1
राष्ट्रीय आरोग्य अभियानांतर्गत पीआयपीमधील प्राप्त अनुदानातून राज्यातील आरोग्य संस्थांमध्ये ई-सुश्रुत संगणकीय प्रणाली कार्यान्वीत करण्यासाठी आवश्यक बाबी ई निविदा पध्दतीने पुरवठा करण्याकरीता बाहय पुरवठादाराची नेमणूक करण्यासाठी प्रशासकीय मान्यता मिळण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-०२१९/प्र.क्र.१६६/आरोग्य - ७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४००००१.
दिनांक : १८ सप्टेंबर, २०१९.
वाचा : १) सहसंचालक, आरोग्य सेवा रुग्णालय, राज्यस्तर यांचे पत्र क्र. संआसे/कक्ष-३/ ई सुश्रृत प्रणाली/ प्र.मान्यता/३५८७-८८/१९, दिनांक २५ फेब्रुवारी, २०१९ व दिनांक २२ एप्रिल, २०१९ जा.क्र.५८६१ व दिनांक १६ सप्टेंबर, २०१९ रोजी सादर करण्यात आलेला सुधारित RFP (निविदा दस्तऐवज प्रारुप) पत्र.
२) आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांचे पत्र २५ मे, २०१९.
प्रस्तावना : राष्ट्रीय आरोग्य अभियान सन २०१९-२० च्या वार्षिक कृती आराखडयामध्ये उपलब्ध असलेल्या अनुदानातून राज्यातील आरोग्य संस्थांमध्ये ई-सुश्रुत संगणक प्रणाली कार्यान्वीत करण्यासाठी आवश्यक बाबी बाहय यंत्रणेद्वारे (Out Sourcing) उपलब्ध करण्याकरीता निविदा प्रक्रीयासाठी येणारा खर्च रक्कम रु.२८००.८१ लक्ष रकमेस प्रशासकीय मान्यता देण्याबाबतची बाब शासनाच्या विचाराधीन होती.
शासन निर्णय : राज्यातील रुग्णालयीन कामकाजाचे संगणकीकरण करण्यासाठी ई-सुश्रुत हा प्रकल्प जिल्हा रुग्णालय रायगड व विभागीय संदर्भ सेवा रुग्णालय, नाशिक या दोन रुग्णालयांमध्ये प्रायोगिक तत्वावर राबविण्यात आलेला आहे. त्यानुषंगाने या प्रकल्पाचा विस्तार राज्यातील ३४ रुग्णालयात करण्याचा सुचना शासनाकडून देण्यात आलेल्या आहेत. त्यानुषंगाने रुग्णालय कामकाजाचे संगणकीकरण करण्यासाठी ई-सुश्रुत प्रकल्प हा राज्यातील आरोग्य संस्थांमध्ये सुधारित RFP (निविदा दस्तऐवज प्रारुप) नुसार कार्यान्वित करण्यासाठी खालील घटकांच्या स्वतंत्र निविदा प्रक्रिया बाहय यंत्रणेद्वारे (Out Sourcing) करण्यासाठी निविदा प्रक्रियाच्या येणाऱ्या
# Page 2
शासन निर्णय क्रमांकः प्रशामा-०२१९/प्र.क्र.१६६/आरोग्य –७
अंदाजित रक्कम रुपये २८००.८१ लक्ष रकमेच्या खर्चास खालील विवरणपत्रात नमूद केल्यानूसार पुढील अटींच्या अधीन राहून प्रशासकीय मान्यता देण्यात येत आहे.:
अ) अनुदानाचा तपशिल
-------------------------------------------------
| अ.क्र. | पीआयपी वर्ष | FMR CODE | उपलब्ध निधी (लाखात) |
| १ | २०१६-१७ | B.१५.३.४.१ | २०००.०० |
| २ | २०१९-२० | १७.६ | ७७०.०० |
|  | एकूण : |  | २७७०.०० |
-------------------------------------------------
प्रस्तावित ई-सुश्रुत कार्यप्रणाली खालील घटकांच्या स्वतंत्रपणे निविदा प्रक्रिया करुन करण्यात यावी.
१) संगणक प्रणाली/ तंत्रज्ञान माहिती व्यवस्थापन व त्यांच्याशी संबंधित बाबी २) संगणकीय हार्डवेअर ३) मनुष्यबळ व राज्यस्तरीय PMU Cell, प्रशिक्षण इत्यादी.
ब) खर्चाचा तपशिल
----------------------------------------------------------------------------
| अ. क्र. | बाब | अंदाजित खर्च (रु. लाखात) |
| १ | संगणकीय हार्डवेअर | १५८९.०९ |
|  | नेटवर्कींग सामुग्री, इंटरनेट, इलेक्ट्रीक सामुग्री व किरकोळ बांधकाम | ९२६.१५ |
| m | मनुष्यबळ | २१६.०० |
|  | राज्यस्तरीय PMU सेल, प्रशिक्षण, इत्यादी | ६९.५७ |
|  | एकूण : | २८००.८१ |
----------------------------------------------------------------------------
अटी:
१) सदर ई-सुश्रुत संगणक कार्यप्रणाली आवश्यकता / मागणी याची शहानिशा / खातरजमा करण्यात यावी. प्रस्तुत प्रकरणी माहिती व तंत्रज्ञान विभागाच्या मार्गदर्शक सूचनांनूसार तसेच सुधारित RFP (निविदा दस्तऐवज प्रारुप) नूसार निविदा प्रक्रिया राबविण्यात यावी.
२) सदरहू बाबीचे विनिर्देश गरजेनुसार व अद्ययावत असल्याची खातरजमा करण्यात यावी.
सदरहू बाबीचे तांत्रिक विनिर्देश (Technical specification) संबंधित तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. पीआयपी मध्ये मंजूर
पृष्ठ ४ पैकी २
# Page 3
शासन निर्णय क्रमांकः प्रशामा-०२१९/प्र.क्र.१६६/आरोग्य –७
असलेल्या बाबींच्या तांत्रिक विर्निदेशानुसार मागणीपत्र पाठविण्याची जबाबदारी संबंधीत कार्यक्रम प्रमुखांची राहिल. प्रस्तावातील समाविष्ट असलेल्या बाबींवरच निविदा प्रक्रिया करण्यात यावी.
३) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग-४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित निविदा प्रक्रिया राबविण्यात यावी.
४) प्रशासकीय मान्यता देताना प्रस्तावित बाबींचे दर हे अंदाजित आहेत. त्यामुळे निविदा प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) सदर सेवेबाबत पुरवठापूर्व / पुरवठानंतर नमुना तपासणी (pre / Post dispatch random sample inspection) करुन उचित व योग्य विनिर्देश (specification) असल्याची खात्री करण्यात यावी.
६) सदरहू बाबीसाठी होणारा खर्च राष्ट्रीय आरोग्य अभियान पीआयपी सन २०१९-२० मधील FMR CODE १७.६ अंतर्गत मंजूर झालेल्या ७७०.०० लक्ष तसेच सदर बाबींसाठी कमिटेड ठेवण्यात आलेल्या रक्कम रुपये २०००.०० लक्ष याप्रमाणे रु.२७७०.०० लक्ष इतक्या उपलब्ध अनुदानाच्या मर्यादेत भागविण्यात यावा. सदरची निविदा प्रक्रिया प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
७) तसेच, या बाबींची द्विरुक्ती (Duplication) होणार नाही, याची दक्षता घेण्यात यावी.
८) संपूर्ण निविदा प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
९) शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३ / विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग पहिला उपविभाग-दोन मधील अ.क्र. ४ नियम क्र. ७ समोरील स्तंभ क्र.६ येथील अटींची पूर्तता करण्यात यावी.
१०)निविदा प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत.
उपरोक्त अनुक्रमांक १ ते १० येथे नमूद अटींची पूर्तता करण्याची तसेच यासंदर्भात काही सेवा घ्यावयाची असल्यास ती नियमानुसार व आवश्यकते प्रमाणे आहे हे सुनिश्चित करण्याची संपूर्ण
पृष्ठ ४ पैकी ३
# Page 4
शासन निर्णय क्रमांकः प्रशामा-०२१९/प्र.क्र.१६६/आरोग्य –७
जबाबदारी आयुक्त, आरोग्य सेवा व अभियान संचालक, मुंबई व राष्ट्रीय आरोग्य अभियान, संचालक, आरोग्य सेवा संचालनालय, मुंबई व कार्यक्रम प्रमुख यांची राहील.
शासन निर्णय, वित्त विभाग, क्र. विअप्र-२०१३/प्र.क्र.३०/१३/विनियम, भाग-२, दिनांक १७
एप्रिल, २०१५ मधील वित्तीय अधिकार नियम पुस्तिका १९७८ भाग- पहिला उपविभाग-दोन मधील अनु क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत घेण्यास मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत त्यानुसार सदर शासन निर्णय निर्गमित करण्यात येत आहे.