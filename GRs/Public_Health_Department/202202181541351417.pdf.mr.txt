# Page 1
मुक्ताईनगर, ता.व जि. जळगाव येथील ५० खाटांच्या उपजिल्हा रुग्णालयाचे १०० खाटांच्या
उपजिल्हा रुग्णालयामध्ये श्रेणीवर्धन करणे.
महाराष्ट्र शासन
सार्वजनिक आरोग्य विभाग
शासन निर्णय क्रमांकः स्थापना २०२१/ प्र.क्र.३१५/आरोग्य-३
१० वा मजला, गोकुळदास तेजपाल रुग्णालय संकुल इमारत,
लोकमान्य रुग्णालय मार्ग, मुंबई-४०० ००१.
दिनांक:२३ फेब्रुवारी, २०२२.
वाचा: आरोग्य सेवा आयुक्तालय, मुंबई यांचे पत्र क्र.आआसे/ कक्ष-३ / टे-७/ उपजिर मुक्ताईनगर, जळगाव
श्रेणी (१००) ना.मं.३/जा.क्र.१३२८८-८९/२१, दि.१३.०८.२०२१.
प्रस्तावना -
मुक्ताईनगर, ता. व जि. जळगाव येथील ५० खाटांच्या उपजिल्हा रुग्णालयाचे १०० खाटांच्या
उपजिल्हा रुग्णालयामध्ये श्रेणीवर्धन करणेबाबत लोकप्रतिनिधींकडुन सदर रुग्णालय श्रेणीवर्धन करण्याबाबत
वारंवार मागणी करण्यात येत आहे. त्यामुळे आयुक्त, आरोग्य सेवा आयुक्तालय, मुंबई यांनी उपरोक्त दि.
१३.०८.२०२१ च्या पत्रान्वये मुक्ताईनगर, ता.व जि. जळगाव येथील ५० खाटांच्या उपजिल्हा रुग्णालयाचे १०० खाटांच्या उपजिल्हा रुग्णालयामध्ये श्रेणीवर्धन करण्यास मान्यता देण्याचा प्रस्ताव सादर केला असून
त्यासंदर्भात पुढीलप्रमाणे निर्णय घेण्यात येत आहे.
शासन निर्णय
मुक्ताईनगर, ता.व जि. जळगाव येथील ५० खाटांच्या उपजिल्हा रुग्णालयाचे १०० खाटांच्या
उपजिल्हा रुग्णालयामध्ये श्रेणीवर्धन करण्यास या शासन निर्णयान्वये मान्यता देण्यात येत आहे. सदर
श्रेणीवर्धीत १०० खाटांच्या उपजिल्हा रुग्णालयासाठी बांधकाम व पदनिर्मिती करणे याबाबत स्वतंत्रपणे
कार्यवाही करण्यात येईल.
# Page 2