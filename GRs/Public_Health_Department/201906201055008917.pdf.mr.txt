# Page 1
आयपीएचएस कार्यक्रमांतर्गत सन २०१९ २० करीता पीआयपीमध्ये मंजूर केलेल्या अनुदानातून राज्यात डायलेसिस सेंटर सुरु करण्याकरीता लागणारे डायलेसिस मशीन व आवश्यक बाबी खरेदी करण्यासाठी प्रशासकीय मान्यता मिळण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-०५१९/प्र.क्र.२८६/आरोग्य –७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : १६ जुलै, २०१९.
वाचा : सहसंचालक, आरोग्य सेवा (रुग्णालय) राज्यस्तर, मुंबई यांचे पत्र क्र. क्र.राआसो/ आयपीएचएस/Dialysis Machine/७५७०-७५७२/२०१९, दिनांक ३० एप्रिल, २०१९.
प्रस्तावना :
राष्ट्रीय आरोग्य अभियानांतर्गत सन २०१९-२० या आर्थिक वर्षामध्ये उपलब्ध असलेल्या
अनुदानातून आयपीएचएस कार्यक्रमांतर्गत राज्यात ४ ठिकाणी डायलेसिस सेंटर सुरु
करण्याकरीता आवश्यक असणाऱ्या डायलेसिस मशीन व त्यासोबत आवश्यक असलेल्या बाबी
खरेदी करण्यासाठी निविदा प्रक्रिया करण्याकरीता प्रशासकीय मान्यता मिळण्याबाबतचा विषय
शासनाच्या विचाराधीन होता.
शासन निर्णय :
राष्ट्रीय आरोग्य अभियानांतर्गत सन २०१९-२० या आर्थिक वर्षामध्ये उपलब्ध असलेल्या
अनुदानातून आयपीएचएस कार्यक्रमांतर्गत सहसंचालक, आरोग्य सेवा (रुग्णालय) राज्यस्तर, मुंबई
यांनी प्रस्तावित केल्यानूसार राज्यात ४ ठिकाणी डायलेसिस सेंटर सुरु करण्याकरीता आवश्यक
असणाऱ्या ४० डायलेसिस मशीन व त्यासोबत आवश्यक असलेल्या बाबी खरेदी करण्यासाठी
येणाऱ्या खर्च रु.३,५०,६४,०००/- रकमेस प्रशासकीय मान्यता देण्यात येत आहे. त्याबाबतचा
तपशिल पुढीलप्रमाणे आहे.
# Page 2
शासन निर्णय क्रमांकः प्रशामा-०५१९/प्र.क्र.२८६/आरोग्य -७
अ- अनुदानाचा तपशिल
--------------------------------------------------------------------------------------------------------
| Sr. | FMR Code | Name of Head | Approved Budget in PIP in 2019-20 (In Lakhs) | Procurement Proposal (In Lakhs) |
| 1 | FMR Code 6.1.1.24.a | Procurement of Dialysis Machine | 370.00 | 350.64 |
--------------------------------------------------------------------------------------------------------
ब- प्रस्तावित खरेदीचा तपशिल
----------------------------------------------------------------------------------------------
| Sr.No. | Name of Equipment | Approximate Cost per Unit (Rs) | Quantity | Approximate Total Cost (Rs) |
| 1 | Dialysis Machine | 554400.00 | 40 | 22176000.00 |
| 2 | RO Plant (1000 Liter) | 500000.00 | 10 | 5000000.00 |
| 3 | Dialyzer process unit | 500000.00 | 10 | 5000000.00 |
| 4 | Fowler Bed | 45000.00 | 40 | 1800000.00 |
| 5 | A.C.(2 Ton) | 50000.00 | 16 | 800000.00 |
| 6 | Executive Chairs | 5000.00 | 12 | 60000.00 |
| 7 | Attendant Stool | 1000.00 | 40 | 40000.00 |
| 8 | Medicine Rack | 25000.00 |  | 100000.00 |
| 9 | Table | 10000.00 | 8 | 80000.00 |
| 10 | Weighing Machine | 2000.00 | 4 | 8000.00 |
|  | Total |  |  | 35064000.00 |
----------------------------------------------------------------------------------------------
२. वरील प्रशासकीय मान्यता खालील अटीं व शतींच्या अधीन राहून देण्यात येत आहे :
१) सदर बाबींच्या खरेदीची आवश्यकता / मागणी याची शहानिशा / खातरजमा करण्यात
यावी. त्यानंतरच सदर बाबीची निविदा प्रक्रिया राबविण्यात यावी.
२) सदरहू बाबीचे विनिर्देश गरजेनुसार व अद्ययावत असल्याची खातरजमा करण्यात यावी.
सदरहू बाबीचे तांत्रिक विनिर्देश (Technical specification) संबंधित तज्ञांनी (तांत्रिक
समिती / अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक
विनिर्देश (Technical specification) हे कोणत्याही विशिष्ट कंपनीला फायदा होईल अशा
रितीने तयार केलेले नसल्याबाबत खातरजमा करण्यात यावी. पीआयपी मध्ये मंजूर
असलेल्या बाबींच्या तांत्रिक विर्निदेशानुसार मागणीपत्र पाठविण्याची जबाबदारी संबंधीत
कार्यक्रम प्रमुखांची राहिल. प्रस्तावातील समाविष्ट असलेल्या बाबींवरच निविदा प्रक्रिया
करण्यात यावी.
३) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/
उद्योग-४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी
करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित निविदा प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे GEM Portal, इतर राज्यांचे दरकरार, National Pharmaceutical Pricing Authority (NPPA) यांच्याकडील
उपलब्ध असलेल्या न्युनत्तम दर विचारात घेण्यात यावेत. तसेच हाफकिन संस्थेतील सदर
पृष्ठ ४ पैकी २
# Page 3
शासन निर्णय क्रमांकः प्रशामा-०५१९/प्र.क्र.२८६/आरोग्य -७
बाबींची खरेदी केली जात असल्यास अथवा झालेली असल्यास निविदेत प्राप्त झालेले न्युनत्तम दर विचारात घेऊन त्या दरांना अंदाजित दर म्हणून गृहित धरण्यात यावे व त्यानूसार निविदेकरीता मागणी नोंदवितांना औषधी, औषधी साहित्य व उपकरणांच्या संदर्भात अंदाजित दर म्हणून नोंदविण्यात यावेत व खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) सदर बाबींबाबत पुरवठापूर्व / पुरवठानंतर नमुना तपासणी (pre/ Post dispatch random sample inspection) करुन उचित व योग्य विनिर्देश (specification) असल्याची खात्री करण्यात यावी.
६) सदरहू बाबीसाठी होणारा खर्च राष्ट्रीय आरोग्य अभियानांतर्गत राज्य आरोग्य सोसायटीकडून सन २०१९-२० साठी उपलब्ध करुन दिलेल्या लेखाशिर्ष FMR Code ६.१.१.२४.a अंतर्गत Procurement of Dialysis Machine या घटकाखाली मंजुर करण्यात आलेल्या रु.३७०.०० लक्ष इतक्या अनुदानातून भागविण्यात यावा. सदरची निविदा प्रक्रिया प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
७) तसेच, या बाबींची द्विरुक्ती (Duplication) होणार नाही, तसेच उपकरणे विनावापर पडून राहणार नाहीत, याची दक्षता घेण्यात यावी.
८) संपूर्ण निविदा प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
९) शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग पहिला उपविभाग-दोन मधील अ.क्र.४ नियम क्र.७ समोरील स्तंभ क्र.६ येथील अटींची पूर्तता करण्यात यावी.
१०) निविदा प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत.
११) सदर प्रकरणी सार्वजनिक आरोग्य विभाग शासन निर्णय क्र.खरेदी-२०१६/ प्र.क.२४०/आरोग्य-८ दिनांक २६ जुलै, २०१७ च्या शासन निर्णयातील तरतूदीनुसार कार्यवाही करण्यात यावी.
३. उपरोक्त अनुक्रमांक १ ते ११ येथे नमूद अटींची पूर्तता करण्याची व व खरेदी नियमानुसार व
आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त (आरोग्य सेवा) तथा
पृष्ठ ४ पैकी ३
# Page 4
शासन निर्णय क्रमांकः प्रशामा-०५१९/प्र.क्र.२८६/आरोग्य -७
अभियान संचालक, राष्ट्रीय आरोग्य अभियान, मुंबई व संचालक, आरोग्य सेवा संचालनालय, मुंबई
आणि सदरहू कार्यक्रम राबविणाऱ्या कार्यक्रम प्रमुख यांची राहील.
४. सदर शासन निर्णय, वित्त विभाग, क्र. विअप्र-२०१३/प्र.क्र.३०/१३ / विनियम, भाग-२, दिनांक
१७ एप्रिल, २०१५ मधील वित्तीय अधिकार नियम पुस्तिका १९७८ भाग- पहिला उपविभाग-दोन
मधील अनु क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच
विकत घेण्यास मंजूरी देण्यासाठी प्रशासनिक विभागास प्रदान करण्यात आलेल्या अधिकारानूसार
सदर शासन निर्णय निर्गमित करण्यात येत आहे.