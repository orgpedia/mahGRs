# Page 1
हाफकिन बायो फार्मास्युटीकल्स कॉर्पोरेशन लि.कडे निधी वर्ग करण्यासाठी वित्तीय अधिकार प्रदान करण्याबाबत वित्तीय अधिकार नियम पुस्तिका १९७८ (भाग २)
महाराष्ट्र शासन
सार्वजनिक आरोग्य विभाग
शासन निर्णय क्रमांकः खरेदी-२०१६/प्र.क्र.२४०/आरोग्य-८
नविन मंत्रालय, गोकुळदास तेजपाल रुग्णालय कंपाउंड,
कॉम्पलेक्स बिल्डींग, १० वा मजला, मुंबई ४००००१
दिनांक: ०७ मार्च, २०१८
संदर्भ १) शासन निर्णय, सार्वजनिक आरोग्य विभाग, क्रमांक खरेदी-२०१६/प्र.क्र.२४०/आरोग्य-८, दिनांक २६.०७.२०१७
२) शासन शुध्दीपत्रक, सार्वजनिक आरोग्य विभाग, क्रमांक खरेदी-२०१८/प्र.क्र.१७/आरोग्य-८, दिनांक १७.०२.२०१८
प्रस्तावना - सार्वजनिक आरोग्य विभाग, वैद्यकीय शिक्षण व औषधी द्रव्ये विभाग आणि स्थानिक स्वराज्य संस्था यांच्या
अधिपत्याखालील आरोग्य संस्थांसाठी औषधे, तदअनुषंगीक उपभोग्य वस्तू व वैद्यकीय उपकरणे, इत्यादी बाबींचीं
खरेदी व वितरण हाफकिन बायो- फार्मास्युटीकल्स कॉर्पोरेशन लि. या महामंडळाकडे सोपविण्याबाबत
दिनांक २६.०७.२०१७ रो शासन निर्णय निर्गमित करण्यात आला आहे. सदर शासन निर्णयातील तरतूदीनुसार
औषधे, तदअनुषंगीक उपभोग्य वस्तू व वैद्यकीय उपकरणे आदी उदिष्टांखाली अर्थसंकल्पित झालेला निधी
हाफकीन बायो-फार्मास्युटीकल्स कॉर्पोरेशन लिमिटेड यांना आर्थिक वर्षाच्या सुरुवातीस वर्ग करणे आवश्यक आहे.
यासाठी सदर रक्कम हाफकिन कॉर्पोरेशनला आगावू प्रदान करण्यासाठी संक्षिप्त देयकावर रक्कम आहारित करणे
गरजेचे आहे. यास्तव, सार्वजनिक आरोग्य विभाग तसेच वैद्यकीय शिक्षण व औषधी द्रव्ये विभाग या विभागांना
औषधे, तदअनुषंगीक उपभोग्य वस्तु व वैद्यकीय उपकरणे यांच्या खरेदीसाठी प्राप्त होणारी रक्कम संक्षिप्त
देयकावर मंजूर करुन हाफकिन महामंडळास देण्याकरिता विशेष वित्तीय अधिकार प्रदान करण्याची बाब
शासनाच्या विचाराधीन होती.
शासन निर्णय
वित्तीय अधिकार नियम पुस्तिका १९७८, भाग (२) नुसार वित्तीय अधिकार प्रदान समितीच्या मान्यतेने
सार्वजनिक आरोग्य विभाग आणि वैद्यकीय शिक्षण व औषधी द्रव्ये विभागाला औषधे, तदअनुषंगीक उपभोग्य वस्तु व
# Page 2
शासन निर्णय क्रमांकः खरेदी-२०१६/प्र.क्र.२४०/आरोग्य-८
वैद्यकीय उपकरणे यांच्या खरेदीसाठी प्राप्त होणारी रक्कम संक्षिप्त देयकावर आहरित करुन हाफकिन
महामंडळास वर्ग करण्यासाठी वित्तीय अधिकार प्रदान करण्यात येत आहे.
२. सार्वजनिक आरोग्य विभाग व विभागाच्या प्रशासकीय नियंत्रणाखालील विभाग प्रमुख,
प्रादेशिक कार्यालय प्रमुख यांना सदर शासन निर्णयासोबत जोडलेल्या “परिशिष्ट-अ” मध्ये दर्शविल्याप्रमाणे
व त्यात दर्शविलेल्या विहित अटी आणि शर्तीच्या तसेच विहित वित्तीय मर्यादेच्या अधिन राहून वित्तीय
अधिकार प्रदान करण्यास मंजूरी देण्यात येत आहे.
तसेच प्रशासकीय विभाग म्हणून वैद्यकीय शिक्षण व औषधी द्रव्ये विभाग व विभागाच्या प्रशासकीय
नियंत्रणाखालील संचालक, वैद्यकीय शिक्षण व संशोधन संचालनालय, संचालक, आयुष संचालनालय व सर्व
अधिष्ठाता, शासकिय वैद्यकीय / दंत / आयुर्वेद महाविद्यालये व रुग्णालये यांना सदर शासन निर्णयासोबत
जोडलेल्या “परिशिष्ट-ब” मध्ये दर्शविल्याप्रमाणे व त्यात दर्शविलेल्या विहित अटी आणि शर्तीच्या तसेच
विहित वित्तीय मर्यादेच्या अधिन राहून वित्तीय अधिकार प्रदान करण्यास मंजूरी देण्यात येत आहे.
३. सोबतच्या परिशिष्टात विहित केलेल्या मर्यादेपेक्षा जास्त खर्च अपेक्षित असल्यास अथवा विहित अटी
किंवा त्यातील एखादी अट पुर्ण होत नसेल तर अशा प्रस्तावास वित्त विभागाची मंजुरी आवश्यक राहील.
४. सदर शासन निर्णयान्वये प्रदान करण्यात आलेल्या वित्तीय शक्तींचा वापर हा विविध वित्तीय
प्रकाशनामध्ये अंतर्भूत असलेल्या नियम आणि विनियम यामधील अटींच्या व शर्तीच्या अधीन तसेच शासनाने
वेळोवेळी निर्गमित केलेल्या कार्यकारी आदेशांतर्गत अटी व शर्तीच्या अधीन राहून करण्यात यावा.
५. सदर शासन निर्णयासोबत जोडलेल्या परिशिष्टातील वित्तीय शक्ती / प्रशासकीय शक्ती वित्तीय
अधिकार नियम पुस्तिका, १९७८ (भाग २) व्दारा प्रदान करण्यात आलेल्या वित्तीय शक्तींचा भाग म्हणून
समजण्यात यावा. ज्यावेळी भाग २ चे प्रकाशन छापले जाईल त्यावेळी त्यात या शक्तींचा अंतर्भाव करण्यात
येईल.
६. या शासन निर्णयान्वये प्रदान करण्यात आलेल्या अधिकाराचा वापर करताना त्या त्या अधिकारापुढे
नमूद केलेल्या विहित अटी व शर्तीचे काटेकोरपणे पालन केले जाईल याबाबत संबंधितांनी दक्षता घ्यावी.
७. सदर शासन निर्णय वित्त विभागाने त्यांच्या अनौपचारीक संदर्भ क्रमांक ८४/२०१८/विनियम,
दिनांक २१.०२.२०१८ अन्वये दिलेल्या सहमतीस अनुसरुन तसेच वैद्यकीय शिक्षण व औषधी द्रव्ये विभागाच्या
सहमतीने निर्गमित करण्यात येत आहे.
पृष्ठ ११ पैकी २
# Page 3
शासन निर्णय क्रमांकः खरेदी-२०१६/प्र.क्र.२४०/आरोग्य-८
# Page 4
# Page 5
# Page 6
# Page 7
# Page 8
# Page 9
# Page 10
# Page 11