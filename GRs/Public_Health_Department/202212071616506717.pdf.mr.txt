# Page 1
सार्वजनिक आरोग्य विभागांतर्गत महाराष्ट्र वैद्यकीय व आरोग्य सेवा, गट-ब या संवर्गातील वैद्यकीय अधिकारी, गट-ब या पदांवर कंत्राटी वैद्यकीय अधिकारी म्हणुन बी. ए. एम. एस (B.A.M.S) अर्हताधारकांना नियुक्ती देण्याबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांक-संआसे-२०२२/ प्र.क्र .१९२/सेवा-१ (शिकाना)
हॉल क्र.२ जूने हैद्राबाद हाऊस,
शिबीर कार्यालय, नागपूर.
दिनांक : २७ डिसेंबर, २०२२.
वाचा : १) सार्वजनिक आरोग्य विभाग, शासन निर्णय क्रमांक :-मवैअ-१०५४/प्र.क्र.२४१/सेवा-३,दि.०२.०३.२०१५ व दि.२१.०४.२०१५.
२) सार्वजनिक आरोग्य विभाग, शासन निर्णय क्रमांक मवैअ-१०५४/प्र.क्र.२४१ (भाग-१)/सेवा-३, दि.०३.१२.२०१८ ३) सार्वजनिक आरोग्य विभाग, शासन परिपत्रक क्रमांक मवैअ-१०५४/प्र.क्र.२४१(भाग -२)/सेवा-३,दि.०४.०७.२०१९ ४) सार्वजनिक आरोग्य विभाग, शासन निर्णय क्रमांक मवैअ-२०२० / प्र.क्र.१५२/सेवा-३,दि.२९.०५.२०२० ५) सामान्य प्रशासन विभाग शासन परिपत्रक क्र. एसआरव्ही-२०१७/प्र.क्र.४५५/कार्या.१२, दि.०९.०२.२०१८.
प्रस्तावना : सार्वजनिक आरोग्य विभागांतर्गत महाराष्ट्र वैद्यकीय व आरोग्य सेवा, गट - अ या संवर्गातील वैद्यकीय अधिकारी गट - अ च्या रिक्त पदांवर कंत्राटी पद्धतीने वैद्यकीय अधिका-यांची नियुक्ती करण्याच्या अनुषंगाने निव्वळ M.B.B.S. अर्हताधारक व त्यातील पदव्युत्तर पदवी / पदविका अर्हताधारक यांच्या नियुक्तीच्या अनुषंगाने तसा शासन निर्णय वाचा क्र.१ येथील दि .०२.०३.२०१५ रोजी निर्गमित करण्यात आला आहे . तसेच वाचा क्र.२ येथील शासन निर्णय दि.०३.१२.२०१८ अन्वये वैद्यकीय अधिकाऱ्यांच्या कंत्राटी पद्धतीने नेमणूका करण्याचे अधिकार जिल्हाधिकारी यांचे अध्यक्षतेखाली समिती गठीत करून समितीस प्रदान करण्यात आले आहेत . त्यानंतरही सदर पदे रिक्त राहत असल्यास ती पदे, B.A.M.S. अर्हताधाराकांमधून, त्या ठिकाणी नियमीत अथवा कंत्राटी एम.बी.बी.एस. (M.B.B.S) अर्हताधारक वैद्यकीय अधिकारी मिळेपर्यंत यापैकी जे अगोदर घडेल तेवढ्या कालावधीसाठी, कंत्राटी पद्धतीने भरण्यात यावीत असे वाचा क्र.३ येथील दि.०४.०७.२०१९ रोजीच्या परिपत्रकान्वये निश्चित करण्यात आले आहे.
सार्वजनिक आरोग्य विभागांतर्गत महाराष्ट्र वैद्यकीय व आरोग्य सेवा, गट - ब या संवर्गातील वैद्यकीय अधिकारी गट - ब च्या रिक्त पदांवर कंत्राटी पद्धतीने B.A.M.S. अर्हताधाराकांमधून वैद्यकीय अधिका-यांची नियुक्ती करण्याची बाब शासनाच्या विचाराधीन होती.
# Page 2
शासन निर्णय क्रमांकः संआसे-२०२२/प्र.क्र .१९२/सेवा-१ (शिकाना)
शासन निर्णय: अ) सार्वजनिक आरोग्य विभागांतर्गत (( प्राथमिक आरोग्य केंद्रात ) महाराष्ट्र वैद्यकीय व आरोग्य सेवा,गट – ब या संवर्गातील रिक्त पदे नियमित वैद्यकीय अधिकारी, गट-ब उपलब्ध होईपर्यंत कंत्राटी पद्धतीने बी.ए.एम.एस.
(B.A.M.S.) अर्हताधारकांमधून भरण्यात यावीत.
उपरोक्त नमूद कंत्राटी वैद्यकीय अधिकाऱ्यांपैकी आदिवासी व दुर्गम भागात काम करण्यास इच्छुक अर्हताधारकांना दरमहा रु.४५,०००/- व इतर भागात काम करणाऱ्या बी.ए.एम.एस. (B.A.M.S.) अर्हताधारकांना रु.४०,०००/- इतके एकत्रित मानधन देण्यात यावे. सदर मानधनासाठी येणारा खर्च २२१००१४६ ( १० ) कंत्राटी सेवा या लेखाशिर्षाखाली मंजूर अनुदानातुन भागविण्यात यावा.
ब) उपरोक्त कंत्राटी वैद्यकीय अधिकाऱ्यांना खालील नमूद अटी व शर्ती लागू राहतील.
१. सार्वजनिक आरोग्य विभागांतर्गत प्राथमिक आरोग्य केंद्रांमध्ये महाराष्ट्र वैद्यकीय व आरोग्य सेवा,गट - ब या संवर्गातील रिक्त पदांवर नियमित वैद्यकीय अधिकारी, गट-ब उपलब्ध होईपर्यंत कंत्राटी पद्धतीने ११ महिन्यांसाठी बी.ए.एम.एस. (B.A.M.S.) अर्हताधारकांची नेमणूक करण्यासाठी स्थानिक वर्तमानपत्रामध्ये जाहीरात संबंधीत उपसंचालक, आरोग्य सेवा यांनी द्यावी.
२. सदर पदे वाचा येथील क्र.२ च्या दि.०३.१२.२०१८ रोजीच्या शासन निर्णयानुसार गठीत करण्यात आलेल्या जिल्हाधिकारी यांच्या अध्यक्षतेखालील गठीत समितीमार्फत भरण्यात यावीत.
३. जिल्हाधिकारी यांच्या अध्यक्षतेखालील समितीने प्रत्येक ३ महीन्याला आढावा घेऊन कंत्राटी पदभरती करावी. संबंधीत उपसंचालक, आरोग्य सेवा यांनी जिल्हा निहाय रिक्त पदांची यादी अद्ययावत करुन, जिल्हाधिकारी यांचेकडे पाठवावी व त्यांच्याशी संपर्क साधून आढाव्याची तारीख निश्चित करावी व आढाव्याचा अहवाल शासनास सादर करावा.
४. कंत्राटी कर्मचाऱ्यांचे मानधन हे त्यांच्या बँक खात्यातच अदा करण्यात यावे. तसेच त्यांना ओळखपत्र क्रमांक देण्यात यावा. कंत्राटी वैद्यकीय अधिकारी यांची सेवा खालील कारणास्तव समाधानकारक नसल्यास कोणत्याही क्षणी त्यांची कंत्राटी सेवा पूर्वसूचना न देता समाप्त करण्यात येतील.
१) दोन दिवसांपेक्षा जास्त कालावधीसाठी विनापरवानगी गैरहजर.
२) कामामध्ये निष्काळजीपणा ३) बायोमॅट्रीक प्रणालीवर हजेरी न लावणे.
४) कामकाज अकार्यक्षम असणे/ सेवेची कर्तव्य व जबाबदाऱ्या कटाक्षाने न पाळणे.
५) गैरवर्तन / गैरव्यवहार केल्याचे निदर्शनास येणे.
६) कार्यरत पदावर नियमीत उमेदवार नियुक्ती झाल्यास.
५. अर्ज करणाऱ्या उमेदवारांचे वय ५५ वर्षांपेक्षा जास्त नसावे.
६. निवड झालेल्या वैद्यकीय अधिकाऱ्यांनी मुख्यालयी राहणे बंधनकारक असेल. बायोमेट्रीक हजेरी प्रणालीवर हजेरी लावणे अनिवार्य राहील.
७. कंत्राटी उमेदवारांना १ महिन्याची आगाऊ सुचना देवून संबंधित उपसंचालक, आरोग्य सेवा त्यांना कार्यमुक्त करु शकते.
८. खालील कारणास्तव कार्यमुक्त झालेल्या कंत्राटी उमेदवारांना पुन्हा नियुक्ती मिळणार नाही.
१) कंत्राटी म्हणून नियुक्ती मिळाल्यानंतर कालावधी पूर्ण होण्यापूर्वी परवानगी न घेता, गैरहजर असलेले व सोडून गेलेले वैद्यकीय अधिकारी.
पृष्ठ ४ पैकी २
# Page 3
शासन निर्णय क्रमांक: संआसे-२०२२ / प्र.क्र.१९२/सेवा-१ (शिकाना )
२) शिस्तभंग कारणास्तव सेवा समाप्त केलेले वैद्यकीय अधिकारी ३) अनधिकृत गैरहजर असलेले व शासन सेवेतून काढून टाकलेले व संपामध्ये भाग घेतलेले वैद्यकीय अधिकारी.
९. नियमित उमेदवार उपलब्ध झाल्यास तेथील कंत्राटी उमेदवाराची सेवा समाप्त करण्यापूर्वी त्यांना जिल्ह्यातील अन्य रीक्त पदी कंत्राटी नियुक्ती देण्याबाबत जिल्हाधिकारी यांच्या अध्यक्षतेखालील समितीने विचार करावा.
१०. नियमित वैद्यकीय अधिकारी उपलब्ध झाल्यानंतर कंत्राटी पध्दतीवर नियुक्त केलेल्या वैद्यकीय अधिकाऱ्यांची सेवा समाप्त करताना जो वैद्यकीय अधिकारी शेवटी रुजू झालेला असेल, त्यांची सेवा प्रथम समाप्त करण्यात येईल.
११. सदर पदाची नेमणूक ही पूर्णत: कंत्राटी पध्दतीने असेल. या पदावरील अधिकारी / कर्मचारी यांना शासकीय कर्मचारी म्हणून गणले जाणार नाही. या उमेदवारांना सेवा स्थायीकरण अथवा अन्य कोणतेही सेवा विषयक लाभ मिळणार नाहीत. सदर नियुक्ती करारपध्दतीने ११ महिन्याकरीता करण्यात येईल.
सामान्य प्रशासन विभागाच्या दि.०९.०२.२०१८ रोजीच्या शासन निर्णयासोबतच्या विवरणपत्र ब प्रमाणे कंत्राटी पध्दतीने नियुक्त केलेल्या कर्मचाऱ्यासोबत करारनामा करण्यात येईल.
१२. कंत्राटी स्वरुपात सेवा असल्याने संबंधित पदावर कायम करण्याचा अधिकार त्यांना सांगता येणार नाही, तसेच त्या अनुषंगाने कोणत्याही न्यायालयात जाता येणार नाही. अशा आशयाचा करारनामा शासनाच्या वतीने उपसंचालक, आरोग्य सेवा संबंधित परिमंडळ यांनी संबंधित अधिकारी/ कर्मचाऱ्यांसोबत करावा.
क) सदर शासन निर्णय सामान्य प्रशासन विभागाच्या अनौपचारिक संदर्भ क्र.६८१/का-१२, दि.१६.०६.२०२२ व वित्त विभागाच्या अनौपचारीक संदर्भ क्र.३६२/व्यय १३ दि. ०८.०८.२०२२ रोजीच्या मान्यतेनुसार निर्गमित करण्यात येत आहे.
# Page 4