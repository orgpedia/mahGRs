# Page 1
मौजे केबुर्ली ता. महाड, जि. रायगड येथे विशेष बाब म्हणून २०० खाटांचे सुपर स्पेशालिटी हॉस्पिटल स्थापन करण्यास मान्यता देण्याबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०२३/ प्र.क्र. २८०/ आरोग्य-३ अ
नवीन मंत्रालय, १० वा मजला, संकूल इमारत,
गोकूळदास तेजपाल रूग्णालय आवार, मुंबई.
दिनांक: २८ नोव्हेंबर, २०२३.
वाचा : सहसंचालक, आरोग्य सेवा, रुग्णालये ( राज्यस्तर) मुंबई यांचे पत्र क. आसेआ/कक्ष ३/टे. ७/मौजे केबुर्ली महाड रायगड सुस्पे (८९१).न.क्र.ठा.मं४८/जा.क्र.१०९०७-०८ दि.
४.१०.२०२३.
प्रस्तावना :
मौजे केबुर्ली ता. महाड, जि. रायगड येथे विशेष बाब म्हणून २०० खाटांचे सुपर स्पेशालिटी हॉस्पिटल स्थापन करण्याचा प्रस्ताव आरोग्य सेवा आयुक्तालयाने सादर केला आहे. त्यानुसार याबाबतचा प्रस्ताव शासनाच्या विचाराधीन होता. यासंदर्भात पुढीलप्रमाणे निर्णय घेण्यात येत आहे.
शासन निर्णय :
मौजे केबुर्ली ता. महाड, जि. रायगड येथे “विशेष बाब” म्हणून २०० खाटांचे सुपर स्पेशालिटी हॉस्पिटल स्थापन करण्यास या शासन निर्णयान्वये मान्यता देण्यात येत आहे.
२. सदर २०० खाटांचे सुपर स्पेशालिटी हॉस्पिटलसाठी विहीत पध्दतीने जागा उपलब्ध करुन तेथे बांधकाम व पदनिर्मिती करणे याबाबत स्वतंत्रपणे कार्यवाही करण्यात येईल.
# Page 2
शासननिर्णयक्रमांकः प्रशामा-२०२३/ प्र.क्र. २८०/ आरोग्य-३ अ