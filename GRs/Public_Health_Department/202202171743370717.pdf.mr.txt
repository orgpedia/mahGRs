# Page 1
सार्वजनिक आरोग्य विभागातील गट-ब, संवर्गातील प्रशासकीय अधिकारी यांच्या वयाच्या ५०/५५ व्या वर्षा पलीकडे/अर्हताकारी सेवेच्या ३० वर्षानंतर शासकीय सेवा पूनर्विलोकन करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः संआसे-२०२०/५४२/प्र.क्र.२५३/सेवा-१
गोकुळदास तेजपाल रूग्णालय, इमारत संकुल,
१०/८ वा मजला, लोकमान्य टिळक मार्ग,मंत्रालय, मुंबई-४०० ०३२
दिनांक : २६ एप्रिल, २०२२.
वाचा : १) सामान्य प्रशासन विभाग,शासन निर्णय क्र : एलपीएल २०१७/प्र.क्र.२१/का.पंधरा, दि.१०.०६.२०१९ २) सार्वजनिक आरोग्य विभाग,शासन निर्णय क्र. - संआसे २०२०/प्र.क्र.२५३/सेवा-१, दि.२४.०५.२०२१.
प्रस्तावना महाराष्ट्र नागरी सेवा (निवृत्तीवेतन) नियम १९८२ च्या नियम १० (४) व नियम ६५ नुसार सार्वजनिक हितास्तव अकार्यक्षम व संशयास्पद सचोटीच्या अधिकारी / कर्मचारी यांना वयाच्या ५०/५५ व्या वर्षापलीकडे/अर्हताकारी सेवेच्या ३० वर्षानंतर, यापैकी जे अगोदर घडेल तेव्हा सेवेत राहण्याची पात्रापात्रता (पात्र/अपात्र) आजमाविण्याच्या दृष्टीने त्यांच्या सेवेचे पूनर्विलोकन करून सुयोग्य व कार्यक्षम अधिकारी / कर्मचारी यांना शासन सेवेत पुढे चालू ठेवावे व अकार्यक्षम तसेच संशयास्पद सचोटी असणा-या अधिकारी/कर्मचारी यांना शासन सेवेतून मुदतपूर्व सेवानिवृत्त करावे असे शासनाचे धोरण आहे. त्याअनुषंगाने सामान्य प्रशासन विभागाने संदर्भ क्र.१ येथील दिनांक १०.०६.२०१९ च्या शासन निर्णयान्वये सेवा पुनर्विलोकनासंबंधी कार्यपध्दती व सर्वसाधारण सूचना विहित केलेल्या आहेत. त्यास अनुसरून सार्वजनिक आरोग्य विभागातील गट-ब संवर्गातील अधिका-यांच्या सेवा पुनर्विलोकनाकरिता संदर्भ क्र.२ येथील दिनांक २४.०५.२०२१ च्या शासन निर्णयान्वये प्रधान सचिव (सार्वजनिक आरोग्य) यांच्या अध्यक्षतेखाली विभागीय पुनर्विलोकन समितीची स्थापना करण्यात आली आहे.
सार्वजनिक आरोग्य विभागातील प्रशासकीय अधिकारी, गट-ब संवर्गातील अधिका-यांच्या वयाच्या ५०/५५ व्या वर्षापलीकडे/अर्हताकारी सेवेच्या ३० वर्षानंतर, यापैकी जे अगोदर घडेल त्यावेळी त्यांच्या सेवा पुनर्विलोकन समितीच्या मान्यतेकरिता चक्रीय पध्दतीने सादर करण्यात आला. विभागीय पुनर्विलोकन समितीने सदर अधिका यांच्या सेवेचे मुल्यमापन करून केलेल्या शिफारशीनुसार ज्या अधिका-यांना वयाच्या ५०/५५ व्या वर्षापलीकडे/अर्हताकारी सेवेच्या ३० वर्षानंतर, यापैकी जे अगोदर घडेल त्यावेळी सेवेत राहण्यासाठी पात्र ठरविले आहे. त्यास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः संआसे-२०२०/५४२/प्र.क्र.२५३/सेवा-१
शासन निर्णय : विभागीय पुनर्विलोकन समितीच्या चक्रीय पध्दतीने मान्यता दिलेल्या शिफारशीस अनुसरून सार्वजनिक आरोग्य विभागातील प्रशासकीय अधिकारी, गट-ब या संवर्गातील खालील नमूद केलेल्या अधिका-यांची सेवा त्यांच्या वयाच्या ५०/५५ व्या वर्षा पलीकडे/अर्हताकारी सेवेच्या ३० वर्षानंतर, या पैकी जे अगोदर घडेल त्यानंतर चालू ठेवण्यास मान्यता देण्यात येत आहे.
---------------------------------------------------
| अ.क्र. | अधिकारी/कर्मचाऱ्यांचे नाव | पदनाम |
| १ | श्री. महेंद्र शिवाजी कदम | प्रशासकीय अधिकारी |
| २ | श्री.ज्ञानदेव वसंतराव करवर | प्रशासकीय अधिकारी |
| ३ | श्री. गजानन मारोतराव लांजेवार | प्रशासकीय अधिकारी |
|  | श्री.आरीफ ए.सय्यद | प्रशासकीय अधिकारी |
---------------------------------------------------
उपरोक्त गट-ब संवर्गातील प्रशासकीय अधिका-यांच्या सेवा वयाच्या ५०/५५ व्या वर्षा पलीकडे/अर्हताकारी सेवेच्या ३० वर्ष पूर्ण झाल्यानंतर पुढे चालू ठेवण्यास मान्यता मिळाल्या बाबतची नोंद त्यांच्या मूळ सेवापुस्तकात घेण्यात यावी.