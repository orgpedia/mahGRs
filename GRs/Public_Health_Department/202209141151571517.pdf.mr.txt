# Page 1
१३ व्या वित्त आयोगांतर्गत मेळघाट भागातीलसर्व ३२४ गावातील दाईने किंवा अंगणवाडी सेविकेने गरोदर मातेस प्रसुतीकरीता आरोग्य संस्थेत भरती केल्यानंतर अदा करावयाच्या मोदबल्यास प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: संकीर्ण-१०२२/प्र.क्र.३८ /आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : १९ सप्टेंबर, २०२२
वाचा : १) अतिरिक्त संचालक, आरोग्य सेवा, कुटुंब कल्याण, माताबाल संगोपन व शालेय आरोग्य, पुणे यांचा प्रस्ताव क्र.राकुकका/माता आरोग्य कक्ष-१० (ब)/१९१३६-३८/२०२२, दिनांक १४.०३.२०२२.
२) शासन पत्र, सार्वजनिक आरोग्य विभाग क्र. पीएचडी-३००११/प्र.क्र.१०८/२०१३(भाग-२)/ आ-७, दिनांक १६.०३.२०१७.
प्रस्तावना: १३ व्या वित्त आयोगाच्या शिफारशीनुसार अर्भक मृत्यूदर कमी करण्यासाठी केंद्र शासनाकडून राज्य शासनास प्राप्त झालेल्या अनुदानाच्या विनियोगाबाबत मा. मुख्य सचिव यांच्या अध्यक्षतेखालील उच्चस्तरीय संनियंत्रण समितीची बैठक दिनांक २३.१२.२०१४ रोजी आयोजित करण्यात आली होती.
सदर बैठकीत समितीने २१ विविध घटकांवरील एकूण रु.२३१६३.०० लक्ष च्या कृती आराखडयास मंजुरी देण्यात आली होती. तथापि, सदर कृती आराखडयात सुधारणा करुन सदर सुधारणेस उच्चस्तर संनियंत्रण समितीची चक्रीय पध्दतीने मान्यता घेऊन रु.२३१.२५ कोटीच्या सुधारित कृती आराखडयास दिनांक १३.०३.२०१५ च्या पत्रान्वये २२ विविध घटकांचा समावेश करुन मंजुरी देण्यात आली होती.
तथापि, आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांनी त्यांच्या दिनांक १८.०७.२०१६ च्या पत्रान्वये वगळलेल्या घटकांचा, वाढीव घटकांचा आणि नव्याने समाविष्ट करावयाच्या घटकांचा तपशील शासनास सादर केला होता. त्यानुसार उच्चस्तर सचिव समितीने सदर सुधारित आराखडयास संदर्भ क्र. (२) येथील पत्रान्वये मंजुरी दिलेली आहे. सदर सुधारित आराखडयातील परिशिष्ट-ब मधील उच्चस्तर समितीने मान्य केलेल्या सुधारित कृती आराखडयातील वाढीव घटकांमधील अ.क्र.१९ येथील “Incentives to TTBA in tribal areas Remuneration” साठी रु.२२.५६ लक्ष इतकी तरतूद करण्यात आलेली आहे. सदर तरतुदीच्या अनुषंगाने अद्यापपर्यंत अमरावती जिल्ह्यातील मेळघाट भागातील ३२४ गावापैंकी केवळ ९३ गावातील गरोदर मातेस प्रसुतीकरीता आरोग्य संस्थेत भरती केल्यास प्रति रुग्ण रु.४००/- प्रमाणे (दरमहा जास्तीत जास्त ४ मातांपर्यंत) इतका मोबदला दाईंना किंवा अंगणवाडी सेविकांना अदा करण्यात येत असे. तथापि, मोबदल्यामधील असमानतेमुळे उर्वरित २३१ गावातील दाई व अंगणवाडी सेविका यांच्यातील नाराजीचा सूर तसेच मोबदल्याचे समन्यायी वाटप होत नसल्याने पसरलेला असंतोष विचारात घेऊन अमरावती जिल्ह्यातील मेळघाट भागातील सर्व ३२४ गावातील गरोदर मातेस प्रसुतीकरीता आरोग्य संस्थेत भरती
# Page 2
शासन निर्णय क्रमांकः संकीर्ण-१०२२/प्र.क्र.३८/आरोग्य-७
केल्यास प्रति रुग्ण रु.४००/- प्रमाणे (दरमहा जास्तीत जास्त ४ मातांपर्यंत) इतका मोबदला दाईंना किंवा अंगणवाडी सेविकांना अदा करण्यास तसेच त्यासाठीच्या वार्षिक अंदाजे रु.४,८४,८००/- इतक्या खर्चाच्या तरतुदीस प्रशासकीय मान्यता देण्याची बाब शासनाच्या विचाराधीन होती.
शासन निर्णय :
अमरावती जिल्ह्यातील मेळघाट भागातील ३२४ गावापैंकी केवळ ९३ गावातील गरोदर मातेस
प्रसुतीकरीता आरोग्य संस्थेत भरती केल्यास प्रति रुग्ण रु.४००/- प्रमाणे (दरमहा जास्तीत जास्त ४ मातांपर्यंत) इतका मोबदला दाईंना किंवा अंगणवाडी सेविकांना अदा करण्यात येत असे. तथापि, आता
अमरावती जिल्ह्यातील मेळघाट भागातील सर्व ३२४ गावातील गरोदर मातेस प्रसुतीकरीता आरोग्य संस्थेत भरती केल्यास प्रति रुग्ण रु.४००/- प्रमाणे (दरमहा जास्तीत जास्त ४ मातांपर्यंत) इतका मोबदला
दाईंना किंवा अंगणवाडी सेविकांना अदा करण्यास रु.४,८४,८००/- इतक्या रकमेच्या अंदाजित खर्चास शासन याद्वारे प्रशासकीय मान्यता देत आहे.