# Page 1
श्री.शिवानंद टाकसाळे, भा.प्र.से. (सेवानिवृत्त) यांची मुख्य कार्यकारी अधिकारी, राज्य आरोग्य हमी सोसायटी या पदावर कंत्राटी तत्त्वावर नेमणूक करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: संकीर्ण-२०२३/प्र.क्र.१४९/आरोग्य-६
गो.ते. रुग्णालय संकुल इमारत
१० वा मजला, नवीन मंत्रालय, मुंबई ४०० ००१
तारीख: १७ मे, २०२३
वाचा : १) शासन निर्णय क्रमांकः रागांयो-२०१०/प्र.क्र.१८५/आरोग्य-६, दिनांक १४.१०.२०१० २) शासन निर्णय क्रमांकः मफुयो-२०२३/प्र.क्र.९९/आरोग्य-६, दिनांक २३.०३.२०२३ ३) शासन निर्णय क्रमांकः नियुक्ती-२०२३/प्र.क्र.८९/आरोग्य-६, दिनांक २१.०४.२०२३ ४) मुख्य कार्यकारी अधिकारी, राज्य आरोग्य हमी सोसायटी, वरळी, मुंबई यांचे क्र. राआहसो/ आस्था/व.का.अ./१०४४१/९४१/२०२३, दिनाक ०३.०५.२०२३ प्रस्तावना : सार्वजनिक आरोग्य विभागाच्या संदर्भ क्र.१ येथील दि. १४.१०.२०१० च्या शासन निर्णयान्वये राज्य आरोग्य हमी सोसायटी (पूर्वीची राजीव गांधी जीवनदायी आरोग्य योजना सोसायटी) यांच्या आस्थापनेवरील मुख्य कार्यकारी अधिकारी या पदाच्या तरतुदींमध्ये संदर्भ क्र. २ येथील गठीत नियामक परिषदेच्या निर्णयानुसार संदर्भ क्र. ०३ च्या दि.२१.०४.२०२३ च्या शासन निर्णयान्वये सुधारणा करण्यात आल्या आहेत.
त्यानुसार राज्य आरोग्य हमी सोसायटी यांनी दिनांक २६.०४.२०२३ रोजी हिंदुस्तान टाईन्स व सकाळ या दैनिक वृत्तपत्रात मुख्य कार्यकारी अधिकारी, राज्य आरोग्य हमी सोसायटी या पदाच्या पदभरती संदर्भात जाहिरात देण्यात आली होती. सदर जाहिरातीच्या अनुषंगाने राज्यआरोग्य हमी सोसायटी, वरळी, मुंबई यांच्याकडे प्राप्त झालेला श्री. शिवानंद टाकसाळे (भा.प्र.से.) यांचा अर्ज पुढील कार्यवाहीसाठी संदर्भ क्र. ४ च्या पत्रान्वये राज्य आरोग्य हमी सोसायटी यांनी शासनास अग्रेषित केला आहे.
राज्य शासनाची महत्त्वाकांक्षी योजना असलेली महात्मा ज्योतिराव फुले जन आरोग्य योजना व केंद्र शासनाची आयुष्मान भारत -प्रधानमंत्री जन आरोग्य योजना या एकत्रित योजनेचे सनियंत्रण व प्रभावीपणे अंमलबजावणी करण्याकरिता मुख्य कार्यकारी अधिकारी हे पद प्रशासकीय दृष्ट्या अतिशय महत्त्वाचे आहे.
श्री. शिवानंद टाकसाळे, भा.प्र.से. हे दि. २८.०२.२०२३ (म.नं.) रोजी शासन सेवेतून नियत वयोमानानुसार मुख्य कार्यकारी अधिकारी, राज्य आरोग्य हमी सोसायटी या पदावरुन सेवानिवृत्त झाले आहेत. श्री. शिवानंद टाकसाळे यांच्या अनुभवाचा व कार्यक्षमतेचा विचार करता राज्य आरोग्य हमी सोसायटीमार्फत राबविण्यात येत असलेल्या एकत्रित महात्मा ज्योतिराव फुले जन आरोग्य योजना व आयुष्मान भारत - प्रधानमंत्री जन आरोग्य योजनेची प्रभावी अंमलबजावणी करण्याकरीता त्यांच्या अनुभवाचा व कार्यक्षमेतचा फायदा होणार आहे, ही बाब विचारात घेऊन संदर्भ क्र. ३ येथील शासन निर्णयातील तरतुदींनुसार मुख्य कार्यकारी अधिकारी, राज्य आरोग्य हमी सोसायटी या पदावर कंत्राटी तत्त्वावर श्री. शिवानंद टाकसाळे, सेवानिवृत्त मुख्य कार्यकारी अधिकारी नियुक्त करण्याची बाब शासनाच्या विचाराधीन आहे.
# Page 2
शासन निर्णय क्रमांक :संकीर्ण-२०२३/प्र.क्र.१४९/आरोग्य-६, दिनांक १७ मे, २०२३
शासन निर्णय: श्री. शिवानंद टाकसाळे, भा.प्र.से. (सेवानिवृत्त) यांची या आदेशाच्या दिनांकापासून एक वर्षांच्या कालावधीकरिता मुख्य कार्यकारी अधिकारी, राज्य आरोग्य हमी सोसायटी या पदी कंत्राटी तत्त्वावर नियुक्त करण्यात येत आहे.
२. सदर कंत्राटी तत्त्वावर नियुक्तीच्या संदर्भातील अटी व शर्ती खालीलप्रमाणे राहतील.
१. श्री. शिवानंद टाकसाळे यांना सेवानिवृत्तीपूर्वी मिळत असलेल्या एकूण वेतनातून (मुळ वेतन व महागाई भत्ता धरुन) त्यांना आता मिळत असलेले निवृत्ती वेतन (महागाई भत्ता व अंशराशीकृत निवृत्तीवेतनासह) वजा केल्यानंतर होणारी रक्कम मासिक पारिश्रामिक म्हणून निश्चित करण्यात यावी.
२. श्री. टाकसाळे हे कंत्राटी तत्त्वावर मुख्य कार्यकारी अधिकारी या पदावर कार्यरत असेपर्यंत त्यांना मुख्य कार्यकारी अधिकारी, राज्य आरोग्य हमी सोसायटी या पदासाठी अनुज्ञेय असलेल्या सर्व सेवा सवलती व भत्ते अनुज्ञेय असतील.
३. सदर नियुक्तीच्या कालावधीत श्री. शिवानंद टाकसाळे हे मुख्य कार्यकारी अधिकारी, राज्य आरोग्य हमी सोसायटी या पदाचे कर्तव्य पालन करीत असताना या कालावधीत त्यांना राज्य शासकीय
सेवेतील अधिकाऱ्यांना लागू असलेले वर्तणुक तसेच, शिस्त व अपील या संबंधीचे सर्व नियम लागू राहतील.
४. सदर नियुक्तीच्या कालावधीत श्री. शिवानंद टाकसाळे यांना सोसायटीच्या Memorandum of Association आणि त्यातील नियम व विनियम लागू राहतील.
३. उपरोक्त अटी व शर्तींसोबतच शासन निश्चित करेल, अशा अटी व शर्ती श्री. टाकसाळे यांच्यावर बंधनकारक राहतील.
# Page 3