# Page 1
हाफकिन बायो- फार्मास्युटीकल्स कॉर्पोरेशन लि.कडे निधी वर्ग करण्यासाठी वित्तीय अधिकार प्रदान करण्याबाबत वित्तीय अधिकार नियम पुस्तिका १९७८ (भाग २)
महाराष्ट्र शासन
सार्वजनिक आरोग्य विभाग
शासन परिपत्रक क्रमांकः खरेदी-२०१६/प्र.क्र.२४०/आरोग्य-८
नविन मंत्रालय, गोकुळदास तेजपाल रुग्णालय कंपाउंड,
कॉम्पलेक्स बिल्डींग, १० वा मजला, मुंबई ४००००१
दिनांक: २९ मे, २०१८
वाचा १) शासन निर्णय सार्वजनिक आरोग्य विभाग, क्रमांक खरेदी-२०१६/प्र.क्र.२४०/आरोग्य-८, दिनांक २६.०७.२०१७ २) शासन शुध्दीपत्रक, सार्वजनिक आरोग्य विभाग, क्रमांक खरेदी-२०१८/प्र.क्र.१७/आरोग्य-८, दिनांक १७.०२.२०१८ ३) शासन निर्णय, सार्वजनिक आरोग्य विभाग, क्रमांक खरेदी-२०१६/प्र.क्र.२४०/आरोग्य-८, दिनांक ७.०३.२०१८
परिपत्रक सार्वजनिक आरोग्य विभाग आणि वैद्यकीय शिक्षण व औषधी द्रव्ये विभाग यांच्या अधिपत्याखालील
कार्यालयांकरीता औषधे, तद्अनुषंगिक उपभोग्य वस्तू व वैद्यकीय उपकरणे इत्यादींच्या खरेदीसाठी अधिदान व
लेखा कार्यालय / कोषागार यामधून संक्षिप्त देयकावर रक्कम काढून रक्कम हाफकिन जीव-औषध निर्माण महामंडळ
मर्यादित, मुंबई यांना वर्ग करण्याबाबत दिनांक ०७.०३.२०१८ च्या शासन निर्णयान्वये वित्तीय अधिकार प्रदान
करण्यात आलेले आहेत. तथापि, संक्षिप्त देयकाद्वारे आहरित करावयाच्या रकमेमध्ये जिल्हा वार्षिक योजना तसेच
अन्य माध्यमांतून (सेस फंड, जिल्हा परिषद निधी, इ.) प्राप्त होणा-या निधीचा समावेश आहे किंवा कसे, याबाबत
शासनास विचारणा होत आहे.
प्रस्तुत प्रकरणी नमूद करण्यात येते की, दिनांक ०७.०३.२०१८ च्या शासन निर्णयान्वये प्रदान करण्यात आलेल्या
वित्तीय अधिकारामध्ये औषधे, तद्अनुषंगिक उपभोग्य वस्तू व वैद्यकीय उपकरणे इत्यादींच्या खरेदीसाठी राज्य
योजनांतर्गत प्राप्त निधी, केंद्र शासनाकडून प्राप्त होणारा निधी, जिल्हा वार्षिक योजना तसेच अन्य माध्यमातून प्राप्त
होणारा निधी (सेस फंड, जिल्हा परिषद निधी, इत्यादी) या निधीचा समावेश होतो.
सदर शासन परिपत्रक वित्त विभागाने त्यांच्या अनौपचारीक संदर्भ क्रमांक २७५/२०१८ (विनियम),
दिनांक २.०५.२०१८ अन्वये दिलेल्या सहमतीस अनुसरुन निर्गमित करण्यात येत आहे.
# Page 2
शासन निर्णय क्रमांकः खरेदी-२०१६/प्र.क्र.२४०/आरोग्य-८
# Page 3