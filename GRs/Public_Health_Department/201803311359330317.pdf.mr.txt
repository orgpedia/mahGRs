# Page 1
रत्नागिरी जिल्हा रुग्णालयाच्या कंत्राटी स्वच्छता सेवेची ई निविदा प्रसिध्द करण्यास
प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा २०१८/प्रक्र-३९/आरोग्य ३(अ)
१० वा मजला, गो.ते.रुग्णालय संकुल इमारत, १० वा मजला,
ए. विंग, एल.टी. मार्ग, मंत्रालय, मुंबई - ४०० ००१.
दिनांक : ३१ मार्च, २०१८.
वाचा : १) सह संचालक, आरोग्य सेवा, रुग्णालये ( राज्यस्तर) मुंबई यांचे क्र.संआसे / कक्ष-३ / टे-५ / कंस्वसे/जिशचिरत्नागिरी/१३२७२-७३/१७ दिनांक-२३.८.२०१७. चे पत्र.
प्रस्तावना : जिल्हा शल्य चिकीत्सक, जिल्हा रुग्णालय, रत्नागिरी या कार्यालयाच्या अधिनस्थ संस्थांकरिता कंत्राटी स्वच्छता सेवेच्या खर्चाकरिता रु.१,१८,४८,७८८/- (अक्षरी रुपये एक कोटी अठरा लक्ष अठयेचाळीस हजार सातशे अठयाऐंशी फक्त) प्रशासकीय मान्यता देण्याची बाब सहसंचालक आरोग्य सेवा, रुग्णालय राज्यस्तर, मुंबई यांचे दिनांक २३.०८.२०१७ च्या प्रस्तावाच्या अनुषंगाने शासनाच्या विचाराधीन होती. याबाबत शासन पुढीलप्रमाणे निर्णय घेत आहे.
शासन निर्णय: जिल्हा शल्य चिकीत्सक, जिल्हा रुग्णालय, रत्नागिरी या कार्यालयाच्या अधिनस्थ संस्थांकरिता कंत्राटी स्वच्छता सेवेच्या खर्चाकरिता रु.१,१८,४८,७८८/- इतक्या रकमेच्या खर्चास या शासन निर्णयान्वये प्रशासकीय मान्यता देण्यात येत आहे.
सदरची प्रशासकीय मान्यता खालील अटींच्या अधीन राहून देण्यात येत आहे.
१. उद्योग उर्जा व कामगार विभाग शासन निर्णय दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
२. उद्योग उर्जा व कामगार विभाग शासन निर्णय दिनांक १ डिसेंबर, २०१६ अन्वये वार्षिक खर्च ३.०० लक्षापेक्षा जास्त असल्याने ई-निविदा पध्दतीने सेवा पुरवठादाराची नियुक्ती करावी.
३. ई निविदा प्रक्रिया पूर्ण झाल्यानंतर केंद्रीय खरेदी समितीची मान्यता घेऊन निवड झालेल्या कंत्राटदारास कार्यारंभ आदेश द्यावेत.
४. प्रशासकीय मान्यता देताना प्रक्रिये अंती निश्चित करण्यात आलेला दर हा बाजार भावापेक्षा कमी असल्याबाबत आणि संबंधित सेवा पुरवठादाराने या बाबींचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
# Page 2
शासन निर्णय क्रमांकः प्रशामा २०१८/प्रक्र-३९/आरोग्य ३(अ)
५. संपूर्ण प्रक्रिया राबवितांना केंद्रीय दक्षता आयोगाच्या मार्गदर्शक सूचनांचे (CVC Guidelines)तंतोतंत पालन करण्यात यावे.
याबाबतचा खर्च सन २०१८-१९ या वित्तीय वर्षाकरिता मंजूर अनुदानातून मागणी क्र. - आर-१, मुख्य लेखाशिर्ष २२१०- वैद्यकीय सेवा व सार्वजनिक आरोग्य, ०१- नागरी आरोग्य सेवा विषम चिकीत्सा, ११० रूग्णालये व दवाखाने, (०१) (०१) मुसफ़ल क्षेत्रातील अध्यापनेत्तर रुग्णालये व दवाखाने, १३ - कार्यालयीन खर्च (२२१० ०१४६) या लेखाशीर्षाखाली खर्ची टाकावा.
सदर शासन निर्णय, वित्त विभाग, क्रमांक विअप्र-२०१३/ प्र.क्र.३०/२०१३ / विनियम, भाग - २, दि.१७.०४.२०१५ वित्तीय अधिकार नियम पुस्तिका १९७८, भाग- पहिला, उपविभाग दोन मधील, अ.क्र.११ अन्वये प्रशासकीय विभागाला प्रदान करण्यात आलेल्या वित्तीय अधिकारानुसार त्यात नमूद अटींच्या अधिन राहून निर्गमीत करण्यात येत आहे.