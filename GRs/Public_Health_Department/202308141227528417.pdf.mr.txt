# Page 1
ठाणे महानगर पालिकेच्या कार्यक्षेत्रातील छत्रपती शिवाजी महाराज रुग्णालय, कळवा रुग्णालयातील घडलेल्या दुर्घटनेची चौकशी करण्यासाठी समिती गठीत करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः समिती- २०२३/प्र.क्र.२३२/आरोग्य-३अ
१० वा मजला, गोकुळदास तेजपाल रुग्णालय संकुल इमारत,
लोकमान्य टिळक मार्ग, मुंबई - ४०० ००१.
तारीख: १४ ऑगस्ट, २०२३.
शासन निर्णय ठाणे महानगरपालिकेच्या कार्यक्षेत्रातील छत्रपती शिवाजी महाराज रुग्णालय, कळवा ता. ठाणे
येथील रुग्णालयात शनिवार, दि.१२.०८.२०२३ रात्री १०.३० ते रविवार, दि.१३.०८.२०२३ सकाळी
८.३० वाजेपर्यंत दहा तासांत १८ रुग्णांचा मृत्यू झाल्याची दु:खद घटना घडली आहे. त्यामुळे या
दु:खद घटनेची योग्य ती चौकशी करुन पुढे अश्या घटनांची पुनरावृती होऊ नये, यासाठी शिफारस
तथा अहवाल करण्याकरीता मा.मुख्यमंत्री महादेयांनी समितीची स्थापना करण्याचे निदेश दिले आहेत.
त्यानुसार खालीलप्रमाणे समिती गठीत करण्यात येत आहे.
समिती :
------------------------------------------------
| अ.क्र. | सभासद | पद |
| १ | आयुक्त, आरोग्य सेवा, आयुक्तालय | अध्यक्ष |
| २ | जिल्हाधिकारी, ठाणे | सदस्य |
| ३ | महानगरपालिका आयुक्त, ठाणे | सदस्य |
| ४ | संचालक-१, आरोग्य सेवा संचालनालय, मुंबई | सदस्य |
------------------------------------------------
# Page 2
शासन निर्णय क्रमांकः समिती २०२३/प्र.क्र.२३२/आरोग्य- ३अ
------------------------------------------------------------
| ५ | जिल्हा शल्यचिकित्सक, ठाणे | सदस्य |
| ६ | सहसंचालक, आरोग्य सेवा, (राज्यस्तर), मुंबई | सदस्य |
| ७ | सहायक संचालक (वैद्यकिय आरोग्य देखभाल दुरुस्ती पथक) | सदस्य |
| ८ | भिषकतज्ञ (आयुक्त, आरोग्य सेवा व्दारे नामनिर्देशित) | सदस्य |
| ९ | उपसंचालक, आरोग्य सेवा, ठाणे मंडळ, ठाणे | सदस्य सचिव |
------------------------------------------------------------
२. समितीची कार्यकक्षा:
१. सदर घटनेचा घटनाक्रम निश्चित करणे.
२. रुग्णालयात दहा तासांत १८ रुग्ण दगावल्याने रुग्णालयातील अतिदक्षता कक्षामधील व
सामान्य कक्षात उपस्थित अधिकारी व कर्मचारी यांनी सदर घटनेबाबत केलेली कार्यवाही /
उपाययोजना.
३. रुग्णालयात घटलेल्या घटनेची कारणमिमांसा करणे व त्याअनुषंगाने आवश्यकतेनुसार
संबंधित यंत्रणावर / अधिकारी व कर्मचाऱ्यांवर जबाबदारी निश्चित करणे.
४. रुग्णालयातील सर्व यंत्रणेची वस्तुस्थिती तपासणे.
५. अशा प्रकारच्या घटना पुन्हा भविष्यात घडू नये याकरीता आवश्यक उपाययोजना /
शिफारस सुचविणे.
३. आयुक्त, आरोग्य सेवा यांनी सदर घटनेच्या चौकशीच्या कामकाजाकरीता अन्य विभागातील /
कार्यालयातील अधिकाऱ्यांची मदत घेऊ शकतात.
४. समितीने आपला अहवाल शासनास दिनांक २५ ऑगस्ट, २०२३ पर्यंत सादर करावा.
# Page 3