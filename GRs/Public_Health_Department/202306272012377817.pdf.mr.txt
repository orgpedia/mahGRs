# Page 1
सार्वजनिक आरोग्य विभागाच्या अधिनस्त क्षेत्रिय अधिका-यांसाठी ४६ वाहनांच्या खरेदीस सुधारित प्रशासकीय मान्यता मिळणेबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२२२/प्र.क्र.१९/आरोग्य - ७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४०० ००१.
दिनांक : १२ जुलै, २०२३.
वाचा : १) शासन निर्णय सार्वजनिक आरोग्य विभाग क्र. प्रशामा-१२२१/प्र.क्र.३३/आरोग्य-७, दि. ०२/०३/२०२२.
२) शासन निर्णय सार्वजनिक आरोग्य विभाग क्र. प्रशामा -१२२२/प्र.क्र.१९/आरोग्य-७, दि.१०/०३/२०२३.
३) शासन निर्णय वित्त विभाग क्र.वाहन-२०१७/प्र.क्र.४१/१७/विनियम, दि.२८/०७/२०२०.
४) उपसंचालक, आरोग्य सेवा, (परिवहन) पुणे यांचे पत्र क्र. संआसे-२ / कक्ष/परिवहन / १३ व्या वित्त आयोगांतर्गत नवीन ४६ वाहने / उच्च स्तरीय समिती गठित करुन सदर समितीमार्फत प्रस्तावित वाहन निश्चित करुन मिळण्याबाबत/५८११-१४/२०२३ दि.२३/०६/२०२३.
प्रस्तावना : आरोग्य सेवा ही अत्यावश्यक सेवा असून संचालक- १ व २ आरोग्य सेवा मुंबई व पुणे यांचे
अधिनस्त राज्य स्तरीय, विभाग स्तरीय आणि जिल्हा स्तरीय अधिका-यांना त्यांच्या कार्यक्षेत्रात
वेळोवेळी भेटी देणे आवश्यक असते. तातडीच्या प्रसंगी, जसे साथ उद्भवल्यास प्रत्यक्ष ठिकाणी
पोहोचून परिस्थिती सक्षमपणे हाताळण्याकरिता या अधिका-यांना वेळेत पोहोचणे आवश्यक असते.
अशा तातडीच्या वेळी तेथे पोहोचून तेथील परिस्थिती न हाताळल्यास रुग्णांच्या जीवीताचा प्रश्न
उद्भवू शकतो. त्यामुळे अशी परिस्थिती हाताळण्याकरिता या अधिका-यांना वेळेत वाहन उपलब्ध
नसल्यास त्या ठिकाणी जाणे जिकरीचे होते. तसेच, मोठया संख्येतील शासकीय आरोग्य संस्थांचे
वेळोवेळी पर्यवेक्षण करण्यासाठी वाहनांची आवश्यकता असल्याने, सदर अधिका-यांकरिता
तातडीने वाहने खरेदी करणे आवश्यक आहे. याबाबी विचारात घेवून आयुक्त, आरोग्य सेवा यांच्या
# Page 2
शासन निर्णय क्रमांकः प्रशामा-१२२२/प्र.क्र.१९/आरोग्य-७
अधिनस्त राज्यस्तरीय, विभागस्तरीय आणि जिल्हास्तरीय अधिका-यांकरिता विभागांतर्गत
निर्लेखित वाहनांच्या बदली ४६ वाहने पर्यवेक्षकीय कामकाजाकरिता खरेदी करणे आवश्यक आहे.
या प्रकरणी संदर्भ क्र. (१) व (२) येथील शासन निर्णयान्वये दोन वेळा प्रशासकीय मान्यता देवूनही व
त्यास मुदतवाढ देवूनही वाहन खरेदीची कार्यवाही पूर्ण होऊ शकली नाही. त्यामुळे संदर्भ क्र. (४)
येथील प्रस्तावाच्या अनुषंगाने मा. अपर मुख्य सचिव, सार्वजनिक आरोग्य विभाग यांच्या
अध्यक्षतेखाली गठित करण्यात आलेल्या समितीची बैठक दि.२६.०६.२०२३ रोजी आयोजित
करण्यात आली होती. सदर समितीने हुंदाई मोटर्स या वाहन उत्पादक कंपनीचे Venue १.२
Kappa हे वाहन खरेदी करण्याबाबत शिफारस केलेली आहे. १३ व्या वित्त आयोगांतर्गत प्राप्त
झालेल्या रु.३.६८ कोटी इतक्या निधीतुन रु.८ लक्ष प्रति वाहन या मर्यादेत हुंदाई मोटर्स या वाहन
उत्पादक कंपनीकडून ४ सिलेंडरचे Venue १.२ Kappa या बनावटीची ४६ वाहने खरेदी करण्यास
सुधारित प्रशासकीय मान्यता देण्याची बाब शासनाच्या विचाराधीन होती.
शासन निर्णय :
आयुक्त, आरोग्य सेवा यांच्या अधिनस्त राज्यस्तरीय, विभागस्तरीय आणि जिल्हास्तरीय
अधिका-यांकरिता विभागांतर्गत निर्लेखित वाहनांच्या बदली ४६ वाहने पर्यवेक्षकीय
कामकाजाकरिता खरेदी करणे आवश्यक आहे. १३ व्या वित्त आयोगांतर्गत प्राप्त झालेल्या रु.३.६८
कोटी इतक्या निधीतुन रु.८ लक्ष प्रति वाहन या मर्यादेत हुंदाई मोटर्स या वाहन उत्पादक
कंपनीकडून ४ सिलेंडरचे Venue १.२ Kappa या बनावटीची ४६ वाहने खरेदी करण्यास सुधारित
प्रशासकीय मान्यता खालील अटी व शर्तींच्या अधिन राहून देण्यात येत आहे.
२. अटी व शर्ती : १. वाहन चालकाचे पद मंजूर आहे व त्यासाठी कोणत्याही परिस्थितीत वाहन चालकाचे नविन पद निर्माण करता येणार नाही.
२. सदर वाहन खरेदी बाबतची कार्यवाही उपसंचालक, आरोग्य सेवा (परिवहन, पूणे, सेवा व्यवस्थापक विभागीय कार्यशाळा, आरोग्य सेवा (परिवहन), ठाणे, सेवा व्यवस्थापक विभागीय कार्यशाळा, आरोग्य सेवा (परिवहन), पुणे, सेवा व्यवस्थापक विभागीय कार्यशाळा, आरोग्य सेवा
पृष्ठ ४ पैकी २
# Page 3
शासन निर्णय क्रमांकः प्रशामा-१२२२/प्र.क्र.१९/आरोग्य-७
(परिवहन), लातुर या कार्यालयाने एकूण मंजुर निधीच्या अनुक्रमे रुपये ९३.९७३४४ लक्ष, रुपये ९३.९७३४४लक्ष,रुपये ७८.३११२०लक्ष व रुपये ९३.९७३४४ लक्ष या मर्यादेत खरेदी करावी.
३. खरेदी करण्यात येणाऱ्या बाबींची पुरवठापूर्व / पुरवठानंतर नमुना तपासणी (pre/Post dispatch random sample inspection) करुन उचित व योग्य विनिर्देश (specification) असलेल्या वस्तुंचीच खरेदी करण्यात येईल, याची खात्री करण्यात यावी.
४. खरेदी करण्यात येणाऱ्या बाबींचा पुरवठा झाल्यानंतर त्यांची वितरण संबंधित अधिका-यांना करणे तसेच, पुरवठा साखळी व्यवस्थापन (Supply chain management) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
५. सदर खरेदीसाठी होणारा खर्च १३ व्या वित्त आयोगाच्या शिफारशीनुसार केंद्र शासनाकडून राज्य शासनास प्राप्त झालेल्या निधीतून भागविण्यात यावा. सदरची खरेदी प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
३. उपरोक्त अनुक्रमांक १ ते ५ येथे नमूद अटींची पुर्तता करण्याची व खरेदी नियमानुसार आवश्यक प्रमाणे आहे हे सुनिश्चित करण्याची संपूर्ण जबाबदारी आयुक्त, आरोग्य सेवा व अभियान संचालक, राष्ट्रीय आरोग्य अभियान, संचालक, आरोग्य सेवा संचालनालय व कार्यक्रम प्रमुख यांची राहील.
# Page 4