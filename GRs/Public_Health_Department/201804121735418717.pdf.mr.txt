# Page 1
उपसंचालक, आरोग्य सेवा, अकोला मंडळ, अकोला यांच्या अधिपत्याखालील २०० खाटांचे उपजिल्हा रुग्णालय, शेगांव जि.बुलढाणा येथील ३९ अस्थाई पदे पुढे चालू ठेवण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः पदआ - २०१८ /प्र.क्र. ९९/आरोग्य-३
१० वा मजला, संकुल इमारत,
गो.ते.रुग्णालय, मुंबई-४०० ००१.
तारीख: १३ एप्रिल,२०१८
वाचा - १) शासन निर्णय, सार्वजनिक आरोग्य विभाग, क्रमांक - पदआ २०१७/प्र.क्र.१०७/आरोग्य -३, दिनांक- दि.११.०१.२०१८.
२) आरोग्य सेवा संचालनालय, मुंबई यांचे पत्र क्रमांक- संआसे/कक्ष-३/टे-५अ/ उपजिरुशेगांव/अपदे/३६१५-१६/१८, दिनांक- १२.०४.२०१८.
शासन निर्णय उपरोक्त अ.क्र.१ येथील शासन निर्णयान्वये उपसंचालक, आरोग्य सेवा, अकोला मंडळ, अकोला यांच्या अधिपत्याखालील २०० खाटांच्या उपजिल्हा रुग्णालय, शेगांव जि. बुलढाणा येथील ३३ अधिपरिचारीका, १ आरोग्य परिचारीका व १ मनोविकृती परिचारीका अशा एकूण ३५ अस्थाई पदांना दि.२८.०२.२०१८ पर्यंत पुढे चालू ठेवण्यास मान्यता देण्यात आली होती.
२. आता या शासन निर्णयान्वये उपसंचालक, आरोग्य सेवा, अकोला मंडळ, अकोला यांच्या अधिपत्याखालील उपजिल्हा रुग्णालय, शेगांव जि. बुलढाणा येथील वर नमूद ३५ अस्थाई पदांना दि.०१.०३.२०१८ ते दि.३०.०९.२०१८ पर्यंत तसेच नव्याने भरण्यात आलेल्या वैद्यकिय अधिकारी, वर्ग २ यांची ३ पदे व दंत आरोग्यक १ पद अशा ४ अस्थाई पदांना दि.०१.११.२०१७ ते दि.३०.०९.२०१८ पर्यंत पुढे चालू ठेवण्यास मान्यता देण्यात येत आहे.
३. सदर पदांवरील खर्च खालील लेखाशिर्षातून खर्ची घालण्यात यावा आणि हा खर्च सन २०१८ २०१९ या वर्षाकरीता मंजूर अनुदानातून भागविण्यात यावा.
# Page 2
शासन निर्णय क्रमांकः पदआ २०१८/प्र.क्र. ९९/आरोग्य-३,
मागणी क्रमांक-आर-१ २२१० - वैद्यकीय सेवा व सार्वजनिक आरोग्य ०१ - नागरी आरोग्य सेवा व विषम चिकित्सा ११० – रुग्णालये व दवाखाने ११०-२ - मुफसल क्षेत्रातील शासकीय रुग्णालये व दवाखाने (०१) (०१) - मुफसल क्षेत्रातील अध्यापनेतर शासकीय रुग्णालये (२२१००१४६)
४. हा शासन निर्णय वित्त विभागाच्या क्र. पदनि-२०१६/प्र.क्र.८/ आपुक, दि. ०५.०३.२०१८ च्या शासन निर्णयान्वये प्रशासकीय विभागांना प्रदान केलेल्या अधिकारानुसार निर्गमीत करण्यात येत आहे.