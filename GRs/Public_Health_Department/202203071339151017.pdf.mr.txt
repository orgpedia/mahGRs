# Page 1
पाटण,जि.सातारा येथील १०० खाटांच्या उपजिल्हा रुग्णालयाचे बांधकामाचे अंदाजपत्रकास प्रशासकीय मान्यता देणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०२१/ प्र.क्र.२०५/ आरोग्य-४
मंत्रालय, १० वा मजला, संकुल इमारत,
गोकूळदास तेजपाल रूग्णालय आवार, मुंबई.
दिनांक : ८ मार्च, २०२२.
वाचा: सहसंचालक, आरोग्य सेवा, रूग्णालये (राज्यस्तर), मुंबई यांचे पत्र क्रमांकः पाटण १०० खाटाबांधकाम ९४१५-१६/२१, दि.२०.०५.२०२१.
प्रस्तावना: पाटण, जि. सातारा येथील ३० खाटांचे ग्रामीण रुग्णालयाचे १०० खाटांच्या उपजिल्हा रुग्णालयात श्रेणीवर्धन करण्याबाबत दि. २४.११.२०२० च्या शासन निर्णयान्वये मान्यता देण्यात आली
आहे. सदर श्रेणीवर्धीत रुग्णालयाच्या बांधकामाचे अंदाजपत्रक कार्यकारी अभियंता, सार्वजनिक बांधकाम (पश्चिम) विभाग, सातारा यांनी तयार केले असून ते सन २०२०-२१ च्या दरसूचीवर आधारित आहे. हुडको या वित्तीय संस्थेकडून सार्वजनिक आरोग्य विभागाच्या अखत्यारीतील चालू व नवीन रुग्णालयाच्या बांधकामासाठी कर्ज उपलब्ध करुन घेण्याचा निर्णय घेण्यात आला आहे. त्यानुसार नवीन लेखाशिर्षामधून सदर काम करण्याचे विभागाचे धोरण आहे.
शासन निर्णय : पाटण, जि.सातारा येथील १०० खाटांच्या उपजिल्हा रुग्णालयाच्या बांधकामास, सोबतच्या “परिशिष्ट-अ” मध्ये दर्शविण्यात आल्याप्रमाणे बांधकामाकरीता रु. २७, १८,२४,९१२/- (अक्षरी रुपये सत्तावीस कोटी अठरा लाख, चोवीस हजार, नऊशे बारा फक्त) इतक्या अंदाजपत्रकास खालील अटी व शर्तीच्या अधिन राहून देण्यात येत आहे अटी व शर्ती :
१) काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तु विशारदांकडून मंजूरी घेऊनच सुरु करावे.
२) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
# Page 2
शासन निर्णय क्रमांकः प्रशामा-२०२१/प्र.क्र.२०५/आरोग्य-४
३) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७/तां.क.१, दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
४) सदर कामाच्या बांधकामाचा खर्च सार्वजनिक आरोग्य विभागाने त्यांच्याकडे उपलब्ध असलेल्या नियतव्ययामधून करण्यात यावा.
५) सार्वजनिक बांधकाम विभागाच्या शासन निर्णय क्रमांक बीडीजी-२०१७/प्र.क्र.६०/इमा-२, दि.०७.०७.२०१७ अन्वये कार्यवाही करण्यात यावी.
६) नियोजित जागा विभागाच्या ताब्यात असल्याचे प्रमाणपत्र प्राप्त करुन सदर कामाच्या निविदा सूचना प्रसिध्द करण्यात याव्यात.
७) प्रस्तावित इमारत उप जिल्हा रुग्णालय बी+जी+३ असून, त्याचे क्षेत्रफळ ६६९२.८५ चौ.मी. असून बांधकामाचा दर २३०००/चौ.मी.आहे.
८) प्रस्तावित करण्यात आलेल्या इमारतीचे जोते क्षेत्रफळ कर्मचारीवर्ग यांच्या अधीन अनुज्ञेय मानकाप्रमाणे असल्याची खातरजमा करण्याच्या अटीस अधीन राहून अंदाजित रु. २७.१८ कोटी इतक्या किंमतीस सहमती दर्शविण्यात येत आहे.
३. सदर कामावरील खर्च मागणी क्रमांक- एच- ८, मुख्यलेखाशिर्ष "४२१०- वैद्यकीय सेवा व सार्वजनिक आरोग्य सेवा यावरील भांडवली खर्च, ०१- नागरी आरोग्य सेवा-विषम चिकित्सा, ११० रुग्णालये व दवाखाने, (०१)-इमारती, (०१) (०४) मोठी बांधकामे (हुडोकडील कर्जे) (कार्यक्रम) ( ४२१०३२०२), ५३ - मोठी बांधकामे" याखाली भागविण्यात यावा.
४. सदर शासन निर्णय, सार्वजनिक बांधकाम विभागाच्या अ.सं. क्र.१०८/२०२१/इमा-२, दिनांक ०२.०९.२०२१ अन्वये दर्शविलेल्या सहमतीनुसार व मा. मुख्य सचिव यांच्या अध्यक्षतेखालील उच्चाधिकार सचिव समितीने दिनांक २४.०२.२०२२ रोजी दिलेल्या मान्यतेनुसार, तसेच वित्त विभागाच्या शा.नि. क्र.विअप्र-२०१३/प्र.क्र.३०/२०१३/ विनियम, भाग-२, दि.१७.०४.२०१५ सोबतच्या परिशिष्ट भाग-पहिला, उपविभाग-पाच मधील अनुक्रमांक १ परिच्छेद क्र. १३४ नुसार प्रशासकीय विभागांना प्रदान करण्यात आलेल्या अधिकारात निर्गमित करण्यात येत आहे.
# Page 3
# Page 4