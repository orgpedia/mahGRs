# Page 1
औरंगाबाद येथील २०० खाटांच्या नवनिर्मित जिल्हा रुग्णालयातील २७९ अस्थाई पदांना मुदतवाढ.
महाराष्ट्र शासन
सार्वजनिक आरोग्य विभाग
शासन निर्णय क्रमांकः अपदे-२०१९/प्र.क्र.१०८/आरोग्य-४,
१० वा मजला, संकुल इमारत,
जी.टी. हॉस्पिटल आवार, मुंबई - ४००००१,
तारीख: १४ ऑक्टोबर, २०१९.
वाचा : १) शासन निर्णय, सार्वजनिक आरोग्य विभाग, क्रमांकः अपदे-२०१८/प्र.क्र.१०८/आरोग्य-४, दि.१२.०४.२०१९.
२) शासन निर्णय, वित्त विभाग, क्रमांकः पदनि-२०१६/प्र.क्र.८/१६/आ.पु.क., दि.११.०९.२०१९.
३) सहसंचालक, आरोग्य सेवा, रुग्णालये ( राज्यस्तर), मुंबई यांचे पत्र, क्र. संआसे / कक्ष-३ / टे १२/ औरंगाबाद मंडळ, औरंगाबाद/अपदेमुदतवाढ/सन१९-२०/५२९०-९१/१९, दि.३.०४.२०१९.
शासन निर्णय -: उपसंचालक, आरोग्य सेवा, औरंगाबाद मंडळ, औरंगाबाद यांच्या अधिपत्याखालील नवनिर्मित जिल्हा रुग्णालय, औरंगाबाद येथील २७९ अस्थाई पदांना संदर्भाधीन क्रमांक १ येथील दि.१२.०४.२०१९ च्या शासन निर्णयान्वये दि.१.०३.२०१९ ते दि.३०.०९.२०१९ या कालावधीकरीता मुदतवाढ देण्यात आली होती.
२. या शासन निर्णयान्वये उपसंचालक, आरोग्य सेवा, औरंगाबाद मंडळ, औरंगाबाद यांच्या अधिपत्याखालील नवनिर्मित जिल्हा रुग्णालय, औरंगाबाद येथील संदर्भाधीन क्रमांक १ येथील दि.१२.०४.२०१९ च्या शासन निर्णयासोबत जोडलेल्या विवरणपत्रातील २७९ अस्थाई पदांना खालील अटींच्या अधीन राहून दि.०१.१०.२०१९ ते दि.२९.०२.२०२० या कालावधीसाठी मुदतवाढ देण्यात येत आहे.
१) उपरोक्त पदांपैकी कोणतेही पद ६ महिन्यापेक्षा जास्त काळ रिक्त नाही व ज्या कारणांसाठी पदे मंजूर केली आहेत त्या अटी व शर्तीचे पालन करण्यात आले आहे.
२) शासन निर्णय, वित्त विभाग क्रमांक-पदनि-२०१६/प्र.क्र.८/१६/आ.पु.क., दि.११.०९.२०१९ नुसार विहित करण्यात आलेल्या अटी व शर्तीचे कटाक्षाने पालन करण्यात यावे व त्याप्रमाणे कार्यवाही करण्यात यावी. त्याचप्रमाणे कार्यालयाचा पदविषयक सुधारित आकृतिबंध उच्चस्तरीय समितीकडून अंतिमत: मान्य करुन घेण्याबाबत तात्काळ कार्यवाही करण्यात यावी.
३) विहीत मुदतीत पदांच्या आढाव्याची कार्यवाही पूर्ण न झाल्यास अस्थायी पदांना त्या पुढील कालावधीसाठी मुदतवाढ न मिळाल्यास व त्यामुळे अधिकारी / कर्मचारी यांच्या वेतन व भत्ताचा प्रश्न निर्माण झाल्यास त्याची जबाबदारी संचालक, आरोग्य सेवा संचालनालय, मुंबई यांची राहील.
३. सदर प्रस्तावावरील खर्च, मागणी क्रमांक. आर-१ मुख्य लेखाशीर्ष “२२१०-वैद्यकीय सेवा व सार्वजनिक आरोग्य, ०१-नागरी आरोग्य सेवा विषम चिकीत्सा, ११०- रुग्णालये व दवाखाने, (०१) मुफसल रुग्णालये व दवाखाने, (०१) (०१) मुफसल क्षेत्रातील अध्यापनेत्तर शासकीय रुग्णालये (अनिवार्य) (२२१० ०१४६)” या लेखाशीर्षाखाली सन २०१९-२० च्या मंजूर अनुदानामधून भागविण्यात यावा.
# Page 2
शासन निर्णय क्रमांकः अपदे-२०१९/प्र.क्र.१०८/आरोग्य-४
४. सदर शासन निर्णय, वित्त विभागाचा शासन निर्णय क्र. पदनि-२०१६/प्र.क्र.८/१६/आ.पु.क., दि.११.०९.२०१९ अन्वये प्रशासकीय विभागांना प्रदान केलेल्या अधिकारास अनुसरुन निर्गमित करण्यात येत आहे.