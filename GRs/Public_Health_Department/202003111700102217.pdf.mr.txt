# Page 1
कोविड-१९ च्या तपासणीसाठी जिल्हा रुग्णालय, हिंगोली येथे RT-PCR प्रयोगशाळा स्थापन करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः करोना-२०२०/प्र.क्र.१८०/आरोग्य ३अ
गो.ते.रुग्णालय आवार, दहावा मजला, संकुल इमारत
मंत्रालय, मुंबई ४००००१
दिनांक : १८ सप्टेंबर, २०२०.
वाचा :- जिल्हाधिकारी तथा आपत्ती व्यवस्थापन प्राधिकारी, हिंगोली यांचे पत्र क्रमांक. जारुहिं/कोविड -१९/RT-PCR/११११९-२१/२०२०, दिनांक २२.०७.२०२०.
प्रस्तावना : हिंगोली जिल्हात सध्या कोविड-१९ या आजाराची मोठ्या प्रमाणात वाढ होत असून, कन्टेनमेन्ट झोनमधील /कॉन्टँक्ट ट्रेसिंग मधील नागरिकांचे आय. सी. एम. आर. च्या मार्गदर्शक सूचनानुसार आय.एल.आय./सारी लक्षणे असल्यास कोविड-१९ ची तपासणी (आर.टी. पी. सी. आर.) करणे अनिवार्य
आहे. या तपासणीसाठी घेतलेले स्वँब नमूने नांदेड येथील प्रयोगशाळेत पाठविण्यात येत आहेत, परंतु सद्दस्थितीत तपासणी होऊन अहवाल प्राप्त होण्यासाठी तीन ते चार दिवसाचा कालावधी लागत आहे.
यामुळे मोठ्या प्रमाणात नागरिकांना संस्थात्मक विलगीकरण कक्षात ठेवणे आवश्यक होते, यामुळे यंत्रणेवर मोठ्या प्रमाणात ताण येत असून, याकरिता मोठ्या प्रमाणात खर्चसुध्दा होत आहे. हिंगोली जिल्ह्यात सध्या दररोज १५०-२०० टेस्ट अपेक्षित आहे. या पार्श्वभूमीवर जिल्हा रुग्णालय, हिंगोली येथे RT-PCR प्रयोगशाळा स्थापन करण्यासाठी जिल्हाधिकारी तथा आपत्ती व्यवस्थापन प्राधिकारी, हिंगोली यांनी उपरोक्त पत्रान्वये प्रस्ताव सादर केला आहे. सदर प्रस्तावास मान्यता देण्याची बाब
शासनाच्या विचाराधीन होती. याबाबत पुढील प्रमाणे निर्णय घेण्यात येत आहे.
शासन निर्णय : कोविड–१९ विषाणु आजाराचे रोग निदान करण्यासाठी RT-PCR प्रयोगशाळा, जिल्हा रुग्णालय, हिंगोली येथे कार्यान्वित करण्यास व त्यासाठी आवश्यक असलेली तांत्रिक व अतांत्रिक पदे भरण्यास मान्यता देण्यात येत आहे. याकरीता आयसीएमआरने ठरवून दिलेल्या आवश्यक उपकरणांची खरेदी करण्यात यावी. यासाठी कोविड-१९ उपाययोजना करणेकरीता मंजूर असलेल्या राष्ट्रीय अपत्ती
# Page 2
शासन निर्णय क्रमांकः करोना-२०२०/प्र.क्र.१८०/आरोग्य ३अ
निवारण निधी / जिल्हा नियोजन समितीमधील उपलब्ध निधी मधून खर्च करण्यात यावा. उपकरणे, यंत्रसामुग्री, कझ्युमेबल व इतर आवश्यक साहित्य साधनसामुग्री खरेदी करण्यास खालीलप्रमाणे मान्यता देण्यात येत आहे :
१. जिल्हा रुग्णालय, हिंगोली येथे RT-PCR प्रयोगशाळा उभारण्यासाठी राष्ट्रीय आपत्ती निवारण निधी / अंदाजे रु.७५,००,०००/- (रुपये पंच्याहत्तर लक्ष) एवढा निधी उपलब्ध करुन देण्यात येत आहे.
२. कोविड- १९ RT-PCR प्रयोगशाळेकरीता लागणारी यंत्र सामुग्री व दहा हजार चाचण्याकरीता लागणाऱ्या कंन्झ्युमेबल्स साठी अंदाजे रु.२,१२,२२,५००/- (रुपये दोन कोटी बारा लक्ष बावीस हजार पाचशे फक्त) एवढा निधी राष्ट्रीय आपत्ती निवारण निधी / जिल्हा नियोजन समिती मधून उपलब्ध करुन घेण्यात यावा.
३. RT-PCR प्रयोगशाला कार्यान्वित करण्याकरीता आवश्यक ते तांत्रिक व अतांत्रिक मनुष्यबळ, यावरील खर्चाकरीता राष्ट्रीय आरोग्य अभियान अंतर्गत निधीमधून करण्यात यावा.
या प्रयोगशाळेकरीता लागणारे यंत्र सामुग्री व कंन्झ्युमेबल्स चे ईनिविदा करण्या ऐवजी शासकीय वैद्यकीय महाविद्यालय, छत्रपती प्रमिला राजे रुग्णालय, कोल्हापूर यांच्या पुरवठा आदेशाप्रमाणेच जिल्हा रुग्णालय, हिंगोली करीता पुरवठा आदेश देण्यात यावेत.
# Page 3