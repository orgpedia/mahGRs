# Page 1
राष्ट्रीय आयुष अभियानांतर्गत नव्याने तयार होत असलेल्या आयुष रूग्णालय येथे उपकरणे व साहित्य निश्चितीसाठी समिती गठीत करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः एनएचएम-११२३/प्र.क्र.२०३/आरोग्य - ७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४०० ००१.
दिनांक : १६ ऑक्टोबर, २०२३.
वाचा : १) शासन निर्णय क्र.खरेदी-२०१७/प्र.क्र.२७६/आरोग्य-८, दि.०५.१०.२०१७ २) आयुक्त, आरोग्य सेवा कार्यालयाचे पत्र क्र.राआसे/आयुष/तांत्रिक विनिर्देश समिती गठीतीबाबत/१६४६५७-६५९/२०२२-२३, दि.३१.०३.२०२३ रोजीचे पत्र.
प्रस्तावना : राष्ट्रीय आयुष अभियान अंतर्गत पुणे, नंदुरबार, अहमदनगर, सिंधुदुर्ग या चार जिल्ह्यांमध्ये
निर्माण करण्यात येणाऱ्या ३० खाटांचे आयुष रुग्णालयांकरीता राष्ट्रीय आयुष अभियानाच्या
मार्गदर्शक सुचनांमधील (NAM Framework for Implementation) साहित्य व उपकरणांची
यादीनुसार ३० खाटांचे आयुष रुग्णालयासाठी पंचकर्मची २८ उपकरणे, क्षारसुत्रची ६ उपकरणे,
उत्तरबस्तीची ७ उपकरणे, रक्तमोक्षन १० उपकरणे व व अग्निकर्मची ३ उपकरणे, भौतिक उपचार ५
उपकरणे, प्रयोगशाळा ९ उपकरणे दिलेली आहेत. तसेच इतर जिल्ह्यांमध्ये देखील राष्ट्रीय आयुष
अभियानाच्या मार्गदर्शक सुचनांनुसार १० खाटांचे/३० खाटांचे /५० खाटांचे आयुष रुग्णालये
प्रस्तावित होणार आहेत. सदर रुग्णालयांना युनानी उपचार पध्दतीची इलाज-बीद- तदबीद साठीही
उपकरणे लागणार आहेत. सदर उपकरणांच्या तांत्रिक विनिर्देश ठरविण्यासाठी तांत्रिक समिती
गठीत करण्याची बाब शासनाच्या विचाराधीन होती.
शासन निर्णय :
राष्ट्रीय आयुष अभियान अंतर्गत पुणे, नंदुरबार, अहमदनगर, सिंधुदुर्ग या चार जिल्ह्यांमध्ये निर्माण करण्यात येणाऱ्या ३० खाटांचे आयुष रुग्णालयांकरीता राष्ट्रीय आयुष अभियानाच्या
# Page 2
शासन निर्णय क्रमांकः एनएचएम-११२३/प्र.क्र.२०३/आरोग्य -७
मार्गदर्शक सुचनांमधील (NAM Framework for Implementation) साहित्य व उपकरणांची यादीनुसार ३० खाटांचे आयुष रुग्णालयासाठी पंचकर्मची २८ उपकरणे, क्षारसुत्रची ६ उपकरणे, उत्तरबस्तीची ७ उपकरणे, रक्तमोक्षन १० उपकरणे व अग्निकर्मची ३ उपकरणे, भौतिक उपचार ५ उपकरणे, प्रयोगशाळा ९ उपकरणे दिलेली आहेत. तसेच इतर जिल्ह्यांमध्ये देखील राष्ट्रीय आयुष अभियानाच्या मार्गदर्शक सुचनांनुसार १० खाटांचे /३० खाटांचे /५० खाटांचे आयुष रुग्णालये प्रस्तावित होणार आहेत. सदर रुग्णालयांना युनानी उपचार पध्दतीची इलाज-बीद-तदबीद साठीही उपकरणे लागणार आहेत. सदर उपकरणांच्या तांत्रिक विनिर्देश ठरविण्यासाठी खालीलप्रमाणे तांत्रिक समिती गठीत करण्यास मान्यता देण्यात येत आहे:
----------------------------------------------------------------------------------------------
| अ.क्र. | पदनाम | पद |
| १. | संचालक, आरोग्य सेवा, आरोग्य सेवा आयुक्तालय, मुंबई | अध्यक्ष |
| २. | सहसंचालक (रुग्णालये), आरोग्य सेवा, आरोग्य सेवा आयुक्तालय, मुंबई | सदस्य |
| ३. | सहायक संचालक (आयुष), राष्ट्रीय आरोग्य अभियान, मुंबई | सदस्य सचिव |
| ४. | प्राचार्य, रा. आ. पोतदार आयुर्वेदिक महाविद्यालय, मुंबई | सदस्य |
| ५. | प्राचार्य, तिब्बीया युनानी महाविद्यालय, मुंबई | सदस्य |
| ६. | विभागप्रमुख/प्राध्यापक पंचकर्म विभाग, रा. आ. पोतदार आयुर्वेदिक महाविद्यालय, मुंबई | सदस्य |
| ७. | विभागप्रमुख/प्राध्यापक शल्यतंत्र विभाग, रा. आ. पोतदार आयुर्वेदिक महाविद्यालय, मुंबई | सदस्य |
| ८. | विभागप्रमुख, पॅथॉलॉजी विभाग, सर जे. जे. समूह रुग्णालय, मुंबई | सदस्य |
| ९. | विभागप्रमुख, फिजीओथेरेपी विभाग, सर जे. जे. समूह रुग्णालय, मुंबई | सदस्य |
| १०. | विशेषज्ञ पदव्युत्तर वैद्यकीय अधिकारी(आयुर्वेद-१, युनानी-१) | सदस्य |
----------------------------------------------------------------------------------------------
तसेच उपरोक्त समितीची कार्यकक्षा पुढीलप्रमाणे राहील.
अ) खरेदी करावयाच्या आयुर्वेद व युनानी यंत्रसामुग्री, साहित्य, उपकरणे, साधनसामुग्री या बाबींची आवश्यकता तपासणे.
आ) खरेदी करावयाच्या आयुर्वेद व युनानी यंत्रसामुग्री, साहित्य, उपकरणे, साधनसामुग्री या बाबींचे तांत्रिक विनिर्देश (Technical Specification) तयार करणे तसेच या बाबींची आवश्यकता असल्यास नमुना तपासणी/पुरवठा पुर्व तपासणी करणे.
इ) महाराष्ट्रातील रुग्णालयासाठी खरेदी करावयाच्या/खरेदी करण्यात आलेल्या आयुर्वेद
व युनानी यंत्रसामुग्री, साहित्य, उपकरणे, साधनसामुग्री तांत्रिक विनिर्देशासंबंधी तक्रार प्राप्त झाल्यास संबंधित तक्रारींचे निराकरण करणे व त्याबाबत शासनास अभिप्राय सादर करणे.
०२. उद्योग, ऊर्जा व कामगार विभागाचा शासन निर्णय क्र. भांखस-२०१४/प्र.क्र.८२/ भाग ॥/उद्योग-४, दि.०१/१२/२०१६ नुसार शासकीय विभागाने करावयाचे खरेदीसाठीच्या
पृष्ठ ३ पैकी २
# Page 3
शासन निर्णय क्रमांकः एनएचएम-११२३/प्र.क्र.२०३/आरोग्य -७
कार्यपध्दतीची नियमपुस्तिका प्रसिध्द करण्यात आली आहे. सदर नियमपुस्तिकेनुसार एखाद्या यंत्र सामुग्रीची/उपकरणांची खरेदी करण्याचे ठरल्यानंतर निःपक्षपातीपणे तांत्रिक विनिर्देश (Technical Specification) ठरविण्यासाठी संबंधित खरेदीदार विभागास तांत्रिक समिती गठीत करावयाची असल्यास त्या विभागाने स्वतंत्र तांत्रिक समितीची रचना व कार्यपध्दती निश्चित करावी, अशी तरतुद करण्यात आली आहे.