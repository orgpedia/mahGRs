# Page 1
सन २०१७–१८ साठी केंद्र पुरस्कृत राष्ट्रीय आयुष अभियानांतर्गत कार्यक्रमांसाठी Medicinal Plants अंतर्गत मंजुर व वितरीत करण्यात आलेले अनुदान सन २०१९-२० मध्ये संबंधित पात्र शेतकऱ्यांना वितरीत करण्यास परवानगी देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः आयुष-०११९/प्र.क्र.६९/आरोग्य-७
१० वा मजला, गोकुळदास तेजपाल रूग्णालय संकूल इमारत
नवीन मंत्रालय, मुंबई ४००००१.
दिनांक : १४ फेब्रुवारी, २०२०
वाचा : १) शासन निर्णय, सार्वजनिक आरोग्य विभाग क्र. आयुष - ०३१८/प्र.क्र.१०१अ/आरोग्य-७, दिनांक २८ मार्च, २०१८.
२) राष्ट्रीय औषधी वनस्पती मंडळ, आयुष मंत्रालय, नवी दिल्ली यांचे पत्र क्र.Z.१८०२०/३२/ MH/२०१७-१८/NMPB-II, दिनांक ०६ डिसेंबर, २०१८.
३) संचालक आयुष, आयुष संचालनालय, महाराष्ट्र राज्य, मुंबई यांचे पत्र क्र. आसमुं/ राआअ/केंपुयो/कार्य.समिती/बैठक/निर्णय/२०१८ / आयु-२ / ८६७, दिनांक १८ जानेवारी, २०१९.
४) शासन समक्रमांक पत्र क्र.आयुष-०११९/प्र.क्र.६९/आरोग्य-७, दिनांक ०५ फेब्रुवारी, २०१९.
५) संचालक आयुष, आयुष संचालनालय, महाराष्ट्र राज्य, मुंबई यांचे अ.शा. क्र.आसंमुं/ राआअ/२०१७-१८/Medicinal Plants/मंजुर रक्कम/वितरीत/कार्यवाही/२०१९/आयु २/११६५४, दिनांक ०३ ऑगस्ट, २०१९.
६) शासन समक्रमांक पत्र क्र. आयुष-०११९/प्र.क्र.६९/आरोग्य-७, दिनांक ०४ सप्टेंबर, २०१९.
७) संचालक आयुष, आयुष संचालनालय, महाराष्ट्र राज्य, मुंबई यांचे पत्र क्र.आसंमुं/ राआअ/२०१७-१८/Medicinal Plants/मंजुर रक्कम/वितरीत/कार्यवाही/२०१९/आयु २. दिनांक १८ सप्टेंबर, २०१९.
८) शासन पत्र क्र. आयुष-०११९/प्र.क्र.६९/आरोग्य - ७, दिनांक १५ नोव्हेंबर, २०१९.
९) संचालक आयुष, आयुष संचालनालय, महाराष्ट्र राज्य, मुंबई यांचे पत्र क्र.आसंमुं/ राआअ/२०१७-१८/Medicinal Plants/मंजुर रक्कम/वितरीत/कार्यवाही/२०१९/आयु-२/ १७६७३, दिनांक ०३ डिसेंबर, २०१९.
प्रस्तावना :
भारत सरकारने राष्ट्रीय आयुष अभियान (National AYUSH Mission) ही केंद्र पुरस्कृत योजना सप्टेंबर, २०१४ मध्ये सुरु केलेली आहे. सदर योजनेनुसार देशातील सामान्य जनतेकरीता
# Page 2
शासन निर्णय क्रमांकः आयुष-०११९/प्र.क्र.६९/आरोग्य-७
आयुष आरोग्य सेवा व शिक्षण उपलब्ध करणे, आयुर्वेदीक, होमिओपॅथीक व युनानी औषधांच्या दर्जात वाढ करणे व सातत्यपूर्ण गुणात्मक औषधी वनस्पती पुरवठा करणे इ. घटकांचा समावेश आहे. त्याकरीता सदर योजनेच्या मार्गदर्शक तत्वानुसार संबंधित घटकांसाठी आवश्यक लागणाऱ्या निधीपैकी काही हिस्सा केंद्र शासनाने व काही हिस्सा राज्य शासनाने उपलब्ध करुन द्यावयाचा आहे.
संदर्भाधीन क्र.१ येथील शासन निर्णयान्वये राष्ट्रीय आयुष अभियान (National AYUSH Mission) या केंद्र पुरस्कृत योजनेंतर्गत केंद्र हिश्श्यापोटी सन २०१७-१८ या आर्थिक वर्षासाठी सर्वसाधारण (General) घटकाकरीता ६०% केंद्र हिश्श्यापोटी रु. १३५८.८८ लक्ष (रु. तेरा कोटी अठ्ठावन्न लक्ष अठ्ठयाऐंशी हजार फक्त) व त्यास समरुप ४०% राज्य हिश्श्यापोटी रु.९०५.९२३ लक्ष (रु.नऊ कोटी पाच लक्ष ब्याण्णव हजार फक्त) इतके अनुदान राज्य आयुष सोसायटीस वितरीत करण्यात आले आहे.
तद्नंतर उपरोक्त संदर्भ क्र.४ येथील पत्रान्वये सदर अनुदान सन २०१८-१९ या आर्थिक वर्षात खर्च करण्यास परवानगी देण्यात आली होती. तसेच उपरोक्त संदर्भ क्र.६ अन्वये पुढील अटी व शर्तीच्या अधीन राहून सदर अनुदान सन २०१८-१९ या आर्थिक वर्षात औषधी वनस्पतींसाठी खर्च करण्यास परवानगी देण्यात आली.:
१. सदर औषधी वनस्पतींच्या लागवडींची नोंद संबंधीत शेतकऱ्यांच्या ७/१२ मधील पेस पध्दतीमध्ये केल्याची खात्री करणे.
२. शेतकऱ्याने सदर वार्षिक औषधी वनस्पती विक्री केल्याची नोंद पावती सादर करावी.
३. औषधी वनस्पती बरेच वर्ष जगणारे झाड असल्यास, टप्याटप्याने निधी अनुज्ञेय करुन झाड जिवित राहील याची पुर्णत: खात्री करुन सदर निधी २०१८-१९ या आर्थिक वर्षात औषधी वनस्पती करिता वितरीत करणे.
तथापि, उपरोक्त संदर्भ क्र.७ अन्वये आयुष संचालनालयाने सन २०१७-१८ मधील औषधी वनस्पती या घटकांतर्गत मंजुर अनुदान औषधी वनस्पतींची लागवड केलेल्या शेतकऱ्यांना सन २०१९-२० मध्ये वितरीत करण्याची परवानगी देण्यात यावी व बरेच वर्ष जगणारे झाडाकरीता पुढील योग्य तपासणी केल्यानंतर अनुदान वितरीत केल्याच्या पुढील आर्थिक वर्षात खर्च करण्यास परवानगी मिळण्याची विनंती शासनास केली होती.
शासन निर्णय :
आयुष मंत्रालय, केंद्र शासन यांच्या अर्धशासकीय पत्र क्र.८.१८०२०/३२/MH/२०१९-२०/ NMPB-II, दिनांक ३०.०८.२०१९ पत्रान्वये सन २०१७-१८ मध्ये वितरीत केलेले अनुदान पूर्णपणे उपयोगात आणून प्रगती अहवाल सहा महिन्यात सादर करण्याच्या सूचना देण्यात आल्या आहेत.
पृष्ठ ३ पैकी २
# Page 3
शासन निर्णय क्रमांकः आयुष-०११९/प्र.क्र.६९/आरोग्य-७
तरी केंद्र शासनाच्या सदर दिनांक ३०.०८.२०१९ रोजीच्या पत्रातील अटींचे पालन करण्याच्या अधीन राहून राष्ट्रीय आयुष अभियान सन २०१७-१८ मध्ये मंजूर निधी हा सन २०१७-१८ मध्ये औषधी वनस्पतीची लागवड केलेल्या शेतकऱ्यांना सन २०१९ - २० या आर्थिक वर्षात वितरीत
करण्यास तसेच बरेच वर्ष जगणाऱ्या झाडाकरीता पुढील योग्य तपासणी केल्यावर टप्याटप्याने निधी अनुज्ञेय असल्याने अनुदान वितरीत केल्याच्या पुढील आर्थिक वर्षात खर्च करण्यास परवानगी देण्यात येत आहे.
सदर शासन निर्णय, वित्त विभागाच्या अनौपचारीक संदर्भ क्रमांक ४०७/२०१९/व्यय-१३, दिनांक ३०.१२.२०१९ अन्वये प्राप्त सहमतीने निर्गमित करण्यात येत आहे.