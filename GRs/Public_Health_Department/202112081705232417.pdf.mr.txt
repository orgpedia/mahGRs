# Page 1
५० खाटांचे उपजिल्हा रुग्णालय मोर्शी जि.
अमरावती चे श्रेणीवर्धन करुन १०० खाटांचे उपजिल्हा रुग्णालय, मुख्य इमारत बांधकामाच्या अंदाजपत्रक व आराखड्यांना प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः प्रशामा २०२१/प्र.क्र.२९३/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : १० डिसेंबर, २०२१.
वाचा : १) सहसंचालक आरोग्य सेवा, रुग्णालये राज्यस्तर मुंबई यांचे पत्र क्रमांक : संआसे/कक्ष-३ /टे-६/मोर्शी१००खाटांबांधकाम/१९३८२-८३/२१, दिनांक १८.११.२०२१.
प्रस्तावना:
५० खाटांचे उपजिल्हा रुग्णालय मोर्शी जि. अमरावती चे श्रेणीवर्धन करुन १०० खाटांचे उपजिल्हा रुग्णालय, मुख्य इमारत बांधकामाचे रु.४९.२३ कोटीचे इतक्या रकमेचे प्राथमिक अंदाजपत्रक व आराखडयांना प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय :
२. ५० खाटांचे उपजिल्हा रुग्णालय मोर्शी जि. अमरावती चे श्रेणीवर्धन करुन १०० खाटांचे उपजिल्हा रुग्णालय, मुख्य इमारत बांधकामाचे अंदाजपत्रक सन २०२०-२१ च्या दर सुचिवर आधारीत आहेत. सदर अंदाजपत्रक कार्यकारी अभियंता, सार्वजनिक बांधकाम विभाग, अमरावती यांनी तयार केले असून अधिक्षक अभियंता, सार्वजनिक बांधकाम मंडळ अमरावती; मुख्य अभियंता, सार्वजनिक बांधकाम प्रादेशिक विभाग, अमरावती जिल्हा शल्य चिकित्सक जिल्हा रुग्णालय, अमरावती यांनी प्रमाणित केले आहे. सदर कामाचे नकाशे शासकीय वास्तूशास्त्रज्ञाकडून करण्यात आले आहेत. तसेच सदर अंदाजपत्रकामध्ये इमारतीचे बांधकामासह (तळ व तिसरा मजला १०७८३.७७ चौ. मी.) फ्युल गॅस पाईपलाईन, बायो डायझेस्टर, रेन वॉटर हावेस्टिंग, सौर छप्पर, फर्निचर, संरक्षण भिंत व गेट विदयुतीकरण, पाणी पुरवठा व मलनिस्सारण, आग प्रतिबंधक, व लिफ्ट इ. साठी तरतूद करण्यात आली आहे. त्यानुसार सोबतच्या Recapitulation Sheet नुसार मुख्य इमारत बांधकामाचे रु.४९.२३
# Page 2
शासन निर्णय क्रमांकः प्रशामा २०२१/प्र.क्र.२९३/आरोग्य ३
कोटी इतक्या रक्कमेच्या अंदाजपत्रक व आराखड्यांना खालील अटी व शर्तींच्या अधिन राहून या शासन निर्णयान्वये प्रशासकीय मान्यता देण्यात येत आहे.
अटी व शर्ती :
१) कामासाठी निविदा मागविण्यापूर्वी सदर कामास मुख्य अभियंता, सार्वजनिक बांधकाम विभाग यांची तांत्रिक मंजुरी घेणे आवश्यक राहील.
२) बांधकामासाठी उपलब्ध होणाऱ्या नियतव्ययामधून सदर कामास निधी उपलब्ध करुन देण्याच्या अटीच्या अधिन राहून प्रशासकीय मान्यता देण्यात येत आहे.
३) सदर कामाची ई-निविदा करतांना कामाचे तुकडे न करता एकत्रित निविदा करण्यात यावी.
४) कामासाठीच्या जागेची उपलब्धता, योग्यता व जागा पुरेशी आहे किंवा नाही याबाबतची खात्री संबंधित आरोग्य संस्था प्रमुखांनी करावी.
५) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाच्या किंमतीमध्ये अनावश्यक वाढ करण्यात येवू नये.
६) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिकदृष्ट्या मान्यता ही सार्वजनिक बांधकाम खात्याच्या त्यात्या
क्षेत्राच्या सक्षम अधिकाऱ्यांकडून करण्यात येईल.
७) स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सार्वजनिक बांधकाम विभाग यांची राहील.
८) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही २०१३/प्र.क्र.१७७/तां.क. १ दि. १० जानेवारी, २०१४ मध्ये उल्लेख करण्यात आलेल्या
मार्गदर्शक तत्वांनुसार कार्यवाही करण्यात यावी.
९) सदर इमारत G+३ राहील. इमारतीचे क्षेत्रफळ १०७८३.७७ चौ.मी. असून सदर बांधकामाचा दर रु२६,०००/- प्रती चौ. मी. राहील.
१०) प्रस्तावित करण्यात आलेल्या इमारतीचे जोते क्षेत्रफळ कर्मचारीवर्ग यांच्या अनुज्ञेय मानकाप्रमाणे असल्याची खातरजमा करण्यात यावी.
३. उपरोक्त १ ते १० येथे नमूद अटींची पूर्तता करण्याची संपूर्ण जबाबदारी संबंधित कार्यकारी अभियंता व जिल्हा शल्य चिकित्सक यांची राहील.
४. सदर कामावरील खर्च मागणी क्रमांक- एच- ८, मुख्यलेखाशिर्ष "४२१०- वैद्यकीय सेवा व सार्वजनिक आरोग्य सेवा यावरील भांडवली खर्च, ०१- नागरी आरोग्य सेवा (वैद्यकीय सहाय्य) - पंचवार्षिक योजनांतर्गत योजना- इमारती, ११०- रुग्णालय व दवाखाने, (१)(अ) पंचवार्षिक योजनांतर्गत योजना- इमारती, (००)(०१) मोठी बांधकामे (४२१०००१४), ५३- मोठी बांधकामे" याखाली भागविण्यात यावा.
पृष्ठ ३ पैकी ३
# Page 3
शासन निर्णय क्रमांकः प्रशामा २०२१/प्र.क्र.२९३/आरोग्य ३
५. ५० खाटांचे उपजिल्हा रुग्णालय मोर्शी जि. अमरावती चे श्रेणीवर्धन करुन १०० खाटांचे उपजिल्हा रुग्णालय, मुख्य इमारत बांधकामासाठी लागणाऱ्या रकमेची अर्थसंकल्पात तरतूद करण्याचा प्रस्ताव आयुक्त, आरोग्य सेवा, मुंबई यांनी त्वरीत शासनास सादर करावा.
६. शासन निर्णय, वित्त विभाग, क्रमांक - विअप्र २०१३/प्र.क्र.३०/विनियम, दिनांक १७.०४.२०१५ सोबतच्या परिशिष्ट, भाग पहिला, उपविभाग-पाच मधील अनुक्रमांक-१, परिच्छेद क्रमांक- १३४ अन्वये प्रशासकीय विभागांना प्रदान करण्यात आलेल्या अधिकारान्वये तसेच दिनांक २९.११.२०२१ रोजी झालेल्या सचिव समितीच्या मान्यतेनुसार व सार्वजनिक बांधकाम विभागाचा मान्यतेनुसार सदर शासन निर्णय निर्गमित करण्यात येत आहे.
# Page 4