# Page 1
महाराष्ट्र वैद्यकीय व आरोग्य सेवा, गट-अ मधील जिल्हा शल्यचिकित्सक संवर्गातील बदलीबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांकः बदली २०१८/प्र.क्र. २६९/सेवा-२
गो.ते.रुग्णालय इमारत संकुल,१० वा मजला,
मंत्रालय, मुंबई ४०० ००१.
तारीख: २२ नोव्हेंबर, २०१८.
वाचा - संचालक, आरोग्य सेवा, मुंबई यांचे पत्र क्र. संआसे/कक्ष-१/वग-१/टे-५/तक्रार/डॉ. पाटील/ न.क्र.सं.२०१९/२०१८/दि.१३.६.२०१८
शासन आदेश : महाराष्ट्र वैद्यकीय व आरोग्य सेवा, गट-अ (वेतनश्रेणी रु. १५६००-३९१००+ ग्रेड पे रु. ६६००) मधील जिल्हा शल्यचिकित्सक संवर्गातील डॉ. एस. एस. पाटील, वैद्यकीय अधिक्षक, ग्रामीण रुग्णालय चंदगड जि.
कोल्हापूर यांच्या अनागोदी कारभाराबाबत तक्रारीच्या अनुषंगाने जिल्हा शल्यचिकित्सक यांनी केलेल्या शिफारशीनुसार डॉ. एस. एस. पाटील यांची जिल्हयाबाहेर बदली करण्याबाबत संदर्भिय पत्रान्वये संचालनालयाने शिफारस केली आहे. त्यानुसार डॉ. एस. एस. पाटील, वैद्यकीय अधिक्षक, ग्रामीण रुग्णालय चंदगड, जि.
कोल्हापूर यांची प्रशासकीय कारणास्तव वैद्यकीय अधिक्षक, ग्रामीण रुग्णालय, कणकवली, जि. सिंधुदुर्ग येथे बदली करण्यात येत आहे.
२. सदर आदेश महाराष्ट्र कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील कलम ४(४) आणि कलम ४(५) च्या तरतुदीनुसार निर्गमित करण्यात येत आहे.
३. डॉ. पाटील यांनी बदलीच्या ठिकाणी तात्काळ रुजू व्हावे व तसा अहवाल संचालक, आरोग्य सेवा, मुंबई व शासनास सादर करावा.
# Page 2