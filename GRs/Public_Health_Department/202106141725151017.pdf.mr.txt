# Page 1
राष्ट्रीय आरोग्य अभियानांतर्गत राज्यातील आरोग्य संस्थांमध्ये जैववैद्यकीय उपकरणांची (Biomedical euipments) देखभाल व दुरुस्ती सेवेच्या निविदा प्रक्रियेस प्रशासकीय मान्यता मिळणेबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२२१/प्र.क्र.२२/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई- ४००००१.
दिनांक : २१ जून, २०२१.
वाचा : १) राज्यातील आरोग्य संस्थांमध्ये जैववैद्यकीय उपकरणांची देखभाल व दुरस्ती सेवा उपलब्ध करुन देण्यासाठी मे. फेबर सिंदुरी मॅनेजमेंट सर्विसेस प्रा. लि. यांच्या सोबत दिनांक १९ नोव्हेंबर, २०१६ रोजी करण्यात आलेला करार.
२) अतिरिक्त संचालक, राष्ट्रीय आरोग्य अभियान, मुंबई यांचे पत्र क्रमांक : राआसो/ आयपीएचएच/१५२०३-२०८/२०२१, दिनांक १०.०५.२०२१.
प्रस्तावना:
केन्द्र शासनाच्या मार्गदर्शक सुचनेनुसार राज्यातील आरोग्य संस्थांमध्ये सेवा पुरवठादारामार्फत जैववैद्यकीय उपकरणांची देखभाल व दुरुस्ती सेवा उपलब्ध करुन देण्यासाठी मे. फेबर सिंदुरी मॅनेजमेंट सर्विसेस प्रा. लि. यांच्यासोबत दिनांक १९ नोव्हेंबर, २०१६ रोजी पुढील पाच वर्षाकरिता
करण्यात आलेला आहे. सदर कराराची मुदत दिनांक ३० नोव्हेबर, २०२१ रोजी संपुष्टात येणार असल्याने अतिरिक्त संचालक, राष्ट्रीय आरोग्य अभियान, मुंबई यांनी सन २०२१-२२ करीता FMR Code ६.१.३.१.५ अंतर्गत राज्यातील आरोग्य संस्थांमध्ये जैव वैद्यकीय उपकरणांची देखभाल व दुरुस्ती या सेवा सुरळीत चालू ठेवण्याकरीता नवीन सेवा पुरवठादाराद्वारे सेवा पुरविण्याकरीता निविदा प्रक्रियेस पुढील कालावधीसाठी प्रशासकीय मान्यता देण्याची विनंती केली आहे. तद्नुषंगाने, जैव वैद्यकीय उपकरणांची देखभाल व दुरुस्ती सेवा पुढे चालू ठेवण्याकरीता नवीन सेवा पुरवठादाराद्वारे सेवा पुरविण्याच्या निविदा प्रक्रियेस प्रशासकीय मान्यता देण्याबाबतची बाब शासनाच्या विचाराधीन होती.
शासन निर्णय : राज्यातील आरोग्य संस्थांमध्ये जैव वैद्यकीय उपकरणांची देखभाल व दुरुस्ती या सेवा सुरळीत चालू ठेवण्याकरीता निविदा प्रक्रियेमार्फत नवीन सेवा पुरवठादाराद्वारे जैव वैद्यकीय उपकरणे यांची देखभाल व दुरुस्ती सेवा पुरविण्याकरीता निविदा प्रक्रियेस पुढील ५ वर्षाच्या कालावधीसाठी खालील अटी व शर्तीच्या अधीन राहून प्रशासकीय मान्यता देण्यात येत आहे. :
# Page 2
शासन निर्णय क्रमांकः प्रशामा-१२२१/प्र.क्र.२२/आरोग्य-७
१) सदर सेवेसाठी बाह्य संस्था नियुक्त करण्याच्या बाबीची आवश्यकता / मागणी याची शहानिशा / खातरजमा करण्यात यावी. त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग ४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
३) जैव वैद्यकीय उपकरणांची देखभाल व दुरुस्तीकरीता बाह्यसेवा पुरवठादाराची निवड करतानांच्या निविदा दस्तऐवजात समाविष्ट करावयाच्या कामाचा गोषवारा व सेवेच्या अटी, शर्तींबाबतचे नियम आयुक्तालयाकडील अस्तित्वात असलेल्या निविदा दस्तऐवज छाननी समितीमार्फत अंतिम करुनच निविदा विषयक पुढील कार्यवाही करण्यात यावी. तसेच यामध्ये पुढील अटी व शर्तींचा समावेश करण्यात यावा:
→ या प्रकल्पामध्ये राज्यातील प्राथमिक आरोग्य केंद्र / ग्रामीण रुग्णालय / उपजिल्हा रुग्णालय (५० व १०० खाटा) / जिल्हा रुग्णालय /ग्रामीण रुग्णालय / मनोरुग्णालये / क्षयरोग रुग्णालय / संदर्भसेवा रुग्णालय या आरोग्य संस्था समाविष्ट असणार आहेत.
सदर आरोग्य संस्थांमध्ये सेवा पुरवठादारामार्फत जैव वैद्यकीय उपकरणांची दर सहा महिन्यात मॅपिंग करणे व अद्यावत करणे आवश्यक आहे.
जैव वैद्यकीय उपकरणांचे Preventive Maintenance, Calibration करण्यात यावे व संबंधित कर्मचारी वर्गास User Training देण्यात यावे.
→ निवड झालेल्या सेवा पुरवठादाराने जैव वैद्यकीय उपकरणांची दुरुस्ती व देखभाल करण्यासाठी प्रशिक्षित व अर्हताधारक इंजिनिअर नियुक्ती करणे आवश्यक राहील.
→ निवड झालेल्या सेवा पुरवठादाराने आरोग्य संस्थांमधील नादुरुस्त उपकरणांचे तक्रार नोंदविण्यासाठी टोल फ्री क्रमांक व २४ X ७ कॉल सेंटर उभारणे आवश्यक राहील.
सदर प्रकल्पाच्या नियंत्रणासाठी सेवा पुरवठादाराने ऑनलाइन सॉफ्टवेअर (डॅशबोर्ड) उपलब्ध करुन द्यावयाचे आहे.
→ आरोग्य संस्थांमधील कर्मचारी उपकरणे दुरुस्तीबाबत टोल फ्री क्रमांकावर तक्रार नोंदवतील, तक्रार नोंदविल्यानंतर, सेवा पुरवठादाराने ७ दिवसांच्या आत उपकरणांची दुरुस्ती करणे अनिवार्य आहे, जर एखादे उपकरण तक्रार नोंदविल्यापासून ७ दिवसांपेक्षा जास्त दिवस बंद असल्यास अतिरिक्त दंड लागू होईल.
→ निवड झालेल्या सेवा पुरवठादाराने तक्रार नोंदविल्यानंतर स्टँडबाय व्हेंटिलेटर,
पृष्ठ ४ पैकी २
# Page 3
शासन निर्णय क्रमांकः प्रशामा-१२२१/प्र.क्र.२२/आरोग्य-७
रॅडियंट वार्मर आणि डिफिब्रिलेटर प्रदान करणे आवश्यक आहे.
→ सदर सेवेसाठी विहित निविदा प्रक्रियेद्वारे पुढील ५ वर्षासाठी सेवा पुरवठादार नियुक्त करावयाचे आहे.
४) या बाबीवर होणारा खर्च राष्ट्रीय आरोग्य अभियान अंतर्गत मंजूर पीआयपी सन २०२१-२२ करीता FMR Code ६.१.३.१.५ अंतर्गत एकूण रु.४०९३.९३ लक्ष इतके अनुदान केंद्र शासनाच्या मान्यतेसाठी प्रस्तावित करण्यात आलेले आहेत. त्याप्रमाणे सदर प्रकल्पाकरीता आवश्यक असणाऱ्या निधीची मागणी केंद्र शासनाकडे राष्ट्रीय आरोग्य अभियानाच्या पीआयपीमध्ये दरवर्षी करण्यात यावी. तसेच सदर बाबीवरील खर्च विहित मर्यादेतच भागविण्यात यावा. सदरची बाब प्रशासकीय मंजुरीच्या विहित कालावधीत पूर्ण होईल याची दक्षता घ्यावी. याबाबतची संपूर्ण जबाबदारी कार्यक्रम प्रमुखांची राहील.
५) तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
६) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
७) शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग- पहिला उपविभाग-दोन मधील अ.क्र.४ नियम क्र.७ समोरील स्तंभ क्र.६ येथील अटींची पूर्तता करण्यात यावी.
८) खरेदी प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत.सदर प्रकरणी सार्वजनिक आरोग्य विभाग शासन निर्णय क्र.खरेदी २०१६/प्र.क.२४०/आरोग्य-८, दिनांक २६ जुलै, २०१७ च्या शासन निर्णयातील तरतूदीनुसार कार्यवाही करण्यात यावी.
उपरोक्त अनुक्रमांक १ ते ८ येथे नमूद अटींची पूर्तता करण्याची व खरेदी नियमानुसार व आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई, संचालक (आरोग्य सेवा), आरोग्य सेवा संचालनालय, मुंबई, सहसंचालक, आरोग्य सेवा (खरेदी कक्ष), आरोग्य सेवा संचालनालय, मुंबई व कार्यक्रम प्रमुख यांची राहील.
शासन निर्णय, वित्त विभाग, क्र. विअप्र-२०१३/प्र.क्र.३०/१३/ विनियम, भाग - २, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग- पहिला उपविभाग-दोन मधील अनु क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत घेण्यास मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत त्यानुसार सदर शासन निर्णय निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः प्रशामा-१२२१/प्र.क्र.२२/आरोग्य-७