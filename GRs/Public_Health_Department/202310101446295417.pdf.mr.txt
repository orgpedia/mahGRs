# Page 1
पारनेर, ता. पारनेर, जि. अहमदनगर येथील ३० खाटांच्या ग्रामीण रुग्णालयाचे १०० खाटांच्या उप उप जिल्हा रुग्णालयामध्ये श्रेणीवर्धन करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः स्थापना -२०२२/प्र.क्र.१६४/आरोग्य-३
१० वा मजला, गोकुळदास तेजपाल रुग्णालय संकुल इमारत,
लोकमान्य रुग्णालय मार्ग, मुंबई-४००००१.
तारीख: १३ ऑक्टोबर, २०२३.
वाचा: आरोग्य सेवा आयुक्तालय, मुंबई यांचे पत्र क्रमांक- आसेआ/कक्ष-३/टे-७/ग्रारु पारनेर अहमदनगर श्रेणी १००ना.मं./जा.क्र.७३१६-३१७/२२, दिनांक - २७.०५.२०२२.
प्रस्तावना -
ग्रामीण रुग्णालय, पारनेरचे श्रेणीवर्धन करण्याबाबत लोकप्रतिनिधीकडुन मागणी
करण्यात येत आहे. त्यामुळे आयुक्त, आरोग्य सेवा आयुक्तालय, मुंबई यांनी उपरोक्त दि.
२७.०५.२०२२ च्या पत्रान्वये पारनेर, ता. पारनेर, जि. अहमदनगर येथील ग्रामीण रुग्णालयाचे
श्रेणीवर्धन करण्यास मान्यता देण्याचा प्रस्ताव सादर केला असून त्यासंदर्भात पुढीलप्रमाणे निर्णय
घेण्यात येत आहे.
शासन निर्णय
पारनेर, ता. पारनेर, जि. अहमदनगर येथील ग्रामीण रुग्णालयाचे ३० खाटांवरून १००
खाटांच्या उप जिल्हा रुग्णालयामध्ये विशेष बाब म्हणून श्रेणीवर्धन करण्यास या शासन निर्णयान्वये
मान्यता देण्यात येत आहे. श्रेणीवर्धीत उप जिल्हा रुग्णालयाचे बांधकाम व पदनिर्मिती करणे याबाबत
स्वतंत्रपणे कार्यवाही करण्यात येईल.
# Page 2
शासन निर्णय क्रमांकः स्थापना २०२३/प्र.क्र.१६४/आरोग्य-३