# Page 1
नव्याने स्थापित जिल्हा महिला व बाल रुग्णालय,
जळगाव जि.जळगाव करीता कार्यालय प्रमुख तसेच आहरण व संवितरण अधिकारी घोषित
करणेबाबत
महाराष्ट्र शासन
सार्वजनिक आरोग्य विभाग
शासन निर्णय क्रमांक: संकीर्ण-२०२२/प्र.क्र. १२/ आरोग्य-३
१० वा मजला, ए विंग,गोकुळदास तेजपाल रूग्णालय संकुल इमारत,
लोकमान्य टिळक मार्ग, मुंबई - ४०० ००१
दिनांक: ४ मार्च, २०२२
वाचा -
१) सा.आ.वि., शासन निर्णय क्रमांकः पदनि-२०२०/प्र.क्र.४४/आ-३, दिनांक. ०७.०६.२०२१
२) सहसंचालक, आरोग्य सेवा, रुग्णालय (राज्यस्तर), मुंबई यांचे क्रं. संआसे / राज्यस्तर: कक्ष-३ / टे
७/जिल्हा स्त्री रुग्णालय. जळगाव आहरण व संवितरण /नस्ती क्रमांक ७५/७९६/२२,
दि.१९.१.२०२२ चे पत्र
प्रस्तावना
जिल्हा महिला व बाल रुग्णालय, जळगाव जि. जळगाव या रुग्णालयाकरीता उपरोक्त दि.
०७.०६.२०२१ रोजीच्या शासन निर्णयान्वये पदनिर्मिती करण्यात आलेली आहे. संदर्भ क्र. २ नुसार प्राप्त
प्रस्तावाच्या अनुषंगाने सदर रूग्णालयाकरीता कार्यालय प्रमुख व आहरण व संवितरण अधिकारी घोषित
करण्याची बाब शासनाच्या विचाराधीन होती. याबाबत शासन पुढीलप्रमाणे निर्णय घेत आहे.
शासन निर्णय
जिल्हा महिला व बाल रुग्णालय, जळगाव जि. जळगाव या रुग्णालयाकरीता “वैद्यकीय अधिक्षक” या
मंजूर पदास कार्यालय प्रमुख तसेच आहरण व संवितरण अधिकारी म्हणून या शासन निर्णयान्वये घोषित करण्यात येत आहे.
# Page 2
शासन निर्णय क्रमांकः संकीर्ण-२०२२/प्र.क्र. १२/ आरोग्य-३
सदर शासन निर्णय १७ एप्रिल, २०१५ च्या शासन निर्णयान्वये प्रसिद्ध वित्तीय अधिकार नियम पुस्तिका
नियम क्र. २ नुसार प्रशासनिक विभागाला प्रदान करण्यात आलेल्या अधिकारानुसार तसेच वित्त विभागाच्या
अनौ.संदर्भ क्र. २७/२२/को.प्र.५, दि. ०१/०२/२०२२ अन्वये देण्यात आलेल्या सहमतीनुसार निर्गमित करण्यात
येत आहे.