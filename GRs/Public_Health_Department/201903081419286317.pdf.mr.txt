# Page 1
महाराष्ट्र वैद्यकीय व आरोग्य सेवा, गट-अ (वेतनश्रेणी रुपये १५६००-३९१०० ग्रेड पे रु.
६६००) विशेषज्ञ संवर्गातील “शरिरविकृती शास्त्रज्ञ” या पदावरील नामनिर्देशनाने झालेली शिफारस रद्द करण्याबाबत.....
महाराष्ट्र शासन
सार्वजनिक आरोग्य विभाग
शासन निर्णय क्रमांकः नामनि १२१७/प्र.क्र.२५०/सेवा-२
गो. ते. रुग्णालय आवार, दहावा मजला, मंत्रालय,
मुंबई- ४०० ००१
दिनांक : ०८ मार्च, २०१९
वाचा - १. महाराष्ट्र लोकसेवा आयोगाचे पत्र क्र. १९४(i) (ii) (४७)/१७५६८/पंधरा-अ, दि. २२.०९.२०१७ २. शासनाचे समक्रमांक पत्र दि. २४.१०.२०१७ ३. शासकीय वैद्यकीय महाविद्यालय व रुग्णालय, औरंगाबाद यांचे दि. २९.१२.२०१७ रोजीचे पत्र ४. शासकीय वैद्यकीय महाविद्यालय व रुग्णालय, औरंगाबाद यांचे दि. २६.०३.२०१८ रोजीचे पत्र ५. शासनाचे समक्रमांक दि. १३.०४.२०१८ रोजीचे पत्र ६. शासकीय वैद्यकीय महाविद्यालय व रुग्णालय, औरंगाबाद यांचे दि. १८.०५.२०१८ रोजीचे पत्र ७. महाराष्ट्र लोकसेवा आयोगाचे दि. ०९.०१.२०१९ रोजीचे पत्र शासन निर्णय - संदर्भ क्र. १ अन्वये महाराष्ट्र वैद्यकीय व आरोग्य सेवा गट-अ (वेतनश्रेणी रुपये १५६०० ३९१०० ग्रेड पे रु. ६६००) विशेषज्ञ संवर्गातील “शरिरविकृती शास्त्रज्ञ” या पदावर नामनिर्देशनाने नियुक्तीबबात डॉ. सुनिता किसनराव शेरे यांची महाराष्ट्र लोकसेवा आयोगाकडून शिफारस प्राप्त झाली. संदर्भ क्र. २ नुसार शासकीय वैद्यकीय महाविद्यालय व रुग्णालय, औरंगाबाद यांना त्यांची वैद्यकीय तपासणी करुन वैद्यकीय प्रमाणपत्र सादर करण्याबाबत पत्रान्वये कळविण्यात आले. संदर्भ क्र. ३ नुसार डॉ. शेरे यांना वैद्यकीय तपासणीसाठी शासकीय वैद्यकीय महाविद्यालय व रुग्णालय, औरंगाबाद यांनी दि. २९.०१.२०१८ रोजी उपस्थित राहण्याबाबत अवगत करण्यात आले होते. परंतु डॉ. शेरे वैद्यकीय तपासणीसाठी उपस्थित झाल्या नाहीत.
संदर्भ क्र. ४ नुसार डॉ. शेरे यांना पुनश्च वैद्यकीय तपासणीसाठी उपस्थित राहण्याबाबत अवगत करण्यात आले होते. संदर्भ क्र. ५ नुसार डॉ. शेरे यांना कळविण्यात आले होते की. दि. १६.०४.२०१८ रोजी दिलेल्या दिनांकास वैद्यकीय तपासणीसाठी उपस्थित न राहिल्यास व त्यांचे वैद्यकीय तपासणी करुन वैद्यकीय प्रमाणपत्र शासनास सादर न झाल्यास त्यांची शिफारस रद्द करण्यात येईल. सबब, डॉ. शेरे यांचे वैद्यकीय तपासणीचे प्रमाणपत्र आजपावेतो शासनप्राप्त झाले नाही. संदर्भ क्र. ६ नुसार डॉ. शेरे या दि. १६.०४.२०१८ रोजीही वैद्यकीय तपासणीसाठी उपस्थित झालेल्या नाहीत. डॉ. शेरे यांना वैद्यकीय तपासणीसाठी प्रतिक्षा करुन व वारंवार वैद्यकीय तपासणीस दिनांक अवगत करुनही संबंधित उमेदवार हे वैद्यकीय तपासणीसाठी उपस्थित झालेले नाहीत.
# Page 2
शासन निर्णय क्रमांकः नामनि १२१७/प्र.क्र.२५०/सेवा-२
संदर्भ क्र. ७ नुसार वरील विषयाच्या अनुषंगाने विहित कालावधीत उमेदवाराने नियुक्ती न स्वीकारल्यास/ नियुक्तीपूर्वीच्या आवश्यक बाबींची/कागदपत्रांची पूर्तता न केल्यास संबंधित उमेदवाराचे नियुक्ती आदेश रद्द करण्यात यावे ही बाब शासन अखत्यारित आहे असे आयोगाने कळविले आहे. त्या अनुषंगाने डॉ. शेरे यांची महाराष्ट्र वैद्यकीय व आरोग्य सेवा, गट-अ (वेतनश्रेणी रुपये १५६००-३९१०० ग्रेड पे रु. ६६००) विशेषज्ञ संवर्गातील “शरिरविकृती शास्त्रज्ञ" या पदावरील नामनिर्देशनाने झालेली शिफारस रद्द करण्यात येत आहे.