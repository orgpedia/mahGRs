# Page 1
राष्ट्रीय आरोग्य अभियानांतर्गत सन २०१८-१९ या आर्थिक वर्षात उपलब्ध असलेल्या अनुदानातून नर्सिंग स्कुलमधील स्वयंपाकी, सुरक्षारक्षक व सफाईगार यांना एप्रिल, २०१८ पासून वाढीव मानधन अदा करण्यास प्रशासकीय मान्यता मिळण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२१८/प्र.क्र.६२१/आरोग्य-७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४०० ००१.
दिनांक : १८ मार्च, २०१९.
वाचा : १) अतिरिक्त अभियान संचालक, राष्ट्रीय शहरी आरोग्य अभियान, मुंबई यांचे पत्र क्र.राआसो/नर्सिंग / ८२११२/१८, दिनांक २६ ऑक्टोंबर, २०१८.
२) अतिरिक्त अभियान संचालक, राष्ट्रीय शहरी आरोग्य अभियान, मुंबई यांचे पत्र क्र.राआसो/नर्सिंग/१०४०२०/१९, दिनांक १३ फेब्रुवारी, २०१९.
प्रस्तावना : राष्ट्रीय आरोग्य अभियानांतर्गत सन २०१८-१९ या आर्थिक वर्षात उपलब्ध असलेल्या अनुदानातून नर्सिंग स्कुलमधील स्वयंपाकी, सुरक्षारक्षक व सफाईगार यांना एप्रिल, २०१८ पासून वाढीव मानधन अदा करण्यास प्रशासकीय मान्यता मिळण्याबाबतची बाब शासनाच्या विचाराधीन होती.
शासन निर्णय :
राष्ट्रीय आरोग्य अभियानांतर्गत निर्सिंग स्कुलमध्ये स्वयंपाकी, सुरक्षारक्षक व सफाईगार या पदावर कर्मचारी यांचे मानधन वाढीव मानधनानूसार सन २०१८-१९ च्या पीआयपीमध्ये मंजुर झालेले आहे. पीआयपी २०१८-१९ मध्ये FMR Code ९.२.२ अंतर्गत Support Staff या घटकासाठी रु. १३५.५६ लक्ष इतके अनुदान मंजुर करण्यात आलेले आहे. त्यानुषंगाने अतिरिक्त अभियान संचालक, राष्ट्रीय शहरी आरोग्य अभियान, मुंबई यांनी प्रस्तावित केल्यानुसार वाढीव मानधनाप्रमाणे संबंधित नर्सिंग स्कुलमधील कार्यरत स्वयंपाकी, सुरक्षारक्षक व सफाईगार यांना एप्रिल, २०१८ पासून मानधन अदा करण्याबाबतच्या प्रस्तावास प्रशासकीय मान्यता देण्यात येत आहे.
# Page 2
शासन निर्णय क्रमांकः प्रशामा-१२१८/प्र.क्र.६२१/आरोग्य-७
वरील प्रशासकीय मान्यता ही पुढील अटी व शर्तींच्या अधिन राहून देण्यात येत आहे : १) सदर बाबीची आवश्यकता / मागणी याची शहानिशा / खातरजमा करण्यात यावी.
त्यानंतरच सदर बाबींच्या संदर्भात कार्यवाही करण्यात यावी.
२) स्वयंपाकी, सुरक्षारक्षक व सफाईगार या पदावर कार्यरत कर्मचाऱ्याचे मानधन सन २०१८ १९ पीआयपीमधील प्रस्तावित मानधनापेक्षा कमी असेल तर त्यांचे मानधन २०१८-१९ मध्ये मंजुर मानधनाप्रमाणे माहे एप्रिल, २०१८ पासून लागू करण्यात यावे. देय वार्षिक मानधनवाढ ही त्यांच्या कामाच्या मुल्यमापन अहवालानुसार सुधारित मानधनावर लागू राहील.
३) स्वयंपाकी, सुरक्षारक्षक व सफाईगार या पदावर कार्यरत कर्मचाऱ्याचे मानधन सन २०१८ १९ पीआयपीमधील प्रस्तावित मानधनापेक्षा जास्त असल्यास सद्यस्थितीत घेत असलेले मानधन अदा करण्यात यावे. तसेच देय वार्षिक मानधन वाढ ही त्यांच्या मुल्यमापन अहवालानूसार सद्यस्थिती घेत असलेल्या मानधनावर लागू राहील.
४) स्वयंपाकी, सुरक्षारक्षक व सफाईगार यांची रिक्त पदांची भरतीदेखील सुधारित मानधनावर करण्यात यावी.
५) सन २०१८-१९ या आर्थिक वर्षामध्ये FMR Code ९.२.२ मध्ये HR for Nursing या लेखाशिर्षाखाली रु.४८६.३८ लक्ष एवढे अनुदान मंजुर करण्यात आले आहे. सपोर्ट स्टाफ या घटकासाठी रु.१३५.५६ लक्ष अनुदान मंजुर असून नर्सिंग स्कुलमधील स्वयंपाकी, सुरक्षारक्षक व सफाईगार यांचा सदर अनुदानातून वाढीव मानधनाचा खर्च भागविण्यात यावा.
६) सदर बाबींच्या अनुदान वाटपात कोणत्याही प्रकारची द्विरुक्ती (Duplication) होणार नाही, याची दक्षता घेण्यात यावी.
७) संपूर्ण प्रक्रियेत केंद्रिय दक्षता आयोगाच्या मार्गदर्शक सूचनांचे (Cvc Guidelines) तंतोतंत पालन करण्यात यावे.
८) शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३ / विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, तरतुदीनूसार कार्यवाही करण्यात यावी.
उपरोक्त अनुक्रमांक १ ते ८ ८ येथे नमूद अटींची पूर्तता करण्याची व खरेदी नियमानुसार व आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त, आरोग्य सेवा व अभियान पृष्ठ ३ पैकी २
# Page 3
शासन निर्णय क्रमांकः प्रशामा-१२१८/प्र.क्र.६२१/आरोग्य-७
संचालक, राष्ट्रीय आरोग्य अभियान, संचालक, आरोग्य सेवा संचालनालय व कार्यक्रम प्रमुख यांची राहील.