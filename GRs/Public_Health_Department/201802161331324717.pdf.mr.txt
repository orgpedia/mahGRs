# Page 1
शासन निर्णय क्रमांक:-पदनि-217/प्र.क्र.28/आरोग्य-4
इंदिरा गांधी सामान्य रुग्णालय, इचलकरंजी जि. कोल्हापूर या रुग्णालयातील दुसऱ्या टप्प्यातील नियमित ६३ पदे व काल्पनिक (कुशल) ८७ पदे निर्मितीस आणि बाह्ययंत्रणेद्वारे काल्पनिक (अकुशल) ५९ पदे भरण्यास, तसेच सदर रूग्णालयातील कर्मचाऱ्यांकरीता अधिसंख्य पदे निर्माण करण्यास मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः पदनि-२०१७/ प्र.क्र.२८/ आरोग्य-४
मंत्रालय, १० वा मजला, संकुल इमारत,
गोकूळदास तेजपाल रूग्णालय आवार, मुंबई.
तारीख :- १७ फेब्रुवारी, २०१८.
वाचा : १) शासन निर्णय, सार्वजनिक आरोग्य विभाग, क्रमांक : जिरूप २००४/प्र.क्र.२४/आरोग्य-३, दि.२६.०५.२००४.
२) शासन निर्णय, नगर विकास विभाग, क्रमांक: एमयुपी-२०१५/प्र.क्र.३१०/नवि-१९, दि.३०.०६.२०१६.
३) शासन निर्णय, सार्वजनिक आरोग्य विभाग, क्रमांक : संकीर्ण-२०१५/प्र.क्र.९३/आरोग्य-४, दि.०२.०८.२०१७.
४) शासन शुध्दीपत्रक, सार्वजनिक आरोग्य विभाग, क्रमांक : संकीर्ण-२०१५/प्र.क्र.९३/आरोग्य-४, दि.१२.१०.२०१७.
५) शासन निर्णय, सार्वजनिक आरोग्य विभाग, क्रमांक : पदनि-२०१७/प्र.क्र.२८ / आरोग्य-४, दि.१७.०१.२०१८.
प्रस्तावना :
मंत्रिमंडळाच्या दि.२१ जून, २०१६ रोजीच्या बैठकीमध्ये झालेल्या निर्णयानुसार इचलकरंजी नगरपरिषदेचे इंदिरा गांधी मेमोरियल रुग्णालय नगर विकास विभागाच्या दि. ३०.०६.२०१६ च्या शासन निर्णयान्वये या विभागाकडे हस्तांतरीत करण्याचा निर्णय झाला. त्यास अनुसरुन सदर रुग्णालय सार्वजनिक आरोग्य विभागाने दि.२७.०२.२०१७ पासून ताब्यात घेतले आहे. संदर्भाधिन अनुक्रमांक ३ येथील दि.२.०८.२०१७ च्या शासन निर्णयान्वये सदर रुग्णालयास २०० खाटांच्या सामान्य रुग्णालयाचा दर्जा देण्यास आणि सदर रुग्णालय यापुढे “ इंदिरा गांधी सामान्य रुग्णालय” म्हणून कार्यान्वित राहण्यास मान्यता देण्यात आली आहे. तसेच, सदर शासन निर्णयान्वये या रुग्णालयात पहिल्या टप्प्यात स्त्री रोग व प्रतुस्ती विभाग, बालरोग विभाग, अस्थीशल्य तंत्र विभाग व सर्वसाधारण वैद्यकीय विभागामार्फत रुग्णसेवा इ. सेवा सुरु करण्यास व त्यासाठी एकूण २४१ पदांपैकी पहिल्या टप्प्यात १५७ पदांच्या (समावेशनाने भरावयाची ५३, विभागामार्फत भरावयाची १०२ पदे व बाह्ययंत्रणेमार्फत भरावयाची २ पदे) निर्मितीस मान्यता देण्यात आली आहे.
# Page 2
शासन निर्णय क्रमांक:-पदनि-217/प्र.क्र.28/आरोग्य-4
इंदिरा गांधी सामान्य रुग्णालयाकरीता उच्चस्तरीय सचिव समितीने दि. १६.०१.२०१८ रोजी झालेल्या बैठकीन्वये दिलेल्या मान्यतेनुसार दुसऱ्या टप्प्यातील पदनिर्मिती करण्यास व बाह्ययंत्रणेद्वारे पदे भरण्यास मंजूरी देण्याबाबत आणि शासनाच्या सार्वजनिक आरोग्य विभागाच्या अधिपत्याखालील रूग्णालयात समावेशन करण्याबाबतचा विकल्प दिलेल्या कर्मचाऱ्यांपैकी ज्या कर्मचाऱ्यांच्या समावेशनाकरीता इचलकरंजी येथील इंदिरा गांधी सामान्य रुग्णालयात पदे उपलब्ध नाहीत आणि जे कर्मचारी दि. ०१.०४.२०१७ ते दि. ३०.०६.२०१७ या कालावधीत निधन / सेवानिवृत्त झाले आहेत, अशा कर्मचाऱ्यांना वेतन अदा करण्याच्यादृष्टीने अधिसंख्य पदे निर्माण करण्याबाबतचा प्रस्ताव शासनाच्या विचाराधीन होता. यासंदर्भात पुढीलप्रमाणे निर्णय घेण्यात येत आहे.
शासन निर्णय :
शासनाच्या संदर्भाधीन अनुक्रमांक १ येथील दि. २६.०५.२००४ च्या शासन निर्णयान्वये राज्यातील जिल्हा रुग्णालयांकरीता कर्मचारी वर्गाचा आकृतिबंध ठरविण्यात आला आहे. त्याअनुषंगाने २०० खाटांच्या इचलकरंजी जि.कोल्हापूर येथील इंदिरा गांधी सामान्य रुग्णालयाकरीता दुसऱ्या टप्प्यातील यासोबतची प्रपत्र-अ मध्ये दर्शविलेली ६३ नियमित पदे, ८७ काल्पनिक (कुशल) पदे निर्माण करण्यास व ५९ काल्पनिक (अकुशल) पदे बाह्ययंत्रणेद्वारे भरण्यास याद्वारे शासन मान्यता देण्यात येत आहे.
२. काल्पनिक कंत्राटी (कुशल) पदांबाबत पुढील प्रमाणे कार्यवाही करावी : सदर पदांची नेमणूक ही पूर्णतः कंत्राटी पध्दतीने करण्यात यावी. सदर पदावरील अधिकारी/कर्मचारी यांना शासकीय कर्मचारी म्हणून गणले जाणार नाही. कंत्राटी पध्दतीने भरावयाच्या पदांसाठी निवडमंडळ गठित करण्यात येऊन, सदर निवड मंडळामार्फत शासनाच्या प्रचलित धोरणानुसार उमेदवारांची निवड करण्यासाठी आवश्यक ती कार्यवाही करण्यात यावी. सदर पदावरील नेमणूका या करार पध्दतीने प्रथमत: ११ महिन्यांसाठी करण्यात याव्यात. ११ महिन्यांनंतर आवश्यक असल्यास करारनाम्याची मुदत वेळोवेळी वाढविता येईल. तथापि, अशी मुदत वाढविताना एका वेळी ही मुदत ११ महिन्यांपेक्षा अधिक असणार नाही याची काळजी नियुक्ती प्राधिकारी यांनी घ्यावी. अशा प्रकारे जास्तीत जास्त ३ वेळा नियुक्ती करता येईल. त्यानंतर अशा उमेदवाराची पुनश्च नियुक्ती करणे आवश्यक आहे, असे सक्षम प्राधिकाऱ्याचे मत असल्यास त्या उमेदवारास पुनश्च निवड प्रक्रियेस सामोरे जावे लागेल. संबंधीत नियुक्ती प्राधिकारी यांनी शासनाच्या वतीने नियुक्तीच्या वेळी संबंधीत कर्मचाऱ्यांबरोबर शासन परिपत्रक, सामान्य प्रशासन विभाग क्र: एसआरव्ही २०१७/प्र.क्र.४५५/कार्या.-१२, दिनांक ९.०२.२०१८ सोबतच्या विवरणपत्र-ब मध्ये नमूद केलेल्या अटी व शर्तीनुसार करारपत्र करावे. याबाबतच्या कराराची सर्व कागदपत्रे जतन करून ठेवणे ही संबंधीत कार्यालयाची जबाबदारी राहील.
कंत्राटी पध्दतीने (काल्पनिक कुशल) भरावयाच्या पदांचे एकत्रित वेतन, शैक्षणिक अर्हता, अनुभव, तसेच कर्तव्य व जबाबदाऱ्या याबाबतचे आदेश स्वतंत्रपणे निर्गमित करण्यात येतील. आयुक्त, आरोग्य सेवा आयुक्तालय, मुंबई यांनी याबाबतचा प्रस्ताव शासनास सत्वर सादर करावा.
# Page 3
शासन निर्णय क्रमांक:-पदनि-217/प्र.क्र.28/आरोग्य-4
३. इचलकरंजी नगरपरिषदेच्या इंदिरा गांधी मेमोरियल रूग्णालयातील ज्या कर्मचाऱ्यांनी शासनाच्या सार्वजनिक आरोग्य विभागाच्या अधिपत्याखालील रूग्णालयात समावेशन करण्याबाबतचा विकल्प दिला आहे, अशा कर्मचाऱ्यांचे सार्वजनिक आरोग्य विभागाच्या अधिपत्याखालील रूग्णालयात समावेशन होईपर्यंतच्या कालावधीकरीता / दि. ०१.०४.२०१७ ते दि. ३०.०६.२०१७ या कालावधीत निधन होणे/सेवानिवृत्त होईपर्यंतच्या कालावधीकरीता यासोबतच्या प्रपत्र-ब मध्ये दर्शविण्यात आलेली अधिसंख्य पदे निर्माण करण्यास याद्वारे शासन मान्यता देण्यात येत आहे.
8. इचलकरंजी येथील इंदिरा गांधी सामान्य रूग्णालयातील “वैद्यकीय अधीक्षक” यांना “कार्यालय प्रमुख" म्हणून घोषित करण्यात येत आहे.
५. सदर प्रस्तावावरील खर्च मागणी क्र. आर - १, २२१०- वैद्यकीय सेवा व सार्वजनिक आरोग्य, ०१ नागरी आरोग्य सेवा विषम चिकित्सा, ११० - ७ - पंचवार्षिक योजनांतर्गत योजना, (राज्य योजनांतर्गत योजना), (०६) (०१) - मुफसल क्षेत्रातील अध्यापनेतर शासकीय रुग्णालये व दवाखाने (२२१००२२६) या लेखाशीर्षाखाली खर्ची टाकण्यात यावा व तो सन २०१७-१८ या वर्षासाठी मंजूर असलेल्या तरतूदी मधून भागविण्यात यावा.
# Page 4
# Page 5
# Page 6
# Page 7
# Page 8
# Page 9
# Page 10