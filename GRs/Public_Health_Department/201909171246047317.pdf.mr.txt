# Page 1
शासन निर्णय क्रमांकः संकिर्ण-२०१९/प्र.क्र.१५/आरोग्य-८
हाफकीन जीव औषध निर्माण महामंडळ यांच्या कडे
निविदा प्रक्रिया शुल्कातून औषध नमूना तपासणी करीता होणा-या खर्चाकरीता सहसंचालक आरोग्य सेवा खरेदी कक्ष, आरोग्य सेवा संचालनालय मुंबई यांच्या खात्यामध्ये ०.५ टक्के जमा करण्याबाबत
महाराष्ट्र शासन
सार्वजनिक आरोग्य विभाग
शासन निर्णय क्रमांकः खरेदीधो-२०१९/प्र.क्र. १५ /आरोग्य -८
गोकुळदास तेजपाल रुग्णालय कंपाउंड, कॉम्पलेक्स बिल्डींग, १० वा मजला,
नविन मंत्रालय, मुंबई- ४००००१
दिनांक: १७ सप्टेंबर, २०१९.
वाचा-: १)शासन निर्णय क्रमांक-खरेदी-२०१६/प्रक्र,२४०/आरोग्य-८ दिनांक २६.७.२०१७ २) आरोग्य सेवा संचालनालय यांचे पत्र क्र-संआसे/खरेदी कक्ष/ नमूना तपासणीकरीता ०.७५टक्के रक्कम देणे बाबत/१८/ दिनांक १४.१.२०१९ ३)हाफकीन/खरेदीकक्ष/निविदा प्रकिया शुल्क/२९४१/१९ दि.२०.५.२०१९
प्रस्तावना-: शासन निर्णय दिनांक २६.७.२०१७ च्या खरेदी धोरणानुसार हाफकीन जीव औषध महामंडळ मयो मुंबई अंतर्गत खरेदी कक्षाची स्थापना करण्यात आली असून, औषधी, तदअनुषंगीक उपभोग्य वस्तू व वैद्यकिय उपकरणे हाफकीन खरेदी कक्षामार्फतच करण्यात यावी अशी तरतूद करण्यात आली आहे, औषधी, इतर साहित्य खरेदी करण्यासाठी खरेदीकक्षा मार्फत निविदा प्रक्रिया राबवितांना होणारा खर्च भागविण्यासाठी निविदा प्रक्रीयेअंती यशस्वी पुरवठादाराकडून, खरेदी किंमतीच्या १.५ टक्के रक्कम सेवाशुल्क म्हणून घेण्यात येते, व सदर सेवा शुल्काच्या जमा रक्कमेतून निविदा जाहिरात प्रसिध्द करणे, तज्ञांचे मानधन व प्रवास खर्च तसेच नमूना तपासणीसाठी होणारा खर्च,पुरवठापूर्व तपासणीसाठी होणारा खर्च, इत्यादीबाबींसाठी खर्च करता येईल, अशी तरतूद करण्यात आली आहे, परंतू औषध तपासणी नमूना आरोग्य सेवा संचालनालय खरेदी कक्ष मुंबई यांच्याकडून नियुक्त करण्यात आलेल्या शासनमान्य लॅब कडून करण्यात येते, लॅबला औषधे व साहित्याची नमूने तपासणी करता पाठविण्यात येतात, त्यांची देयके खरेदी कक्ष आरोग्य भवन यांच्या खात्यामधून दिले जातात त्याअनुषंगाने हाफकीन जीव औषध निर्माण महामंडळ यांच्या कडून निविदा प्रक्रिया शुल्क आकारण्यात येणा-या १.५ टक्के सेवाशुल्कामधून औषध नमूना तपासणी करीता होणा-या खर्चासाठी सहसंचालक आरोग्य सेवा खरेदी कक्ष, आरोग्य सेवा संचालनालय मुंबई यांच्या नांवे असलेल्या खात्यामध्ये रु, ०.५ टक्के जमा करणेबाबत प्रस्ताव शासनस्तरावर विचाराधिन आहे.
# Page 2
शासन निर्णय क्रमांकः संकिर्ण-२०१९/प्र.क्र.१५/आरोग्य-८
शासन निर्णय-:
दिनांक २६.७.२०१७ अन्वये हाफकीन जीव औषध निर्माण महामंडळ परळ अंर्तगत खरेदी कक्ष स्थापन करण्यात आला असून सदर कक्षामार्फत औषधे, तदअनुषंगीक उपभोग्य वस्तू व वैद्यकिय उपकरणे खरेदीसाठी राज्यस्तरावरील औषधे, तदअनुषंगीक उपभोग्य वस्तू व वैद्यकिय उपकरणे यांची खरेदी निविदा प्रक्रिया राबवून करण्यात येत आहे, सदर निविदा प्रक्रिया करतांना निविदा धारकाकडून सेवा शुल्क म्हणून रु १.५ टक्के रक्कम घेण्यात येते, सदर सेवाशुल्क रक्कम संचालक हाफकीन जीव औषध निर्माण महामंडळ यांचे नावे जमा करण्यात येते, त्या सेवाशुल्कातून औषध नमूना तपासणी करीता होणा-या खर्चासाठी रु, ०.५ टक्के रक्कम सहसंचालक आरोग्य सेवा खरेदी कक्ष यांचे नावे जमा करण्यास मान्यता देण्यात येत आहे,