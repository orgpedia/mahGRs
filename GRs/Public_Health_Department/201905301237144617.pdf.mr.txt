# Page 1
विनंती बदली.....
महाराष्ट्र वैद्यकीय आरोग्य सेवा, वैद्यकीय अधिकारी, गट-ब....
महाराष्ट्र शासन
सार्वजनिक आरोग्य विभाग
शासन निर्णय क्रमांकः न्यायप्र-२०१९/प्र.क्र.९५/सेवा-१
गोकुळदास तेजपाल रूग्णालय इमारत संकुल, ८ वा मजला,
लोकमान्य टिळक मार्ग, मंत्रालय, मुंबई-४०० ००१.
दिनांक : १५ जून, २०१९.
वाचा :- १) मा.महाराष्ट्र प्रशासकीय न्यायाधिकरण, नागपूर यांचे मूळ अर्ज क्र.५६७/२०१७ मधील दि.१७.१२.२०१८ रोजीचे आदेश.
२ ) आयुक्त, आरोग्य सेवा यांचे क्र. संआसे / कक्ष-२अ/टे१/न्या.प्र./डॉ.ब्राह्मणकर/जा.क्र.१०७६/ १९, दि.०४.०५.२०१९.
शासन निर्णय: महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या
विलंबास प्रतिबंध अधिनियम, २००५ मधील नियम ४ (४) व ४ (५) अन्वये महाराष्ट्र वैद्यकीय आरोग्य सेवा,
वैद्यकीय अधिकारी, गट-ब या संवर्गातील अधिकाऱ्यांची पुढे दर्शविल्याप्रमाणे विनंती बदली करण्यात येत आहे.
-----------------------------------------------------------------------------------------------------------------------------------------------------
| अ.क्र. | अधिकाऱ्यांचे नाव व पदनाम | सध्याची पदस्थापना | बदलीने करण्यात आलेली पदस्थापना |
|  | डॉ.डी.वाय.ब्राह्मणकर, वैद्यकीय अधिकारी, गट-ब | प्राथमिक आरोग्य केंद्र, पांढरी, जिल्हा गोंदीया  |  | आयुर्वेदीक दवाखाना, डोकेसंराडी, जिल्हा परिषद, भंडारा |
-----------------------------------------------------------------------------------------------------------------------------------------------------
२. सदर बदली ही डॉ.डी.वाय.ब्राह्मणकर यांनी मा. महाराष्ट्र प्रशासकीय न्यायाधिकरण, नागपूर येथे दाखल केलेल्या मूळ अर्ज क्र. ६४०/२०१८ या प्रकरणीच्या अंतिम आदेशाच्या अधीन राहील. तसेच मा. उच्च न्यायालय, नागपूर येथील रिट याचिका क्र.६७५७/२०१७ या प्रकरणीच्या पुनर्विलोकन याचिकेच्या अधीन राहून सदर बदली आदेश निर्गमित करण्यात येत आहे.
३. बदली करण्यात आलेल्या अधिकाऱ्यांना त्यांच्या पदस्थापनेच्या ठिकाणी हजर होण्याकरीता तात्काळ कार्यमुक्त करण्यात यावे व बदली झालेल्या अधिकाऱ्यांनी त्यांना दिलेल्या पदस्थापनेच्या ठिकाणी त्वरीत हजर व्हावे. बदली झालेले अधिकारी हे रूजू / कार्यमुक्त झाल्याबाबतचा अनुपालन अहवाल, त्यांना रुजू करुन घेतलेल्या / कार्यमुक्त केलेल्या अधिकाऱ्याने तात्काळ संचालक, आरोग्य सेवा संचालनालय, मुंबई यांना सादर करावा व संचालक, आरोग्य सेवा संचालनालय, मुंबई यांनी शासनास सादर करावा.
# Page 2
शासन निर्णय क्रमांकः न्यायप्र-२०१९/प्र.क्र.९५/सेवा-१
४. बदली झालेल्या अधिकाऱ्यांची कोणत्याही प्रकारची रजा मंजूर करण्यात येऊ नये, अन्यथा रजा मंजूर करण्याऱ्या सक्षम प्राधिकाऱ्यावर जबाबदारी निश्चित करण्यात येईल.
५. बदली झालेल्या अधिकाऱ्यांनी त्यांना कार्यमुक्त केल्यानंतर, त्यांनी नवीन पदस्थापनेवर रूजू व्हावे. जे अधिकारी या कालमर्यादेचे पालन करणार नाहीत आणि पदस्थापनेच्या ठिकाणी हजर न होता परस्पर गैरहजर
राहतील, अशा अधिकाऱ्याची अनुपस्थिती “अनधिकृत अनुपस्थिती” म्हणून समजण्यात येईल व पर्यायाने त्यांच्या सेवेत खंड पडण्याची शक्यता नाकारता येत नाही याची जाणीव सर्व संबंधितांना करून देण्यात येत आहे.
६. संचालक, आरोग्य सेवा संचालनालय, मुंबई यांनी जे अधिकारी त्यांच्या पदस्थापनेच्या ठिकाणी तात्काळ हजर होणार नाहीत त्यांचे विरूध्द वेळीच प्रशासकीय कारवाई सुरू करावी, जेणेकरून अधिकारी नवीन पदस्थापनेवर त्वरीत हजर होतील.
७. विनंतीने बदली झालेली असल्याने पदग्रहण अवधी/प्रवासभत्ता अनुज्ञेय राहणार नाही.