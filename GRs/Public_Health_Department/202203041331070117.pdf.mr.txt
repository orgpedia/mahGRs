# Page 1
सामान्य रुग्णालय, मंचर ता. आंबेगांव जि.
पुणे येथील मुख्य इमारत व निवासस्थान इमारत बांधकाम अंदाजपत्रक व आराखड्यास प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०२२/ प्र.क्र.३८/ आरोग्य-३अ
मंत्रालय, १० वा मजला, संकूल इमारत,
गोकूळदास तेजपाल रूग्णालय आवार, मुंबई.
दिनांक : ०४ मार्च, २०२२.
वाचा : १) सार्वजनिक आरोग्य विभाग, शासन निर्णय क्र. प्रशामा - २०२१/प्र.क्र.१४१/आरोग्य-३अ, दिनांक १३.०७.२०२१
२) सहसंचालक, आरोग्य सेवा, रुग्णालये (राज्यस्तर), मुंबई यांचे पत्र क्र. संआसे/कक्ष ३/टे.६/ मंचर२०० खाटामुइवनिवाबांधकाम/१४००-०१/२२, दिनांक ११.०२.२०२२
प्रस्तावना :
उपरोक्त संदर्भाधीन अनुक्रमांक १) येथील शासन निर्णयान्वये, मंचर ता. आंबेगाव जि. पुणे
येथील १०० खाटांच्या उपजिल्हा रुग्णालयाचे २०० खाटांच्या सामान्य रुग्णालयामध्ये श्रेणीवर्धन
करण्यास विशेष बाब म्हणून मान्यता देण्यात आलेली होती. आता सहसंचालक, आरोग्य सेवा,
रुग्णालये (राज्यस्तर), मुंबई यांनी उपरोक्त संदर्भाधीन अनुक्रमांक २) येथील पत्रान्वये, सदर श्रेणीवर्धीत
रुग्णालयाच्या मुख्य इमारत बांधकाम व निवासस्थान बांधकामाचे अंदाजपत्रक व आराखडे प्रशासकीय
मान्यतेकरीता सादर करण्यात आलेले आहेत. सामान्य रुग्णालय, मंचर ता. आंबेगांव जि. पुणे येथील
मुख्य इमारत बांधकाम व निवासस्थान बांधकामाचे अंदाजपत्रक व आराखडे उप विभागीय अभियंता,
सार्वजनिक बांधकाम उपविभाग, घोडेगाव यांनी तयार केले असून कार्यकारी अभियंता, सार्वजनिक
बांधकाम (उत्तर) विभाग, पुणे, अधीक्षक अभियंता, सार्वजनिक बांधकाम मंडळ, पुणे, उपसंचालक,
आरोग्य सेवा, पुणे मंडळ, पुणे तसेच जिल्हा शल्य चिकित्सक, पुणे यांनी साक्षांकित केले आहे. सदरचे
अंदाजपत्रक सन २०२१-२०२२ च्या दरसूचीवर आधारित आहे. सदरहू अंदाजपत्रकास प्रशासकीय
# Page 2
शासन निर्णय क्रमांकः प्रशामा-२०२२/ प्र.क्र.३८/ आरोग्य-३अ
मान्यता देण्याचा आरोग्य सेवा आयुक्तालयाचा उपरोक्त प्रस्ताव शासनाच्या विचाराधीन होता. याबाबत
पुढील प्रमाणे निर्णय घेण्यात येत आहे.
शासन निर्णय :
सामान्य रुग्णालय, मंचर ता. आंबेगांव जि. पुणे येथील मुख्य इमारत व निवासस्थान
बांधकामास, सोबत जोडण्यात आलेल्या "परिशिष्ट-अ" व "परिशिष्ट-ब" मधील RECAPITULATION
SHEET नुसार अनुक्रमे रु.५९,१२,८१,०५२/- (रुपये एकोणसाठ कोटी बारा लक्ष एक्यांशी हजार बावन्न
फक्त) व रु. २७,४२,४९,०४५/- ( रुपये सत्तावीस कोटी बेचाळीस लक्ष एकोणपन्नास हजार पंचेचळीस
फक्त) अशा एकूण ८६,५५,३०,०९७/- (रुपये शहाऐंशी कोटी पंचावन्न लक्ष तीस हजार सत्यान्नव फक्त)
इतक्या रक्कमेस खालील अटी व शर्तींच्या अधीन राहून प्रशासकीय मान्यता देण्यात येत आहे:
अटी व शर्ती : १) काम सुरु करण्यापुर्वी नमुना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेऊनच सुरु करावे.
२) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
३) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.
१७७/तां.क.१, दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
४) सार्वजनिक बांधकाम विभागाच्या शासन निर्णय क्रमांक बीडीजी २०१७/प्र.क्र.६०/इमारती-२, दि. ०७/०७/२०१७ अन्वये कार्यवाही करण्यात यावी.
५) नियोजित जागा ताब्यात असल्याचे प्रमाणपत्र प्राप्त करुन कामाच्या निविदा सूचना प्रसिध्द करण्यात याव्यात.
६) स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सार्वजनिक बांधकाम विभाग यांची राहील.
पृष्ठ ४ पैकी २
# Page 3
शासन निर्णय क्रमांकः प्रशामा-२०२२/ प्र.क्र.३८/ आरोग्य-३अ
७) सामान्य रुग्णालय, मंचर ता. आंबेगांव जि. पुणे येथील प्रस्तावित मुख्य इमारत LG+G+२ असून, त्याचे क्षेत्रफळ ६७४२.८४ चौ. मी. असून बांधकामाचा दर रु.२६,०००/- प्रती चौ. मी.
आहे.
८) सामान्य रुग्णालय, मंचर ता. आंबेगांव जि. पुणे येथील प्रस्तावित निवासस्थाने इमारतीत Type १- S+४ ( १० Units), Type २- S+४ (३१ Units), Type ३- S+२ (०८ Units), Type ४- G (०१ Units), Guest House - G+१ (०१ Unit) अशी प्रस्तावित असून, त्याचे क्षेत्रफळ ७१९१.३८ चौ. मी. असून बांधकामाचा दर रु.२६,०००/- प्रती चौ. मी. आहे.
९) सदर काम मंजूर रक्कमेत पुर्ण होईल याची दक्षता घेण्यात यावी. तसेच सदर काम उपलब्ध निधी मधून करण्यात यावे.
३. सदर बांधकामांवरील खर्च मुख्यलेखाशिर्ष “४२१०-वैद्यकीय सेवा व सार्वजनिक आरोग्य
यावरील भांडवली खर्च, ०१ - नागरी आरोग्य सेवा (वैद्यकीय सहाय्य ), ११० - रुग्णालये व दवाखाने,
(०१) (अ) – पंचवार्षिक योजना अंतर्गत योजना-इमारती, (००) (०१)- मोठी बांधकामे (४२१० ००१४), ५३
मोठी बांधकामे” या लेखाशिर्षाखाली मंजूर करण्यात आलेल्या अनुदानामधून भागविण्यात यावा.
४. सदर शासन निर्णय मा. मुख्य सचिव यांच्या अध्यक्षतेखालील उच्चाधिकार सचिव समितीने
दि.२४.०२.२०२२ रोजी दिलेल्या मान्यतेनुसार निर्गमित करण्यात येत आहे.
५. सदर शासन निर्णय सार्वजनिक बांधकाम विभागाच्या अनौपचारिक संदर्भ क्रमांक
२०/२०२२/इमा-२, दि.१५.०२.२०२२ अन्वये दर्शविलेल्या सहमतीनुसार आणि वित्त विभागाच्या
शा.नि. क्र.विअप्र-२०१३/प्र.क्र.३०/२०१३/विनियम, भाग-२, दि.१७.०४.२०१५ सोबतच्या परिशिष्ट भाग
पहिला, उपविभाग-पाच मधील अनुक्रमांक १ परिच्छेद क्र. १३४ नुसार प्रशासकीय विभागांना प्रदान
करण्यात आलेल्या अधिकारात निर्गमित करण्यात येत आहे.
# Page 4
# Page 5
# Page 6