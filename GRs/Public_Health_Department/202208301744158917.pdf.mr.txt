# Page 1
ग्रामीण रुग्णालय, घोडेगांव जि. पुणे येथील मुख्य व निवासी इमारत बांधकामाचे अंदाजपत्रक व आराखड्यास प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०२२/ प्र.क्र.१६५/ आरोग्य-३अ
मंत्रालय, १० वा मजला, संकूल इमारत,
गोकूळदास तेजपाल रूग्णालय आवार, मुंबई.
दिनांक : ३० ऑगस्ट, २०२२.
वाचा : १) सहसंचालक, आरोग्य सेवा, रुग्णालये (राज्यस्तर), मुंबई यांचे पत्र क्र. संआसे / कक्ष ३/टे.६/ग्रारुघोडेगावमुइवनिवाबांधकाम/६५९१-५९२/२२ दिनांक १८.०५.२०२२
प्रस्तावना : सहसंचालक, आरोग्य सेवा, रुग्णालये (राज्यस्तर) मुंबई यांनी उपरोक्त संदर्भाधीन दि.
१८.०५.२०२२ च्या पत्रामध्ये नमूद केले आहे की, ग्रामीण रुग्णालय, घोडेगांव जिल्हा पुणे येथील
ग्रामीण रुग्णालयाची इमारत ३० वर्षापूर्वीची जुनी व अपूरी असल्याने रुग्णांची गैरसोय होत आहे.
त्यामुळे सदर ग्रामीण रुग्णालयाच्या इमारतीचे नवीन टाईप प्लॅन प्रमाणे बांधकाम करणे आवश्यक आहे.
ग्रामीण रुग्णालय, घोडेगाव जि. पुणे येथील मुख्य व निवासस्थान इमारत बांधकामाचे अंदाजपत्रक व
आराखडे मान्यतेकरीता सादर केले होते. सदर ग्रामीण रुग्णालयाच्या मुख्य व निवासी इमारत
बांधकामाचे अंदाजपत्रक व आराखडे उप विभागीय अभियंता, सार्वजनिक बांधकाम उपविभाग क्रमांक
१, घोडेगाव यांनी तयार केले असून कार्यकारी अभियंता, सार्वजनिक बांधकाम (उत्तर) विभाग, पुणे,
अधीक्षक अभियंता, सार्वजनिक बांधकाम मंडळ, पुणे, मुख्य अभियंता, सार्वजनिक बांधकाम प्रादेशिक
विभाग, पुणे तसेच उपसंचालक, आरोग्य सेवा, पुणे मंडळ, पुणे व जिल्हा शल्य चिकित्सक, पुणे यांनी
साक्षांकित केले आहे. सदर अंदाजपत्रक हे सन २०२१-२०२२ च्या दरसूचीवर आधारित आहे. सदरहू
अंदाजपत्रकास प्रशासकीय मान्यता देण्याचा आरोग्य सेवा आयुक्तालयाचा उपरोक्त प्रस्ताव
शासनाच्या विचाराधीन होता. याबाबत पुढील प्रमाणे निर्णय घेण्यात येत आहे.
# Page 2
शासन निर्णय क्रमांकः प्रशामा-२०२२/प्र.क्र.१६५/ आरोग्य-३अ
शासन निर्णय :
ग्रामीण रुग्णालय, घोडेगाव जि. पुणे येथील मुख्य व निवासस्थान इमारतीचे
बांधकामास सोबत जोडण्यात आलेल्या RECAPITULATION SHEET नुसार अनुक्रमे रु. २१,४८
,२९,९००/- (रुपये एकवीस कोटी, अठ्ठेचाळीस लक्ष, एकोणतीस हजार, नऊशे फक्त) व
रु.५,७५,६७,७३१/- ( रुपये पाच कोटी, पंच्याहत्तर लक्ष, सदुसष्ठ हजार, सातशे एकतीस फक्त)
इतक्या रक्कमेस खालील अटी व शर्तीच्या अधीन राहून प्रशासकीय मान्यता देण्यात येत आहे:
अटी व शर्ती :
१) सदर कामाचे सविस्तर अंदाजपत्रक व आराखडयास संबंधित मुख्य अभियंता सार्वजनिक
बांधकाम विभाग यांची मान्यता घेण्यात यावी.
२) काम सुरु करण्यापुर्वी नमुना नकाशा, मांडणी नकाशा तसेच विस्तृत नकाशास
वास्तुविशारदांकडून मंजूरी घेऊनच सुरु करावे.
३) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर
अंदाजपत्रकांना तांत्रिकदृष्ट्या मान्यता ही सार्वजनिक बांधकाम खात्याच्या त्या-त्या क्षेत्राच्या
सक्षम अधिकाऱ्यांकडून करण्यात येईल. अशी तांत्रिक मान्यता करीत असताना आरोग्य
खात्याच्या त्या-त्या आरोग्य सेवा मंडळाच्या उप संचालकांच्या सहमतीने तरतुदी अंतिम
करण्यात याव्यात.
४) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक
करुनच काम हाती घ्यावे.
५) सदर कामाची निविदा काढतांना प्रत्येक कामाची स्वतंत्रपणे निविदा न काढता नमूद सर्व
कामांसाठी एकच निविदा काढण्यात यावी.
पृष्ठ ५ पैकी २
# Page 3
शासन निर्णय क्रमांकः प्रशामा-२०२२/प्र.क्र.१६५/ आरोग्य-३अ
६) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.
१७७/तां.क.१, दि. १० जानेवारी, २०१४ मध्ये उल्लेख करण्यात आलेल्या मार्गदर्शक
तत्वांनुसार कार्यवाही करण्यात यावी.
७) सार्वजनिक बांधकाम विभागाच्या शासन निर्णय क्रमांक बीडीजी २०१७/प्र.क्र.६०/इमारती-२,
दि. ०७/०७/२०१७ अन्वये कार्यवाही करण्यात यावी.
८) नियोजित जागा ताब्यात असल्याचे प्रमाणपत्र प्राप्त करुन कामाच्या निविदा सूचना प्रसिध्द
करण्यात याव्यात.
९) सदर रुग्णालय G+ २ असून, सदर इमारतीचे एकूण क्षेत्रफळ ४२३५.५८ चौ. मी. असून,
बांधकामाचा दर रु.२६,०००/- प्रती चौ. मी. आहे.
१०)स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच
भोगवटा प्रमाणपत्र मिळविण्याची जबाबदारी सार्वजनिक बांधकाम विभाग यांची राहील.
१०) सदर काम मंजूर रक्कमेत पुर्ण होईल याची दक्षता घेण्यात यावी. तसेच सदर काम उपलब्ध
निधी मधून करण्यात यावे.
३. सदर बांधकामांवरील खर्च मुख्यलेखाशिर्ष “४२१०-वैद्यकीय सेवा व सार्वजनिक आरोग्य
यावरील भांडवली खर्च, ०१ - नागरी आरोग्य सेवा (वैद्यकीय सहाय्य ), ११० - रुग्णालये व दवाखाने,
(०१) (अ) - पंचवार्षिक योजना अंतर्गत योजना - इमारती, (००) (०१) - मोठी बांधकामे (४२१०००१४), ५३
मोठी बांधकामे” या लेखाशिर्षाखाली मंजूर करण्यात आलेल्या अनुदानामधून भागविण्यात यावा.
४. सदर शासन निर्णय मा. मुख्य सचिव यांच्या अध्यक्षतेखालील उच्चाधिकार सचिव समितीने
दि.०५.०८.२०२२ रोजी दिलेल्या मान्यतेनुसार निर्गमित करण्यात येत आहे.
५. सदर शासन निर्णय सार्वजनिक बांधकाम विभागाच्या अनौपचारिक संदर्भ क्रमांक
१०२/२०२२/इमा-२, दि. ०७/०६/२०२२ अन्वये दर्शविलेल्या सहमतीनुसार आणि वित्त विभागाच्या
शा. नि. क्र. विअप्र - २०१३/प्र.क्र.३०/२०१३/ विनियम, भाग-२, दि.१७.०४.२०१५ सोबतच्या परिशिष्ट भाग
पृष्ठ ५ पैकी ३
# Page 4
शासन निर्णय क्रमांकः प्रशामा-२०२२/प्र.क्र.१६५/ आरोग्य-३अ
पहिला, उपविभाग-पाच मधील अनुक्रमांक १ परिच्छेद क्र. १३४ नुसार प्रशासकीय विभागांना प्रदान
करण्यात आलेल्या अधिकारात निर्गमित करण्यात येत आहे.
# Page 5
# Page 6
# Page 7