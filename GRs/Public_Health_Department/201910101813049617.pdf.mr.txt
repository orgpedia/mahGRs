# Page 1
उपसंचालक, आरोग्य सेवा, औरंगाबाद मंडळ औरंगाबाद यांच्या अधिपत्याखालील ग्रामीण रुग्णालय, भोकरदन, जिल्हा जालना येथील “औषध निर्माण अधिकारी” हे पुर्ननिर्मित अस्थाई पद पुढे चालु ठेवण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः अपदे-२०१९/प्र.क्र.२९०/आरोग्य-४,
१० वा मजला, संकुल इमारत,
जी.टी.हॉस्पिटल आवार, मुंबई-४०० ००१,
तारीख: ०१ जानेवारी, २०२०.
वाचा : १) शासन निर्णय, सार्वजनिक आरोग्य विभाग, क्रमांक: ग्रारुप-२००९/प्र.क्र.१६७/आरोग्य-३, दि.११.०९.२०१३.
२) शासन निर्णय, वित्त विभाग, क्रमांकः पदनि-२०१६/प्र.क्र.८/१६/आ.पु.क., दि.२१.०२.२०१९ व दि.११.०९.२०१९.
३) आरोग्य सेवा संचालनालय (राज्यस्तर), मुंबई यांचे पत्र क्रमांकः संआसे / कक्ष-३/टे १२ / ग्रा.रु. भोकरदन.जि. जालना/अपदे / सन १९-२०/१४२४३-४४/१९, दि.१०.१२.२०१९.
शासन निर्णय : संदर्भाधिन संदर्भ क्र. १ येथील दि.११.०९.२०१३ च्या शासन निर्णयान्वये, उपसंचालक, आरोग्य सेवा, औरंगाबाद मंडळ औरंगाबाद यांच्या अधिपत्याखालील ग्रामीण रुग्णालय, भोकरदन, जिल्हा जालना येथील पुर्ननिर्मित करण्यात आलेल्या “औषध निर्माण अधिकारी” या संवर्गातील एका अस्थाई पदांस दि.०१.०७.२०१९ ते दि.२९.०२.२०२० या कालावधीकरीता मुदतवाढ देण्याची बाब विचाराधीन होती.
२. उपसंचालक, आरोग्य सेवा, औरंगाबाद मंडळ औरंगाबाद यांच्या अधिपत्याखालील ग्रामीण रुग्णालय, भोकरदन, जिल्हा जालना येथील “औषध निर्माण अधिकारी” या संवर्गातील एका अस्थाई पदांस पुढील अटींच्या अधीन राहून दि.०१.०७.२०१९ ते दि.२९.०२.२०२० या कालावधीकरीता मुदतवाढ देण्यात येत आहे : १) शासन निर्णय, वित्त विभाग क्रमांक-पदनि-२०१६/प्र.क्र.८/१६/आ.पु.क., दि.२१.०२.२०१९ व दि.११.०९.२०१९ नुसार विहित करण्यात आलेल्या अटी व शर्तीचे कटाक्षाने पालन करण्यात यावे व त्याप्रमाणे कार्यवाही करण्यात यावी. त्याचप्रमाणे कार्यालयाचा पदविषयक सुधारित आकृतिबंध उच्चस्तरीय समितीकडून अंतिमत: मान्य करुन घेण्याबाबत तात्काळ कार्यवाही करण्यात यावी.
२) विहीत मुदतीत पदांच्या आढाव्याची कार्यवाही पूर्ण न झाल्यास अस्थायी पदांना त्या पुढील कालावधीसाठी मुदतवाढ न मिळाल्यास व त्यामुळे अधिकारी / कर्मचारी यांच्या वेतन व भत्ताचा प्रश्न निर्माण झाल्यास त्याची जबाबदारी संचालक, आरोग्य सेवा संचालनालय, मुंबई यांची राहील.
३. सदर पदांवरील होणारा खर्च, मागणी क्रमांक आर-१ मधील मुख्य लेखाशीर्ष “२२१०-वैद्यकीय सेवा व सार्वजनिक आरोग्य, ०६-सार्वजनिक आरोग्य, ००१-संचालन व प्रशासन, (०१)(०८) - प्राथमिक आरोग्य केंद्राचा ग्रामीण रुग्णालयाइतका दर्जा वाढविण्याबाबत (२२१० ०४१३)” या लेखाशिर्षाखालील सन २०१९-२० या आर्थिक वर्षाकरीता मंजुर झालेल्या अनुदानातून भागविण्यात यावा.
# Page 2
शासन निर्णय क्रमांकः अपदे-२०१९/प्र.क्र.२९०/आरोग्य-४
४. सदर शासन निर्णय, वित्त विभागाचा शासन निर्णय क्र. पदनि-२०१६/प्र.क्र.८/१६/आ.पु.क., दि.२१.०२.२०१९ व दि.११.०९.२०१९ अन्वये प्रशासकीय विभागांना प्रदान केलेल्या अधिकारास अनुसरुन निर्गमित करण्यात येत आहे.