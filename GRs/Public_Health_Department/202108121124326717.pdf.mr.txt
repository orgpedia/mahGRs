# Page 1
राष्ट्रीय आरोग्य अभियानांतर्गत कार्यरत आशा स्वयंसेविका व गटप्रवर्तकांच्या मोबदल्यात वाढ करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः एनएचएम-११२१/प्र.क्र.६८/२१/आरोग्य ७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४००००१.
दिनांक : ०९ सप्टेंबर, २०२१.
वाचा : शासन निर्णय, सार्वजनिक आरोग्य विभाग, क्र.बैठक - ०२१९/प्र.क्र.१६९/आरोग्य-७, दिनांक १७ जुलै, २०२०.
प्रस्तावना :
राष्ट्रीय आरोग्य अभियान कार्यक्रमांतर्गत राज्यात आशा स्वयंसेविका व गटप्रवर्तक कार्यरत आहेत. केंद्र शासनाच्या मार्गदर्शक सूचना, निकष व दराप्रमाणे राष्ट्रीय आरोग्य अभियानांतर्गत प्रकल्प अंमलबजावणी आराखडयात मंजूर करण्यात आलेल्या अनुदानातून आशा स्वयंसेविकांना व गटप्रवर्तकांना राष्ट्रीय आरोग्य अभियानात नेमून दिलेल्या एकूण ७८ सेवा केल्यास त्या सेवेस केंद्र शासनाने निर्धारित केल्याप्रमाणे मोबदला दिला जातो. आशा स्वयंसेविकांना देण्यात येत असलेल्या
मोबदल्यात वाढ करण्याबाबत उपरोक्त वाचा येथील दिनांक १७ जुलै, २०२० च्या शासन निर्णयान्वये केंद्र सरकारच्या मार्गदर्शक सूचनांनुसार एकूण ७८ सेवांपैंकी नियमित ४ कामांसाठी राष्ट्रीय आरोग्य अभियानातून आशा स्वयंसेविकांना दरमहा रु.२०००/- व गट प्रवर्तकांना रु.
३०००/- इतक्या मोबदल्यात वाढ करण्यास मान्यता देण्यात आली होती.
तथापि, राष्ट्रीय आरोग्य अभियान कार्यक्रमांतर्गत आशा स्वयंसेविका व गटप्रवर्तक ह्या दोन्ही घटकांच्या भूमिका महत्वाच्या असल्यामुळे त्यांना दिल्या जाणाऱ्या मोबदल्यात वाढ करण्याची बाब शासनाच्या विचाराधीन होती.
शासन निर्णय :
या अनुषंगाने दिनांक २६ ऑगस्ट, २०२१ रोजी झालेल्या मंत्रीमंडळ बैठकीत आशा स्वयंसेविका व गटप्रवर्तक यांची राष्ट्रीय आरोग्य अभियानातील शेवटच्या घटकापर्यंत आरोग्य सेवा
# Page 2
शासन निर्णय क्रमांकः एनएचएम-११२१/प्र.क्र. ६८/२१/आरोग्य -७
पोहचविण्यातील भूमिका व महत्व विचारात घेऊन आशा स्वयंसेविका व गटप्रवर्तक यांना राज्य शासनाच्या निधीतून मोबदला देण्याबाबत शासनाने पुढीप्रमाणे निर्णय घेतले आहेत. :
१. “आशा स्वयंसेविका” यांना राज्य शासनाच्या निधीतून अदा करण्यात येणा-या दरमहा रुपये २०००/- या मोबदल्यात दरमहा एकूण रुपये १०००/- एवढी वाढ करण्यास मान्यता देण्यात येत आहे.
२. गटप्रर्वतक यांना राज्य शासनाच्या निधीतून अदा करण्यात येणा-या दरमहा रुपये ३०००/ या मोबदल्यात दरमहा एकूण रुपये १२००/- एवढी वाढ करण्यास मान्यता देण्यात येत आहे.
३. कोरोना महामारी सुरु असेपर्यन्त आशा स्वयंसेविका व आशा गटप्रर्वतक यांना दरमहा रुपये ५००/- एवढा कोविड भत्ता राज्य शासनाच्या निधीतून अदा करण्यास मान्यता देण्यात येत आहे.
४. दिनांक ०१.०७.२०२२ पूर्वी कोविडच्या अनुषंगाने साथरोग अधिनियम १८९७ व आपत्ती निवारण अधिनियम २००५ अंमलात असल्याचे रद्द झाल्यास व यासाठी देय असणारे रु.५००/- प्रतिमाह इतका मोबदला अदा करण्याचे बंद झाल्यास, दिनांक ०१.०७.२०२२ पासून आशा व गटप्रर्वतक यांच्या मोबदल्यात प्रतिमाह रुपये ५००/- एवढी वाढ करण्यास मान्यता देण्यात येत आहे.
५. उपरोक्त अ.क्र. १, २ व ३ मध्ये प्रस्तावित केलेली वाढ जुलै २०२१ या महिन्यापासून देय होणा-या मोबदल्यात अदा करण्यास मान्यता देण्यात येत आहे.
६. यासाठी होणा-या अंदाजे रुपये १३५.६० कोटी इतक्या वार्षिक आवर्ती खर्चास मान्यता देण्यात येत आहे.
०२. सदर योजना सन २०२१-२२ या वित्तीय वर्षात दिनांक ०१.०७.२०२१ पासून अंमलात येईल व त्यानुसार आशा स्वयंसेविका व गटप्रवर्तकांना सदर वाढीव मोबदला दिनांक ०१.०७.२०२१ पासून २२१०H०१५ या लेखाशिर्षातून अदा करण्यास मान्यता देण्यात येत आहे.
०३. सदर शासन निर्णय, नियोजन विभागाच्या अनौपचारिक संदर्भ क्र. १७७/१४७२, दिनांक ३०.०७.२०२१ व वित्त विभागाचा अनौपचारीक संदर्भ ३९२/२०२१ / व्यय - १३, दिनांक ०२.०८.२०२१ अन्वये निर्गमित करण्यात येत आहे.
पृष्ठ ४ पैकी २
# Page 3
शासन निर्णय क्रमांकः एनएचएम-११२१/प्र.क्र. ६८/२१/आरोग्य -७
# Page 4