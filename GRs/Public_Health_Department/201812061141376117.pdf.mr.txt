# Page 1
उपजिल्हा रुग्णालय, केज, जि. बीड येथे ग्रामीण आरोग्य प्रशिक्षण केंद्रासाठी (RHTC) उपलब्ध करुन दिलेली जागा भारतीय आयुर्विज्ञान परिषद मानकांची पुर्तता करण्यासाठी अधिष्ठाता स्वामी रामानंद तीर्थ ग्रामीण शासकीय वैद्यकीय महाविद्यालय व रुग्णालय, अंबेजोगाई यांच्या अधिपत्याखाली देणेबाबत......
महाराष्ट्र शासन
सार्वजनिक आरोग्य विभाग
शासन निर्णय क्रमांक: संकिर्ण-२०१८ / प्र.क्र. ७६/आरोग्य-४
मंत्रालय, १० वा मजला, संकुल इमारत,
गो.ते. रुग्णालय आवार, मुंबई - ४००००१.
तारीख: ११ डिसेंबर, २०१८.
वाचा १) सहसंचालक, आरोग्य सेवा (राज्यस्तर), मुंबई यांचे पत्र क्रमांक- संआसे/कक्ष ३/संकीर्ण/उजिरुकेज / प्रशिक्षण / जागा उपलब्ध/३३४८-५०/१८, दि.०२.०४.२०१८.
२) सहसंचालक, आरोग्य सेवा (राज्यस्तर), मुंबई यांचे पत्र क्रमांक- संआसे/कक्ष ३/टे२/उजिरुकेज / प्रशिक्षण / ८३७२/१८, दि.१७.०७.२०१८.
प्रस्तावना : स्वामी रामानंद तीर्थ ग्रामीण शासकीय वैद्यकीय महाविद्यालय व रुग्णालय, अंबेजोगाई या महाविद्यालयाच्या पदवीपुर्व वैद्यकीय विद्यार्थी प्रवेश क्षमता ५० वरुन १०० विद्यार्थी संख्या एवढी वाढ झालेली आहे. भारतीय आयुर्विज्ञान परिषदेच्या मानकांची पुर्तता करण्यासाठी उपजिल्हा रुग्णालय, केज, जि. बीड येथील सहा खोल्या, एक व्याख्यान कक्ष, स्वच्छता गृहासह तात्पुरत्या स्वरुपात वापरण्याकरीता अधिष्ठाता स्वामी रामानंद तीर्थ, ग्रामीण शासकीय वैद्यकीय महाविद्यालय व रुग्णालय, अंबेजोगाई यांच्या प्रशासकीय अधिपत्याखाली देण्यास परवानगी देण्याबाबतचा संचालक, आरोग्य सेवा संचालनालय यांचा प्रस्ताव शासनाच्या विचाराधीन होता. याबाबत खालील प्रमाणे निर्णय घेण्यात येत आहे :
शासन निर्णय : जिल्हा शल्य चिकित्सक, जिल्हा रुग्णालय, बीड यांनी स्वामी रामानंद तीर्थ ग्रामीण शासकीय वैद्यकीय महाविद्यालय व रुग्णालय, अंबेजोगाई या महाविद्यालयाच्या पदवीपुर्व वैद्यकीय विद्यार्थी प्रवेश क्षमतेत वाढ झाली असून, भारतीय आयुर्विज्ञान परिषदेच्या मानकांची पुर्तता करण्यासाठी उपजिल्हा रुग्णालय, केज, जि. बीड येथील सहा खोल्या, एक व्याख्यान कक्ष, स्वच्छता गृहासह पुढील ३ वर्षासाठी
# Page 2
शासन निर्णय क्रमांकः संकिर्ण -२०१८/प्र.क्र.७६/आरोग्य-४
वापरण्याकरीता अधिष्ठाता, स्वामी रामानंद तीर्थ ग्रामीण शासकीय वैद्यकीय महाविद्यालय व रुग्णालय, अंबेजोगाई यांच्या प्रशासकीय अधिपत्याखाली देण्यास मान्यता देण्यात येत आहे.
२. अधिष्ठाता, स्वामी रामानंद तीर्थ ग्रामीण शासकीय वैद्यकीय महाविद्यालय व रुग्णालय, अंबेजोगाई यांनी उपजिल्हा रुग्णालय, केज, जि. बीड येथील सदरहू सहा खोल्या, एक व्याख्यान कक्ष व स्वच्छता गृह, ३ वर्षांनंतर जिल्हा शल्य चिकित्सक, बीड यांच्या ताब्यात द्यावे. उपसंचालक, आरोग्य सेवा, लातूर मंडळ, लातूर यांनी अधिष्ठाता, स्वामी रामानंद तीर्थ ग्रामीण शासकीय वैद्यकीय महाविद्यालय व रुग्णालय, अंबेजोगाई यांचेशी याबाबत योग्य तो सामंज्यस करार (MOU) करुन, उपजिल्हा रुग्णालय, केज, जि. बीड येथील सदरहू सहा खोल्या, एक व्याख्यान कक्ष व स्वच्छता कक्ष, ३ वर्षाकरीता वापरण्यास परवानगी द्यावी.