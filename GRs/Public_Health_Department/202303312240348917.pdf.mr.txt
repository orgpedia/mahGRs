# Page 1
३० खाटाचे ग्रामीण रुग्णालय, चाळीसगाव जि. जळगाव येथील निवासस्थान इमारत बांधकामाचे अंदाजपत्रक व आराखड्यांना प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः प्रशामा २०२३/प्र.क्र.५६/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : ०३ एप्रिल, २०२३.
वाचा : १) आयुक्त, आरोग्य सेवा मुंबई या कार्यालयाचे यांचे पत्र क्रमांक : आआसे/ कक्ष-३/टे ६/ग्रारुचाळीसगावनिवाबांधकाम/१४९७-९८/२३, दिनांक १७.०२.२०२३.
प्रस्तावना :
३० खाटांचे ग्रामीण रुग्णालय, चाळीसगाव जि. जळगाव येथील निवासस्थान इमारत बांधकामाच्या रु.१३२२.३९ लक्ष इतक्या रक्कमेचे अंदाजपत्रक व आराखडयास प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय :
२. ३० खाटांचे ग्रामीण रुग्णालय, चाळीसगाव जि. जळगाव येथील निवासस्थान इमारत बांधकामाचे अंदाजपत्रक सन २०२२-२३ च्या दरसूचीवर आधारित आहे. सोबत जोडण्यात आलेल्या Recapitulation sheet प्रमाणे निवासस्थान बांधकामाच्या रु. १३२२.३९१ लक्ष किंमतीच्या अंदाजपत्रक व आराखड्यांना खालील अटी व शर्तींच्या अधिन राहून या शासन निर्णयान्वये प्रशासकीय मान्यता देण्यात येत आहे : अटी व शर्ती :
१) कामासाठी निविदा मागविण्यापूर्वी स्थापत्य कामास मुख्य अभियंता, स्थापत्य व विदयुत कामासाठी मुख्य अभियंता विदयुत सार्वजनिक बांधकाम विभाग यांची तांत्रिक मंजुरी घेणे आवश्यक राहील.
२) बांधकामासाठी उपलब्ध होणा-या नियतव्ययामधून सदर कामास निधी उपलब्ध करुन देण्याच्या अटीच्या अधिन राहून प्रशासकीय मान्यता देण्यात येत आहे.
# Page 2
शासन निर्णय क्रमांकः प्रशामा २०२२/प्र.क्र.२४०/आरोग्य ३
३) सदर कामाची ई-निविदा करतांना कामाचे तुकडे न करता एकत्रित निविदा करण्यात यावी.
४) कामासाठीच्या जागेची उपलब्धता, योग्यता व जागा पुरेशी आहे किंवा नाही याबाबतची खात्री संबंधित आरोग्य संस्था प्रमुखांनी करावी.
५) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाच्या किंमतीमध्ये अनावश्यक वाढ करण्यात येवू नये.
६) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिकदृष्ट्या मान्यता ही सार्वजनिक बांधकाम खात्याच्या त्यात्या क्षेत्राच्या सक्षम अधिकाऱ्यांकडून करण्यात येईल.
७) स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सार्वजनिक बांधकाम विभाग यांची राहील.
८) प्रत्यक्ष काम करतेवेळी पर्यावरण पर्यावरण विभाग, शासन निर्णय क्र. इएनव्ही २०१३/प्र.क्र.१७७/तां. क. १ दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
९) प्रस्तावित करण्यात आलेल्या इमारतीचे जोते क्षेत्रफळ कर्मचारीवर्ग यांच्या अनुज्ञेय मानकाप्रमाणे असल्याची खातरजमा करण्यात यावी.
१०)क्षेत्रियस्तरावर सदर बांधकामाचा संबंधित उपसंचालक आरोग्य सेवा व जिल्हा शल्य चिकित्सक यांनी वेळोवेळी आढवा घ्यावा.
११)रुग्णालया इमारती बांधकाम करतांना फायर सेफ्टी नॉर्म नुसार रुग्णालयातील इमारतीचे Planning National Building code vol-१ मधील Part ४ Fire and safety नुसार केले असल्याबाबत खातरजमा करावी.
१२)अंदाजपत्रक व नकाशे संबंधित मुख्य वास्तुशास्त्र व मुख्य अभियंता (स्थापत्य/विदयुत) यांचेकडून तपासून घेणे आवश्यक आहे. तसेच सदर बांधकामे IPHS मार्गदर्शक सुचनानुसार आहेत याची खात्री करावी.
३. उपरोक्त १ ते १२ येथे नमूद अटींची पूर्तता करण्याची संपूर्ण जबाबदारी संबंधित कार्यकारी अभियंता, सार्वजनिक बांधकाम विभाग व जिल्हा शल्य चिकित्सक यांची राहील.
४. सदर कामावरील खर्च मागणी क्रमांक- एच-९, मुख्यलेखाशिर्ष "४२१०- वैद्यकीय सेवा व सार्वजनिक आरोग्य यावरील भांडवली खर्च, ०२- ग्रामीण आरोग्य सेवा, ०४ - सार्वजनिक आरोग्य, २००- इतर कार्यक्रम पंचवार्षिक योजनांतर्गत योजना, (००) (०१) प्रमुख बांधकामे (४२१० ०१४१), ५३ मोठी बांधकामे" याखाली भागविण्यात येईल.
पृष्ठ ३ पैकी २
# Page 3
शासन निर्णय क्रमांकः प्रशामा २०२२/प्र.क्र.२४०/आरोग्य ३
५. ३० खाटांचे ग्रामीण रुग्णालय, चाळीसगाव जि. जळगाव येथील निवासस्थान इमारत बांधकामासाठी लागणाऱ्या रकमेची अर्थसंकल्पात तरतूद करण्याचा प्रस्ताव आयुक्त, आरोग्य सेवा, मुंबई यांनी त्वरीत शासनास सादर करावा.
६. हे आदेश शासन निर्णय, वित्त विभाग, क्रमांक- विअप्र २०१३/प्र.क्र.३०/विनियम, दिनांक १७.०४.२०१५ सोबतच्या परिशिष्ट, भाग पहिला, उपविभाग-पाच मधील अनुक्रमांक - १, परिच्छेद क्रमांक - १३४ अन्वये प्रशासकीय विभागांना प्रदान करण्यात आलेल्या अधिकारान्वये सदर शासन निर्णय निर्गमित करण्यात येत आहे.
# Page 4
# Page 5