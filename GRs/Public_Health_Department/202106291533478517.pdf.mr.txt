# Page 1
मौजे लोहगांव, ता. परभणी, जिल्हा परभणी येथे प्राथमिक आरोग्य केंद्र स्थापन करण्याबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्राआकें-२०१९/ प्र.क्र.१९३/आरोग्य-४
मंत्रालय, १० वा मजला, संकुल इमारत,
गोकूळदास तेजपाल रूग्णालय आवार, मुंबई.
तारीख : : १३ ऑगस्ट, २०२१.
वाचा : सहसंचालक, आरोग्य सेवा (प्राआकें / उपकेंद्र / दवाखाने ), मुंबई यांचे पत्र क्र. संआसे / कक्ष ७अ/टे-७/प्राआकें/स्थापना/प्रस्ताव/लोहगांव/परभणी/५३०१-०४/२०१९, दि.२२.०१.२०१९.
प्रस्तावना : मौजे लोहगांव, ता. परभणी, जिल्हा परभणी येथे प्राथमिक आरोग्य केंद्र स्थापन करण्याची बाब शासनाच्या विचाराधीन होती.
शासन निर्णय : मौजे लोहगांव, ता. परभणी, जिल्हा परभणी येथे प्राथमिक आरोग्य केंद्र स्थापन करण्यास खालील अटी व शर्तीच्या अधिन राहून या शासन निर्णयान्वये मान्यता देण्यात येत आहे :
१) नविन ठिकाणी प्राथमिक आरोग्य केंद्र कार्यान्वित होऊ शकेल अशी इमारतीची व्यवस्था व कर्मचारी निवासाची व्यवस्था असणे आवश्यक राहील. ज्यायोगे या जागेत बाह्य रूग्णसेवा, स्त्री रूग्ण तपासणीसाठी स्वतंत्र व्यवस्था, प्रसुतीसाठी व्यवस्था, कर्मचारी बसण्याची व्यवस्था, रूग्णवाहिका असल्यास पार्कींग असणे अनिवार्य राहील.
२) अशा इमारतीमध्ये पाणी, विजेची व्यवस्था असावी.
३) नविन ठिकाणी सदर प्राथमिक आरोग्य केंद्राकरीता आवश्यक त्या सर्व सोयी-सुविधा असाव्यात.
४) नविन ठिकाणी प्राथमिक आरोग्य केंद्राच्या मुख्य इमारत व निवासस्थानांच्या बांधकामाकरीता जिल्हा नियोजन व विकास मंडळाने त्यांच्या जिल्हा योजनेतून तरतूद करणे आवश्यक राहील.
# Page 2
शासन निर्णय क्रमांकः प्राआकें-२०१९/प्र.क्र.१९३/ आरोग्य-४