# Page 1
वरिष्ठ वैज्ञानिक अधिकारी (सार्वजनिक विश्लेषक), गट-अ या पदावर तात्पुरत्या स्वरूपात पदोन्नती देण्याबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांकः पदोन्न-११२२/प्र.क्र.६४/सेवा-२
गोकुळदास तेजपाल रुग्णालय आवार संकुल इमारत १० वा मजला
मंत्रालय, मुंबई - ४०० ००१
दिनांक : ३० जून, २०२२
शासन आदेश:
सन २०२१-२२ या निवडसूची वर्षात सामान्य राज्य सेवा, गट-ब मधील “कनिष्ठ वैज्ञानिक अधिकारी/ मुख्य रसायन शास्त्रज्ञ / संशोधन अधिकारी” (वेतन स्तर एस-१५ : ४१८००- १३२३००) या संवर्गात कार्यरत श्री. मनोहर द. धुम, मुख्य रसायन शास्त्रज्ञ, राज्य आरोग्य प्रयोगशाळा, पुणे यांना सामान्य राज्य सेवा, गट-अ मधील "वरिष्ठ वैज्ञानिक अधिकारी (सार्वजनिक विश्लेषक)" (वेतनस्तर एस-२० : ५६१००-१७७५००) संवर्गातील पदोन्नती कोट्यातील रिक्त पदावर या आदेशाद्वारे विहित केलेल्या अटी व शर्तींच्या अधीन राहून, तात्पुरत्या स्वरुपात पदोन्नती देण्यात येत आहे. पदोन्नतीनंतर श्री. मनोहर द. धुम यांची “वरिष्ठ वैज्ञानिक अधिकारी (सार्वजनिक विश्लेषक), राज्य आरोग्य प्रयोगशाळा, पुणे” या रिक्त पदावर पदस्थापना करण्यात येत आहे.
२. सदर पदोन्नती सामान्य राज्य सेवा, गट-अ मधील “वरिष्ठ वैज्ञानिक अधिकारी (सार्वजनिक विश्लेषक)” या पदाच्या सेवाप्रवेश नियमातील तरतुदीनुसार देण्यात येत आहे.
३. मा. सर्वोच्च न्यायालयात दाखल असलेल्या विशेष अनुज्ञा याचिका क्र.२८३०६/२०१७ मधील निकालाच्या अधीन राहून पदोन्नतीच्या कोट्यातील सर्व रिक्त पदे दि. २५.०५.२००४ स्थित सेवाज्येष्ठतेनुसार, निव्वळ तात्पुरत्या स्वरुपात भरण्याबाबत सामान्य प्रशासन विभाग/१६-ब च्या दि.०७.०५.२०२१ च्या शासन निर्णयानुसार दिलेल्या सूचनांनुसार सदर पदोन्नती देण्यात येत आहे. तसेच, दि.०७.०५.२०२१ च्या शासन निर्णय प्रकरणी मा. उच्च न्यायालय, मुंबई येथे आव्हान देण्यात आले असून, त्यावरील अंतिम निर्णयाच्या अधीन राहून सदर पदोन्नती देण्यात येत आहे.
४. सदर पदोन्नती निव्वळ तात्पुरत्या स्वरूपाची असल्याने तात्पुरत्या पदोन्नतीच्या परिणामी निवडसूचीतील अधिकाऱ्यांना नियमितपणाचा कोणताही हक्क मिळणार नाही.
५. श्री. धुम यांनी पदोन्नतीनंतर पदग्रहण केल्यापासून एक महिन्याच्या आत वेतन निश्चितीचा विकल्प द्यावा, असा विकल्प न दिल्यास त्यांची वेतन निश्चिती, महाराष्ट्र नागरी सेवा (वेतन) नियम, १९८१ मधील नियम क्र. ११(१) (ए) नुसार पदोन्नतीचा दिनांक विचारात घेऊन करण्यात यावी.
# Page 2
शासन आदेश क्रमांकः पदोन्न-११२२/प्र.क्र.६४/सेवा-२
६. श्री. धुम यांना त्यांच्या पदोन्नतीनंतरच्या पदस्थापनेवर रुजू होण्यासाठी तात्काळ कार्यमुक्त करण्यात यावे. तसेच, त्यांना दिलेल्या पदस्थापनेच्या ठिकाणी एक महिन्याच्या आत हजर होऊन, त्याबाबतचा अहवाल त्यांनी संचालक, आरोग्य सेवा(१), मुंबई यांना व शासनास सादर करावा. पदस्थापना बदलून घेण्यासाठी राजकीय दबाव आणल्यास सदर कृती महाराष्ट्र नागरी सेवा (वर्तणूक) नियम, १९७९ मधील तरतूदीनुसार शिस्तभंग विषयक कारवाईस पात्र ठरेल.
७. श्री. धुम यांना कार्यमुक्त केल्यानंतर त्यांनी नवीन पदस्थापनेवर विहित मुदतीत हजर व्हावे. ते विहित मुदतीत पदोन्नतीच्या पदावर हजर न झाल्यास पदोन्नतीस इच्छुक नाहीत, असे गृहीत धरुन त्यांचे पदोन्नतीचे आदेश रद्द करण्यात येतील व आश्वासीत प्रगती योजनेचा लाभ त्यांना देण्यात आला असल्यास तो काढून घेण्यात येईल. त्याचबरोबर सामान्य प्रशासन विभाग, शासन निर्णय क्र. एसआरव्ही-२०१५/प्र.क्र.३०३/ का.१२, दि.१२.०९.२०१६ मधील नियमानुसार कार्यवाही करण्यात येईल.
८. याप्रकरणी कार्यालय प्रमुखांनी श्री. धुम यांना कार्यमुक्त केल्यानंतर नवीन पदस्थापनेच्या ठिकाणी वेळीच हजर होतात किंवा नाही याबाबतचा अनुपालन अहवाल विहित कालमर्यादेत शासनास सादर करावा.
# Page 3