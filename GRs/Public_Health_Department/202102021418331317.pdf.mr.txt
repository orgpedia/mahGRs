# Page 1
महाराष्ट्र वैद्यकीय व आरोग्य सेवा, गट-अ मधील जिल्हा शल्यचिकित्सक संवर्गातील बदल्याबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांकः पदस्था-२०२१/प्र.क्र.२२/सेवा-२
गो.ते.रुग्णालय इमारत,१० मजला, ए विंग,
मंत्रालय, मुंबई -४०० ००१
तारीख: ०३ फेब्रुवारी, २०२१
वाचा : आयुक्त, आरोग्य सेवा तथा अभियान संचालक, राष्ट्रीय आरोग्य अभियान मुंबई यांचे पत्र क्र. आआसे/कक्ष-१/टे-३(प्रअ)/ भंडाराजिरु/डॉ. खंडाते/डॉ.बढे/अका.पदस्थापना/१९६/२०२१, दि. २१.०१.२०२१
प्रस्तावना : भंडारा येथील सामान्य रुग्णालयात दि. ०९.०१.२०२१ रोजी नवजात अतिदक्षता कक्षात भिषण अग्नी दुर्घटना होऊन यामध्ये कक्षातील दहा नवजात बालकांची प्राणहानी झालेली आहे. या दुघटनेची चौकशी करण्यासाठी तज्ञ समिती गठीत करण्यात आली असून, समितीने याबाबत सविस्तर चौकशी केली असून, चौकशी अहवालाच्या अनुषंगाने कार्यवाही करण्यात येत आहे. तथापि, सदर प्रकरणी स्थानिक पातळवरील प्रसार माध्यमे व लोकप्रतिनिधींचे जनक्षोभ लक्षात घेता रुग्णालयातील अतिरिक्त जिल्हा शल्यचिकित्सक याना अन्य अकार्यकारी पदावर पदस्थापना देणे क्रमप्राप्त आहे. त्यानुसार डॉ. (श्रीमती) सुनिता बढे, अतिरिक्त जिल्हा शल्यचिकित्सक, सामान्य रुग्णालय भंडारा यांना अकार्यकारी पदावर पदस्थापना देणेबाबतचा प्रस्ताव आरोग्य सेवा, आयुक्तालयाकडून सादर करण्यात आला होता. सदर प्रस्तावाच्या अनुषंगाने डॉ. (श्रीमती) सुनिता बढे, अतिरिक्त जिल्हा शल्यचिकित्सक, सामान्य रुग्णालय, भंडारा यांना अकार्यकारी पदावर पदस्थापना देण्याची बाब शासनाच्या विचाराधीन होती.
शासन आदेश महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) (दोन) व कलम ४ (५) मधील तरतुदीनुसार सक्षम प्राधिकाऱ्याच्या मान्यतेने महाराष्ट्र वैद्यकीय व आरोग्य सेवा, गट-अ (वेतन मॅट्रीक्स मधील वेतनस्तर एस-२३ : ६७७००-२०८७०० ) मधील जिल्हा शल्यचिकित्सक संवर्गातील अधिकाऱ्यांच्या प्रशासकीय कारणास्तव खालील प्रमाणे बदली करण्यात येत आहे. :
---------------------------------------------------------------------------------------------------------------------------------------------------------------------------
|  | अ.क्र. |  |  | अधिकाऱ्याचे नांव व सध्याची पदस्थापना |  |  | बदलीने पदस्थापना |  |
| १ | डॉ. (श्रीमती) सुनिता बढे, अतिरिक्त जिल्हा शल्यचिकित्सक, जिल्हा रुग्णालय, भंडारा | वैद्यकीय अधिकारी, रुग्णालयीन प्रशिक्षण केंद्र, जिल्हा रुग्णालय, सिंधुदुर्ग ( रिक्त पदी) |
---------------------------------------------------------------------------------------------------------------------------------------------------------------------------
२. डॉ. (श्रीमती) सुनिता बढे, अतिरिक्त जिल्हा शल्यचिकित्सक, जिल्हा रुग्णालय, भंडारा यांना त्यांच्या नवीन पदस्थापनेच्या ठिकाणी हजर होण्याकरिता तात्काळ कार्यमुक्त करण्यात यावे आणि त्यांनी त्यांना दिलेल्या पदस्थापनेच्या ठिकाणी त्वरीत हजर होऊन त्याबाबतचा अहवाल संचालक, आरोग्य सेवा मुंबई यांना व शासनास सादर करावा.
# Page 2
शासन आदेश क्रमांकः पदस्था-२०२१/प्र.क्र.२२/सेवा -२
३. डॉ. (श्रीमती) सुनिता बढे, अतिरिक्त जिल्हा शल्यचिकित्सक, जिल्हा रुग्णालय, भंडारा यांना कोणत्याही प्रकारची रजा मंजूर करण्यात येऊ नये, अन्यथा रजा मंजूर करणाऱ्या सक्षम प्राधिकाऱ्याविरुध्द शिस्तभंगविषयक कारवाई करण्यात येईल.
४. डॉ. (श्रीमती) सुनिता बढे, अतिरिक्त जिल्हा शल्यचिकित्सक, जिल्हा रुग्णालय, भंडारा यांना कार्यमुक्त केल्यानंतर, अनुज्ञेय पदग्रहण अवधीत नवीन पदस्थापनेवर रुजू व्हावे, जे अधिकारी या कालमर्यादेचे पालन करणार नाहीत आणि पदस्थापनेच्या ठिकाणी हजर न होता परस्पर गैरहजर राहतील, अशा अधिकाऱ्यांची अनुपस्थिती “अनधिकृत अनुपस्थिती” म्हणून समजण्यात येईल व पर्यायाने त्यांच्या सेवेत खंड होईल याची जाणीव सर्व संबंधितांना करुन देण्यात येत आहे.
५. डॉ. (श्रीमती) सुनिता बढे त्यांना देण्यात आलेल्या पदस्थापनेच्या ठिकाणी हजर झाल्या नाहीत, तर त्यांचेविरुध्द आयुक्तालयाने वेळीच प्रशासकीय कारवाई सुरु करावी व आवश्यकतेनुसार प्रस्ताव शासनाच्या मान्यतेसाठी सादर करावा. या प्रकरणी वेळोवेळी शासनास अवगत करावे व अनुपालन अहवाल शासनास विहित कालमर्यादेत सादर करावा.
६. डॉ. (श्रीमती) सुनिता बढे, अतिरिक्त जिल्हा शल्यचिकित्सक, जिल्हा रुग्णालय, भंडारा यांनी आदेशात बदल करुन घेण्यासाठी प्रत्यक्ष वा अप्रत्यक्ष दबाव आणण्याचा प्रयत्न केल्यास त्या शिस्तभंग विषयक कारवाई करण्यास पात्र ठरतील.
७. सदर आदेश तात्काळ अंमलात येतील.
# Page 3