# Page 1
सार्वजनिक आरोग्य विभागांतर्गत राज्य कामगार विमा योजनेतील गट-अ मधील सर्व पदांवर पदोन्नतीकरीता विभागीय पदोन्नती समिती गठीत करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्र. राकावि-२०२२/प्र.क्र.२१/सेवा-१
गोकुळदास तेजपाल रूग्णालय, इमारत संकुल, ८ वा मजला,
लोकमान्य टिळक मार्ग, मंत्रालय, मुंबई-४०० ०३२.
दिनांक :- ०८ मार्च, २०२३.
वाचा:- सामान्य प्रशासन विभाग, शासन निर्णय क्रमांक : एसआरव्ही २०१८/प्र.क्र.१५९/का.-१२, दि.०१.०८.२०१९.
शासन निर्णय : सामान्य प्रशासन विभागाच्या दि.०१.०८.२०१९ रोजीच्या शासन निर्णयानुसार बिगर मंत्रालयीन गट-अ या संवर्गातील आस्थापना मंडळाच्या कार्यकक्षेत असलेल्या सर्व पदांवर पदोन्नतीकरीता संबंधीत मंत्रालयीन प्रशासकीय विभागाच्या सचिव/प्रधान सचिव/अपर मुख्य सचिव स्तरावर विभागीय पदोन्नती समिती गठीत करणे आवश्यक आहे.
त्यानुसार राज्य कामगार विमा योजनेअंतर्गत गट-अ मधील सर्व पदांवर (७ व्या वेतन आयोगानुसार ज्या पदांचे वेतन स्तर एस-२४ किंवा त्यापेक्षा कमी आहे) पदोन्नतीची शिफारस करण्यासाठी खालील प्रमाणे विभागीय पदोन्नती समिती गठीत करण्यात येत आहे. :
-------------------------------------------------------------------------------
| १. | सचिव/प्रधान सचिव/अतिरिक्त मुख्य सचिव-१,(सा.आ.वि.) मंत्रालय,मुंबई. | अध्यक्ष |
| २. | आयुक्त (राज्य कामगार विमा योजना) | सदस्य |
| ३. | संचालक (प्रशासन), (राज्य कामगार विमा योजना) | सदस्य |
| ४. | सहसचिव/उपसचिव, सेवा-१ (सार्वजनिक आरोग्य विभाग, मंत्रालय, मुंबई) | सदस्य सचिव |
-------------------------------------------------------------------------------
विभागीय पदोन्नती समितीमध्ये मागास प्रवर्गाकरीता प्रतिनिधीत्व करणारा एक सदस्य असावा. असा सदस्य नसल्यास समितीच्या अध्यक्षांच्या सहमतीने मागास प्रवर्गाचे प्रतिनिधीत्व करण्याकरीता एका अधिकाऱ्याचा निमंत्रित सदस्य म्हणून समावेश असेल. विभागीय पदोन्नती समितीची स्थापना सामान्य प्रशासन विभाग दि.०१.०८.२०१९ च्या शासन निर्णयामध्ये नमूद केलेल्या मार्गदर्शक तत्वानुसार करण्यात येत आहे.
# Page 2