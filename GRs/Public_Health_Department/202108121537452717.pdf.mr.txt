# Page 1
सार्वजनिक आरोग्य विभागाच्या अखत्यारीत रुग्णालयातील Earthing नियमित तपासणी करण्यासाठी स्वीय प्रपंजी खात्यामधून निधी खर्च करण्यास परवानगी देणेबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः संकीर्ण २०२१/प्र.क्र.१३१/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : १२ ऑगस्ट, २०२१.
वाचा : १) सह संचालक, आरोग्य सेवा रुग्णालय (राज्यस्तर), मुंबई यांचे पत्र क्रमांक - ससंआसे / /कक्ष-३/टे-१०/एएमसी/पीएलए/७६००/२१ दि.०४.०५.२०२१ २) सार्वजनिक आरोग्य विभाग शासन निर्णय क्र. जिरुफी १०००/प्र.क्र.९०/भाग २/आरोग्य ३ दि. ७ मार्च, २००६ ३) वित्त विभाग शासन निर्णय शुध्दीपत्रक क्रमांक: अर्थसं - २०२०/प्र.क्र.६५/अर्थ-३ दि.१७ सप्टेंबर, २०२०
४) सार्वजनिक आरोग्य विभाग शासन निर्णय समक्रमांक दिनांक २२ जून, २०२१
प्रस्तावना : सध्या राज्यामध्ये कोविड-१९ ची महामारी सुरु आहे. त्यामुळे रुग्णालयामध्ये क्षमतेपेक्षा जास्त रुग्ण दाखल होत आहे. त्यामुळे त्यांचा ताण रुग्णालयातील सर्व यंत्रणेवर पडत आहे. अशा परिस्थितीमध्ये रुग्णालयामध्ये विदयुत पुरवठा सुरुळीत चालू असणे अत्यंत आवश्यक आहे. रुग्णालयाचे विदयुत विभागाच्या मानकानुसार Earthing ची नियमित तपासणी करण्यासाठी त्याकरीता सार्वजनिक बांधकाम विभागाच्या विद्युत विभागाशी वार्षिक देखभाल करार करण्याबाबत व सदर खर्च स्वीय प्रपंजी खात्यातील शिल्लक रकमेतून करण्यास उपरोक्त संदर्भ क्र. ४ येथील शासन निर्णयान्वये मान्यता देण्यात आली होती.
परंतू सदर शासन निर्णयामध्ये काही दुरुस्त्या करण्याबाबत वित्त विभागाकडून सूचना दिल्याने सदर शासन निर्णय रद्द करुन या संदर्भात पुढीलप्रमाणे निर्णय घेण्यात येत आहे.
शासन निर्णय : उपरोक्त संदर्भ क्र २ येथील शासन निर्णयानुसार व संदर्भ क्र. ३ येथील शासन निर्णयातील अ) येथे नमूद केल्याप्रमाणे विदयुत प्रणालीवर स्वीय प्रपंजी खात्यातील शिल्लक रक्कमेतून खर्च
# Page 2
शासन निर्णय क्रमांक: संकीर्ण २०२१/प्र.क्र.१३१/आरोग्य ३
करण्यास मान्यता देण्यात आली आहे. त्याअनुषंगाने सार्वजनिक आरोग्य विभागाच्या अखत्यारीत रुग्णलयामध्ये विद्युतीकरणामध्ये तांत्रिक बिघाड होवून आग लागण्याच्या घटना घडू नये. याकरीता विदयुत विभागाच्या मानकानुसार Earthing ची नियमित तपासणी करण्यासाठी सार्वजनिक बांधकाम विभागाच्या विद्युत विभागाशी वार्षिक देखभाल करार करण्यास परवानगी देण्यात येत आहे. तसेच सदर खर्च रुग्णालयाच्या स्वीय प्रपंजी खात्यामध्ये शिल्लक असलेल्या रक्कमेतून खर्च करण्यास मान्यता देण्यात येत आहे.
अटी व शर्ती १) सार्वजनिक बांधकाम विभागाशी केलेल्या करारातील अटी व शर्तीचे काटेकोरपणे पालन करण्याची जबाबदार संबंधित रुग्णालयातील वैदयकीय अधिक्षक यांची राहील.
२) सदर स्वीय प्रपंज खात्यामधून खर्च करतांना वित्त विभागाने वेळोवेळी निर्गमित केलेल्या सूचना/शासन निर्णय / परिपत्रके / नियम यांचे काटेकोरपणे पालन करण्याची जबाबदारी संबंधित अधिकाऱ्याची राहील.
३) स्वीय प्रपंजी खात्यातून खर्च करतांना उदयोग, उर्जा व कामगार विभाग शासन निर्णय दि.
०१.१२.२०१६ अन्वये मान्यता दिलेल्या खरेदी नियम पुस्तिकेत दिलेल्या कार्यपध्दतीनुसार करण्यात यावा.
४) सदर खर्च योग्य असल्याची खातरजमा करुनच देयकाची अदायगी करण्यात यावी. याबाबतची जबाबदारी संबंधित रुग्णालयांतील वैदयकीय अधिक्षक यांची राहील.
५) सदर खर्चाची रक्कम अदा करण्यापूर्वी जिल्हा शल्य चिकित्सक/ वैद्यकीय अधिक्षक यांनी देयकाची पाडताळणी करुन देयके अदा करावी.
६) सदर प्रस्तावारवरील खर्च स्वीय प्रपंजी खात्यामधून भागविण्यात यावा.
७) सदर खर्च अदा करतांना सर्व नियम व अटीची काटेकोरपणे पालन करण्याची जबाबदारी संबंधित रुग्णालयाचे वैदयकीय अधिक्षक/जिल्हा शल्य चिकित्सक यांची राहील.
८) सदर खर्च अदा करतांना कोणत्याही प्रकारची अनियमितता झाल्यास त्यांस सर्वस्वी जबाबदारी जिल्हा शल्य चिकित्सक यांची राहील.
९) आर्थिक मर्यादेच्या वरील खर्चास शासनाची पूर्व मान्यता घेण्यात यावी.
१०) उपरोक्त प्रकरणी कोणतीही अनियमितता आढळल्यास त्याची संपूर्ण जबाबदारी संबंधित वैदयकीय अधिक्षक/जिल्हा शल्य चिकित्सक यांची राहील.
पृष्ठ ३ पैकी २
# Page 3
शासन निर्णय क्रमांकः संकीर्ण २०२१/प्र.क्र.१३१/आरोग्य ३