# Page 1
फिरते परिवहन पथक, पालघर येथील ४ अस्थायी पदांना मुदतवाढ देणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः अपदे-२०२१/प्र.क्र.०९/आरोग्य-४
१० वा मजला, संकुल इमारत,
गो.ते. रुग्णालय आवार, मुंबई-४०० ००१.
तारीख: १२ फेब्रुवारी, २०२१.
वाचा : १) शासन निर्णय, सार्वजनिक आरोग्य विभाग, क्रमांकः अपदे-२०१९/प्र.क्र.२१६/आरोग्य-३ अ, दि.११.१०.२०१९.
२) शासन निर्णय, वित्त विभाग, क्रमांकः पदनि-२०१६/प्र.क्र.८/१६/आ.पु.क., दि. १२.०२.२०२० व दि.३१.०८.२०२०.
३) उपसंचालक, आरोग्य सेवा (परिवहन), पुणे यांचे पत्र, क्र.आसेप/कक्ष ११६/न.क्र.४०१/अस्थाई पदे प्रस्ताव/७९६८-७२/२०२०, दि.०९.१२.२०२०.
शासन निर्णय : फिरते परिवहन पथक, पालघर येथील ४ अस्थायी पदांना संदर्भाधीन क्रमांक १ येथील दि.११.१०.२०१९ च्या शासन निर्णयान्वये दि.१.१०.२०१९ ते दि.२९.०२.२०२० या कालावधीकरीता मुदतवाढ देण्यात आली आहे.
२. फिरते परिवहन पथक, पालघर येथील ४ अस्थायी पदांना खालील अटींच्या अधीन राहून दि.०१.०३.२०२० ते दि.२८.०२.२०२१ या कालावधीसाठी मुदतवाढ देण्यात येत आहे.
१) उपरोक्त पदांपैकी कोणतेही पद ६ महिन्यापेक्षा जास्त काळ रिक्त नाही व ज्या कारणांसाठी पदे मंजूर केली आहेत त्या अटी व शर्तीचे पालन करण्यात आले आहे.
२) शासन निर्णय, वित्त विभाग क्रमांक-पदनि-२०१६/प्र.क्र.८/१६/आ.पु.क., दि.१२.०२.२०२० व दि.३१.०८.२०२० नुसार विहित करण्यात आलेल्या अटी व शर्तीचे कटाक्षाने पालन करण्यात यावे व त्याप्रमाणे कार्यवाही करण्यात यावी. त्याचप्रमाणे कार्यालयाचा पदविषयक सुधारित आकृतिबंध उच्चस्तरीय समितीकडून अंतिमत: मान्य करुन घेण्याबाबत तात्काळ कार्यवाही करण्यात यावी.
३) विहीत मुदतीत पदांच्या आढाव्याची कार्यवाही पूर्ण न झाल्यास अस्थायी पदांना त्या पुढील कालावधीसाठी मुदतवाढ न मिळाल्यास व त्यामुळे अधिकारी / कर्मचारी यांच्या वेतन व भत्ताचा प्रश्न निर्माण झाल्यास त्याची जबाबदारी संचालक, आरोग्य सेवा संचालनालय, मुंबई यांची राहील.
सदर पदांवरील होणारा खर्च, मागणी क्रमांक आर-१, मधील मुख्य लेखाशीर्ष “२२१०-वैद्यकीय सेवा व सार्वजनिक आरोग्य, ०६ - सार्वजनिक आरोग्य, ८०० - इतर खर्च, (०१) (०१) - आरोग्य सेवा परिवहन अंतर्गत
# Page 2
शासन निर्णय क्रमांकःअपदे-२०२१/प्र.क्र.०९/आरोग्य-४
वेतनावरील खर्च, (२२१० १०५३)" या लेखाशिर्षाखाली सन २०२०-२१ या आर्थिक वर्षाकरीता मंजुर झालेल्या अनुदानातून भागविण्यात यावा.
३. सदर शासन निर्णय, वित्त विभागाचा शासन निर्णय क्र.पदनि-२०१६/प्र.क्र.८/१६/आ.पु.क., दि.१२.०२.२०२० व दि.३१.०८.२०२० अन्वये प्रशासकीय विभाग प्रमुखांना प्रदान केलेल्या अधिकारात निर्गमित करण्यात येत आहे.