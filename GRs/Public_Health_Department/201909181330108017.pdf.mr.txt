# Page 1
विभागीय संदर्भ सेवा रुग्णालय, नाशिक व अमरावती करीता यंत्रसामग्री खरेदी करण्यास प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः खरेदी-२०१९/प्र.क्र. ९३/आरोग्य-८
नविन मंत्रालय, गोकुळदास तेजपाल रुग्णालय कंपांउंड,
कॉम्पलेक्स बिल्डींग, १० वा मजला, मुंबई ४००००१
दिनांक : १८ सप्टेंबर, २०१९.
संदर्भ १) सह संचालक, आरोग्य सेवा, रुग्णालये ( राज्यस्तर), आरोग्य सेवा संचालनालय, मुंबई यांचे पत्र क्र.
संआसे/कक्ष-३/टे-३ / निविदा प्रक्रीया / विसंसेरु/१९-२०/७०७१/१९, दि. २३.५.२०१९.
२) सह संचालक, आरोग्य सेवा, रुग्णालये (राज्यस्तर), आरोग्य सेवा संचालनालय, मुंबई यांचे पत्र क्र.
संआसे/कक्ष-३/टे-३/निविदा प्रक्रीया/विसंसेरु/१९-२०/१२२६१/१९,दि.७/९/२०१९.
३) शासन निर्णय, सार्वजनिक आरोग्य विभाग, क्रमांक खरेदी-२०१६/प्र.क्र.२४०/आरोग्य-८, दिनांक २६.०७.२०१७.
प्रस्तावना - विभागीय संदर्भ सेवा रुग्णालय, नाशिक व अमरावती करीता यंत्रसामग्री खरेदी करण्यासाठी
प्रशासकीय मान्यता मिळण्याबाबत सहसंचालक, आरोग्य सेवा, रुग्णालये (राज्यस्तर), आरोग्य सेवा
संचालनालय मुंबई यांनी शासनास उपरोक्त पत्रान्वये प्रस्ताव सादर केला आहे. सदर यंत्रसामुग्री व
साधनसामुग्री खरेदी करण्यासाठी रु. ३१,३०,६२, १७३/- इतक्या रक्कमेची प्रशासकीय मान्यता
मिळण्याबाबत आरोग्य सेवा संचालनालयाने विनंती आहे. त्याअनुषंगाने नमूद करण्यात येते की, शासन
निर्णय दिनांक २६.७.२०१७ अन्वये स्थापन केलेल्या खरेदी कक्षाकडूनच औषधी, तदअनुषंगीक उपभोग्य
वस्तू व वैद्यकिय उपकरणे खरेदी करण्याचे धोरण असल्याने हाफकीन महामंडळाकडून औषधे व इतर
साधनसामुग्री खरेदी करण्यासाठी एल १-निविदाकारास शोधण्यासाठी व खरेदीचे आदेश देईपर्यंत खुप
उशीर होण्याची शक्यता नाकारता येत नाही. तसेच सप्टेंबर, २०१९ पासून विधानसभा निवडणूक
आचारसंहिता लागल्यानंतर प्रशासकिय मान्यता देता येणार नाही. त्यामुळे सन २०१९ या आर्थिक वर्षात
मंजूर अर्थसंकल्पीत अनुदानाची प्रक्रिया राबविण्यासाठी प्रशासकीय मान्यता देण्यात यावी व सन २०१९
अखेरपर्यंत (३१मार्च २०२०) पर्यंत बीडीएस प्रणालीवर वितरीत असलेल्या अनुदानाच्या मर्यादेतच खर्च
करावा व उर्वरीत अर्थसंकल्पीय अनुदान वितरीत करण्यासाठी शासनास प्रस्ताव सादर करावा, या
अटीवर तसेच खालील अटींच्या अधिन राहून सोबतच्या विवरणपत्रातील यंत्रसामुग्री खरेदी
करण्यासाठी निविदा प्रक्रीया राबविण्यासाठी रु.३१,३०,६२,१७३/- इतक्या रक्कमेस प्रशासकीय मान्यता
देण्याची बाब शासनाच्या विचाराधीन होती.
# Page 2
शासन निर्णय क्रमांकः खरेदी-२०१९/प्र.क्र. ९३/आरोग्य-८
शासन निर्णय सहसंचालक, आरोग्य सेवा, रुग्णालये ( राज्यस्तर), आरोग्य सेवा संचालनालय, मुंबई यांनी
दिनांक ०७/०९/२०१९ च्या पत्रान्वये सादर केलेल्या प्रस्तावानुसार, विभागीय संदर्भ सेवा रुग्णालय,
नाशिक व अमरावतीकरीता यंत्रसामुग्रींची खरेदी सन २०१९-२० या आर्थिक वर्षात लेखाशिर्ष ४२१०
११२८ ५२ यंत्रसामुग्री व साधनसामुग्री अंतर्गत रु.४२,५०,००,०००/- इतका निधी अर्थसंकल्पीय
अनुदानातून उपलब्ध होणार असून सन २०१९ या आर्थिक वर्षात मंजूर अर्थसंकल्पीत अनुदानाची निविदा
प्रक्रीया राबविण्यासाठी प्रशासकिय मान्यता देण्यात येत असून सन २०१९ अखेरपर्यंत (३१ मार्च २०२०)
पर्यंत बीडीएस प्रणालीवर उपलब्ध असलेल्या अनुदानाच्या मर्यादेतच खर्च करावा व उर्वरित अनुदानाच्या
मंजूरीसाठी शासनास प्रस्ताव सादर करावा, या अटीवर तसेच खालील अटींच्या अधिन राहून सोबतच्या
विवरणपत्रातील यंत्रसामुग्री खरेदी करण्यासाठी रुपये ३१,३०,६२,१७३ /- (रु. एकतीस कोटी तीस लाख
बासष्ट हजार एकशे त्र्याहत्तर फक्त) इतक्या रक्कमेस प्रशासकीय मान्यता देण्यात येत आहे:
अटी :
१) सदरहू यंत्रसामुग्रीची आवश्यकता/मागणी याची शहानिशा / खातरजमा करण्यात यावी.
त्यानंतरच सदर बाबींच्या खरेदीसाठी खरेदी प्रक्रिया राबविण्यात यावी.
२) सदर यंत्रसामुग्रीचे विनिर्देश गरजेनुसार व अद्ययावत असल्याची खातरजमा करण्यात यावी.
खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती/अधिकारी यांनी ) मान्य केलेल्या विनिर्देशानुसार असावेत. तसेच सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. त्यानंतरच या बाबींची खरेदी करण्यात यावी.
३) शासन निर्णय, उद्योग, उर्जा व कामगार विभाग, क्रमांक भांखस २०१४/प्र.क्र.८२/भाग-।। / उद्योग-४, दिनांक ०१ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतुदीनुसार विहित खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे GEM Portal इतर राज्याचे दरकरार National pharmaceutical pricing Authority (NPPA) यांच्या कडील उपलब्ध असलेल्या न्युनतम दर विचारात घेण्यात यावेत तसेच हाफकीन संस्थेतील सदर बाबींची खरेदी झालेली असल्यास निविदेत प्राप्त झालेले न्युनतम दर विचारात घेवुन त्या दरांना अंदाजित दर म्हणून गृहित धरण्यात यावे व त्यानुसार निविदेकरीता मागणी नोंदवितांना औषधी,औषधे साहित्य व उपकरणांच्या संदर्भात अंदाजीत दर म्हणून नोंदविण्यात यावेत व खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि
# Page 3
शासन निर्णय क्रमांकः खरेदी-२०१९/प्र.क्र. ९३/आरोग्य-८
संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठापूर्व/ पुरवठानंतर नमुना तपासणी (Pre / Post dispatch random sample inspection) करुन उचित व योग्य विनिर्देश असलेल्या वस्तुंचीच खरेदी करण्यात येईल, याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) विभागीय संदर्भ सेवा रुग्णालय, नाशिक व अमरावती करिता खरेदी करावयाच्या यंत्रसामुग्रीवर होणारा खर्च “४२१०, वैद्यकीय सेवा व सार्वजनिक आरोग्य यावरील भांडवली खर्च- (०१) (०६) सर्व महसुल विभागाच्या मुख्यालयांच्या ठिकाणी विभागीय संदर्भीय सेवा केंद्र स्थापन करणे- ५२, यंत्रसामग्री व साधनसामग्री (४२१० ११२८) " या लेखाशिर्षांअंतर्गत सन २०१९-२० या आर्थिक वर्षात मंजूर असलेल्या अनुदानातून भागविण्यात यावा.
८) सदर यंत्रसामुग्रीच्या खरेदीची द्विरुक्ती (Duplication) होणार नाही, याची दक्षता घेण्यात यावी.
९) संपुर्ण खरेदी प्रक्रिया राबविताना केंद्रीय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०) शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम,भाग-२, दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग पहिला, उपविभाग-दोन मधील अ.क्र. ४, नियम क्रमांक ७ समोरील स्तंभ क्रमांक ६ येथील अटींची पुर्तता करण्यात यावी.
११) दिनांक २६.०७.२०१७ च्या शासन निर्णयातील तरतुदीनूसार कार्यवाही करण्यात यावी.
१२)सन २०१९ या आर्थिक वर्षात मंजूर अनुदानाची निविदा प्रक्रीया राबविण्यासाठी प्रशासकिय मान्यता देण्यात येत असून सन २०१९ अखेर पर्यंत ३१ मार्च २०२० पर्यंत बीडीएस प्रणालीवर वितरीत असलेल्या अनुदानाच्या मर्यादेतच खर्च करावा व उर्वरित अर्थसंकल्पीत अनुदान वितरीत करण्यासाठी शासनास प्रस्ताव सादर करावा.
उपरोक्त अनुक्रमांक १ ते १२ येथे नमूद अटींची पुर्तता करण्याची संपुर्ण जबाबदारी संबंधीत
कार्यक्रम प्रमुख यांची तसेच आरोग्य सेवा संचालनालयाची राहील.
२. शासन निर्णय, वित्त विभाग क्रमांक विअप्र-२०१३/प्र.क्र.३०/२०१३ / विनियम, भाग-२, दिनांक
१७/४/२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग-पहिला, उपविभाग
दोन मधील अ.क्र.४ नियम क्र.७ अन्वये प्रशासकीय विभागास प्रदान करण्यात आलेल्या अधिकारानुसार
सदरहू प्रस्तावास मान्यता देण्यात येत आहे.
# Page 4
शासन निर्णय क्रमांकः खरेदी-२०१९/प्र.क्र. ९३/आरोग्य-८
# Page 5
# Page 6