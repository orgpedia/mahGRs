# Page 1
शासकीय कर्मचाऱ्यांच्या वैद्यकीय खर्चाच्या प्रतिपुर्तीच्या मंजुरीबाबत......
प्रतिपुर्तीच्या अनुज्ञेयतेची कमाल मर्यादा व मंजूरीच्या अधिकारांत सुधारणा करण्याबाबत..
महाराष्ट्र शासन
सार्वजनिक आरोग्य विभाग
शासन निर्णय क्रमांकः वैखप्र-२०१८/प्र.क्र.४८८/२०१८/राकावि-२
१० वा मजला, गोकूळदास तेजपाल रुग्णालय आवार,
नवीन इमारत मंत्रालय, मुंबई.
दिनांक : ०६ जून, २०१९.
वाचा - १) शासन निर्णय, सार्वजनिक आरोग्य विभाग क्रमांक-वैखप्र-२०१६/ प्र.क्र.१६/ २०१६/राकावि-२, दिनांक १६ मार्च, २०१६.
प्रस्तावना - शासकीय कर्मचारी व त्यांच्या कुटुंबियांना महाराष्ट्र राज्य सेवा (वैद्यकीय देखभाल) नियम, १९६१ मधील तरतुदींच्या अधीन राहून, आकस्मिक उद्भवणाऱ्या २७ आजारांवर खाजगी रुग्णालयात घेतलेल्या उपचारांवरील तसेच ५ गंभीर आजारांवर, शासनाने संपूर्ण खर्चाच्या प्रतिपुर्तीसाठी मान्यता दिलेल्या खाजगी रुग्णालयात घेतलेल्या उपचारावरील, वैद्यकीय खर्चाच्या प्रत्येक प्रकरणी रुपये ३,००,०००/- च्या कमाल मर्यादेत, प्रतिपुर्तीस मंजुरी देण्याचे अधिकार उपरोक्त दिनांक १६.०३.२०१६ च्या शासन निर्णयानुसार विभाग प्रमुखांना आहेत. या मर्यादेबाहेरील वैद्यकीय खर्चाच्या प्रतिपुर्तीची प्रकरणे संबंधित मंत्रालयीन प्रशासकीय विभागाकडे सादर केली जातात. तथापि, वैद्यकीय खर्च प्रतिपुर्तीच्या प्रस्तावांची प्रलंबित प्रकरणे लक्षात घेता, सदर अधिकार पुन:प्रर्त्यापित करण्याची मागणी विविध मंत्रालयीन प्रशासकीय विभागाकडून करण्यात येत आहे. सबब, सदर मागणीच्या अनुषंगाने आता दिनांक १६.०३.२०१६ रोजीच्या शासन निर्णयान्वये महाराष्ट्र राज्य सेवा (वैद्यकीय देखभाल) नियम, १९६१ व त्यानंतर वेळोवेळी निर्गमित केलेल्या शासन निर्णयामधील तरतुदींच्या अधीन राहून रुपये ३,००,०००/- (अक्षरी रुपये तीन लाख फक्त) पर्यंतच्या वैद्यकीय खर्चाच्या प्रतिपुर्तीस विभाग प्रमुखांना असलेल्या वित्तीय अधिकारांत अंशत: बदल करण्याची बाब शासनाच्या विचाराधीन होती.
शासन निर्णय शासन निर्णय, सार्वजनिक आरोग्य विभाग क्रमांक - वैखप्र-२०१६/प्र.क्र.१६/२०१६/राकावि-२, दिनांक १६ मार्च, २०१६ प्रमाणे वैद्यकीय खर्चाच्या प्रत्येक प्रकरणी रुपये ३,००,०००/- च्या कमाल
# Page 2
शासन निर्णय क्रमांकः वैखप्र-२०१८/प्र.क्र.४८८/राकावि-२
मर्यादेत, प्रतिपुर्तीस मंजुरी देण्याचे अधिकार विभाग प्रमुखांना आहेत. या मर्यादेवरील वैद्यकीय खर्चाच्या प्रतिपुर्तीची प्रकरणे संबंधित मंत्रालयीन प्रशासकीय विभागाकडे सादर केली जातात.
२. महाराष्ट्र राज्य सेवा (वैद्यकीय देखभाल) नियम,१९६१ व त्यानंतर वेळोवेळी निर्गमित केलेल्या शासन निर्णयामधील तरतुदींच्या अधीन राहून वित्तीय अधिकारांत खालीलप्रमाणे बदल करण्याचा निर्णय शासनाने घेतला आहे.
------------------------------------------------------------------------------------------------------------------------------------------------------------------------------
| सक्षम प्राधिकारी | पूर्वीचे अधिकार | सुधारीत अधिकार |
| मंत्रालयीन प्रशासकीय विभाग  |  प्रमुख | रुपये –३,००,०००/- (अक्षरी रुपये तीन लक्ष) वरील प्रकरणे. | रुपये - ३,००,०००/- (अक्षरी रुपये तीन लक्ष) वरील प्रकरणे. |
| विभाग प्रमुख | रुपये –३,००,०००/- (अक्षरी रुपये तीन लक्ष) पर्यंत | रुपये -२,००,०००/- (अक्षरी रुपये दोन लक्ष) वरील परंतु रुपये-३,००,०००/ (अक्षरी रुपये तीन लक्ष) पर्यंतची प्रकरणे. |
| प्रादेशिक विभाग  |  प्रमुख | निरंक | रुपये - २,००,००० /- (अक्षरी रुपये दोन लक्ष) पर्यंतची प्रकरणे. |
------------------------------------------------------------------------------------------------------------------------------------------------------------------------------
३. रुपये-३,००,०००/- वरील वैद्यकीय खर्चाच्या प्रतिपुर्तीच्या प्रकरणांना महाराष्ट्र राज्य सेवा (वैद्यकीय देखभाल) नियम, १९६१ व त्यानंतर वेळोवेळी निर्गमित करण्यात आलेल्या शासन निर्णयामधील तरतुदींच्या अधीन राहून मंजुरी देण्याचे अथवा उचित निर्णय घेण्याचे पूर्ण अधिकार पूर्वी प्रमाणेच संबंधित मंत्रालयीन प्रशासकीय विभाग प्रमुखांना राहतील.
४. शासन याद्वारे असे निर्देश देत आहे की, वर नमूद केल्याप्रमाणे मंत्रालयीन प्रशासकीय विभाग प्रमुख, विभाग प्रमुख व प्रादेशिक विभाग प्रमुख यांच्या स्तरावर प्रकरणांना मंजुरी देताना महाराष्ट्र राज्य सेवा (वैद्यकीय देखभाल) नियम, १९६१ व त्यानंतर वेळोवेळी निर्गमित केलेल्या शासन निर्णयामधील तरतुदी काटेकोरपणे तपासून मंजुरी देण्याची जबाबदारी सक्षम प्राधिकाऱ्याची राहील.
५. हा शासन निर्णय प्रलंबित प्रकरणांना देखिल लागू करण्यात यावा.
६. संबंधित मंत्रालयीन प्रशासकीय विभागाने सदर शासन निर्णयात नमूद केलेल्या तरतूदींच्या अनुषंगाने वैद्यकीय खर्च प्रतिपुर्तीच्या मंजूरी करीता त्यांच्या अधिपत्याखाली असलेल्या कार्यालयांमध्ये विभाग प्रमुख व प्रादेशिक विभाग प्रमुख हे नेमके कोणते पदधारक असतील याबाबत त्यांनी आकृतीबंधातील मंजुर पदनाम विचारात घेऊन त्यांचे स्तरावर उचित निर्णय घ्यावा.
७. सर्व मंत्रालयीन प्रशासकीय विभागाने हा शासन निर्णय त्यांच्या प्रशासकीय नियंत्रणाखालील सर्व कार्यासने व कार्यालये यांना कळविण्याची व्यवस्था करावी.
पृष्ठ ४ पैकी २
# Page 3
शासन निर्णय क्रमांकः वैखप्र-२०१८/प्र.क्र.४८८/राकावि-२
८. हे आदेश वित्त विभागाच्या सहमतीने व त्यांच्या अनौपचारीक संदर्भ क्रमांक.०९/सेवा-५, दिनांक १५ फेब्रुवारी, २०१९ नुसार निर्गमित करण्यात येत आहे.
# Page 4