# Page 1
विलंबाने प्राप्त झालेल्या आश्वासित प्रगती योजनेच्या पहिल्या लाभाच्या देयकावर व्याज अदा करण्याबाबत..(डॉ. युवराज शि. कापगते, सेवानिवृत्त वैद्यकीय अधिकारी, गट-ब.)
महाराष्ट्र शासन
सार्वजनिक आरोग्य विभाग
शासन निर्णय क्रमांक: क्र.संआसे-२०२२/प्र.क्र.१९९/सेवा-१
गोकुळदास तेजपाल रुग्णालय इमारत संकुल, ८ वा मजला
लोकमान्य टिळक मार्ग, मंत्रालय, मुंबई - ४००००१.
दिनांक :- २४ जून, २०२२.
वाचा : १) वित्त विभाग शासन निर्णय क्र.वेपूर-३०९४/प्र.क्र.९३/सेवा-१०, दि.२२.११.१९९४.
२) सहसंचालक (अर्थ व प्रशासन), आरोग्य सेवा आयुक्तालय, मुंबई यांचे क्र.आआसे/कक्ष २अ/टे-५/डॉ. कापगते/लोआप्र/व्याजदेयकत्रुटी/जा.क्र.१३२२-२५/२२, दि.१६.०६.२०२२.
प्रस्तावना : डॉ.युवराज शिवराम कापगते, सेवानिवृत्त वैद्यकीय अधिकारी, गट-ब यांना आश्वासित प्रगती योजनेचा पहिला लाभ मंजूर झाल्याचे मुख्य कार्यकारी अधिकारी, जिल्हा परिषद, भंडारा यांचे आदेश दि.०७.०७.२०१६ रोजीचे आहेत. प्रत्यक्षात त्यांना त्याप्रमाणे थकबाकीच्या देयकाची रु.१०,७६,४६८/ इतकी रक्कम दिनांक १४.०८.२०१९ रोजी अदा करण्यात आली आहे. वाचा क्र.१ येथील शासन निर्णयानुसार आदेशानंतर सहा महिन्यांच्या कालावधीनंतर रक्कम अदा करण्यात आली असेल, तर मंजूरी आदेशाच्या सहा महिन्यानंतरच्या दिनांकापासून अदा झाल्याच्या महिन्याच्या आधीच्या महिन्यांपर्यंत व्याज अदा करण्यात येते. त्यानुसार डॉ.कापगते यांना आदेश दि.०७.०७.२०१६ च्या सहा महिन्यानंतर पासून म्हणजेच दि.०७.०१.२०१७ ते दि.३१.०७.२०१९ या कालावधीसाठी (३० महिने २५ दिवस) व्याज अदा करण्याची बाब शासनाच्या विचाराधीन होती.
शासन निर्णय : डॉ.युवराज शिवराम कापगते, सेवानिवृत्त वैद्यकीय अधिकारी, गट-ब यांना विलंबाने प्रदान करण्यात आलेल्या आश्वासित प्रगती योजनेच्या पहिल्या लाभावरील थकबाकीच्या रु.१०,७६,४६८/ इतक्या रकमेवर दि.०७.०१.२०१७ ते दि.३१.०७.२०१९ या कालावधीसाठी (३० महिने २५ दिवस) त्या कालावधीतील ६.८५ टक्के प्रतिवर्ष इतक्या व्याजदराने, परिगणीत व्याज रु.१,८९,२७८/-मंजूर करण्यात येत असून, त्याप्रमाणे रु.१,८९,२७८/- इतकी रक्कम अदा करण्यास मान्यता देण्यात येत आहे.
# Page 2
शासन निर्णय क्रमांकः क्र.संआसे-२०२२/प्र.क्र.१९९/सेवा-१
२. सदर शासन निर्णय वित्त विभागाच्या शासन निर्णय क्र. वेपूर-३०९४/प्र.क्र.९३/सेवा-१०, दि.२२.११.१९९४ मधील तरतूदीनुसार प्रशासकीय विभागास प्राप्त अधिकारानुसार निर्गमित करण्यात येत आहे.