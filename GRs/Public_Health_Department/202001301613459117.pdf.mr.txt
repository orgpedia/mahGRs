# Page 1
परिविक्षा कालावधी समाप्त करणेबाबत दिवंगत डॉ. किरण नामदेवराव सुरवसे, तत्कालीन हत्तीरोग अधिकारी महाराष्ट्र शासन
सार्वजनिक आरोग्य विभाग
शासन निर्णय क्रमांकः परिवि-२०१८/प्र.क्र.१४२/सेवा-१
गोकुळदास तेजपाल रूग्णालय संकुल इमारत
लोकमान्य टिळक मार्ग, मुंबई-४०० ००१.
दिनांक: ११ फेब्रुवारी, २०२०.
वाचा : १) सार्वजनिक आरोग्य विभाग, शासन निर्णय क्र. जिहिअ - १०९५/१३३५/प्र.क्र.१४८/ सेवा-१, दि.२१.११.१९९६.
२) सामान्य प्रशासन विभाग, शासन निर्णय क्र. परिवी-२७१५/प्र.क्र.३०२/८,दि.२९/०२/२०१६.
प्रस्तावना: उपरोक्त वाचा येथील क्र. १ च्या शासन निर्णयान्वये डॉ. किरण नामदेवराव सुरवसे यांची सामान्य राज्य सेवा, गट-ब या संवर्गात जिल्हा हिवताप अधिकारी या पदावर नामनिर्देशनाने नियुक्ती करण्यात आली. त्यानुसार सदर पदावर एन. एस. सी. युनिट, वसई, जि. ठाणे येथे दि. ०६/१२/१९९६ रोजी रुजू झाले. डॉ. किरण नामदेवराव सुरवसे हे हत्तीरोग अधिकारी या पदावर राष्ट्रीय हत्तीरोग नियंत्रण पथक, गडचिरोली येथे कार्यरत असतांना दि. २३/१०/२०११ रोजी निधन झाले. डॉ. सुरवसे यांचे मूळ सेवापुस्तक व सेवा अभिलेख उपलब्ध नसल्यामुळे त्यांचा परिविक्षाधीन कालावधी समाप्त करण्याबाबतचे आदेश निर्गमित करण्यात आले नाहीत. तथापि, त्यांचे निधन झाल्यामुळे त्यांचा परिविक्षाधीन कालावधी समाप्त करण्याची बाब शासनाच्या विचाराधीन होती.
शासन निर्णय: दिवंगत डॉ. किरण नामदेवराव सुरवसे, तत्कालीन हत्तीरोग अधिकारी, हे राष्ट्रीय हत्तीरोग नियंत्रण पथक, गडचिरोली येथे शासन सेवेत कार्यरत असतांना त्यांचे दि. २३/१०/२०११ रोजी निधन झाले. डॉ. किरण नामदेवराव सुरवसे यांचे निधन झाल्यामुळे त्यांनी परिविक्षाधीन कालावधी पूर्ण केला असल्याचे समजून त्यांचा परिविक्षाधीन कालावधी त्यांच्या निधनाच्या दिनांकास म्हणजेच दि. २३/१०/२०११ रोजी समाप्त करण्यास “एक विशेष बाब” म्हणून शासन याद्वारे मंजूरी देत आहे.
सदर शासन निर्णय सामान्य प्रशासन विभाग यांच्या अनौपचारिक संदर्भ क्र.११/कार्या-८, दि.२१/०१/२०२० रोजीच्या मान्यतेनुसार निर्गमित करण्यात येत आहे.
# Page 2
शासन निर्णय क्रमांकः परिवि-२०१८/प्र.क्र.१४२/सेवा-१