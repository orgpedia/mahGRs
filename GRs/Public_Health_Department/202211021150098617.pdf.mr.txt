# Page 1
३० खाटांचे ग्रामीण रुग्णालय, धानोरा जि. गडचिरोली चे श्रेवणीवर्धन करुन ५० खाटांच्या उपजिल्हा रुग्णालय इमारत बांधकामाचे अंदाजपत्रक व आराखड्यांना प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः प्रशामा २०२२/प्र.क्र.२३५/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : ०३ नोव्हेंबर, २०२२.
वाचा : १) आरोग्य सेवा संचालनालय यांचे पत्र क्रमांक संआसे/ कक्ष-३/टे ६/५०खाटाबांधकाम/१०७२३-७२४/२२, दिनांक ०१.०८.२०२२.
प्रस्तावना :
३० खाटांचे ग्रामीण रुग्णालय, धाणोरा जि. गडचिरोली चे श्रेणीवर्धन करुन ५० खाटांचे उपजिल्हा रुग्णालय, इमारत बांधकामाच्या रु.८७३.२७ लक्ष इतक्या रकमेच्या अंदाजपत्रक व नकाशांना प्रशासकीय मान्यता देण्याचा प्रस्ताव शासनाच्या विचाराधीन होता.
शासन निर्णय :
२. ३० खाटांचे ग्रामीण रुग्णालय, धाणोरा जि. गडचिरोली चे श्रेणीवर्धन करुन ५० खाटांचे उपजिल्हा रुग्णालय, इमारत बांधकामाचे अंदाजपत्रक सन २०२०-२१ च्या दरसूचीवर आधारित आहे.
सदर कामाच्या अंदाजपत्रकामध्ये फ्युल गॅस पाईपलाईन, बायो डायझेस्टर, रेन वॉटर हावेस्टिंग, सौर छप्पर, फर्निचर, विदयुतीकरण, पाणी पुरवठा व मल:निस्सारण, आग प्रतिबंधक इत्यादी साठी तरतूद करण्यात आलेले असून सोबत जोडण्यात आलेल्या Recapitulation sheet प्रमाणे रुपये ८७३.२७ लक्ष इतक्या रकमेच्या अंदाजपत्रक व आराखड्यांना खालील अटी व शर्तीच्या अधिन राहून या शासन निर्णयान्वये प्रशासकीय मान्यता देण्यात येत आहे :
अटी व शर्ती :
१) कामासाठी निविदा मागविण्यापूर्वी सदर कामास मुख्य अभियंता, सार्वजनिक बांधकाम विभाग यांची तांत्रिक मंजुरी घेणे आवश्यक राहील.
# Page 2
शासन निर्णय क्रमांकः प्रशामा २०२२/प्र.क्र.२३५/आरोग्य ३
२) बांधकामासाठी उपलब्ध होणाऱ्या नियतव्ययामधून सदर कामास निधी उपलब्ध करुन देण्याच्या अटीच्या अधिन राहून प्रशासकीय मान्यता देण्यात येत आहे.
३) सदर कामाची ई-निविदा करतांना कामाचे तुकडे न करता एकत्रित निविदा करण्यात यावी.
४) कामासाठीच्या जागेची उपलब्धता, योग्यता व जागा पुरेशी आहे किंवा नाही याबाबतची खात्री संबंधित आरोग्य संस्था प्रमुखांनी करावी.
५) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाच्या किंमतीमध्ये अनावश्यक वाढ करण्यात येवू नये.
६) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिकदृष्ट्या मान्यता ही सार्वजनिक बांधकाम खात्याच्या त्यात्या क्षेत्राच्या सक्षम अधिकाऱ्यांकडून करण्यात येईल.
७) स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सार्वजनिक बांधकाम विभाग यांची राहील.
८) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही २०१३/प्र.क्र.१७७/तां.क.१ दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
९) सदर इमारतीचे एकूण क्षेत्रफळ ८३६.३२ चौ.मी. असून सदर बांधकामाचा दर रु.३६०१०.००/- प्रती चौ.मी., तसेच फाउंडेशनचे क्षेत्रफळ ८३६.३२ चौ.मी. असून त्याचा दर रु.१८००.५० प्रती चौ.मी. राहील.
१०)प्रस्तावित करण्यात आलेल्या इमारतीचे जोते क्षेत्रफळ कर्मचारी वर्ग यांच्या अनुज्ञेय मानकाप्रमाणे असल्याची खातरजमा करण्यात यावी.
३. उपरोक्त १ ते १० येथे नमूद अटींची पूर्तता करण्याची संपूर्ण जबाबदारी संबंधित कार्यकारी अभियंता, सार्वजनिक बांधकाम विभाग व जिल्हा शल्य चिकित्सक यांची राहील.
४. ३० खाटांचे ग्रामीण रुग्णालय, धाणोरा जि. गडचिरोली चे श्रेणीवर्धन करुन ५० खाटांचे उपजिल्हा रुग्णालय, इमारत बांधकामावरील खर्च मागणी क्रमांक- एच- ८, मुख्यलेखाशिर्ष "४२१० वैद्यकीय सेवा व सार्वजनिक आरोग्य सेवा यावरील भांडवली खर्च, ०१- नागरी आरोग्य सेवा (वैद्यकीय सहाय्य ) - पंचवार्षिक योजनांतर्गत योजना- इमारती, ११० - रुग्णालय व दवाखाने, (१) (अ) पंचवार्षिक योजनांतर्गत योजना- इमारती, (००) (०१) मोठी बांधकामे (४२१०००१४), ५३- मोठी बांधकामे" याखाली भागविण्यात येईल.
५. ३० खाटांचे ग्रामीण रुग्णालय, धाणोरा जि. गडचिरोली चे श्रेणीवर्धन करुन ५० खाटांचे उपजिल्हा रुग्णालय, इमारत बांधकामावरील लागणाऱ्या रकमेची अर्थसंकल्पात तरतूद करण्याचा प्रस्ताव आयुक्त, आरोग्य सेवा, मुंबई यांनी त्वरीत शासनास सादर करावा.
पृष्ठ ३ पैकी २
# Page 3
शासन निर्णय क्रमांकः प्रशामा २०२२/प्र.क्र.२३५/आरोग्य ३
६. हे आदेश शासन निर्णय, वित्त विभाग, क्रमांक - विअप्र २०१३/प्र.क्र.३०/विनियम, दिनांक १७.०४.२०१५ सोबतच्या परिशिष्ट, भाग पहिला, उपविभाग-पाच मधील अनुक्रमांक-१, परिच्छेद क्रमांक- १३४ अन्वये प्रशासकीय विभागांना प्रदान करण्यात आलेल्या अधिकारान्वये सदर शासन निर्णय निर्गमित करण्यात येत आहे.
# Page 4
# Page 5