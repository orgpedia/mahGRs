# Page 1
विशेषज्ञ संवर्गातील "वैद्यकीय अधिकारी (कान, नाक, घसा तज्ञ)” या पदावर निव्वळ तात्पुरत्या स्वरूपात देण्यात आलेली पदोन्नती रद्द करणेबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांकः पदोन्न-१११९/प्र.क्र.३१८/सेवा-२
गोकुळदास तेजपाल रुग्णालय आवार संकुल इमारत १० वा मजला
मंत्रालय, मुंबई - ४०० ००१
दिनांक : १९ मे, २०२१
संदर्भ - १. सा. प्र. वि., शासन निर्णय क्र.एसआरव्ही-२०१५/प्र.क्र.३०३/का.१२, दि.१२.०९.२०१६.
२. सा. आ. वि., शासन आदेश क्र. पदोन्न-१११९/प्र.क्र.३१८/सेवा-२, दि.२७.०५.२०२०.
शासन आदेश:
महाराष्ट्र वैद्यकीय व आरोग्य सेवा, गट-अ मधील वैद्यकीय अधिकारी (वेतनस्तर एस-२०:५६१०० १७७५००) यांना विशेषज्ञ संवर्गातील वैद्यकीय अधिकारी (कान, नाक, घसा तज्ञ) (वेतनस्तर एस-२३:६७७०० २०८७००) या पदावर संदर्भाधीन शासन आदेश दि.२७.०५.२०२० अन्वये खुल्या प्रवर्गातील रिक्त पदांवर निव्वळ तात्पुरत्या स्वरुपात पदोन्नतीने पदस्थापना देण्यात आलेली आहे. सदर पदोन्नती आदेशामधील डॉ.
संजय मुरलीधर शिंदे, वैद्यकीय अधिकारी, सामान्य रूग्णालय, जळगांव व डॉ. वैजनाथ एस. गुरवले, वैद्यकीय अधिकारी, सामान्य रूग्णालय, अहमदनगर यांनी अनुक्रमे दि.२८.०५.२०२० व दि.०१.०६.२०२० च्या निवेदनाद्वारे कौटुंबिक कारणास्तव विशेषज्ञ संवर्गातील वैद्यकीय अधिकारी (कान, नाक, घसा तज्ञ) या पदावर देण्यात आलेली पदोन्नती रद्द करणेबाबत विनंती केलेली आहे. त्यानुसार सक्षम प्राधिकारी यांच्या मान्यतेने डॉ. संजय मु. शिंदे, वैद्यकीय अधिकारी व डॉ. वैजनाथ एस. गुरवले, वैद्यकीय अधिकारी यांना विशेषज्ञ संवर्गातील वैद्यकीय अधिकारी (कान, नाक, घसा तज्ञ) या पदावर देण्यात आलेली पदोन्नती या आदेशान्वये रद्द करण्यात येत आहे.
२. सदर वैद्यकीय अधिकारी यांनी पदोन्नती नाकारल्याने त्यांनी आश्वासित प्रगती योजनेअंतर्गत वरिष्ठ पदाच्या वेतनश्रेणीचा लाभ घेतला असल्यास वित्त विभागाने वेळोवेळी निर्गमित केलेल्या आदेशानुसार सदर लाभ काढून घेण्यात यावा व त्यासंबंधीचा अनुपालन अहवाल शासनास सादर करावा.
३. पदोन्नती नाकारलेल्या वैद्यकीय अधिकाऱ्यास, त्याने ज्या निवडसूचीमध्ये निवड होऊन देखील पदोन्नती स्विकारली नाही त्या निवडसूचीतील अधिकाऱ्याचा व त्यानंतरच्या दोन्ही निवडसूचीतील अधिकाऱ्यांचा मानीव दिनांक प्राप्त होणार नाही.
४. सदर आदेश तात्काळ अंमलात येतील.
# Page 2
शासन आदेश क्रमांकः पदोन्न-१११९/प्र.क्र.३१८/सेवा-२
५. उपरोक्त वैद्यकीय अधिकाऱ्याची पदोन्नती रद्द केल्याने, त्यांना त्यांच्या मूळ संवर्गात हजर करून घेण्याबाबतची कार्यवाही आरोग्य सेवा आयुक्तालय व कार्यासन सेवा-३ यांनी त्वरीत करावी.