# Page 1
विभागीय संदर्भ सेवा रुग्णालय, अमरावतीकरिता यंत्रसामग्री खरेदी करण्यासाठी प्रशासकीय मान्यता देण्याबाबत.
(शुध्दीपत्रक)
महाराष्ट्र शासन
सार्वजनिक आरोग्य विभाग
शासन शुध्दीपत्रक क्रमांक खरेदी-२०१७/प्र.क्र.१६६/आरोग्य -८
गो.ते. रुग्णालय संकुल, १० मजला,
नवीन मंत्रालय मुंबई - ४००००१.
दिनांक - ०९ जानेवारी, २०२०.
वाचा १) शासन निर्णय क्रमांक:-खरेदी २०१७/प्रक्र.१६६/आरोग्य-८, दिनांक १७/०६/२०१९.
२) सहसंचालक, आरोग्य सेवा संचालनालय यांचे पत्र क्र-संआसे/कक्ष- ३/टे.३/विसंसेरु/ खरेदी/१७-१८/९२०९/१९, दिनांक २६/०६/२०१९.
३) वैद्यकीय शिक्षण औषधी द्रव्ये विभाग यांचे शासन निर्णय क्र. यंखधो-२०१८/प्र.क्र.३९२/प्रशा-१, दिनांक ८/३/२०१९.
प्रस्तावना:
शासन निर्णय दिनांक १७/०६/२०१९ अन्वये विभागीय संदर्भ सेवा रुग्णालय, अमरावती करिता यंत्रसामग्री खरेदी करण्यासाठी प्रशासकीय मान्यता देण्यात आली आहे. त्यानुसार हाफकीन जीव औषध निर्माण महामंडळ मर्यादित (खरेदी कक्ष) यांचेकडून निविदा प्रक्रिया राबविण्यात आली, सदर निविदेस शून्य प्रतिसाद आल्याचे हाफकीन महामंडळ खरेदी कक्षाने कळविले आहे.
त्याअनुषंगाने संचालक, आरोग्य सेवा संचालनालय यांनी संदर्भ क्र. २ अन्वये कळविल्यानुसार, संचालनालय स्तरावरुन तयार करण्यात आलेले विनिर्देश हे टाटा मेमोरियल रुग्णालय, मुंबई येथील तज्ञांनी तयार केले असल्याने, आरोग्य संस्थांमध्ये कर्करोग विभागाकरिता आवश्यक असलेली यंत्रसामुग्री टाटा मेमोरियल रुग्णालय, मुंबई या संस्थेने निविदा प्रक्रियेद्वारे निश्चित केलेल्या यंत्रसामुग्री पुरवठा आदेशावर हाफकीन महामंडळामार्फत खरेदी करण्यास मंजूरी देण्याची बाब शासनाच्या विचाराधीन आहे.
शासन शुध्दीपत्रकः
शासन निर्णय दिनांक १७/०६/२०१९ मधील अट क्र. ११ पुढीलप्रमाणे वाचण्यात यावी.
" विभागीय संदर्भ सेवा रुग्णालय, अमरावती येथील कर्करोग विभागाकरिता आवश्यक असलेली साधनसामग्री खरेदीसाठी विनिर्देश टाटा मेमोरियल संस्थेच्या यंत्रसामुग्री समान असल्याने सदर संस्थेने (टाटा) विहित निविदा प्रक्रियेअंती निश्चित केलेल्या पुरवठा आदेशावर प्रस्तावित यंत्रसामुग्री हाफकीन जीव-औषध निर्माण महामंडळ, मुंबई यांचेमार्फत खरेदी करण्यास शासन मान्यता देण्यात येत आहे”, असे वाचावे.
# Page 2
शासन शुध्दीपत्रक क्रमांकःखरेदी-२०१७/प्र.क्र.१६६/आरोग्य-८
सदर शासन शुध्दीपत्रक मा. मुख्यमंत्री, महाराष्ट्र राज्य यांच्या मान्यतेने व शासन निर्णय, वित्त विभाग क्र.विअप्र-२०१३/प्र.क्र.३०/२०१३/विनियम, भाग-२, दिनांक १७/४/२०१५
सोबतच्या परिशिष्टातील वित्तीय अधिकार नियम पुस्तिका, १९७८, भाग-पहिला, उपविभाग-दोन मधील अ.क्र.४, नियम क्र.७ समोरील स्तंभ क्र.६ येथील अधिकारानुसार मान्यता देण्यात येत आहे.