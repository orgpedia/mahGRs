# Page 1
राष्ट्रीय कुष्ठरोग नियंत्रण कार्यक्रमांतर्गत कुष्ठरुग्णांना आवश्यक असणारी पूरक औषधे व औषधी साहित्य खरेदी करण्यास प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः खरेदी-२०१९/प्र.क्र. १०९/आरोग्य-८
नविन मंत्रालय, गोकुळदास तेजपाल रुग्णालय कंपाउंड,
कॉम्पलेक्स बिल्डींग, १० वा मजला, मुंबई ४००००१.
दिनांक : १८ सप्टेंबर, २०१९.
वाचा : १) सहसंचालक, आरोग्य सेवा (खरेदी कक्ष), मुंबई यांचे पत्र क्र. संआसे/खरेदीकक्ष /सन २०१९-२० राज्य-अनुदान/औषधे व औषधे साहित्य खरेदीस प्रशा.मान्यता/१२८०-८४/२०१९, दि. ३०/०५/२०१९.
२) सहसंचालक, आरोग्य सेवा, (कुष्ठरोग व क्षयरोग) पुणे यांचे पत्र क्रमांक ससंआसे/ कुष्ठवक्षय / औषध भांडार / प्रशासकीय मान्यता/१४९२२-२५/१९-२०, दिनांक ०६/०५/२०१९.
३) शासन निर्णय, सार्वजनिक आरोग्य विभाग, क्रमांक खरेदी-२०१६/प्र.क्र.२४०/आरोग्य-८, दिनांक २६.०७.२०१७.
प्रस्तावना :
राष्ट्रीय कुष्ठरोग नियंत्रण कार्यक्रमांतर्गत कुष्ठरुग्णांसाठी आवश्यक असणारी औषधे व औषधी
साहित्य खरेदी करण्यासाठी सन २०१९-२० या आर्थिक वर्षाकरिता रु.७८,९२,३१७/- इतक्या रक्कमेची
प्रशासकीय मान्यता मिळण्याबाबत सहसंचालक, आरोग्य सेवा यांनी संदर्भाधीन पत्रान्वये प्रस्ताव सादर केला
आहे.
सन २०१९-२० या आर्थिक वर्षात उपलब्ध असलेल्या राज्य अनुदानातून राष्ट्रीय कुष्ठरोग नियंत्रण
कार्यक्रमांतर्गत कुष्ठरोग्यांना आवश्यक असणारी औषधे व औषधी साहित्यांच्या खरेदीसाठी लेखाशिर्ष २२१०
०९४१ अंतर्गत मंजूर अर्थसंकल्पीय तरतूद रु.१९,९७,०००/ इतकी असून, लेखाशिर्ष २२१० ०६६५ अंतर्गत
मंजूर अर्थसंकल्पीय तरतूद रु.५८,९७,०००/- इतकी आहे वित्त विभागाने बीडीएस प्रणालीवर वितरीत केलेला
६० टक्के निधी एकूण रु.३४,३१,४००/- इतका निधी वितरीत केला असून सहसंचालक आरोग्य सेवा
संचालनालय मुंबई यांनी रुपये ७८९२३१७/- इतक्या रक्कमेच्या खरेदीचा प्रस्ताव सादर केला आहे. त्या
अनुषंगाने राष्ट्रीय कुष्ठरोग नियंत्रण कार्यक्रमांतर्गत औषधी व औषधी साहित्य खरेदी करण्यास प्रशासकीय
मान्यता देण्याची बाब शासनाच्या विचाराधीन आहे.
# Page 2
शासन निर्णय क्रमांकः खरेदी-२०१९/प्र.क्र.१०९/आरोग्य-८
शासन निर्णय :
सहसंचालक, आरोग्य सेवा यांनी संदर्भाधीन पत्रान्वये सादर केलेल्या प्रस्तावानुसार राष्ट्रीय
कुष्ठरोग नियंत्रण कार्यक्रमांतर्गत सन २०१९-२० या आर्थिक वर्षात अर्थसंकल्पात मंजूर
अनुदानाइतकी निविदा प्रक्रिया राबविण्यासाठी व सन २०१९ अखेरपर्यंत (३१ मार्च, २०२०) पर्यंत
बीडीएस प्रणालीवर वितरीत असलेल्या अनुदानाच्या मर्यादेतच खर्च करावा व उर्वरित अर्थसंकल्पीय
अनुदान वितरीत करण्यासाठी शासनास त्वरित प्रस्ताव सादर करावा या अटीवर तसेच खालील
अटींच्या अधीन राहून सोबतच्या विवरणपत्रातील औषधे व औषध साहित्याची खरेदी करण्यासाठी
अंदाजित रु. ७८,९२,३१७/- (रु. अठ्ठयात्तर लाख ब्याण्णव हजार तीनशे सतरा फक्त) इतक्या
रक्कमेची खरेदी करण्यासाठी प्रशासकीय मान्यता देण्यात येत आहे:
-----------------------------------------------------------------------------------------------------------------------------------------------------------------------
| अ. क्र. | खरेदी करावयाच्या साहित्याचा  |  तपशिल | प्रति नग किंमत (अंदाजित) | प्रस्तावित खरेदी | एकूण अपेक्षित खर्च (रुपये) | लेखाशिर्ष | वितरीत अनुदानाच्या मर्यादेत खर्चाची मंजूरी |
| १ | Framycetin Sulphate Cream 30gm | 25.65 | 20500 | 525825/ | 2210 0941 | रु. 8,68,200/ |
| २ | Tab.Prednisolone 10mg | 0.77 | 500000 | 385000/ |
|  | Povidone Iodine Ointment  |  5% w/v 15 gm | 6.27 | 75000 | 470250/ |
| ४ | Cap.Thalidomide 100mg | 45.00 | 13650 | 614250/ |
| ५ | Absorbent Surgical Gauze 50cm*18mtr | 92.01 | 19000 | 1748190/ | 2210 0665 | 5.25,63,200/ |
| ६ | Absorbent Cotton Wool 500gm Packet | 100.80 | 4900 | 493920/ |
| ७ | Bandage Cloth as per Schedule F-II Than 100 cm*20mtr. | 329.84 | 7800 | 2572752/ |
| ८ | Adhesive Plaster Cotton Based (Hypoallergic ) 10cm* 5mtr Roll | 46.70 | 2200 | 102740/ |
|  | Rolled Cotton Bandage 15cm * 4mtr | 11.09 | 44000 | 487960/ |
| १० | Elastic Crape Bandage 15cm * 2.75mtr | 34.65 | 8700 | 301455/ |
| ११ | Ciprofloxacin Eye/Ear Drop 5ml | 8.50 | 22350 | 189975/ |
|  |  | एकूण - | 78,92,317/ |  | 5.34,31,400/ |
-----------------------------------------------------------------------------------------------------------------------------------------------------------------------
अटी:
१) सदरहू औषधे व औषधी साहित्यांची आवश्यकता / मागणी याची शहानिशा / खातरजमा करण्यात
यावी. त्यानंतरच सदर बाबींची खरेदी प्रक्रिया राबविण्यात यावी.
# Page 3
शासन निर्णय क्रमांकः खरेदी-२०१९/प्र.क्र.१०९/आरोग्य-८
२) सदर बाबींचे विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी ( तांत्रिक समिती/अधिकारी यांनी मान्य केलेल्या विनिर्देशानुसार असावेत. तसेच सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. त्यानंतरच या बाबींची खरेदी करण्यात यावी.
३) शासन निर्णय, उद्योग, उर्जा व कामगार विभाग, क्रमांक भांखस २०१४/प्र.क्र.८२/भाग-III/उद्योग-४, दिनांक ०१ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतुदीनुसार विहित खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे GEM Portal, इतर राज्यांचे दरकरार, National Pharmaceutical Pricing Authority (NPPA) यांच्याकडील उपलब्ध असलेल्या न्यूनतम दर विचारात घेण्यात यावेत. तसेच हाफकीन संस्थेतील सदर बाबींची खरेदी केली जात असल्यास अथवा झालेली असल्यास निविदेत प्राप्त झालेले न्यूनतम दर विचारात घेऊन त्या दरांना अंदाजित दर म्हणून गृहित धरण्यात यावे व त्यानुसार निविदेकरिता मागणी नोंदवितांना औषधी, औषधी साहित्य व उपकरणांच्या संदर्भात अंदाजित दर म्हणून नोंदविण्यात यावेत व खरेदी प्रक्रीयेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठापूर्व/ पुरवठानंतर नमुना तपासणी (Pre / Post dispatch random sample inspection) करुन उचित व योग्य विनिर्देश असलेल्या वस्तुंचीच खरेदी करण्यात येईल, याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच पुरवठा साखळी व्यवस्थापन (Supply chain management ) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) सदरहू खरेदीसाठी होणारा खर्च खालील लेखाशिर्षाअंतर्गत सन २०१९-२० या आर्थिक वर्षात मंजूर असलेल्या अनुदानातून भागविण्यात यावा: अ) “२२१०, वैद्यकीय सेवा व सार्वजनिक आरोग्य-राज्य योजनांतर्गत योजना- (०१) (३७) राष्ट्रीय कुष्ठरोग नियंत्रण कार्यक्रम व रुग्णालये-२१,पुरवठा व सामग्री (२२१० ०९४१)” आ) “२२१०, वैद्यकीय सेवा व सार्वजनिक आरोग्य-(०१) (१०) कुष्ठरोग नियंत्रणासाठी पथके व रुग्णालये - २१, पुरवठा व सामग्री (२२१००६६५) ” ८) तसेच सदर बाबींच्या खरेदीची द्विरुक्ती (Duplication) होणार नाही, याची दक्षता घेण्यात यावी.
# Page 4
शासन निर्णय क्रमांकः खरेदी-२०१९/प्र.क्र.१०९/आरोग्य-८
९) संपुर्ण खरेदी प्रक्रिया राबविताना केंद्रीय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०) शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम, भाग-२,
दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग-पहिला, उपविभाग-दोन मधील अ.क्र.४, नियम क्रमांक ७ समोरील स्तंभ क्रमांक ६ येथील
अटींची पुर्तता करण्यात यावी.
११)दिनांक २६.०७.२०१७ च्या शासन निर्णयातील तरतुदीनुसार कार्यवाही करण्यात यावी.
१२) सन २०१९-२० या आर्थिक वर्षात अर्थसंकल्पात मंजूर अनुदानाइतकी निविदा प्रक्रिया राबविण्यासाठी प्रशासकीय मान्यता देण्यात येत आहे व सन २०१९ अखेरपर्यंत (३१ मार्च, २०२०) पर्यंत बीडीएस
प्रणालीवर वितरीत असलेल्या अनुदानाच्या मर्यादेतच खर्च करावा व उर्वरित अर्थसंकल्पीय अनुदान वितरीत करण्यासाठी शासनास त्वरित प्रस्ताव सादर करावा.
उपरोक्त अनुक्रमांक १ ते १२ येथे नमूद अटींची पुर्तता करण्याची संपुर्ण जबाबदारी संबंधीत
कार्यक्रम प्रमुख यांची तसेच आरोग्य सेवा संचालनालयाची राहील. तसेच आवश्यकतेपेक्षा जास्त खरेदी
झाल्यास व विनावापर पडून राहिल्यास, मागणी नोंदविणारे संबंधित अधिकारी जबाबदार असतील.
२. शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम,भाग-२,
दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग-पहिला,
उपविभाग दोन मधील अ.क्र. ४, नियम क्र. ७ अन्वये प्रशासकीय विभागास प्रदान करण्यात आलेल्या
अधिकारानुसार सदरहू प्रस्तावास मान्यता देण्यात येत आहे.
# Page 5