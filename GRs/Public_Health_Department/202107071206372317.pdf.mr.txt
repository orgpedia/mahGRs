# Page 1
राज्य कामागर विमा योजना रुग्णालये परिसर विकास व इमारत पुनर्विकास समिती गठित करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः राकायो-२०२१/प्र.क्र.१०८/राकावि-२
गोकूळदास तेजपाल रुग्णालय आवार, १० वा मजला
मंत्रालय, मुंबई-४०० ००१.
दिनांक : ०७ जुलै, २०२१.
प्रस्तावना - राज्य कामगार विमा योजने अंतर्गत वरळी, मुलुंड व नागपूर येथील रुग्णालये राज्य शासनाच्या मालकीची आहेत. त्यापैकी वरळी व मुलुंड या रुग्णालयाचे स्ट्रक्चरल ऑडिट प्रमाणे नव्याने बांधकाम/विशेष दुरुस्ती सुचविण्यात आलेली आहे. सदर रुग्णालयाच्या देखभाल व दुरुस्ती किंवा पुनर्विकास या कामांकरीता राज्य कामगार विमा महामंडळ, नवी दिल्ली व राज्यशासनाकडून पुरेसा निधी प्राप्त होत नसल्यामुळे दोन्ही संस्थाकडून निधी प्राप्त होत नसल्यास पर्यायी उपाययोजना तसेच सॉफ्ट लोन किंवा राज्य सरकार अंगीकृत संस्था एमएमआरडिए, सिडको किंवा स्थानिक स्वराज्य संस्था यांच्या संयुक्त सहभागाने विकसित करता येईल का ? ही बाब तपासण्यासाठी समिती गठीत करण्याची बाब शासनाच्या विचाराधीन होती.
शासन निर्णय उपरोक्त बाबीच्या अनुषंगाने राज्य कामगार विमा रुग्णालये परिसर विकास व इमारत पुनर्विकास समिती पुढीलप्रमाणे स्थापन करण्यात येत आहे.
१) प्रधान सचिव (आरोग्य व कुटुंब कल्याण) सा.आ.विभाग : समिती अध्यक्ष २) आयुक्त, आरोग्य सेवा, मुंबई : सदस्य ३) मुख्य कार्यकारी अधिकारी, महात्मा फुले आरोग्य हमी, सोसायटी : सदस्य ४) अप्पर आयुक्त तथा प्रादेशिक संचालक, रा.का.वि.म., मुंबई : सदस्य ५) मुख्य अभियंता, सार्वजनिक बांधकाम विभाग, बां.भवन, मुंबई : सदस्य ६) मुख्य कार्यकारी अधिकारी, म.रा.का.वि.सोसायटी, मुंबई : सदस्य सचिव
२. सदर समितीची कार्यकक्षा पुढीलप्रमाणे राहील : १. राज्य कामगार विमा रुग्णालये परिसराचे एकूण क्षेत्रफळ तसेच सद्यस्थितीच्या रुग्णालयीन इमारतीचे चटई क्षेत्रफळ.
# Page 2
शासन निर्णय क्रमांकः राकायो-२०२१/प्र.क्र.१०८/राकावि-२
२. रहिवासी इमारती व त्यामधील सदनिका.
३. भविष्यात वरील बाबीसाठी करावयाचे बांधकाम.
४. या संबंधी न्यायालयात प्रलंबित असलेल्या बाबी.
५. त्रयस्थ संस्था व राज्य शासन यांच्यामध्ये होणारा भागीदारी व सामंजस्य करार विषयक बाबी.
६. सॉफ्ट लोन किंवा राज्य सरकार अंगीकृत संस्था जसे एम.एम.आर.डी.ए., सिडको किंवा मुंबई महानगरपालिका यांच्या सहभागाने विकास.
सदर समितीने उपरोक्त मुद्दयांबाबत छाननी करुन आपला अंतिम अहवाल एक महिन्याच्या कालावधीत सादर करावा.