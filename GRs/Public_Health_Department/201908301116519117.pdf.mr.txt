# Page 1
मौजे कुसळंब, ता. पाटोदा, जि. बीड येथे प्राथमिक आरोग्य केंद्र स्थापन करणेबाबत
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्राआकें-२०१९/प्र.क्र.१८१/ आरोग्य-४
मंत्रालय, १० वा मजला, संकुल इमारत,
गोकूळदास तेजपाल रूग्णालय आवार, मुंबई.
तारीख: १६ सप्टेंबर, २०१९.
वाचा :- आरोग्य सेवा संचालनालय, मुंबई यांचे पत्र क्रमांक: संआसे / कक्ष-७ /टे-७/प्राआकें/ स्था./खासबाब/कुसळंब/बीड/४४१६-४४१८/२०१९, दि.०१.०८.२०१९.
प्रस्तावना : मौजे कुसळंब, ता. पाटोदा, जि. बीड येथे प्राथमिक आरोग्य केंद्र स्थापन करण्याबाबतचा संचालक आरोग्य सेवा यांचा प्रस्ताव शासनाच्या विचाराधीन होता. याबाबत पुढील प्रमाणे निर्णय घेण्यात येत आहे.
शासन निर्णय : मौजे कुसळंब, ता. पाटोदा, जि. बीड येथे “विशेष बाब” म्हणून प्राथमिक आरोग्य केंद्र स्थापन करण्यास या शासन निर्णयान्वये मान्यता देण्यात येत आहे.
२. सदर प्राथमिक आरोग्य केंद्रासाठी विहित पध्दतीने जागा अधिग्रहीत करुन सदर जागेवर प्राथमिक आरोग्य केंद्राचे बांधकाम व पदनिर्मिती करणे याबाबत स्वतंत्रपणे कार्यवाही करण्यात येईल.
# Page 2