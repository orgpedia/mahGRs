# Page 1
महाराष्ट्र राज्य कामगार विमा सोसायटी अंतर्गत राज्य कामगार विमा योजनेच्या मुळ कर्मचाऱ्यांना अनुकंपा योजना लागु करणेबाबत..
महाराष्ट्र शासन
सार्वजनिक आरोग्य विभाग
शासन निर्णय क्रमांकः राकावि-२०२०/प्र.क्र.१४६/सेवा-१
गोकुळदास तेजपाल रुग्णालय इमारत संकुल, ८ वा मजला,
लोकमान्य टिळक मार्ग, मंत्रालय, मुंबई - ४००००१.
दिनांक :- २७ एप्रिल, २०२१.
वाचा : १) शासन निर्णय, सार्वजनिक आरोग्य विभाग, क्र. राकायो-२०१८/प्र.क्र.१४५/राकावि-२, दि.०५.०५.२०१८.
२) मा. महाराष्ट्र प्रशासकीय न्यायाधिकरण, मुंबई यांचे मुळ अर्ज क्र.४२७/२०१६ मधील दि.२१.०१.२०१९ रोजीचे आदेश.
३) आयुक्त, राज्य कामगार विमा योजना, मुंबई यांचे क्र.आयुक्त/राकावियो/अनुकंपानियुक्ती/ का.क्र.२/७२१५-१६/२०२०, दि.०९.०९.२०२० रोजीचे पत्र.
प्रस्तावना : वाचा क्र.१ च्या शासन निर्णयान्वये राज्य कामगार विमा योजनेकरिता महाराष्ट्र राज्य कामगार विमा सोसायटी स्थापन करण्यात आलेली आहे. त्यानुसार सद्यस्थितीत राज्य कामगार विमा योजनेत कार्यरत असलेले राज्य शासनाच्या कर्मचाऱ्यांचे वेतन व सेवा शर्ती संरक्षित राहतील तसेच सदर कर्मचाऱ्यांना राज्य शासनाचे सेवा विषयक “महाराष्ट्र नागरी सेवा नियम” लागू राहणार असल्याचे तरतूद करण्यात आली आहे. सोसायटीचे कर्मचारी आयुक्त, राज्य कामगार विमा योजना महाराष्ट्र यांच्या प्रशासकीय नियंत्रण व पर्यवेक्षणाखाली राहण्याची तरतूद आहे. तसेच, वाचा येथील क्र.१ च्या शासन निर्णयातील परिच्छेद क्र.४ नुसार राज्य शासनाचे कर्मचारी सोसायटीच्या आस्थापनेवर Deemed Deputation वर कार्यरत राहण्याबाबतचा निर्णय सामान्य प्रशासन विभाग व वित्त विभाग यांच्या सहमतीने स्वतंत्रपणे घेण्यास मान्यता देण्यात आलेली आहे. तथापि, अद्यापही या बाबत निर्णय घेण्यात आलेला नाही. रा.का.वि. महामंडळ आणि सोसायटीच्या नियामक मंडळ यांनी राज्य शासनाच्या कर्मचाऱ्यांना Deemed Deputation वर न ठेवता पूर्वीप्रमाणेच शासनाच्या आस्थापनेवर ठेवून त्यांची
# Page 2
शासन निर्णय क्रमांकः राकावि-२०२०/प्र.क्र.१४६/सेवा-१
आस्थापना व वेतन विषयक बाबी पूर्वीप्रमाणे शासनाच्या सेवार्थ व बिडीएस प्रणालीमार्फत ठेवण्यास मान्यता दिली आहे. याबाबत निर्णय घेण्यास काही कालावधी लागणार आहे.
वाचा क्र. २ येथील न्यायालयीन आदेशानुसार राज्य कामगार विमा योजनेअंतर्गत अनुकंपातत्वावरील पदभरती करणे आवश्यक झाले आहे. वाचा क्र. ३ येथील प्रस्तावानुसार सोसायटीसाठी पदे मंजूर नसल्याने सन २०१६ ते सन २०२० या कालावधीमध्ये अनुकंपातत्वावरील पदभरती करण्यात आलेली नाही. सदर अनुकंपातत्वावरील पदभरतीबाबत खालीलप्रमाणे निर्णय घेण्यात येत आहे.
शासन निर्णय : महाराष्ट्र राज्य कामगार विमा सोसायटी अंतर्गत कार्यरत असणाऱ्या राज्य कामगार विमा योजनेतील मूळ व नियमित कर्मचारी यांचे सेवेत असताना निधन झाल्यानंतर त्यांना अनुकंपातत्वावरील योजना लागू करण्यास मान्यता देण्यात येत आहे. त्यांच्याबाबतीत अनुकंपाबाबतच्या प्रचलित नियमानुसार अनुकंपातत्वावरील नियुक्ती करण्यात यावी व सदर नियुक्ती राज्य कामगार विमा योजनेच्या मंजूर आकृतीबंधानुसार असावी. अनुकंपातत्वावर नियुक्त होणाऱ्या कर्मचाऱ्यांना वाचा येथील क्र.१ च्या शासन निर्णयातील परिच्छेद क्र. ४ मधील तरतूद लागू राहतील. अनुकंपातत्वावर नियुक्त होणाऱ्या कर्मचाऱ्यांच्या वेतन व भत्ते या बाबतचे उत्तरदायित्व महाराष्ट्र राज्य कामगार विमा सोसायटी यांचे असेल व सेवानिवृत्तीनंतर मिळणाऱ्या लाभाचे उत्तरदायित्व राज्य शासनाचे असेल.
सदर शासन निर्णय सामान्य प्रशासन विभागाच्या अनौपचारिक संदर्भ क्र. ३६ / का.८, दि.०३.०२.२०२१ मधील अभिप्रायानुसार निर्गमित करण्यात येत आहे.
# Page 3