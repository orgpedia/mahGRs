# Page 1
राष्ट्रीय आरोग्य अभियानातंर्गत
राज्यातील कार्यरत कंत्राटी
कर्मचा-यांच्या नियमित पदावरील
समावेशनाबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांक:- एनएचएम-११२५/प्र.क्र.४५५/एनएचएम
१० वा मजला, गोकुळदास तेजपाल रूग्णालय संकूल इमारत
नवीन मंत्रालय, मुंबई ४०० ००१.
दिनांक : ०४ नोव्हेंबर, २०२५
वाचा :-
१.दिनांक १३/०३/२०२४ रोजी झालेल्या मा. मंत्रिमंडळाच्या निर्णयाचे इतिवृत्त.
२.शासन निर्णय क्र:- बैठक-२८२३/प्र.क्र.४३०/आरोग्य-७, दि.१४.०३.२०२४
३.मा. मंत्रीमंडळाच्या दिनांक ०४/११/२०२५ रोजीच्या बैठकीतील निर्णय.
प्रस्तावना :-
राष्ट्रीय आरोग्य अभियानांतर्गत कार्यरत कंत्राटी कर्मचा-यांपैकी १० वर्ष व त्यापेक्षा जास्त
सेवा झालेल्या कर्मचा-यांच्या सेवा समायोजनासाठी सार्वजनिक आरोग्य विभागातील मंजूर समकक्ष
पदांचे सेवाप्रवेश नियम सुधारित करुन त्यामध्ये रिक्त होणा-या समकक्ष पदांवर सरळ सेवेने ७० टक्के व
समावेशनाने ३० टक्के याप्रमाणे भरती करण्याबाबत सेवाप्रवेश नियमात सुधारणा करण्याबाबत संदर्भ
क्र.२ अन्वये शासन निर्णय निर्गमित करण्यात आला होता. तथापि, सामान्य प्रशासन विभागाने सेवाप्रवेश
नियमात समावेशनाने नियुक्तीचा मार्ग विहित करता येऊ शकत नाही, असे अभिप्राय दिले असल्याने व
राष्ट्रीय आरोग्य अभियानांतर्गत कार्यरत कंत्राटी कर्मचारी यांना संदर्भ क्र. २ रोजीच्या शासन निर्णयाच्या
दिनांकापयंत सलग १० वर्ष सेवा पूर्ण झाली आहे, अशा कर्मचा-यांना एक वेळची विशेष बाब म्हणून सेवा
समावेशन करण्याबाबत विविध संघटनांची निवेदने विभागास प्राप्त झालेली आहेत. या बाबी विचारात
घेता राष्ट्रीय आरोग्य अभियानांतर्गत कार्यरत कंत्राटी कर्मचा-यांचे एक वेळची विशेष बाब म्हणून
सार्वजनिक आरोग्य विभाग व ग्राम विकास विभागातील आरोग्य सेवेतील समकक्ष नियमित पदांवर सेवा
समायोजन करण्याची बाब शासनाच्या विचाराधीन होती.
# Page 2
शासन ननर्णय क्रमांकः एनएचएम-११२५/प्र.क्र.४५५/एनएचएम
शासन निर्णय :-
राष्ट्रीय आरोग्य अभियानांतर्गत कार्यरत कंत्राटी कर्मचा-यांच्या सेवा समायोजनाबाबत धोरणात्मक
शासन निर्णय दि.१४.०३.२०२४ अन्वये निर्गमित करण्यात आलेला आहे. सदर शासन निर्णयामधील क्र.
१ ते ६ पैकी निर्णय क्र.१ मध्ये सुधारणा करुन दिनांक ०४/११/२०२५ रोजी मा. मंत्रीमंडळाने घेतलेल्या
निर्णयास अनुसरुन खालील प्रमाणे कार्यवाही करण्यास मान्यता देण्यात येत आहे:-
०१.दिनांक १४/०३/२०२४ रोजी राष्ट्रीय आरोग्य अभियानामधील १० वर्ष सेवा पूर्ण झालेल्या
कंत्राटी कर्मचाऱ्यांचे समकक्ष पदावर सेवा समायोजन सार्वजनिक आरोग्य विभागातील पदांबरोबर
ग्राम विकास विभागामार्फत भरण्यात येणाऱ्या आरोग्य सेवेतील रिक्त पदांवर करण्यात यावे.
०२.हे समायोजन सेवाप्रवेश नियमात दुरुस्ती न करता एक वेळची विशेष बाब म्हणून करण्यात
यावे.
०३.सदर दोन्ही विभागातील समकक्ष नियमित पदांपैकी सरळसेवेने भरावयाची सद्यस्थितीत
रिक्त असलेली पदे व दिनांक १४/०३/२०२४ रोजी १० वर्ष पूर्ण झालेल्या समकक्ष राष्ट्रीय आरोग्य
अभियानांतर्गत कार्यरत कंत्राटी कर्मचारी यापैकी जी संख्या कमी असेल तेवढी पदे राखून ठेवावीत.
०४.राष्ट्रीय आरोग्य अभियानातंर्गत राज्यातील कार्यरत कंत्राटी कर्मचा-यांपैकी दिनांक
१४/०३/२०२४ रोजी १० वर्ष व त्यापेक्षा जास्त सेवा झालेल्या कंत्राटी कर्मचा-यांचे समायोजन
करण्यासाठी कर्मचा-यांच्या सेवा कालावधी एवढी वयाची अट शिथिल करण्यास मान्यता देण्यात
येत आहे.
०५.राष्ट्रीय आरोग्य अभियानातंर्गत राज्यातील कार्यरत कंत्राटी कर्मचा-यांपैकी दिनांक
१४/०३/२०२४ रोजी १० वर्ष व त्यापेक्षा जास्त सेवा झालेल्या कंत्राटी कर्मचा-यांचे सेवा समावेशन
केल्यानंतर त्यांचे वेतन त्यांना लगतच्या मागील महिन्यामध्ये प्राप्त होणा-या मानधना एवढया
नियमित वेतन श्रेणीतील पुढील टप्प्यावर निश्चित करण्यास मान्यता देण्यात येत आहे.
०६.केंद्र शासनाने राष्ट्रीय आरोग्य अभियानांतर्गत कंत्राटी कर्मचा-यांच्या शैक्षणिक अर्हतेबाबत
वेळोवेळी निर्गमित करण्यात आलेल्या सुचना / मार्गदर्शक तत्वे यांचे काटेकोरपणे पालन करुन
समायोजन करण्यास मान्यता देण्यात येत आहे.
पृष्ठ ४ पैकी २
# Page 3
शासन ननर्णय क्रमांकः एनएचएम-११२५/प्र.क्र.४५५/एनएचएम
०७. मा. मंत्रीमंडळाने घेतलेल्या निर्णयानुसार राष्ट्रीय आरोग्य अभियाना अंतर्गत कार्यरत
कंत्राटी कर्मचा-यांचे नियमित पदांवरील समायोजनाकरीता निकष ठरविण्यासाठी
मा. मुख्य सचिव, महाराष्ट्र राज्य यांच्या अध्यक्षतेखाली आंतर विभागीय समिती स्थापन करण्यास
मान्यता देण्यात येत आहे.
२. सदर शासन निर्णय मा. मंत्रीमंडळाच्या दिनांक ०४/११/२०२५ रोजी झालेल्या बैठकीतील
निर्णयाच्या अनुषंगाने निर्गमित करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4