# Page 1
राज्यातील १६ आदिवासी बहुल जिल्ह्यातील भरारी पथकातील मानसेवी वैद्यकीय अधिकाऱ्यांच्या मानधनात वाढ करणेबाबत..
महाराष्ट्र शासन
सार्वजनिक आरोग्य विभाग
शासन निर्णय क्रमांक: संकीर्ण-२०१५/प्र.क्र.३४४/कु.क.
१० वा मजला, बी विंग, गो.ते. रुग्णालय संकुल इमारत
नवीन मंत्रालय, लो.टि.मार्ग, मुंबई ४०० ००१
तारीख: ०३ सप्टेंबर, २०२१
वाचा - १) सार्वजनिक आरोग्य विभाग, शासन निर्णय क्रमांकः संकीर्ण-१००२/३१/प्र.क्र.३२६ / आ-५, दि.२५.६.२००४ २) सार्वजनिक आरोग्य विभाग, शासन निर्णय क्रमांकः संकीर्ण-२०१६/प्र.क्र.२५२/आरोग्य-३, दि. १४.०८.२०१७ ३) शासन निर्णय क्रमांक : संकीर्ण-२०१६/प्र.क्र.२५२/आरोग्य-३, दि.०९.०२.२०१७
प्रस्तावना - राज्यातील १६ आदिवासी जिल्ह्यातील दुर्गम भागातील गरोदर माता, स्तनदा माता व ० ते ६ वयोगटातील बालकांना पाडा स्तरावर दर्जेदार वैद्यकीय सेवा व उपचार उपलब्ध करुन देण्यासाठी सन १९९५ मध्ये नवसंजीवनी कार्यक्रम सुरु केला. त्याअंतर्गत राज्यात २८१ भरारी पथके स्थापन केली आहेत. या भरारी पथकांमध्ये BAMS पदवीधर मानसेवी वैद्यकीय अधिकारी यांची मानधनावर नेमणूक करण्यात येते. या मानसेवी वैद्यकीय अधिकाऱ्यांना सध्या राष्ट्रीय आरोग्य अभियानाच्या निधीतून रु.१८,०००/- व आदिवासी विकास विभागाच्या अनुसूचित जमाती उपयोजनेच्या निधीतून रु.६,०००/ असे एकूण रु.२४,०००/- एवढे मानधन दिले जाते. या मानसेवी वैद्यकीय अधिकाऱ्यांच्या मानधनामध्ये वाढ करण्याचा प्रस्ताव शासन स्तरावर विचाराधीन होता.
शासन निर्णय - सद्यस्थितीत राज्यातील १६ आदिवासी जिल्ह्यातील भरारी पथकातील मानसेवी वैद्यकीय अधिकाऱ्यांना राष्ट्रीय ग्रामीण आरोग्य अभियानांतर्गत रु.१८,०००/- व आदिवासी विकास विभागाच्या जिल्हा वार्षिक आदिवासी उपयोजनेतून रु.६,०००/- असे एकूण रु.२४,००० /- इतके मानधन देण्यात येते. आता या भरारी पथकातील मानसेवी वैद्यकीय अधिकाऱ्यांच्या मानधनात रु.१६,०००/- इतकी प्रतिमाह वाढ आदिवासी विभागाकडून करण्यास शासन मान्यता देण्यात येत आहे. त्याप्रमाणे भरारी
# Page 2
शासन निर्णय क्रमांकः संकीर्ण-२०१५/प्र.क्र.३४४/कु.क.
पथकातील मानसेवी वैद्यकीय अधिकाऱ्यांना एकत्रित मानधन रु.४०,०००/- इतके देण्यात यावे.
(राष्ट्रीय आरोग्य अभियान रु.१८,०००/-, आदिवासी विभागाच्या अनुसूचित जमाती उपयोजनेतून रु.६,०००/- व वाढीव रु.१६,०००/- आदिवासी उपयोजनेअंतर्गत जिल्हा वार्षिक योजनेतंर्गत अतिसंवेदनशील भागात विशेष आरोग्य सेवा पुरविणे या योजनेतून) सदर वाढीव मानधनासाठी होणारा खर्च हा आदिवासी विकास विभागाच्या लेखाशीर्ष मागणी क्र. टी-९ (महसूली) २२२५ अनुसूचित जाती, अनुसूचित जमाती इतर मागासवर्ग व अल्पसंख्याक यांचे कल्याण, ७९६-जनजाती क्षेत्र उपयोजना, (३१) जिल्हा योजना TR २२०००३- अतिसंवेदनशील आदिवासी भागात विशेष आरोग्य सेवा पुरविणे (टिएसपी) TR २२०००६ अतिसंवेदनशील आदिवासी भागात विशेष आरोग्य सेवा पुरविणे (ओटीएसपी) या लेखाशार्षाखाली मंजूर अनुदानातून भागविण्यात यावा.
२. सदर मानसेवी वैद्यकीय अधिकाऱ्यांच्या कर्तव्य व जबाबदाऱ्या आरोग्यवर्धिनी केंद्रातील वैद्यकीय अधिकाऱ्यांशी समान पातळीवर राहतील. सदर मानसेवी वैद्यकीय अधिकाऱ्यांना लोकसंख्या / क्षेत्रफळाच्या आधारे कामाचे वाटप करावे व कामाची द्विरुक्ती होणार नाही याबाबतची दक्षता घेण्यात यावी.
३. सदर शासन निर्णय आदिवासी विकास विभागाच्या अनौपचारिक संदर्भ क्र.०१/२०२१/का-०८, दि.१२.७.२०२१ व वित्त विभागाच्या अनौपचारिक संदर्भ क्र.६४७/व्यय-१४, दि.२७.७.२०२१ अन्वये दोन्ही विभागाच्या सहमतीने निर्गमित करण्यात येत आहे.
# Page 3