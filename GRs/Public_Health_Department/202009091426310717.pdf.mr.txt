# Page 1
कोविड- १९ साथरोग प्रादुर्भावाच्या पार्श्वभुमीवर महात्मा ज्योतिबा फुले जन आरोग्य योजनेंतर्गत हमी तत्वावर उपचाराच्या दाव्याची अंगीकृत रुग्णालयास प्रतीपुर्ती करण्यासाठी २२१० जी २५१ या लेखाशिर्षाखाली निधी वितरीत करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः मफुयो-२०२०/प्र.क्र. १३९/आरोग्य-६
गो.ते. रुग्णालय आवार, १० मजला,
नवीन मंत्रालय, मुंबई - ४००००१
दिनांक : ०९ सप्टेंबर, २०२०.
वाचा : १) सार्वजनिक आरोग्य विभाग, शासन निर्णय क्र. रास्वयो-२०१८/प्र.क्र.७४/आरोग्य-६, दिनांक २६ फेब्रुवारी, २०१९.
२) सार्वजनिक आरोग्य विभाग, शासन निर्णय क्र. रास्वयो-२०१८/प्र.क्र.८०/आरोग्य-६, दिनांक २३ मे, २०२०.
३) राज्य आरोग्य हमी सोसायटीचे पत्र क्रमांक:राआहसो/लेखा/प्रअ/५४२६/८४७/२०२०, दिनांक ०४ ऑगस्ट, २०२०.
प्रस्तावना :
राज्यामध्ये दिनांक २६ फेब्रुवारी, २०१९ रोजीच्या शासन निर्णयान्वये सुधारित महात्मा ज्योतिबा फुले जन आरोग्य योजनेशी आयुष्मान भारत- प्रधानमंत्री जन आरोग्य योजना संलग्नीकरण करुन एकत्रित स्वरुपात मे युनायटेड इंडिया इन्श्युरन्स कंपनीच्या सहकार्याने दिनांक ०१.०४.२०२० पासून अंमलात आली आहे.
२. कोविड–१९ साथरोगाची राज्यातील परिस्थिती पाहता महात्मा ज्योतिबा फुले जन आरोग्य योजनेची व्याप्ती दिनांक २३ मे, २०२० च्या शासन निर्णयान्वये वाढविण्यात आली असून सदर योजना राज्यातील सर्व नागरिकांसाठी राज्यातील पुरावाजन्य कागदपत्राचे आधारावर लागू करण्यात आली आहे.
३. दिनांक २३ मे, २०२० च्या शासन निर्णयातील परिशिष्ट -क मध्ये समाविष्ट असलेले काही किरकोळ व काही मोठे उपचार व काही तपासण्या ज्या महात्मा ज्योतिबा फुले जन आरोग्य योजना व प्रधानमंत्री जन आरोग्य योजनेंतर्गत समाविष्ट नाहीत. त्या उपचार व तपासण्या (एकूण ६७ उपचार) सदरील योजनेंतर्गत अंगीकृत रुग्णालयांमध्ये सर्व लाभार्थ्यांना (योजनेंतर्गत लाभार्थी असलेले व लाभार्थी नसलेले) CGHS च्या दरानुसार (NABH/NABL) उपलब्ध करुन देण्यास देखील शासन मान्यता दिली आहे. सदर खर्चाची प्रतिपूर्ती संबंधित रुग्णालयास राज्य आरोग्य हमी सोसायटी मार्फत करण्यात येणार आहे.
४. मे. युनायटेड इंडिया इन्श्युरन्स कंपनीसोबत झालेल्या सांमजस्य करारातील तरतुदीनुसार महात्मा ज्योतिबा फुले जन आरोग्य योजनेच्या लाभार्थ्यांपैकी Category - B &C मध्ये समाविष्ट लाभार्थ्यांना हमी (Assurance) तत्त्वावर विमा संरक्षण पुरविण्यात येत आहे.
# Page 2
शासन निर्णय क्रमांकः मफुयो-२०२०/प्र.क्र.१३९/आरोग्य-६ ५. दिनांक २३ मे, २०२० ते ३० जुलै, २०२० पर्यंत प्राप्त अहवालानुसार रुपये ६,८२,८९,३०२/ रकमेच्या २,३२४ उपचारांना पूर्व मान्यता (Preauthorization) देण्यात आली आहे. तसेच CGHS च्या दरानुसार अनुज्ञेय असलेल्या ६७ उपचारांकरिता दिनांक २३ मे, २०२० ते ३० जुलै, २०२० पर्यंत रुपये ५,४८,६४,५८३/- रकमेच्या ४,८३५ उपचारांना पूर्व मान्यता (Preauthorization) देण्यात आली आहे.
६. दिनांक १ एप्रिल, २०२० पासून लागू झालेल्या सुधारित महात्मा ज्योतिबा फुले जन आरोग्य योजनेमध्ये समावेश असलेल्या Category-B & C च्या लाभार्थ्यांना हमी (Assurance) तत्त्वावर विमा संरक्षण पुरविण्यात येत असून दिनांक १ एप्रिल, २०२० ते ३० जुलै, २०२० पर्यंत ४२४ उपचारांना पूर्व मान्यता (Preauthorization) देण्यात आली असून त्याची रक्कम रुपये १,०१,६३,६५८/- इतकी आहे.
७. महात्मा ज्योतिबा फुले जन आरोग्य योजनेच्या अंमलबजावणीसाठी सन २०२०-२१ या वित्तीय वर्षासाठी २२१० जी २५१ (सर्वसाधारण), ३१ सहायक अनुदाने (वेतनेत्तर) या लेखाशिर्षाखाली रूपये ४००,००,००,०००/- ( अक्षरी रूपये चारशे कोटी) इतका निधी अर्थसंकल्पित करण्यात आलेला आहे. महात्मा ज्योतिबा फुले जन आरोग्य योजनेंतर्गत हमी तत्वावर अंगीकृत रुग्णालयात वैद्यकीय उपचार पुरविण्यात येत असलेल्या लाभार्थ्यांच्या खर्चाची (दाव्यांची) संबंधित अंगीकृत रुग्णालयांना प्रतीपुर्तीकरीता २२१० जी २५१ (सर्वसाधारण), ३१ सहायक अनुदाने (वेतनेत्तर) या लेखाशिर्षाखाली निधी राज्य आरोग्य हमी सोसायटीस वितरित करण्याचा प्रस्ताव शासनाच्या विचाराधीन होता.
शासन निर्णय:
दिनांक २३ मे, २०२० च्या शासन निर्णयानुसार दिनांक २३ मे, २०२० पासून ते दिनांक ३० जुलै, २०२० पर्यंत तसेच दिनांक २६ फेब्रुवारी, २०१९ च्या शासन निर्णयान्वये दिनांक ०१ एप्रिल, २०२० ते दिनांक ३० जुलै, २०२० पर्यंत हमी तत्वावर अंगीकृत रुग्णालयात वैद्यकीय उपचार पुरविण्यात येत असलेल्या लाभार्थ्यांच्या खर्चाची (दाव्यांची) संबंधित अंगीकृत रुग्णालयाला प्रतिपूर्ती ( योजनेतील निकषानुसार) करावयाची असल्याने त्याकरिता खालीलप्रमाणे राज्य आरोग्य हमी सोसायटीने निधीची आवश्यकता असल्याबाबत तपशील उपलब्ध करून दिलेला आहे:
-----------------------------------------------------------------------------------------------------------------------------------------------------------------------
| खर्चाची बाब | आवश्यक निधी रक्कम (रु.) |
| शुभ्र शिधापत्रिकाधारक कुटुंब (अवर्षणग्रस्त १४ जिल्हे वगळून) तसेच शिधापत्रिकाधारक नसलेल्या कुटुंबांचे वैद्यकीय उपचार. दि.२३ मे, २०२० ते दि. ३० जुलै, २०२० | ६,८२,८९,३०२/ |
| CGHS च्या दरानुसार अनुज्ञेय असलेले ६७ उपचार  |  दि.२३ मे, २०२० ते दि. ३० जुलै, २०२० | ५,४८,६४,५८३/ |
| Category-B & C च्या लाभार्थ्यांचे वैद्यकीय उपचार  |  दि.०१ एप्रिल, २०२० ते दि. ३० जुलै, २०२० | १,०१,६३,६५८/ |
| एकूण | १३,३३, १७,५४३/ |
-----------------------------------------------------------------------------------------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः मफुयो-२०२०/प्र.क्र.१३९/आरोग्य-६
२. उपरोक्तप्रमाणे एकूण आवश्यक असलेल्या निधीचा लेखाशीर्षनिहाय तपशील खालीलप्रमाणे:
------------------------------------------------------------
| लेखाशीर्ष | हमी तत्त्वावरील दाव्यांपोटी आवश्यक रक्कम (रु.) |
| २२१० जी २५१ (सर्वसाधारण) (७९.१९%) | १०,५५,७४,१६२/ |
| २२१० जी ८६१ (अनुसुचित जाती उपयोजना) (११.८१%) | १,५७,४४,८०२/ |
| २२१० जी २८९ (अनुसुचित जमाती उपयोजना) (०९.००%) | १,१९,९८,५७९/ |
| एकूण | १३,३३,१७,५४३/ |
------------------------------------------------------------
३. राज्य आरोग्य हमी सोसायटीकडील उपलब्ध तपशील व सन २०२०-२१ च्या अर्थसंकल्पित तरतूदीनुसार महात्मा ज्योतिबा फुले जन आरोग्य योजनेंतर्गत हमी तत्वावर अंगीकृत रुग्णालयात वैद्यकीय उपचार पुरविण्यात येत असलेल्या लाभार्थ्यांच्या खर्चाची (दाव्यांची) संबंधित अंगीकृत रुग्णालयांना प्रतीपुर्तीकरीता खालील नमूद केलेल्या लेखाशिर्षांतर्गत रूपये १०,५५,७४,१६२/- (अक्षरी रूपये दहा कोटी पंचावन्न लक्ष चौऱ्याहत्तर हजार एकशे बासष्ट फक्त) एवढा सशर्त निधी राज्य आरोग्य हमी सोसायटीच्या खात्यावर तात्काळ वर्ग करण्यासाठी नियंत्रक अधिकाऱ्याकडे सुपुर्द करण्यात येत आहे. सदर रक्कमेचा धनादेश राज्य आरोग्य हमी सोसायटीच्या नावे काढण्यात यावा.
मागणी क्र. आर-१
२२१०- वैद्यकीय सेवा व सार्वजनिक आरोग्य
(०१) नागरी आरोग्य सेवा विषमचिकित्सा
११० रुग्णालये व दवाखाने
(०६) – पंचवार्षिक योजनांतर्गत योजना
(०६) (३४)- महात्मा ज्योतिबा फुले जन आरोग्य योजना (सर्वसाधारण) (राज्य योजना ) २२१० जी २५१ ( दत्तमत), ३१ - सहाय्यक अनुदाने (वेतनेतर)
४. सदर निधी सोसायटीकडे वर्ग करण्यास अनुदानाचे देयक अधिदान व लेखा अधिकारी, मुंबई यांच्याकडे सादर करण्यासाठी प्रशासकीय अधिकारी, आरोग्य सेवा आयुक्तालय, मुंबई-०१ हे आहरण व संवितरण अधिकारी तसेच सहसंचालक (अर्थ व प्रशासन), आरोग्य सेवा आयुक्तालय, मुंबई-०१ हे नियंत्रक अधिकारी असतील.
५. हमी तत्वावरील दावे नियमांनुसार योग्यरित्या तपासणी/पडताळणी करून, विहीत कार्यपद्धती अनुसरून, अंगीकृत रुग्णालयांस दावे अदा करण्याची जबाबदारी राज्य आरोग्य हमी सोसायटीची राहिल.
पृष्ठ ४ पैकी ३
# Page 4
शासन निर्णय क्रमांकः मफुयो-२०२०/प्र.क्र.१३९/आरोग्य-६
६. वित्त विभागाच्या दिनांक १६.०४.२०२० च्या शासन परिपत्रकान्वये दिलेल्या सुचनांचे सर्व संबंधितानी काटेकोरपणे पालन करावे. तसेच प्रमाणित करण्यात येते की, सदर परिपत्रकासोबतच्या परिशिष्टातील मधील नमुद अटींची पुर्तता करण्यात आली आहे.
७. सदर शासन निर्णय नियोजन विभागाच्या सहमतीने व वित्त विभाग अनौ. सं.क्र. ३०२/व्यय-१३ दिनांक २७.०८.२०२० अन्वये दिलेल्या सहमतीस अनुसरून निर्गमित करण्यात येत आहे.