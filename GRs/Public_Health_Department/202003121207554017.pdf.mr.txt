# Page 1
“ब्लड ऑन कॉल- जीवन अमृत सेवा” ही अभिनव योजना / उपक्रम मुंबईसाठी वगळण्याबाबत
महाराष्ट्र शासन
सार्वजनिक आरोग्य विभाग
शासन निर्णय क्रमांकः रारसे-२०१९/प्र.क्र.२६/आ-५,
गोकुळदास तेजपाल रुग्णालय आवार,
संकुल इमारत, ८ व १० मजला, नवीन मंत्रालय,
मुंबई - ४०० ००१.
दिनांक : १२ मार्च, २०२०
वाचा : १) सार्वजनिक आरोग्य विभाग, शासन निर्णय क्रमांक:- रारसे -२०१३/प्र.क्र.२२५/आ-५ दि. ३१ ऑक्टोंबर, २०१३
प्रस्तावना :
मा.सर्वोच्च न्यायालयाच्या दि.४ जानेवारी, १९९६ रोजीच्या निदेशानुसार दि.४ जुलै, १९९६ च्या शासन निर्णयान्वये महाराष्ट्रात राज्य रक्त संक्रमण परिषदेची स्थापना करण्यात आली आहे. राज्यात सुरक्षित रक्ताचा पुरवठा वाजवी किमतीत करणे, राष्ट्रीय रक्त धोरणाची राज्यात अंमलबजावणी करणे राज्यात रक्त संक्रमण सेवा प्रभावी व बळकट होऊन गरजू रुग्णास दर्जेदार, सुरक्षित रक्त सहज उपलब्ध करुन देणे ही राज्य रक्त संक्रमण परिषदेची मुख्य उद्दिष्टये आहेत. ज्यावेळी एखादया रुग्णास नर्सिंग होम किंवा रुग्णालयात दाखल असताना डॉक्टरांचे सल्ल्यानुसार रक्त चढवण्याची आवश्यकता असते, अशा वेळी रुग्णाच्या नातेवाईकास रक्तासाठी धावपळ करावी लागते व रुग्णास रक्त मिळण्यास विलंब होतो. रुग्णालयात दाखल असलेल्या रुग्णास आवश्यक असणाऱ्या रक्तासाठी त्याच्या नातेवाईकास धावपळ करावी लागू नये तसेच रुग्णास वाजवी दरात सुरक्षित रक्त पुरवठा व्हावा याकरिता राज्य रक्त संक्रमण परिषदेच्या माध्यमातून “ब्लड ऑन कॉल-जीवन अमृत सेवा” ही योजना / उपक्रम मुंबईसह राज्यातील सर्व जिल्हयांमध्ये संदर्भाधिन शासन निर्णयान्वये कार्यान्वित करण्यात आला होता. राष्ट्रीय रक्त धोरणानुसार गरजेच्या वेळी रुग्णास रक्त उपलब्ध करुन देण्याची जबाबदारी संबंधित रुग्णालयाची आहे. मुंबई मध्ये ५९ रक्तपेढया आहेत व मुंबईतील रुग्णालयांनी त्यांना गरज असणाऱ्या रक्तासाठी रुग्णालयाच्या नजीकच्या रक्तपेढयांसोबत टायअप केलेले आहे. टायअप केलेल्या रक्तपेढया संबंधित भागातील रुग्णालयांना रक्त पुरवठा करीत असल्यामुळे व मुंबईतील रहदारी व वाहतुकीस लागणारा वेळ लक्षात घेता, संबंधित रुग्णालये दुरच्या रक्तपेढीऐवजी नजीकच्या रक्तपेढीतून रक्त घेण्यास प्राधान्य देतात. यावरुन प्रत्यक्ष रक्त युनिट वरील खर्चापेक्षा या योजनेंतर्गत रुग्णालयाकडून रक्ताची मागणी अत्यल्प होती. प्रशासकीय यंत्रणेसाठी लागणारे खचार्च प्रमाण खुपच
# Page 2
शासन निर्णय क्रमांकः रारसक-201९/प्र.क्र.२६/आ-5
जास्त असल्याचे स्पष्ट झाले. ही बाब विचारात घेता, सदरची योजना मुंबईसाठी वगळण्याची बाब शासनाच्या विचाराधीन होती.
शासन निर्णय :
मुंबईतील रुग्णालयांनी त्यांना गरज असणाऱ्या रक्तासाठी रुग्णालयाच्या नजीकच्या रक्तपेढयांसोबत टायअप केलेले आहे. टायअप केलेल्या रक्तपेढया संबंधित भागातील रुग्णालयांना रक्त पुरवठा करीत असल्यामुळे व मुंबईतील रहदारी व वाहतुकीस लागणरा वेळ लक्षात घेता, संबंधित रुग्णालये नजीकच्या रक्तपेढीतून रक्त घेण्यास प्राधान्य देतात. त्यामुळे या योजनेंतर्गत रुग्णालयाकडून रक्ताची मागणी अत्यल्प होती. ही बाब विचारात घेता, सदरची योजना मुंबईसाठी वगळण्यात येत आहे.
# Page 3