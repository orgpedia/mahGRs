# Page 1
Mucormycosis आजाराच्या उपचारासाठी आवश्यक असलेले औषध Inj. Amphotericin-B ५० mg खरेदी करण्यास प्रशासकीय मान्यता मिळणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२२१/प्र.क्र.२३/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई- ४००००१.
दिनांक : २८ मे, २०२१.
वाचा : १) शासन निर्णय, सार्वजनिक आरोग्य विभाग, क्र.प्रशामा-१२२१/प्र.क्र.२३/आरोग्य-७, दिनांक १४.०५.२०२१.
२) संचालक, आरोग्य सेवा, पुणे यांचे पत्र क्र. संआसे/कोविड-१९ / नियंत्रण कक्ष, पुणे/ Mucormycosis आजारावरील औषधाच्या खरेदीस सुधारित प्रशासकीय मान्यतेबाबत / ९३६४-६६/ २०२१, दिनांक १९.०५.२०२१.
३) आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई यांच्याकडील दिनांक १६.०५.२०२१ रोजीची मान्य टिप्पणी.
४) केंद्रीय खत व रसायन मंत्रालय, औषध निर्माण विभागाचे दिनांक ११.०५.२०२१ चे पत्र.
प्रस्तावना: सद्यस्थितीत कोविड-१९ च्या रुग्णांमध्ये या Mucormycosis आजार होत असल्याचे निदर्शनास
येत असून, अतिदक्षता विभागात उपचार घेणाऱ्या रुग्णापैंकी साधारण ५ टक्के रुग्णांमध्ये या आजाराची
लक्षणे दिसून येत आहेत. या आजाराच्या रुग्णांवर उपचारासाठी आवश्यक असलेल्या औषधांची सूची
राज्य टास्क फोर्स यांच्याकडून प्राप्त झाली असून त्यामध्ये Inj. Amphotericin-B ५० mg चा समावेश
आहे. सदर औषधाची खरेदी करण्यास प्रशासकीय मान्यता मिळण्याबाबत संचालक, आरोग्य सेवा, पुणे
यांनी संदर्भाधीन दिनांक १९.०५.२०२१ च्या पत्रान्वये सादर केलेल्या प्रस्तावास प्रशासकीय मान्यता
देण्याची बाब शासनाच्या विचाराधीन आहे.
शासन निर्णय : सन २०२१-२२ या आर्थिक वर्षात कोविड-१९ पी.आय.पी. अंतर्गत ECRP अन्वये प्राप्त होणाऱ्या
निधीतून Mucormycosis आजाराच्या उपचारासाठी अत्यावश्यक असलेल्या पुढे नमूद केलेल्या
# Page 2
शासन निर्णय क्रमांकः प्रशामा-१२२१/प्र.क्र.२३/आरोग्य-७
औषधांची तातडीची आपत्कालीन रु.२१,२५,४४,०००/- इतक्या रकमेच्या खरेदीस खालील अटींच्या
अधीन राहून कार्योत्तर प्रशासकीय मान्यता देण्यात येत आहे.
विवरणपत्र
-----------------------------------------------------------------------------------------
| Sr. No | Name of Medicines | Approx. Rate per Unit | Quantity | Amount Required for Procurement |
| 1 | Amphotericin B Lipid Complex 50mg | 2833.92 | 75000 | 21,25,44,000/ |
-----------------------------------------------------------------------------------------
०२. सदरची प्रशासकीय मान्यता पुढील अटींच्या अधीन राहून देण्यात येत आहे:
१) सदर औषधी व साहित्य सामुग्रीची आवश्यकता / मागणी याची शहानिशा / खातरजमा करण्यात यावी. त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२) सदरहू औषधी व साहित्य सामुग्रीचे विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित
तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल
अशा रितीने तयार केलेले नसल्याबाबत खातरजमा करण्यात यावी. पीआयपी मध्ये मंजूर असलेल्या बाबींच्या तांत्रिक विर्निदेशानुसार मागणीपत्र पाठविण्याची जबाबदारी संबंधीत कार्यक्रम प्रमुखांची राहिल. प्रस्तावातील समाविष्ट असलेल्या बाबींचीच खरेदी करण्यात यावी.
३) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग
४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी
करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे GEM Portal, इतर राज्यांचे दरकरार, National Pharmaceutical Pricing Authority (NPPA), National Medical Devices Authority (NDMA) यांच्याकडील उपलब्ध असलेल्या न्युनत्तम दर विचारात घेण्यात यावेत.
तसेच हाफकिन संस्थेतील सदर बाबींची खरेदी केली जात असल्यास अथवा झालेली असल्यास
निविदेत प्राप्त झालेले न्युनत्तम दर निविदेकरीता मागणी नोंदवितांना औषधी, औषधी साहित्य व उपकरणांच्या संदर्भात अंदाजित दर म्हणून नोंदविण्यात यावेत व खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
पृष्ठ ४ पैकी २
# Page 3
शासन निर्णय क्रमांकः प्रशामा-१२२१/प्र.क्र.२३/आरोग्य-७
५) खरेदी करण्यात येणाऱ्या बाबींची पुरवठापूर्व / पुरवठानंतर नमुना तपासणी (pre/Post dispatch random sample inspection) करुन उचित व योग्य विनिर्देश (specification) असलेल्या वस्तुंचीच खरेदी करण्यात येईल, याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच, पुरवठा साखळी व्यवस्थापन (Supply chain management) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) सदर बाबीवरील खर्च सन २०२१-२२ या आर्थिक वर्षात कोविड-१९ पी.आय.पी. अंतर्गत ECRP अन्वये उपलब्ध होणाऱ्या अनुदानातून भागविण्यात यावा. सदरची खरेदी प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
८) तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
९) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०) शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग-पहिला उपविभाग-दोन मधील अ.क्र.४ नियम क्र.७ समोरील स्तंभ क्र.६ येथील अटींची पूर्तता करण्यात यावी.
११)खरेदी प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत. सदर प्रकरणी सार्वजनिक आरोग्य विभाग शासन निर्णय क्र. खरेदी २०१६/प्र.क.२४०/आरोग्य-८ दिनांक २६ जुलै, २०१७ च्या शासन निर्णयातील तरतूदीनुसार कार्यवाही करण्यात यावी.
०३. उपरोक्त अनुक्रमांक १ ते ११ येथे नमूद अटींची पूर्तता करण्याची व खरेदी नियमानुसार व
आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त (आरोग्य सेवा) तथा अभियान
संचालक, राष्ट्रीय आरोग्य अभियान, मुंबई, संचालक (आरोग्य सेवा), आरोग्य सेवा संचालनालय, मुंबई,
सहसंचालक, आरोग्य सेवा (खरेदी कक्ष), आरोग्य सेवा संचालनालय, मुंबई व कार्यक्रम प्रमुख यांची
राहील.
पृष्ठ ४ पैकी ३
# Page 4
शासन निर्णय क्रमांकः प्रशामा-१२२१/प्र.क्र.२३/आरोग्य-७
०४. शासन निर्णय, वित्त विभाग, क्र. विअप्र-२०१३/प्र.क्र.३०/१३/विनियम, भाग-२, दिनांक १७
एप्रिल, २०१५ मधील वित्तीय अधिकार नियम पुस्तिका १९७८ भाग- पहिला उपविभाग-दोन मधील अनु
क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत घेण्यास
मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत त्यानुसार सदर
शासन निर्णय निर्गमित करण्यात येत आहे.