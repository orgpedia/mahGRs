# Page 1
राष्ट्रीय आरोग्य अभियानांतर्गत कार्यरत आशा स्वयंसेविका व गटप्रवर्तकांच्या मोबदल्यात वाढ करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: बैठक-०२१९/प्र.क्र.१६९/आरोग्य - ७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४००००१.
दिनांक : १७ जुलै, २०२०.
वाचा: शासन निर्णय, सार्वजनिक आरोग्य विभाग, क्र. बैठक - ०२१९/प्र.क्र.१६९/आरोग्य-७, दिनांक १६ सप्टेंबर, २०१९.
प्रस्तावना :
राष्ट्रीय आरोग्य अभियान कार्यक्रमांतर्गत राज्यात आशा स्वयंसेविका व गटप्रवर्तक कार्यरत
आहेत. केंद्र शासनाच्या मार्गदर्शक सूचना, निकष व दराप्रमाणे राष्ट्रीय आरोग्य अभियानांतर्गत
प्रकल्प अंमलबजावणी आराखडयात मंजूर करण्यात आलेल्या अनुदानातून आशा स्वयंसेविकांना व
गटप्रवर्तकांना राष्ट्रीय आरोग्य अभियानात नेमून दिलेल्या एकूण ७८ सेवा केल्यास त्या सेवेस केंद्र
शासनाने निर्धारित केल्याप्रमाणे मोबदला दिला जातो. आशा स्वयंसेविकांना देण्यात येत असलेल्या
मोबदल्यात वाढ करण्याबाबत उपरोक्त वाचा येथील दिनांक १६ सप्टेंबर, २०१९ च्या शासन
निर्णयान्वये केंद्र सरकारच्या मार्गदर्शक सूचनांनूसार एकूण ७८ सेवांपैंकी नियमित ४ कामांसाठी
आशा स्वयंसेविकांना राष्ट्रीय आरोग्य अभियानातून दरमहा रु.२०००/- मोबदल्यात वाढ करण्यास
मंत्रीमंडळाच्या विहित मान्यतेच्या अधीन राहून शासनाची तत्वत: मान्यता देण्यात आली होती.
तथापि, राष्ट्रीय आरोग्य अभियान कार्यक्रमांतर्गत आशा स्वयंसेविका व गटप्रवर्तक ह्या
दोन्ही घटकांच्या भूमिका महत्वाच्या असल्यामुळे त्यांना दिल्या जाणाऱ्या मोबदल्यात वाढ
करण्याची बाब शासनाच्या विचाराधीन होती.
# Page 2
शासन निर्णय क्रमांकः बैठक-०२१९/प्र.क्र.१६९/आरोग्य -७
शासन निर्णय :
या अनुषंगाने दिनांक २५ जून, २०२० रोजी झालेल्या मंत्रीमंडळ बैठकीत आशा स्वयंसेविका
व गटप्रवर्तक यांची राष्ट्रीय आरोग्य अभियानातील शेवटच्या घटकापर्यंत आरोग्य सेवा
पोहचविण्यातील भूमिका व महत्व विचारात घेऊन आशा स्वयंसेविका व गटप्रवर्तक यांना राज्य
शासनाच्या निधीतून मोबदला देण्याबाबत शासनाने पुढीप्रमाणे निर्णय घेतले आहेत.:
१. आशा स्वयंसेविकांना केंद्र शासनाकडून नियमित ४ कामांसाठी प्राप्त होणाऱ्या मोबदल्याच्या
समप्रमाणात कमाल रु.२०००/- पर्यंत दरमहा तसेच गटप्रवर्तकांना (ASHA Facilitator)
रु.३०००/- दरमहा राज्य शासनाच्या निधीतून मोबदला देण्यास मंजुरी देण्यात येत आहे.
२. या प्रयोजनार्थ येणाऱ्या वार्षिक आवर्ती सरासरी वित्तीय खर्च रु.१७०.०० कोटी फक्त (रुपये
एकशे सत्तर कोटी फक्त) यास मान्यता देण्यात येत आहे.
०२. या प्रयोजनार्थ वार्षिक आवर्ती खर्चासाठी चालू आर्थिक वर्षात पुरवणी मागणीद्वारे वित्तीय
तरतुद करण्यात येत आहे.
०३. सदर योजना सन २०२०-२१ या वित्तीय वर्षात दिनांक ०१.०७.२०२० पासून अंमलात येईल
व त्यानुसार आशा स्वयंसेविका व गटप्रवर्तकांना सदर वाढीव मोबदला दिनांक ०१.०७.२०२० पासून
अदा करण्यास मान्यता देण्यात येत आहे.
०४. तसेच यासाठी नवीन लेखाशीर्ष उघडण्यात येत आहे. वित्तीय तरतुद व लेखाशीर्ष
याबाबतचे आदेश स्वतंत्रपणे निर्गमित करण्यात येतील.
०५. सदर शासन निर्णय, नियोजन व वित्त विभागाच्या सहमतीने व वित्त विभागाचा अनौपचारीक
संदर्भ ४०४/व्यय-१३, दिनांक ०२.०१.२०२० अन्वये निर्गमित करण्यात येत आहे.
पृष्ठ ४ पैकी २
# Page 3
शासन निर्णय क्रमांकः बैठक-०२१९/प्र.क्र.१६९/आरोग्य -७
# Page 4