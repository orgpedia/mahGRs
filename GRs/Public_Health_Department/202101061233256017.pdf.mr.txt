# Page 1
राष्ट्रीय क्षयरोग निर्मुलन कार्यक्रम (NTEP) ४ मोबाईल क्ष-किरण व २ CBNAAT वाहनांचे व्यवस्थापन व परिचालन यासाठी बाह्य सेवापुरवठादार नियुक्त करणेसाठी निविदा प्रक्रियेस प्रशासकीय मान्यता मिळण्याबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२२०/प्र.क्र.३४/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : १९ जानेवारी, २०२१.
वाचा:
१) सहसंचालक ( खरेदी कक्ष), आरोग्य सेवा, मुंबई यांचे पत्र क्र. संआसे / खरेदी कक्ष / सन २०२०-२१ रा.आ.अभियान-अनुदान/Operational Management खरेदीस प्रशा.मान्यता/१९८१-८५/२०२०, दिनांक १०.०७.२०२०.
२) सहसंचालक, आरोग्य सेवा (कुष्ठरोग क्षयरोग), पुणे यांचे पत्र क्र. ससंआसे/कुष्ठवक्षय/मोबाईल क्ष किरण व CBNAAT वाहन/३८४१२-१३/२०, दिनांक ३०.०७.२०२०.
३) सहसंचालक, आरोग्य सेवा (कुष्ठरोग क्षयरोग), पुणे यांचे पत्र क्र. ससंआसे/कुष्ठवक्षय/मोबाईल क्ष किरण व CBNAAT वाहन/४१०८४-८५/२०, दिनांक २५.०८.२०२०.
४) सहसंचालक (खरेदी कक्ष), आरोग्य सेवा, मुंबई यांचे पत्र क्र. संआसे/खरेदी कक्ष / सन २०२०-२१ रा.आ.अभियान-अनुदान/Operational Management खरेदीस प्रशा.मान्यता/२४०२-०६/२०२०, दिनांक २७.०८.२०२० ५) आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई यांच्याकडील दिनांक ०७.१०.२०२० रोजीची मान्य टिप्पणी.
प्रस्तावना :
राष्ट्रीय आरोग्य अभियानांतर्गत सन २०२०-२१ या आर्थिक वर्षासाठी मोबाईल व्हॅनकरीता Operational Management Cost साठीच्या सेवा बाह्य यंत्रणेकडून करुन घेणेकरीता राष्ट्रीय क्षयरोग दुरीकरण कार्यक्रमांतर्गत केंद्र शासनाने उपलब्ध करुन दिलेल्या ४ मोबाईल क्ष-किरण वॅन्स आणि २ मोबाईल CBNNAT वॅन्स यांचे परिचालन व्यवस्थापनेसाठी ६ प्रयोगशाळा तंत्रज्ञ, ४ क्ष-किरण तंत्रज्ञ (दरमहा वेतन रु.१७०००/-) तसेच रु.३०/- प्रति किलोमीटर प्रमाणे (सहा महिन्यांसाठी एकूण ५०००० किमी) ६ वाहन चालक (वेतनासह), डिझेल (इंधन), सर्व वॅन्सचे देखभाल इ. सेवा बाह्य यंत्रणेकडून प्राप्त
# Page 2
शासन निर्णय क्रमांकः प्रशामा-१२२०/प्र.क्र.३४/आरोग्य-७
करुन घेण्यात येणार आहेत. यासाठी बाह्य यंत्रणा नियुक्त करण्यासाठी निविदा प्रक्रिया करण्यासाठी
अंदाजित रु. २८.२१ लक्ष इतक्या रकमेच्या खरेदीस प्रशासकीय मान्यता मिळण्याबाबतचा प्रस्ताव
शासनाच्या विचाराधीन होता.
शासन निर्णय :
चार मोबाईल क्ष-किरण वाहने व दोन CBNAAT वाहने उपलब्ध आहेत. तथापि, अस्तित्वात
असलेल्या मनुष्यबळाकडून सदर वाहनांचा वापर करुन तपासण्या केल्या जातात. परंतू, यासाठी बाह्य
सेवा पुरवठादार नियुक्त केल्यास त्याचा फायदा जास्त होऊ शकतो. तसेच त्यांचे व्यवस्थापन व
परिचालन यासाठी प्रकल्प अंमलबजावणी आराखडा सन २०२०-२१ FMR Code १५.५.१.१ अंतर्गत
रु.२८.२२ लक्ष एवढे अनुदान मंजुर करण्यात आले आहे. सबब, सदर वाहनांचे व्यवस्थापन व परिचालन
यासाठी बाह्य सेवा पुरवठादार नियुक्त करण्यासाठी अंदाजित रु.२८.२१ लक्ष इतक्या रकमेच्या निविदा
प्रक्रियेस प्रशासकीय मान्यता देण्यात येत आहे:
प्रस्तावाचा तपशिल
-----------------------------------------------------------------------------------------------------------------------------------------------------------------------------------
| Sr. No | Particulars | Post | Appro ved Post | Salary per month (Rs.) | Budget for 6 months (Rs.) | Budget (Rs.) | 11.984% Over head cost (Rs.) | Budget Approved for six months (Rs.) |
| 1 | Mobile CBNAAT Van | Laboratory Technician |  | 17000 | 612000 | 2520000 | 301997 | 2821997 |
| 2 | Mobile X-  |  ray Van | X-ray Technician |  | 17000 | 408000 |
| Total | 10 |  | 1020000 |
| 3 | Rs.30/- per Kilometer for 50000 Km. for Six months (Including with monthly salary of six mobile van driver, Diesel, Maintenance | Rs.30/ - per Km | 50000 Km for six months | 1500000 |
-----------------------------------------------------------------------------------------------------------------------------------------------------------------------------------
वित्तीय तरतूद
-------------------------------------------------------------------------------------------------------------------------------------------------------------------
| FMR | Particulars | GOI Remarks | Budget approved (Rs in Lakhs) |
| 15.5.1.1 | Any Public Private Mix | Rs.28.22 Lakhs for management of 4 mobile X-ray vans and 2 CBNAAT vans 75% of Budget approved as proposed by the State | 21.16 Lakh |
-------------------------------------------------------------------------------------------------------------------------------------------------------------------
पृष्ठ ५ पैकी २
# Page 3
शासन निर्णय क्रमांकः प्रशामा-१२२०/प्र.क्र.३४/आरोग्य-७
०२. सदर निविदा प्रक्रियेस पुढील अटींच्या अधीन राहून प्रशासकीय मान्यता देण्यात येत आहे:
१) ४ मोबाईल क्ष-किरण वाहने व २ CBNAAT वाहने यांचे व्यवस्थापन व परिचालन यासाठी बाह्य संस्था नियुक्त करावयाच्या प्रस्तावित बाबींची आवश्यकता व मागणी याची शहानिशा खातरजमा करण्यात यावी. त्यानंतरच सदर बाबींसाठी निविदा प्रक्रिया राबविण्यात यावी.
२) सदर ४ मोबाईल क्ष-किरण वाहने व २ CBNAAT वाहनांमार्फत प्रस्तावित क्षेत्रातील क्षयरुग्णांपर्यत कार्यक्रमातील सेवा पोहचविण्यासाठी एका एजन्सीची नेमणूक करण्यात यावी.
३) ४ मोबाईल क्ष-किरण वाहने व २ CBNAAT वाहने यांचे व्यवस्थापन व परिचालन यासाठी
प्रयोगशाळा तंत्रज्ञांच्या सेवा उपलब्ध करुन देण्यासाठी बाह्य संस्थेची नेमणूक करतांना कार्यक्रमाची उद्दिष्टे, अटी शर्ती, त्यांची कर्तव्ये, संबंधितांना देण्यात येणारा मोबदला, पर्यवेक्षण व पडताळणी याबाबतची प्रभावी यंत्रणा उभारली जाईल याची दक्षता घेण्यात यावी.
४) नेमण्यात येणाऱ्या संबंधित बाह्य संस्थांकडून करावयाची कामे, देण्यात येणारा मोबदला, पर्यवेक्षण पडताळणी, कराराच्या अटी शर्ती याबाबत सर्व अटींचा निविदा दस्तऐवजात समावेश करण्यता यावा व त्यांचे तंतोतंत पालन होईल याची दक्षता घ्यावी.
५) सदरहू बाबीचे विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती/अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. पीआयपी मध्ये मंजूर असलेल्या बाबींच्या तांत्रिक विर्निदेशानुसार मागणीपत्र पाठविण्याची जबाबदारी संबंधीत कार्यक्रम प्रमुखांची राहिल.
प्रस्तावातील समाविष्ट असलेल्या बाबींचीच खरेदी करण्यात यावी.
६) शासन निर्णय, उद्योग, ऊर्जा व कामगार विभाग, क्र. भांखस- २०१४/प्र.क्र.८२/भाग-II/ उद्योग ४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित पध्दतीचा वापर करुन प्रस्तुत प्रकरणी बाह्य संस्थेची नेमणूक निविदा प्रक्रिया करण्यात यावी.
७) प्रशासकीय मान्यता देताना प्रस्तावित दर हे अंदाजित आहेत. सदर दर हा बाजार भावापेक्षा कमी असल्याबाबत खातरजमा करण्यात यावी.
८) राष्ट्रीय आरोग्य अभियानांतर्गत सन २०२०-२१ या आर्थिक वर्षातील कृती आराखडयामध्ये मंजुर असलेल्या Public Private Mix (PP/NGO Support) FMR Code 15.5.1.1 या लेखाशिर्षांतर्गत पृष्ठ ५ पैकी ३
# Page 4
शासन निर्णय क्रमांकः प्रशामा-१२२०/प्र.क्र.३४/आरोग्य-७
रु.२१,१६,५००/- इतका निधी मंजूर झालेला आहे. सदर मंजूर अनुदानातून या बाबीकरीता येणारा खर्च भागविण्यात यावा. तसेच सदर खर्च मंजुर अनुदानाच्या विहित मर्यादेतच करण्यात यावा. सदरची खरेदी प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
तथापि, अतिरिक्त अनुदानाची गरज भासल्यास त्याची तरतुद पुरवणी प्रकल्प अंमलबजावणी आराखडयात करुन घेण्याची जबाबदारी संबंधित कार्यक्रम प्रमुखांची राहील.
९) तसेच, या बाबींच्या सेवेंची द्विरुक्ती (Duplication) होणार नाही, याची दक्षता घेण्यात यावी.
याबाबतची संपूर्ण जबाबदारी कार्यक्रम प्रमुखांची राहील.
१०) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
११)शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग-पहिला उपविभाग-दोन मधील अ.क्र. ४ नियम क्र.७ समोरील स्तंभ क्र.६ येथील अटींची पूर्तता करण्यात यावी.
१२)त्या त्या वर्षाच्या प्रकल्प अंमलबजावणी आराखडयात तसेच आर्थिक वर्षात या प्रयोजनासाठी पुरेसे अनुदान प्रस्तावित करण्यात यावे, तसेच ते राष्ट्रीय आरोग्य अभियान अंतर्गत केंद्र शासनाकडून मंजूर करुन घेण्यात यावे.
१३) या बाहय यंत्रणेकडून काम करुन घेण्याच्या प्रस्तावावरील अधिपरिव्यय (Overheads) यामधील मानधन / वेतन यावर होणाऱ्या एकूण वार्षिक खर्चाच्या १२% पेक्षा अधिक होता कामा नये.
१४) जिल्हा रुग्णालय, ग्रामीण रुग्णालय किंवा एस. डी. एस. मध्ये चाचण्यांची व्यवस्था असते, सबब या संस्थांच्या व्यतिरिक्त त्यांच्या परीघाबाहेर तपासण्या वाढतील याची तजवीज करण्याची जबाबदारी संबंधित कार्यक्रम प्रमुखांची राहील.
०३. उपरोक्त अनुक्रमांक १ ते १४ येथे नमूद अटींची पूर्तता करण्याची व खरेदी नियमानुसार व आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई, संचालक (आरोग्य सेवा), आरोग्य सेवा संचालनालय, मुंबई, सहसंचालक, आरोग्य सेवा (खरेदी कक्ष), आरोग्य सेवा संचालनालय, मुंबई व कार्यक्रम प्रमुख यांची राहील.
०४. शासन निर्णय, वित्त विभाग, क्र. विअप्र-२०१३/प्र.क्र.३०/१३/ विनियम, भाग-२, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग-पहिला उपविभाग-दोन मधील अनु क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत घेण्यास
पृष्ठ ५ पैकी ४
# Page 5
शासन निर्णय क्रमांकः प्रशामा-१२२०/प्र.क्र.३४/आरोग्य-७
मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत त्यानुसार सदर शासन निर्णय निर्गमित करण्यात येत आहे.