# Page 1
उपसंचालक, आरोग्य सेवा, अकोला मंडळ, अकोला यांच्या अधिपत्याखालील ग्रामिण रुग्णालय, आर्णी जि. यवतमाळ येथील दंतशल्य चिकित्सक हे एक अस्थाई पदे पुढे चालू ठेवण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः पदआ - २०१८ /प्र.क्र.३३ /आरोग्य-३
१० वा मजला, संकुल इमारत,
गो.ते.रुग्णालय, मुंबई-४०० ००१.
तारीख: ०६ मार्च, २०१८
वाचा - १) शासन निर्णय, सार्वजनिक आरोग्य विभाग, क्रमांक -संकिर्ण २०१२/प्र.क्र.१३०/आरोग्य -३, दिनांक - २५.०७.२०१२.
२) आरोग्य सेवा संचालनालय, मुंबई यांचे पत्र क्रमांक - संआसे/कक्ष-५/टे-५/अस्थाई पदे दंत/७३९-४१/१८,दिनांक - २०.०२.२०१८.
शासन निर्णय उपरोक्त अ.क्र.१ येथील शासन निर्णयान्वये राज्यात सार्वजनिक आरोग्य विभागाअंतर्गत कार्यरत असलेल्या दंतविभागाचे श्रेणीवर्धन करण्यास मान्यता देण्यात आली आहे. त्यानुसार विभागाच्या ३० खाटांच्या ३८६ ग्रामिण रुग्णालयांकरीता दंत शल्य चिकित्सक,गट-अ, वर्ग-२ (१ पद) व दंत सहायक, गट-ड (१पद) अशी प्रत्येकी २ पदे याप्रमाणे एकूण ७७२ पदांची निर्मिती करण्यात आलेली आहे. ग्रामिण रुग्णालय,आर्णी जि. यवतमाळ येथे वरीलप्रमाणे २ २ पदे मंजूर करण्यात आली असून या २ पदांपैकी दंत शल्य चिकित्सक हे १ पद भरण्यात आलेले आलेले आहे.
२. आता या शासन निर्णयान्वये उपसंचालक, आरोग्य सेवा, अकोला मंडळ, अकोला यांच्या अधिपत्याखालील ग्रामिण रुग्णालय, आर्णी जि. यवतमाळ येथील दंत शल्य चिकित्सक या १ अस्थाई पदास दि.०५.१२.२०१७ या कार्यरत झालेल्या दिनांकापासून ते दि. २८.०२.२०१८ पर्यंत मुदतवाढ देण्यात येत आहे.
३. सदर पदांवरील खर्च खालील लेखाशिर्षातून खर्ची घालण्यात यावा आणि हा खर्च सन २०१७ २०१८ या वर्षाकरीता मंजूर अनुदानातून भागविण्यात यावा.
# Page 2
शासन निर्णय क्रमांकः पदआ २०१८/प्र.क्र.३३ /आरोग्य-३,
मागणी क्रमांक-आर-१ २२१० - वैद्यकीय सेवा व सार्वजनिक आरोग्य ०३ - सार्वजनिक आरोग्य ११० – रुग्णालये व दवाखाने, ११०-५ - इतर रुग्णालये व दवाखाने (०१) (०१) - ग्रामिण रुग्णालय (२२१००४१३)
४. हा शासन निर्णय वित्त विभागाच्या क्रमांक, पदनि-२०१६/प्र.क्र.८/१६/आ.पु.क., दिनांक ०८.०१.२०१८ च्या शासन निर्णयान्वये प्रशासकीय विभागांना प्रदान केलेल्या अधिकारानुसार निर्गमीत करण्यात येत आहे.