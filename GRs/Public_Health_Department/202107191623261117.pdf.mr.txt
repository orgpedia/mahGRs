# Page 1
महाराष्ट्र वैद्यकीय व आरोग्य सेवा, गट-अ मधील जिल्हा आरोग्य अधिकारी संवर्गातील अधिकाऱ्यांच्या बदलीबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांकः बदली-२०२१/प्र.क्र.२०५/सेवा-२
गो.ते.रुग्णालय इमारत,१० मजला, ए विंग,
मंत्रालय, मुंबई -४०० ००१
दिनांक : १९ जुलै, २०२१
शासन आदेश महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४)(दोन) व कलम ४ (५) मधील तरतुदीनुसार आणि सद्यस्थितीत सातारा व रत्नागिरी जिल्ह्यात कोविड-१९ या साथरोग संसर्गाचा वाढता प्रादुर्भाव विचारात घेता योग्य त्या उपाययोजना करण्याकरीता आरोग्य सेवा आयुक्तालय यांनी केलेल्या शिफारशीनुसार सक्षम प्राधिकाऱ्याच्या मान्यतेने महाराष्ट्र वैद्यकीय व आरोग्य सेवा, गट-अ (वेतनस्तर एस-२३ : ६७७००-२०८७०० ) मधील जिल्हा आरोग्य अधिकारी संवर्गातील अधिकाऱ्यांची प्रशासकीय कारणास्तव खालीलप्रमाणे बदलीने पदस्थापना करण्यात येत आहे.:
-------------------------------------------------------------------------------------------------------------------------------------------------------------------------------
|  | अ.क्र. |  |  | अधिकाऱ्याचे नांव व सध्याची पदस्थापना |  |  | बदलीने पदस्थापना |  |
| १. | डॉ. राधाकिशन बाबुराव पवार, जिल्हा आरोग्य अधिकारी, जिल्हा परिषद, बीड. | जिल्हा आरोग्य अधिकारी, जिल्हा परिषद, सातारा. (डॉ. आठल्ये यांच्या बदलीने रिक्त होणाऱ्या पदी) |
| २. | डॉ. बबिता सोनाजीराव कमलापूरकर, जिल्हा आरोग्य अधिकारी, जिल्हा परिषद, रत्नागिरी. | सहायक संचालक, आरोग्य सेवा (हत्तीरोग कार्यक्रम), मुख्यालय, पुणे. (रिक्त पदी) |
| ३. | डॉ. अनिरूद्ध अच्युत आठल्ये, जिल्हा आरोग्य अधिकारी, जिल्हा परिषद, सातारा. | जिल्हा आरोग्य अधिकारी, जिल्हा परिषद, रत्नागिरी. (डॉ. कमलापूरकर यांच्या बदलीने रिक्त होणाऱ्या पदी) |
-------------------------------------------------------------------------------------------------------------------------------------------------------------------------------
२. बदली करण्यात आलेल्या अधिकाऱ्यास त्यांच्या नवीन पदस्थापनेच्या ठिकाणी हजर होण्याकरीता तात्काळ कार्यमुक्त करण्यात यावे आणि संबंधित अधिकाऱ्याने त्यांना दिलेल्या पदस्थापनेच्या ठिकाणी त्वरीत हजर होऊन त्याबाबतचा अहवाल संचालक, आरोग्य सेवा मुंबई यांना व शासनास सादर करावा.
३. बदली झालेल्या अधिकाऱ्यांना कोणत्याही प्रकारची रजा मंजूर करण्यात येऊ नये, अन्यथा रजा मंजूर करणाऱ्या सक्षम प्राधिकाऱ्याविरुध्द शिस्तभंगविषयक कारवाई करण्यात येईल.
४. बदली झालेल्या अधिकाऱ्यांनी त्यांना कार्यमुक्त केल्यानंतर, अनुज्ञेय पदग्रहण अवधीत नवीन पदस्थापनेवर रुजू व्हावे, जे अधिकारी या कालमर्यादेचे पालन करणार नाहीत आणि पदस्थापनेच्या ठिकाणी हजर न होता परस्पर गैरहजर राहतील, अशा अधिकाऱ्यांची अनुपस्थिती “अनधिकृत अनुपस्थिती" म्हणून समजण्यात येईल व पर्यायाने त्यांच्या सेवेत खंड होईल याची जाणीव सर्व संबंधितांना करुन देण्यात येत आहे.
# Page 2
शासन आदेश क्रमांकः बदली-२०२१/प्र.क्र.२०५/सेवा -२
५. जे अधिकारी त्यांच्या पदस्थापनेच्या ठिकाणी हजर होणार नाहीत त्यांचेविरुध्द आयुक्तालयाने वेळीच प्रशासकीय कारवाई सुरु करावी व आवश्यकतेनुसार प्रस्ताव शासनाच्या मान्यतेसाठी सादर करावा. या प्रकरणी वेळोवेळी शासनास अवगत करावे व अनुपालन अहवाल शासनास विहित कालमर्यादेत सादर करावा.
६. बदलीच्या आदेशात बदल करुन घेण्यासाठी कोणत्याही अधिकाऱ्याने प्रत्यक्ष वा अप्रत्यक्ष दबाव आणण्याचा प्रयत्न केल्यास असे अधिकारी शिस्तभंग विषयक कारवाई करण्यास पात्र ठरतील.
७. सदर आदेश तात्काळ अंमलात येतील.