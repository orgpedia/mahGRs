# Page 1
सार्वजनिक आरोग्य विभाग आणि वैद्यकीय शिक्षण व औषधी द्रव्ये विभागाच्या अधिनस्त असलेल्या आरोग्य संस्थांसाठी जिल्हा नियोजन समितीकडून औषध खरेदीकरिता प्राप्त होणाऱ्या निधीमधून १०० टक्के औषध खरेदी ही स्थानिक स्तरावरुन करण्यास मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: खरेदी-२०१८/प्र.क्र.९४/आरोग्य-८
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : ०५ ऑक्टोबर, २०२३.
वाचा : १) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग-४, दिनांक ०१ डिसेंबर, २०१६ २) महाराष्ट्र वैदयकीय वस्तू खरेदी प्राधिकरण अधिनियम २०२३, दिनांक १०.०५.२०२३ ३) कार्यकारी समिती, महाराष्ट्र वैदयकीय वस्तू खरेदी प्राधिकरणाच्या दिनांक ०३.१०.२०२३ रोजीच्या बैठकीचे इतिवृत्त.
प्रस्तावना:
सार्वजनिक आरोग्य विभाग, वैद्यकीय शिक्षण व औषधी द्रव्ये विभाग या विभागांच्या अधिपत्या खालील आरोग्य यंत्रणांकडील औषध, यंत्रसामुग्री व तहअनुषंगिक बाबी यांच्या खरेदीसाठी शासन अधिसूचना दिनांक १०.०५.२०२३ नुसार महाराष्ट्र वैद्यकीय वस्तू खरेदी प्राधिकरण कार्यन्वित झालेले आहे. त्यानुसार सदर खरेदी आता सदर प्राधिकरणामार्फत करणे आवश्यक आहे. तथापि, शासकीय रुग्णालयामधील औषधांच्या तुटवडया संदर्भात तात्काळ उपायोजना करण्याच्या दृष्टीने कार्यकारी समिती, महाराष्ट्र वैद्यकीय वस्तू खरेदी प्राधिकरणाच्या दि.०३.१०.२०२३ रोजीच्या बैठकीत देण्यात आलेल्या निर्देशानुसार सन २०२३-२४ या अर्थसंकल्पीय वर्षातील सार्वजनिक आरोग्य विभाग व वैद्यकीय शिक्षण व औषधी द्रव्ये विभाग यांच्या अधिनस्त
असलेल्या आरोग्य संस्थांसाठी जिल्हा नियोजन समितीकडून औषध खरेदीकरिता प्राप्त होणाऱ्या निधीमधून १०० टक्के औषध खरेदी ही स्थानिक स्तरावरुन करण्याची बाब शासनाच्या विचाराधिन होती.
शासन निर्णय :
सार्वजनिक आरोग्य विभाग व वैद्यकीय शिक्षण व औषधी द्रव्ये विभाग या विभागांच्या अधिनस्त असलेल्या आरोग्य संस्थांसाठी जिल्हा नियोजन समितीकडून औषध खरेदीकरिता सन २०२३-२४ या अर्थसंकल्पीय वर्षातील प्राप्त होणाऱ्या निधीमधून १०० टक्के औषध खरेदी ही स्थानिक स्तरावरुन करण्यास मान्यता देण्यात येत आहे.
# Page 2
शासन निर्णय क्रमांकः खरेदी -२०१८/प्र.क्र.९४/आरोग्य-८
०२. उपरोक्त औषध खरेदी करतांना, उद्योग ऊर्जा व कामगार विभागाच्या दिनांक ०१.१२.२०१६ रोजीच्या शासन निर्णयान्वये विहित केलेल्या तरतूदींचे तसेच शासनाने वेळोवेळी निर्गमित केलेले शासन निर्णय, आदेश व सूचना विचारात घेऊन सदर औषध खरेदी करण्यात यावी व ती विहित वित्तीय अधिकारांच्या मर्यादेतच करण्यात यावी.
# Page 3