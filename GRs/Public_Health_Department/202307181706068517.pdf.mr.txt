# Page 1
मुंबई विश्वस्त कायद्यांतर्गत नोंदणीकृत धर्मादाय रुग्णालयांची तपासणी करण्यासाठी तपासणी समिती
महाराष्ट्र शासन
सार्वजनिक आरोग्य विभाग
शासन निर्णय क्रमांकः धसंरू-२०२३/प्र.क्र.१३४/आरोग्य-६
गो.ते. रुग्णालय आवार संकुल इमारत,
१०वा मजला, नवीन मंत्रालय, मुंबई-०१
दिनांक : १८ जुलै, २०२३
वाचा : १) सा. आ. विभाग, शासन निर्णय क्र. धसंरु-२०१२/प्र.क्र.३८९/आरोग्य-६, दि. १९.११.२०१२ २) सा. आ. विभाग, शासन निर्णय क्र. धसंरु-२०१८/प्र.क्र.३१२/आरोग्य-६, दि. १९.१२.२०१८
प्रस्तावना : मुंबई विश्वस्त कायद्यांतर्गत नोंदणीकृत संस्थाच्या रुग्णालयांना शासनाकडून विविध सवलती दिल्या जातात. सदर सवलतीच्या अनुषंगाने सदर रुग्णालयांची गरीब व आर्थिकदृष्ट्या कमकुवत रुग्णांना उपचार उपलब्ध करुन देण्यासाठीच्या योजने अंतर्गतसदर रुग्णालयांनी उपलब्ध करुन दिलेल्या उपचारांची
गुणवत्ता, दर्जा व आजाराप्रमाणे अपेक्षित चाचण्या व उपचार झाले असल्याचे तपासणी करण्यासाठी शासनाच्या वरील संदर्भ क्र. ०१ अन्वये तपासणी समिती गठीत करण्यात आली होती. सदर तपासणी
समितीत सदस्य सचिव म्हणून सहाय्यक संचालक (आरोग्य सेवा) यांची नियुक्ती करण्यात आलेली होती.
त्यानंतर शासनाच्या संदर्भ क्र. २ च्या शासन निर्णयान्वये तपासणी समितीच्या कामकाजाच्या सोईच्या दृष्टीकोनातून मुंबई कार्यक्षेत्रात सहायक संचालक, आरोग्य सेवा व उर्वरित कार्यक्षेत्रात जिल्हा शल्यचिकीत्सक/अतिरिक्त जिल्हा शल्यचिकीत्सक (चिकित्सा) यांना तपासणी समितीचे सदस्य सचिव म्हणून नियुक्ती करण्यात आली आहे.
सदर तपासणीमध्ये लेखा अधिकारी तसेच संबंधित तज्ञांचा समावेश करण्याची बाब शासनाच्या विचाराधीन होती.
शासन निर्णय :
वरील संदर्भ क्र. १ व २ येथील शासन निर्णय अधिक्रमीत करुन मुंबई विश्वस्त कायद्यांतर्गत नोंदणीकृत धर्मादाय रुग्णालयांची तपासणी करण्यासाठी खालीलप्रमाणे तपासणी समितीची पुनर्रचना करण्यात येत आहे.
# Page 2
शासन निर्णय क्रमांकः धसंरू - २०२३/प्र.क्र.१३४/आरोग्य-६, दिनांक १८ जुलै, २०२३
अ) मुंबई शहर व उपनगर क्षेत्रातील तपासणी समिती:
---------------------------------------------------------------------------------------
| १ | सह धर्मादाय आयुक्त | अध्यक्ष |
| २ | सहायक संचालक, आरोग्य सेवा (जिल्हा शल्य चिकित्सक संवर्ग) | सदस्य सचिव |
| ३ | मुख्य वैद्यकिय अधिकारी / प्रतिनिधी, महानगरपालिका | सदस्य |
| ४ | सहायक वस्तू व सेवा कर आयुक्त | सदस्य |
| ५ | सार्वजनिक आरोग्य विभागाच्या अधिनस्त कोणत्याही कार्यालयातील कार्यरत लेखाधिकारी | सदस्य |
---------------------------------------------------------------------------------------
आ) जिल्हास्तरीय तपासणी समिती (मुंबई शहर व उपनगर वगळता उर्वरित कार्यक्षेत्रासाठी)
-----------------------------------------------------------------------------------------------------------------------------------------------------------------------
| १ | सह धर्मादाय आयुक्त | अध्यक्ष |
|  | जिल्हा शल्य चिकित्सक/अतिरिक्त जिल्हा शल्य चिकित्सक (चिकित्सा) ( संबंधित जिल्हा सोडून इतर जिल्हयातील जिल्हा शल्य चिकित्सक / अतिरिक्त जिल्हा शल्य चिकित्सक) | सदस्य सचिव |
| ३ | सार्वजनिक आरोग्य विभागाच्या अधिनस्त कोणत्याही कार्यालयातील कार्यरत लेखाधिकारी | सदस्य |
| ४ | सहायक वस्तू व सेवा कर आयुक्त | सदस्य |
-----------------------------------------------------------------------------------------------------------------------------------------------------------------------
२. उपरोक्त तपासणी समितीने धर्मादाय संस्थांच्या रुग्णालयांनी या योजनेंतर्गत उपचार केलेल्या अभिलेखांची त्रैमासिक तपासणी करावी. तपासणी करताना रुग्णांचे केस पेपर, रुग्णांवर केलेल्या संबंधित चाचण्या आवश्यक होत्या काय, सदर चाचण्यांसाठी आकारलेला खर्च वाजवी आहे किंवा नाही. तसेच रुग्ण
आर्थिकदृष्ट्या कमकुवत किंवा गरीब असल्याबाबतचे प्रमाणपत्र इत्यादींची तपशीलवार तपासणी करावी.
याशिवाय रुग्णालयांचा आय.पी.एफ फंड व त्यातून झालेला खर्च यांची तपासणी करणे आवश्यक आहे.
(सोबत तपासणी नमूना जोडला आहे.) ३. सदर तपासणी समितीने आपला अहवाल खालीलप्रमाणे गठीत करण्यात आलेल्या उच्चस्तरीय समितीस सादर करावा.
------------------------------------------------------------------
| १ | अपर मुख्य सचिव / प्रधान सचिव, सार्वजनिक आरोग्य विभाग | अध्यक्ष |
| २ | प्रधान सचिव, विधी व न्याय विभाग | सदस्य |
| ३ | मुख्य कार्यकारी अधिकारी, राज्य आरोग्य हमी सोसायटी, मुंबई | सदस्य |
| ४ | धर्मादाय आयुक्त, मुंबई | सदस्य |
| ५ | वस्तू व सेवा कर, आयुक्त, मुंबई | सदस्य |
| ६ | संचालक-१, आरोग्य सेवा आयुक्तालय, मुंबई | सदस्य |
| ७ | सह सचिव/ उप सचिव (आरोग्य-६) | सदस्य सचिव |
------------------------------------------------------------------
पृष्ठ ४ पैकी २
# Page 3
शासन निर्णय क्रमांकः धसंरू - २०२३/प्र.क्र.१३४/आरोग्य-६, दिनांक १८ जुलै, २०२३
# Page 4
# Page 5