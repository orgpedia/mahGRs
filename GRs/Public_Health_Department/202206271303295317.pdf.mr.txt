# Page 1
भारतीय ख्रिश्चन विवाह अधिनियम १८७२ अंतर्गत “श्रीमती एस. एल. पाटोळे, सहाय्यक लेखाधिकारी, जिल्हा ग्राहक तक्रार निवारण मंच, पुणे” आणि “श्रीमती प्रविणा शशिकांत बोर्डे, नायब तहसिलदार, ता. दौंड, जि. पुणे” यांची "विवाह नोंदणी निबंधक” म्हणून नियुक्ती करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः विनोंका-२०१९/१३९७/प्र.क्र.४४८/कु.क.
गो. ते. रुग्णालय संकुल इमारत, १० मजला, ए विंग,
मंत्रालय, मुंबई - ४०० ००१.
दिनांक : २७ जून, २०२२
शासन निर्णय:
श्रीमती एस. एल. पाटोळे, सहाय्यक लेखाधिकारी, जिल्हा ग्राहक तक्रार निवारण मंच, पुणे आणि श्रीमती प्रविणा शशिकांत बोर्डे, नायब तहसिलदार, ता. दौंड, जि. पुणे यांची भारतीय ख्रिश्चन विवाह अधिनियम १८७२ (कायदा क्र.१५/१८७२) मधील कलम ७ नुसार "विवाह नोंदणी निबंधक" म्हणून पुढील आदेश होईपर्यंत नियुक्ती करण्यात येत आहे.
२. श्रीमती एस. एल. पाटोळे व श्रीमती प्रविणा शशिकांत बोर्डे यांना "विवाह नोंदणी निबंधक" म्हणून काम पाहण्यासाठी रु.१००/- दरमहा विशेष वेतन देण्यासही मंजूरी देण्यात येत आहे.
३. श्रीमती एस. एल. पाटोळे व श्रीमती प्रविणा शशिकांत बोर्डे यांनी भारतीय ख्रिश्चन विवाह अधिनियम १८७२ मधील कलम ५४,५५ व ६२ च्या तरतुदीचे काटेकोरपणे पालन करावे.
४. श्रीमती एस. एल. पाटोळे व श्रीमती प्रविणा शशिकांत बोर्डे यांनी प्रत्येक ३ महिन्यामध्ये केलेल्या विवाहाच्या नोंदी प्रमाणित तथा निर्गमित केलेल्या विवाह प्रमाणपत्राचा गोषवारा, त्याची नोंदवही व त्याचा त्रैमासिक अहवाल आरोग्य विभागाला तसेच विवाह नोंदणी बाबत संबंधित विवाह निबंधकाना तसेच नोंदणी महानिरीक्षक व मुद्रांक नियंत्रक, पुणे यांना वेळच्यावेळी पाठवावा.
५. श्रीमती एस. एल. पाटोळे व श्रीमती प्रविणा शशिकांत बोर्डे यांना "विवाह नोंदणी निबंधक म्हणून नियुक्ती संबंधीची अधिसूचना महाराष्ट्र शासनाच्या राजपत्रातील भाग - ४ अ मध्ये प्रकाशित करण्यात येत आहे.
# Page 2
शासन निर्णय क्रमांकः विनोंका-२०१९/१३९७/प्र.क्र.४४८/कु.क.