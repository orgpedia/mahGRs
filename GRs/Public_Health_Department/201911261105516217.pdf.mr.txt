# Page 1
आरोग्य सेवा संचालनालयातर्गंत महाराष्ट्र वैद्यकीय व आरोग्य सेवा, गट-अ मधील वैद्यकीय अधिकारी, जिल्हा शल्यचिकित्सक व विशेषज्ञ संवर्गातील अधिकाऱ्यांचे तसेच राज्य कामगार विमा योजनेतील महाराष्ट्र वैद्यकीय विमा सेवा, गट-अ मधील वैद्यकीय अधिकाऱ्यांचे सेवानिवृत्तीचे वय ६० वरुन ६२ वर्षापर्यंत वाढविणेबाबत....
महाराष्ट्र शासन
सार्वजनिक आरोग्य विभाग
शासन शुध्दीपत्रक क्रमांकः सेवानि-१३१९/प्र.क्र.४८/सेवा-२
गोकुळदास तेजपाल रुग्णालय संकुल इमारत, १० वा मजला
मंत्रालय, मुंबई-४०० ००१
दिनांक: २६ नोव्हेंबर, २०१९
वाचा : १) सार्वजनिक आरोग्य विभाग, शासन निर्णय क्रमांकः सेवानि-१११८/प्र.क्र.१६८/सेवा-२, दि. २९.०८.२०१८ २) आरोग्य सेवा संचालनालयाचे पत्र क्र.संआसे/कक्ष-१/टे-१/गट-अ/सेनिवय/६९०-६५/वैअ/ १८२३/ २०१९, दि. १६.०५.२०१९ ३) सार्वजनिक आरोग्य विभाग, शासन निर्णय क्रमांकः सेवानि-१३१९/प्र.क्र.४८/सेवा-२, दि. ०१.०७.२०१९
प्रस्तावना : सार्वजनिक आरोग्य विभागांच्या अधिपत्याखालील आरोग्य सेवा संचालनालयातील महाराष्ट्र वैद्यकीय व आरोग्य सेवा, गट-अ मधील संचालक, अतिरिक्त संचालक, सहसंचालक, उपसंचालक व जिल्हा आरोग्य अधिकारी यांचे कार्यालयाचा तसेच राज्य कामगार विमा योजना कार्यालयातील महाराष्ट्र वैद्यकीय विमा सेवा, गट अ मधील संचालक (वैद्यकीय), उपसंचालक (वैद्यकीय) व वैद्यकीय अधिक्षक (उच्चश्रेणी), वैद्यकीय अधिक्षक (निम्नश्रेणी) यांचा समावेश प्रशासनिक सेवेमध्ये करण्यात येऊन, सदर ठिकाणी कार्यरत असणाऱ्या अधिकाऱ्यांचे (सेवानिवृत्तीचे सध्याचे वय ६० वर्षे दि. ३१.५.२०२३ पर्यंत) सेवानिवृत्तीचे वय न वाढविण्याचा निर्णय घेण्यात आला आहे. तसेच सदर पदावरील अधिकारी वगळता आरोग्य सेवा संचालनालयातर्गंत महाराष्ट्र वैद्यकीय व आरोग्य सेवा,गट-अ (६ व्या वेतन आयोगानुसार वेतनश्रेणी रु. १५६००-३९१०० ग्रेड पे रु. ५४०० व त्यावरील ) तसेच राज्य कामगार विमा योजना कार्यालयातील महाराष्ट्र वैद्यकीय विमा सेवा, गट-अ मधील (६ व्या वेतन आयोगानुसार वेतनश्रेणी रु. १५६००-३९१०० ग्रेड पे रु. ५४०० व त्यावरील ) जे वैद्यकीय अधिकारी थेट रुग्णसेवा देतात त्या अधिकाऱ्यांचे सेवानिवृत्तीचे वय २ वर्षासाठी (दि. ३१.५.२०२१ पर्यंत) ६० वरुन ६२ वर्षापर्यंत (दि. ३१.०५.२०१९ पासून पूर्वलक्षी प्रभावाने ) वाढविण्यासंबंधीचा प्रस्ताव मा. मंत्रीमंडळासमोर सादर करण्याच्या अटीच्या अधीन राहून त्यांच्या वयाची ६२ वर्षे पूर्ण होईपर्यत त्यांना शासन सेवेत ठेवण्याबाबत निर्णय घेण्यात आला असून, त्यानुसार शासन निर्णय दि. ०१.०७.२०१९ निर्गमित करण्यात आला आहे. तथापि, सदर शासन निर्णयाच्या अनुषंगाने विभागास येणाऱ्या अडचणी याचा विचार करता सदर शासन निर्णयात अंशत: सुधारणा करुन सुधारीत शासन निर्णय निर्गमित करण्याची बाब विचाराधीन होती.
# Page 2
शासन शुध्दीपत्रक क्रमांकः सेवानि-१३१९/प्र.क्र.४८/सेवा-२
शासन शुध्दीपत्रक : सार्वजनिक आरोग्य विभागाच्या अधिपत्याखालील आरोग्य सेवा संचालनालयातर्गंत (६ व्या वेतन आयोगानुसार वेतनश्रेणी रु. १५६००-३९१०० ग्रेड पे रु. ५४०० व त्यावरील ) महाराष्ट्र वैद्यकीय व आरोग्य सेवा, गट-अ मधील वैद्यकीय अधिकारी, जिल्हा शल्य चिकित्सक व विशेषज्ञ तसेच राज्य कामगार विमा योजनेमधील महाराष्ट्र वैद्यकीय व विमा सेवा, गट-अ मधील वैद्यकीय अधिकाऱ्यांचे सेवानिवृत्तीचे वय ६० वरुन ६२ वर्षापर्यंत वाढविण्यासंबंधीचा प्रस्ताव मा. मंत्रीमंडळासमोर सादर करण्याच्या अटीच्या अधीन राहून दि. ०१.०७.२०१९ रोजी शासन निर्णय निर्गमित करण्यात आला आहे. सदर शासन निर्णयाच्या अंमलबजावणी संदर्भातील संभ्रम दूर होण्याच्या दृष्टीकोनातून दि. ०१.०७.२०१९ रोजीच्या शासन निर्णयामध्ये खालील प्रमाणे अंशत: सुधारणा करण्यात येत आहे. :
(१) संचालक, अतिरिक्त संचालक, सहसंचालक, उपसंचालक व जिल्हा आरोग्य अधिकारी या संवर्गांचा समावेश प्रशासनिक सेवेमध्ये करण्यात येत आहे.
(२) महाराष्ट्र वैद्यकीय व आरोग्य सेवा, गट-अ मधील संचालक, अतिरिक्त संचालक, सह संचालक व उपसंचालक या संवर्गात कार्यरत असलेल्या अधिकाऱ्यांना तसेच जिल्हा आरोग्य अधिकारी संवर्गातील अधिकाऱ्यांना सदर वयवाढ लागू राहणार नाही.
(३) महाराष्ट्र वैद्यकीय व आरोग्य सेवा, गट-अ मधील जिल्हा शल्यचिकित्सक / विशेषज्ञ संवर्गातील सर्व कार्यरत अधिकाऱ्यांना ( प्रतिनियुक्तीवर असलेल्या अधिकाऱ्यांसहीत) सदर वयवाढ लागू राहील.
मात्र, जिल्हा शल्यचिकित्सक/ विशेषज्ञ संवर्गातील ज्या अधिकाऱ्यांना पद श्रेणीअवनत करुन वरिष्ठ पदावर पदस्थापना देण्यात आली आहे अशा कार्यरत अधिकाऱ्यांना सदर वयवाढ लागू राहणार नाही.
परंतु अशा अधिकाऱ्यांनी त्यांच्या मुळ जिल्हा शल्यचिकित्सक / विशेषज्ञ संवर्गात पदस्थापना स्विकारण्यास इच्छुकता दर्शविल्यास त्यांना सदर वयवाढ लागू राहील.
(४) तात्पुरत्या स्वरुपात संवर्ग बदलून जिल्हा आरोग्य अधिकारी संवर्गात कार्यरत असलेल्या अधिकाऱ्यांनी त्यांच्या मूळ संवर्गात (जिल्हा शल्यचिकित्सक/विशेषज्ञ संवर्गात) परत आल्यास त्यांना सदरहू वय वाढ लागू राहील.
(५) ६ व्या वेतन आयोगानुसार वेतनश्रेणी रु. १५६००-३९१०० ग्रेड पे रु. ५४०० मधील महाराष्ट्र वैद्यकीय व आरोग्य सेवा, गट-अ मधील सर्व वैद्यकीय अधिकाऱ्यांना तसेच महाराष्ट्र वैद्यकीय व विमा सेवा, गट-अ मधील वैद्यकीय अधिकाऱ्यांना सदर वयवाढ लागू राहील.
(६) सदरील आदेश, आदेश निर्गमित झाल्याच्या दिनांकापासून तात्काळ अंमलात येतील.
३. सार्वजनिक आरोग्य विभाग, शासन निर्णय दि. २९.०८.२०१८ मधील तरतूदी या पुढेही तशाच लागू राहतील.
पृष्ठ ४ पैकी २
# Page 3
शासन शुध्दीपत्रक क्रमांकः सेवानि-१३१९/प्र.क्र.४८/सेवा-२
४. सदर शासन निर्णय वित्त विभाग, अनौ. संदर्भ क्र. १४८/१९/सेवा-४, दि. २७.०८.२०१९ अन्वये मिळालेल्या सहमतीनुसार निर्गमित करण्यात येत आहे.
# Page 4