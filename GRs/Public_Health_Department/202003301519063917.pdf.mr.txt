# Page 1
शालेय मुलांमधील दृष्टीदोष निवारणासाठी त्यांना मोफत चष्मे पुरविण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: आरबीएसके-३७२०/प्र.क्र.३८/भाग-१/आरोग्य - ७ १० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४००००१.
दिनांक : ३० एप्रिल, २०२०.
वाचा : आयुक्त (आरोग्य सेवा) तथा अभियान संचालक, राष्ट्रीय आरोग्य अभियान यांचे पत्र क्र.
राआसोम/दृष्टीदोष तपासणी/प्रस्ताव/१०८२४७/२०, दिनांक १८ फेब्रुवारी, २०२०.
प्रस्तावना :
राज्यामध्ये सद्या केंद्र शासनाच्या राष्ट्रीय आरोग्य अभियानांतर्गत राष्ट्रीय बाल स्वास्थ्य कार्यक्रमांतर्गत ६ ते १८ वयोगटातील सर्व शालेय मुलांची वर्षातून एकदा आरोग्य तपासणी करुन त्यांच्यामध्ये आढळणाऱ्या जन्मत: व्यंग, आजार, जीवनसत्वांची कमतरता व अपंगत्व याचे निदान करुन वेळेवर उपचार केले जातात. यासाठी सन २०१८-१९ या वर्षात ११९५ वैद्यकीय पथके स्थापन केली असून त्यापैंकी ५५ बृहन्मुंबईसाठी, १६ आदिवासी जिल्ह्यांसाठी ३१ व राज्याच्या इतर ग्रामीण व शहरी भागांसाठी ११०९ पथके कार्यरत आहेत. प्रत्येक पथकाचे मुख्यालय ग्रामीण रुग्णालय किंवा संबंधित उपजिल्हा रुग्णालय असते. प्रत्येक पथकास १ वाहन, औषधी, तपासणी साहित्य इत्यादी पुरविण्यात येते. तपासणी कार्यक्रमाचे वेळापत्रक शालेय शिक्षण व महिला व बाल विकास विभागाच्या समन्वयाने तयार करण्यात येते.
राज्यातील शासकीय व निमशासकीय एकूण ८१५५६ शाळा असून त्यामध्ये शिकणाऱ्या मुलांची संख्या १,२१,६७,५८५ इतकी आहे. शालेय मुलांमध्ये दृष्टीदोषाचे प्रमाण ८ टक्के एवढे असल्याचे दिसून येते. ही बाब गृहीत धरता दरवर्षी ९,७३,४०७ मुलांना दृष्टीदोषाबाबत उपचाराची आवश्यकता असल्याचे आढळून येते. अंधत्व निवारण कार्यक्रमांतर्गत शालेय विद्यार्थ्यांची नेत्र तपासणी केली जात होती. परंतु, सर्व गरजू विद्यार्थ्यांना चष्मे पुरविणे शक्य होत नाही.
सदर तपासण्यांमध्ये असे आढळून आले आहे की, राज्यातील शालेय मुलांमध्ये दृष्टीदोषाचे प्रमाण अधिक असून त्यामुळे मुलांच्या वाचन, लिखाण व अभ्यास इत्यादी शालेय गतिविधींवर
# Page 2
शासन निर्णय क्रमांकः आरबीएसके-३७२०/प्र.क्र.३८/भाग-१/आरोग्य -७
विपरीत परिणाम होत आहे. सबब, मुलांमधील दृष्टीदोषाचे वेळीच निदान करुन त्यांना तत्परतेने योग्य ते चष्मे उपलब्ध करुन दिल्यास त्यांच्या शैक्षणिक गतिविधीत सुधारणा होऊन ते सुशिक्षित व सक्षम नागरिक म्हणून विकसित होतील.
राज्यातील सर्व शासकीय व अनुदानित शाळांमधील ६ ६ ते १८ वर्ष वयोगटातील मुलांमधील दृष्टीदोष निवारणासाठी त्या मुलांची नेत्र तपासणी करुन दृष्टीदोषाचे वेळीच निदान करुन त्यांना योग्य ते चष्मे मोफत उपलब्ध करुन दिल्यास त्यांच्या शालेय गतिविधींमध्ये कोणतीही बाधा येणार नाही. त्या दृष्टीने राज्यातील शासकीय व निमशासकीय ८१,५५६ शाळांमधील विद्यार्थ्यांची नेत्र तपासणी करुन शास्त्रीय पध्दतीने प्रमाणित केल्यानुसार त्यांना आवश्यकतेनुसार मोफत चष्मे पुरविण्याचा निर्णय शासनाने घेतला असून सदर कार्यक्रम हा राज्य शासनाची नवीन योजना म्हणून राबविण्यासाठी पुढीलप्रमाणे निर्णय घेण्यात आला आहे.
शासन निर्णय :
या नवीन योजनेंतर्गत सर्व गरजू विद्यार्थ्यांना मोफत चष्मे उपलब्ध करुन देण्याबाबत शासनाने पुढीलप्रमाणे निर्णय घेतले आहेत.:
१. सर्व शासकीय व अनुदानित शाळांमधील ६ ते १८ वर्ष वयोगटातील मुलांमधील दृष्टीदोष
निवारणासाठी राष्ट्रीय बाल स्वास्थ्य कार्यक्रमांतर्गत कार्यरत वैद्यकीय पथकांमार्फत सर्व
शालेय मुलांची वर्षातून एकदा आरोग्य तपासणी करताना दृष्टी दोष असलेल्या मुलांचा शोध
घेणे, नेत्र सहाय्यकांचे भेटीचे वेळापत्रक निश्चित करुन दृष्टीदोष असलेल्या मुलांचे त्यांच्याच
शाळेत नेत्र सहाय्यकांमार्फत निदान निश्चित करणे व चष्म्याच्या पुरवठ्यासाठी शासनाच्या
प्रचलित खरेदी धोरणानुसार पुरवठादार निश्चित करुन त्यांचेमार्फत विद्यार्थ्यांना निश्चित
केलेल्या प्रमाणकाचा चष्मा त्यांच्या घरी अथवा शाळेत कुरीयरद्वारे पाठविणे. शालेय
मुलांमधील दृष्टीदोष निवारणासाठी त्यांना मोफत चष्मा पुरविण्याच्या नवीन योजनेस मान्यता
देण्यात येत आहे.
२. नवीन योजनेसाठी वित्त विभाग व नियोजन विभागाच्या सहमतीने नवीन लेखाशिर्ष उघडण्यास
व सन २०२०-२१ च्या अर्थसंकल्पात अनावर्ती खर्चासाठी रु.२०.०० कोटी व आवर्ती खर्चासाठी
रु.५.०५ कोटी इतकी तरतुद करण्यास मान्यता देण्यात येत आहे.
पृष्ठ ६ पैकी २
# Page 3
शासन निर्णय क्रमांकः आरबीएसके-३७२०/प्र.क्र.३८/भाग-१/आरोग्य -७
या योजनेचा सविस्तर तपशिल पुढीलप्रमाणे आहे. :
योजनेचे नाव :
शालेय मुलांमधील दृष्टीदोष निवारणासाठी त्यांना मोफत चष्मे पुरविण्याबाबत.
योजनेचा उद्देश
१. सर्व शासकीय व अनुदानित शाळांमधील ६ ते १८ वर्ष वयोगटातील मुलांची दृष्टीदोषाबाबत मोफत तपासणी करणे.
२. दृष्टीदोष असलेल्या मुलांना मोफत चष्मे पुरविणे.
३. सदर मुलांच्या दृष्टीदोषाचा दरवर्षी पाठपुरावा करुन आढावा घेणे.
योजेनेची अंमलबजावणी
राष्ट्रीय बाल स्वास्थ्य कार्यक्रमांतर्गत कार्यरत असलेल्या ११९५ वैद्यकीय पथकांमार्फत सर्व शालेय मुलांची वर्षातून एकदा आरोग्य तपासणी करतांना दृष्टीदोष असलेल्या मुलांचा शोध घेण्यात येईल.
दृष्टीदोष असल्याचे दिसून आलेल्या मुलांचे त्यांच्याच शाळेत सार्वजनिक आरोग्य विभागाच्या नेत्र सहाय्यकांमार्फत निदान निश्चित केले जाईल.
सार्वजनिक आरोग्य विभागात सद्या ७५० नेत्र सहाय्यक कार्यरत आहेत. त्याप्रमाणे एका नेत्र सहाय्यकाने १२९८ मुलांची नेत्र तपासणी एका शालेय वर्षात करणे आवश्यक राहील.
→ प्रत्येक नेत्र सहाय्यकांच्या शाळांच्या भेटीचे वेळापत्रक निश्चित केले जाईल.
चष्म्यांच्या पुरवठ्यासाठी शासनाच्या प्रचलित खरेदी धोरणानुसार पुरवठादार निश्चित केला जाईल.
नेत्र सहाय्यकाने तपासणी केलेल्या विद्यार्थ्यांचे प्रमाणित केलेले चष्म्यांची विद्यार्थीनिहाय यादी पुरवठादारास सादर करण्यात येईल.
→ सदर पुरवठादार संबंधित विद्यार्थ्यांला घरी अथवा शाळेत कुरीयरद्वारे त्याच्यासाठी निश्चित करण्यात आलेल्या प्रमाणकाचा चष्मा पाठवेल.
→ प्राप्त झालेला चष्मा विद्यार्थ्यास वैद्यकीयदृष्टया योग्य आहे किंवा कसे याची खातरजमा संबंधित नेत्र सहाय्यक करेल.
→ लाभार्थ्यांची पुनरावृत्ती होऊ नये यासाठी संबंधित नेत्र सहाय्यकाने योग्य ती खबरदारी घ्यावी.
ज्या शालेय विद्यार्थ्यांच्या बाबतीत पुढील वर्षाच्या तपासणीत चष्म्याचा नंबर बदलला असल्याचे वैद्यकीय तपासणी आढळून येईल अशा विद्यार्थ्यांची योग्य ती नोंद स्वतंत्रपणे ठेवण्यात यावी.
पृष्ठ ६ पैकी ३
# Page 4
शासन निर्णय क्रमांकः आरबीएसके-३७२०/प्र.क्र.३८/भाग-१/आरोग्य -७
माहिती, शिक्षण व संवाद (जाहिरात)
→ विद्यार्थ्यांना डोळयांची काळजी कशी घ्यावी याबाबत माहिती व सल्ला दिला जाईल.
या कार्यक्रमाबाबत प्रसार माध्यमातून जनजागृती केली जाईल.
राष्ट्रीय बाल स्वास्थ्य कार्यक्रमांतर्गत कार्यरत असलेल्या ११९५ वैद्यकीय पथकांमार्फत दृष्टीदोषबाबत मोफत तपासणी करण्याचा सविस्तर कृती आराखडा हा आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांच्या स्तरावर दरवर्षी तयार करण्यात यावा व त्याच्या अंमलबजावणीबाबतच्या सविस्तर सूचना त्यांच्या स्तरावर निर्गमित करण्यात याव्यात.
०२. सदर योजना सन २०२०-२१ या वर्षापासून अंमलात येईल. या योजनेवर येणारा खर्च भागविण्यासाठी विभागासाठी मंजूर असलेल्या नियतव्ययामधून तरतुद करण्यात येईल. तसेच यासाठी नवीन लेखाशीर्ष उघडण्यात येत आहे. वित्तीय तरतुद व लेखाशीर्ष याबाबतचे आदेश स्वतंत्रपणे निर्गमित करण्यात येतील.
०३. सदर शासन निर्णय, नियोजन व वित्त विभागाच्या सहमतीने व वित्त विभागाचा अनौपचारीक संदर्भ दिनांक १९.२.२०२० अन्वये निर्गमित करण्यात येत आहे.
# Page 5
# Page 6