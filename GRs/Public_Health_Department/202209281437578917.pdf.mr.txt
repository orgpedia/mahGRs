# Page 1
महाराष्ट्र आरोग्य पत्रिका छपाईकरीता प्रशासकिय मान्यता
महाराष्ट्र शासन
सार्वजनिक आरोग्य विभाग
शासन निर्णय क्रमांकः मआप-२०२२/प्र.क्र.२११/ आरोग्य-३
१० वा मजला, गोकुलदास तेजपाल रुग्णालय संकुल इमारत,
लोकमान्य टिळक मार्ग, मुंबई - ४००००१.
दिनांक: २८ सप्टेंबर, २०२२.
वाचा १) उपसंचालक, आरोग्य सेवा, राज्य आरोग्य शिक्षण व संपर्क विभाग यांचे क्र.
उपसंआसे/राआशिवसंवि/कक्ष/आरोग्य पत्रिका/१५९२/२०२२, दिनांक २६ जुलै, २०२२.
प्रस्तावना: राज्य आरोग्य शिक्षण व संपर्क विभाग, पुणे या कार्यालयामार्फत दरमहा आरोग्य विभागाचे
मुखपत्र असलेले महाराष्ट्र आरोग्य पत्रिका हे मासिक छपाई करुन संबंधित खाजगी वर्गणीदार व
विविध आरोग्य संस्थांना वितरीत केले जातात. त्यांनी याबाबत आरोग्य पत्रिकेची वार्षिक वर्गणी
वर्गणीदारामार्फत रु.५०/- कार्यालयाकडे भरलेली असते. सदर आरोग्य पत्रिकेमध्ये प्रकाशित
होणारी माहिती आरोग्य कर्मचारी, सामान्य जनता, आरोग्य संस्था, वाचनालये यांना आरोग्य
प्रबोधनासाठी असल्यामुळे दरमहा दर्जेदार अंक प्रकाशित केले जातात. आरोग्य पत्रिका प्रत्येक
उपकेंद्र, आरोग्यवर्धीनी केंद्र, प्राथमिक आरोग्य केंद्र, ग्रामीण रुग्णालय यांना वितरीत करुन
आरोग्य पत्रिका कॉर्नर बनविण्याची विभागाची योजना आहे. त्याकरीता सद्यस्थितीत एकूण १०,०००
अंक दरमहा छपाई करण्यास प्रशासकिय मान्यता देण्याचा प्रस्ताव शासनाच्या विचाराधीन होता.
यासंदर्भात पुढीलप्रमाणे निर्णय घेण्यात येत आहे.
शासन निर्णय : राज्य शासन अनुदानातून राज्य आरोग्य शिक्षण व संपर्क विभाग, पुणे या कार्यालयामार्फत
दरमहा आरोग्य विभागाचे मुखपत्र असलेले महाराष्ट्र आरोग्य पत्रिका हे मासिक छपाई
करण्याकरीता सन २०२२-२३ या वित्तीय वर्षाकरीता रु. २१,४८,३००/- (रु. एकवीस लाख
अठ्ठेचाळीस हजार तीनशे फक्त) इतक्या अंदाजित रकमेस प्रशासकिय मान्यता देण्यात येत आहे.
# Page 2
शासन निर्णय क्रमांकः मआप-२०२२/प्र.क्र.२११/आरोग्य-३
२. सदर प्रशासकीय मान्यता खालील अटीच्या अधिन राहून देण्यात येत आहे.
अटी व शर्ती :
१) शासन निर्णय उद्योग उर्जा व कामगार विभाग दिनांक १ डिसेंबर, २०१६ अन्वये
वार्षिक खर्च ३.०० लक्षापेक्षा जास्त असल्याने ई-निविदा प्रणालीचा वापर करणे बंधनकारक
करण्यात आले आहे. परंतु, शासन निर्णय उद्योग उर्जा व कामगार विभाग दिनांक दि. २४
ऑगस्ट, २०१७ अन्वये वस्तू व सेवा खरेदीसाठी गव्हर्नमेंट ई-मार्केटप्लेस (GEM) पोर्टल
अनुसरायाची कार्यपध्दती व मार्गदर्शक सूचना कार्यवाही करण्याचे निदेश दिले असल्याने
त्यानुसार कार्यवाही करण्यात यावी.
२) महाराष्ट्र आरोग्य पत्रिकांची छपाई बाबतची आवश्यकता/मागणी यांची
शहानिशा / खातरजमा करण्यात आलेली असून प्रस्तावित खरेदीचे प्रमाण (Quantity)
मागणीनुसार योग्य आहे.
३) प्रशासकीय मान्यता देतांना प्रस्तावित खरेदीचे दर अंदाजित आहेत. त्यामुळे खरेदी
प्रक्रियेअंती निश्चित करण्यात आलेला दर हा बाजार भावापेक्षा कमी असल्याबाबत आणि
संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा
जास्त नसल्याबाबत खातरजमा करण्यात यावी.
४) तसेच निविदा कार्यवाही करताना खरेदीची द्विरुक्ती (Duplication) होणार नाही,
याची दक्षता घेण्यात यावी.
५) शासन निर्णय, वित्त विभाग क्रविअप्र-२०१३/प्र.क्र.३०/२०१३/विनियम, भाग-२, दि.
१७.०४.२०१५ सोबतच्या परिशिष्टातील वित्तीय अधिकार नियम पुस्तिका, १९७८, भाग
पहिला, उपविभाग-दोन मधील अ.क्र. २९, नियम क्र.७९ येथील अटींची पूर्तता करण्यात
यावी.
३. सदर प्रस्तावावरील खर्च राज्य आरोग्य शिक्षण व संपर्क विभागासाठी सन २०२२-२३ या
वर्षाकरीता आरोग्य शिक्षण व जनजागृती उपक्रम राबविण्यासाठी मुख्यलेखाशिर्ष " मागणी क्र.आर
१, २२१० - वैद्यकीय सेवा व सार्वजनिक आरोग्य, ०६ - सार्वजनिक आरोग्य, ११३- सार्वजनिक
पृष्ठ ३पैकीर
# Page 3
शासन निर्णय क्रमांकः मआप-२०२२/प्र.क्र.२११/आरोग्य-३
आरोग्य विषयक प्रसिध्दी, (०१)(०२) आरोग्य विषय प्रसिध्दी केंद्र (२२१० १०३५), २६- जाहिरात व
प्रसिध्दी" या लेखाशीर्षामधून भागविण्यात यावा.
४. शासन निर्णय, वित्त विभाग क्र. विअप्र-२०१३/प्र.क्र.३०/२०१३/विनियम भाग-२,
दि.१७.४.२०१५ सोबतच्या परिशिष्टातील वित्तीय अधिकार नियम पुस्तिका, १९७८, भाग पहिला,
उपविभाग-दोन मधील अ. क्र. २९, नियम क्र. ७९ अन्वये प्रशासकीय विभागास प्रदान करण्यात
आलेल्या अधिकारानुसार निर्गमित करण्यात येत आहे.