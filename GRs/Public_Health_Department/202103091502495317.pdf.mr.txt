# Page 1
सार्वजनिक आरोग्य विभागातील आरोग्य सेवा आयुक्तालयांतर्गत गट-ब (राजपत्रित) संवर्ग (वैद्यकीय अधिकारी गट-ब/सामान्य राज्यसेवा गट-ब) आणि राज्य कामगार विमा योजनेतर्गत येणा-या गट-अ (राजपत्रित) व गट-ब राजपत्रित या संवर्गामधील अधिकारी यांचे वयाच्या ५०/५५ व्या वर्षापलिकडे किंवा अर्हताकारी सेवेच्या ३० वर्षानंतर सेवा पुनर्विलोकनाकरिता “विभागीय पुनर्विलोकन समिती” व अभिवेदनावर विचार करण्याकरिता “विभागीय अभिवेदन समिती” गठीत करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः संआसे-२०२०/५४२/प्र.क्र.२५३/सेवा-१
सार्वजनिक आरोग्य विभाग,गो.ते.रुग्णालय संकुल इमारत,
८ वा मजला, मंत्रालय, मुंबई
दिनांक : २४ मे, २०२१.
वाचा : शासन निर्णय सामान्य प्रशासन विभाग,क्र.एलपीएल२०१७/प्र.क्र.२१/का.-पंधरा,दि.१०.०६.२०१९.
प्रस्तावना : महाराष्ट्र नागरी सेवा (निवृत्ती वेतन) नियम, १९८२ च्या नियम १० (४) व नियम ६५ मधील तरतुदीनुसार अधिकारी/कर्मचारी यांच्या वयाच्या ५०/५५ व्या वर्षापलिकडे किंवा अर्हताकारी सेवेची ३० वर्ष पुर्ण झाल्यानंतर त्यांचे सेवा पुनर्विलोकन करण्याकरिता सामान्य प्रशासन विभागाने संदर्भधीन दि.१०.०६.२०१९ च्या शासन निर्णयान्वये एकत्रित कार्यपध्दती विहित केलेली आहे. सदर शासन निर्णयातील तरतूदीनुसार, आरोग्य सेवा आयुक्तालयांतर्गत गट-ब (राजपत्रित) संवर्ग (वैद्यकीय अधिकारी, गट-ब/सामान्य राज्यसेवा गट-ब) आणि राज्य कामगार विमा योजनेतर्गत येणा-या गट-अ (राजपत्रित) व गट-ब राजपत्रित या संवर्गाकरिता मधील अधिकारी यांचे वयाच्या ५०/५५ व्या वर्षापलिकडे किंवा अर्हताकारी सेवेच्या ३० वर्षानंतर सेवा पुनर्विलोकनाकरिता “विभागीय पुनर्विलोकन समिती” व अभिवेदनावर विचार करण्याकरिता “विभागीय अभिवेदन समिती” गठीत करण्याची बाब शासनाच्या विचाराधीन होती.
# Page 2
शासन निर्णय क्रमांकः संआसे-२०२०/५४२/प्र.क्र.२५३/सेवा-१
शासन निर्णय: सार्वजनिक आरोग्य विभागातील आरोग्य सेवा आयुक्तालयातर्गत गट-ब (राजपत्रित) संवर्ग (वैद्यकीय अधिकारी गट-ब / सामान्य राज्यसेवा गट-ब) आणि राज्यकामगार विमा योजनेतर्गत येणा-या गट-अ (राजपत्रित) व गट-ब राजपत्रित या संवर्गामधील अधिकारी यांचे वयाच्या ५०/५५ व्या वर्षापलिकडे किंवा ३० वर्षांची अर्हताकारी सेवा या पैकी जे अगोदर घडेल त्यावेळी त्यांची सेवा पुढे चालू ठेवण्याची पात्रापात्रता अजमाविण्यासाठी विहित निकषांच्या आधारे त्यांचे सेवा पुनर्विलोकन करण्याकरिता खालील प्रमाणे “विभागीय पुनर्विलोकन समिती” गठीत करण्यात येत आहे.
-----------------------------------------------------------------------------------------
| १. | संबधीत सचिव/प्रधान सचिव/अपर मुख्य सचिव, (सा.आ.वि.), मंत्रालय, मुंबई. | अध्यक्ष |
| २. | सह / उप सचिव, (सेवा-१),, (सा.आ.वि.), मंत्रालय, मुंबई. | सदस्य |
| ३. | अध्यक्षानी नामनिर्देशित केलेले विभागातील सह/उप सचिव,(सा.आ.वि.),मंत्रालय,मुंबई. | सदस्य |
| ४. | अवर सचिव/कार्यासन अधिकारी,(सेवा-१), (सा.आ.वि.),मंत्रालय,मुंबई. | सदस्य सचिव |
-----------------------------------------------------------------------------------------
२. आरोग्य सेवा आयुक्तालय, मुंबई/ आयुक्तालय, राज्य कामगार विमा योजना, मुंबई हे विभागातील संबंधीत अधिका-यांच्या सेवा पुनर्विलोकनासंबंधीचा प्रस्ताव शासनास सादर करतील.
सदर समिती त्यांच्या शिफारशी अंतिम निर्णयासाठी समुचित प्राधिका-यांना सादर करतील.
तसेच, विभागीय पुनर्विलोकन समितीच्या शिफारशीनुसार जे अधिकारी सेवेत चालू राहण्यास निर्विवादपणे अपात्र ठरणार असतील अशा अधिक-यांचे पुनर्विलोकन शासन निर्णय, सामान्य प्रशासन विभाग दि.१०.०६.२०१९ मध्ये नमूद सामान्य प्रशासन विभागाच्या “विशेष पुनर्विलोकन समिती” कडून करण्यात येईल.
३. सेवा पुनर्विलोकनाअंती सेवा पुढे चालू ठेवण्यास निर्विवादपणे अपात्र ठरलेल्या नोटीस बजावण्यात आलेल्या अधिकारी यांच्या अभिवेदनावर विचार करण्याकरिता शासन निर्णय सामान्य प्रशासन विभाग दि.१०.०६.२०१९ मधील तरतुदीनुसार “विभागीय अभिवेदन समिती” गठीत करण्यात येत आहे.
अ) राज्य कामगार विमा योजनेतंर्गत गट-अ संवर्गामधील वरिष्ठ वेतनश्रेणी असणाऱ्या अधिकाऱ्यांसाठी शासन निर्णय सामान्य प्रशासन विभाग दिनांक १०.०२.२०१९ मधील परिशिष्ट-ड येथील अनुक्रमांक २ नुसार “आस्थापना मंडळ क्र. ०२” ही अभिवेदन समिती असेल.
ब) आरोग्य सेवा आयुक्तालयांतर्गत गट-ब (राजपत्रित) संवर्ग (वैद्यकीय अधिकारी, गट-ब/ सामान्य राज्यसेवा गट-ब) आणि राज्य कामगार विमा योजनेतर्गत येणा-या गट-अ (राजपत्रित)
पृष्ठ ४ पैकी २
# Page 3
शासन निर्णय क्रमांकः संआसे-२०२०/५४२/प्र.क्र.२५३/सेवा-१
व गट-ब राजपत्रित या संवर्गाकरिता मधील अधिकारी यांचे करिता खालीलप्रमाणे विभागीय अभिवेदन समिती गठीत करण्यात येत आहे.
---------------------------------------------------------------------------------------------------------------
| १. | संबंधीत सचिव/प्रधान सचिव / अपर मुख्य सचिव, (सा.आ.वि.),मंत्रालय, मुंबई. | अध्यक्ष |
| २. | अध्यक्षानी नामनिर्देशित केलेले सहसचिव/उपसचिव, (सा.आ.वि.),मंत्रालय,मुंबई. | सदस्य |
| ३. | अध्यक्षानी नामनिर्देशित केलेले विभागातील अवर सचिव/कार्यासन अधिकारी, (सा.आ.वि.), मंत्रालय,मुंबई. | सदस्य सचिव |
---------------------------------------------------------------------------------------------------------------
(टिप- अ.क्र.(२) व (३) येथील अधिकारी हे विभागीय पुनर्विलोकन समितीमधील अधिकाऱ्यांव्यतिरिक्त असावेत) ४. विभागीय अभिवेदन समिती त्यांच्या शिफारशी अंतिम निर्णयासाठी समुचित प्राधिकाऱ्यांना सादर करील.
५. सेवा पुनर्विलोकनासंबंधातील कार्यवाही सामान्य प्रशासन विभाग दि.१०.०६.२०१९ च्या शासन निर्णयामध्ये नमुद केलेल्या कार्यपध्दती व सूचनांनुसार करण्यात यावी.
# Page 4