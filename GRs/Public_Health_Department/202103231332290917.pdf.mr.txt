# Page 1
मास्क उत्पादक कंपन्यांनी करावयाच्या मास्कच्या पुरवठ्याबाबत.....
महाराष्ट्र शासन
सार्वजनिक आरोग्य विभाग
गो. ते. रुग्णालय संकुल इमारत,
१० वा मजला, मंत्रालय, मुंबई ४०० ००१.
शासन निर्णय क्र. कोरोना-२०२०/प्र.क्र.३०६ / आरोग्य- ५
दिनांक : १० मे, २०२१
संदर्भ : १) सार्वजनिक आरोग्य विभाग, शासन निर्णय क्र. कोरोना-२०२०/प्र.क्र.३०६/आरोग्य- ५, दिनांक ३१.०७.२०२०.
२) सार्वजनिक आरोग्य विभाग, शासन आदेश क्र. कोरोना-२०२०/प्र.क्र.३०६/आरोग्य- ५, दिनांक २०.१०.२०२०.
प्रस्तावना : संदर्भ क्र. १ नुसार हॅण्ड सॅनिटायझर व मास्कचे दर निश्चित करण्यासाठी समिती स्थापन करण्यात आली होती. तद्नंतर संदर्भ क्र. २ नुसार राज्यात मास्कची (२ प्लाय, ३ प्लाय व एन ९५) दर निश्चित करण्यात आले आहेत.
तथापि, अनेक औद्योगिक आस्थापनांमध्ये पुरविल्या जाणाऱ्या मास्कचे दर हे शासनाने नियंत्रित केलेल्या दरांपेक्षा अधिक आहेत व मास्कचा दर्जा हा औद्योगिक स्वरुपाचा आहे, यासंदर्भात निर्णय घेणे, ही बाब शासनाच्या विचाराधीन होती. त्यानुसार शासन खालीलप्रमाणे निर्णय घेत आहे.
शासन निर्णय : सध्याची कोविड साथरोग परिस्थिती पाहता, शासन असा निर्णय घेत आहे की, ज्या औद्योगिक आस्थापनांमध्ये दि. ०१ जानेवारी, २०२० पूर्वी सुरक्षेच्या दृष्टीकोनातून मास्कचा वापर केल्या जात होता अशा औद्योगिक आस्थापनांना दि. २० ऑक्टोबर, २०२० रोजीच्या शासन निर्णयातील तरतूदी लागू करण्यात येणार नाहीत. सदर मास्कचा पुरवठा औद्योगिक आस्थापनांना कोणत्याही किरकोळ विक्रेत्यांनी करु नये तसेच संबंधित मास्क उत्पादक कंपन्यांनी मास्कचा पुरवठा स्वतः अथवा वितरक (Distributors) यांच्या मार्फतच करावा. जेणेकरुन किरकोळ विक्रेते यांच्याकडून पुरवल्या जाणाऱ्या मास्कच्या किंमतीमध्ये फरक येणार नाही व मास्कच्या किंमतीबाबत कोणताही संभ्रम निर्माण होणार नाही.
E:पवनीकर औद्योगिक आस्थापनेवर मास्क वितरणाबाबत..docx Scanned with CamScanner
# Page 2