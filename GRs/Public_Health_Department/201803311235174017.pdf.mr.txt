# Page 1
सन २०१७-१८ मध्ये केंद्र पुरस्कृत राष्ट्रीय ग्रामीण आरोग्य अभियानांतर्गत (Infrastructure & Maintenance) करीता अनुसूचीत जाती उपयोजनेंतर्गत (SCSP) साठी राज्य हिश्श्यापोटी रु. ३६०४.५७ लक्ष अनुदान वितरीत करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः एनआरएचएम-२०१७/प्र.क्र.५३३/आ-७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई ४०० ००१.
दिनांक: ३१ मार्च, २०१८.
वाचा :
संचालक, वित्त व लेखा, राष्ट्रीय आरोग्य अभियान यांचे क्र. राआसोम/एफएमजी/ रा.हि./९४२३२-२३८/२०१७-१८, दिनांक २७ डिसेंबर, २०१७ चे पत्र.
प्रस्तावना :
ग्रामीण जनतेस सहजसाध्य, परवडण्याजोगी, कार्यक्षम, उत्तरायी आणि विश्वासार्ह, सर्व
गरजू प्रकारच्या आरोग्य सेवा उपलब्ध करुन देण्याच्या उद्देशाने केंद्र शासनाने संपूर्ण देशात एप्रिल
२००५ पासून राष्ट्रीय ग्रामीण आरोग्य अभियान सुरु केले. सन २०१४-१५ मध्ये केंद्र शासनाने
आरोग्य विषयक सर्व केंद्र पुरस्कृत योजना एकत्रित करुन त्यास "राष्ट्रीय आरोग्य अभियान" असे
नाव दिले. या राष्ट्रीय आरोग्य अभियानांतर्गत आता राष्ट्रीय ग्रामीण आरोग्य अभियान, राष्ट्रीय
नागरी आरोग्य अभियान व व राष्ट्रीय रोग नियंत्रण कार्यक्रम या केंद्र पुरस्कृत योजनांचा समावेश केला
आहे. राष्ट्रीय आरोग्य अभियानातील राष्ट्रीय ग्रामीण आरोग्य अभियान या केंद्र पुरस्कृत
योजनेकरीता अनुसूचीत जाती उप योजनेंतर्गत (Infrastructure & Maintenance) करीता सन
२०१७-१८ साठी केंद्र शासनाने ६०% हिश्श्यापोटी तीन हफ्ते वितरीत केले असून त्यास समरुप
# Page 2
शासन निर्णय क्रमांकः एनआरएचएम-2017/प्र.क्र.533 / आ-7
४०% राज्य हिस्सा राज्य आरोग्य सोसायटीस उपलब्ध करुन देण्याबाबतचा प्रस्ताव शासनाच्या
विचाराधीन होता याबाबत पुढीलप्रमाणे निर्णय घेण्यात येत आहे.
शासन निर्णय :
राष्ट्रीय ग्रामीण आरोग्य अभियानांतर्गत कार्यान्वित असलेल्या केंद्र पुरस्कृत योजना व
कार्यक्रम याकरीता अनुसूचीत जाती उप योजनेंतर्गत (SCSP) सन २०१७-१८ साठी ४०% राज्य
हिश्श्यापोटी रु. ३६०४.५७ लक्ष (रु. छत्तीस कोटी चार लक्ष सत्तावन्न हजार फक्त) अनुदान
पुढीलप्रमाणे वितरीत करण्यात येत आहे.
२. उपरोक्त अनुदानासाठी प्रशासकीय अधिकारी, आरोग्य सेवा संचालनालय, मुंबई यांना
आहरण व संवितरण अधिकारी म्हणून घोषित करण्यात येत आहे. त्यांनी याबाबतचे देयक
कोषागारात सादर करून विहित केलेल्या बाबींवर खर्च करण्यासाठी सदर रक्कम आयुक्त,
आरोग्य सेवा तथा अभियान संचालक, राष्ट्रीय आरोग्य अभियान, राज्य आरोग्य सोसायटी
यांच्याकडे सुपुर्द करावी. यासाठी सह संचालक (अ. व प्र.), आरोग्य सेवा, मुंबई यांना “नियंत्रण
अधिकारी” म्हणून घोषित करण्यात येत आहे.
३. राज्य हिश्श्याचा खर्च मागणी क्र.आर-१, २२१०, वैद्यकीय सेवा व सार्वजनिक आरोग्य; ०६,
सार्वजनिक आरोग्य; ७८९- अनुसूचीत जाती विशेष घटक योजना राज्य हिस्सा (०१) (१६) राष्ट्रीय
ग्रामीण आरोग्य अभियान केंद्र पुरस्कृत योजना (राज्य हिस्सा ४०%) (२२१०E४३७) - ३१, सहायक
अनुदाने (वेतनेतर) लेखाशीर्षाखाली खर्ची टाकण्यात यावा व तो सन २०१७-१८ साठी मंजूर
करण्यात आलेल्या तरतूदीतून भागविण्यात यावा.
४. वित्त विभागाच्या क्र.अर्थसं-२०१६/प्र.क्र.८९/अर्थ-३, दिनांक १८ एप्रिल, २०१७ च्या
परिच्छेद ७ ते १८ व सोबतच्या परिशिष्टामधील अनु. क्र. ८ मध्ये नमूद केलेल्या प्रत्येक अटी व
शर्तीची पुर्तता होत असल्याचे प्रमाणित करण्यात येत आहे. यापुर्वी वितरीत केलेल्या निधीच्या
अनुषंगाने राज्य आरोग्य सोसायटीच्या लेखापरिक्षणामध्ये कोणतेही गंभीर आक्षेप घेतलेले नाहीत.
सदर प्रस्तावावरील वितरीत करण्यात येणारा निधी पुरवठादाराच्या खात्यात थेट जमा होणार
पृष्ठ ४ पैकी २
# Page 3
शासन निर्णय क्रमांकः एनआरएचएम-2017/प्र.क्र.533 / आ-7
आहे. सदर प्रस्तावात वस्तू खरेदी प्रस्ताव तसेच, भांडवली वस्तू खरेदीचा समावेश नाही. सदर
कार्यक्रमांच्या संबंधित लेखाशिर्षाखाली एक वर्ष जूने संक्षिप्त देयक प्रलंबित नाही.
५. सदरचे देयक सशर्त असून वित्त विभागाचे शासन परिपत्रक, क्र.२०१३/ प्र.क्र.८५/२०१३/
अर्थसंकल्प-३, दिनांक २५ एप्रिल, २०१३ नुसार उपरोक्त निधीचे उपयोगिता प्रमाणपत्र (UC) सादर
केल्यानंतरच पुढील अनुदान वितरीत करण्यात येईल.
६. सदर प्रस्तावावरील खर्च शासन निर्णय, उदयोग उर्जा व कामगार विभाग, दिनांक १
डिसेंबर २०१६ मधील तरतूदीनुसार आवश्यक तेथे करावयाच्या खरेदीबाबत प्रशासकीय मान्यता
घेण्यात यावी.
७. सदर शासन निर्णय, वित्त विभागाच्या अनौपचारीक संदर्भ क्रमांक १३२/अर्थोपाय, दिनांक
२१ मार्च, २०१८ अन्वये प्राप्त सहमतीने निर्गमित करण्यात येत आहे.
# Page 4