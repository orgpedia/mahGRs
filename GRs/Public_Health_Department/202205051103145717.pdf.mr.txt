# Page 1
राज्य सुरक्षा रस्ता निधी अंतर्गत विभागाकरीता अतिजोखमीच्या जिल्ह्यांसाठी ३९ एएलएस रुग्णवाहिका खरेदी करण्यास प्रशासकीय मान्यता देणेबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः संकिर्ण-२०१९/प्र.क्र.२६९/आरोग्य-३
१० वा मजला, गोकुळदास तेजपाल संकुल इमारत,
लोकमान्य टिळक मार्ग, मुंबई - ४००००१.
दिनांक : २६ मे, २०२२.
वाचा : १) शासन निर्णय, गृह विभाग क्र. एमव्हीआर-०८१७/प्र.क्र.४०१/परि-२, दिनांक - ०२ मार्च, २०२२.
२) आरोग्य सेवा आयुक्तालय, मुंबई यांचे पत्र क्रमांक- आआसे/कक्ष-३/टे ५/रारसुनि/टीसीयू/६२०३-२०४/२२,दि.०५.०५.२०२२.
प्रस्तावना: रस्ते सुरक्षा उपयांना प्रोत्साहन देण्याकरीता मा.सर्वोच्च न्यायालयास (रिट याचिका क्र.२९५/२०१५ च्या
अनुषंगाने) अहवाल सादर करण्याकरीता रस्ते सुरक्षा समितीची स्थापना करण्यात आली. सदर समितीने रस्ते
सुरक्षाविषयक कामकाजासाठी स्वतंत्रपणे रस्ता सुरक्षा निधी निर्माण करण्याचे आदेश दिले. त्यानुसार विविध
प्रकल्पांना मान्यता दर्शविण्यात येवून शासन निर्णय, गृह विभाग दिनांक ०१.०९.२०१६ अन्वये रस्ता सुरक्षा निधी
नियंत्रण समितीची स्थापना करण्यात आली. सदर समितीची मा.मुख्य सचिव यांच्या अध्यक्षतेखाली
दि.२२.०१.२०२१ रोजी झालेल्या बैठकीत सार्वजनिक आरोग्य विभागाचा ट्रामा केअर युनिट बळकटीकरण
करण्याकरीता उपकरणांसाठी रु.५,६३,३६,५१७/- व अतिजोखमीच्या जिल्ह्यात एएलएस
रुग्णवाहिकांसाठी रु.१४,८२,८६,१९०/- इतक्या रकमेचा असा एकूण रु.२०,४६,२२,७०७/- इतका निधी
उपलब्ध करण्याचा प्रस्ताव परिवहन आयुक्तालय कार्यालय (गृह विभाग) यांना पाठविण्यात आला होता. सदर
प्रस्तावाच्या अनुषंगाने रस्ता सुरक्षा निधी नियंत्रण समितीच्या दि.१२.०५.२०२१ रोजीच्या झालेल्या बैठकीच्या
अनुषंगाने अ.क्र.१ येथील दि.०२ मार्च, २०२२ च्या शासन निर्णयान्वये खर्चास मान्यता देण्यात आली. त्यामुळे
मान्यता दिलेल्या प्रस्तावास शासनाने विहीत केलेल्या नियम / कार्यपद्धती / धोरणानुसार खरेदीप्रक्रीया
राबविण्याची जबाबदारी संबंधित विभागाची असल्यामुळे ८ अतिजोखिम जिल्ह्यांरीता ३९ एएलएस
# Page 2
शासन निर्णय क्रमांक: संकीर्ण २०१९/प्र.क्र.२६९/आरोग्य-३
रुग्णवाहिकांकरीता रु.१४,८२,८६,१९०/-इतका खर्च करण्यास प्रशासकिय मान्यता प्रशासकीय मान्यता
देण्याची बाब शासनाच्या विचाराधीन होती.
शासन निर्णय: रस्ते सुरक्षा उपयांना प्रोत्साहन देण्याकरीता रस्ता सुरक्षा निधी नियंत्रण समितीने विभागाच्या
अतिजोखमीच्या ८ जिल्ह्यांकरीता ३९ एएलएस (Advance Life Support) रुग्णवाहिका खरेदी
करण्याकरीता होणाऱ्या अंदाजित रु. १४,८२,८६, १९०/- इतक्या रकमेच्या अंदाजित खर्चास खालील
प्रमाणे प्रशासकीय मान्यता देण्यात येत आहे :
------------------------------------------------------------------------------------------
| अ.क्र. | रुग्णवाहिकेचा प्रकार | एकूण रुग्णवाहिका | प्रति रुग्णवाहिकेची अंदाजित रक्कम | एकूण खर्च |
| १ | ALS | ३९ | ३८०२२१०/- |  | १४८२८६१९०/ |
------------------------------------------------------------------------------------------
२. सदर प्रशासकीय मान्यता खालील अटीच्या अधिन राहून देण्यात येत आहे.
अटी व शर्ती-:
१) शासन निर्णय उद्योग उर्जा व कामगार विभाग दिनांक १ डिसेंबर, २०१६ अन्वये वार्षिक खर्च
३.०० लक्षापेक्षा जास्त असल्याने ई-निविदा प्रणालीचा वापर करणे बंधनकारक करण्यात
आले आहे. परंतु, शासन निर्णय उद्योग उर्जा व कामगार विभाग दिनांक दि.२४ ऑगस्ट,२०१७
अन्वये वस्तू व सेवा खरेदीसाठी गव्हर्नमेंट ई-मार्केटप्लेस (GEM) पोर्टल अनुसरायाची
कार्यपध्दती व मार्गदर्शक सूचना कार्यवाही करण्याचे निदेश दिले असल्याने त्यानुसार
कार्यवाही करण्यात यावी.
२) ८ अतिजोखीमेच्या जिल्ह्यांकरीता ३९ अॅडव्हान्स लाईफ सर्पोटींग रुग्णवाहिका (एएलएस) या
बाबींची आवश्यकता/मागणी यांची शहानिशा / खातरजमा करण्यात आलेली असून प्रस्तावित
खरेदीचे प्रमाण (Quantity) मागणीनुसार योग्य आहे.
पृष्ठ ४ पैकी २
# Page 3
शासन निर्णय क्रमांक: संकीर्ण २०१९/प्र.क्र.२६९/आरोग्य-३
३) ८ अतिजोखीमेच्या जिल्ह्यांकरीता ३९ अॅडव्हान्स लाईफ सर्पोटींग रुग्णवाहिका (एएलएस)
रस्ते सुरक्षा उपाययोजनांरीता या बाबींची रुग्णसेवेसाठी आवश्यकता असून या बाबींचा
विनियोग विहीत मुदतीत करण्यात येणार आहे.
४) या बाबींचे तांत्रिक विनिर्देश (Technical Specification) संबंधित तज्ञांनी तयार केलेले असून
ते गरजेनुसार व अद्ययावत असल्याची खातरजमा करण्यात यावी. तसेच सदर तांत्रिक
विनिर्देश (Technical Specification) कोणत्याही विशिष्ट कंपनीला फायदा होईल अश्या
रितीने तयार करण्यात येणार नाही.
५) प्रशासकीय मान्यता देतांना प्रस्तावित खरेदीचे दर अंदाजित आहेत. त्यामुळे खरेदी
प्रक्रियेअंती निश्चित करण्यात आलेला दर हा बाजार भावापेक्षा कमी असल्याबाबत आणि
संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा
जास्त नसल्याबाबत खातरजमा करण्यात यावी.
६) तसेच निविदा कार्यवाही करताना खरेदीची द्विरुक्ती (Duplication) होणार नाही, याची दक्षता
घेण्यात यावी.
७) शासन निर्णय, वित्त विभाग क्रविअप्र-२०१३/प्र.क्र.३०/२०१३/विनियम, भाग-२, दि.
१७.०४.२०१५ सोबतच्या परिशिष्टातील वित्तीय अधिकार नियम पुस्तिका, १९७८, भाग
पहिला, उपविभाग-दोन मधील अ.क्र.४, नियम क्र.७ येथील अटींची पूर्तता करण्यात यावी.
३. सदर प्रस्तावावरील खर्च राज्य रस्ते सुरक्षा निधीच्या प्रयोजनाकरीता भारतीय रिझर्व बँक, मुंबई
येथे परिवहन आयुक्त, महाराष्ट्र राज्य, मुंबई यांचे नावे उघडण्यात आलेल्या स्विय प्रपंजी लेखा खाते
(PLA Account) क्र.०१५१४८०१०४१ कोड नंबर २१६७ यामधून भागविण्यात येणार आहे.
४. शासन निर्णय, वित्त विभाग क्र. विअप्र-२०१३/प्र.क्र.३०/२०१३/विनियम भाग-२, दि.१७.४.२०१५
सोबतच्या परिशिष्टातील वित्तीय अधिकार नियम पुस्तिका, १९७८, भाग पहिला, उपविभाग-दोन मधील
पृष्ठ ४ पैकी ३
# Page 4
शासन निर्णय क्रमांक: संकीर्ण २०१९/प्र.क्र.२६९/आरोग्य-३
अ.क्र.४,नियम क्र.७ अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात
येत आहे.