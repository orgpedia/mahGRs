# Page 1
राष्ट्रीय आरोग्य अभियानांतर्गत सन २०२१-२२ या आर्थिक वर्षातील मंजूर कृती आराखडयामध्ये राष्ट्रीय क्षयरोग दुरीकरण कार्यक्रमांतर्गत उपलब्ध करुन देण्यात आलेल्या अनुदानातून Public Private Support Agency (PPSA) योजना बाह्य संस्थांकडून उपलब्ध करुन घेण्याकरीता करावयाच्या निविदा प्रक्रियेस प्रशासकीय मान्यता मिळणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-०६१९/प्र.क्र.३९४/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : २२ मार्च, २०२२.
वाचा : १) सहसंचालक, आरोग्य सेवा (खरेदी कक्ष), आरोग्य सेवा संचालनालय, मुंबई यांचे पत्र क्र.
संआसे/खरेदीकक्ष/टे.नं.२/नस्ती क्र.९१/PPSA/प्र.मान्यता/४७८२-८३/२२, दिनांक १७.०१.२०२२.
२) राष्ट्रीय आरोग्य अभियानांतर्गत सन २०२१-२२ या आर्थिक वर्षातील मंजूर कृती आराखडा.
३) शासन निर्णय, सार्वजनिक आरोग्य विभाग, क्र.प्रशामा-०६१९/प्र.क्र.३९४/आरोग्य–७, दिनांक ३१.०८.२०१९.
४) आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई यांच्याकडील दिनांक २१.११.२०२१ रोजीची मान्य टिप्पणी.
प्रस्तावना:
राष्ट्रीय आरोग्य अभियानांतर्गत सन २०२१-२२ या आर्थिक वर्षातील मंजूर कृती आराखडयामध्ये राष्ट्रीय क्षयरोग दुरीकरण कार्यक्रमांतर्गत उपलब्ध करुन देण्यात आलेल्या अनुदानातून संदर्भ क्र.३ अन्वये ११ जिल्हे/ महानगरपालिका करीता Public Private Support Agency (PPSA) योजना बाह्य संस्थांकडून उपलब्ध करुन घेण्याकरीता मान्यता देण्यात आली होती. आता संदर्भ क्र.१ अन्वये प्रस्तावित केल्यानुसार यापूर्वी एकूण ११ जिल्हे/ महानगरपालिका अंतर्गत कार्यरत क्लस्टर्समध्ये ही योजना चालू ठेवण्यास आणि नवीन ४५ जिल्हे / प्रदेशाकरीता नवीन क्लस्टर्स तयार करुन Public Private Support Agency (PPSA) योजना बाह्य संस्थांकडून निविदा प्रक्रियेद्वारे उपलब्ध करुन घेण्यासाठी अंदाजित रक्कम रु. १६६८.३७ लक्ष इतक्या रकमेच्या खर्चाच्या प्रस्तावास प्रशासकीय मान्यता मिळण्याबाबतची बाब शासनाच्या विचाराधीन होती.
शासन निर्णय : सन २०२१-२२ या आर्थिक वर्षात केंद्र शासनाकडून राष्ट्रीय आरोग्य अभियान (पीआयपी अंतर्गत) FMR Code १५.३.३.२ व U.१.१.१.४ लेखाशिर्षाखाली रु.१६६८.३७ लक्ष अनुदान Public Private
# Page 2
शासन निर्णय क्रमांकः प्रशामा-०६१९/प्र.क्र.३९४/आरोग्य-७
Support Agency (PPSA) करीता मंजुर झालेले आहेत. सदर उपलब्ध अनुदानातून केंद्र शासनाच्या मार्गदर्शक सूचनांनूसार राष्ट्रीय क्षयरोग दुरीकरण कार्यक्रमाच्या प्रभावी अंमलबजावणीसाठी सेवा उपलब्ध करुन घेण्यासाठी बाह्य संस्था निश्चित करावयाच्या रु.१६६८.३७ लक्ष रकमेच्या निविदा प्रक्रियेस
प्रशासकीय मान्यता देण्याचा प्रस्ताव सहसंचालक, आरोग्य सेवा (खरेदी कक्ष), मुंबई यांनी शासनास सादर केलेला आहे.
त्यानुषंगाने खाली नमूद केलेल्या विवरणपत्र - अ मधील तपशिलाप्रमाणे राष्ट्रीय क्षयरोग दुरीकरण कार्यक्रमाच्या प्रभावी अंमलबजावणीसाठी Public Private Support Agency (PPSA) सेवा उपलब्ध करुन घेण्यासाठी बाह्य संस्था निश्चित करावयाच्या निविदा प्रक्रियेस पुढील अटी व शर्तींच्या
अधीन राहून प्रशासकीय मान्यता देण्यात येत आहे. : विवरणपत्र-अ
-------------------------------------------------------------------------------------------------------------------------------------
| अ. क्र. | FMR Code | मंजूर PIP (सन २०२१ २२) | जिल्हा / प्रदेश | एकूण जिल्हा / प्रदेश | रुग्णसंख्या | प्रतिरूग्ण रक्कम (रुपये) | एकूण रक्कम (लक्ष) |
| १ | 15.3.3.2 | State PIP | Ongoing district | 5 | 4866 | 3200/ | 155.71 |
| New district | 29 | 9276 | 3500/ | 324.66 |
| Total | 34 | 14142 |  | 480.37 |
|  | U.1.1.1.4 | NUHM - NON Metro | Ongoing district | 6 | 12480 | 3500/ | 436.80 |
| New district | 16 | 18780 | 4000/ | 751.20 |
| Total | 22 | 31260 |  | 1188.00 |
|  | Grand Total | 56 | 45402 |  | 1668.37 |
-------------------------------------------------------------------------------------------------------------------------------------
अटी :
१) सदर राष्ट्रीय क्षयरोग दुरीकरण कार्यक्रमाच्या अंमलबजावणीकरीता बाह्य संस्था नियुक्त करण्याच्या बाबीची आवश्यकता / मागणी याची शहानिशा / खातरजमा करण्यात यावी.
त्यानंतरच सदर बाबींसाठी निविदा प्रक्रिया राबविण्यात यावी.
२) सदर राष्ट्रीय क्षयरोग दुरीकरण कार्यक्रमाच्या अंमलबजावणीकरीता सोबत जोडलेल्या विवरणपत्र-ब मध्ये सद्यस्थितीत कार्यरत एकूण ०४ क्लस्टर्स आणि नव्याने सुरु करावयाचे एकूण ०५ क्लस्टर्सची जिल्हानिहाय / प्रदेशनिहाय यादी दिली आहे. विवरणपत्रात नमूद केलेल्या नवीन
४५ जिल्हा / प्रदेशाकरीता सहसंचालक, आरोग्य सेवा (कुष्ठ व क्षयरोग), पुणे यांनी त्यांच्या प्रस्तावात नमूद केल्यानुसार एकूण ५ क्लस्टर्सकरीता त्यांच्या कार्यक्षेत्रातील क्षयरुग्णांपर्यत कार्यक्रमातील सेवा पोहचविण्यासाठी एजन्सीची नेमणूक करण्यात यावी.
३) विवरणपत्रात नमूद केल्यानुसार नेमण्यात येणाऱ्या बाह्य संस्थेमार्फत नोटीफिकेशन, रुग्ण
तपासणीसाठी संदर्भित करणे, रुग्णास गृहभेटी देणे, नियमित औषधांचा पुरवठा, एचआयव्ही मधुमेह तपासण्या, निक्षय पोषण योजना, अहवाल सादरीकरण, तसेच खाजगी वैद्यकीय
पृष्ठ ५ पैकी २
# Page 3
शासन निर्णय क्रमांकः प्रशामा-०६१९/प्र.क्र.३९४/आरोग्य-७
व्यवसायिकांचा कार्यक्रमात सहभाग वाढविणे, क्षयरुग्णांना औषधोपचारासाठी प्रोत्साहीत करणे, रुग्णांची नोंद करणे, नमुने गोळा करणे, संपादीत केलेले नमुने ट्रान्सपोर्ट करणे इत्यादी उपक्रम प्रभावीपणे राबविले जातील याची खात्री करण्यात यावी.
४) विवरणपत्रात राष्ट्रीय क्षयरोग दुरीकरण कार्यक्रमांतर्गत प्रस्तावित बाबी जिल्हा क्षयरोग केंद्रांमध्ये प्रयोगशाळा तंत्रज्ञांच्या सेवा उपलब्ध करुन देण्यासाठी बाह्य संस्थेची नेमणूक करतांना कार्यक्रमाची उद्दिष्टे, अटी शर्ती, त्यांची कर्तव्ये, संबंधितांना देण्यात येणारा मोबदला, पर्यवेक्षण व पडताळणी याबाबतची प्रभावी यंत्रणा उभारली जाईल याची दक्षता घेण्यात यावी.
५) नेमण्यात येणाऱ्या संबंधित बाह्य संस्थांकडून करावयाची कामे, देण्यात येणारा मोबदला, पर्यवेक्षण पडताळणी, कराराच्या अटी शर्ती याबाबत सर्व अटींचा निविदा दस्तऐवजात समावेश करण्यात यावा व त्यांचे तंतोतंत पालन होईल याची दक्षता घ्यावी.
६) सदरहू बाबीचे विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. पीआयपी मध्ये मंजूर असलेल्या बाबींच्या तांत्रिक विर्निदेशानुसार मागणीपत्र पाठविण्याची जबाबदारी संबंधीत कार्यक्रम प्रमुखांची राहिल.
प्रस्तावातील समाविष्ट असलेल्या बाबींचीच खरेदी करण्यात यावी.
७) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग ४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित पध्दतीचा वापर करुन प्रस्तुत प्रकरणी बाह्य संस्थेची नेमणूक निविदा प्रक्रिया करण्यात यावी.
८) प्रशासकीय मान्यता देताना प्रस्तावित दर हे अंदाजित आहेत. सदर दर हा बाजार भावापेक्षा कमी असल्याबाबत खातरजमा करण्यात यावी.
९) राष्ट्रीय आरोग्य अभियानांतर्गत सन २०२१-२२ या आर्थिक वर्षातील कृती आराखडयामध्ये सुधारित राष्ट्रीय क्षयरोग नियंत्रण कार्यक्रमांतर्गत FMR Code १५.३.३.२ व ७.१.१.१.४ या अर्थशिर्षांतर्गत रु.१६६८.३७ लक्ष इतका निधी मंजूर झालेला आहे. सदर मंजूर अनुदानातून या बाबीकरीता येणारा खर्च भागविण्यात यावा. तसेच सदर खर्च मंजुर अनुदानाच्या विहित मर्यादेतच करण्यात यावा. सदरची खरेदी प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
१०) तसेच, या बाबींच्या सेवेंची द्विरुक्ती (Duplication) होणार नाही, याची दक्षता घेण्यात यावी.
याबाबतची संपूर्ण जबाबदारी कार्यक्रम प्रमुखांची राहील.
पृष्ठ ५ पैकी ३
# Page 4
शासन निर्णय क्रमांकः प्रशामा-०६१९/प्र.क्र.३९४/आरोग्य-७
११) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१२) सदर वाहने बाह्य यंत्रणेद्वारे भाडे तत्वावर घेण्याकरीता वित्त विभाग, शासन निर्णय दिनांक ०२.०२.२०१३, दिनांक ०२.१२.२०१३ व दिनांक ०२.०८.२०१६ मधील तरतुदीची अंमलबजावणी होईल, याची खात्री करण्यात यावी.
१३) शासन निर्णय, वित्त विभाग, क्र.विअप्र-२०१३/प्र.क्र.३०/१३/विनियम, भाग-२, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग-पहिला उपविभाग-चार मधील अनु क्रमांक ११ मधील अटीची पूर्तता होईल याची दक्षता घ्यावी.
०२. उपरोक्त अनुक्रमांक १ ते १३ येथे नमूद अटींची पूर्तता करण्याची व खरेदी नियमानुसार व आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई, संचालक (आरोग्य सेवा), आरोग्य सेवा संचालनालय, मुंबई, सहसंचालक, आरोग्य सेवा (खरेदी कक्ष), आरोग्य सेवा संचालनालय, मुंबई व कार्यक्रम प्रमुख यांची राहील.
०३. शासन निर्णय, वित्त विभाग, क्र. विअप्र-२०१३/प्र.क्र.३०/१३/विनियम, भाग-२, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग- पहिला उपविभाग-चार मधील अनु क्रमांक ११ अन्वये बाह्य यंत्रणेकडून घेण्यात येणाऱ्या कामाचा खर्च मंजूर करण्यास प्रशासनिक विभागास पूर्ण अधिकार प्रदान करण्यात आले आहेत. त्यानुसार सदर शासन निर्णय निर्गमित करण्यात येत आहे.
# Page 5
# Page 6
# Page 7