# Page 1
ग्रामीण रुग्णालय जिंतूर, जि. परभणी येथील ट्रामा केअर सेंटर मधील वैद्यकीय अधिकारी / कर्मचारी निवासस्थान बांधकामाचे अंदाजपत्रकास व आराखडयास प्रशासकीय मान्यता देणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा २०२१/प्र.क्र.२०८/ आरोग्य-४
मंत्रालय, १० वा मजला, संकूल इमारत,
गोकूळदास तेजपाल रूग्णालय आवार, मुंबई.
दिनांक : ११ फेब्रुवारी, २०२२.
वाचा :- सहसंचालक, आरोग्य सेवा रुग्णालये (राज्यस्तर), मुंबई यांचे पत्र क्रमांकः संआसे/कक्ष ३/टे-६/जिरुबीडनिवादुरुस्ती/९८-९९/१८, दि.०४.०१.२०२२.
प्रस्तावना : ग्रामीण रुग्णालय जिंतूर, जि. परभणी येथील ट्रामा केअर सेंटर मधील वैद्यकीय अधिकारी, कर्मचारी यांचे निवासस्थान बांधकामाचे अंदाजपत्रक कार्यकारी अभियंता, सा.बां. विभाग, परभणी यांनी तयार केले असून ते सन २०१९-२० च्या दरसूचीवर अधारित रु. ४३२.८६ लक्ष इतक्या किंमतीचे अंदाजपत्रक व आराखडा सहायक अभियंता (श्रेणी १) सा. बां. विभाग जिंतूर, कार्यकारी अभियंता सा.बां. विभाग, परभणी तसेच वैद्यकीय अधिक्षक वर्ग – १, ग्रामीण रुग्णालय, जिंतूर यांनी प्रमाणित केले आहे. अंदाजपत्रक व आराखडयास प्रशासकीय मान्यता प्रदान करण्याची बाब शासनाच्या विचाराधीन होती.
शासन निर्णय : या शासन निर्णयान्वये, ग्रामीण रुग्णालय जिंतूर, जि. परभणी येथील ट्रामा केअर सेंटर मधील वैद्यकीय अधिकारी, कर्मचारी यांचे निवासस्थान बांधकाम करिता सोबतच्या “परिशिष्ट-अ” मध्ये दर्शविण्यात आल्याप्रमाणे बांधकामाचे रु. ४३२.८६ इतक्या किंमतीच्या अंदाजपत्रकास खालील प्रमाणे प्रशासकीय मान्यता देण्यात येत आहे : २. उपरोक्त अंदाजपत्रकाची प्रशासकीय मान्यता खालील अटी व शर्तीच्या अधिन राहून देण्यात येत आहे.
अटी व शर्ती : १) काम सुरु करण्यापूर्वी नमुना नकाशा, मांडणी नकाशा तसेच, विस्तृत नकाशास वास्तुविशारदांकडून मंजूरी घेऊनच सुरु करावे.
२) सार्वजनिक बांधकाम विभागाच्या शासन निर्णय क्रमांक बीडीजी-२०१७/प्र.क्र.६०/इमारती-२, दि.०७.०७.२०१७ अन्वये कार्यवाही करण्यात यावी.
# Page 2
शासन निर्णय क्रमांकः प्रशामा-२०२१/प्र.क्र.२०८ / आरोग्य-४
३) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुन सदर कामाच्या निविदा सूचना प्रसिध्द करण्यात याव्यात.
४) कामासाठी निविदा मागविण्याआधी सदर कामास सार्वजनिक बांधकाम विभागातील सक्षम अधिकाऱ्यांची तांत्रिक मंजूरी घेणे आवश्यक राहील.
५) सदर कामाची निविदा काढतांना प्रत्येक कामाची स्वतंत्रपणे निविदा न काढता नमूद सर्व कामांसाठी एकत्र एकच निविदा काढण्यात यावी.
६) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाची किंमत वाढणे शक्य असल्यामुळे त्यासाठी आवश्यक प्रस्ताव सार्वजनिक बांधकाम विभागाच्या त्या-त्या भागाच्या क्षेत्रिय अधिकाऱ्यांकडून करुन घ्यावेत.
७) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिक दृष्टया मान्यता करीता असताना आरोग्य खात्याच्या त्या-त्या आरोग्य सेवा मंडळाच्या उप संचालकांच्या सहमतीने तरतूदी अंतिम करण्यात याव्यात.
८) प्रत्यक्ष काम करतेवेळी पर्यावरण विभाग शासन निर्णय क्र. इएनव्ही-२०१३/प्र.क्र.१७७/तां.क.१, दि.१० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.तसेच काम सुरु करण्यापूर्वी जागेच्या मालकी हक्काबाबतची पुर्तता करुन घ्यावी.
९) नियोजन विभागाच्या दि.११.०६.२०१८ च्या शासन निर्णयामधील सुत्रानुसार नवीन बाधकाम हाती घेण्यासाठी निधी उपलब्ध झाल्यानंतर काम हाती घेण्यात येईल.
१०) सार्वजनिक बांधकाम विभागाच्या दि. १७/०१/२०२२ रोजीच्या पत्रान्वये दिलेल्या सुचनेतील सुचना क्र. १ नुसार सदर इमारतीचे बांधकाम करतांना फायरसेफ्टी नॉर्म्सनुसार रुग्णालयातील इमारतीचे Planning National Building Code Vol-१ मधील पार्ट -४ फायर अॅन्ड सेफ्टीनुसार केलेले असल्याबात खातरजमा करावी. त्यानुसार अंदाजपत्रक व नकाशे संबंधित मुख्य वास्तुशास्त्रज्ञ व मुख्य अभियंता (स्थापत्य/विद्युत) यांचेकडून तपासून घेण आवश्यक आहे.
३. सदर बांधकामांवरील खर्च “लेखाशिर्ष - ४२१० - वैद्यकीय सेवा व सार्वजनिक आरोग्य यावरील भांडवली खर्च, ०२ - ग्रामीण आरोग्य सेवा, (वैद्यकीय सहाय), ११० रुग्णालये व दवाखाने, ०४ सार्वजनिक आरोग्य,१०४ सामुहिक आरोग्य केंद्र (००) (०१) मोठी बांधकामे - (४२१० ०३९१), ५३ - मोठी बांधकामे" या लेखाशिर्षाखाली मंजूर करण्यात आलेल्या अनुदानामधून भागविण्यात यावा.
४. सदर शासन निर्णय सार्वजनिक बांधकाम विभागाच्या अनौपचारिक संदर्भ क्रमांक ३१८/इमा-२, दि.२०.०६.२०१८ अन्वये दर्शविलेल्या सहमतीनुसार आणि वित्त विभागाच्या शा. नि. क्र. विअप्र २०१३/प्र.क्र.३०/२०१३/विनियम,भाग-२, दि.१७.०४.२०१५ सोबतच्या परिशिष्ट भाग-पहिला, उपविभाग पाच मधील अनुक्रमांक १ परिच्छेद क्र. १३४ नुसार प्रशासकीय विभागांना प्रदान करण्यात आलेल्या अधिकारात निर्गमित करण्यात येत आहे.
पृष्ठ३ पैकी२
# Page 3
शासन निर्णय क्रमांकः प्रशामा-२०२१/प्र.क्र.२०८ / आरोग्य-४
# Page 4
# Page 5