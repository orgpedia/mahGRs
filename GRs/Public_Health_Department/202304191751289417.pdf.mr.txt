# Page 1
प्रादेशिक मनोरुग्णालय, ठाणे येथील १४.८३ एकर जागा ठाणे महानगरपालिकेस उपलब्ध करुन देण्यास मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः संकिर्ण-२०२२/प्र.क्र.२८०/ आरोग्य-३अ
नवीन मंत्रालय, १० वा मजला, संकूल इमारत,
गोकूळदास तेजपाल रूग्णालय आवार, मुंबई.
दिनांक : १९ एप्रिल, २०२३.
प्रस्तावना : प्रादेशिक मनोरुग्णालय, ठाणे हे सन १९०१ पासून कार्यरत आहेत. सदर
मनोरुग्णालयामध्ये सध्या एकूण १८५० मंजूर खाटा असून पुरुषांसाठी १०५० खाटा आणि स्त्रियांसाठी
८०० खाटा आहेत. याठिकाणी पुरुष कक्ष -१४ व स्त्रीकक्ष-१५ आणि ०१ बाह्यरुग्ण विभाग कार्यरत आहे.
या रुग्णालयाची जागा शासकीय मालकीची आहे. ७/१२ वरील नोंदीनुसार रुग्णालयाची एकूण जागा
७१.३८ एकर इतकी आहे. मालमत्ता पत्रकानुसार ही जागा ६५.९० एकर इतकी आहे. सदर जागेमधीन
अन्य ०७ संस्थांना एकूण ५.१३ एकर जागा जिल्हाधिकारी यांचेमार्फत देण्यात आलेली आहे. सदर
जागेच्या ०३ भूखंडावर आजूबाजूच्या रहिवाश्यांनी अतिक्रमण केले आहे. रुग्णालयाकडे सध्या एकूण
५३.५४ एकर जागा उपलब्ध आहे. या जागेवर अंदाजे ४९००० चौ. मी. च्या सुमारे १०० छोट्यामोठ्या
इमारती उभ्या आहेत. ठाणे व मुलुंड या रेल्वे स्थानकांच्या दरम्यान प्रादेशिक मनोरुग्णालयाच्या
जागेवर नविन (विस्तारीत) रेल्वे स्थानक प्रस्तावित आहे. सदर प्रस्तावास रेल्वेने तांत्रीक मान्यता
दिलेली आहे. याअनुषंगाने ठाणे महानगरपालिकेने प्रादेशिक मनोरुग्णालयाची १४.८३ एकर जागा
महानगरपालिकेला हस्तांतरीत करण्याबाबतचा प्रस्ताव सादर केला आहे.
मनोरुग्णालयामध्ये दाखल असलेल्या रुग्णांना देण्यात येणाया आहाराच्या दर्जा संदर्भात
श्रीमती वृषाली कलाल यांनी मा. उच्च न्यायालयामध्ये सन २०१० मध्ये क्र. ११/२०१० ही जनहित
याचिका दाखल केली आहे. या संदर्भात दिनांक २७.०४.२०१५ रोजी झालेल्या सुनावणीमध्ये
मनोरुग्णालयांमधील रुग्णांना देण्यात येणाया सुविधा व इमारतीची देखभाल इत्यादी बाबींबाबत
माहिती देण्याचे उच्च न्यायालयाने आदेशित केले होते. त्यानंतर दिनांक १२.०८.२०१५ रोजी झालेल्या
# Page 2
शासन निर्णय क्रमांकः संकिर्ण-२०२२/प्र.क्र.२८०/ आरोग्य-३अ
सुनावणीत याठिकाणी कुठल्याही प्रकारचे अनधिकृत बांधकाम होऊ देवू नये तसेच कुठल्याही त्रयस्थ
संस्थेस जागा देऊ नये, अनधिकृत बांधकाम काढण्यात यावे आणि सदर जागेवर मालकी हक्काबाबत
फलक लावण्यात यावा असे आदेशित केले. सदर आदेशात सुधारणा करुन मा. उच्च न्यायालयाने
दिनांक ०३.०३.२०२३ रोजी प्रादेशिक मनोरुग्णालय, ठाणे च्या ताब्यातील १४.८३ एकर जागा ठाणे
महानगरपालिकेस उपलब्ध करुन देण्यास सहमती दिलेली आहे.
प्रादेशिक मनोरुग्णालय, ठाणे या रुग्णालयाची जागा ठाणे रेल्वे स्टेशनच्या विकासाकरीता
ठाणे महानगरपालिकेस उपलब्ध करुन देण्याबाबतचा मंत्रिमंडळ प्रस्ताव दिनांक ०५.०७.२०१८ रोजी
मंत्रीमंडळाच्या बैठकीसमोर विचारार्थ ठेवण्यात आला होता. सदर बैठकीमध्ये उपरोक्त प्रस्तावास
तत्वत : मान्यता देण्यात आलेली होती. तसेच या संदर्भात प्रस्तावाची तपासणी करण्यासाठी मा. मुख्य
सचिव यांच्या अध्यक्षतेखाली समिती गठित करण्यात यावी व त्यामध्ये अपर मुख्य सचिव (वित्त), अपर
मुख्य सचिव (महसुल), प्रधान सचिव (नगर विकास-२), प्रधान सचिव (सार्वजनिक आरोग्य), प्रधान व
विधी व परामर्शी आणि आयुक्त, ठाणे महानगरपालिका यांचा समावेश करण्यास मान्यता देण्यात
आली. सदर समितीचा अहवाल प्राप्त झाल्यानंतर याबाबत अंतिम निर्णय शासन मान्यतेने घेण्यास
मान्यता देण्यात आली. त्यानुसार दिनांक २९.०८.२०१८ च्या शासन निर्णयान्वये, सदर प्रस्तावाची
तपासणी करण्यासाठी समिती गठित करण्यात आली होती. सदर समितीने आपला अहवाल सादर
केला असून समितीने एकूण १६ शिफारशी केलेल्या आहेत. सदर शिफारशी वर अंशतः सार्वजनिक
आरोग्य विभाग, नगर विकास विभाग, महसूल व वन विभाग, वित्त विभाग आणि ठाणे महानगर पालिका
यांनी कार्यवाही केलेली आहे.
मा. मुख्यमंत्री महोदय यांच्या अध्यक्षतेखालील दिनांक २८/०७/२०२२ रोजी "प्रादेशिक
मनोरुग्णालयाच्या ताब्यातील जमिन ठाणे रेल्वे स्टेशन विस्ताराकरीता ठाणे महानगरपालिकेस
उपलब्ध करुन देणेबाबत" बैठक आयोजित करण्यात आलेली होती. सदर बैठकीमध्ये मा. मुख्यमंत्री
पृष्ठ ५ पैकी २
# Page 3
शासन निर्णय क्रमांकः संकिर्ण-२०२२/प्र.क्र.२८०/आरोग्य-३अ
महोदयांनी महानगरपालिकेने रेल्वे विस्ताराकरीता आवश्यक असलेली मध्य रेल्वेस हस्तांतरण होणारी
तसेच सॅटीसकरीता आवश्यक असलेले क्षेत्र विना मोबदला मिळण्यास शासनास प्रस्ताव सादर
करण्याचे व सदर प्रस्ताव सादर झाल्यानंतर सार्वजनिक आरोग्य विभागाने याबाबत विस्तृत प्रस्ताव
मंत्रीमंडळासमोर मान्यतेस्तव सादर करण्याचे निर्देश दिलेले होते. त्याअनुषंगाने प्रस्ताव मा.
मंत्रिमंडळाच्या मान्यतेसाठी सादर करण्यात आला होता. त्यास दिनांक १७ मार्च, २०२३ रोजीच्या
मंत्रिमंडाळाच्या बैठकीत मान्यता देण्यात आली आहे. त्याप्रमाणे खालीलप्रमाणे शासन निर्णय निर्गमित
करण्यात येत आहे.
शासन निर्णय : प्रादेशिक मनोरुग्णालय, ठाणे च्या मालकीची १४.८३ एकर जागा महसूल व वन
विभागामार्फत ठाणे महानगरपालिकेस विनामुल्य उपलब्ध करुन देण्यास शासनाची मान्यता देण्यात
येत आहे. त्यापैकी ३.८८ एकर जागा महसूल व वन विभागाने रेल्वेकडे विनामुल्य हस्तांतरीत
करण्याची कार्यवाही करावी.
२. मा. उच्च न्यायालयाच्या दिनांक १२.०८.२०१५ च्या निर्देशानुसार, प्रादेशिक मनोरुग्णालय,
ठाणे येथील हस्तांतरण करण्याच्या क्षेत्राव्यतिरिक्त ०८ एकर जागेवरील अनधिकृत बांधकाम ठाणे
महानगरपालिका व जिल्हाधिकारी, ठाणे यांनी काढण्याची कार्यवाही करावी. वरीलप्रमाणे कार्यवाही
करुन त्याचा अनुपालन अहवाल शासनास सादर करावा.
३. प्रादेशिक मनोरुग्णालय, ठाणे येथील जुन्या व मोडकळीस आलेल्या इमारतींचे NIMHANS,
बेंगलोर च्या धर्तीवर पुननिर्माण करण्यासाठी अंदाजपत्रकानुसार रु.६७५.८३ कोटी इतका विशेष
नियतव्यय / तरतूद कालबध्द कार्यक्रमानुसार वित्त व नियोजन विभागामार्फत उपलब्ध करुन देण्यात
यावा.
४. सदर शासन निर्णय नियोजन विभागाच्या अनौपचारीक संदर्भ क्रमांक २३१/१४७२, दिनांक
०४.११.२०२२, वित्त विभागाच्या अनौपचारीक संदर्भ क्रमांक /२०२२/व्यय-१३ दिनांक ०९.११.२०२२
पृष्ठ ५ पैकी ३
# Page 4
शासन निर्णय क्रमांकः संकिर्ण-२०२२/प्र.क्र.२८०/आरोग्य-३अ
अन्वये, विधी व न्याय विभागाच्या अनौपचारीक संदर्भ क्रमांक ३७५/६१८,Confl./Civil/२०२२/A Br.,
दिनांक ०९.११.२०२२, महसूल व वन विभागाच्या अनौपचारीक संदर्भ क्रमांक १५/२०२२/ज-४, दिनांक
१४.११.२०२२ व नगरविकास विभागाच्या अनौपचारीक संदर्भ क्रमांक ठाणपा-२१२३/अनौस.३२
२२/न.वि.२३, दिनांक १०.०३.२०२३ अन्वये अन्वये दिलेल्या सहमतीनुसार निर्गमित करण्यात येत आहे.
# Page 5