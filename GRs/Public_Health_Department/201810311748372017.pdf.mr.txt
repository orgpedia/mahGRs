# Page 1
मौजे आजदे ता. कल्याण जि. ठाणे येथील प्राथमिक आरोग्य केंद्र मौजे नारिवली ता. मुरबाड येथे स्थलांतर करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: संकीर्ण २०१८/प्र.क्र.३६९/आरोग्य ३अ
१० वा मजला,जी.टी. रुग्णालय आवार,
मंत्रालय, मुंबई - ४०० ००१.
दिनांक: २ नोव्हेंबर, २०१८
वाचा - आरोग्य सेवा संचालनालय यांचे पत्र क्रमांक संआसे/ कक्ष-७अ/टे ७/प्रा.आ.केंद्र/स्थलांतर/आजदे/नारिवली/ठाणे/२५४५-४९/२०१८, दिनांक २४.०५.२०१८.
प्रस्तावना - मौजे आजदे ता. कल्याण जि. ठाणे येथील प्राथमिक आरोग्य केंद्राचे कार्यक्षेत्र कल्याण डोंबिवली महानगरपालिके मध्ये समाविष्ट करण्यात आल्यामुळे मौजे आजदे ता. कल्याण जि. ठाणे येथील प्राथमिक आरोग्य केंद्र स्थलांतरीत करण्याची बाब शासनाच्या विचाराधीन होती. त्यानुसार खालील प्रमाणे निर्णय घेण्यात येत आहे.
शासन निर्णय मौजे आजदे ता. कल्याण जि. ठाणे येथील प्राथमिक आरोग्य केंद्राचे कार्यक्षेत्र कल्याण डोंबिवली महानगरपालिके मध्ये समाविष्ट करण्यात आल्यामुळे त्या ठिकाणचे प्राथमिक आरोग्य केंद्र मौजे नारिवली ता. मुरबाड जि. ठाणे येथे स्थलांतरीत करण्यास खालील अटींच्या अधिन राहून मान्यता देण्यात येत आहे: अटी व शर्ती :
१) स्थलांतरीत ठिकाणी प्राथमिक आरोगय केंद्र कार्यान्वित होवू शकेल याकरीता संबंधित ग्रामपंचायतीने मोफत जागा उपलब्ध करुन देणे आनिवार्य असेल.
२) स्थलांतरीत ठिकाणी प्राथमिक आरोग्य केंद्र कार्यान्वित होवू शकेल अशी इमारतीची तात्पुरती व्यवस्था व कर्मचारी निवासाची व्यवस्था असणे आवश्यक राहील. ज्यायोगे या जागेत बाहयरुग्ण सेवा, स्त्री रुग्ण तपासणीसाठी स्वतंत्र व्यवस्था, प्रसूतीसाठी व्यवस्था, कर्मचारी बसण्याची व्यवस्था असणे आवश्यक आहे.
# Page 2
शासन निर्णय क्रमांकः संकीर्ण २०१८/प्र.क्र.३६९/आरोग्य ३अ
३) प्राथमिक आरोग्य केंद्र तात्पुरत्या स्वरुपात सुरु होई पर्यंत सदर प्राथमिक आरोग्य केंद्रातील अधिकारी व कर्मचारी यांच्या सेवा इतर प्राथमिक आरोग्य केंद्रासाठी उपलब्ध करुन घ्याव्यात.
४) २४ तास पाणी व लाईटची व्यवस्था, स्वच्छता गृहाची व्यवस्था इत्यादी सुविधा उपलब्ध असणे आवश्यक आहे.
५) सदर आरोग्य उपकेंद्राच्या बांधकामासाठी जिल्हा नियोजन व विकास मंडळाने त्यांच्या जिल्हा योजनेतून तरतूद उपलब्ध करुन घेणे आवश्यक आहे.