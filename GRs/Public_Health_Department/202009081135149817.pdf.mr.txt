# Page 1
२०२००९०८११३५१४९८१७ कोवीड-१९ च्या पार्श्वभुमीवर डॉ. सुभाष साळुंखे (निवृत्त महासंचालक, आरोग्य सेवा) यांची पुणे विभागासाठी मुख्य समन्वयक म्हणून नेमणूक करणेबाबत.
महाराष्ट्र शासन
सार्वजनिक आरोग्य विभाग
गो. ते. रुग्णालय संकुल इमारत,
१० वा मजला, मंत्रालय, मुंबई ४०० ००१.
दिनांक: ६ ऑक्टोबर, २०२०
संदर्भ :- १) साथरोग अधिनियम १८९७
२) शासन अधिसूचना क्र. कोरोना-२०२०/प्र.क्र.५८/आ-५, दिनांक १४.०३.२०२० ३) राष्ट्रीय आपत्ती व्यवस्थापन कायदा, २००५
प्रस्तावना :
सद्यस्थितीत पुणे विभागात कोविड साथीचा प्रादुर्भाव मोठया प्रमाणात होत असल्याचे निर्दशनास येत आहे. आज मितीस राज्यात सर्वाधीक बाधीत व उपचाराखालील रुग्ण पुणे विभागात आहेत. यास्तव कोविड- १९ साथरोग नियंत्रणसाठी राज्यस्तरावरुन विविध उपाययोजना करण्यात येत आहेत. यात विविध तज्ञांच्या सेवा ही घेण्यात येत आहेत. केंद्र शासन व राज्यशासनाकडून साथरोग नियंत्रणाच्या अनुषंगाने विविध मार्गदर्शक सुचनांची अंमलबजावणी तातडीच्या उपाययोजना व आवश्यकतेनुसार मार्गदर्शन तसेच पुणे विभागात केलेल्या अथवा करावयाच्या उपायोजना व या अनुषंगाने आयोजित विविध आढावा बैठकांच्या क्षेत्रीय कार्यालय, विभागीय आयुक्त व राज्यशासन यांचेतील समन्वयासाठी आरोग्य सेवेचा अनुभव असलेली अनुभवी व तज्ञ व्यक्तीचा पुणे विभागासाठी मुख्य समन्वयक म्हणून नेमण्याची बाब शासनाच्या विचाराधीन होती.
शासन निर्णय :
डॉ.सुभाष साळुंखे (निवृत्त महासंचालक, आरोग्य सेवा) यांची पुणे विभागासाठी मुख्य समन्वयक म्हणून नेमणूक करण्यास शासन मान्यता देण्यात येत आहे.
मुख्य समन्वयक म्हणून डॉ. साळुंखे यांच्या कार्यकक्षा खालीलप्रमाणे राहतील :
१) केंद्र व राज्य शासनाने निर्गमित केलेल्या साथरोग नियंत्रणाबाबतच्या सुचनांच्या अनुषंगाने होत असलेल्या अंमलबजावणीचा आढावा घेणे, अंमलबजावणीतील त्रुटी राज्य शासनाच्या निदर्शनास आणणे व साथरोग नियंत्रणासाठी प्रभावी उपाययोजना सुचविणे.
२) राज्यशासन तसेच खाजगी रुग्णालयांमध्ये गरजु रुग्णांना खाटा उपलब्ध करण्यासाठी, आवश्यक त्या सुविधा निर्माण करण्यासाठी तसेच अंमलबजावणीसाठी समन्वय साधणे.
C:\Users\nilesh.falke\Desktop\शासन निर्णय समन्वयक.docx
# Page 2
३) राज्यशासन तसेच पालकमंत्री यांचेकडून घेतलेल्या आढावा बैठकीमध्ये व बैठकीदरम्यान दिलेल्या सुचनांची अंमलबजावणी प्रभाविपणे करण्यासाठी समन्वय साधणे.
या कामासाठी पुणे विभागातील सर्व संबंधित यंत्रणांनी डॉ. सुभाष साळुंखे (निवृत्त महासंचालक, आरोग्य सेवा) यांना पुर्णपणे सहकार्य करण्याबाबत निर्देशित करण्यात येत आहे.
डॉ.सुभाष साळुंखे (निवृत्त महासंचालक, आरोग्य सेवा) यांची मुख्य समन्वयक म्हणून यांना आवश्यक असलेला कर्मचारी वृंद, साधनसामग्री व बैठक व्यवस्था विभागीय आयुक्त कार्यालय विभागीय आयुक्त पुणे यांचेकडून उपलब्ध करुन देण्यात यावी.