# Page 1
राष्ट्रीय क्षयरोग दुरीकरण कार्यक्रमांतर्गत
क्षयरोग निदानाकरीता Mini ९० X-ray
Machines with Detector Handheld (Smart
Card) या मशिन खरेदी करण्यास प्रशासकीय
मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा- संकीर्ण-१०२४/प्र.क्र.१२५/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : ०७ मार्च , २०२४
वाचा :-
१)सहसंचालक, आरोग्य सेवा (कुष्ट्ठ व क्षय) पुणे यांचे पत्र क्र.ससंआसे/कुष्ट्ठवक्षय/तांत्रिक/४६९१-
९२/२०२४ दिनांक २९/०२/२०२४
प्रस्तावना:- राष्ट्रीय क्षयरोग दुरीकरण कार्यक्रमांतर्गत क्षयरोग निदानाकरीता Mini ९० X-ray Machines
with Detector Handheld (Smart Card) या मशिनचा रुग्णांवर प्रायोगिक तत्वावर केलेला वापर
समाधानकारक असल्याचे वैद्यकीय अधिक्षक, विभागीय संदर्भ सेवा रुग्णालय, अमरावती यांनी गठित
केलेल्या तंज्ञ समितीने अहवाल दिलेला आहे. राष्ट्रीय क्षयरोग दुरीकरण कार्यक्रमांतर्गत क्षयरोग
निदानाकरीता Mini ९० X-ray Machines with Detector Handheld (Smart Card) या मशिनचा
रुग्णांवर केलेला प्रायोगिक तत्वावर वापर समाधानकारक असल्याने १५ व्या वित्त आयोगातील उपलब्ध
निधीतुन Mini ९० X-ray Machines with Detector Handheld (Smart Card) या मशिनची राज्यातील
रुग्णांसाठी खरेदी करण्यास प्रशासकीय मान्यता देण्याची बाब शासनाच्या विचाराधीन होती.
शासन निर्णय :-
राष्ट्रीय क्षयरोग दुरीकरण कार्यक्रमांतर्गत क्षयरोग निदानाकरीता Mini ९० X-ray Machines with
Detector Handheld (Smart Card) या मशिनचा रुग्णांवर केलेला प्रायोगिक तत्वावर वापर
समाधानकारक असल्याने १५ व्या वित्त आयोगातील उपलब्ध निधीतुन Mini ९० X-ray Machines with
Detector Handheld (Smart Card) या मशिनची राज्यातील रुग्णांसाठी १५ व्या वित्त आयोगांतर्गत
# Page 2
शासन ननर्णय क्रमांकः संकीर्ण- १०२४/प्र.क्र.१२५/आरोग्य-७
उपलब्ध निधीतुन खरेदी करण्यास विहित निविदा प्रक्रिया राबवून खालील अटी व शर्तीद्वारे प्रशासकीय
मान्यता देण्यात येत आहे
अटी व शर्ती:-
१)सदर साहित्य सामुग्रीच्या खरेदीची आवश्यकता / मागणी याची शहानिशा / खातरजमा
करण्यात यावी. त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२)सदरहू साहित्य सामुग्रीची खरेदी विनिदेश गरजेनुसार व अद्ययावत असल्याची खातरजमा
करण्यात यावी. खरेदी करावयाच्या बाबींचे तांत्रिक विनिदेश (Technical specification)
संबंधित तज्ञांनी (तांत्रिक समिती / अधिकारी) यांनी मान्य केलेल्या विनिदेशानुसार असावेत.
तसेच, सदर तांत्रिक विनिदेश (Technical specification) हे कोणत्याही विशिष्ट्ट कंपनीला
फायदा होईल अशा रितीने तयार केलेले नसल्याबाबत खातरजमा करण्यात यावी. राज्य
निधीमध्ये मंजूर असलेल्या बाबींच्या तांत्रिक विर्निदेशानुसार मागणीपत्र पाठविण्याची जबाबदारी
संबंधीत कार्यक्रम प्रमुखांची राहिल. प्रस्तावातील समाविष्ट्ट असलेल्या बाबींचीच खरेदी करण्यात
यावी.
३)शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग-
४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी
करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील
तरतूदीनुसार विहित खरेदी प्रक्रिया राबविण्यात यावी.
४)प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती
दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित
पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त
नसल्याबाबत खातरजमा करण्यात यावी.
५)खरेदी करण्यात येणाऱ्या बाबींची पुरवठापूर्व / पुरवठानंतर नमुना तपासणी (pre/Post dispatch
random sample inspection) करुन उचित व योग्य विनिदेश (specification) असलेल्या
वस्तुंचीच खरेदी करण्यात येईल, याची खात्री करण्यात यावी.
६)खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage &
distribution) करणे तसेच, पुरवठा साखळी व्यवस्थापन (Supply chain management) आणि
वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर
पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
पृष्ठ ४ 4५१] २
# Page 3
शासन ननर्णय क्रमांकः संकीर्ण- १०२४/प्र.क्र.१२५/आरोग्य-७
७)सदरहू खरेदीसाठी होणारा खर्च हा १५ व्या वित्त आयोगांतर्गत उपलब्ध असलेला निधीतुन
करण्यात यावा.
८)तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
९)संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC
Guidelines) तंतोतंत पालन करण्यात यावे.
१०)शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७
एप्रिल, २०१५ सोबतच्या परिशिष्ट्टातील वित्तीय अधिकार नियम पुस्तिका १९७८, भाग-पहिला
उपविभाग-दोन मधील अ.क्र.४ नियम क्र.७ समोरील स्तंभ क्र.६ येथील अटींची पूर्तता करण्यात
यावी.
०२. उपरोक्त अनुक्रमांक १ ते १० येथे नमूद अटींची पूर्तता करण्याची व खरेदी नियमानुसार व
आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त (आरोग्य सेवा) तथा अभियान
संचालक, राष्ट्रीय आरोग्य अभियान, मुंबई, आणि अतिरिक्त संचालक, आरोग्य सेवा, राज्य कुटुंब
कल्याण कार्यालय, पुणे यांची राहील.
०३. शासन निर्णय, वित्त विभाग, क्र.विअप्र-२०१३/प्र.क्र.३०/१३/विनियम, भाग-२, दिनांक १७ एप्रिल,
२०१५ मधील वित्तीय अधिकार नियम पुस्तिका १९७८ भाग-पहिला उपविभाग-दोन मधील अनु क्रमांक ४,
नियम क्र. ७ अन्वये प्रशासनिक विभागास पूर्ण अधिकार प्रदान करण्यात आले आहेत, त्यानुसार सदर शासन
निर्णय निर्गमित करण्यात येत आहे.
०४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4