# Page 1
सार्वजनिक आरोग्य विभाग (खुद्द) यामधील ई-ऑफीस प्रणालीचा प्रभावीपणे वापर करण्यासाठी संचालन करण्यास्तव कोर कमिटीची स्थापना करणे.
महाराष्ट्र शासन
सार्वजनिक आरोग्य विभाग
शासन निर्णय क्रमांक: संकीर्ण-२०२२/प्र.क्र.३०/ई-गव्हर्नन्स
गो.ते.रुगणालय, संकुल इमारत, १० वा मजला,
मंत्रालय, मुंबई
दिनांक: २४ फेब्रुवारी, २०२३
संदर्भ - १. माहिती तंत्रज्ञान (सा.प्र.वि.) विभाग परिपत्रक क्र. GAD-मातंसं ०५७/१/२०१३-DIT (MH)– DIT (MH), दि.२०.०८.२०१३ २. सामान्य प्रशासन विभाग (मातं) शा.नि.क्र. मातंसं - २०२०/प्र.क्र.३५(अ)/से.१/कार्यासन ३९/दि.१९.१०.२०२० ३. सामान्य प्रशासन विभाग (मातं) शा.प.क्र. मातंसं-२०१२/प्र.क्र.२५३/कार्या.-३९/दि.९.११.२०२० ४. सामान्य प्रशासन विभाग (मातं) शा.प.क्र. मातंसं-२०२२/प्र.क्र.१३१/से.१/कार्या.-३९/दि.२३.१२.२०२२
प्रस्तावना - सामान्य प्रशासन विभागाच्या दि.०६.०८.२०१२ रोजीच्या शासन निर्णयान्वये राज्यामध्ये NIC च्या ई-ऑफीस प्रणाली वापराबाबत निर्णय झाला आहे. संदर्भ क्र.१ येथील शासन परिपत्रान्वये या संदर्भात मार्गदर्शक सूचना निर्गमित करण्यात आलेल्या आहेत. संदर्भ क्र.२ च्या शासन निर्णयान्वये सार्वजनिक आरोग्य विभागाला ई-धारिका पूर्णत: कार्यान्वित करण्याबाबत निर्देशित करण्यात आले आहे. सदर शासन निर्णयान्वये उपसचिव दर्जाच्या अधिकाऱ्याची नोडल ऑफीसर म्हणून नेमणूक करण्याचे निर्देश आहेत.
संदर्भ क्र.३ येथील शासन परिपत्रकान्वये ई-ऑफीस प्रणाली कार्यान्वित करण्यासाठी प्रमाण कार्यपध्दती (S.O.P.) निश्चित करण्यात आलेली आहे. संदर्भ क्र.४ येथील शासन निर्णयान्वये मंत्रालय स्तरावर ई-ऑफीस प्रणालीचे संचालन करण्यासाठी अ.मु.स. (प्र.सु.र व का.) यांचे अध्यक्षतेखाली समिती स्थापन करण्यात आली आहे. सार्वजनिक आरोग्य विभाग (खुद्द) या मधील ई-ऑफीस प्रणालीचा प्रभावीपणे वापर करण्यासाठी संचालन करण्यास्तव कोर कमिटीची स्थापना करण्याची बाब शासनाच्या विचाराधीन होती.
शासन निर्णय सार्वजनिक आरोग्य विभाग (खुद्द) या मधील ई-ऑफीस प्रणालीचा प्रभावीपणे वापर करण्यासाठी संचालन करण्यास्तव खालील कोर कमिटीची स्थापना करण्यात येत आहे.
--------------------------------------------------------------------
| अ.क्र. | पदनाम | सदस्य |
| १ | अ.मु.स./ प्रधान सचिव / सचिव | अध्यक्ष |
| २ | सह सचिव / उप सचिव (आस्थापना) | सदस्य |
| ३. | सह सचिव / उप सचिव (समन्वय-२) | सदस्य |
| ४. | सह सचिव / उप सचिव (ई- गव्हर्नन्स) | सदस्य सचिव |
| ५. | विभागासाठी NIC मार्फत उपलब्ध करुन दिलेले ई-ऑफीस समन्वयक  |  | सदस्य |
--------------------------------------------------------------------
उपरोक्त समितीची कार्यकक्षा माहिती तंत्रज्ञान विभागाच्या संदर्भ क्र.१ येथील दि.२०.०८.२०१३ रोजीच्या परिपत्रकात नमूद असल्याप्रमाणे असेल. या समितीची बैठक आवश्यकतेनुसार आठवडयातून एकदा आयोजित करण्यात येईल.
# Page 2
शासन निर्णय क्रमांक: संकीर्ण-२०२२/प्र.क्र.३०/ई-गव्हर्न्सस,
तसेच ई ऑफीस प्रकल्पासाठी विभागाचे समन्वय / नोडल अधिकारी म्हणून सह सचिव / उप सचिव (ई- गव्हर्नन्स) यांना नियुक्त करण्यात येत आहे. प्रत्येक कार्यासनाच्या अवर सचिव / कक्ष अधिकारी यांना शाखानिहाय समन्वय / नोडल अधिकारी म्हणून नियुक्त करण्यात येत आहे. सदर विभागाचे समन्वय / नोडल अधिकारी आणि शाखानिहाय नोडल अधिकारी यांची जबाबदारी व कर्तव्ये माहिती तंत्रज्ञान विभागाच्या संदर्भ क्र. १ येथील दि.२०.०८.२०१३ रोजीच्या परिपत्रकात नमूद असल्याप्रमाणे असतील.