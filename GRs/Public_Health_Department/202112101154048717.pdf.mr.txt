# Page 1
उपजिल्हा रुग्णालय, करमाळा जि. सोलापूर येथील अधिकारी व कर्मचारी निवासस्थान इमारत बांधकाम अंदाजपत्रक व आराखड्यास प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०२१/प्र.क्र.१३६/ आरोग्य-३अ
मंत्रालय, १० वा मजला, संकूल इमारत,
गोकूळदास तेजपाल रूग्णालय आवार, मुंबई.
दिनांक : १० डिसेंबर, २०२१.
वाचा :- सहसंचालक, आरोग्य सेवा, रुग्णालये (राज्यस्तर), मुंबई यांचे पत्र क्र. संआसे/ कक्ष ३/टे.६/उपजिरुकरमाळानिवाबांधकाम/७७७३-७४/२१, दिनांक ०६.०५.२०२१
प्रस्तावना :
उपजिल्हा रुग्णालय, करमाळा जि. सोलापूर येथील अधिकारी व कर्मचारी निवासस्थान
बांधकामाचे अंदाजपत्रक व आराखडे उप विभागीय अभियंता, सार्वजनिक बांधकाम उपविभाग,
करमाळा यांनी तयार केले असून कार्यकारी अभियंता, सार्वजनिक बांधकाम विभाग, अकलूज
अधीक्षक अभियंता, सार्वजनिक बांधकाम मंडळ, सोलापूर, मुख्य अभियंता, सार्वजनिक बांधकाम
प्रादेशिक विभाग, पुणे, उपसंचालक, आरोग्य सेवा, पुणे मंडळ, पुणे तसेच जिल्हा शल्य चिकित्सक,
सोलापूर यांनी साक्षांकित केले आहे. सदरचे अंदाजपत्रक सन २०२०-२०२१ च्या दरसूचीवर आधारित
आहे. सदरहू अंदाजपत्रकास प्रशासकीय मान्यता देण्याचा आरोग्य सेवा आयुक्तालयाचा उपरोक्त
प्रस्ताव शासनाच्या विचाराधीन होता. याबाबत पुढील प्रमाणे निर्णय घेण्यात येत आहे.
शासन निर्णय :
उपजिल्हा रुग्णालय, करमाळा जि. सोलापूर येथील अधिकारी व कर्मचारी निवासस्थान
बांधकामास, सोबत जोडण्यात आलेल्या RECAPITULATION SHEET नुसार रु.१८,६८,३३,२५५/
(रुपये आठरा कोटी, आडूसष्ट लाख, तेहत्तीस हजार, दोनशे पंचावन्न फक्त) इतक्या रक्कमेस खालील
अटी व शर्तीच्या अधीन राहून प्रशासकीय मान्यता देण्यात येत आहे:
# Page 2
शासन निर्णय क्रमांकः प्रशामा-२०२१/प्र.क्र.१३६/ आरोग्य-३अ
अटी व शर्ती :
१ ) काम सुरु करण्यापुर्वी नमुना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेऊनच सुरु करावे.
२) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
३) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही - २०१३/प्र.क्र.
१७७/तां.क.१, दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
४) सार्वजनिक बांधकाम विभागाच्या शासन निर्णय क्रमांक बीडीजी २०१७/प्र.क्र.६०/इमारती-२, दि. ०७/०७/२०१७ अन्वये कार्यवाही करण्यात यावी.
५) नियोजित जागा ताब्यात असल्याचे प्रमाणपत्र प्राप्त करुन कामाच्या निविदा सूचना प्रसिध्द करण्यात याव्यात.
६) स्थानिक ग्रामीण नगर विकास संस्थेच्या संबंधित नियमानुसार बांधकाम परवानगी तसेच भोगवटा प्रमाणपत्र मिळविण्याची जबाबदारी सार्वजनिक बांधकाम विभाग यांची राहील.
७) सदर इमारतीचे जोते क्षेत्रफळ कर्मचारीवर्ग यांच्या अनुज्ञेय मानकाप्रमाणे असल्याची खातरजमा करण्याच्या अटीस अधीन राहून मान्यता देण्यात येत आहे.
८) उपजिल्हा रुग्णालय, करमाळा जि. सोलापूर येथील अधिकारी व कर्मचारी यांच्या प्रस्तावित निवासस्थान इमारतीमध्ये नमुना एक-१० निवासस्थाने, नमुना दोन- ३१ निवासस्थाने, नमुना तीन- ०८ निवासस्थाने, नमुना चार- ०१ निवासस्थान अशी एकूण ५० निवासस्थानांचे बांधकाम होणार असून त्यांचे एकूण क्षेत्रफळ ५२९७.८६ चौ. मी. व बांधकामाचा दर रुपये २३,०००/- प्रती चौ. मी. मध्ये होईल याची खात्री करावी.
९) सदर काम मंजूर रक्कमेत पुर्ण होईल याची दक्षता घेण्यात यावी. तसेच सदर काम उपलब्ध निधी मधून करण्यात यावे.
३. सदर बांधकामांवरील खर्च सन २०२१-२०२२ मध्ये उपलब्ध होणाऱ्या मुख्यलेखाशिर्ष “४२१०
वैद्यकीय सेवा व सार्वजनिक आरोग्य यावरील भांडवली खर्च, ०१- नागरी आरोग्य सेवा (वैद्यकीय
सहाय्य ), ११० –रुग्णालये व दवाखाने, (०१) (अ) - पंचवार्षिक योजना अंतर्गत योजना-इमारती, (००)
पृष्ठ ४ पैकी २
# Page 3
शासन निर्णय क्रमांकः प्रशामा-२०२१/प्र.क्र.१३६/ आरोग्य-३अ
(०१) - मोठी बांधकामे (४२१०००१४ ), ५३- मोठी बांधकामे” या लेखाशिर्षाखाली मंजूर करण्यात
आलेल्या अनुदानामधून भागविण्यात यावा.
४. सदर शासन निर्णय मा. मुख्य सचिव यांच्या अध्यक्षतेखालील उच्चाधिकार सचिव समितीने
दि.२९.११.२०२१ रोजी दिलेल्या मान्यतेनुसार निर्गमित करण्यात येत आहे.
५. सदर शासन निर्णय सार्वजनिक बांधकाम विभागाच्या अनौपचारिक संदर्भ क्रमांक
१०४/२०२१/इमा-२, दि.०१/०९/२०२१ अन्वये दर्शविलेल्या सहमतीनुसार आणि वित्त विभागाच्या
शा.नि. क्र.विअप्र-२०१३/प्र.क्र.३०/२०१३/विनियम,भाग-२, दि.१७.०४.२०१५ सोबतच्या परिशिष्ट भाग
पहिला, उपविभाग-पाच मधील अनुक्रमांक १ परिच्छेद क्र.१३४ नुसार प्रशासकीय विभागांना प्रदान
करण्यात आलेल्या अधिकारात निर्गमित करण्यात येत आहे.
# Page 4
# Page 5