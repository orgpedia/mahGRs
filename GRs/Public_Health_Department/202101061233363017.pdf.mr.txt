# Page 1
राष्ट्रीय आरोग्य अभियान
सन २०२०-२१ या आर्थिक वर्षातील मान्य कृती आराखडा, FMR Code १.१.६.६ अंतर्गत मंजूर अनुदानातून राज्यातील निवडक आरोग्य संस्थांमध्ये पेरीटोनिअल डायलिसिस सेवा बाह्य संस्थांकडून उपलब्ध करुन घेण्याकरीता करावयाच्या निविदा प्रक्रियेस प्रशासकीय मान्यता मिळणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२२०/प्र.क्र.३०/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : १९ जानेवारी, २०२१.
वाचा : १) सहसंचालक (रुग्णालये), आरोग्य सेवा, मुंबई यांचे पत्र क्र. राआसो/आयपीएचएस/१८५५१-५५४/ २०२०, दिनांक ०६.०७.२०२०.
२) सहसंचालक (रुग्णालये), आरोग्य सेवा, मुंबई यांचे पत्र क्र. राआसो/आयपीएचएस/८९१२५-१२६/ २०२०, दिनांक ०४.०१.२०२० ३) आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई यांच्याकडील दिनांक २५.०६.२०२० रोजीची मान्य टिप्पणी.
प्रस्तावना:
राष्ट्रीय आरोग्य अभियानांतर्गत सन २०२०-२१ या आर्थिक वर्षातील मान्य कृती
आराखडयामधील अनुदानातून राज्यातील निवडक आरोग्य संस्थांमध्ये पेरीटोनिअल डायलिसिस सेवा
बाह्य संस्थांकडून उपलब्ध करुन घेण्याकरीता करावयाच्या निविदा प्रक्रियेस प्रशासकीय मान्यता
मिळणेबाबतची बाब शासनाच्या विचाराधीन होती.
शासन निर्णय : सन २०२०-२१ या आर्थिक वर्षातील मान्य कृती आराखडा, FMR Code १.१.६.६ अंतर्गत मंजूर
अनुदानातून राज्यातील निवडक आरोग्य संस्थांमध्ये पेरीटोनिअल डायलिसिस सेवा बाह्य संस्थांकडून
उपलब्ध करुन घेण्याकरीता करावयाच्या निविदा प्रक्रियेस प्रशासकीय मान्यता मिळण्याचा प्रस्ताव
सहसंचालक (रुग्णालये), आरोग्य सेवा, मुंबई यांनी सादर केलेला आहे. तसेच सदर प्रस्तावास आयुक्त
(आरोग्य सेवा) तथा अभियान संचालक, राष्ट्रीय आरोग्य अभियान, मुंबई यांनी मान्यता दिलेली आहे.
# Page 2
शासन निर्णय क्रमांकः प्रशामा-१२२०/प्र.क्र.३०/आरोग्य-७
त्यानुषंगाने पेरीटोनिअल डायलिसिस सेवा प्राप्त करण्यासाठी ३ वर्षासाठी बाह्य सेवा पुरवठादाराची
निवड करण्यासाठी निविदा प्रक्रियेस पुढील विवरणपत्रात नमूद केल्यानुसार अटींच्या अधीन राहून
प्रशासकीय मान्यता देण्यात येत आहे. :
अनुदानाचा व प्रस्तावाचा तपशिल
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| FMR | Particulars | GOI Remarks | Budget approved (Rs in Lakhs) |
| 1.1.6.6 |  | Peritoneal Dialysis services.. The amount approved is detailed below : I. For 240 patients, 1 time cost inclusive of transfer set, patient monitoring tools, transfer sets at the rate of 20,000 (Total amount 20000*Rs 240 = 480,00,000) II. 90 PD bags per month per patient at unit rate of Rs 200 per bags for 240 patients (Total 90*200*12*240 = 518,40,000) III. Training support at 1,00,000 IV. 50% total amount results to (480.0+518.4+1 .0): 499.7 Lakhs, The amount proposed by State is suggested for approval ie. 361.15 lakhs. State may be advised to adhere the NHM PD guidelines and reflect the remaining amount in SPIP 2020-21 | 361.15 Lakh |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
सेवा पुरवठादाराची निवड व अटी :
→ सदर सेवा पुरविण्यासाठी प्रति रुग्ण दराने सेवा पुरवठादार निविदा प्रक्रियेद्वारे ३ वर्षासाठी निवडणे प्रस्तावित आहे.
रुग्णाला Peritoneal Service सुरु करण्यापूर्वी रुग्णांचे मूल्यांकन करणे, रुग्णांच्या घराची पडताळणी, त्यांच्या नातेवाईकांना समुपदेशन सेवा पुरविणे, घरी भेट देऊन रुग्णांच्या
आरोग्याचा पाठपुरावा व देखरेख करणे.
→ रुग्ण व नातेवाईकांना आणि नजीकच्या केंद्रातील आरोग्य सुविधा कर्मचाऱ्यांना प्रशिक्षण देणे.
> डायलिसिस फ्लुइड, पेरीटोनिअल बॅग्स, औषधे इ. ची डीएच ते रुग्णांच्या घरापर्यंत वेळेत वाहतूक सेवा पुरवणे.
→ रुग्णांच्या घरी आपत्कालीन परिस्थितीत भेट देणे.
→ प्रत्येक रुग्णाला महिन्याला ९० पेरीटोनिअल डायलिसीस बॅग्सचा पुरवठा करणे तसेच प्रत्येक रुग्णांच्या घरी २ आठवडयांचा बफर स्टॉक असणे आवश्यक आहे.
पृष्ठ ५ पैकी २
# Page 3
शासन निर्णय क्रमांकः प्रशामा-१२२०/प्र.क्र.३०/आरोग्य-७
कॅथेटर, अॅडॉप्टर आणि ट्रान्सफर सेट इ. तसेच अत्यावश्यक औषधे रुग्णांना विनामुल्य पुरविणे.
→ Biomedical Waste Management च्या नियमांनुसार वापरलेल्या पिशव्या व विल्हेवाट गोळा करुन त्याचे व्यवस्थापन करणे.
→ रेकॉर्ड ठेवणे व डायलिसिस रुग्णांच्या देखरेखीसाठी app तयार करणे.
या अनुषंगाने विभागामार्फत उपलब्ध करुन द्यावयाच्या सेवा
→ पेरीटोनिअल डायलिसिस या उपक्रमासाठी २३ जिल्हा रुग्णालयांची नोडल सेंटर म्हणून निवड केली जाईल.
→ प्रत्येक नोडल सेंटर मध्ये एक नोडल अधिकारी नेमणूक केली जाईल.
→ युरोलॉजिस्ट, नेफ्रोलॉजिस्ट व जिल्हा रुग्णालयाचे सर्जन यांना प्रशिक्षण देण्यात येईल.
→ PHC आणि HWC कर्मचाऱ्यांना प्रशिक्षण तसेच या कर्मचाऱ्यांमार्फत रुग्णांची देखरेख व पाठपुरावा केला जाईल.
तसेच सदर प्रशासकीय मान्यता पुढील अटींच्या अधीन राहून देण्यात येत आहे. :
१) सदर पेरीटोनिअल डायलिसिससाठी बाह्य संस्था नियुक्त करण्याच्या बाबीची आवश्यकता / मागणी याची शहानिशा / खातरजमा करण्यात यावी. त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२) पेरीटोनिअल डायलिसिस मशीनचे विनिर्देश विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. पीआयपी मध्ये मंजूर असलेल्या बाबींच्या तांत्रिक विर्निदेशानुसार मागणीपत्र पाठविण्याची जबाबदारी संबंधीत कार्यक्रम प्रमुखांची राहिल. प्रस्तावातील समाविष्ट असलेल्या बाबींचीच खरेदी करण्यात यावी.
३) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग ४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
४) प्रशासकीय मान्यता देतानांचे दर हे अंदाजित आहेत. त्यामुळे GEM Portal, इतर राज्यांचे दरकरार, National Pharmaceutical Pricing Authority (NPPA) यांच्याकडील उपलब्ध
पृष्ठ ५ पैकी ३
# Page 4
शासन निर्णय क्रमांकः प्रशामा-१२२०/प्र.क्र.३०/आरोग्य-७
असलेल्या न्युनत्तम दर विचारात घेण्यात यावेत. तसेच हाफकिन संस्थेतील सदर बाबींची खरेदी केली जात असल्यास अथवा झालेली असल्यास निविदेत प्राप्त झालेले न्युनत्तम दर विचारात घेऊन त्या दरांना अंदाजित दर म्हणून गृहित धरण्यात यावे व त्यानुसार निविदेकरीता मागणी नोंदवितांना औषधी, औषधी साहित्य व उपकरणांच्या संदर्भात अंदाजित दर म्हणून नोंदविण्यात यावेत व खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) पेरीटोनिअल डायलिसिस मशीनचे सविर्सेसकरीता बाह्यसेवा पुरवठादाराची निविड करतानांच्या निविदा दस्तऐवजात समाविष्ट करावयाच्या कामाचा गोषवारा व सेवेच्या अटी, शर्तींबाबतचे नियम आयुक्तालयाकडील अस्तित्वात असलेल्या निविदा दस्तऐवज छाननी समितीमार्फत अंतिम करुनच निविदा विषयक पुढील कार्यवाही करण्यात यावी.
६) राष्ट्रीय आरोग्य अभियानांतर्गत सन २०२०-२१ या आर्थिक वर्षातील केंद्र शासनाने मंजूर केलेल्या कृती आराखडयामध्ये FMR Code १.१.६.६ या लेखाशिर्षांतर्गत सदर बाबीच्या विनियोगाकरीता राखून ठेवण्यात आलेल्या अनुदानातून अनुदानाच्या विहित मर्यादेतच भागविण्यात यावा. सदरची बाब प्रशासकीय मंजुरीच्या विहित कालावधीत पूर्ण होईल याची दक्षता घ्यावी. याबाबतची संपूर्ण जबाबदारी कार्यक्रम प्रमुखांची राहील.
७) तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
८) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
९) शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग - पहिला उपविभाग-दोन मधील अ.क्र.४ नियम क्र.७ समोरील स्तंभ क्र.६ येथील अटींची पूर्तता करण्यात यावी.
१०) खरेदी प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत. सदर प्रकरणी सार्वजनिक आरोग्य विभाग शासन निर्णय क्र. खरेदी २०१६/प्र.क.२४०/आरोग्य-८, दिनांक २६ जुलै, २०१७ च्या शासन निर्णयातील तरतूदीनुसार कार्यवाही करण्यात यावी.
उपरोक्त अनुक्रमांक १ ते १० येथे नमूद अटींची पूर्तता करण्याची व खरेदी नियमानुसार व
आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त (आरोग्य सेवा) तथा अभियान
संचालक, राष्ट्रीय आरोग्य अभियान, मुंबई, संचालक (आरोग्य सेवा), आरोग्य सेवा संचालनालय, मुंबई, पृष्ठ ५ पैकी ४
# Page 5
शासन निर्णय क्रमांकः प्रशामा-१२२०/प्र.क्र.३०/आरोग्य-७
सहसंचालक, आरोग्य सेवा (खरेदी कक्ष), आरोग्य सेवा संचालनालय, मुंबई व कार्यक्रम प्रमुख यांची
राहील.
शासन निर्णय, वित्त विभाग, क्र. विअप्र-२०१३/प्र.क्र.३०/१३/विनियम, भाग-२, दिनांक १७
एप्रिल, २०१५ मधील वित्तीय अधिकार नियम पुस्तिका १९७८ भाग- पहिला उपविभाग-दोन मधील अनु
क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत घेण्यास
मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत त्यानुसार सदर
शासन निर्णय निर्गमित करण्यात येत आहे.