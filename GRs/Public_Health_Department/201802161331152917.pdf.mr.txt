# Page 1
पंडीत भीमसेन जोशी सामान्य रुग्णालय मिरा भाईंदर) या रुग्णालयासाठी नवीन पदनिर्मिती करण्याबाबत..
महाराष्ट्र शासन
सार्वजनिक आरोग्य विभाग
शासन निर्णय क्रमांकः पदनि-२०१८/ प्र.क्र.६/ आरोग्य-३अ
मंत्रालय, १० वा मजला, संकुल इमारत,
गोकूळदास तेजपाल रूग्णालय आवार, मुंबई,
तारीख : २६ फेब्रुवारी, २०१८.
वाचा : १) शासन निर्णय, नगर विकास विभाग, क्रमांकः मिभाम-१११६/प्र.क्र.६८/नवि-२८, दि. ३० नोव्हेंबर,२०१६.
२) सह संचालक, आरोग्य सेवा, रुग्णालये (राज्यस्तर), मुंबई यांचे पत्र क्र:संआसे/कक्ष-३ / टे. ३ ए / मिरा-भाईंदर मनपा. रू / हस्तांतरीत/७९५-९६/१८, दि.३०.०१.२०१८.
प्रस्तावना : मा. मंत्रिमंडळाच्या दि. २७ सप्टेंबर, २०१६ रोजी झालेल्या बैठकीमध्ये घेतलेल्या निर्णयास अनुसरुन तसेच नगर विकास विभागाच्या संदर्भाधिन शासन निर्णयान्वये मिरा भाईंदर महानगरपालिकेचे पंडीत भीमसेन जोशी रुग्णालय (टेंबा रुग्णालय) या विभागाकडे हस्तांतरीत करण्याचा निर्णय घेण्यात आला. प्रस्तुत निर्णयामध्ये खालील अटी व शर्ती नमूद करण्यात आल्या आहेत: १) मिरा-भाईंदर महानगरपालिकेचे पंडीत भीमसेन जोशी रुग्णालय (टेंबा रुग्णालय) या रुग्णालयाचा मालकी हक्क, संबंधित भूखंड व त्यावरील इमारती आणि त्यामधील यंत्रसामुग्रीसह (आर्थिक दायित्व वा बोजाविरहित) राज्य शासनाच्या सार्वजनिक आरोग्य विभागाकडे हस्तांतरीत करण्यास मान्यता देण्यात येत आहे.
२) सदर रुग्णालयात सेवारत असलेल्या अधिकारी/कर्मचा-यांचे शासनाकडे पुढील अटी व शर्तींच्या अधिन राहून समावेशन करण्यास मान्यता देण्यात येत आहे: अ) पात्र वैद्यकीय कर्मचारी / अधिकारी यांच्याकडून समावेशनाच्या अनुषंगाने विकल्प मागविण्यात यावा. ज्यांचे विकल्प प्राप्त होतील त्यांचा समावेशनासाठी विचार व्हावा.
ब) सदर रुग्णालयासाठी आकृतीबंध मंजूर आहे. या आकृतीबंधानुसार एकूण ३५ वैद्यकीय कर्मचारी सध्या कार्यरत आहेत. रुग्णालयासाठी नियुक्त करण्यात आलेल्या वैद्यकीय कर्मचारी/अधिका-यांचा, आकृतीबंधामध्ये नमूद केलेल्या पदांच्या मर्यादेत समावेशन करण्यात यावे.
क) ज्या अधिका-यांचे/कर्मचा-यांचे समावेशन करावयाचे आहे, त्यांच्या नियुक्त्या विहित मार्गाने जाहिरात देऊन, परिक्षा घेऊन / निवड समितीमार्फत व त्यांच्यासाठी विहित केलेल्या सेवा प्रवेश नियमातील तरतूदीनुसार त्यांची निवड झालेली असावी.
# Page 2
शासन निर्णय क्रमांकः पदनि-2018/प्र.क्र.6/आरोग्य-3अ
ड) संबंधित वैद्यकीय कर्मचारी/अधिकारी यांचे शासनाकडील ज्या संवर्गात समावेशन
करावयाचे आहे. अशा संवर्गाच्या सेवाप्रवेश नियमानुसार ते पात्र ठरणे आवश्यक राहील.
इ) ज्या दिनांकास संबंधित वैद्यकीय कर्मचारी/अधिकारी यांचे ज्या संवर्गात समावेशन होईल तो दिनांक त्यांचा संबंधित संवर्गात ज्येष्ठतेचा दिनांक धरण्यात येईल. याबाबत त्यांना अवगत करण्यात यावे.
ई) ज्या दिनांकास अशा वैद्यकीय अधिका-यांचे समावेशन होईल तो दिनांक त्यांचा शासकीय सेवेतील नियुक्तीचा दिनांक समजण्यात येईल.
फ) जे वैद्यकीय कर्मचारी/अधिकारी उपरोक्त अटीनुसार पात्र नसतील त्यांच्या सेवा महानगरपालिकेकडे राहतील.
३) रुग्णालयाच्या हस्तांतरणाच्या पार्श्वभूमीवर सदर रुग्णालयात सेवारत असलेल्या वैद्यकीय अधिकारी/ कर्मचाऱ्यांच्या शासनाच्या सेवेतील समावेशनाबाबत कार्यवाही करण्याकरीता ६ महिन्याचा कालावधी लागण्याची शक्यता असल्याने, त्याबाबतची कार्यवाही सार्वजनिक आरोग्य विभागाने ६ महिन्यात करावी. त्यानुसार ६ महिन्यापर्यत वेतनाची अदायगी महानगरपालिकेने करावी. त्यानंतरच्या वेतनाची अदायगी सार्वजनिक आरोग्य विभागामार्फत करण्यात यावी.
४) रुग्णालयाच्या हस्तांतरणानंतर या रुग्णालयावरील संपूर्ण खर्च राज्य शासनाच्या सार्वजनिक आरोग्य विभागामार्फत करण्यास व त्याकरिता येणा-या वार्षिक रु.२५,००,००,०००/-(अक्षरी रुपये २५ कोटी) इतक्या आवर्ती खर्चाकरीता अर्थसंकल्पिय तरतूद करण्यास मान्यता देण्यात येत आहे.
२. मा. मंत्रीमंडळाच्या निर्णयानुसार तसेच नगरविकास विभागाच्या संदर्भांकित शासननिर्णयानुसार मिरा-भाईंदर महानगरपालिकेच्या सदर रुग्णालयाच्या हस्तांतरणाच्या कार्यवाहीकरीता नेमण्यात आलेल्या
समितीमध्ये उपसंचालक, आरोग्य सेवा, मुंबई मंडळ ठाणे यांचे नामनिर्देशन करण्यात आले होते. सदर रुग्णालयाची इमारत सुस्थितीत असून रुग्णालयाची जागा व इमारत याचे मालमत्ता विवरणपत्रावर (Property Card) सार्वजनिक आरोग्य विभागाकडे हस्तांतरण करण्याची कार्यवाही सुरु आहे. विभागाच्या दि.२६.५.२००४ च्या शासन निर्णयान्वये राज्यातील जिल्हा / सामान्य रुग्णालयांकरिता कर्मचारी वर्गाचा
आकृतीबंध निश्चित करण्यात आला आहे. त्यानुसार सदर रुग्णालयासाठी नव्याने निर्माण करावयाच्या पदांचा व सदर रुग्णालयातून समावेशनाने घ्यावयाच्या पदांबाबतचा प्रस्ताव सह संचालक आरोग्य सेवा, रुग्णालये (राज्यस्तर) यांच्या दि.१५.१२.२०१७ च्या पत्रान्वये प्राप्त झाला होता. सदर रुग्णालयात सध्या कार्यरत
पृष्ठ ११ पैकी २
# Page 3
शासन निर्णय क्रमांकः पदनि-2018/प्र.क्र.6/आरोग्य-3अ
असलेल्या ३५ अधिकारी/कर्मचारी यांनी सार्वजनिक आरोग्य विभागाकडे समावेशन करण्याबाबत विकल्प दिलेला आहे.
३. सह संचालक,आरोग्य सेवा यांच्या दि.१५.१२.२०१७ च्या प्रस्तावास अनुसरुन १०२ नियमित पदे, १६८ काल्पनिक कुशल पदे, बाहययंत्रणेद्वारे भरावयाची ६० पदे व समावेशनाने घ्यावयाच्या ३६ पदांचा प्रस्ताव उच्च स्तरीय सचिव समितीच्या मान्यतेस्तव सादर करण्यात आला होता. दि. १६ जानेवारी, २०१८ रोजी झालेल्या उच्चस्तरीय सचिव समितीच्या बैठकीत उपरोक्तप्रमाणे पदांच्या निर्मितीस मान्यता दिली आहे. सदर
मान्यतेस अनुसरुन मिरा भाईंदर महानगर पालिकेच्या पंडीत भीमसेन जोशी रुग्णालयाकरिता पदनिर्मिती करण्याची बाब शासनाच्या विचाराधीन होती.
शासन निर्णय : मिरा-भाईंदर महानगरपालिकेच्या परिसरातील रुग्णांना अखंडीत रुग्णसेवा देण्यासाठी पंडित भिमसेन जोशी रूग्णालया, मिरा-भाईंदर हे रुग्णालय ताब्यात घेण्यास मान्यता देण्यात येत आहे. सदर रुग्णालयास २०० खाटांच्या सामान्य रुग्णालयाचा दर्जा देण्यास मान्यता देण्यात येत आहे. सदर रुग्णालय यापुढे “पंडीत भीमसेन जोशी सामान्य रुग्णालय” म्हणून कार्यान्वित राहील. सदर रुग्णालयासाठी नियमित १०२ पदे, काल्पनिक कुशल-१६८ पदे, काल्पनिक अकुशल (बाहय यंत्रणेद्वारे) - ६० पदे व समावेशनाने भरावयाची ३५ पदे अशा एकूण ३६५ पदांच्या निर्मितीस मान्यता देण्यात येत आहे. याबाबतचा तपशील सोबतच्या प्रपत्र-अ मध्ये दर्शविण्यात आला आहे. मिरा-भाईंदर महानगरपालिकेचे पंडीत भिमसेन जोशी रुग्णालयाची (टेंबा रुग्णालय) जागा इमारतीसह ताब्यात घेऊन, त्याबाबतचा सामंज्यस करार करण्याबाबतची कार्यवाही तात्काळ करावी. सदरहू रूग्णालयाचा ताबा घेतल्याच्या दिनांकापासून या रूग्णालयातील अधिकारी / कर्मचारी यांना वेतन अदा करण्यात यावे व रुग्णालयाचे कामकाज सुरू करण्यात यावे.
२. सदर पदांच्या वेतनावरील खर्च खालील लेखाशिर्षाखाली खर्ची टाकण्यात यावा:
मागणी क्र. आर-१
२२१०- वैद्यकीय सेवा व सार्वजनिक आरोग्य, (०६) पंचवार्षिक योजनांतर्गत योजना - राज्य योजनांतर्गत योजना, (०६) (०१) - मुफसल क्षेत्रातील अध्यापनेतर शासकीय रुग्णालये व दवाखाने (अनिवार्य) (२२१० ०२२६) ३. शासन निर्णयान्वये मान्यता देण्यात आलेल्या पदांपैकी नियमीत पदांच्या वेतनावरील खर्च (०१ वेतन), काल्पनिक कुशल पदांवरील खर्च (१३- कार्यालयीन खर्च) व काल्पनिक अकुशल पदांवरील खर्च (१० - कंत्राटी सेवा) या उपशिर्षाखाली करण्यात आलेल्या अर्थसंकल्पीय तरतुदींमधून भागविण्यात यावा.
पृष्ठ ११ पैकी ३
# Page 4
शासन निर्णय क्रमांकः पदनि-2018/प्र.क्र.6/आरोग्य-3अ
४. या रूग्णालयाच्या इमारतीच्या बांधकामावरील आवर्ती व अनावर्ती खर्च मागणी क्रमांक - एच-८, मुख्यलेखाशिर्ष “४२१०- वैद्यकीय सेवा व सार्वजनिक आरोग्य सेवा यावरील भांडवली खर्च, ०१ - नागरी आरोग्य सेवा, वैद्यकीय सहाय्य - पंचवार्षिक योजनांतर्गत योजना, इमारती, ११० – रूग्णालय व दवाखाने (१)(अ) पंचवार्षिक योजनांतर्गत योजना इमारती, (००) (०१) मोठी बांधकामे (४२१०००१४) ५३ - मोठी बांधकामे” या लेखाशिर्षाखाली टाकण्यात यावा व तो सन २०१७-१८ या वर्षाच्या मंजूर अनुदानातून भागविण्यात यावा.
५. वैद्यकीय अधिक्षक, पं.भीमसेन जोशी सामान्य रुग्णालय यांना या शासन निर्णयान्वये कार्यालय प्रमुख म्हणून घोषित करण्यात येत आहे.
६. पंडीत भीमसेन जोशी रुग्णालयातून सार्वजनिक आरोग्य विभागात सामावून घ्यावयाच्या अधिकारी/कर्मचारी यांना शासन सेवेत सामावून घेण्याबाबतचे आदेश स्वतंत्रपणे निर्गमित करण्यात येतील.
७. उपरोक्त नमूद पदांपैकी तांत्रिक अकुशल पदांची कामे बाहययंत्रणेव्दारे करुन घेतांना शासन परिपत्रक, वित्त विभाग, दि.०२ फेब्रुवारी, २०१३ व दि.०२ डिसेंबर, २०१३ मधील तरतुदींचे पालन करावे.
८. बाहय यंत्रणेद्वारे भरावयाच्या काल्पनिक कुशल व काल्पनिक अकुशल ही पदे शासन परिपत्रक, सामान्य प्रशासन विभाग, क्र. एसआरव्ही २०१७/प्र. क्र.४५५ / कार्या. १२, दि.०९.०२.२०१८ सोबतच्या विवरणपत्र - अ मध्ये नमूद खालील अटींच्या अधीन राहून भरण्यात यावीत : १. सदर पदांची नेमणूक ही पुर्णत: कंत्राटी पध्दतीने असेल.
२. या पदावरील अधिकारी/कर्मचारी यांना शासकीय कर्मचारी म्हणून गणले जाणार नाही.
३. कंत्राटी पध्दतीने भरावयाच्या पदांसाठी निवडमंडळ गठीत करण्यात येऊन सदर निवड मंडळामार्फत शासनाच्या प्रचलित धोरणानुसार उमेदवारांची निवड करण्यासाठी आवश्यक कार्यवाही करण्यात येईल.
४. सदर नेमणूका या करार पध्दतीने प्रथमत: ११ महिन्यासाठी करण्यात याव्यात. ११ महिन्यांनंतर आवश्यक असल्यास करारनाम्याची मुदत वेळोवेळी वाढविता येईल. तथापि, अशी मुदत वाढवितांना एका वेळी ही मुदत ११ महिन्यांपेक्षा अधिक असणार नाही याची काळजी नियुक्ती प्राधिकारी यांनी घ्यावी. अशा प्रकारे जास्तीत जास्त ३ वेळा नियुक्ती करता येईल. यानंतर अशा उमेदवारांची पुनश्च नियुक्ती करणे आवश्यक आहे असे सक्षम प्राधिका-याचे मत असल्यास त्या उमेदवारास पुनश्च निवड प्रक्रियेस सामोरे जावे लागेल.
५. संबंधित नियुक्ती प्राधिकारी शासनाच्या वतीने नियुक्तीच्या वेळी संबंधितांसोबत शासन परिपत्रक, सामान्य प्रशासन विभाग, क्रमांक: एसआरव्ही २०१७/प्र. क्र.४५५/कार्या.१२, दि.०९.०२.२०१८ सोबतच्या विवरणपत्र - ब येथे नमूद विहित करारनाम्याच्या प्रपत्रात करार करावेत.
पृष्ठ ११ पैकी४
# Page 5
शासन निर्णय क्रमांकः पदनि-2018/प्र.क्र.6/आरोग्य-3अ
६. सदर कंत्राटी पदे नियमीत वेतनश्रेणीत न भरता एकत्रित वेतनावर कंत्राटी पध्दतीने भरण्यात येतील. सदर एकत्रित वेतन आणि कंत्राटी पध्दतीने नियुक्ती करावयाच्या पदांची शैक्षणिक अर्हता, अनुभव तसेच कर्तव्य व जबाबदा-या याबाबत स्वतंत्रपणे शासन आदेश निर्गमीत करण्यात येतील.
याबाबतचा प्रस्ताव आयुक्त, आरोग्य सेवा यांनी शासनाकडे सत्वर सादर करावा.
९. सदर शासन निर्णय, दि.२५.१.२०१८ रोजीच्या वित्त विभागाने निर्गमित केलेल्या दि. १६ जानेवारी,२०१८ रोजीच्या उच्च स्तरीय सचिव समितीच्या बैठकीच्या कार्यवृत्तास अनुसरुन निर्गमित करण्यात येत आहेत.
# Page 6
# Page 7
# Page 8
# Page 9
# Page 10
# Page 11