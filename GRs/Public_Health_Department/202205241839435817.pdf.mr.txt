# Page 1
राज्यातील सार्वजनिक आरोग्य विभागाच्या अखत्यारीतील रुग्णालयांचे बळकटीकरण करणे
व त्यासाठी महात्मा ज्योतिराव फुले जन आरोग्य योजना राबविण्याबाबत विमा कंपनीशी झालेल्या सांमजस्य करारानुसार विभागास प्राप्त होणाऱ्या रकमेचा वापर करण्याबाबत..
महाराष्ट्र शासन
सार्वजनिक आरोग्य विभाग
शासन निर्णय क्रमांक: संकीर्ण-२०२२/प्र.क्र.६२/आरोग्य-६
गो.ते. रुग्णालय आवार, संकुल इमारत, १० मजला
नवीन मंत्रालय, मुंबई -०१
दिनांक : २४ मे, २०२२
वाचा : १) राज्य आरोग्य हमी सोसायटी यांचे पत्र क्र. राआहसो/मुकाअ / विकाअ/६०/२०२२/, दिनांक १२.०१.२०२२ २) मंत्रिमंडळाचे सचिव यांचे दिनांक २३ मे, २०२२ रोजीचे पृष्ठांकन (मंत्रिमंडळ बैठक दिनांक -२८ एप्रिल, २०२२, विषय क्र.१४ चे कार्यवृत्त)
प्रस्तावना :
राज्यामध्ये दि.२६ फेब्रुवारी, २०१९ रोजीच्या शासन निर्णयान्वये सुधारित महात्मा ज्योतिराव फुले जन आरोग्य योजनेशी आयुष्मान भारत - प्रधानमंत्री जन आरोग्य योजना संलग्नीकरण करुन एकत्रित स्वरुपात राबविण्याबाबतचा निर्णय घेण्यात आला. सदर योजना राबविण्याबाबत मे. युनायटेड इंडिया इन्श्युरन्स कंपनीशी सांमजस्य करार करण्यात आला असून सदर योजना दि.०१/०४/२०२० पासून अंमलात आली आहे.
राज्य आरोग्य हमी सोसायटी व विमा कंपनी यांच्यातील सामंजस्य करारातील कलम १९ च्या तरतुदीमुळे, अपेक्षित दाव्यांपेक्षा कमी दाव्यांच्या प्रदानामुळे विमा हप्त्यापैकी १९३.५५ कोटी व योजनेचा प्रचार व प्रसार न केल्यामुळे रु.७९.१६ कोटी असा रु.२७२.७१ कोटी निधी सोसायटीस उपलब्ध झाला आहे. सदरच्या निधी पैकी रु. २३१.०० कोटी एवढी रक्कम सार्वजनिक आरोग्य विभागाच्या अखत्यारीतील रुग्णालयांचे बळकटीकरण करण्याकरिता वापरण्यास परवानगी देण्याचा आणि हाफकिन बायो-फार्मास्युटीकल्स कॉपोरेशन लि. मार्फत खरेदी करण्याच्या निर्णयामधून प्रस्तुत खरेदी करण्याकरिता सूट देण्याचा व प्रस्तावित प्रयोजनांनुसार कार्यवाही करण्यासाठी शक्ती प्रदान समिती गठीत करण्याच्या प्रस्तावास दिनांक २८ एप्रिल, २०२२ च्या मंत्रिमंडळ बैठकीमध्ये मान्यता देण्यात आली आहे. त्यानुसार या प्रस्तावाची अंमलबजावणी करण्याची बाब शासनाच्या विचाराधीन आहे.
# Page 2
शासन निर्णय क्रमांकः संकीर्ण-२०२२/प्र.क्र.६२/आरोग्य-६, दिनांक २४.०५.२०२२
शासन निर्णय:
सार्वजनिक आरोग्य विभागाच्या अखत्यारीतील रुग्णालयांचे बळकटीकरण करण्यासाठी
१) राज्यात खालील ठिकाणी Radiation Oncology चे युनिट स्थापन करण्यास A. मुंबई महानगर प्रदेशामध्ये: ठाणे
B. कोकण विभागामध्ये: रत्नागिरी
C. पुणे विभागामध्ये बारामती
D. औरंगाबाद विभागामध्ये: जालना
व
२) जिथे Cathlab तसेच वैद्यकीय महाविद्यालये नाहीत अशा खालील १९ ठिकाणी Cathlab,
CVTS Operation Theatre, Laminar Airflow Operation Theatre, ESWL machines व २५ ते ३० dialysis machines उपलब्ध करण्यास मान्यता देण्यात येत आहे.
----------------------------------------------------------------------------------------
| अ.क्र. | जिल्हयाचे नांव | अ.क्र | जिल्हयाचे नांव | अ.क्र. | जिल्हयाचे नांव | अ.क्र. | जिल्हयाचे नांव |
| १ | ठाणे | ६ | धुळे | ११ | गडचिरोली | १६ | वाशिम |
| २ | रत्नागिरी |  | बीड | १२ | भंडारा | १७ | सिंधुदूर्ग |
| ३ | पुणे | ८ | हिंगाली | १३ | कराड, जि. सातारा | १८ | नांदेड |
| ४ | जालना | ९ | बुलढाणा | १४ | मुंबई (उपनगर) | १९ | वर्धा |
| ५ | अहमदनगर | १० | परभणी | १५ | औरंगाबाद |  |  |
----------------------------------------------------------------------------------------
२. राज्य आरोग्य हमी सोसायटीस उपलब्ध झालेल्या रकमेपैकी रु.२३१.०० कोटी एवढी
रक्कम वरील दोन प्रयोजनांसाठी वापरण्याकरिता विशेष बाब म्हणून परवानगी देण्यात येत आहे.
३. हाफकिन बायो- फार्मास्युटीकल्स कॉर्पोरेशन लि. मार्फत खरेदी करण्याच्या निर्णयामधून प्रस्तुत प्रयोजनाकरिता लागणारी खरेदी करण्याकरिता सूट देण्यात येत आहे.
४. तसेच वरील प्रयोजनांनुसार कार्यवाही करण्यासाठी खालील अधिकाऱ्यांची शक्ती प्रदान समिती गठीत करण्यात येत आहे.
१) अप्पर मुख्य सचिव, (सा.आ. व कु.क.वि.) - अध्यक्ष २) प्रधान सचिव - २, (सा. आ. व कु.क.वि.) - सदस्य ३) आयुक्त, आरोग्य सेवा आयुक्तालय सदस्य ४) संचालक, आरोग्य सेवा संचालनालय - सदस्य ५) सह संचालक, आरोग्य सेवा (खरेदी कक्ष),आ.से.आ., मुंबई - सदस्य ६) मुख्य कार्यकारी अधिकारी, राज्य आरोग्य हमी सोसायटी, मुंबई - सदस्य सचिव
पृष्ठ ४ पैकी २
# Page 3
शासन निर्णय क्रमांक: संकीर्ण-२०२२/प्र.क्र.६२/आरोग्य-६, दिनांक २४.०५.२०२२
५. उक्त समितीस सदर प्रयोजनांसाठी जागा ठरविणे, RFP तयार करणे, निविदा प्रक्रिया राबविणे, निविदा अंतिम करणे व प्रकल्प राबविण्यासाठी सर्व आवश्यक बाबींची पूर्तता करणे हे अधिकार प्रदान करण्यात येत आहेत.
६. सदर शासन निर्णय मंत्रिमंडळाने दिनांक २८ एप्रिल, २०२२ रोजीच्या बैठकीत घेतलेल्या निर्णयास अनुसरुन निर्गमित करण्यात येत आहे.
# Page 4