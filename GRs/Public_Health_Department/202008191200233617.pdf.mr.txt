# Page 1
राष्ट्रीय आरोग्य अभियान
रुग्ण कल्याण समिती
जिल्हा रुग्णालये वगळून इतर रुग्णालयांमधील रुग्ण कल्याण समितीच्या नियामक समितीची (Governing Body) फेररचना करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः एनएचएम-११२०/प्र.क्र.७८/आरोग्य -७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४००००१.
दिनांक : २६ ऑगस्ट, २०२०.
वाचा : १. शासन निर्णय, सार्वजनिक आरोग्य विभाग, क्र. एनआरएचएम-२००५/७४४/प्र.क्र.४२६/पीएच ६, दिनांक ३०.१२.२००५.
२. शासन निर्णय, सार्वजनिक आरोग्य विभाग, क्र. एनआरएचएम-२००५/७४४/प्र.क्र.४२६/पीएच ६, दिनांक ०४.०५.२००६.
३. शासन निर्णय,सार्वजनिक आरोग्य विभाग, क्र. एनआरएचएम-२००५/७४४/प्र.क्र.४२६/पीएच ६, दिनांक ०९.०१.२००७.
४. शासन निर्णय, सार्वजनिक आरोग्य विभाग, क्र. एनआरएचएम-२००५/७४४/प्र.क्र.४२६/पीएच ६, दिनांक २८.०७.२००९.
५. अतिरिक्त अभियान संचालक, राष्ट्रीय आरोग्य अभियान, मुंबई यांचे पत्र क्र.राआसो/ आरकेएस कक्ष/रुकस समि.फेर र/प्र.क्र.३०६४१/२०२०, दिनांक २९.०७.२०२०.
प्रस्तावना : उपरोक्त अनुक्रमांक १ ते ४ येथील शासन निर्णयान्वये राष्ट्रीय आरोग्य अभियान अंतर्गत केंद्र शासनाच्या मार्गदर्शक तत्वे विचारात घेऊन रुग्णालय स्तर तसेच प्राथमिक आरोग्य केंद्र या
ठिकाणी रुग्ण कल्याण समिती स्थापन करण्यात आल्या असून त्यांच्या नियामक समिती (Governing Body) व कार्यकारी समितीची (Executive Committee) रचना वेळोवेळी निश्चित करण्यात आली आहे.
सार्वजनिक आरोग्य संस्थेमध्ये रुग्ण कल्याण समिती नियामक समिती सभा (Governing Body) होणे अनिवार्य असताना बऱ्याच आरोग्य संस्थांमध्ये नियामक सभा आयोजित होत नसल्याचे निदर्शनास आले आहे. त्यामुळे राष्ट्रीय आरोग्य अभियानाचे उपक्रम राबविण्यास अडचणी निर्माण होते. त्यामुळे रुग्ण कल्याण समिती नियामक समितीच्या (Governing Body) कार्यकारणी रचनेत फेरबदल करण्याचा प्रस्ताव राज्य आरोग्य सोसायटीच्या कार्यकारी समितीच्या बैठक क्र.३१ मध्ये मांडण्यात आला होता. त्यानूसार, जिल्हा रुग्णालये वगळून इतर रुग्णालयांमधील रुग्ण कल्याण समितीच्या नियामक समितीची फेररचना करण्याचा प्रस्ताव शासनाच्या विचाराधीन होता.
# Page 2
शासन निर्णय क्रमांकः एनएचएम-११२०/प्र.क्र.७८/आरोग्य -७
शासन निर्णय :
जिल्हा रुग्णालये वगळून इतर रुग्णालयांमधील जसे की ग्रामीण / उपजिल्हा रुग्णालयांसाठी शासन निर्णय सार्वजनिक आरोग्य विभाग, क्र. एनआरएचएम-२००५/७४४/ प्र.क्र.४२६/पीएच ६, दिनांक २८.०७.२००९ अन्वये रुग्ण कल्याण समितीच्या नियामक समितीच्या
अध्यक्ष पदावर गटविकास अधिकारी, पंचायत समिती व सह-अध्यक्ष म्हणून त्या रुग्णालयाच्या वैद्यकीय अधिक्षक यांची नियुक्ती करण्यात आली आहे. तथापि, राष्ट्रीय आरोग्य अभियानातील उपक्रम प्रभावीपणे राबविणे तसेच आरोग्य संस्थांना येत असणाऱ्या अडचणी जलद गतीने दूर करता येणे व निधीचा विनियोग विहित उद्दिष्टांसाठीच होण्यावर संनियंत्रण ठेवणे शक्य व्हावे म्हणून जिल्हा रुग्णालय वगळून इतर रुग्णालयातील रुग्ण कल्याण समितीच्या नियामक समितीच्या (Governing Body) अध्यक्ष व सह-अध्यक्ष म्हणून पुढीलप्रमाणे अधिकाऱ्यांची नियुक्ती करण्याचा निर्णय शासनाने घेतला आहे.
जिल्हा रुग्णालय वगळून इतर रुग्णालयातील रुग्ण कल्याण समितीची नियामक समिती
(Governing Body): १. अध्यक्ष संबंधित जिल्ह्याचे जिल्हा शल्यचिकित्सक २. सह-अध्यक्ष संबंधित महसूल उपविभागाचे उपविभागीय अधिकारी
(Sub Divisional Officer)
अध्यक्ष व सह-अध्यक्ष वगळता नियामक समितीच्या उर्वरित सदस्यांमध्ये कोणताही बदल नाही.
# Page 3