# Page 1
उपसंचालक आरोग्य सेवा, पुणे मंडळ, पुणे यांच्या अधिपत्याखालील ग्रामीण रुग्णालय, सातारा येथील दंत चिकित्सा विभागातील ३० अस्थाई पदे पुढे चालू ठेवणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: अपदे-२०१९/प्र.क्र.२४५/आरोग्य-४,
१० वा मजला, संकुल इमारत,
गो.ते. रुग्णालय आवार, मुंबई-४०० ००१,
तारीख: ४ नोव्हेंबर, २०१९.
वाचा : १) शासन निर्णय, सार्वजनिक आरोग्य विभाग, क्रमांक:संकिर्ण-२०१२/प्र.क्र.१३०/आरोग्य-३, दि.२५.०७.२०१२.
२) शासन निर्णय, सार्वजनिक आरोग्य विभाग, क्रमांकःअपदे-२०१८/प्र.क्र.३३०/आरोग्य-४, दि.०१.०१.२०१८.
३) शासन निर्णय, वित्त विभाग, क्रमांक: पदनि-२०१६/प्र.क्र.८/१६/आ.पु.क., दि.२१.०२.२०१९ व दि.११.०९.२०१९.
४) उपसंचालक (मौखिक आरोग्य) आरोग्य सेवा, मुंबई यांचे पत्र क्रमांकः संआसे/कक्ष-८अ/दंतचि/अपदे / ४२७३-४२७४/१९, दि.३१.१०.२०१९.
शासन निर्णय :
उपसंचालक आरोग्य सेवा, पुणे मंडळ, पुणे यांच्या अधिपत्याखालील ग्रामीण रुग्णालय, सातारा येथील दंत चिकित्सा विभागातील ३० अस्थाई पदांना संदर्भाधीन क्रमांक २ येथील दि.०१.०१.२०१८ च्या
शासन निर्णयान्वये दि.०१.०३.२०१८ ते दि.२८.०२.२०१९ या कालावधीकरीता मुदतवाढ देण्यात आली आहे.
२. उपसंचालक आरोग्य सेवा, पुणे मंडळ, पुणे यांच्या अधिपत्याखालील ग्रामीण रुग्णालय, सातारा येथील दंत चिकित्सा विभागातील ३० अस्थाई पदांना संदर्भाधीन क्रमांक २ येथील दि.०१.०१.२०१८ च्या शासन निर्णयासोबत जोडलेल्या विवरणपत्र “अ” मध्ये नमूद केलेल्या ३० अस्थाई पदांना खालील अटींच्या अधीन राहून दि.०१.०३.२०१९ ते दि.२९.०२.२०२० या कालावधीसाठी मुदतवाढ देण्यात येत आहे :
१) उपरोक्त पदांपैकी कोणतेही पद ६ महिन्यापेक्षा जास्त काळ रिक्त नाही व ज्या कारणांसाठी पदे मंजूर केली आहेत त्या अटी व शर्तीचे पालन करण्यात आले आहे.
२) शासन निर्णय, वित्त विभाग क्रमांक- पदनि-२०१६/प्र.क्र.८/१६/आ.पु.क., दि.२१.०२.२०१९ आणि दि.११.०९.२०१९ नुसार विहित करण्यात आलेल्या अटी व शर्तीचे कटाक्षाने पालन करण्यात यावे व त्याप्रमाणे कार्यवाही करण्यात यावी. त्याचप्रमाणे कार्यालयाचा पदविषयक सुधारित आकृतिबंध उच्चस्तरीय समितीकडून अंतिमत: मान्य करुन घेण्याबाबत तात्काळ कार्यवाही करण्यात यावी.
# Page 2
शासन निर्णय क्रमांकः अपदे-२०१९/प्र.क्र.२४५/आरोग्य-४
३) विहीत मुदतीत पदांच्या आढाव्याची कार्यवाही पूर्ण न झाल्यास अस्थायी पदांना त्या पुढील
कालावधीसाठी मुदतवाढ न मिळाल्यास व त्यामुळे अधिकारी / कर्मचारी यांच्या वेतन व भत्ताचा प्रश्न
निर्माण झाल्यास त्याची जबाबदारी संचालक, आरोग्य सेवा संचालनालय, मुंबई यांची राहील.
३. सदर पदांवरील होणारा खर्च, मागणी क्रमांक आर-१, “२२१०-वैद्यकीय सेवा व सार्वजनिक आरोग्य, (०१) (०८) प्राथमिक आरोग्य केंद्राचा ग्रामीण रुग्णालयाइतका दर्जा वाढविणे, (अनिवार्य) (२२१००४१३)" व मागणी क्र.आर-१, “२२१०-वैद्यकीय सेवा व सार्वजनिक आरोग्य, ०३-ग्रामीण आरोग्य सेवा - विषम चिकित्सा, ११०, रुग्णालये व दवाखाने, (०१) इतर रुग्णालये व दवाखाने, (०१)(०१) कुटीर रुग्णालये (अनिवार्य) (२२१० ०३१५)”या लेखाशीर्षाखालील सन २०१९-२० च्या मंजूर अनुदानातून भागविण्यात यावा.
४. सदर शासन निर्णय, वित्त विभागाचा शासन निर्णय, क्र. पदनि-२०१६/प्र.क्र.०८/१६/आ.पु.क., दि.२१.०२.२०१९ व दि.११.०९.२०१९ अन्वये प्रशासकीय विभागांना प्रदान केलेल्या प्राधिकारास अनुसरुन निर्गमित करण्यात येत आहे.
# Page 3