# Page 1
ग्रामीण रुग्णालय, हिमायतनगर, जिल्हा नांदेड येथील वैद्यकीय अधिक्षक व वैद्यकीय कर्मचाऱ्यांचे निवासस्थान दुरुस्तीचे अंदाजपत्रकास प्रशासकीय मान्यता देणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०२३/ प्र.क्र.३१२/ आरोग्य-४
मंत्रालय, १० वा मजला, संकुल इमारत,
गोकूळदास तेजपाल रूग्णालय आवार, मंत्रालय, मुंबई.
तारीख: ०२ नोव्हेंबर, २०२३.
वाचा : सहसंचालक, आरोग्य सेवा रुग्णालये (राज्यस्तर), मुंबई यांचे पत्र क्रमांकः आआसे/ कक्ष- ३/टे-६/ ग्रारुहिमायतनगरनिवादुरुस्ती/१११३५-३६/२३, दिनांक ११.१०.२०२३.
प्रस्तावना : ग्रामीण रुग्णालय, हिमायतनगर, जिल्हा नांदेड येथील वैद्यकीय अधिक्षक व वैद्यकीय कर्मचाऱ्यांचे निवासस्थान दुरुस्तीसाठी रु.२००.०० लक्ष इतक्या रक्कमेच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती. यासंदर्भात पुढील प्रमाणे निर्णय घेण्यात येत आहे.
शासन निर्णय :
ग्रामीण रुग्णालय, हिमायतनगर, जिल्हा नांदेड येथील वैद्यकीय अधिक्षक व वैद्यकीय कर्मचाऱ्यांचे
निवासस्थान दुरुस्तीचे यासोबतच्या “परिशिष्ट-अ” मध्ये दर्शविण्यात आल्याप्रमाणे एकूण रु. २००.०० लक्ष (अक्षरी रुपये दोनशे लक्ष फक्त) इतक्या रकमेच्या अंदाजपत्रकास प्रशासकीय मान्यता देण्यात येत आहे.
२. उपरोक्त अंदाजपत्रकाची प्रशासकीय मान्यता पुढील अटी व शर्तीच्या अधिन राहून देण्यात येत आहे.
अटी व शर्ती : : १) काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तु विशारदांकडून मंजूरी घेऊनच सुरु करावे.
२) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
३) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७/तां.क.१, दि. १०
जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
४) सदर कामाच्या बांधकामाचा खर्च उपलब्ध असलेल्या नियतव्ययामधून करण्यात यावा.
५) सार्वजनिक बांधकाम विभागाच्या शासन निर्णय क्रमांक बीडीजी-२०१७/प्र.क्र.६०/इमा-२, दि.०७.०७.२०१७ अन्वये कार्यवाही करण्यात यावी.
# Page 2
शासन निर्णय क्रमांकः दुरुस्ती-२०२३/प्र.क्र.३१२/आरोग्य-४
६) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुन सदर कामाच्या निविदा सूचना प्रसिध्द करण्यात याव्यात.
३. सदर बांधकामांवरील खर्च एच-८, “मुख्य लेखाशिर्ष - ४२१० - वैद्यकीय सेवा यावरील भांडवली खर्च, ०२ - ग्रामीण आरोग्य सेवा, ०४-सार्वजनिक आरोग्य, २०० - इतर कार्यक्रम पंचवार्षिक योजनांतर्गत योजना, (००) (०१)– मोठी बांधकामे (४२१० ०१४१), ५३ - मोठी बांधकामे" या लेखाशिर्षाखाली मंजूर करण्यात आलेल्या अनुदानामधून भागविण्यात यावा.
४. सदर शासन निर्णय, शासन निर्णय, वित्त विभाग क्रमांक- विअप्र १०१३/प्र.क्र.३०/२०१३/विनियम, भाग-२, दिनांक २० सप्टेंबर, २०१९ सोबतच्या परिशिष्ट भाग- पहिला, उपविभाग-पाच मधील अनुक्रमांक १, परिच्छेद क्र.१३४ (१) नुसार प्रशासकीय विभागांना प्रदान करण्यात आलेल्या अधिकारात निर्गमित करण्यात येत आहे.
# Page 3