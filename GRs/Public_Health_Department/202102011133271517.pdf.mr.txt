# Page 1
राज्य कामगार विमा सोसायटीकडून शासन खाती रक्कम जमा करण्यासाठी नवीन जमेच्या लेखाशिर्षास मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः राकायो-२०२०/प्र.क्र.८/राकावि-२
१० वा मजला, गोकूळदास तेजपाल रुग्णालय आवार,
नवीन इमारत मंत्रालय, मुंबई.
दिनांक : २ फेब्रुवारी, २०२१.
वाचा - १) शासन निर्णय, सार्वजनिक आरोग्य विभाग क्रमांक - राकायो-२०१८/प्र.क्र.१४५/ राकावि-२, दिनांक ०५ मे, २०१८.
२) आयुक्त, राज्य कामगार विमा योजना, मुंबई यांचे पत्र क्र.आयुक्त/राकावियो/नवीन जमेचे लेखाशिर्ष/का.क्र.८/१०६०-६३/२०२०, दिनांक १६ जानेवारी, २०२०.
३) प्रधान महालेखापाल कार्यालय (लेखा व हकदारी) - १, महाराष्ट्र यांचे पत्र क्र.सं:ख.वि/चा-१/सा.आ.विभाग/यू ओ आर-११/२०२०-२१/२३०, दिनांक १४ डिसेंबर, २०२०.
प्रस्तावना - राज्य कामगार विमा योजनेसाठी महाराष्ट्र राज्य कामगार विमा सोसायटीची स्थापना दिनांक ५ मे, २०१८ च्या शासन निर्णयानुसार करण्यात आली आहे. सोसायटीच्या कर्मचाऱ्यांच्या वेतनाची कार्यवाही ही राज्य शासनाच्या सेवार्थ प्रणालीमधून होणार असल्याने सोसायटीस प्राप्त होणारा वेतनाचा निधी राज्य शासनाकडे वेतन खर्च प्रतिपुर्ती स्वरुपात जमा केला जाणार आहे. तसेच, सोसायटीकडून इतर देणे असल्यास तेही शासनाकडे जमा केले जाणार आहे. यासाठी तिसरे जमेचे लेखाशिर्ष नव्याने निर्माण करण्याची बाब शासनाच्या विचाराधीन होती.
शासन निर्णय प्रस्तावनेत नमूद वस्तुस्थिती आणि प्रधान महालेखापाल कार्यालय (लेखा व हकदारी) संदर्भ क्र. ३ वरील दिनांक १४ डिसेंबर, २०२० रोजीच्या पत्रान्वये दिलेली मान्यता विचारात घेता, महाराष्ट्र राज्य कामगार विमा सोसायटीकडून शासन खाती रक्कम जमा करण्यासाठी पुढीलप्रमाणे नवीन लेखाशिर्ष उघडण्यास शासनाची मान्यता देण्यात येत आहे:
# Page 2
शासन निर्णय क्रमांकः राकायो-२०२०/प्र.क्र.८/राकावि-२
----------------------------------------------------------------------------------------------------------------------
| मराठी लेखाशिर्ष | इंग्रजी लेखाशिर्ष |
| ०२१०-वैद्यकीय व सार्वजनिक आरोग्य | 0210-Medical and Public Health |
| ०१ - नागरी आरोग्य सेवा | 01-Urban Health Services |
| १०१-राज्य कामगार विमा योजनेकडून मिळणाऱ्या जमा रकमा | 101-Receipts from Employees State Insurance Scheme |
| (०१)–राज्य कामगार विमा योजनेकडून मिळणाऱ्या जमा रकमा | (01)- Receipts from Employees State Insurance Scheme |
| (०१)(०३)-राज्य कामगार विमा सोसायटीकडून मिळणाऱ्या जमा रकमा | (01) (03)- Receipts from Employees State Insurance Society |
----------------------------------------------------------------------------------------------------------------------
संगणक सांकेतांक क्रमांक :- ०२१००७०५०१ Computer Code No :- 0210070501
२. सदर शासन निर्णय, प्रधान महालेखापाल कार्यालय (लेखा व हकदारी) - १ यांचे पत्र क्र.सं:ख.वि/चा-१/सा.आ.विभाग/यू ओ आर-११/२०२०-२१/२३०, दिनांक १४ डिसेंबर, २०२० च्या अन्वये तसेच वित्त विभागाचा अनौपचारीक संदर्भ क्र. ४१२/२०२०/व्यय-१३, दिनांक १२ नोव्हेंबर, २०२० अन्वये दिलेल्या सहमतीनुसार निर्गमित करण्यात येत आहे.
# Page 3