# Page 1
महाराष्ट्र वैद्यकीय व आरोग्य सेवा, गट अ मधील विशेषज्ञ संवर्गातील अधिकाऱ्यांची बदली/पदस्थापना.
महाराष्ट्र शासन
सार्वजनिक आरोग्य विभाग
शासन निर्णय क्रमांकः न्यायप्र-३०१९/प्र.क्र.१९५/सेवा-२
गो. ते. रुग्णालय इमारत संकुल,१० वा मजला,
मंत्रालय, मुंबई ४०० ००१.
दिनांक : २८ सप्टेंबर, २०२०
वाचा - १) सार्वजनिक आरोग्य विभाग, शासन आदेश क्र. बदली-२०१९/प्र.क्र.१५५/सेवा-२, दि.३१.०५.२०१९.
२) सार्वजनिक आरोग्य विभाग, शासन आदेश क्र. बदली-२०१९/प्र.क्र.१५५/सेवा-२, दि.२१.०६.२०१९.
३) मा. महाराष्ट्र प्रशासकीय न्यायाधिकरण मुंबई खंडपीठ औरंगाबाद यांचे दि.१३.११.२०१९ रोजीची आदेश.
४) सार्वजनिक आरोग्य विभाग, शासन आदेश क्र. न्यायप्र-३०१९/प्र.क्र.२९५/सेवा-२, दि.१७.०३.२०२०.
शासन निर्णय - महाराष्ट्र वैद्यकीय व आरोग्य सेवा, गट-अ (वेतनस्तर एस-२३ : ६७७००-२०८७००) मधील विशेषज्ञ संवर्गातील डॉ. बापुसाहेब तुकाराम गाढे, अस्थिव्यंगोपचार तज्ञ, सामान्य रुग्णालय, अहमदनगर यांची संदर्भ क्र.०१ येथील दि.३१.०५.२०१९ च्या शासन आदेशान्वये जिल्हा शल्य चिकित्सक संवर्गातील अतिरिक्त जिल्हा शल्य चिकित्सक (चिकित्सा), सामान्य रुग्णालय, अहमदनगर येथे तात्पुरता संवर्ग बदलून बदलीने पदस्थापना देण्यात आली. तसेच, जिल्हा शल्य चिकित्सक संवर्गातील डॉ. सुनिल पोखर्णा, अतिरिक्त जिल्हा शल्य चिकित्सक (चिकित्सा), सामान्य रूग्णालय, अहमदनगर यांची संदर्भ क्र.०२ येथील दि.२१.०६.२०१९ च्या शासन आदेशान्वये वैद्यकीय अधिक्षक, उपजिल्हा रुग्णालय, कुरखेडा, जि.
गडचिरोली येथे बदलीने पदस्थापना करण्यात आली. सदर बदली आदेशाविरुध्द डॉ. सुनिल पोखर्णा यांनी मा. महाराष्ट्र प्रशासकीय न्यायाधिकरण मुंबई खंडपीठ औरंगाबाद येथे मूळ अर्ज क्र.५०९/२०१९ दाखल केला. या प्रकरणी मा. न्यायाधिकरणाने संदर्भ क्र.०१ व ०२ येथील दोन्ही शासन आदेश रद्द केले व डॉ.
सुनिल पोखर्णा यांची अतिरिक्त जिल्हा शल्य चिकित्सक (चिकित्सा), सामान्य रूग्णालय, अहमदनगर या पदावर पुर्नपदस्थापना करण्याबाबत दि.१३.११.२०१९ रोजी आदेश दिले.
त्यानुसार डॉ. सुनिल पोखर्णा यांची वैद्यकीय अधिक्षक, उपजिल्हा रुग्णालय, कुरखेडा, जि.
गडचिरोली या पदावर करण्यात आलेली बदली रद्द करून संदर्भ क्र.०४ येथील दि.१७.०३.२०२० च्या शासन आदेशान्वये अतिरिक्त जिल्हा शल्य चिकित्सक (चिकित्सा), सामान्य रुग्णालय, अहमदनगर या पदावर पुर्नपदस्थापना करण्यात आली. तथापि, डॉ. गाढे यांना प्रशासकीय कारणास्तव पदस्थापना देण्यात आली नव्हती.
आता, या आदेशाद्वारे पदस्थापनेविना असलेले डॉ. बापूसाहेब तुकाराम गाढे यांची “अस्थिव्यंगोपचार तज्ञ, सामान्य रूग्णालय, नंदुरबार” या रिक्त पदावर बदलीने पदस्थापना करण्यात येत आहे.
# Page 2
शासन निर्णय क्रमांकःन्यायप्र-३०१९/प्र.क्र.1९५/सेवा-२
२. सदर आदेश महाराष्ट्र कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील कलम ४(४) आणि कलम ४(५) च्या तरतुदीनुसार निर्गमित करण्यात येत आहे.
३. संबंधित अधिकाऱ्याने त्यांना दिलेल्या पदस्थापनेच्या ठिकाणी त्वरीत हजर होऊन त्याबाबतचा अहवाल संचालक, आरोग्य सेवा, मुंबई यांना व शासनास सादर करावा.
४. बदली झालेल्या अधिकाऱ्यांनी अनुज्ञेय पदग्रहण अवधीत नवीन पदस्थापनेवर रुजू व्हावे, जे अधिकारी या कालमर्यादेचे पालन करणार नाहीत आणि पदस्थापनेच्या ठिकाणी हजर न होता परस्पर गैरहजर राहतील, अशा अधिकाऱ्यांची अनुपस्थिती “अनधिकृत अनुपस्थिती” म्हणून समजण्यात येईल व पर्यायाने त्यांच्या सेवेत खंड होईल याची जाणीव आपणास करुन देण्यात येत आहे.
५. जे अधिकारी त्यांच्या पदस्थापनेच्या ठिकाणी हजर होणार नाहीत त्यांचेविरुध्द आयुक्तालयाने वेळीच प्रशासकीय कारवाई सुरु करावी व आवश्यकतेनुसार प्रस्ताव शासनाच्या मान्यतेसाठी सादर करावा. या प्रकरणी वेळोवेळी शासनास अवगत करावे व अनुपालन अहवाल शासनास विहित कालमर्यादेत सादर करावा.
६. बदलीच्या आदेशात बदल करुन घेण्यासाठी कोणत्याही अधिकाऱ्याने प्रत्यक्ष वा अप्रत्यक्ष दबाव आणण्याचा प्रयत्न केल्यास असे अधिकारी शिस्तभंग विषयक कारवाई करण्यास पात्र ठरतील.
७. सदर आदेश तात्काळ अंमलात येतील.
# Page 3