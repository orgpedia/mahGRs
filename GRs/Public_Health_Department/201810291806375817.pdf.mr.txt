# Page 1
औरंगाबाद येथील २०० खाटांच्या नवनिर्मित जिल्हा रुग्णालयातील २७९ अस्थाई पदांना मुदतवाढ.
महाराष्ट्र शासन
सार्वजनिक आरोग्य विभाग
शासन निर्णय क्रमांकः अपदे-२०१८/प्र.क्र.१३५/आरोग्य-४,
१० वा मजला, संकुल इमारत,
जी.टी.हॉस्पिटल आवार, मुंबई-४०० ००१,
तारीख: ३१ ऑक्टोबर, २०१८.
वाचा १) शासन निर्णय, सार्वजनिक आरोग्य विभाग, क्रमांकः पदनि-२०१४/प्र.क्र.२९/आरोग्य-४, दि.२९.१२.२०१६.
२) शासन शुध्दीपत्र, सार्वजनिक आरोग्य विभाग, क्रमांकः पदनि-२०१४/प्र.क्र.२९/आरोग्य-४, दि.२३.०२.२०१८.
३) सहसंचालक, आरोग्य सेवा, रुग्णालये (राज्यस्तर), मुंबई यांचे पत्र क्रमांकः संआसे/कक्ष-३/टे-५ अ/जिरुऔरंगाबाद/अपदे/सन१८-१९/३९५५-५६/१८, दि.०७.०५.२०१८.
४) शासन निर्णय, सार्वजनिक आरोग्य विभाग, क्रमांकः अपदे-२०१८/प्र.क्र.१३५/आरोग्य-४, दि.३१.०५.२०१८.
५) शासन निर्णय, वित्त विभाग, क्रमांकः पदनि-२०१६/प्र.क्र.८/१६/आ.पु.क., दि.०७.०९.२०१८.
प्रस्तावना औरंगाबाद येथील २०० खाटांच्या नवनिर्मित जिल्हा रुग्णालयाकरिता गट-अ ते गट-ड संवर्गातील एकूण २७९ पदांच्या सुधारित पदनिर्मितीस संदर्भाधीन क्र.१ व २ येथील शासन निर्णयान्वये मान्यता देण्यात आली आहे.
शासन निर्णय उपसंचालक, आरोग्य सेवा, औरंगाबाद मंडळ, औरंगाबाद यांच्या अधिपत्याखालील नवनिर्मित जिल्हा रुग्णालय, औरंगाबाद येथील २७९ अस्थाई पदांना संदर्भाधीन क्रमांक ४ येथील दि.३१.०५.२०१८ च्या शासन निर्णयान्वये दि.१.०३.२०१८ ते दि.३०.०९.२०१८ या कालावधीपर्यंत मुदतवाढ देण्यात आलेली होती.
२. या शासन निर्णयान्वये उपसंचालक, आरोग्य सेवा, औरंगाबाद मंडळ, औरंगाबाद यांच्या अधिपत्याखालील संदर्भाधीन अनुक्रमांक ४ येथील शासन निर्णयसोबतच्या विवरणपत्र - अ मधील नवनिर्मित जिल्हा रुग्णालय, औरंगाबाद येथील २७९ अस्थाई पदांना खालील अटींच्या अधीन राहून दि.१.१०.२०१८ ते दि.२८.०२.२०१९ या कालावधीसाठी मुदतवाढ देण्यात येत आहे.
१) उपरोक्त पदांपैकी कोणतेही पद ६ महिन्यापेक्षा जास्त काळ रिक्त नाही व ज्या कारणांसाठी पदे मंजूर केली आहेत त्या अटी व शर्तीचे पालन करण्यात आले आहे.
२) शासन निर्णय, वित्त विभाग क्रमांक-पदनि-२०१६/प्र.क्र.८/१६/आ.पु.क., दि.०७.०९.२०१८ नुसार विहित करण्यात आलेल्या अटी व शर्तीचे कटाक्षाने पालन करण्यात यावे व त्याप्रमाणे कार्यवाही करण्यात यावी.
त्याचप्रमाणे कार्यालयाचा पदविषयक सुधारित आकृतिबंध उच्चस्तरीय समितीकडून अंतिमत: मान्य करुन घेण्याबाबत तात्काळ कार्यवाही करण्यात यावी.
३) विहीत मुदतीत पदांच्या आढाव्याची कार्यवाही पूर्ण न झाल्यास अस्थायी पदांना त्या पुढील कालावधीसाठी मुदतवाढ न मिळाल्यास व त्यामुळे अधिकारी / कर्मचारी यांच्या वेतन व भत्ताचा प्रश्न निर्माण झाल्यास त्याची जबाबदारी संचालक, आरोग्य सेवा संचालनालय, मुंबई यांची राहील.
# Page 2
शासन निर्णय क्रमांकः अपदे-२०१८/प्र.क्र.१३५/आरोग्य-४
२. सदर प्रस्तावावरील खर्च, मागणी क्रमांक.आर-१ मुख्य लेखाशीर्ष “२२१०-वैद्यकीय सेवा व सार्वजनिक आरोग्य, ०१ - नागरी आरोग्य सेवा विषम चिकीत्सा, ११० रुग्णालये व दवाखाने, (०१) मुफसल रुग्णालये व दवाखाने, (०१) (०१) मुफसल क्षेत्रातील अध्यापनेत्तर शासकीय रुग्णालये (अनिवार्य) (२२१० ०१४६)” या लेखाशीर्षाखाली सन २०१८-१९ च्या मंजूर अनुदानामधून भागविण्यात यावा.
३. सदर शासन निर्णय, वित्त विभागाचा शासन निर्णय क्र. पदनि-२०१६/प्र.क्र.८/१६/आ.पु.क., दि.०७.०९.२०१८ अन्वये प्रशासकीय विभागांना प्रदान केलेल्या अधिकारास अनुसरुन निर्गमित करण्यात येत आहे.