# Page 1
सार्वजनिक आरोग्य विभागांतर्गत प्रशासकीय संवर्ग निर्माण करण्याकरीता शिफारस करण्यासाठी गठीत तज्ञ समितीस मुदतवाढ देणेबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः बैठक-२०१८/प्र.क्र.८४/सेवा-२
गोकुळदास तेजपाल रुग्णालय इमारत संकुल,
१० वा मजलामंत्रालय, मुंबई. ४०० ००१
तारीख: ५ ऑगस्ट, २०१९
वाचा - शासन निर्णय सार्वजनिक आरोग्य विभाग क्रमांकः बैठक २०१८/प्र.क्र.८४/सेवा २, दि.१७.७.२०१८
प्रस्तावना - सार्वजनिक आरोग्य विभागाच्या संरचनेमध्ये बदल करून यंत्रणा अधिक कार्यक्षम करण्यासाठी उपाययोजना सुचविणेबाबत श्री. सुधीर ठाकरे, माजी अध्यक्ष, महाराष्ट्र लोकसेवा आयोग यांच्या अध्यक्षतेखाली संदर्भाधीन दि.१७.०७.२०१८ च्या शासन निर्णयान्वये तज्ञ समिती गठीत करण्यात आलेली आहे. सदर तज्ञ समितीने आरोग्य विभागाची कार्यक्षमता वाढविण्यासाठी आणि जनतेला दर्जेदार आरोग्य सेवा पुरविण्यासाठी संचालनालय आरोग्य सेवेच्या आकृतीबंधामध्ये प्रामुख्याने क्षेत्रिय स्तरावर / तालुका स्तरावर सुधारणा सुचविणे तसेच आरोग्य सेवांचे बळकटीकरण करण्यासाठी उपाययोजना सुचवावयाच्या आहेत. सर्व समिती सदस्यांची नियुक्ती ०६ महिन्यांकरीता करण्यात आली असून समितीने वेळोवेळी बैठका आयोजित करून अहवाल ०३ महिन्यांच्या आत शासनास सादर करणेबाबत कळविण्यात आले होते. तज्ञ समितीचे काम प्रगतीपथावर असून, समितीचे काम पूर्ण होण्याकरीता आणखी काही कालावधी लागणार असल्याने, सदर समितीच्या कामकाजास मुदतवाढ देण्याची बाब शासनाच्या विचाराधीन होती.
शासन निर्णय - आरोग्य विभागाच्या संरचनेमध्ये बदल करून यंत्रणा अधिक कार्यक्षम करण्यासाठी उपाययोजना सुचविणेबाबत संदर्भाधीन दि.१७.०७.२०१८ च्या शासन निर्णयान्वये गठित तज्ञ समितीच्या कामकाजास दि.३०.०४.२०१९ पर्यंत मुदतवाढ देण्यात येत आहे. तसेच, समितीच्या कामकाजासाठी येणारा खर्च State Health System Resource Centre (SHSRC) अंतर्गत Management Cost या लेखा शिर्षाखाली उपलब्ध तरतूदीतून भागविण्यात यावा.
# Page 2