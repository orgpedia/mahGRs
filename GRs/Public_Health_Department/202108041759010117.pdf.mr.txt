# Page 1
वैद्यकीय शिक्षण व औषधद्रव्य विभागाने अधिसूचित केलेले सेवा प्रवेश नियम आरोग्य विभागाच्या पदभरतीस लागू करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः पदभ २०२१/प्र.क्र.६५२/सेवा-५
गोकुळदास तेजपाल रुग्णालय आवार, ८ व १० वा मजला
दिनांक : ०४ ऑगस्ट, २०२१
वाचा : १) वैद्यकीय शिक्षण व औषधीद्रव्ये विभाग, अधिसूचना क्र. परावै/०७१९/प्र.क्र. १६४, दि. ११.११.२०१९ २ ) वैद्यकीय शिक्षण व औषधीद्रव्ये विभाग, यांची अधिसूचना क्र. सेप्रनि-०७१४/प्र.क्र.१५९/वैसेवा ४ दि. २९ डिसेंबर, २०२० ३) प्रबंधक, महाराष्ट्र परावैद्यक परिषद, मुंबई यांचे दि. २२.०२.२०२१ रोजीचे पत्र ४) संचालक, आरोग्य सेवा, पुणे यांचे क्र. ससंआसे/पदभरती / सेप्रनि/जाहिरात/१४१६२-६३/कक्ष५५ अ/२०२१, दिनांक २६जुलै, २०२१.
प्रस्तावना : राज्यात कोविड साथरोगामुळे आरोग्य विषयक आपतकालीन परीस्थिती उद्भवली आहे.
यापार्श्वभुमीवर आरोग्य विभागातील रिक्त पदांच्या १०० टक्के पदभरतीस राज्य मंत्रीमंडळाने मान्यता दिलेली आहे. गट क व गट ड संवर्गातील सर्व पदांचे कामकाज व जबाबदारीमध्ये कालानुरुप काही बदल तसेच वाढ झालेली आहे यास्तव बऱ्याच तांत्रीक संवर्गातील पदांच्या सेवाप्रवेश नियमात सुधारणा करणे आवश्यक ठरले आहेत. सदर पदभरती तातडीने करणे आवश्यक असल्याने संदर्भ क्र. ४ मध्ये नमूद पत्रानुसार संचालक, आरोग्य सेवा, पुणे यांनी आरोग्य विभागातील पदांशी समकक्ष असणाऱ्या पदांचे वैद्यकीय शिक्षण व औषधी द्रव्ये विभागाने सुधारीत केलेले सेवाप्रवेश नियम आरोग्य विभागाच्या पदभरतीसाठी लागू करण्याबाबतचा प्रस्ताव सादर केला होता.
तसेच राज्यातील परावैद्यक व्यवसायांची नोंदणी करण्यासंबंधी अधिनियम दि. ३०.०१.२०१६ व वैद्यकीय शिक्षण व औषधी द्रव्ये विभाग, अधिसूचना क्र. परावै/०७१९/प्र.क्र. १६४, दि. १९.११.२०१९ मधील सुधारित अनुसूचीमधील परावैद्यक अर्हता प्राप्त व्यवसायांनी महाराष्ट्र परावैद्यक परिषदेकडे नोंदणी करणे आवश्यक असल्याचे नमूद केलेली अधिसूचना, अधिसूचीत केली आहे. सदर अधिसूचनेच्या अनुषंगाने, संबंधित संवर्गाच्या सेवा प्रवेश नियमामध्ये महाराष्ट्र परावैद्यक परिषदेची नोंदणी आवश्यक अशी सूधारणा करण्याबाबत महाराष्ट्र परावैद्यक परिषद यांनी दि. २२.०२.२०२१ रोजीच्या पत्रान्वये वैद्यकीय शिक्षण व औषधीद्रव्ये विभाग आणि सार्वजनिक आरोग्य विभागालाही अवगत केले आहे. त्यानुषंगाने वैद्यकीय शिक्षण व औषधीद्रव्ये विभागाने दि. ११ नोव्हे. २०१९ च्या अधिसूचनेद्वारे महाराष्ट्र परावैद्यक परिषदेची नोंदणी आवश्यक असलेल्या संबंधीत संवर्गाची यादी सुधारीत करुन प्रसिध्द केलेली आहे.
# Page 2
शासन निर्णय क्रमांकः पदभ २०२१/प्र.क्र.६५२/सेवा-५
यास्तव, कोवीड-१९ ची संसर्गाचा प्रादुर्भाव व पदभरती लवकरात लवकर करणे आवश्यक असल्याने कालापव्यय टाळण्यासाठी आरोग्य विभागातील प्रयोगशाळा वैज्ञानिक अधिकारी, प्रयोगशाळा
सहाय्यक, रक्तपेढी वैज्ञानिक अधिकारी, क्ष- किरण वैज्ञानिक अधिकारी, क्ष-किरण सहाय्यक, ई.सी.जी. तंत्रज्ञ, उतीरोग विज्ञान तंत्रज्ञ, ई.ई.जी तंत्रज्ञ व संजीवन शास्त्रज्ञ या तांत्रीक संवर्गातील पदांना वैद्यकीय शिक्षण
विभागाने विहीत कार्यपध्दतीने अधिसूचीत केलेले सुधारीत केलेले सेवाप्रवेश नियम लागू करण्याची बाब शासनाच्या विचाराधीन होती. त्यानुसार आता खालील प्रमाणे शासननिर्णय घेण्यात येत आहे.
शासन निर्णय:
१. वैद्यकीय शिक्षण व व औषधीद्रव्ये विभागाने दि. २९.१२.२०२० रोजी अधिसूचित केलेल्या प्रयोगशाळा वैज्ञानिक अधिकारी, प्रयोगशाळा सहाय्यक, रक्तपेढी वैज्ञानिक अधिकारी, क्ष- किरण वैज्ञानिक अधिकारी, क्ष-किरण सहाय्यक, ई.सी.जी. तंत्रज्ञ, उतीरोग विज्ञान तंत्रज्ञ, ई.ई. जी तंत्रज्ञ व संजीवन शास्त्रज्ञ या संवर्गाचे सेवाप्रवेश
नियम सार्वजनिक आरोग्य विभागातील उपरोल्लेखित पदांना या शासन निर्णयाद्वारे लागू करण्यात येत आहे.
२. संदर्भ क्र. १ मधील अधिसुचनेत नमूद असलेल्या संवर्गातील पदांना, वैद्यकीय शिक्षण व औषधीद्रव्ये विभागाच्या दि. ११ नोव्हे. २०१९ च्या अधिसूचनेत नमुद असलेली महाराष्ट्र परावैद्यक परिषदेची नोंदणी
आवश्यक केलेली तरतुद आरोग्य विभागातील संबंधीत पदांना लागू राहील.
विभागाकडून उपरोक्त पदांचे सुधारित सेवाप्रवेश नियम अधिसूचित करण्याची कार्यवाही यथावकाश करण्यात येईल.
# Page 3