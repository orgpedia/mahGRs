# Page 1
सन २०१८-२०१९ या आर्थिक वर्षाकरीता प्रधानमंत्री मातृ वंदना योजना या केंद्र पुरस्कृत योजनेसाठी राज्य हिश्याचा (४०% ) एवढा दुसऱ्या हप्त्याचा सर्वसाधारण घटकाचा (General) निधी वितरीत करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रमावं-२०१८/प्र.क्र.२६४/कु.क.
गो.ते. रुग्णालय संकुल इमारत, १० मजला, ए विंग,
मंत्रालय, एल.टी. मार्ग, मुंबई
तारीख: १५ मार्च, २०१९
वाचा - १) अतिरिक्त संचालक, आरोग्य सेवा, कुटुंब कल्याण कार्यालय, पुणे यांचे जावक क्रमांकः राकुकका/PMMVY/न.क्र./१५२३३-३५/१९,दि.०५.०३.२०१९.
२) सार्वजनिक आरोग्य विभाग शासन ज्ञापन क्रमांकः अर्थसं-२०१८/प्र.क्र.९६/अर्थसंकल्प, दि.१०.०४.२०१८.
३) सार्वजनिक आरोग्य विभाग शासन निर्णय क्रमांक: प्रमावं - २०१८ / प्र.क्र.२६४/ कु.क., दि.१८.०२.२०१९
प्रस्तावना - प्रधानमंत्री मातृ वंदना ही केंद्र पुरस्कृत योजना केंद्र व राज्य शासनाच्या सहभागातून राज्यात राबविण्यात येत असून यामध्ये केंद्र शासनाचा ६०% व राज्य शासनाचा ४०% आर्थिक सहभाग आहे. सन २०१८-२०१९ या आर्थिक वर्षाचा दुसऱ्या हप्त्याचा सर्वसाधारण घटकासाठी रु.२९,११,२१,८८६/- (रुपये एकोणतीस कोटी अकरा लक्ष एकविस हजार आठशे शहाऐंशी फक्त) एवढा निधी प्राप्त झाला आहे. सदर निधी आयुक्त, आरोग्य सेवा व अभियान संचालक, राष्ट्रीय आरोग्य अभियान, मुंबई यांच्या नावे उघडण्यात आलेल्या Escrow Account मध्ये थेट केंद्र शासनाकडून जमा झाला असल्याचे अतिरिक्त संचालक, आरोग्य सेवा, कुटुंब कल्याण, पुणे यांनी संदर्भ क्र.१ च्या पत्रान्वये कळविले आहे. प्रधानमंत्री मातृ वंदना योजनेच्या अंमलबजावणीसाठी सन २०१८-२०१९ या आर्थिक वर्षाच्या अर्थसंकल्पात रु.६५.०० कोटीची तरतूद अर्थसंकल्पित करण्यात आलेली आहे. त्यानुषंगाने प्रधानमंत्री मातृ वंदना योजनेच्या अंमलबजावणीसाठी सर्वसाधारण घटकांतर्गत राज्य हिश्शाची रक्कम रु.१९,४०,८१,२५७/- (रुपये एकोणीस कोटी चाळीस लक्ष एक्याऐंशी हजार दोनशे सत्तावन्न फक्त) (४०%) Escrow Account मध्ये वर्ग करण्यासाठी वितरीत करण्याची बाब शासनाच्या विचाराधीन होती.
शासन निर्णय प्रधानमंत्री मातृवंदना योजनेसाठी केंद्र शासनाच्या सर्वसाधारण घटकाच्या हिश्याचा (६०%) निधी रु.२९,११,२१,८८६/- (रुपये एकोणतीस कोटी अकरा लक्ष एकविस हजार आठशे शहाऐंशी फक्त) Escrow Account मध्ये जमा झाला असल्याने सर्वसाधारण घटकासाठी राज्य शासनाच्या हिश्याची (४०%) रक्कम रु.१९,४०,८१,२५७/- (रुपये एकोणीस कोटी चाळीस लक्ष एक्याऐंशी हजार दोनशे सत्तावन्न फक्त) एवढा निधी वितरीत करण्यास या शासन निर्णयान्वये मंजूरी देण्यात येत आहे.
# Page 2
शासन निर्णय क्रमांकः प्रमावं-२०१८/प्र.क्र.२६४/कु.क.
उपरोक्त अनुदानासाठी प्रशासकीय अधिकारी, आरोग्य सेवा संचालनालय, मुंबई यांना आहरण व संवितरण अधिकारी म्हणून घोषित करण्यात येत आहे. त्यांनी कोषागारात देयक सादर करुन राज्य हिश्यापोटी आवश्यक असलेला ४०% एवढा निधी प्राप्त करुन घेऊन आयुक्त, आरोग्य सेवा व अभियान संचालक, राष्ट्रीय आरोग्य अभियान, मुंबई यांच्या नावे उघडण्यात आलेल्या Escrow Account मध्ये जमा करण्याची कार्यवाही करावी. यासाठी सह संचालक (अर्थ व प्रशासन) आरोग्य सेवा, मुंबई यांना नियंत्रण अधिकारी म्हणून घोषित करण्यात येत आहे.
वित्त विभागाच्या शासन परिपत्रक क्र. अर्थसंकल्प-२०१८/प्र.क्र.६९/अर्थ-३,दि.२.४.२०१८ सोबतच्या परिशिष्ठामधील अटी व शर्तीची पूर्तता होत असल्याचे प्रमाणित करण्यात येत आहे. तसेच या शासन निर्णयान्वये वितरीत केलेला निधी योजनेच्या अंमलबजावणीसाठी उघडण्यात आलेल्या Escrow Account मध्ये थेट जमा झाल्यानंतर लाभपात्र लाभार्थ्यांच्या खात्यात थेट जमा करण्यात येणार आहे असे प्रमाणित करण्यात येत आहे.
सार्वजनिक आरोग्य विभाग शासन ज्ञापन क्र.अर्थसं-२०१८/प्र.क्र.९६/अर्थसंकल्प,दि.१०.४.२०१८ मधील तरतूदीनुसार सन २०१८-२०१९ या आर्थिक वर्षात "मागणी क्रमांक आर-१,२२११-कुटुंब कल्याण (००) १०३ माता व बाल आरोग्य, (०२) प्रधानमंत्री सुरक्षित मातृत्व सहयोग कार्यक्रम, (०२) (०१) प्रधानमंत्री मातृवंदना योजना, (केंद्र पुरस्कृत योजना) (राज्य हिस्सा ४०% ) ( कार्यक्रम) (२२१११३८८), ३१ सहाय्यक अनुदाने (वेतनेतर ) या लेखाशीर्षाखाली मंजूर झालेल्या तरतूदीच्या मर्यादेत खर्च करण्यात यावा.
सदरील खर्च हा सशर्त असून केलेल्या खर्चाचे उपयोगिता प्रामणपत्र व योजनेच्या प्रगतीचा अहवाल केंद्र व राज्य शासनास विहित प्रपत्रात केंद्र शासनाच्या मार्गदर्शक सूचनांनुसार वेळोवेळी पाठविण्यात यावा. तसेच सदरील निधी हा सन २०१८-२०१९ या आर्थिक वर्षात खर्च करण्यात यावा. प्रधानमंत्री मातृ वंदना या केंद्र पुरस्कृत योजनेसाठी प्राप्त झालेल्या अनुदानापेक्षा अधिक खर्च होणार नाही याची संबंधितांनी दक्षता घ्यावी.
हा शासन निर्णय वित्त विभागाच्या शासन परिपत्रक क्र. अर्थस-२०१८/प्र.क्र.६९/अर्थ-३, दि.२.४.२०१८ अन्वये प्राप्त झालेल्या सहमतीस अनुसरुन निर्गमित करण्यात येत आहे.
# Page 3