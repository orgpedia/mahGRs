# Page 1
महाराष्ट्र आपत्कालीन वैद्यकीय सेवा योजना (MEMS) राज्यात राबविण्यासाठी सेवा पुरवठादारा बरोबर करण्यात आलेल्या करारास मुदतवाढ देण्याबाबत
महाराष्ट्र शासन
सार्वजनिक आरोग्य विभाग
शासन निर्णय क्रमांक: ईएमएस-२०२१/प्र.क्र.९६ / आरोग्य-३
१० वा मजला, गोकुलदास तेजपाल रुग्णालय संकुल इमारत,
लोकमान्य टिळक मार्ग, मुंबई - ४००००१.
दिनांक: २५ मे, २०२१.
वाचा १) शासन निर्णय,सार्वजनिक आरोग्य विभाग, क्रमांकः ईएमएस-२०११/प्र.क. २२४ / आरोग्य - ३, दिनांक २८ मार्च, २०१३.
२) शासन निर्णय, सार्वजनिक आरोग्य विभाग, क्रमांक: पीएचडी - ३००११/ प्र.क्र. ३८७/ २०१६ / आरोग्य ७, दिनांक १५ जून, २०१६
प्रस्तावना: कोणत्याही आपत्कालीन परिस्थितीमध्ये आपदग्रस्तास पहिल्या सुवर्ण तासात वैद्यकिय मदत उपलब्ध होवून त्याचे प्राण वाचविण्यासाठी अत्याधुनिक वैद्यकिय उपकरण व सुविधांसह सुसज्ज अशा रुग्णवाहिकांची सेवा उपलब्ध करुन देण्याकरीता शासन निर्णय दिनांक २८.१०.२०१० अन्वये तत्कालीन अप्पर मुख्य सचिव यांच्या अध्यक्षतेखाली सेवापुरवठादाराची निवड करण्याकरीता निविदा समिती गठीत करण्यात आली होती. सदर निविदा समितीने मेसर्स बी.वी.जी. इंडिया यांनी सादर केलेली एकमेव निविदा पात्र ठरवून संपूर्ण राज्यात २३३ ॲडव्हान्स लाईफ सपोर्टिंग आणि ७०४ बेसिक लाईफ सपोर्टिंग अशा एकूण ९३७ रुग्णवाहिकांची आपत्कालीन प्रतिसाद सेवा पुढील पाच वर्षात राबविण्यासाठी दिनांक २८.०३.२०१३ च्या शासन निर्णयान्वये अन्वये कार्यारंभ आदेश देण्यात आल्याने सदर योजना राज्यामध्ये सन २०१४ पासून कार्यान्वित करण्यात आली. त्यानंतर नियुक्त करण्यात आलेल्या सेवा पुरवठादाराची पाच वर्षाची मुदत जानेवारी, २०१९ मध्ये संपुष्टात आली आहे. मा. मंत्रिमंडळाने दिनांक ११.१२.२०१८ च्या बैठकीत सदर योजना राज्यात राबविण्यासाठी अप्पर मुख्य सचिव (वित्त) यांच्या अध्यक्षतेखाली समिती गठीत केली, त्या समितीने दि.३१.०८.२०१९ रोजी दिलेल्या अंतिम अहवालानुसार समितीने सदर करारातील मुळ अटी व शर्ती नुसार सेवा पुरवठादारास सदर करार संपुष्टात आल्यापासून पुढील ५ वर्षाकरीता मुदतवाढ देण्याची शिफारस करण्यात आली. त्यानुसार निर्णय घेण्याच्या दरम्यान राष्ट्रपती राजवट लागू करण्यात आल्याने सदर योजनेस मान्यता देण्याकरीता धारीका
# Page 2
शासन निर्णय क्रमांकः ईएमएस-२०२१/प्र.क्र.९६/आरोग्य-३
मा.राज्यपाल महोदयांना पाठविण्यात आली त्यास मा.राज्यपालांनी मान्यता दिलेली आहे. त्यानंतर मा.राज्यपाल महोदयांनी मान्यता दिली असली तरी, सद्यस्थितीत राज्य सरकार स्थापन झाले असल्याने सर्व धोरणात्मक निर्णय फेरसादर करण्याचे नवीन सरकाराने आदेश दिले. त्यामुळे सदर निर्णय मा.मुख्यमंत्री महोदयांना सादर केला असता सदर प्रस्ताव मा. मंत्रिमंडळासमोर विचारार्थ व निर्णयासाठी सादर करण्याचे निदेश दिले. त्यानुसार मा. मंत्रिमंडळात झालेल्या निर्णयानुसार महाराष्ट्र आपत्कालीन वैद्यकिय सेवा या योजनेस मान्यता देण्याचा प्रस्ताव शासनाच्या विचाराधीन होता. यासंदर्भात पुढीलप्रमाणे निर्णय घेण्यात येत आहे.
शासन निर्णय : महाराष्ट्र आपत्कालीन वैद्यकीय सेवा योजना अंतर्गत कार्यान्वित असलेल्या टोल फ्री क्रमांक १०८ च्या सुसज्ज रुग्णवाहीकांची सेवा विनाखंड सुरु राहण्यासाठी समितीच्या शिफारसीनुसार तसेच मा. राज्यपाल महोदयांनी दिलेल्या मान्यतेच्या अनुषंगाने मा. मंत्रिमंडळाने दिलेल्या अंतिम निर्णयानुसार खालील अटी व शर्ती नुसार पुढील पाच वर्षाकरीता अंतिम मुदतवाढ देण्यास शासन मान्यता देण्यात येत आहे.
१) सद्यस्थितीत कोविड महामारीमुळे राज्यात उद्भवलेली अपवादात्मक परिस्थितीमुळे महाराष्ट्र आपत्कालीन वैद्यकिय सेवा योजनेस समितीच्या शिफारशीनुसार तसेच मा.
राज्यपाल महोदयांनी दिलेल्या मान्यतेनुसार पुढील ५ वर्षाकरीता म्हणजेच दि.०१.०२.२०१९ ते दि.३१.०१.२०२४ पर्यत या कालावधीकरीता जुन्या सेवापुरवठादारास अंतिम मुदतवाढ देण्यात येत आहे.
२) सदर सेवापुरवठादारास सन २०१८-१९ च्या दरसूचीनुसार ALS रुग्णवाहिकेकरीता रु.२,५२,१४६/- दरमहा दर व BLS रुग्णवाहिकेकरीता रु.२,३५, १६६/- च्या दरामध्ये दरवर्षी ८ टक्के दराने दि.३१.०१.२०२४ पर्यंत दरवाढ देण्यात यावी.
३) सदर मुदत संपण्यापूर्वी दि.०१ फेब्रुवारी, २०२४ पासून पुढील कालावधीकरीता नवीन सेवा पुरवठादार निवडीबाबतची ई-निविदा प्रक्रिया दिनांक ३१ जानेवारी, २०२४ पूर्वी पूर्ण करुन नवीन सेवापुरवठादाराची निवड करण्यात यावी.
४) त्याचप्रमाणे सदर सेवापुरवठादारास दि.०१.०२.२०१९ ते ३१.०१.२०२४ या कालावधीकरीता समितीच्या शिफारशीमध्ये नमूद केल्याप्रमाणे अटी व शर्तीमध्ये आवश्यकतेनुसार बदल करण्याचे अधिकार आरोग्य विभागास राहतील.
५) सदर मुदतवाढ दिल्यानंतर दर सहा महिन्यांनी सेवा पुरवठादाराव्दारे देण्यात येणाऱ्या सेवेचा आढावा घेण्यात येईल व सदर सेवा समाधानकारक नसल्यास सेवा खंडीत करुन पृष्ठ ५पैकी२
# Page 3
शासन निर्णय क्रमांकः ईएमएस-२०२१/प्र.क्र.९६/आरोग्य-३
निविदा प्रक्रियाव्दारे नवीन सेवा पुरवठादाराची नियुक्ती करण्याचे अधिकार शासनाकडे राहतील.
उपरोक्त मा.मंत्रिमंडळासमोर झालेल्या निर्णयानुसार सदर सेवा पुरवठादारास मान्यता सन २०१८-१९ च्या दरसूचीनुसार देण्यात आल्यामुळे पुढील पाच वर्षाकरीता दरमहा रुग्णवाहिकांचा आवर्ती खर्च खालीलप्रमाणे दराने अदा करण्यात यावा.
-----------------------------------------------------------------
| अ.क्र. | वर्ष | रुग्णवाहिका (ALS) (रुपये) | रुग्णवाहिका (BLS) (रुपये) |
|  | २०१८-१९ दरसूची दर | २,५२,१४६ | २,३५,१६६ |
| १ | २०१९-२०२० | २,७२,३१८ | २,५३,९७९ |
| २ | २०२०-२०२१ | २,९४,१०३ | २,७४,२९८ |
| ew ३ | २०२१-२०२२ | ३,१७,६३१ | २,९६,२४१ |
| ४ | २०२२-२०२३ | ३,४३,०४२ | ३,१९,९४१ |
| ५ | २०२३-२०२४ | ३,७०,४८५ | ३,४५,५३६ |
-----------------------------------------------------------------
२. रुग्णवाहीकांमार्फत पुरविण्यात आलेल्या सेवांचा तपशिल दरमहा शासनास सादर करण्यात यावा. दंडाची आकारणी झाली असल्यास, ३० टक्के च्या उर्वरित देयकामधून वसूल करण्यात यावी.
३. सदर शासन निर्णय मा. राज्य मंत्रिमंडळाची दि.०५ मे, २०२१ रोजी झालेल्या बैठकीतील विषय क्रं. ६ अन्वये दिलेल्या मान्यतेस अनुसरुन निर्गमित करण्यात येत आहे
४. सदर प्रस्तावावरील खर्च मागणी क्र. आर-१, २२१० - वैद्यकीय सेवा व सार्वजनिक आरोग्य, ८००, इतर खर्च, पंचवार्षिक योजनांतर्गत योजना - राज्य योजनांतर्गत योजना, ०१ किमान गरजा
कार्यक्रम (०१) (१०)- ट्रॉमा केअर युनिटची स्थापना-महाराष्ट्र आपत्कालीन वैद्यकीय
सेवा,(२२१०४६८९) – १३ कार्यालयीन खर्च या मुख्य लेखाशिर्षाखाली खर्ची टाकण्यात यावा आणि हा खर्च चालू वित्तीय वर्षासाठी केलेल्या अर्थसंकल्पिय तरतूदीतून भागविण्यात यावा.
५. सेवा पुरवठादारासोबत यापूर्वी करण्यात आलेल्या करारातील अटी व शर्ती नुसार तसेच शासन निर्णयातील मुद्या क्र.४ अन्वये समितीने केलेल्या शिफारशी विचारात घेवून दि.०१.०२.२०१९ ते दि.३१.०१.२०२४ या कालावधीकरीता आवश्यक तो करारनामा सहसंचालक,आरोग्य सेवा
पृष्ठ ५पैकी ३
# Page 4
शासन निर्णय क्रमांकः ईएमएस-२०२१/प्र.क्र.९६/आरोग्य-३
(खरेदी कक्ष), आरोग्य सेवा संचालनालय, महाराष्ट्र राज्य, मुंबई यांनी करावा. सदर करारनामा करताना शासनाची मंजूरी घेण्यात यावी.
# Page 5