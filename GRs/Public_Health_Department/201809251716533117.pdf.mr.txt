# Page 1
महात्मा ज्योतिबा फुले जन आरोग्य योजनेसाठी सन २०१८-१९ या आर्थिक वर्षातील २२१० जी २५१ या लेखाशिर्षाखालील निधी वितरीत करणेबाबत
महाराष्ट्र शासन
सार्वजनिक आरोग्य विभाग
शासन निर्णय क्रमांकः पुरक-२०१८/प्र.क्र.१६७/आरोग्य-६
गो.ते. रुग्णालय आवार, १० मजला,
नवीन मंत्रालय, मुंबई - ४००००१
दिनांक: २६ सप्टेंबर, २०१८
वाचा : १) वित्त विभाग, शासन परिपत्रक, क्रमांकः अर्थसं-२०१८/प्र.क्र.६९/अर्थ-३, दि. २ एप्रिल, २०१८ २) सार्वजनिक आरोग्य विभाग, शासन निर्णय क्रमांकः मफुयो-२०१८/प्र.क्र.१४७/आरोग्य-६, दि. २९ जून, २०१८ ३) वित्त विभाग, शासन परिपत्रक क्रमांकः पुरक-२०१८/प्र.क्र.९५/अर्थ-३, दि. २७ जुलै, २०१८ ४) राज्य आरोग्य हमी सोसायटीचे पत्र क्र. राअहसो/डेक्स २/टे१/अनुदान/५३०४/८९६/२०१८, दिनांक ३१ ऑगस्ट, २०१८
प्रस्तावना :
महात्मा ज्योतिबा फुले जन आरोग्य योजनेच्या अंमलबजावणीसाठी सन २०१८-१९ या वित्तीय वर्षासाठी २२१० जी २५१ (सर्वसाधारण), ३१ सहायक अनुदाने (वेतनेत्तर) या लेखाशिर्षाखाली अर्थसंकल्पीय निधी रू.३४१.५० कोटी व जुलै, २०१८ च्या पुरवणी मागणीद्वारे उपलब्ध निधी रू. ७६९.०२ कोटी असा एकूण रू.१११०.५२ कोटी अर्थसंकल्पित निधी उपलब्ध आहे. सदर निधीपैकी संदर्भाधिन क्र.२ येथील शासन निर्णयान्वये रू.२३९.०५ कोटी निधी राज्य आरोग्य हमी सोसायटीस वितरित करण्यात आला आहे. महात्मा ज्योतिबा फुले जन आरोग्य योजनेच्या लाभार्थ्यांसाठी विमाहप्ता विमा कंपनीस अदा करणे, तसेच वेतन व प्रशासकीय खर्च यासाठी २२१० जी २५१ (सर्वसाधारण), ३१ सहायक अनुदाने (वेतनेत्तर) या लेखाशिर्षाखालील उर्वरित अवितरित निधीपैकी आवश्यक निधी राज्य आरोग्य हमी सोसायटीस वितरित करण्याचा प्रस्ताव शासनाच्या विचाराधीन होता.
शासन निर्णयः
महात्मा ज्योतिबा फुले जन आरोग्य योजनेची अंमलबजावणी राज्य आरोग्य हमी आरोग्य सोसायटीमार्फत होत असल्यामुळे योजनेंतर्गत पहिल्या व दुसऱ्या टप्प्यातील लाभार्थी कुटुंबाचा विमाहप्ता अदा करणे, तसेच योजनेवरील अन्य प्रशासकीय खर्च भागविणे, यासाठी सन २०१८-१९ या आर्थिक वर्षासाठी खाली दर्शविलेल्या लेखाशिर्षातर्गत अर्थसंकल्पीत केलेल्या तरतूदीतून रु. ३८४,५१,००,०००/ (अक्षरी रुपये तीनशे चौऱ्यांऐंशी कोटी एकावन्न लक्ष रुपये फक्त) एवढा सशर्त निधी राज्य आरोग्य हमी सोसायटीच्या खात्यावर तात्काळ वर्ग करण्यासाठी नियंत्रक अधिकाऱ्याकडे सुपुर्द करण्यात येत आहे.
सदर रक्कमेचा धनादेश राज्य आरोग्य हमी सोसायटीच्या नावे काढण्यात यावा.
# Page 2
शासन निर्णय क्रमांकः पुरक-२०१८/प्र.क्र.१६७/आरोग्य-६, दिनांक २६ सप्टेंबर, २०१८
मागणी क्र. आर-१
२२१०- वैद्यकीय सेवा व सार्वजनिक आरोग्य
(०१) नागरी आरोग्य सेवा- विषमचिकित्सा
११० - रुग्णालये व दवाखाने
(०६) पंचवार्षिक योजनांतर्गत योजना
(०६) (३४)– महात्मा ज्योतिबा फुले जन आरोग्य योजना(सर्वसाधारण) (राज्य योजना) २२१० जी २५१ (दत्तमत), ३१ - सहाय्यक अनुदाने (वेतनेतर)
२. सदर निधी सोसायटीकडे वर्ग करण्यास अनुदानाचे देयक अधिदान व लेखा अधिकारी, मुंबई यांच्याकडे सादर करण्यासाठी प्रशासकीय अधिकारी, आरोग्य सेवा संचालनालय, मुंबई - ०१ हे आहरण व संवितरण अधिकारी तसेच सहसंचालक (अर्थ व प्रशासन), आरोग्य सेवा संचालनालय, मुंबई - ०१ हे नियंत्रक अधिकारी असतील.
३. वित्त विभागाच्या दिनांक ०२.०४.२०१८ च्या शासन परिपत्रकान्वये दिलेल्या सुचनांचे सर्व संबंधितानी काटेकोरपणे पालन करावे. तसेच प्रमाणित करण्यात येते की, सदर परिपत्रकासोबतच्या परिशिष्टातील अ.क्र.८ मध्ये नमुद अटींची पुर्तता झाली आहे.
४. सदर शासन निर्णय नियोजन विभागाचा अनौ.संदर्भ क्र.१४५/१४७२, दिनांक १४.०९.२०१८ व वित्त विभागाचा अनौ. संदर्भ क्र. ३०३/२०१८ / व्यय- १३, दिनांक २४.०९.२०१८ अन्वये दिलेल्या सहमतीस अनुसरून निर्गमित करण्यात येत आहे.
# Page 3