# Page 1
सार्वजनिक आरोग्य विभागाच्या अधिपत्याखालील आरोग्य सेवा आयुक्तालयातंर्गत महाराष्ट्र वैद्यकीय व आरोग्य सेवा, गट-अ व राज्य कामगार विमा योजनेतील महाराष्ट्र वैद्यकीय विमा सेवा, गट-अ मधील वैद्यकीय अधिकारी व वरिष्ठ पदावरील सर्व कार्यरत अधिकाऱ्यांचे सेवानिवृत्तीचे वय ६२ वर्षापर्यंत वाढविणेबाबत....
महाराष्ट्र शासन
सार्वजनिक आरोग्य विभाग
शासन निर्णय क्रमांकः न्यायप्र-३०१८/प्र.क्र.२५४/सेवा-२
गोकुळदास तेजपाल रुग्णालय संकुल इमारत, १० वा मजला
मंत्रालय, मुंबई-४०० ००१
दिनांक: ३१ मे, २०२१
वाचा :-१) सार्वजनिक आरोग्य विभाग, शासन निर्णय क्रमांकः : सेवानि-११८/प्र.क्र.१६८/ सेवा-२ दि. २९.०८.२०१८
२) सार्वजनिक आरोग्य विभाग, शासन निर्णय क्रमांक : सेवानि-१३१९/प्र.क्र. ४८/सेवा-२, दि. ०१.०७.२०१९ ३) सार्वजनिक आरोग्य विभाग, शासन निर्णय क्रमांक : सेवानि-१३१९/प्र.क्र. ४८/सेवा-२, दि. २६.११.२०१९
प्रस्तावना : राज्याच्या सार्वजनिक आरोग्य विभागाकडून सामान्य रुग्णालये, उपजिल्हा रुग्णालये, ग्रामीण रुग्णालये राज्य कामगार विमा रुग्णालये यामधून रुग्णांना आरोग्य सुविधा पुरविण्यात येतात. तथापि, सदर रुग्णालयातील वैद्यकीय अधिकारी व वरिष्ठ अधिकाऱ्यांच्या कमतरतेमुळे रुग्णाना वेळेत योग्य आरोग्य सुविधा पुरविण्यात अडचणी निर्माण होत आहेत. वैद्यकीय अधिकारी तसेच विशेषज्ञ पदासाठी प्रयत्न करुन देखील पुरेशा प्रमाणात वैद्यकीय अधिकारी उपलब्ध होत नाहीत वा उपलब्ध झाल्यासही पसंतीच्या ठिकाणी पदस्थापना न मिळाल्यास सेवेत रुजू न होण्याचे प्रमाण मोठ्या प्रमाणात आहे. परिणामी आरोग्य सेवेतील पदे मोठ्या प्रमाणात रिक्त राहत असून त्याचा राज्यातील रुग्णसेवेवर विपरित परिणाम होत आहे. त्याअनुषंगाने शासन निर्णय दि. २९.०८.२०१८ अन्वये महाराष्ट्र वैद्यकीय व आरोग्य सेवा, गट-अ मधील वैद्यकीय अधिकारी व राज्य कामगार विमा योजनेंतर्गंत महाराष्ट्र वैद्यकीय विमा सेवा, गट-अ मधील वैद्यकीय अधिकारी व वरिष्ठ पदावरील अधिकाऱ्यांचे सेवानिवृत्तीचे वय ५८ वर्षावरुन ६० वर्षापर्यंत वाढविण्याचा शासनाने निर्णय घेतला आहे. सदर निर्णय दि. ३१.५.२०१८ पासून पूर्वलक्षी प्रभावाने पाच वर्षासाठी (दि. ३१.०५.२०२३ पर्यंत) लागू करण्यात आला आहे.
२. तसेच, महाराष्ट्र वैद्यकीय व आरोग्य सेवा, गट-अ व राज्य कामगार विमा योजनेतील महाराष्ट्र वैद्यकीय विमा सेवा, गट-अ मधील वैद्यकीय अधिकारी तसेच जिल्हा शल्यचिकित्सक, विशेषज्ञ संवर्गातील जे थेट रुग्णसेवा देतात अशा अधिकाऱ्यांचे सेवानिवृत्तीचे वय दि.३१.०५.२०१९ पासून पर्वलक्षी प्रभावाने दोन वर्षासाठी (दि. ३१.०५.२०२१ पर्यंत) ६० वरुन ६२ वर्षापर्यंत वाढविण्याबाबतचा निर्णय दि. ०१.०७.२०१९ च्या शासन निर्णयान्वये व दि. २६.११.२०१९ च्या शुध्दीपत्रकान्वये मा. मंत्रीमंडळाच्या मान्यतेच्या अधीन राहून घेण्यात आला आहे. सदर शासन निर्णयाची मुदत दि. ३१.०५.२०२१ रोजी संपुष्ठात येत आहे.
३. सध्या राज्यात कोरोना साथरोग संसर्गाचा प्रादुर्भाव वेगाने वाढत असून, त्याच बरोबर नजीकच्या कालावधीत तिसरी लाट येणार असण्याची शक्यता आहे. यास्तव त्यावर नियंत्रण मिळविण्याच्या दृष्टीने
# Page 2
शासन निर्णय क्रमांकः शासन निर्णय-न्यायप्र-३०१८/प्र.क्र.२५४/सेवा-२ दि.३१ मे, २०२१
उपाययोजना करणे व त्याची अंमलबजावणी करण्यासाठी वैद्यकीय अधिकारी तसेच वरिष्ठ अधिकाऱ्यांची विभागास नितांत आवश्यकता आहे. तसेच, महाराष्ट्र वैद्यकीय व आरोग्य सेवा,गट-अ मधील विविध संवर्गातील १९३ अधिकारी दि. ३१.०५.२०२१ अखेर सेवानिवृत्त होत आहेत. इतक्या मोठ्या प्रमाणात एकाच वेळी अधिकारी सेवानिवृत्त होत असल्याने, आरोग्य सेवेवर होणारा परिणाम व कोव्हिड-१९ चा वाढता प्रादुर्भाव विचारात घेता, आरोग्य सेवा आयुक्तालयातंर्गत महाराष्ट्र वैद्यकीय व आरोग्य सेवा, गट-अ मधील वैद्यकीय अधिकारी ( वेतन मॅट्रीक्स मधील वेतन स्तर एस-२० : ५६१००-१७७५००) व वरीष्ठ पदावरील (वेतन मॅट्रीक्स मधील वेतनस्तर एस-२३ : ६७७००-२०८७०० व त्यावरील) अधिकारी तसेच राज्य कामगार विमा योजनेतील महाराष्ट्र वैद्यकीय विमा सेवा, गट-अ ( वेतन मॅट्रीक्स मधील वेतन स्तर एस-२० : ५६१००-१७७५०० ) व वरिष्ठ पदावरील अधिकाऱ्यांचे सेवानिवृत्तीचे वय कोव्हिड-१९ च्या पार्श्वभूमीवर वाढविण्याची बाब शासनाच्या विचाराधीन होती.
शासन निर्णय :
सार्वजनिक आरोग्य विभागाच्या अधिपत्याखालील आरोग्य सेवा आयुक्तालयातंर्गत महाराष्ट्र वैद्यकीय व आरोग्य सेवा, गट-अ मधील वैद्यकीय अधिकारी (वेतन मॅट्रीक्स मधील वेतन स्तर एस-२० : ५६१००-१७७५००) व वरिष्ठ पदावरील (वेतन मॅट्रीक्स मधील वेतनस्तर एस-२३ : ६७७००-२०८७०० व त्यावरील ) सर्व अधिकारी तसेच राज्य कामगार विमा योजनेतर्गंत महाराष्ट्र वैद्यकीय विमा सेवा, गट-अ (वेतन मॅट्रीक्स मधील वेतन स्तर एस-२० : ५६१००-१७७५०० ) व वरिष्ठ पदावरील सर्व कार्यरत अधिकारी यांचे सेवानिवृत्तीचे वय एक वर्षासाठी ६२ वर्षांपर्यंत वाढविण्यात येत आहे. सदर शासन निर्णय हा दि.३१.०५.२०२१ पासून दि.३१.०५.२०२२ पर्यंत अंमलात राहील.
२. सदर शासन निर्णय मा. मंत्रिमंडळाची कार्योतर मान्यता मिळण्याच्या अधीन राहून निर्गमित करण्यात येत आहे.
# Page 3