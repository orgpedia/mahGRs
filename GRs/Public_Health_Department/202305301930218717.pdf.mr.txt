# Page 1
कसबा तारळे ता.राधानगरी,जि.कोल्हापूर येथे ५० खाटांच्या उपजिल्हा रुग्णालय इमारत बांधकामाचे अंदाजपत्रकास प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: प्रशामा - २०२३ / प्र.क्र.५५/ आरोग्य-४
मंत्रालय, १० वा मजला, संकुल इमारत,
गोकूळदास तेजपाल रूग्णालय आवार, मुंबई.
दिनांक : : ०५ जून, २०२३.
वाचा:-१)सहसंचालक, आरोग्य सेवा, रूग्णालये ( राज्यस्तर), मुंबई यांचे पत्र क्रमांकः आआसे / कक्ष ३/टे.६/कसबातारळे ५० खाटाबांधकाम १६२७-२८ / २३, दि.२२.०२.२०२३ .
प्रस्तावना: कसबा तारळे, ता.राधानगरी, जि. कोल्हापूर येथे ५० खाटांच्या उपजिल्हा रुग्णालयाच्या इमारत बांधकामाचे अंदाजपत्रकास रु. २७७८.६५ लक्ष इतक्या रकमेच्या अंदाजपत्रकास प्रशासकीय मान्यता प्रदान करण्याबातचा प्रस्ताव शासनास प्राप्त झाला होता. सदर प्रस्तावास सार्वजनिक बांधकाम विभागाने छाननीअंती Recapulation Sheet प्रमाणे तरतुदी प्रस्तावित केल्या असून रुग्णालय इमारतीसाठी रु. २३३८.२८ लक्ष इतकी परिगणित केली होती. त्याअनुषंगाने सदर प्रस्तावास मान्यता देण्याची बाब शासनाच्या विचाराधीन होती.
शासन निर्णय : कसबा तारळे, ता.राधानगरी, जि. कोल्हापूर येथे ५० खाटांच्या उपजिल्हा रुग्णालयाच्या इमारत बांधकामाचे अंदाजपत्रकास रु.२७७८.६५ लक्ष इतक्या रकमेच्या अंदाजपत्रकास प्रशासकीय मान्यता प्रदान करण्याबात सार्वजनिक बांधकाम विभागाने छाननीअंती सोबत जोडलेल्या Recapulation Sheet प्रमाणे तरतुदी प्रस्तावित केल्या असून रुग्णालय इमारतीसाठी रु. २३३८.२८ लक्ष इतकी परिगणित केली होती. तद्नंतर सदर प्रस्ताव मा. उच्चस्तरीय समिती समोर सादर करण्यात आला असता मा. उच्चस्तरीय समितीने दि. २१.०४.२०२३ रोजी झालेल्या बैठकीमध्ये सहमती दर्शविली आहे. यास्तव, कसबा तारळे, ता. राधानगरी, जि. कोल्हापूर येथे ५० खाटांच्या उपजिल्हा रुग्णालयाच्या इमारत बांधकाम प्रस्तावास मान्यता देण्यात येत आहे :
२. उपरोक्त अंदाजपत्रकाची प्रशासकीय मान्यता पुढील अटी व शर्तीच्या अधिन राहून देण्यात येत आहे.
अटी व शर्ती: :
१) काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तु विशारदांकडून मंजूरी घेऊनच सुरु करावे.
२) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
३) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७/तां.क.१, दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
४) सदर कामाच्या बांधकामाचा खर्च सार्वजनिक आरोग्य विभागाने त्यांच्याकडे उपलब्ध असलेल्या नियतव्ययामधून करण्यात यावा.
५) सार्वजनिक बांधकाम विभागाच्या शासन निर्णय क्रमांक बीडीजी-२०१७/प्र.क्र.६०/इमा-२, दि.०७.०७.२०१७ अन्वये कार्यवाही करण्यात यावी.
६) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुन सदर कामाच्यानिविदा सूचना प्रसिध्द करण्यात याव्यात.
७) प्रस्तावित इमारत उप जिल्हा रुग्णालय जी+२ असून, त्याचे क्षेत्रफळ ४४२७.९२ चौ.मी.असून बांधकामाचा दर २८०००/चौ.मी. आहे.
# Page 2
शासन निर्णय क्रमांकः प्रशामा-२०२३/ प्र.क्र.५५/ आरोग्य-४
८) प्रस्तावित करण्यात आलेल्या इमारतीचे जोते क्षेत्रफळ कर्मचारीवर्ग यांच्या अधीन अनुज्ञेय मानकाप्रमाणे असल्याची खातरजमा करण्याच्या अटीस अधीन राहून अंदाजित रु. २३.३८ कोटी इतक्या किंमतीस सहती दर्शविण्यात येत आहे.
३. सदर कामावरील खर्च मागणी क्रमांक- एच- ८, मुख्यलेखाशिर्ष ४२१०- वैद्यकीय सेवा व सार्वजनिक आरोग्य सेवा यावरील भांडवली खर्च, ०१ - नागरी आरोग्य सेवा (वैद्यकीय सहाय्य) - पंचवार्षिक योजनांतर्गत योजना- इमारती, ११०- रुग्णालय व दवाखाने, (१)(अ) पंचवार्षिक योजनांतर्गत योजना- इमारती, (०० ) (०१) मोठी बांधकामे (४२१० ००१४), ५३- मोठी बांधकामे" याखाली भागविण्यात यावा.
४. सदर शासन निर्णय, वित्त विभागाच्या शा. नि. क्र. विअप्र-२०१३/प्र.क्र.३०/२०१३/ विनियम,भाग-२, दि.१७.०४.२०१५ सोबतच्या परिशिष्ट भाग-पहिला, उपविभाग-पाच मधील अनुक्रमांक १ परिच्छेद क्र.१३४ नुसार प्रशासकीय विभागांना प्रदान करण्यात आलेल्या अधिकारात निर्गमित करण्यात येत आहे.