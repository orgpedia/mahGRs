# Page 1
शालेय मुलांमधील दृष्टीदोष निवारणासाठी त्यांना मोफत चष्मे पुरविण्याबाबतची योजना राबविण्यासाठी चष्मे खरेदी करण्यासाठीच्या निविदा प्रक्रियेस प्रशासकीय मान्यता मिळण्याबाबत..
महाराष्ट्र शासन
सार्वजनिक आरोग्य विभाग
शासन निर्णय क्रमांकः बियुडी-१३२१/प्र.क्र.४०/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : ०८ नोव्हेंबर, २०२१.
वाचा : (१) शासन निर्णय, सार्वजनिक आरोग्य विभाग, क्रमांक: आरबीएसके-३७२०/प्र.क्र.३८ / भाग- १/ आरोग्य-७, दिनांक ३०.०४.२०२०.
(२) अतिरिक्त संचालक, आरोग्य सेवा, राज्य कुटुंब कल्याण कार्यालय, पुणे यांचे पत्र क्रमांक : राकुकका/आरबीएसके/कक्ष-१५क/निधी.वि./३९०१६-१८/२०२१, दिनांक २९.०६.२०२१.
(३) अतिरिक्त संचालक, आरोग्य सेवा, राज्य कुटुंब कल्याण कार्यालय, पुणे यांचे पत्र क्रमांक : राकुकका/आरबीएसके/कक्ष-१५(क)/न.क्र.५८१/६२८३७-३९/२०२१, दिनांक ०९.०९.२०२१.
(४) अतिरिक्त संचालक, आरोग्य सेवा, राज्य कुटुंब कल्याण कार्यालय, पुणे यांचे पत्र क्रमांक : राकुकका/ आरबीएसके / कक्ष-१५क/ न.क्र.५८१/चष्मा खरेदी/७०८१०-१२/२०२१, दिनांक १०.०९.२०२१.
प्रस्तावना:
शालेय मुलांमधील दृष्टीदोष निवारणासाठी त्यांना मोफत चष्मे पुरविण्याबाबतची योजना राबविण्यासाठी संदर्भ क्र. १ मधील शासन निर्णयान्वये मान्यता देण्यात आली आहे. त्याकरीता सन २०२१-२२ या आर्थिक वर्षासाठी लेखाशिर्ष २२३५८४५७ अंतर्गत रु.१५.०० कोटी इतका निधी अर्थसंकल्पीत करण्यात आला आहे. संदर्भ क्र. २, ३ व ४ मधील प्रस्तावानुसार सदर योजना राबविण्याकरीता ४,२८, ५७१ मुलांकरिता प्रति चष्मा रक्कम रुपये ३५०/- प्रमाणे निविदा प्रक्रिया राबविण्याकरीता प्रशासकीय मान्यता देण्याची बाब शासनाच्या विचाराधीन होती.
शासन निर्णय : शालेय मुलांमधील दृष्टीदोष निवारणासाठी त्यांना मोफत चष्मे पुरविण्याबाबतची योजना राबविण्यासाठी ४,२८,५७१ मुलांकरिता प्रति चष्मा रक्कम रुपये ३५०/- प्रमाणे अंदाजे एकूण रु.१५.०० कोटी इतक्या रकमेस निविदा प्रक्रिया राबविण्यासाठी पुढील अटींच्या अधीन राहून प्रशासकीय मान्यता देण्यात येत आहे:
# Page 2
शासन निर्णय क्रमांकः बियुडी-१३२१/प्र.क्र.४०/आरोग्य-७
अटी व शर्ती :
१) सदर साहित्य सामुग्रीच्या खरेदीची आवश्यकता / मागणी याची शहानिशा / खातरजमा करण्यात यावी. त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२) सदरहू साहित्य सामुग्रीची खरेदी विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत.
तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. पीआयपी मध्ये मंजूर असलेल्या बाबींच्या तांत्रिक विर्निदेशानुसार मागणीपत्र पाठविण्याची जबाबदारी संबंधीत कार्यक्रम प्रमुखांची राहिल. प्रस्तावातील समाविष्ट असलेल्या बाबींचीच खरेदी करण्यात यावी.
३) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग ४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि
संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठापूर्व / पुरवठानंतर नमुना तपासणी (pre/Post dispatch random sample inspection) करुन उचित व योग्य विनिर्देश (specification) असलेल्या वस्तुंचीच खरेदी करण्यात येईल, याची खात्री करण्यात यावी.
६) जरी सद्यस्थितीत अंदाजित एकूण रु.१५.०० कोटी इतक्या रकमेस प्रशासकीय मान्यता देण्यात आली असली तरी प्रत्यक्षात सदर बाबीची खरेदी ही शाळांमधील विद्यार्थ्यांची प्रत्यक्ष तपासणी झाल्यानंतर दृष्टीदोष आढळून आलेल्या विद्यार्थ्यांच्या संख्येइतकेच चष्मे पुरवठा करण्याबाबतचे आदेश टप्प्याटप्प्यानुसार देण्यात यावेत.
७) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच, पुरवठा साखळी व्यवस्थापन (Supply chain management) आणि
पृष्ठ ४ पैकी २
# Page 3
शासन निर्णय क्रमांकः बियुडी-१३२१/प्र.क्र.४०/आरोग्य-७
वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
८) सदरहू खरेदीसाठी होणारा खर्च हा आर-०१, २२३५ - सामाजिक सुरक्षा आणि कल्याण, ०२ समाज कल्याण, १०२-बाल कल्याण, ०२- शालेय विद्यार्थ्यांची आरोग्य तपासणी, (०२) (०१) दुर्बल दृष्टी सुधारण्यासाठी शालेय विद्यार्थ्यांना विनामुल्य चष्मा प्रदान करणे (संगणक सांकेतांक २२३५C४५७, ३१-सहाय्यक अनुदाने वेतनेत्तर) या लेखाशीर्षाखालील अर्थसंकल्पित निधीतून भागविण्यात यावा. सदरची खरेदी प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
९) तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
१०)संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines ) तंतोतंत पालन करण्यात यावे.
११)शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग- पहिला उपविभाग-दोन मधील अ.क्र.४ नियम क्र.७ समोरील स्तंभ क्र.६ येथील अटींची पूर्तता करण्यात यावी.
१२)खरेदी प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत.सदर प्रकरणी सार्वजनिक आरोग्य विभाग शासन निर्णय क्र.खरेदी २०१६/प्र.क.२४०/आरोग्य-८ दिनांक २६ जुलै, २०१७ च्या शासन निर्णयातील तरतूदीनुसार कार्यवाही करण्यात यावी.
०२. उपरोक्त अनुक्रमांक १ ते १२ येथे नमूद अटींची पूर्तता करण्याची व खरेदी नियमानुसार व आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई, आणि अतिरिक्त संचालक, आरोग्य सेवा, राज्य कुटुंब कल्याण कार्यालय, पुणे यांची राहील.
०३. शासन निर्णय, वित्त विभाग, क्र. विअप्र-२०१३/प्र.क्र.३०/१३ / विनियम, भाग-२, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग- पहिला उपविभाग-दोन मधील अनु क्रमांक ४, नियम क्र. ७ अन्वये प्रशासनिक विभागास पूर्ण अधिकार प्रदान करण्यात आले आहेत, त्यानुसार सदर शासन निर्णय निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः बियुडी-१३२१/प्र.क्र.४०/आरोग्य-७