# Page 1
मा.उच्च न्यायालय, मुंबई यांच्या रिट याचिका क्र.१००६ व १००७/२०१३ मधील आदेशाची अंमलबजावणी करण्याबाबत………………
महाराष्ट्र शासन
सार्वजनिक आरोग्य विभाग
शासन निर्णय क्रमांकः क्र.संआसे-२०१८/प्र.क्र.२७४/सेवा-१
गोकूलदास तेजपाल रूग्णालय, इमारत संकूल, ८ वा मजला, लोकमान्य टिळक मार्ग, मंत्रालय, मुंबई - ४०००००१
दिनांक : २५ सप्टेंबर, २०१८.
संदर्भ : १) मा.उच्च न्यायालय, मुबंई यांचे रिट याचिका क्र.१००६/२०१३ व१००७/२०१३ याप्रकरणीचा दि.१६.०३.२०१७ चा आदेश.
२) सार्वजनिक आरोग्य विभागाचे क्र. संआसे-२०१८/प्र.क्र.२७४/सेवा-१, दि.३१.०१.२०१८ चे पत्र.
३) जिल्हा आरोग्य अधिकारी, कोल्हापूर यांचे क्र. कोजिप/आरोग्य/आस्था-२ वेतन/२००८ १२/१८,दि.३०.०७.२०१८चे पत्र.
प्रस्तावना : डॉ. डी. बी. चौगुले व इतर आणि डॉ. एम. एल. चौगुले व इतर यांनी सुधारित वेतनश्रेणीनुसार वेतन व भत्ते मिळावी याकरिता अनुक्रमे रिट याचिका क्र.१००६ व १००७/२०१३ मा.उच्च न्यायालय, मुंबई येथे दाखल केल्या होत्या. दोन्ही याचिकांमधील याचिकाकर्ते हे वैद्यकीय अधिकारी, गट-ब आहेत.
शासनाच्या दि.१७.१०.२०१४ च्या शासननिर्णयान्वये त्यांचे आरोग्य विभागामध्ये दि.२८.०५.२००१ पासून समावेशन झाले आहे. सदर दोन्ही रिट याचिकेतील प्रकरणांमध्ये याचिकाकर्त्यांनी मुख्यत्वे करून दि.०१.०१.१९८६ पासून रू.२०००-३५०० ही वेतनश्रेणी लागू करण्याची व त्या अनुषंगाने वेतन व इतर भत्ते थकबाकीसह मिळण्याची विनंती केली होती.
रिट याचिका क्र.१००६/२०१३ व १००७/२०१३ या प्रकरणी मा.उच्च न्यायालयाच्या दि.१६.३.२०१७ च्या आदेशाचे (विशेषकरून सदर आदेशातील परिच्छेद ७) अवलोकन केले असता खालील बाबी स्पष्ट होत आहेत अ) दोन्ही याचिकांमधील याचिकाकर्त्यांकडे मान्यताप्राप्त संस्थाची मान्यताप्राप्त पदवी/शैक्षणिक पात्रता नाही अशी भुमिका शासनाने सुरूवातीला शपथपत्रामध्ये घेतली होती. तथापि, नंतर शासनाने सदर शपथपत्र मागे घेतले व
# Page 2
शासन निर्णय क्रमांकः क्र.संआसे-२०१८/प्र.क्र.२७४/सेवा-१
दोन्ही याचिकांमधील याचिकाकर्त्यांकडे मान्यताप्राप्त संस्थाची मान्यताप्राप्त पदवी/शैक्षणिक पात्रता आहे हे शासनाने मान्य केले आहे.
ब) उपरोक्त भुमिका शासनाने घेतली असल्याने मा. न्यायालयाने दोन्ही याचिका स्वीकृत केल्या असून दोन्ही याचिकांमधील याचिकाकर्त्यांकडे मान्यताप्राप्त संस्थाची मान्यताप्राप्त पदवी / शैक्षणिक पात्रता असल्याने त्यांना त्या अनुषंगाने वेतन व भत्त्यांबाबत कायद्यानुसार/नियमानुसार जे लाभ अनुज्ञेय असतील ते थकबाकीसह देण्यात यावेत असे निर्देश मा. उच्च न्यायालयाने दि. १६.०३.२०१७ रोजीच्या आदेशात दिले आहेत.
या याचिकाकर्त्यांचे समावेशन शा.नि.दि.१७.१०.२०१४ प्रमाणे आरोग्य विभागात वैद्यकीय अधिकारी, गट-ब पदावर झाले आहे. त्यांना, मा. उच्च न्यायालयाच्या दि.१६.३.२०१७ च्या आदेश पहाता, नियमाप्रमाणे गट-ब पदाचे लाभ (थकबाकीसह) अनुज्ञेय होतील. सबब त्यांना वैद्यकीय अधिकारी गट-ब पदाचे नियमानुसार अनुज्ञेय लाभ मिळाले नसल्यास ते थकबाकीसह अदा करण्याबाबत शासनाने संचालक, आरोग्य सेवा, मुंबई, उपसंचालक, आरोग्य सेवा, कोल्हापूर व जिल्हा आरोग्य अधिकारी, कोल्हापूर/सांगली यांना सदंर्भ क्र. २ च्या पत्रान्वये शासनाने कळविले आहे. संदर्भ क्र. ३ च्या पत्रान्वये प्राप्त मा.उच्च न्यायालयाच्या दि.१६.०३.२०१७ रोजीच्या आदेशाची अंमलबजावणी करण्याकरिता याचिकाकर्त्यांना सुधारित वेतनश्रेणी लागू करण्याबाबत निर्णय घेण्याचा प्रस्ताव शासनाच्या विचाराधीन होता.
शासन निर्णय: रिट याचिका क्र. १००६ व १००७ / २०१३ या प्रकरणातील खालील वैद्यकीय अधिका-यांकडे मान्यताप्राप्त संस्थाची मान्यताप्राप्त पदवी / शैक्षणिक पात्रता आहे हे सिध्द झाले असल्याने त्यांना दि.०१.०१.१९८६ पासून रू.२०००-१००-३५०० ही सुधारित वेतनश्रेणी लागू करण्यास शासन मान्यता देण्यात येत आहे. त्याप्रमाणे खालील वैद्यकीय अधिका-यांची दि.०१.०१.१९८६ पासून वेतन पुनर्निश्चिती करण्यास व आतापर्यंत त्यांना अदा केलेले वेतन व भत्ते समायोजित करून त्यांना वेतन पुनर्निश्चितीनुसार देय असलेले वेतन व भत्ते अदा करण्यास शासन मान्यता देण्यात येत आहे
१) डॉ.दिलीप बापुसो चौगुले २) डॉ.सुभाष बी.इंगवले ३) डॉ. सदाशिव द. पाटील ४) डॉ. रामचंद्र गो. हलके ५) डॉ. मारूती ल. चौगुले ६) डॉ.वासुदेव शं.देसाई
पृष्ठ ४ पैकी २
# Page 3
शासन निर्णय क्रमांकः क्र.संआसे-२०१८/प्र.क्र.२७४/सेवा-१
७) डॉ.विजयकुमार कुलकर्णी ८) डॉ. मुरलीधर बी. विभुते
वरील वैद्यकीय अधिका-यांना दि.०१.०१.१९८६ पासून रू. २०००-३५०० ही वेतनश्रेणी लागू करण्यासाठी त्यांच्याकडून योग्य तो विकल्प १ महिन्याच्या आत घेऊन त्यांची दि.०१.०१.१९८६ पासून रू.२०००-३५०० या वेतनश्रेणीतील प्रारंभीची वेतन निश्चिती करण्यात यावी व त्या आधारे त्यांना अनुज्ञेय असलेल्या वेतन व भत्त्यावरील थकबाकीची रक्कम ( यापूर्वी त्यांना अदा केलेल्या रकमेतून समायोजित करून) तात्काळ रोखीने अदा करण्यात यावी. सदर वैद्यकीय अधिका-यांना नियमानुसार व्यवसायरोध भत्त्याचीही थकबाकी अदा करण्यात यावी.
यावर होणारा खर्च संबंधीत वैद्यकीय अधिका-यांचे वेतन व भत्ते ज्या लेखाशीर्षाखाली खर्ची टाकण्यात येतात त्या लेखाशीर्षखाली खर्ची टाकून भागविण्यात यावा.
ज्या जिल्हा तांत्रिक संवर्गातील वर्ग-३ संवर्गातील वैद्यकीय अधिका-यांचे शासनाच्या दि.१७.१०.२०१४ च्या शासननिर्णयान्वये सार्वजनिक आरोग्य विभागामध्ये समावेशन झाले आहे, त्यांच्या वेतनश्रेणीबाबत विविध न्यायालयांमध्ये व न्यायाधिकरणांमध्ये अन्य काही याचिका / अर्ज प्रलंबित आहेत.
या विविध न्यायालयांमध्ये व न्यायाधिकरणांमध्ये या अन्य काही प्रलंबित प्रकरणांच्या अंतिम निकालाच्या अधीन राहून सदर शासन निर्णय निर्गमित करण्यात येत आहे.
सदर आदेश वित्त विभागाच्या सहमतीने त्यांच्या अनौप. संदर्भ क्र.२११/ सेवा९, दि. १८.९.२०१८ अन्वये प्राप्त मान्यतेनुसार निर्गमित करण्यात येत आहे.
# Page 4