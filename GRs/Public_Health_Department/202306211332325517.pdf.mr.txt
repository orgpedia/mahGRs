# Page 1
आपत्कालीन वैद्यकिय प्रतिसाद सेवा योजनेकरीता सेवापुरवठादाराची निवड करण्याकरीता निविदा समितीची स्थापना
महाराष्ट्र शासन
सार्वजनिक आरोग्य विभाग
शासन निर्णय क्रमांकः समिती- २०२३/प्र.क्र.१५२/आरोग्य-३
१० वा मजला, गोकुळदास तेजपाल रुग्णालय संकुल इमारत,
लोकमान्य टिळक मार्ग, मुंबई - ४०० ००१.
तारीख: २१ जून, २०२३.
वाचा: १) सहसंचालक, रुग्णालये (राज्यस्तर), आरोग्य सेवा आयुक्तालय, मुंबई यांचे पत्र क्र.
राआसो/ईएमएस/३३०५३-५७/२०२३, दिनांक - ०८ जून, २०२३.
२) शासन निर्णय, सार्वजनिक आरोग्य विभाग क्रमांक - समिती - २०२३/प्र.क्र.१५२/आरोग्य-३, दिनांक १६ जून, २०२३.
प्रस्तावना: राज्यात आपदग्रस्तास आत्पकलीन परिस्थितीमध्ये (उदा. अपघात, आग, पूर, बॉम्बस्फोट,
ह्यदयविकार, प्रसुती, सर्पदंश इ.) तातडीने वैद्यकीय मदत मिळावी याकरीता अत्याधुनिक दळणवळण
यंत्रणेसह वैद्यकीय उपकरणांनी सुसज्ज अशा रुग्णवाहिकांची सेवा उपलब्ध करुन देण्यासाठी राज्यात
२३३ अॅडव्हान्स लाईफ सपोर्टंग (ALS) आणि ७०४ बेसिक लाईफ सपोर्टंग (BLS) अशा एकूण ९३७
रुग्णवाहिकांची आपत्कालिन प्रतिसाद सेवा (EMS) ५ वर्षाकरीता अ.मु.स.(वित्त) यांच्या
अध्यक्षतेखालील समितीच्या शिफारशीनुसार व मा. राज्यपाल महोदयांनी दिलेल्या मान्यतेच्या
अनुषंगाने मा. मंत्रिमंडळाने दिलेल्या अंतिम निर्णयानुसार जुन्या पुरवठादारास अटींच्या अधीन राहून
सदर करारास दि.०१.०२.२०१९ ते दि.३१.०१.२०२४ पर्यंत या कालावधीकरीता अंतिम मुदतवाढ दिली
आहे. सदर मुदतवाढ संपुष्टात येत असल्याने तसेच आपत्कालीन परिस्थितीमध्ये विविध स्वरुपांच्या
माध्यमांनी (रोड रुग्णवाहिका, बोट रुग्णवाहिका व इतर ) त्याचप्रमाणे लोकसंख्येचे वाढते प्रमाण, नवीन
महामार्गाची होणारी निर्मिती यामुळे होणाऱ्या अपघातांत तातडीने वैद्यकिय मदत देण्याकरीता आधुनिक
# Page 2
शासन निर्णय क्रमांकः समिती २०२३/प्र.क्र.१५२/आरोग्य-३
स्वरुपाची आपत्त्कालीन वैद्यकिय सेवा योजना राज्यात राबविण्याकरीता नवीन सेवापुरवठादारची
नियुक्ती करण्याचे विचारधीन आहे.
शासन निर्णय
राज्यात कोणत्याही आपत्कालीन परिस्थितीमध्ये राज्यातील नागरीकांना तातडीने वैद्यकिय
सेवा उपलब्ध होण्याकरीता आपत्कालीन वैद्यकिय सेवा योजना राज्यात राबविणे आवश्यक आहे.
त्याकरीता नवीन सेवापुरवठादाराची नेमणूक करण्याकरीता निविदा प्रक्रिया राबविणे आवश्यक
असल्याने निविदा समितीची स्थापना करण्यासाठी उपरोक्त वाचा येथील अनु.क्र.०२ नुसार
निर्गमित करण्यात आलेला शासन निर्णय अधिक्रमित करण्यात येत असून या शासन निर्णयान्वये नवीन
समिती स्थापन करण्यास मान्यता देण्यात येत आहे. याबाबत खालीलप्रमाणे सुधारीत समिती गठीत
करण्यात येत आहे.
समिती :
------------------------------------------------
| अ.क्र. | सभासद | पद |
| १ | अपर मुख्य सचिव, वित्त विभाग | अध्यक्ष |
| २ | प्रधान सचिव, गृह विभाग | उपाध्यक्ष |
| ३ | अपर मुख्य सचिव, सार्वजनिक आरोग्य विभाग | सदस्य |
| ४ | प्रधान सचिव, वित्त विभाग | सदस्य |
| ५ | अपर मुख्य सचिव, नियोजन विभाग | सदस्य |
| ६ | प्रधान सचिव,विधी व न्याय विभाग | सदस्य |
| ७ | प्रधान सचिव, माहिती व तंत्रज्ञान विभाग | सदस्य |
| ८ | सचिव, वैद्यकिय शिक्षण विभाग | सदस्य |
------------------------------------------------
पृष्ठ४पैकी२
# Page 3
शासन निर्णय क्रमांकः समिती २०२३/प्र.क्र.१५२/आरोग्य- ३
----------------------------------------------------------------------------
| अ.क्र. | सभासद | पद |
| ९ | परिवहन आयुक्त | सदस्य |
| १० | आयुक्त, आरोग्य सेवा व अभियान संचालक, राष्ट्रीय आरोग्य अभियान | सदस्य सचिव |
----------------------------------------------------------------------------
२. समितीची कार्यकक्षा:
१. निविदेची प्रक्रिया व मसुद्यास मान्यता देणे.
२. निविदेची तांत्रिक व वित्तीय छाननी करणे.
३. सदर निविदा प्रक्रिया राबविण्याकरीता अन्य विभागातील / कार्यालयातील अधिकाऱ्यांची मदत
घेता येऊ शकेल किंवा त्याप्रमाणे नेमणूक करण्यात येईल.
४. सदर आपत्कालीन वैद्यकिय सेवा योजनेची निविदा प्रक्रिया राबवून, योजना राज्यात सुरळीत
कार्यरत होण्यास कार्यारंभ आदेश दिल्यानंतर सदर समिती संपुष्टात येईल.
# Page 4