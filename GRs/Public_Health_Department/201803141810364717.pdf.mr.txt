# Page 1
महात्मा ज्योतिबा फुले जन आरोग्य योजनेसाठी सन २०१७-१८ या आर्थिक वर्षातील २२१० जी २६२ या लेखाशिर्षाखालील निधी वितरीत करणेबाबत
महाराष्ट्र शासन
सार्वजनिक आरोग्य विभाग
शासन निर्णय क्रमांकः मफुयो-२०१७/प्र.क्र.९९/आरोग्य-६
गो.ते. रुग्णालय आवार, १० मजला,
नवीन मंत्रालय, मुंबई - ४०० ००१
दिनांक: १५ मार्च, २०१८
वाचा : १) वित्त विभाग, शासन परिपत्रक क्रमांकः अर्थसं-२०१७/प्र.क्र.७५/अर्थ-३, दि. १८ एप्रिल, २०१७ २) शासन निर्णय क्रमांकः रागांयो-२०१७/प्र.क्र.१०९/आरोग्य-६, दिनांक २९ जुन, २०१७ ३) राज्य आरोग्य हमी सोसायटीचे क्र. राआहसो / डेक्स-२/टे-१/अनुदान/५०९४/२७०/२०१८, दिनांक ०९ मार्च, २०१८ प्रस्तावना : सन २०१७-१८ या वित्तीय वर्षासाठी २२१० जी २६२ (SCP) या लेखाशिर्षाखाली अर्थसंकल्पीय तरतूद रू.२५.०० कोटी व पुरवणी मागणीद्वारे रू.१५.०० कोटी असा एकूण रू. ४०.०० कोटी इतका निधी उपलब्ध करुन देण्यात आला आहे. अर्थसंकल्पीय तरतूदीपैकी रू.२५.०० कोटी निधी राज्य आरोग्य हमी सोसायटीस संदर्भाधिन क्र. २ येथील दिनांक २९.०६.२०१७ च्या शासन निर्णयान्वये वितरित करण्यात आला आहे. महात्मा ज्योतिबा फुले जन आरोग्य योजनेच्या अंमलबजावणीसाठी सन २०१७-१८ या वित्तीय वर्षासाठी २२१० जी २६२ (SCP) या लेखाशिर्षाखाली उर्वरित अवितरीत तरतूद रू. १५.०० कोटी राज्य आरोग्य हमी सोसायटीस वितरित करण्याचा प्रस्ताव शासनाच्या विचाराधीन होता.
शासन निर्णय: महात्मा ज्योतिबा फुले जन आरोग्य योजनेची अंमलबजावणी राज्य आरोग्य हमी आरोग्य सोसायटीमार्फत होत असल्यामुळे योजनेंतर्गत पहिल्या व दुसऱ्या टप्प्यातील लाभार्थी कुटुंबाचा विमाहप्ता अदा करणे, तसेच योजनेवरील अन्य प्रशासकीय खर्च भागविणे, यासाठी सन २०१७-१८ या आर्थिक वर्षासाठी खाली दर्शविलेल्या लेखाशिर्षातर्गत अर्थसंकल्पीत केलेल्या तरतूदीतून रु.१५,००,००,०००/ (अक्षरी रूपये पंधरा कोटी फक्त) एवढा निधी सोसायटीच्या खात्यावर तात्काळ वर्ग करण्यासाठी नियंत्रक अधिकाऱ्याकडे सुपुर्द करण्यात येत आहे. सदर रक्कमेचा धनादेश राज्य आरोग्य हमी सोसायटी (पुर्वीची राजीव गांधी जीवनदायी आरोग्य योजना सोसायटी) च्या नावे काढण्यात यावा.
मागणी क्र. आर-१ २२१०- वैद्यकीय सेवा व सार्वजनिक आरोग्य
०१ - नागरी आरोग्य सेवा विषमचिकित्सा
७८९ - अनुसूचित जाती उप-योजना
(०१) - अनुसूचित जातीसाठी विशेष घटक योजना
(०१)(०१)-महात्मा ज्योतिबा फुले जन आरोग्य योजना(अनुसूचित जाती उपयोजना) (राज्य योजना)
२२१०जी २६२ (दत्तमत), ३१- सहाय्यक अनुदाने (वेतनेतर)
# Page 2
शासन निर्णय क्रमांकः मफुयो-२०१७/प्र.क्र.९९/आरोग्य-६, दिनांक १५मार्च, २०१८
२. सदर निधी सोसायटीकडे वर्ग करण्यास अनुदानाचे देयक अधिदान व लेखाअधिकारी, मुंबई यांच्याकडे सादर करण्यासाठी प्रशासकीय अधिकारी, आरोग्य सेवा संचालनालय, मुंबई हे आहरण व संवितरण अधिकारी तसेच सहसंचालक (अर्थ व प्रशासन), आरोग्य सेवा, मुंबई हे नियंत्रक अधिकारी असतील.
३. सदर निधी फक्त अनुसुचित जाती तथा नवबौद्ध लाभार्थ्यांसाठी वापरण्यात यावा, याची दक्षता राज्य आरोग्य हमी सोसायटीने घ्यावी.
४. वित्त विभागाच्या दि.१८.०४.२०१७ च्या शासन परिपत्रकान्वये दिलेल्या सुचनांचे सर्व संबंधितानी काटेकोरपणे पालन करावे. तसेच प्रमाणित करण्यात येते की, सदर परिपत्रकासोबतच्या परिशिष्टातील अ.क्र.८ मध्ये नमुद अटींची पुर्तता झाली आहे. सदर शासन निर्णय सामाजिक न्याय व विशेष सहाय्य विभागाच्या सहमतीने व वित्त विभागाने त्यांचा अनौ. संदर्भ क्र.१०२/१८/व्यय-१३, दिनांक १.०३.२०१८ अन्वये दिलेल्या सहमतीस अनुसरून निर्गमित करण्यात येत आहे.