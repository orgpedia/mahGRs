# Page 1
इचलकरंजी येथील इंदिरा गांधी सामान्य रुग्णालयामधील ४२ अधिकारी / कर्मचारी यांना सार्वजनिक आरोग्य विभागात सामावून घेतल्यानंतरच्या निवृत्तीवेतनाबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: समावेश-२०२०/प्र.क्र.३३/आरोग्य-४
गो.ते.रुग्णालय आवार, दहावा मजला, संकुल इमारत
मंत्रालय, मुंबई ४००००१.
दिनांक : २४ जुलै, २०२३
वाचा : १) सार्वजनिक आरोग्य विभाग, शासन निर्णय समक्रमांक, दि. २७/१२/२०२१.
२) सार्वजनिक आरोग्य विभाग, शासन निर्णय समक्रमांक, दि. १०/०८/२०२२.
प्रस्तावना : इचलकरंजी नगरपरिषदेचे इंदिरा गांधी मेमोरियल हॉस्पिटल शासनाच्या सार्वजनिक आरोग्य विभागाकडे हस्तांतरीत करण्यात आले आहे. इचलकरंजी नगरपरिषदेच्या इंदिरा गांधी मेमोरिअल हॉस्पिटल मधील ४२ अधिकारी / कर्मचारी यांना सार्वजनिक आरोग्य विभागात सामावून घेण्याबाबतचा शासन निर्णय दि. २७/१२/२०२१ रोजी निर्गमित करण्यात आला आहे. उपरोक्त ४२ अधिकारी/कर्मचारी यांच्यापैकी ४० अधिकारी/कर्मचारी यांना दि. ०१/०५/२०१९ पासून व उर्वरित २ कर्मचाऱ्यांना दि. ०२/०५/२०१९ पासून पूर्वलक्षी प्रभावाने शासन सेवेत प्रविष्ट करण्यास मान्यता देण्यात आली आहे.
२. समावेशन केलेल्या उपरोक्त ४२ अधिकारी / कर्मचारीवृंदाना समोवशनाच्या दिनांकापासून उपरोक्त दिनांक १०/०८/२०२२ च्या शासन निर्णयान्वये “परिभाषित अंशदान निवृत्तीवेतन योजना /राष्ट्रीय निवृत्तीवेतन योजना” लागू करण्याबाबत शासन निर्णय निर्गमित करण्यात आलेला आहे.
या संदर्भात लोकप्रतिनिधींनी या अधिकारी / कर्मचाऱ्यांना जुनी पेन्शन योजना लागू करण्याबाबत शासनास विनंती केली होती. त्यानुषंगाने सदर बाब शासनाच्या विचाराधीन होती.
इचलकरंजी नगरपरिषदेचे इंदिरा गांधी मेमोरियल हॉस्पिटल मधील ४२ अधिकारी / कर्मचारी यांना समक्रमांकाच्या दि. १०/०८/२०२२ रोजीच्या आदेशान्वये शासन सेवेत समावेशनाच्या दिनांकापासून “परिभाषित अंशदान निवृत्तीवेतन योजना / राष्ट्रीय निवृत्तीवेतन योजना लागू करण्याबाबतचा उपरोक्त दिनांक १०/०८/२०२२ चा शासन निर्णय अधिक्रमित करुन पुढीलप्रमाणे शासन निर्णय घेण्यात येत आहे.
# Page 2
शासन निर्णय क्रमांकः समावेश-२०२०/प्र.क्र.३३/आरोग्य-४
शासन निर्णय :
इचलकरंजी येथील इंदिरा गांधी सामान्य रुग्णालयामधील ४२ अधिकारी / कर्मचारी यांना “महाराष्ट्र नागरी सेवा (सेवानिवृत्ती विषयक) अधिनियम, १९८१” नुसार त्यांची यापूर्वीची सेवा विचारात घेऊन “जुनी पेन्शन योजना” लागू राहील.
२. समावेशित अधिकारी/ कर्मचाऱ्यांना त्यांचा यापूर्वीचा सेवा कालावधी हा शासनाच्या प्रचलित नियमानुसार रजा, आश्वासित प्रगती योजना व अन्य लाभाकरीता अनुज्ञेय राहील.
समावेशित अधिकारी / कर्मचाऱ्यांना दिनांक ०१/०५/२०१९ पासून पूर्वलक्षी प्रभावाने शासनाच्या प्रचलित नियमानुसार वेतन व भत्ते अनुज्ञेय राहतील.