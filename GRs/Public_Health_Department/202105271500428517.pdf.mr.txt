# Page 1
मौजे चुंभळी ता. जामखेड जि.
अहमदनगर येथील उपकेंद्र मौजे दिघोळ ता. जामखेड जि. अहमदनगर येथे स्थलांतरीत करणेबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांक: संकीर्ण २०२१/प्र.क्र.८९ / आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : २८ मे, २०२१.
वाचा : आरोग्य सेवा संचालनालय यांचे पत्र क्रमांक : संआसे / कक्ष-७अ/टे-७/चुंभळी/अहमदनगर /उपकेंद्र/स्थलांतर/१७४६-१७४९/२०२०, दि. १८.०८.२०२०.
प्रस्तावना : मौजे चुंभळी ता. जामखेड, जि. अहमदनगर येथील उपकेंद्र नगरपरिषद क्षेत्रामध्ये गेल्याने त्याठिकाणचे उपकेंद्र मौजे दिघोळ ता. जामखेड जि. अहमदनगर येथे स्थलांतरीत करण्याची बाब शासनाच्या विचाराधीन होती. त्यानुसार खालील प्रमाणे निर्णय घेण्यात आला आहे.
शासन निर्णय : २. मौजे चुंभळी ता. जामखेड, जि. अहमदनगर येथील उपकेंद्र नगरपरिषद क्षेत्रामध्ये गेल्याने त्याठिकाणचे उपकेंद्र मौजे दिघोळ ता. जामखेड जि. अहमदनगर येथे स्थलांतरीत करण्यास खालील अटींच्या अधिन राहून मान्यता देण्यात येत आहे: अटी व शर्ती : १) स्थलांतरीत ठिकाणी उपकेंद्र कार्यान्वित होवू शकेल याकरीता संबंधित ग्रामपंचायतीने मोफत जागा उपलब्ध करुन देणे आनिवार्य असेल.
२) स्थलांतरीत ठिकाणी उपकेंद्र कार्यान्वित होवू शकेल अशी इमारतीची तात्पुरती व्यवस्था व कर्मचारी निवासाची व्यवस्था असणे आवश्यक राहील. ज्यायोगे या जागेत स्त्री रुग्ण तपासणीसाठी स्वतंत्र व्यवस्था, प्रसूतीसाठी व्यवस्था, कर्मचारी बसण्याची व्यवस्था असणे आवश्यक आहे.
# Page 2
शासन निर्णय क्रमांकः संकीर्ण २०२१/प्र.क्र.८९/आरोग्य ३
३) उपकेंद्र तात्पुरत्या स्वरुपात सुरु होई पर्यंत सदर उपकेंद्रातील कर्मचारी यांच्या सेवा इतर उपकेंद्रासाठी उपलब्ध करुन घ्याव्यात.
४) २४ तास पाणी व लाईटची व्यवस्था, स्वच्छता गृहाची व्यवस्था इत्यादी सुविधा उपलब्ध असणे आवश्यक आहे.
५) सदर उपकेंद्राच्या बांधकामासाठी जिल्हा नियोजन व विकास मंडळाने त्यांच्या जिल्हा योजनेतून तरतूद उपलब्ध करुन घेणे आवश्यक आहे.