# Page 1
राष्ट्रीय आरोग्य अभियानांतर्गत (पीआयपी) २०१९ - २० वर्षातील अनुदानातून राष्ट्रीय आयोडीन न्यूनता विकार नियंत्रण कार्यक्रमांतर्गत राज्यातील २१ जिल्ह्याकरीता आवश्यक Salt Testing Kit खरेदी निविदा प्रक्रियेद्वारे करण्यास प्रशासकीय मान्यता मिळणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-०५१९/प्र.क्र.३२८/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : २० जून, २०१९.
वाचा : १) उपसंचालक, आरोग्य सेवा (राआन्युविनिका), मुंबई यांचे पत्र क्र. राआन्युविनिका / सन २०१९ २०/साल्ट टेस्ट किट खरेदी व प्रशा. मान्यता/क-७क/६४३-६४३/२०१९, दिनांक १७ मे, २०१९.
२) आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई यांच्याकडील दिनांक १० मे, २०१९ रोजीची मान्य टिप्पणी.
प्रस्तावना:
राष्ट्रीय आरोग्य अभियानांतर्गत सन २०१९-२० या आर्थिक वर्षातील मंजूर कृती आराखडयामध्ये राष्ट्रीय आयोडीन न्यूनता विकार नियंत्रण कार्यक्रमांतर्गत प्राप्त अनुदानातून राज्यातील २१ जिल्ह्यात Salt Testing Kit खरेदी करण्याकरीता अंदाजित रक्कम रु. १३२.८२ लक्ष इतक्या रकमेच्या खर्चाच्या प्रस्तावास प्रशासकीय मान्यता मिळण्याबाबतची बाब शासनाच्या विचाराधीन होती.
शासन निर्णय : राष्ट्रीय आरोग्य अभियानांतर्गत सन २०१९-२० या आर्थिक वर्षातील मंजूर कृती आराखडयामध्ये राष्ट्रीय आयोडीन न्यूनता विकार नियंत्रण कार्यक्रमांतर्गत प्राप्त अनुदानातून राज्यातील २१ जिल्ह्यात Salt Testing Kit खरेदी करण्याकरीता अंदाजित रक्कम रु.१३२.८२ लक्ष इतक्या रकमेच्या खर्चाच्या प्रस्तावास प्रशासकीय मान्यता मिळण्याबाबतचा प्रस्ताव उपसंचालक, आरोग्य सेवा (राआन्युविनिका), आरोग्य सेवा संचालनालय, मुंबई यांनी शासनास सादर केलेला आहे. सदर खरेदी प्रस्तावास आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई यांनी मान्यता दिलेली आहे.
त्यानुषंगाने उपसंचालक, आरोग्य सेवा (राआन्युविनिका), आरोग्य सेवा संचालनालय, मुंबई यांनी सादर केलेल्या निविदा प्रक्रियाद्वारे Salt Test Kit खरेदी करण्याकरीता अंदाजित रक्कम रु. १३२.८२ लक्ष इतक्या रकमेच्या प्रस्तावास प्रशासकीय मान्यता देण्यात येत आहे. त्याबाबत लेखाशिर्षनिहाय अनुदान व खरेदी करावयाच्या बाबींचा तपशिल पुढीलप्रमाणे आहे. :
# Page 2
शासन निर्णय क्रमांकः प्रशामा-०५१९/प्र.क्र.३२८/आरोग्य-७
अ- अनुदानाचा तपशिल
-----------------------------------------------------------------------------------------------------------
| Sr. no | FMR Code | Name of Head | Approved Budget in PIP in 2019-20 (In Lakhs) | Procurement Proposal (In Lakhs) |
| 1 | FMR Code 6.2.11.1 | Supply of Salt Testing Kit | 366.13 (Unutilized Fund) | 132.82 |
-----------------------------------------------------------------------------------------------------------
ब- प्रस्तावित खरेदीचा तपशिल
-----------------------------------------------------------------------------------------------------------------------------------------------
| Sr.No. | Name of Endemic Districts | Total Appointed ASHAS | Quantity of STK's (@ 12 STK per ASHA) | Total Amount @ approx Rs.30 /- per Salt Test kit |
| 1 | Ahmednagar | 3158 | 37896 | 1136880 |
| 2 | Akola | 1069 | 12828 | 384840 |
| 3 | Chandrapur | 1808 | 21696 | 650880 |
| 4 | Kolhapur | 2778 | 33336 | 1000080 |
| 5 | Nanded | 1533 | 18396 | 551880 |
| 6 | Parbhani | 955 | 11460 | 343800 |
| 7 | Pune | 2859 | 34308 | 1029240 |
| 8 | Raigad | 1588 | 19056 | 571680 |
| 9 | Sindhudurg | 798 | 9576 | 287280 |
| 10 | Solapur | 2707 | 32484 | 974520 |
| 11 | Sangli | 1952 | 23424 | 702720 |
| 12 | Bhandara | 1002 | 12024 | 360720 |
| 13 | Dhule | 1420 | 17040 | 511200 |
| 14 | Aurangabad | 1833 | 21996 | 659880 |
| 15 | Buldhana | 1842 | 22104 | 663120 |
| 16 | Jalna | 1454 | 17448 | 523440 |
| 17 | Satara | 2654 | 31848 | 955440 |
| 18 | Thane | 1131 | 13572 | 407160 |
| 19 | Wardha | 1018 | 12216 | 366480 |
| 20 | Amravati | 2060 | 24720 | 741600 |
| 21 | Ratnagiri | 1275 | 15300 | 459000 |
|  | Total | 36894 | 442728 | 13281840 |
-----------------------------------------------------------------------------------------------------------------------------------------------
सदरची प्रशासकीय मान्यता पुढील अटींच्या अधीन राहून देण्यात येत आहे:
१) सदर बाबींची आवश्यकता / मागणी याची शहानिशा / खातरजमा करण्यात यावी. त्यानंतरच
सदर बाबींच्या खरेदीसाठी निविदा प्रक्रिया राबविण्यात यावी.
२) सदरहू बाबींची विनिर्देश गरजेनुसार व अद्ययावत असल्याची खातरजमा करण्यात यावी. खरेदी
करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती /
अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक विनिर्देश
(Technical specification) हे कोणत्याही विशिष्ट कंपनीला फायदा होईल अशा रितीने तयार
केलेले नसल्याबाबत खातरजमा करण्यात यावी. पीआयपी मध्ये मंजूर असलेल्या बाबींच्या
तांत्रिक विर्निदेशानुसार मागणीपत्र पाठविण्याची जबाबदारी संबंधीत कार्यक्रम प्रमुखांची राहिल.
प्रस्तावातील समाविष्ट असलेल्या बाबींचीच खरेदी करण्यात यावी.
पृष्ठ ४ पैकी २
# Page 3
शासन निर्णय क्रमांकः प्रशामा-०५१९/प्र.क्र.३२८/आरोग्य-७
३) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग ४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि
संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठापूर्व / पुरवठानंतर नमुना तपासणी (pre/Post dispatch random sample inspection) करुन उचित व योग्य विनिर्देश (specification) असलेल्या वस्तुंचीच खरेदी करण्यात येईल, याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच, पुरवठा साखळी व्यवस्थापन (Supply chain management) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) सदरहू खरेदीसाठी होणारा खर्च राष्ट्रीय आरोग्य अभियानांतर्गत प्रकल्प अंमलबजावणी कृती आराखडा सन २०१९-२० मध्ये Supply of Salt Testing Kit अंतर्गत FMR Code 6.2.11.1 या लेखाशिर्षांतर्गत रु.३६६.१३ लक्ष इतक्या शिल्लक अनुदानातून भागविण्यात यावा. सदरची खरेदी प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
८) तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
९) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०) शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग-पहिला उपविभाग-दोन मधील अ.क्र.४ नियम क्र.७ समोरील स्तंभ क्र.६ येथील अटींची पूर्तता करण्यात यावी.
११) खरेदी प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत. सदर प्रकरणी सार्वजनिक आरोग्य विभाग शासन निर्णय क्र. खरेदी
पृष्ठ ४ पैकी ३
# Page 4
शासन निर्णय क्रमांकः प्रशामा-०५१९/प्र.क्र.३२८/आरोग्य-७
२०१६/प्र.क.२४०/आरोग्य-८, दिनांक २६ जुलै, २०१७ च्या शासन निर्णयातील तरतूदीनुसार कार्यवाही करण्यात यावी.
उपरोक्त अनुक्रमांक १ ते ११ येथे नमूद अटींची पूर्तता करण्याची व खरेदी नियमानुसार व आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई, संचालक (आरोग्य सेवा), आरोग्य सेवा संचालनालय, मुंबई, सहसंचालक, आरोग्य सेवा (खरेदी कक्ष), आरोग्य सेवा संचालनालय, मुंबई व कार्यक्रम प्रमुख यांची राहील.
शासन निर्णय, वित्त विभाग, क्र. विअप्र-२०१३/प्र.क्र.३०/१३ / विनियम, भाग-२, दिनांक १७
एप्रिल, २०१५ मधील वित्तीय अधिकार नियम पुस्तिका १९७८ भाग-पहिला उपविभाग-दोन मधील अनु क्रमांक ४, नियम क्र. ७ अन्वये अवजारे, किरकोळ साधन सामग्री आणि उपक्रम संच विकत घेण्यास
मंजूरी देण्यासाठी प्रशासनिक विभागास पूर्ण अधिकार प्रदान करण्यात आले आहेत त्यानुसार सदर शासन निर्णय निर्गमित करण्यात येत आहे.