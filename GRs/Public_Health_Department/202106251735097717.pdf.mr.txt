# Page 1
कोपरगांव, जि. अहमदनगर येथील ३० खाटांच्या ग्रामीण रुग्णालयाचे १०० खाटांच्या उपजिल्हा रुग्णालयामध्ये श्रेणीवर्धन करणे.
महाराष्ट्र शासन
सार्वजनिक आरोग्य विभाग
शासन निर्णय क्रमांकः स्थापना २०२०/प्र.क्र.१०३/आरोग्य-३
१० वा मजला, गोकुळदास तेजपाल रुग्णालय संकुल इमारत,
लोकमान्य रुग्णालय मार्ग, मुंबई - ४०० ००१.
तारीख: २८ जून, २०२१.
वाचा: आरोग्य सेवा संचालनालय, मुंबई यांचे पत्र क्रमांक- आआसे/कक्ष-३/टे-७/ग्रारु कोपरगांव अहमदनगर श्रेणी १०० नाशिक मं २६/ जा.क्र.७५१७-१८/२०, दि. ३०.०९.२०२०.
प्रस्तावना - ग्रामीण रुग्णालय, कोपरगांव ज्या तालुक्यात कार्यन्वित आहे, त्या तालुक्यापासून
जिल्हा रुग्णालयाचे अंतर जास्त असल्याने वैद्यकिय सेवा देण्यास मर्यादा येत आहेत. तसेच लोक
प्रतिनिधीची मागणी व सदर तालुक्यातील लोकसंख्येत सद्यस्थितीत वाढ होत आहे. यामुळे आयुक्त,
आरोग्य सेवा संचालनालय, मुंबई यांनी उपरोक्त दि.३०.०९.२०२० च्या पत्रान्वये ग्रामीण रुग्णालय
कोपरगांव, जि. अहमदनगर येथील ग्रामीण रुग्णालयाचे श्रेणीवर्धन करण्यास विशेष बाब म्हणून
मान्यता देण्याचा प्रस्ताव सादर केला असून त्यासंदर्भात पुढीलप्रमाणे निर्णय घेण्यात येत आहे.
शासन निर्णय कोपरगांव, जि. अहमदनगर येथील ग्रामीण रुग्णालय ३० खाटांवरुन १०० खाटांच्या
उपजिल्हा रुग्णालयामध्ये श्रेणीवर्धन करण्यास “विशेष बाब” म्हणून या शासन निर्णयान्वये मान्यता
देण्यात येत आहे. सदर श्रेणीवर्धीत १०० खाटांच्या उपजिल्हा रुग्णालयासाठी विहित पध्दतीने जागा
अधिग्रहीत करुन बांधकाम व पदनिर्मिती करणे याबाबत स्वतंत्रपणे कार्यवाही करण्यात येईल.
# Page 2
शासन निर्णय क्रमांकः स्थापना २०२०/प्र.क्र.१०३/आरोग्य-३