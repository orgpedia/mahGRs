# Page 1
सन २०१९-२०२० या आर्थिक वर्षाकरीता प्रधानमंत्री जन आरोग्य योजना या केंद्र पुरस्कृत योजनेसाठी राज्य हिस्स्यापोटी (४०%) निधी वितरीत करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रजयो-२०१९/प्र.क्र. २०७/आरोग्य-६
गो.ते. रुग्णालय संकुल इमारत, १० मजला,
मंत्रालय, एल.टी. मार्ग, मुंबई
तारीख: ०३ फेब्रुवारी, २०२०
वाचा - १) सार्वजनिक आरोग्य विभाग, शासन निर्णय क्र. रास्वयो-२०१८/प्र.क्र.७४/आरोग्य-६, दिनांक २१ सप्टेंबर, २०१८.
२) सा.आ.वि.,शासन निर्णय क्र.रास्वयो-२०१८/प्र.क्र.७४/आरोग्य-६, दिनांक २६फेब्रुवारी, २०१९.
३) वित्त विभाग, शासन परिपत्रक क्र. अर्थसं-२०१९/प्र.क्र.४४/अर्थ-३, दिनांक ०१ एप्रिल, २०१९.
४) सा.आ.वि., शासन निर्णय क्र. मफुयो-२०१८/प्र.क्र.३०३/आरोग्य-६, दिनांक ०३ जुलै, २०१९.
५) वित्त विभाग, शासन परिपत्रक, क्र. अर्थसं-२०१९/प्र.क्र.९२/अर्थ-३, दिनांक ०८ जुलै, २०१९.
६) सा.आ.वि.,शासन निर्णय क्र. प्रजयो-२०१९/प्र.क्र.१२६/आरोग्य-६, दिनांक १८ जुलै, २०१९.
७) सा.आ.वि.,शासन ज्ञापन क्रमांक अर्थसं-२०१९/प्र.क्र.७७/अर्थसंकल्प, दिनांक २० जुलै, २०१९.
८) सा.आ.वि., शासन निर्णय क्र. प्रजयो-२०१९/प्र.क्र.१६३/आरोग्य-६, दिनांक १६ सप्टेंबर, २०१९.
९) वित्त विभाग, शासन परिपत्रक क्र. अर्थसं-२०१९/प्र.क्र.९२/अर्थ-३, दिनांक २२ जानेवारी, २०२०.
१०) सा.आ.वि.,शासन निर्णय क्र.मफुयो-२०१८/प्र.क्र.३०३/आरोग्य-६,दिनांक ३१ जानेवारी, २०२०.
११) राज्य आरोग्य हमी सोसायटी यांचे पत्र क्र. राआहसो/लेखा/प्र.अ./अनुदानवितरण/५४५३/ २११/२०२० दिनांक ०१ फेब्रुवारी, २०२०.
प्रस्तावना
प्रधानमंत्री जन आरोग्य योजना ही केंद्र पुरस्कृत योजना केंद्र व राज्य शासनाच्या सहभागातून राज्यात राबविण्यात येत असून यामध्ये केंद्र शासनाचा ६०% व राज्य शासनाचा ४०% आर्थिक सहभाग आहे. प्रधानमंत्री जन आरोग्य योजनेच्या अंमलबजावणीसाठी सन २०१९-२० या आर्थिक वर्षात २२१० जी ४४९ (राज्य हिस्सा ४० टक्के) या लेखाशिर्षाखाली रू. १२०,००,००,०००/-(एकशे वीस कोटी फक्त) इतकी तरतूद अर्थसंकल्पित करण्यात आलेली आहे. सदर तरतूदीपैकी प्रधानमंत्री जन आरोग्य योजनेच्या अंमलबजावणीसाठी ०१ जानेवारी, २०२० ते ३१ मार्च, २०२० या कालावधीकरीता राज्य हिस्स्यापोटी रक्कम रू. ५३,९९,३१,१८५/- (अक्षरी रुपये त्रेपन्न कोटी नव्यान्नव लक्ष एकतीस हजार एकशे पंच्याऐशी फक्त) Escrow Account मध्ये वर्ग करण्यासाठी वितरीत करण्याची बाब शासनाच्या विचाराधीन होती.
# Page 2
शासन निर्णय क्रमांकः प्रजयो-२०१९/प्र.क्र.२०७/आरोग्य-६, दिनांक ०३ फेब्रुवारी, २०२०
शासन निर्णय
प्रधानमंत्री जन आरोग्य योजनेसाठी राज्य शासनाच्या हिस्स्यापैकी (४० टक्के) रक्कम रूपये ५३,९९,३१,१८५/- (अक्षरी रुपये त्रेपन्न कोटी नव्यान्नव लक्ष एकतीस हजार एकशे पंच्याऐशी
फक्त) एवढा सशर्त निधी वितरीत करण्यास या शासन निर्णयान्वये मंजूरी देण्यात येत आहे.
२. सदर निधी सोसायटीकडे वर्ग करण्यास अनुदानाचे देयक अधिदान व लेखा अधिकारी, मुंबई यांच्याकडे सादर करण्यासाठी प्रशासकीय अधिकारी, आरोग्य सेवा संचालनालय, मुंबई हे आहरण व संवितरण अधिकारी तसेच सहसंचालक (अर्थ व प्रशासन), आरोग्य सेवा संचालनालय, मुंबई हे नियंत्रक अधिकारी असतील.
३. वित्त विभागाच्या शासन परिपत्रक क्र. अर्थसंकल्प-२०१९/प्र.क्र.९२/अर्थ-३, दि.०८.०७.२०१९
सोबतच्या परिशिष्ठामधील अटी व शर्तीची पूर्तता होत असल्याचे प्रमाणित करण्यात येत आहे. तसेच या शासन निर्णयान्वये वितरीत केलेला निधी योजनेच्या अंमलबजावणीसाठी उघडण्यात आलेल्या Escrow Account मध्ये जमा झाल्यानंतर सदर निधी योजनेच्या लाभार्थ्यांच्या विमा हप्त्यापोटी विमा कंपनीस अदा करण्यात येणार आहे, असे प्रमाणित करण्यात येत आहे.
४. सार्वजनिक आरोग्य विभाग, ज्ञापन क्र. अर्थसं-२०१९/प्र.क्र.७७/अर्थसंकल्प, दिनांक २० जुलै, २०१९ मधील तरतुदीनुसार सन २०१९-२० या आर्थिक वर्षात २२१०- वैद्यकीय सेवा व सार्वजनिक आरोग्य ०१-नागरी आरोग्य सेवा- विषमचिकित्सा ११०- रुग्णालये व दवाखाने ०७-आयुष्यमान भारत कार्यक्रम (०७) (०२)-प्रधानमंत्री जन आरोग्य योजना (कार्यक्रम) (राज्य हिस्सा ४० टक्के) २२१० जी ४४९, ३१- सहाय्यक अनुदाने (वेतनेत्तर) या लेखाशिर्षाखाली मंजूर झालेल्या तरतुदीच्या मर्यादेत खर्च करण्यात यावा.
५. सदरील खर्च हा सशर्त असून केलेल्या खर्चाचे उपयोगिता प्रमाणपत्र व योजनेच्या प्रगतीचा अहवाल केंद्र व राज्य शासनास विहित प्रपत्रात केंद्र शासनाच्या मार्गदर्शक सूचनांनुसार वेळोवेळी पाठविण्यात यावा. तसेच सदरील निधी हा सन २०१९ - २० या आर्थिक वर्षात खर्च करण्यात यावा.
प्रधानमंत्री जन आरोग्य योजना या केंद्र पुरस्कृत योजनेसाठी प्राप्त झालेल्या अनुदानापेक्षा अधिक खर्च होणार नाही याची संबंधितांनी दक्षता घ्यावी.
६. सदर शासन निर्णय, नियोजन विभाग अनौ. संदर्भ क्र.२०२/१४७२ दिनांक ११.१२.२०१९ व वित्त विभाग अनौ. संदर्भ क्र. ३९९/२०१९/व्यय-१३ दिनांक २०.०१.२०२० अन्वये दिलेल्या सहमतीस अनुसरून निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः प्रजयो-२०१९/प्र.क्र.२०७/आरोग्य-६, दिनांक ०३ फेब्रुवारी, २०२०