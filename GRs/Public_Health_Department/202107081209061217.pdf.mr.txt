# Page 1
सन २०२१-२०२२ या आर्थिक वर्षातील प्रधानमंत्री जन आरोग्य योजना या केंद्र पुरस्कृत योजनेसाठी २२१० जी ४४९ (General) या लेखाशिर्षाखाली राज्य हिस्स्यापोटी (४०% ) निधी वितरीत करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रजयो -२०२१/प्र.क्र.१०१/आरोग्य-६
गो.ते. रुग्णालय संकुल इमारत, १० मजला,
मंत्रालय, एल.टी. मार्ग, मुंबई
तारीख:०८ जुलै, २०२१.
वाचा - १) सार्वजनिक आरोग्य विभाग, शासन निर्णय क्र. रास्वयो-२०१८/प्र.क्र.७४/आरोग्य-६, दिनांक २६ फेब्रुवारी, २०१९.
२) वित्त विभाग, शासन निर्णय क्र. अर्थसं - २०२१/प्र.क्र.४८/अर्थ - ३, दि. २४ जून, २०२१.
३) सार्वजनिक आरोग्य विभाग, शासन निर्णय क्र. प्रजयो-२०२१/प्र.क्र.११९/आरोग्य-६, दिनांक २८ जून, २०१९.
४) राज्य आरोग्य हमी सोसायटी, मुंबई यांचे पत्र क्रमांक: राआहसो/लेखा/प्रअ /९८३८/७३१ /२०२१, दि. २६ एप्रिल, २०२१.
प्रस्तावना -
आयुष्यमान भारत-प्रधानमंत्री जन आरोग्य योजनेचे महात्मा ज्योतिराव फुले जन आरोग्य योजनेशी संलग्नीकरण करून दोन्ही योजना राज्यामध्ये राबविण्याचा निर्णय दिनांक २६ फेब्रुवारी, २०१९ च्या शासन निर्णयान्वये घेण्यात आलेला आहे. प्रधानमंत्री जन आरोग्य योजना ही केंद्र पुरस्कृत योजना केंद्र व राज्य शासनाच्या सहभागातून राज्यात राबविण्यात येत असून यामध्ये केंद्र शासनाचा ६०% व राज्य शासनाचा ४०% आर्थिक सहभाग आहे. सन २०२१-२२ या आर्थिक वर्षात सदर योजनेसाठी २२१० जी ४४९ (सर्वसाधारण) या लेखाशिर्षाखाली रू.१००.०० कोटी इतका निधी अर्थसंकल्पित करण्यात आला आहे. सदर निधीपैकी संदर्भ ३ येथील शासन निर्णयान्वये रू. ५५.५७ कोटी इतका निधी विमा हप्ता अदा करणे यासाठी राज्य आरोग्य हमी सोसायटीस वितरीत करण्यात आला आहे. प्रधानमंत्री जन आरोग्य योजनेकरीता प्रशासकीय खर्चासाठी राज्य हिस्स्यापैकी रक्कम रु.१,९१,००,०००/- (अक्षरी रुपये एक कोटी एक्क्यान्नव लक्ष फक्त) Escrow Account मध्ये वर्ग करण्यासाठी वितरीत करण्याची बाब शासनाच्या विचाराधीन होती.
शासन निर्णय
प्रधानमंत्री जन आरोग्य योजनेकरीता प्रशासकीय खर्चासाठी राज्य शासनाच्या हिस्स्यापैकी (४०टक्के) रक्कम रु. १,९१,००,०००/- (अक्षरी रुपये एक कोटी एक्क्यान्नव लक्ष फक्त) एवढा सशर्त निधी वितरीत करण्यास या शासन निर्णयान्वये मंजूरी देण्यात येत आहे.
# Page 2
शासन निर्णय क्रमांकः प्रजयो-२०२१/प्र.क्र.१०१/आरोग्य-६ दिनांक ०८ जुलै, २०२१.
२. सदर निधी सोसायटीकडे वर्ग करण्यास अनुदानाचे देयक अधिदान व लेखा अधिकारी, मुंबई यांच्याकडे सादर करण्यासाठी प्रशासकीय अधिकारी, आरोग्य सेवा आयुक्तालय, मुंबई हे आहरण व संवितरण अधिकारी तसेच सहसंचालक ( अर्थ व प्रशासन), आरोग्य सेवा आयुक्तालय, मुंबई हे नियंत्रक अधिकारी असतील.
३. वित्त विभाग, शासन निर्णय क्र. अर्थसं - २०२१/प्र.क्र. ४८/अर्थ-३, दि. २४ जून, २०२१ मधील अटी व शर्तींची पूर्तता होत असल्याचे प्रमाणित करण्यात येत आहे. तसेच या शासन निर्णयान्वये वितरीत केलेला निधी योजनेच्या अंमलबजावणीसाठी उघडण्यात आलेल्या Escrow Account मध्ये जमा झाल्यानंतर सदर निधी प्रशासकीय खर्चासाठी अदा करण्यात येणार आहे, असे प्रमाणित करण्यात येत आहे.
४. २२१०- वैद्यकीय सेवा व सार्वजनिक आरोग्य ०१ - नागरी आरोग्य सेवा विषमचिकित्सा ११० रुग्णालये व दवाखाने ०७ - आयुष्यमान भारत कार्यक्रम (०७) (०२) - प्रधानमंत्री जन आरोग्य योजना (कार्यक्रम) (राज्य हिस्सा ४० टक्के) २२१० जी ४४९, या लेखाशिर्षाखाली २० - इतर प्रशासकीय खर्च या उद्दिष्टांतर्गत सन २०२१-२२ या आर्थिक वर्षात मंजूर झालेल्या अंदाजाच्या तरतुदीच्या मर्यादेत खर्च करण्यात यावा.
५. सदरील निधी हा सन २०२१-२२ या आर्थिक वर्षात खर्च करण्यात यावा. प्रधानमंत्री जन आरोग्य योजना या केंद्र पुरस्कृत योजनेसाठी प्राप्त झालेल्या अनुदानापेक्षा अधिक खर्च होणार नाही याची संबंधितांनी दक्षता घ्यावी.
६. सदर शासन निर्णय, नियोजन विभागाच्या सहमतीने व वित्त विभाग अनौ. सं. क्र.
२९६/२०२१/व्यय-१३, दिनांक २८.०६.२०२१ अन्वये दिलेल्या सहमतीस अनुसरून निर्गमित करण्यात येत आहे.
# Page 3