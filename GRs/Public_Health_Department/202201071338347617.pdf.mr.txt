# Page 1
राष्ट्रीय आरोग्य अभियानांतर्गत राज्यातील आरोग्य संस्थांमध्ये बाह्य यंत्रणेद्वारे Mechanized Cleaning Services सुरु करण्यासाठी सेवापुरवठादाराची निवड करण्याच्या निविदा प्रक्रियेस प्रशासकीय मान्यता मिळणेबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-१२२२/प्र.क्र.०१/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : १९ जानेवारी, २०२२.
वाचा : १) अतिरिक्त अभियान संचालक, राष्ट्रीय नागरी आरोग्य अभियान, मुंबई यांचे पत्र क्र.राआसो/ आयपीएचएस/९०६३३-६३८/२०२१, दिनांक ०३.१२.२०२१.
२) आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांची मान्यता प्राप्त टिप्पणी दिनांक २९.१०.२०२१.
प्रस्तावना:
राष्ट्रीय आरोग्य अभियानांतर्गत सन २०२१-२२ च्या मंजूर कृती आराखड्यामध्ये FMR code १.३.२.६ अंतर्गत Mechanized Cleaning Services करीता राज्यातील ६७ रुग्णालये व ८०० प्राथमिक आरोग्य केंद्रासाठी करिता रु. ३७०८ लक्ष इतका निधी मंजूर झालेला आहे. त्यानुषंगाने आरोग्य सेवा आयुक्तालयाने संदर्भ क्र. १ अन्वये प्रस्तावित केल्यानुसार सेवा पुरवठादाराद्वारे सेवा पुरविण्यासाठी निविदा प्रक्रिया राबविण्यास प्रशासकीय मान्यता देण्याबाबतची बाब शासनाच्या विचाराधीन होती.
शासन निर्णय :
राष्ट्रीय आरोग्य अभियानांतर्गत सन २०२१-२२ च्या मंजूर कृती आराखड्यामध्ये FMR code १.३.२.६ अंतर्गत राज्यातील ६७ रुग्णालये व ८०० प्राथमिक आरोग्य केंद्रासाठी Mechanized Cleaning Services बाह्य यंत्रणेकडून उपलब्ध करुन घेण्यासाठी ३ वर्षासाठी सेवापुरवठादाराची निवड करण्याकरीता विहित निविदा प्रक्रिया राबविण्यास व त्यासाठीच्या अंदाजित रु.३७०८.०० लक्ष इतक्या रकमेस पुढील अटी व शर्तींच्या अधीन राहून प्रशासकीय मान्यता देण्यात येत आहे. :
अटी व शर्ती : १) सदर Mechanized Cleaning Services ची आवश्यकता / मागणी याची शहानिशा / खातरजमा करण्यात यावी. त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२) Mechanized Cleaning Services चे विनिर्देश गरजेनुसार व अद्ययावत असल्याची खातरजमा करण्यात यावी. याकरीता आवश्यक बाबींचे तांत्रिक विनिर्देश (Technical specification)
# Page 2
शासन निर्णय क्रमांकः प्रशामा-१२२२/प्र.क्र.०१/आरोग्य-७
संबंधित तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत.
तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. तसेच सदर विनिर्देश तयार करतेवेळी केंद्र शासनाने पी.आय. पी. मंजूर करताना संबंधित FMR Code मध्ये नमूद करण्यात आलेल्या सूचनाही लक्षात घ्याव्यात.
३) उपसंचालक स्तरावर नियुक्त करण्यात आलेल्या सेवापुरवठादारामार्फात mechanized पद्धतीने ६७ रुग्णालयाकरिता Cleaning सेवा पुरविण्यात येईल. तसेच प्राथमिक आरोग्य केंद्राकरिता जिल्हा स्तरावर निविदा करून सेवापुरवठादाराची निवड करण्यात येईल. सदर सेवापुरवठादार जिल्हाअंतर्गत निवडण्यात आलेल्या प्राथमिक आरोग्य केंद्रासाठी mechanized पद्धतीने Cleaning सेवा देतील. तसेच प्राथमिक आरोग्य केंद्राची निवड हि होणाऱ्या प्रसूतीच्या आकडेवारीनुसार निश्चित करण्यात येईल.
४) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग ४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
त्याचप्रमाणे, सदर सर्विसेस बाह्य यंत्रणेकडून घेण्याकरीता वित्त विभाग, शासन निर्णय दिनांक ०२.०२.२०१३, दिनांक ०२.१२.२०१३ व दिनांक ०२.०८.२०१६ मधील तरतुदीचे व शासनाने वेळोवेळी निर्गमित केलेले शासन निर्णय व मार्गदर्शक सूचना यांची पूर्तता होईल, याचीही खात्री करण्यात यावी.
५) सदर सर्विसेसकरीता बाह्यसेवा पुरवठादाराची निवड करतांना GEM Portal, इतर राज्यांचे दरकरार, National Pharmaceutical Pricing Authority (NPPA) यांच्याकडील उपलब्ध असलेल्या न्युनत्तम दर विचारात घेण्यात यावेत. तसेच हाफकिन संस्थेतील सदर बाबींची सेवा उपलब्ध करुन दिली जात असल्यास अथवा झालेली असल्यास निविदेत प्राप्त झालेले न्युनत्तम दर विचारात घेऊन त्या दरांना अंदाजित दर म्हणून गृहित धरण्यात यावे. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
६) Mechanized Cleaning Services करीता बाह्यसेवा पुरवठादाराची निवड करतानांच्या निविदा दस्तऐवजात समाविष्ट करावयाच्या कामाचा गोषवारा व सेवेच्या अटी, शर्तीबाबतचे नियम आयुक्तालयाकडील अस्तित्वात असलेल्या निविदा दस्तऐवज छाननी समितीमार्फत अंतिम करुनच निविदा विषयक पुढील कार्यवाही करण्यात यावी.
७) सदर प्रकल्पासाठी आवश्यक निधी राष्ट्रीय आरोग्य अभियानांतर्गत सन २०२१-२२ या वर्षाच्या मंजूर पी.आय.पी.मधील FMR Code १.३.२.६ या अर्थशिर्षांतर्गत केंद्र शासनाकडून मंजूर अनुदानातून भागविण्यात यावा. त्याप्रमाणे सदर बाबीकरीता आवश्यक असणाऱ्या निधीची मागणी केंद्र शासनाकडे राष्ट्रीय आरोग्य अभियानाच्या पी.आय. पी. मध्ये दरवर्षी करण्यात यावी.
पृष्ठ ४ पैकी २
# Page 3
शासन निर्णय क्रमांकः प्रशामा-१२२२/प्र.क्र.०१/आरोग्य-७
तसेच अनुदानाच्या विहित मर्यादेतच भागविण्यात यावा. सदरची बाब प्रशासकीय मंजुरीच्या विहित कालावधीत पूर्ण होईल याची दक्षता घ्यावी. याबाबतची संपूर्ण जबाबदारी कार्यक्रम प्रमुखांची राहील.
८) सदर प्रस्तावाच्या अनुषंगाने सेवापुरवठादाराने करावयाच्या बाबी, शासनामार्फत उपलब्ध करुन देण्यात येणाऱ्या बाबी याबाबत सविस्तर निकष ठरवून त्याचा अंतर्भाव निविदा प्रक्रियेच्या कागदपत्रांमध्ये करुन घेण्याची जबाबदारीही आयुक्त, आरोग्य सेवा, मुंबई यांची राहील.
९) तसेच, या बाबींच्या द्विरुक्ती (Duplication) होणार नाही, याची दक्षता घेण्यात यावी.
१०) संपूर्ण निविदा प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
११)खरेदी प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत.सदर प्रकरणी सार्वजनिक आरोग्य विभाग शासन निर्णय क्र.खरेदी २०१६/प्र.क.२४०/आरोग्य-८, दिनांक २६ जुलै, २०१७ च्या शासन निर्णयातील तरतूदीनुसार कार्यवाही करण्यात यावी.
०२. उपरोक्त अनुक्रमांक १ ते ११ येथे नमूद अटींची पूर्तता करण्याची व खरेदी नियमानुसार व आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई, संचालक (आरोग्य सेवा), आरोग्य सेवा संचालनालय, मुंबई, सहसंचालक, आरोग्य सेवा (खरेदी कक्ष), आरोग्य सेवा संचालनालय, मुंबई व कार्यक्रम प्रमुख यांची राहील.
०३. शासन निर्णय, वित्त विभाग, क्र. विअप्र-२०१३/प्र.क्र.३०/१३/ विनियम, भाग - २, दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग-पहिला उपविभाग-दोन मधील अनु क्रमांक ४, नियम क्र. ७ अन्वये प्रशासनिक विभागास पूर्ण अधिकार प्रदान करण्यात आले आहेत, त्यानुसार सदर शासन निर्णय निर्गमित करण्यात येत आहे.
# Page 4