# Page 1
मा. राष्ट्रीय मानवी हक्क आयोग, नवी दिल्ली यांच्या आदेशानुसार श्रीमती शकुंतला कौल व तिच्या मुलाला एकूण रु.१,००,०००/- इतकी नुकसान भरपाई रक्कम अदा करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः रामाहआ २०२२/प्र.क्र.२२५/ कु.क.
१० वा मजला, बी विंग, गो. ते. रूग्णालय संकूल इमारत
नवीन मंत्रालय, लो.टि. मार्ग, मुंबई - ४००००१
तारीख: २६ डिसेंबर, २०२२
वाचा - १) मा. राष्ट्रीय मानवी हक्क आयोग, नवी दिल्ली यांचे आदेश दि. ०३/०३/२०२२, १८/०८/२०२२ व दि.२४/११/२०२२ चे आदेश
२) अतिरिक्त संचालक, आरोग्य सेवा राज्य कुटुंब कल्याण कार्यालय, पुणे यांचे जा.
क्र.राकुकका/माता आरोग्य/कक्ष-१०(ब)/मानव अधिकार आयोग, नवी दिल्ली श्रीमती शकुंतला कौल/न.क्र.९८/८४१०९-११३/२०२२, दि. २१/१२/२०२२ चे पत्र.
३) वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३, दि. ०४/०४/२०२२.
प्रस्तावना - राष्ट्रीय मानवी हक्क आयोगाने प्रकरण क्र. ५४४/१३/०/२०२०-WC/FC अन्वये, पिडीत
स्थलांतरीत कामगार महिला श्रीम. शकुंतला कौल यांनी मे, २०२० रोजीच्या देशभर लागलेल्या
टाळेबंदीच्या काळात महाराष्ट्रातून त्यांच्या गावी मध्यप्रदेश मध्ये जात असताना, वाटेत बाळाला
दिलेल्या जन्माबाबत HW News Network, Nashik यांनी प्रकाशित केलेल्या बातमीची दखल (Suo
Moti) घेवून, दि. ३०/०९/२०२१ रोजी सुनावणी घेवून यासंदर्भात मा. मुख्य सचिव, महाराष्ट्र राज्य
यांचेकडून सदर प्रकरणासंदर्भातील माहिती मागविली व आयोगाने दिनांक ०९/०२/२०२२ रोजी
झालेल्या सुनावणीमध्ये सदर प्रकरणी पिडीतेस योग्य त्या सुविधा उपलब्ध करुन दिल्या नसल्याने
प्रत्येकी रु. ५०,०००/- इतकी रक्कम पिडीत महिलेला व नवजात बालकास अंतरिम मदत म्हणुन
देण्याचे निदेश दि. ०३/०३/२०२२ च्या आदेशान्वये दिले आहेत.
# Page 2
शासन निर्णय क्रमांकः रामाहआ २०२२/प्र.क्र.२२५/ कु.क.
मा. मुख्य सचिव यांच्या अध्यक्षतेखाली दि. ३० जून, २०२२ रोजीच्या बैठकीमध्ये मा. राष्ट्रीय
मानव अधिकार आयोगास सदर आदेशाचा पुनर्विचार करण्याकरीता गृह विभागाने आयोगास विनंती
करण्याचे ठरले. आयोगाने त्यांचे दि. ०३/०३/२०२२ रोजीचे आदेश कायम ठेवल्यास पिडीतेस नुकसान
भरपाई देण्याची कार्यवाही सार्वजनिक आरोग्य विभागाने करावी, असे निदेश मा. मुख्य सचिव यांनी
दिले. आयोगाने दि. १८/०८/२०२२ च्या आदेशान्वये दि. ०३/०३/२०२२ रोजीच्या आदेशानुसार
पिडीतेस नुकसान भरपाईची रक्कम देण्याचे पुन्हा कळविले आहे. तसेच आयोगाने दि. २४/११/२०२२
रोजीच्या आदेशानुसार सदरहू नुकसान भरपाईची रक्कम पिडीतेस दि. ०९/०१/२०२३ पूर्वी अदा करुन
त्याबाबतचा अहवाल आयोगास सादर करण्याबाबत सूचित केले आहे. त्यास अनुसरुन शासन
पुढीलप्रमाणे मंजूरी देत आहे.
शासन निर्णय
मा. राष्ट्रीय मानवी हक्क आयोग, प्रकरण क्र. ५४४/१३/०/२०२० - WC/FC प्रकरणी
दि. २४/११/२०२२ रोजीच्या आदेशानुसार पिडीत महिला श्रीमती शकुंतला कौल व तिच्या मुलाला
प्रत्येकी रु. ५०,०००/- अशी एकूण रु.१,००,०००/- (अक्षरी रुपये एक लाख फक्त) एवढी नुकसान
भरपाई रक्कम याद्वारे मंजूर करण्यात येत आहे.
२. प्रस्तुत प्रकरणी जिल्हा आरोग्य अधिकारी, जिल्हा परिषद, धुळे यांना आहरण व संवितरण
अधिकारी म्हणून घोषित करण्यात येत आहे. जिल्हा आरोग्य अधिकारी, जिल्हा परिषद, धुळे यांनी ही
रक्कम श्रीमती शकुंतला कौल यांना दि. ०९/०१/२०२३ पूर्वी अदा करुन रक्कम अदा केलेल्या रकमेचा
पुरावा अतिरिक्त संचालक, राज्य आरोग्य कुटुंब कल्याण कार्यालय, पुणे यांच्यामार्फत
दि. ०९/०१/२०२३ पूर्वी शासनास सादर करावा.
३. सदरहू रक्कम पिडीत महिलेस विहीत मुदतीपूर्वी देण्याबाबत तसेच त्याचा अहवाल शासनास
पाठविण्याबाबत अतिरिक्त संचालक, राज्य आरोग्य कुटुंब कल्याण कार्यालय, पुणे यांची जबाबदारी
राहील.
पृष्ठ ३ पैकी २
# Page 3
शासन निर्णय क्रमांकः रामाहआ २०२२/प्र.क्र.२२५/ कु.क.
४. यासाठी होणारा खर्च मागणी क्र. आर १, प्रधान लेखाशिर्ष २२११, कुटुंब कल्याण, ००१
संचालन व प्रशासन (०१) राज्य कुटुंब कल्याण केंद्र, (०१) (०३) जिल्हा कुटुंब कल्याण केंद्र (१०० टक्के
केंद्र पुरस्कृत योजना) (कार्यक्रम) (२२११ ००५१) ३१, सहाय्यक अनुदाने (वेतनेतर) या लेखाशिर्षांतर्गत
सन २०२२-२३ या आर्थिक वर्षासाठी मंजूर तरतूदीतून भागविण्यात यावा.
५. सदर शासन निर्णय वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३,
दि. ०४/०४/२०२२ अन्वये प्रशासकीय विभागास प्राप्त अधिकारानुसार निर्गमित करण्यात येत आहे