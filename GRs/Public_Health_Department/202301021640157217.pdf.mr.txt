# Page 1
सार्वजनिक आरोग्य विभागांतर्गत असलेल्या जिल्हा रुग्णालयांमध्ये DNB अभ्यासक्रम सुरु करण्यास तसेच प्रवेश प्रक्रिया निश्चित करणेबाबत...
महाराष्ट्र शासन
सार्वजनिक आरोग्य विभाग
शासन निर्णय क्रमांकः डिएनबी २०२२/प्र.क्र.२४/सेवा-३
१० वा मजला, संकुल इमारत, गो.ते. रुग्णालय, संकुल इमारत,
मंत्रालय, मुंबई - ४०० ००१
दिनांक : ०२ जानेवारी, २०२३
प्रस्तावना : वैदयकिय पदव्युत्तर अभ्यासक्रमाकरीता National Board of Examination (NBE) ही संस्था भारत सरकारतर्फे कार्य करते व त्यांच्यामार्फत विविध विशेषज्ञ अभ्यासक्रमाकरिता परीक्षा घेऊन Diplomate of National Board (DNB) ही पदवी /पदविका प्रदान करण्यात येते. सदर अभ्यासक्रमाच्या प्रवेशाकरिता NBE तर्फे राष्ट्रीय स्तरावर सामाईक प्रवेश परीक्षा घेण्यात येते व गुणवत्तेनुसार मध्यवर्ती समुपदेशनाद्वारे (Centralized Counselling) जागा भरण्यात येतात.
आरोग्य व कुटुंब कल्याण मंत्रालय, भारत सरकार यांनी जिल्हास्तरीय जिल्हा रुग्णालयांमध्ये DNB पदविका अभ्यासक्रम सुरु करणेबाबत कळविले होते. त्याअनुषंगाने सार्वजनिक आरोग्य विभागाने NBE कडे अर्ज सादर केले होते. मुल्यांकनापश्चात ज्या संस्थांना DNB पदविका अभ्यासक्रम राबविण्यास मान्यता दिलेली आहे अशा संस्थांमध्ये DNB पदविका अभ्यासक्रम सुरु करण्यास परवानगी देण्याची तसेच प्रवेशप्रक्रिया निश्चित करण्याची बाब शासनाच्या विचाराधीन होती.
शासन निर्णयः राष्ट्रीय परीक्षा बोर्ड, नवी दिल्ली (NBE) यांनी सार्वजनिक आरोग्य विभागांतर्गतच्या मान्यता दिलेल्या आरोग्य संस्थामध्ये (जिल्हा रुग्णालयांमध्ये) सन २०२१-२२ या शैक्षणिक वर्षापासून DNB पदविका अभ्यासक्रम राबविण्यास मान्यता देण्यात येत आहे. या अभ्यासक्रमाकरीता उपलब्ध होणाऱ्या एकूण जागांपैकी ५०% जागा या विभागातील सेवांतर्गत वैद्यकीय अधिकाऱ्यांसाठी राखीव ठेवण्यात येतील. या संस्थांमधील जागांकरीता प्रवेश प्रक्रियचे आयोजन, उमेदवारांची गुणवत्ता यादी आणि त्या गुणवत्ता यादीच्या आधारे विहित पध्दतीनुसार प्रवेश प्रक्रिया पुर्ण करणे, ही कार्ये पार पाडण्याकरीता संचालक, आरोग्य सेवा आयुक्तालय, मुबई यांना सक्षम अधिकारी म्हणून घोषित करण्यात येत आहे. तसेच सदर प्रवेश प्रक्रीया पार पाडण्यासाठी खालीलप्रमाणे समिती गठीत करण्यात येत आहे.
संचालक, आरोग्य सेवा आयुक्तालय, मुंबई - अध्यक्ष सह सचिव, सेवा-३, सा.आ.वि., मंत्रालय, मुंबई सदस्य
# Page 2
शासन निर्णय क्रमांकः डिएनबी २०२२/प्र.क्र.२४/सेवा-३
उप सचिव, समाज कल्याण विभाग, मंत्रालय, मुंबई सदस्य सह संचालक, अर्थ व प्रशासन, आ.आ.से., मुंबई सदस्य आयुक्तालय, वैदयकिय शिक्षण व संशोधन यांचे प्रतिनिधी, मुंबई सदस्य सहा. संचालक, (पी.जी. सेल), आरोग्य सेवा आयुक्तालय, मुंबई सदस्य सचिव
४. या अभ्यासक्रमासाठी धनादेश अथवा ऑनलाईन पध्दतीने अर्ज नोंदणी शुल्क जमा करण्याकरिता राज्यस्तरावर Director of Health Service Mumbai -NBE या नावाने केंद्रशासन अंगीकृत बँक खाते उघडण्यास मान्यता देण्यात येत आहे. सदर बँक खात्याचे सहयाचे अधिकार हे संचालक, आरोग्य सेवा आयुक्तालय, मुंबई व सहा. संचालक, आरोग्य सेवा आयुक्तालय, मुंबई यांना राहतील. सदर बँक खात्यामध्ये नोंदणी शुल्क तसेच बंधपत्र अनुपालन न केल्यास दंडाची रक्कम जमा करण्यात यावी. तसेच सदर प्रवेश प्रक्रियेचा (ऑनलाईन किंवा ऑफलाईन पध्दतीने राबविल्यास) खर्च उमेदवारांच्या प्राप्त शुल्क व बंधपत्रीत दंडामधून भागविण्यात यावा. सदर प्रवेश प्रक्रियेअंतर्गत प्रवेश घेणाऱ्या उमेदवारांकडून अर्ज नोंदणी शुल्क भरणे व सदरचे शुल्क ठरविण्याचे अधिकार संचालक, आरोग्य सेवा आयुक्तालय यांना राहतील. एकदा शुल्क भरल्यानंतर पुन्हा उमेदवारांना परत मिळणार नाही.
५. जे उमेदवार DNB पदविका अभ्यासक्रमांची जागा निश्चीत करुन संस्थेत रुजु होणार नाहीत तसेच संस्थेमध्ये रुजु होऊन शैक्षणिक कालावधी पुर्ण न करता जागा सोडतील अशा उमेदवारांकडून रुपये १०.०० लाख (रुपये दहा लाख फक्त) इतका दंड वसूल करण्यात येईल.
६. DNB पदविका अभ्यासक्रमासाठी शासन सेवेत कार्यरत असलेले जे वैदयकिय अधिकारी ५० टक्के सेवांतर्गत कोटयातून प्रवेश घेतील अशा वैदयकिय अधिका-यांना त्यांचा २ वर्षाचा पदविका अभ्यासक्रम पुर्ण झाल्यावर शासन निर्णय दि. १९/०३/२०१९ नुसार ३ वर्षाची बंधपत्रीत सेवा पुर्ण करावी लागेल. तसेच सेवा पुर्ण न केल्यास रु.५०,००,०००/- (रुपये पन्नास लक्ष) एवढी तसेच शासन वेळोवेळी विहित करेल एवढी बंधपत्राची रक्कम दंड म्हणून भरावी लागेल.
७. तसेच जे उमेदवार खाजगी कोटयातून प्रवेश घेतील अशा खाजगी उमेदवारांना त्यांचा २ वर्षाचा पदविका अभ्यासक्रम पुर्ण झाल्यावर १ वर्षाची बंधपत्रीत सेवा पुर्ण करावी लागेल. तसेच सेवा पुर्ण न केल्यास रु.२०,००,०००/- (रुपये वीस लक्ष) एवढी बंधपत्राची रक्कम दंड म्हणून भरावी लागेल.
८. जे उमेदवार या अभ्यासक्रमास प्रवेश घेतील अशा उमेदवारांची मुळ शैक्षणिक प्रमाणपत्रे त्यांनी प्रवेश घेतलेल्या संस्थेमध्ये जमा करणे बंधनकारक राहील. उमेदवाराचा शैक्षणिक कालावधी पुर्ण करुन
पृष्ठ ४ पैकी २
# Page 3
शासन निर्णय क्रमांकः डिएनबी २०२२/प्र.क्र.२४/सेवा-३
उमेदवार उत्तीर्ण झाल्यावर शासनाने विहित केलेली बंधपत्रीत सेवा पुर्ण केल्यावर किंवा बंधपत्र पूर्ण न केल्यास त्या अनुषंगाने आकारण्यात आलेला दंड भरल्यानंतरच मुळ शैक्षणिक प्रमाणपत्रे परत करण्यात येतील. तसेच याबाबत आरोग्य सेवा आयुक्तालयामार्फत वेळोवेळी मार्गदर्शक सुचना निर्गमित करण्यात येतील.
९. MMC/MCI registration renewal of the candidates - जे उमेदवार शासनाने विहित केलेली बंधपत्रीत सेवा पुर्ण करणार नाहीत तसेच दंड सुध्दा भरणार नाहीत अशा उमेदवारांवर महाराष्ट्र वैदयकिय परिषद अधिनियम १९६५ च्या २२ - १ १ मधून तरतूदीनुसार कार्यवाही करण्याबाबत महाराष्ट्र वैदयकिय परिषदेस संबंधीतांची नांवे प्रस्तावित करण्याचे अधिकार संचालक, आरोग्य सेवा आयुक्तालय यांना राहतील.
# Page 4