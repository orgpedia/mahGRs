# Page 1
अखिल भारतीय आयुर्विज्ञान संस्थान (AIIMS), नागपूर या संस्थेस दिव्यांग व्यक्तींना प्रमाणपत्र वितरीत करण्यास मंजूरी देण्याबाबत तसेच UDID (Unique Disability ID) प्रणालीचा यूजर आयडी व पासवर्ड देणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः अप्रवि-२०२०/प्र.क्र.२७२/आरोग्य-६
गो.ते. रुग्णालय संकुल इमारत, १० मजला,
मंत्रालय, एल.टी. मार्ग, मुंबई
दिनांक : १६ एप्रिल, २०२१.
वाचा: १) सार्वजनिक आरोग्य विभाग, शासन निर्णय क्रमांक:अप्रवि-२०१८/प्र.क्र. ४६/आरोग्य-६, दिनांक १४ सप्टेंबर, २०१८.
२) संचालक तथा मुख्य कार्यकारी अधिकारी, अखिल भारतीय आयुर्विज्ञान संस्थान, नागपूर यांचे No. AIIMS-NGP/DIR/2019-20/290 दिनांक १९ फेब्रुवारी, २०२० चे पत्र.
३) सहसंचालक, आरोग्य सेवा, रुग्णालये (राज्यस्तर), मुंबई यांचे क्र. संआसे/कक्ष-३टे-१०/ UDID/यूजरआयडी/७७७४-७५/२०, दिनांक ०१ डिसेंबर, २०२० चे पत्र.
प्रस्तावना:
दिव्यांग व्यक्ती हक्क अधिनियम, २०१६ (The Rights of Persons With Disabilities Act) नुसार दिव्यांगत्व तपासणी, मुल्यमापन व प्रमाणपत्र वितरणासाठीच्या मार्गदर्शक सूचना संदर्भ क्र.
१ येथील शासन निर्णयान्वये निर्गमीत केलेल्या आहेत. सदर शासन निर्णयातील परिच्छेद अ) नुसार दिव्यांगत्वाचे मुल्यमापन व प्रमाणपत्र वितरणासाठी वैद्यकीय मंडळे स्थापन करण्यात आली आहेत व परिच्छेद ग) नुसार तक्रार/अपील व निर्देशी मंडळ स्थापन करण्यात आली आहेत.
२. अखिल भारतीय आयुर्विज्ञान संस्थान (AIIMS), नागपूर या संस्थेने दिव्यांग प्रमाणपत्र देण्यासाठी संदर्भ क्र. १ येथील शासन निर्णयानुसार UDID (Unique Disability ID) प्रणालीचा Login ID व Password मिळणेबाबत विनंती केली आहे.
३. अखिल भारतीय आयुर्विज्ञान संस्थान (AIIMS), नागपूर ही केंद्र शासनाच्या अखत्यारीत असल्याने तसेच या संस्थेत विशेष तज्ञ, अतिविशेष तज्ञ, प्रशिक्षित कर्मचारी कार्यरत असून या ठिकाणी अत्याधुनिक यंत्रसामग्री उपलब्ध असल्याने सदर संस्थेस दिव्यांग प्रमाणपत्र वितरीत करण्यासाठी UDID (Unique Disability ID ) प्रणालीचा यूजर आयडी व पासवर्ड देण्याची बाब शासनाच्या विचाराधीन होती.
# Page 2
शासन निर्णय क्रमांकःअप्रवि-२०२०, प्र.क्र.२७२/आरोग्य-६, दिनांक १६ एप्रिल, २०२१
शासन निर्णय: दिनांक १४ सप्टेंबर, २०१८ च्या शासन निर्णयातील परिच्छेद अ) वैद्यकीय मंडळे अ.क्र. ६ मध्ये दिव्यांगत्वाचे मुल्यमापन व प्रमाणपत्र वितरणासाठी खालील संस्था अंतर्भूत करण्यात येत आहे:
-----------------------------------------------------------------------------------------------------------------------
| अ.क्र. | रुग्णालय | अध्यक्ष | सदस्य सचिव | सदस्य विशेष तज्ञ |
| ६. | अखिल भारतीय आयुर्विज्ञान संस्थान (AIIMS), नागपूर | संस्था प्रमुख | वरीष्ठ वैद्यकीय अधिकारी | संबंधित विषयातील विशेष तज्ञ |
-----------------------------------------------------------------------------------------------------------------------
२. तसेच सदर संस्थेबाबत परिच्छेद ग) नुसार तक्रार, अपिल व निर्देशी मंडळ खालीलप्रमाणे असेल:
----------------------------------------------------------------------------------------------------------------------------------------------------------------------------------------------------
| अ.क्र. | प्रमाणपत्र देणाऱ्या संस्थेचे नाव | अपील करावयाच्या मंडळाचे नाव | अपिलीय मंडळातील सदस्य |
| १ | अखिल भारतीय आयुर्विज्ञान संस्थान (AIIMS), नागपूर | त्याच संस्थेच्या प्रमुखाचे अध्यक्षतेखालील समिती | १)संस्थेचे प्रमुख २) विभाग प्रमुख ३संबंधित ) विशेष तज्ञ (यापुर्वी प्रमाणपत्र दिलेले तज्ञ वगळून) |
----------------------------------------------------------------------------------------------------------------------------------------------------------------------------------------------------
३. त्यानुसार संस्थेने नोडल ऑफिसर अपंग कल्याण आयुक्त कार्यालय, पुणे या कार्यालयांशी संपर्क साधून Login id व Password प्राप्त करून घ्यावा.
४. संस्थेने संदर्भ क्रमांक १ येथील शासन निर्णयानुसार निर्गमीत करण्यात आलेल्या दिव्यांग व्यक्ती हक्क अधिनियम, २०१६ नुसार दिव्यांगत्व तपासणी, मुल्यमापन व प्रमाणपत्र वितरणासाठीच्या मार्गदर्शक सूचनांनुसार कार्यवाही करावी.
# Page 3
# Page 4