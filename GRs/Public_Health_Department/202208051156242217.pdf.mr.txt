# Page 1
सोयगाव जिल्हा औरंगाबाद येथील ३० खाटांवरुन ५० खाटांच्या श्रेणीवर्धीत उपजिल्हा रुग्णालयाच्या मुख्य इमारत बांधकामाचे अंदाजपत्रकास प्रशासकीय मान्यता देणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा २०२२/ प्र.क्र.२२५/ आरोग्य-४
मंत्रालय, १० वा मजला, संकूल इमारत,
गोकूळदास तेजपाल रूग्णालय आवार, मुंबई.
दिनांक : २५ ऑगस्ट, २०२२.
वाचा :- सहसंचालक, आरोग्य सेवा रुग्णालये (राज्यस्तर), मुंबई यांचे पत्र क्रमांकः संआसे/कक्ष-३/टे-६ /सोयगाव५०खाटाबांधकाम /९९८६-८७/२२, दि.१४.०७.२०२२.
प्रस्तावना : सोयगाव जिल्हा औरंगाबाद येथील ३० खाटांवरुन ५० खाटांच्या श्रेणीवर्धीत उपजिल्हा रुग्णालयाच्या मुख्य इमारत बांधकामाचे अंदाजपत्रक कार्यकारी अभियंता, सा.बां.विभाग, औरंगाबाद यांनी तयार केले असून ते सन २०२१-२२ च्या दरसूचीवर अधारित रु.४८२२.५४ लक्ष इतक्या किंमतीचे अंदाजपत्रक कार्यकारी अभियंता, सार्वजनिक बांधकाम विभाग, औरंगाबाद यांनी प्रमाणित केले आहे. सोयगाव जिल्हा औरंगाबाद येथील ३० खाटांवरुन ५० खाटांच्या श्रेणीवर्धीत उपजिल्हा रुग्णालयाच्या मुख्य इमारत बांधकामाचे अंदाजपत्रक अधिक्षक अभियंता IDW यांनी तपासणी करुन Revised Recapulation Sheet नुसार रु.
३९६४.७६ लक्ष प्रस्तावित केले आहे. तदनंतर सार्वजनिक बांधकाम विभाग, मंत्रालय यांनी सोयगाव जिल्हा औरंगाबाद येथील ३० खाटांवरुन ५० खाटांच्या श्रेणीवर्धीत उपजिल्हा रुग्णालयाच्या मुख्य इमारत बांधकामाचे अंदाजपत्रक फेरतपासणीअंती ३००५.९७ लक्ष इतके प्रस्तावित केले आहे. तसेच सदर प्रस्तावास मा. मुख्य सचिव यांचे अध्यक्षतेखाली दि. ०५/०८/२०२२ रोजी झालेल्या उच्चाधिकार समितीने मान्यता दिलेली आहे. त्यानुसार सदर अंदाजपत्रक व आराखडयास प्रशासकीय मान्यता प्रदान करण्याची बाब शासनाच्या विचाराधीन होती.
शासन निर्णय : या शासन निर्णयान्वये, सोयगाव जिल्हा औरंगाबाद येथील ३० खाटांवरुन ५० खाटांच्या श्रेणीवर्धीत उपजिल्हा रुग्णालयाच्या मुख्य इमारत बांधकामाचे अंदाजपत्रक सोबतच्या “परिशिष्ट-अ” मध्ये दर्शविण्यात आल्याप्रमाणे बांधकामाचे रु.
३००५.९७ लक्ष इतक्या किंमतीच्या अंदाजपत्रकास खालील प्रमाणे प्रशासकीय मान्यता देण्यात येत आहे २. उपरोक्त अंदाजपत्रकाची प्रशासकीय मान्यता खालील अटी व शर्तीच्या अधिन राहून देण्यात येत आहे.
अटी व शर्ती : १) काम सुरु करण्यापूर्वी नमुना नकाशा, मांडणी नकाशा तसेच, विस्तृत नकाशास वास्तुविशारदांकडून मंजूरी घेऊनच सुरु करावे.
२) सार्वजनिक बांधकाम विभागाच्या शासन निर्णय क्रमांक बीडीजी-२०१७/प्र.क्र.६०/इमारती-२, दि.०७.०७.२०१७ अन्वये कार्यवाही करण्यात यावी.
३) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुन सदर कामाच्या निविदा सूचना प्रसिध्द करण्यात याव्यात.
४) कामासाठी निविदा मागविण्याआधी सदर कामास सार्वजनिक बांधकाम विभागातील सक्षम अधिकाऱ्यांची तांत्रिक मंजूरी घेणे आवश्यक राहील.
५) सदर कामाची निविदा काढतांना प्रत्येक कामाची स्वतंत्रपणे निविदा न काढता नमूद सर्व कामांसाठी एकत्र एकच निविदा काढण्यात यावी.
६) सदर रुग्णालयात इमारत G+१ असून, सदर इमारतीचे एकूण क्षेत्रफळ ६२३० चौ.मी. असून, बांधकामाचा दर रु.
२७,०००/-प्रती चौ.मी. आहे.
७) क्षेत्रिय जागेच्या परिस्थितीनुसार व आरोग्य संस्थांच्या आवश्यकतेनुसार प्रस्तावित कामाची किंमत वाढणे शक्य असल्यामुळे त्यासाठी आवश्यक प्रस्ताव सार्वजनिक बांधकाम विभागाच्या त्या-त्या भागाच्या क्षेत्रिय अधिकाऱ्यांकडून करुन घ्यावेत.
# Page 2
शासन निर्णय क्रमांक: प्रशामा २०२२/ प्र.क्र.२२५/ आरोग्य-४
८) सदरचे अंदाजपत्रक हे ढोबळ नमुना अंदाजपत्रक असल्याने, या कामांच्या सविस्तर अंदाजपत्रकांना तांत्रिक दृष्ट्या मान्यता प्रदान करतांना आरोग्य खात्याच्या त्या-त्या आरोग्य सेवा मंडळाच्या उप संचालकांच्या सहमतीने तरतूदी अंतिम करण्यात याव्यात.
९) प्रत्यक्ष काम करतेवेळी पर्यावरण विभाग शासन निर्णय क्र.इएनव्ही-२०१३/प्र.क्र.१७७/तां.क.१, दि.१० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी. तसेच काम सुरु करण्यापूर्वी जागेच्या मालकी हक्काबाबतची पुर्तता करुन घ्यावी.
१०) नियोजन विभागाच्या दि.११.०६.२०१८ च्या शासन निर्णयामधील सुत्रानुसार नवीन बांधकाम हाती घेण्यासाठी निधी उपलबध झाल्यानंतर काम हाती घेण्यात येईल.
३. सदर बांधकामांवरील खर्च “लेखाशिर्ष - ४२१० - वैद्यकीय सेवा व सार्वजनिक आरोग्य, ०१ नागरी आरोग्य सेवा (वैद्यकीय सहाय), ११० - रुग्णालये व दवाखाने,(१) (अ)- पंचवार्षिक योजना अंतर्गत योजना-इमारती, (००) (०१)- मोठी बांधकामे (४२१० ००१४), ५३ - मोठी बांधकामे" या लेखाशिर्षाखाली मंजूर करण्यात आलेल्या अनुदानामधून भागविण्यात यावा.
४. सदर शासन निर्णय सार्वजनिक बांधकाम विभागाच्या अनौपचारिक संदर्भ क्रमांक १३६/२०२२/इमा-२, दि.०४.०८.२०२२ अन्वये दर्शविलेल्या सहमतीनुसार आणि वित्त विभागाच्या शा.नि. क्र.विअप्र-२०१३/ प्र.क्र.३० / २०१३/विनियम,भाग-२, दि.१७.०४.२०१५ सोबतच्या परिशिष्ट भाग- पहिला, उपविभाग-पाच मधील अनुक्रमांक १ परिच्छेद क्र.१३४ नुसार प्रशासकीय विभागांना प्रदान करण्यात आलेल्या अधिकारात निर्गमित करण्यात येत आहे.
# Page 3