# Page 1
उपसंचालक, आरोग्य सेवा, नाशिक मंडळ, नाशिक यांच्या अधिपत्याखालील जिल्हा परिषदेकडील प्राथमिक आरोग्य केंद्रातील वैद्यकीय अधिकारी गट ब यांची ४ अस्थायी पदे पुढे चालू ठेवण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: पदआ २०१९/प्र.क्र.३१४/आरोग्य -३
१० वा मजला, गोकुळदास तेजपाल रुग्णालय संकुल इमारत,
लोकमान्य टिळक मार्ग, मुंबई-४०० ००१.
दिनांक : १३ डिसेंबर, २०१९
वाचा - १) आरोग्य सेवा संचालनालय, मुंबई यांचे पत्र क्रमांक- संआसे/७-अ/टे-८/अस्थाई पदे/५३९१/२०१९, दिनांक - ०७.१२.२०१९.
शासन निर्णय उपसंचालक, आरोग्य सेवा, नाशिक मंडळ, नाशिक यांच्या अधिपत्याखालील नाशिक, धुळे, जळगांव, नंदूरबार व अहमदनगर या ५ जिल्हयातील जिल्हा परिषदेकडील प्राथमिक आरोग्य केंद्रातील वैद्यकीय अधिकारी गट-ब पदांची शासन निर्णय दि.०२.०१.२०१७, दि.१६.०२.२०१८ व दि.०६.०६.२०१९ अन्वये पदनिर्मिती करण्यात आली आहे. त्यानुसार ४ पदांवर नव्याने वैद्यकिय अधिकारी रुजू झाल्यामुळे त्या अस्थायी पदांना दि.०१.०३.२०१९ ते दि.२९.०२.२०२० पर्यंत मुदतवाढ देणे आवश्यक आहे.
२. आता या शासन निर्णयान्वये नाशिक, धुळे, जळगांव, नंदूरबार व अहमदनगर या ५ जिल्हयातील जिल्हा परिषदेकडील प्राथमिक आरोग्य केंद्रातील सदर वैद्यकीय अधिकारी गट-ब च्या सदर ४ अस्थायी पदांना दि.०१.०३.२०१९ ते दि.२९.०२.२०२० पर्यंत मुदतवाढ देण्यात येत आहे.
३. सदर पदांवरील खर्च खालील लेखाशिर्षातून खर्ची घालण्यात यावा आणि हा खर्च सन २०१९ २०२० या वर्षाकरीता मंजूर अनुदानातून भागविण्यात यावा.
मागणी क्रमांक-आर-१ २२१० - वैद्यकीय सेवा व सार्वजनिक आरोग्य ०६ - सार्वजनिक आरोग्य
# Page 2
शासन निर्णय क्रमांकः पदआ २०१९/प्र.क्र.३१४/आरोग्य-३
००१ - रुग्णालये व दवाखाने ०१ (चार) – गट वैद्यकीय अधिकारी (२२१० ०३७१)
४. हा शासन निर्णय वित्त विभागाच्या क्र. पदनि-२०१६/प्र.क्र.८/१६/आपुक, दिनांक २१.०२.२०१९ व दिनांक- ११.०९.२०१९ च्या शासन निर्णयान्वये प्रशासकीय विभागांना प्रदान केलेल्या अधिकारानुसार निर्गमित करण्यात येत आहे.