# Page 1
राष्ट्रीय अंधत्व नियंत्रण कार्यक्रम व दृष्टी क्षीणता कार्यक्रमांतर्गत सन २०१८-१९ या आर्थिक वर्षाकरीता स्लिट लॅम्प या मशीनची खरेदी करण्यास प्रशासकीय मान्यता मिळण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-०२१९/प्र.क्र.१४६/आरोग्य-७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४०० ००१.
दिनांक : १५ मार्च, २०१९.
वाचा :
१) सहसंचालक (असंसर्गजन्य रोग), आरोग्य सेवा, मुंबई यांच्याकडील पत्र क्र.संआसे/अंनिका / स्लिट लॅम्प खरेदी/प्र. मान्यता / २३५/१९, दिनांक १८ फेब्रुवारी, २०१९.
२) सहसंचालक (असंसर्गजन्य रोग), आरोग्य सेवा, मुंबई यांच्याकडील पत्र क्र.संआसे/अंनिका / स्लिट लॅम्प खरेदी/प्र.मान्यता/६९१/१९, दिनांक ०५ मार्च, २०१९.
३) शासन निर्णय, सार्वजनिक आरोग्य विभाग क्र. प्रशामा-२०१७/प्र.क्र.५०२/आरोग्य-७, दिनांक २३ नोव्हेंबर, २०१७.
४) शासन निर्णय, सार्वजनिक आरोग्य विभाग क्र.प्रशामा - ०९१८/प्र.क्र.४५४/आरोग्य-७, दिनांक २६ नोव्हेंबर, २०१८.
प्रस्तावना :
राष्ट्रीय अंधत्व नियंत्रण कार्यक्रम व दृष्टी क्षीणता कार्यक्रमांतर्गत सन २०१८-१९ या आर्थिक
वर्षाकरीता सहसंचालक (असंसर्गजन्य रोग), आरोग्य सेवा, मुंबई यांनी प्रस्तावित केल्यानूसार ७ नग
स्लिट लॅम्प या मशीनची खरेदी करण्यास प्रशासकीय मान्यता मिळण्याबाबतची बाब शासनाच्या
विचाराधीन आहे.
शासन निर्णय :
राष्ट्रीय अंधत्व नियंत्रण कार्यक्रम व दृष्टी क्षीणता कार्यक्रमांतर्गत सन २०१८-१९ करीता
सहसंचालक (असंसर्गजन्य रोग), आरोग्य सेवा, मुंबई यांनी प्रस्तावित केल्यानूसार सन २०१७-१८
व सन २०१८-१९ या वर्षामध्ये स्लिट लॅम्प खरेदीकरीता प्राप्त झालेल्या अनुदानातून स्लिट लॅम्प
# Page 2
शासन निर्णय क्रमांकः प्रशामा-०२१९/प्र.क्र.१४६/आरोग्य -७
खरेदी करण्यासाठी शासनस्तरावरुन दि.२३/११/२०१७ व दि.२६/११/२०१८ अन्वये प्रशासकीय
मान्यता देण्यात आलेली होती. तथापि, काही तांत्रिक कारणास्तव स्लिट लॅम्प या बाबीची निविदा
प्रक्रिया पूर्ण होऊ शकली नाही. दि.२६/११/२०१८ रोजीच्या संदर्भिय शासन निर्णयातील आदेशात
खरेदी तपशिलातील अनुक्रमांक ३ मधील स्लिट लॅम्प खरेदीची बाब वगळण्यात येत आहे. त्यामुळे
सदर प्रकरणी राष्ट्रीय आरोग्य अभियानांतर्गत प्राप्त झालेल्या सन २०१७-१८ मधील कमिटेड
ठेवण्यात आलेल्या व सन २०१८-१९ मधील मंजुर असलेल्या अनुदानातून ७ नग स्लिट लॅम्प
खरेदीसाठी नव्याने प्रशासकीय मान्यता देण्यात येत आहे. त्याबाबतचा तपशिल पुढीलप्रमाणे आहे.
खरेदीचा तपशिल खालीलप्रमाणे :
--------------------------------------------------------------------------------------------------------------------------------------------------
| Sr. | FMR Code | Name of Head | Approved Budget in PIP in 2018-19  |  (In Lakhs) | Available Budget (In Lakhs) | Proposal for Procurement (In Lakhs) |
| 1 | 1.2.1 2017-18 Committed | Grant in aid for strengthening of Districts Hospitals | 250.00 | 12.00 | 37.00 for Procurement of 7 Slit Lamp @ Rs.5.00 Lakh |
| 2 | 6.1.1.1.9.a 2018-19 | Grant in aid for Districts Hospitals | 101.50 | 25.00 |
| Total |  | 37.00 |
--------------------------------------------------------------------------------------------------------------------------------------------------
उपरोक्त प्रशासकीय मान्यता खालील अटींच्या अधीन राहून देण्यात येत आहे :
१) सदर औषधी व साहित्य सामुग्रीची आवश्यकता / मागणी याची शहानिशा / खातरजमा करण्यात यावी. त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२) सदरहू औषधी व साहित्य सामुग्रीचे विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत. तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत
खातरजमा करण्यात यावी. पीआयपी मध्ये मंजूर असलेल्या बाबींच्या तांत्रिक विर्निदेशानुसार मागणीपत्र पाठविण्याची जबाबदारी संबंधीत कार्यक्रम प्रमुखांची राहिल.
प्रस्तावातील समाविष्ट असलेल्या बाबींचीच खरेदी करण्यात यावी.
३) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-/
उद्योग-४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी
पृष्ठ ४ पैकी २
# Page 3
शासन निर्णय क्रमांकः प्रशामा-०२१९/प्र.क्र.१४६/आरोग्य -७
करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठापूर्व / पुरवठानंतर नमुना तपासणी (pre/Post dispatch random sample inspection) करुन उचित व योग्य विनिर्देश (specification) असलेल्या वस्तुंचीच खरेदी करण्यात येईल, याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच, पुरवठा साखळी व्यवस्थापन (Supply chain management) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) सदरहू खरेदीसाठी होणारा खर्च अनुदान सन २०१७-१८ मधील FMR Code १.२.१ अंतर्गत कमिटेड असलेल्या व सन २०१८-१९ FMR Code ६.१.१.१.९.a या घटकांतर्गत उपलब्ध असलेल्या अनुदानातून भागविण्यात यावा. सदरची खरेदी प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
८) तसेच, या बाबींच्या खरेदी द्विरुक्ती (Duplication) होणार नाही, याची दक्षता घेण्यात यावी.
९) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०) शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग पहिला उपविभाग-दोन मधील अ.क्र.४ नियम क्र. ७ समोरील स्तंभ क्र. ६ येथील अटींची पूर्तता करण्यात यावी.
११) खरेदी प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत. सदर प्रकरणी सार्वजनिक आरोग्य विभाग शासन निर्णय क्र. खरेदी -
पृष्ठ ४ पैकी ३
# Page 4
शासन निर्णय क्रमांकः प्रशामा-०२१९/प्र.क्र.१४६/आरोग्य -७
२०१६/प्र.क.२४०/आरोग्य-८ दिनांक २६ जुलै,२०१७ च्या शासन निर्णयातील तरतूदीनुसार कार्यवाही करण्यात यावी.
उपरोक्त अनुक्रमांक १ ते ११ येथे नमूद अटींची पूर्तता करण्याची व खरेदी नियमानुसार व
आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त, आरोग्य सेवा व अभियान
संचालक, राष्ट्रीय आरोग्य अभियान, संचालक, आरोग्य सेवा संचालनालय व कार्यक्रम प्रमुख यांची
राहील.