# Page 1
उपसंचालक, आरोग्य सेवा नाशिक हे कार्यालय जिल्हा रुग्णालय नाशिक येथील आवारातील इमारतीमध्ये व विभागीय संदर्भ सेवा रुग्णालय नाशिक येथील रक्तपेढी सध्या सुरु असलेले उपसंचालक, आरोग्य सेवा कार्यालय, नाशिक येथील इमारतीमध्ये स्थलांतरीत करणे.
महाराष्ट्र शासन
सार्वजनिक आरोग्य विभाग
शासन निर्णय, क्रमांक: संकीर्ण २०२१/प्र.क्र.१९/आरोग्य ३
१० वा मजला, संकुल इमारत,
जी.टी. रुग्णालय आवार, मुंबई - ४०० ००१.
दिनांक : ८ जुलै, २०२२.
वाचा : १) सह संचालक, आरोग्य सेवा रुग्णालये राज्यस्तर, मुंबई यांचे पत्र क्रमांक ससंआसे/राज्यस्तर/कक्ष-३/संकीर्ण-११०/१९/विसंसेरुना/रक्तपेढी/१५५२-५४/२० दि.१२.०२.२०२२.
प्रस्तावना: विभागीय संदर्भ सेवा रुग्णालय, नाशिक येथे कर्करोग, हृदयरोग, किडनी डायलिसिस हे विभाग कार्यरत आहेत. तसचे शासन निर्णय दिनांक २४.१०.२०१८ अन्वये ३० खाटांचे पेडियाट्रीक विभाग, ३० खाटांचे न्युरोसर्जरी, ३० खाटांचे प्लास्टीक सर्जरी विभाग तसेच १५ खाटांचे अर्भक अतिदक्षता विभाग (एन. आय. सी. यु.) सुरु करण्यास मान्यता प्रदान करण्यांत आलेली आहे. विभागीय संदर्भ सेवा रुग्णालय, नाशिक या इमारतीवर दोन मजले बांधकाम करण्यास परवानगी प्रदान करण्यात आली आहे. त्यामुळे विभागीय संदर्भ सेवा रुग्णालय, नाशिक येथील कार्यरत रक्तपेढी करीता पर्यायी जागा उपलब्ध करणे आवश्यक आहे. सद्यस्थितीत जिल्हा रुग्णालय, नाशिक आवारात ज्या ठिकाणी पूर्वी उपसंचालक आरोग्य सेवा, कार्यालय कार्यरत होते ती जागा विनावापर पडून आहे.
ज्यामुळे उपसंचालक नाशिक हे कार्यालय यापूर्वीच्या जागेत म्हणजे जिल्हा रुग्णालय, नाशिक आवारात स्थलांतरीत करणे व विभागीय संदर्भ सेवा रुग्णालय नाशिक येथील रक्तपेढी सध्या ज्या इमारतीमध्ये उपसंचालक, आरोग्य सेवा नाशिक कार्यरत आहे त्या इमारतीमध्ये स्थलांतरीत करण्याची बाब शासनाच्या विचाराधीन होती. त्याबाबत पुढील प्रमाणे निर्णय घेण्यात आला आहे.
# Page 2
शासन निर्णय क्रमांक: संकीर्ण २०२१/प्र.क्र.१९/आरोग्य ३
शासन निर्णय: २. जिल्हा रुग्णालय, नाशिक आवारात ज्या ठिकाणी पूर्वी उपसंचालक आरोग्य सेवा, कार्यालय कार्यरत होते त्याठिकाणी उपसंचालक नाशिक हे कार्यालय यापूर्वीच्या जागेत म्हणजे जिल्हा रुग्णालय, नाशिक आवारातील इमारतीमध्ये स्थलांतरीत करणे व विभागीय संदर्भ सेवा रुग्णालय नाशिक येथील रक्तपेढी सध्या ज्या इमारतीमध्ये उपसंचालक, आरोग्य सेवा नाशिक कार्यरत आहे. त्या इमारतीमध्ये स्थलांतरीत करण्यास खालील अटीच्या अधिन राहून मान्यता देण्यात येत आहे.
अटी व शर्ती: १) उपसंचालक कार्यालय नाशिक हे पूर्वीच्या जागेवर स्थलांतरीत करण्यापूर्वी सदर इमारतीची दुरुस्ती/नुतनीकरण करण्यात यावे.
२) उपसंचालक, आरोग्य सेवा, नाशिक कार्यालय ज्या इमारतीमध्ये स्थलांतरीत करण्यात येणार आहे. ती इमारत वापरण्यास योग्य असल्याबाबत सार्वजनिक बांधकाम विभागाकडून प्रमाणित करुन घेण्यात यावे.
# Page 3