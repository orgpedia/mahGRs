# Page 1
राष्ट्रीय क्षयरोग नियंत्रण कार्यक्रमांतर्गत क्षयरुग्णांना आवश्यक असणा-या पुरक औषधे व औषधी साहित्य व प्रयोगशाळा रसायने खरेदी करण्यास प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः खरेदी-२०१८/प्र.क्र.३१२/आरोग्य-८
नविन मंत्रालय, गोकुळदास तेजपाल रूग्णालय कंपाउंड,
कॉम्प्लेक्स बिल्डिंग, १० मजला, मुंबई ४०० ००१.
दिनांक : ९ जानेवारी, २०१९.
संदर्भ १) सहसंचालक, आरोग्य सेवा (क्षयरोग व कुष्ठरोग), पुणे यांचे पत्र क्र. ससंआसे/कुष्ठवक्षय/ कक्ष-औ.भां/राज्य.अनु./प्रशा.मान्यता/१८१५४-५७/१८, दिनांक २५.१०.२०१८.
२) शासन निर्णय, सार्वजनिक आरोग्य विभाग, क्र. खरेदी-२०१६/प्र.क्र.२४०/आरोग्य-८, दिनांक २६.०७.२०१७.
प्रस्तावना - राष्ट्रीय क्षयरोग नियंत्रण कार्यक्रमांतर्गत सन २०१८-१९ या आर्थिक वर्षाकरिता क्षयरुग्णांना
आवश्यक असणा-या पुरक औषधे, औषधी साहित्य व प्रयोगशाळा रसायने खरेदी करण्यासाठी
प्रशासकीय मान्यता मिळण्याबाबत संचालक, आरोग्य सेवा यांनी संदर्भाधीन पत्रान्वये प्रस्ताव सादर
केला आहे. सदर खरेदीसाठी प्रस्तावित असलेल्या लेखाशिर्षामध्ये मंजूर अनुदान रु.१,३३,१५,०००/
असून त्यापैकी वित्त विभागाने वितरीत केलेल्या ७० टक्के रु.९३,२०,०००/- इतक्या अनुदानातून
रु.७,६५,०००/- इतका खर्च झाला असून प्रशासकीय मान्यतेसाठी रुपये १,१९,९९,९९४/- इतक्या
रक्कमेचा प्रस्ताव संदर्भाधीन पत्रान्वये सादर केला आहे. सदर प्रशासकीय मान्यतेसाठी प्रस्तावित
केलेली रक्कम वितरीत केलेल्या रक्कमेपेक्षा जास्त आहे. त्या अनुषंगाने राष्ट्रीय क्षयरोग नियंत्रण
कार्यक्रमांतर्गत क्षयरुग्णांना आवश्यक असणा-या पुरक औषधे व प्रयोगशाळा रसायने खरेदी करण्यास
प्रशासकीय मान्यता देण्याची बाब शासनाच्या विचाराधीन होती.
शासन निर्णय
सहसंचालक, आरोग्य सेवा, (क्षयरोग व कुष्ठरोग), पुणे यांनी संदर्भाधीन पत्रान्वये सादर
केलेल्या प्रस्तावानुसार राष्ट्रीय क्षयरोग नियंत्रण कार्यक्रमांतर्गत विवरणपत्रात दर्शविण्यात आलेल्या
# Page 2
शासन निर्णय क्रमांकः खरेदी-२०१८/प्र.क्र.३१२/आरोग्य-८
क्षयरुग्णांना आवश्यक असणा-या पुरक औषधे व प्रयोगशाळा रसायने ( एकूण अंदाजित किंमत
रु.१,१९,९९,९९४/-) ऐवजी रु.८५,५५,०००/- (रु. पंच्याऐंशी लाख पंचावन्न हजार फक्त) च्या वित्तीय
मर्यादेत खरेदी करण्यासाठी खालील अटींच्या अधीन राहून प्रशासकीय मान्यता देण्यात येत आहे:
-------------------------------------------------------------------------------------------------------------------------------------------------------------
| अ. क्र. | खरेदी करावयाच्या साहित्याचा तपशिल | प्रति नग किंमत (अंदाजे) | प्रस्तावित  |  खरेदी | एकूण अपेक्षित खर्च | शिल्लक असलेल्या अनुदानाच्या मर्यादेत खर्चाची मंजूरी |
| १ | Crayo vial (500/packet) | रु.२८७८/-  |  | १०९२ | रु.३१,४२,७७६/ | रु.८५,५५,००० |
| २ | Autoclavable plastic Bags (50/pack) | रु.२५३१/-  |  | ३६८ | रु. ९,३१,४०८/ |
| ३ | Loop Disposable (Himedia)(500/pack) | रु.२१००/-  |  | २७० | रु. ५,६७,०००/- |
| ४ | Surgical gowns-non sterile (20/pack) | रु.८००/- | ६६८ | रु. ५,३४,४००/ |
| ५ | Paraffin liq./Immersion Oil 500 ml. | रु.५५०/ | १७०६ | रु. ९,३८,३००/ |
| ६ | Tab.Pyridoxine 50mg. (10 Tab./Strip) | रु.१/ | ५८८६११० | रु. ५८,८६,११०/ |
| एकूण | १, १९,९९,९९४/- | रु.८५,५५,०००/ |
-------------------------------------------------------------------------------------------------------------------------------------------------------------
१. सदरहू पूरक औषधे व औषधी साहित्यांची आवश्यकता/मागणी याची शहानिशा / खातरजमा करण्यात यावी. त्यानंतरच सदर बाबींच्या खरेदीची प्रक्रिया राबविण्यात यावी.
२. सदर बाबींचे विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक
समिती/अधिकारी यांनी) मान्य केलेल्या विनिर्देशानुसार असावेत. तसेच सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी. त्यानंतरच या बाबींची खरेदी करण्यात यावी.
३. शासन निर्णय, उद्योग, उर्जा व कामगार विभाग, क्र.भांखस २०१४/प्र.क्र.८२/भाग-III/उद्योग ४, दिनांक ०१ डिसेंबर, २०१६ अन्वये प्रसिध्द करण्यात आलेल्या शासकीय विभागांनी
करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतुदीनुसार विहित खरेदी प्रक्रिया राबविण्यात यावी.
# Page 3
शासन निर्णय क्रमांकः खरेदी-२०१८/प्र.क्र.३१२/आरोग्य-८
४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती निश्चित करण्यात आलेला दर हा बाजार भावापेक्षा कमी असल्याबाबत आणि
संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठापूर्व/ पुरवठानंतर नमुना तपासणी (Pre/Post dispatch random sample inspection) करुन उचित व योग्य विनिर्देश असलेल्या वस्तुंचीच खरेदी करण्यात येईल, याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) सदर खरेदीची द्विरुक्ती (Duplication) होणार नाही, याची दक्षता घेण्यात यावी.
८) सदरहु खरेदीसाठी होणारा खर्च “लेखाशिर्ष २२१० ०१९१ (०४) (०१) क्षयरोग रुग्णालये व आरोग्यधामे (राज्यक्षेत्र) -२१ पुरवठा व सामग्री ” या लेखाशिर्षांअंतर्गत सन २०१८-१९ या आर्थिक वर्षात मंजूर असलेल्या अनुदानातून भागविण्यात यावा.
९) संपुर्ण खरेदी प्रक्रिया राबविताना केंद्रीय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०) शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम, भाग-२, दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग-पहिला, उपविभाग-दोन मधील अ.क्र. ४, नियम क्रमांक ७ समोरील स्तंभ क्रमांक ६ येथील अटींची पुर्तता करण्यात यावी.
११) दिनांक २६.०७.२०१७ च्या शासन निर्णयातील तरतुदीनुसार कार्यवाही करण्यात यावी.
उपरोक्त अनुक्रमांक १ ते ११ येथे नमूद अटींची पुर्तता करण्याची संपुर्ण जबाबदारी
संबंधीत कार्यक्रम प्रमुख यांची तसेच आरोग्य सेवा संचालनालयाची राहील तसेच आवश्यकतेपेक्षा
जास्त खरेदी झाल्यास व विनावापर पडून राहिल्यास, मागणी नोंदविणारे संबंधित अधिकारी
जबाबदार असतील.
# Page 4
शासन निर्णय क्रमांकः खरेदी-२०१८/प्र.क्र.३१२/आरोग्य-८
२. शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम,भाग-२,
दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग
पहिला, उपविभाग दोन मधील अ.क्र. ४, नियम क्र. ७ अन्वये प्रशासकीय विभागास प्रदान
करण्यात आलेल्या अधिकारानुसार सदरहू प्रस्तावास मान्यता देण्यात येत आहे.