# Page 1
उपसंचालक, आरोग्य सेवा, कोल्हापूर मंडळ, कोल्हापूर यांच्या अधिपत्याखालील दंत शल्यचिकीत्सक विभागातील दंत शल्यचिकीत्सक, वर्ग–२ या संवर्गातील एकूण ५४ अस्थाई पदांना मुदतवाढ.
महाराष्ट्र शासन
सार्वजनिक आरोग्य विभाग
शासन निर्णय क्रमांकः अपदे-२०१८/प्र.क्र.१५७/आरोग्य-४,
१० वा मजला, संकुल इमारत,
गो. ते. रुग्णालय आवार, मंत्रालय, मुंबई - ४०० ००१,
तारीख: १ नोव्हेंबर २०१८.
वाचा १) शासन निर्णय, सार्वजनिक आरोग्य विभाग, क्रमांकः संकीर्ण-२०१२/प्र.क्र.१३०/आरोग्य-३, दि.२५.०७.२०१२.
२) अतिरिक्त संचालक, आरोग्य सेवा संचालनालय, मुंबई यांचे पत्र क्रमांकः संआसे/मौ.आ/अपदे/७२६-७२७/१८, दि.०३.०८.२०१८.
३) शासन निर्णय, सार्वजनिक आरोग्य विभाग, क्रमांकः अपदे-२०१८/प्र.क्र.१५७/आरोग्य-४, दि.४.०८.२०१८ ४) शासन निर्णय, वित्त विभाग, क्रमांक : पदनि-२०१६/प्र.क्र.८/१६/आपुक, दि.०७.०९.२०१८
शासन निर्णय उपसंचालक, आरोग्य सेवा, कोल्हापूर मंडळ, कोल्हापूर यांच्या अधिपत्याखालील कोल्हापूर / सांगली/सिंधुदूर्ग/रत्नागिरी या जिल्ह्यातील उपजिल्हा / ग्रामीण रुग्णालय येथील दंत शल्यचिकीत्सक विभागातील दंत शल्यचिकीत्सक, वर्ग-२ या संवर्गातील एकूण ५४ पदांना संदर्भाधीन क्रमांक ४ येथील दि.४.०८.२०१८ च्या शासन निर्णयान्वये दि.१.०३.२०१८ ते दि.३०.०९.२०१८ या कालावधीकरीता मुदतवाढ देण्यात आली होती.
२. उपसंचालक, आरोग्य सेवा, कोल्हापूर मंडळ, कोल्हापूर यांच्या अधिपत्याखालील कोल्हापूर / सांगली/सिंधुदूर्ग/रत्नागिरी या जिल्ह्यातील उपजिल्हा / ग्रामीण रुग्णालय येथील दंत शल्यचिकीत्सक विभागातील दंत शल्यचिकीत्सक, वर्ग-२ या संवर्गातील एकूण ५४ पदांना अस्थाई पदांना खालील अटींच्या अधीन राहून दि.१.१०.२०१८ ते दि.२८.०२.२०१९ या कालावधीसाठी मुदतवाढ देण्यात येत आहे.
१) उपरोक्त पदांपैकी कोणतेही पद ६ महिन्यापेक्षा जास्त काळ रिक्त नाही व ज्या कारणांसाठी पदे मंजूर केली आहेत, त्या अटी व शर्तीचे पालन करण्यात आले आहे.
२) शासन निर्णय, वित्त विभाग क्रमांक-पदनि-२०१६/प्र.क्र.८/१६/आ.पु.क., दि.०७.०९.२०१८ नुसार विहित करण्यात आलेल्या अटी व शर्तीचे कटाक्षाने पालन करण्यात यावे व त्याप्रमाणे कार्यवाही
# Page 2
शासन निर्णय क्रमांकः अपदे-२०१८/प्र.क्र.१५७/आरोग्य-४
करण्यात यावी. त्याचप्रमाणे कार्यालयाचा पदविषयक सुधारित आकृतिबंध उच्चस्तरीय समितीकडून अंतिमत: मान्य करुन घेण्याबाबत तात्काळ कार्यवाही करण्यात यावी.
३) विहीत मुदतीत पदांच्या आढाव्याची कार्यवाही पूर्ण न झाल्यास अस्थायी पदांना त्या पुढील कालावधीसाठी मुदतवाढ न मिळाल्यास व त्यामुळे अधिकारी / कर्मचारी यांच्या वेतन व भत्ताचा प्रश्न निर्माण झाल्यास त्याची जबाबदारी संचालक, आरोग्य सेवा संचालनालय, मुंबई यांची राहील.
३. सदर प्रस्तावावरील खर्च, मागणी क्रमांक.आर-१, मुख्य लेखाशीर्ष “२२१०-वैद्यकीय सेवा व सार्वजनिक आरोग्य, ०६-सार्वजनिक आरोग्य, ००१-संचालक व प्रशासन, ००१ (०८) प्राथमिक आरोग्य केंद्राचा ग्रा.रु.
इतका दर्जा वाढविणे, (२२१००४१३)" व मागणी क्रमांक आर १, मुख्य लेखाशीर्ष “२२१०- वैद्यकीय सेवा व सार्वजनिक आरोग्य, ०३ - ग्रामीण आरोग्यसेवा व विषम चिकित्सा, ११०- रुग्णालये व दवाखाने, (०१) (०१) - कुटीर रुग्णालये (२२१० ०३१५)” या लेखाशीर्षांखालील सन २०१८-१९ च्या मंजूर अनुदानामधून भागविण्यात यावा.
४. सदर शासन निर्णय, वित्त विभागाचा शासन निर्णय क्र. पदनि-२०१६/प्र.क्र.८/१६/आ.पु.क., दि.७.०९.२०१८ अन्वये प्रशासकीय विभागांना प्रदान केलेल्या अधिकारास अनुसरुन निर्गमित करण्यात येत आहे.
# Page 3