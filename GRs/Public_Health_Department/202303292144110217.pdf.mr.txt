# Page 1
प्राचार्य, डॉ.हेडगेवार स्मृती रुग्णसेवा मंडळ संचलित दंत महाविद्यालय, हिंगोली यांना जिल्हा रुग्णालय, हिंगोली येथील १०० खाटा शैक्षणिक प्रयोजनार्थ अनुभवासाठी सन २०२२-२३ या वर्षाकरीता परवानगी देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०२३/ प्र.क्र.०१/ आरोग्य-४
मंत्रालय, १० वा मजला, संकूल इमारत,
गोकूळदास तेजपाल रूग्णालय आवार, मुंबई.
दिनांक : ११ एप्रिल, २०२३.
वाचा :- उपसंचालक, आरोग्य सेवा, औरंगाबाद यांचे पत्र क्रमांक: उसंआसे / नियोजन कक्ष - क१) प्र.क्र.९६/२०२२/डॉ.हेडगेवार दंत महा.खाटा वापर/१३६०६-८/२२, दि.१३.०७.२०२२.
प्रस्तावना : प्राचार्य, डॉ.हेडगेवार स्मृती रुग्णसेवा मंडळ संचलित दंत महाविद्यालय, हिंगोली यांना जिल्हा रुग्णालय, हिंगोली येथील १०० खाटा शैक्षणिक प्रयोजनार्थ अनुभवासाठी सन २०२२-२३ या वर्षाकरीता परवानगी देण्याबाबचा प्रस्ताव सादर केला आहे. उपसंचालक, आरोग्य सेवा, औरंगाबाद यांच्या पत्रामध्ये असे नमूद करण्यात आले आहे की, शासनाच्या दि.१४.०५.२०१८ च्या शासन निर्णयान्वये सदर संस्थेस ५ वर्षाकरीता परवानगी देण्यात आली होती. सदर संस्थेचा ५ वर्षाचा कालावधी दि.३१.०५.२०२२ रोजी पुर्ण झालेला आहे. आता, सदर संस्थेस दि.०१.०६.२०२२ पासून पुढील १ वर्षाकरीता जिल्हा रुग्णालय, हिंगोली येथील १०० खाटा शैक्षणिक प्रयोजनार्थ अनुभवासाठी देण्याची बाब शासनाच्या विचाराधीन होती. यासंदर्भात पुढील प्रमाणे निर्णय घेण्यात येत आहे.
शासन निर्णय : प्राचार्य, डॉ. हेडगेवार स्मृती रुग्णसेवा मंडळ संचलित दंत महाविद्यालय, हिंगोली यांना जिल्हा रुग्णालय, हिंगोली येथील १०० खाटा शैक्षणिक प्रयोजनार्थ अनुभवासाठी सन २०२२-२३ या वर्षाकरीता परवानगी देण्याबातचा निर्णय शासनाच्या विचाराधीन होता. त्यावर विचार होऊन सदर संस्थेस जिल्हा रुग्णालय, हिंगोली येथील १०० खाटा शैक्षणिक प्रयोजनार्थ वापरण्यास दि.०१.०६.२०२२ पासून या शासन निर्णयाद्वारे १ १ वर्षाकरीता मंजूरी देण्यात येत आहे. तसेच, या विभागाच्या दि.०३.०८.२०१३ च्या शासन निर्णयान्वये खाजगी वैद्यकीय महाविद्यालयांना शैक्षणिक प्रयोजनार्थ वापरण्यास देण्यात येणाऱ्या शासकीय रुग्णालयातील खाटांच्या बाबतीत आकारण्यात
येणाऱ्या प्रतिदिन प्रतिखाट रूपये २५/- या शुल्कात वाढ करून प्रतिदिन प्रतिखाट रूपये १५०/ इतके वाढीव शुल्क आकारण्यास मान्यता देण्यात आली आहे.
२. सदर सस्थेस जिल्हा रुग्णालय, हिंगोली येथील १०० खाटा संस्थेने वापरण्यास सुरुवात केल्यापासून १ वर्षाच्या कालवधीसाठी पुढील अटींच्या अधीन राहून मंजूरी देण्यात येत आहे.
# Page 2
शासन निर्णय क्रमांकः प्रशामा-२०२३/ प्र.क्र.०१/आरोग्य-४
१) खाटांसाठी आकारावयाचे शुल्क रु. १५०/- प्रति दिन प्रति खाट संस्था तिमाहीच्या पहिल्या महिन्याच्या आठवडयात तीन महिन्याच्या कालावधीसाठी अग्रीम स्वरुपात चुकते करील.
खाटा वापरण्याच्या कालावधीत शासन ठरविल ते सुधारित शुल्क शासन ठरविल त्या दिनांकापासून चुकते करण्याचे बंधनकारक राहील. तसे न केल्यास ही व्यवस्था रद्द करण्यात येईल व याबाबतचा शासनाचा निर्णय अंतिम राहील.
२) संस्थेच्या खाटांच्या वापराबाबतचे प्रत्येक तिमाहीसाठीचे आगाऊ शुल्क पहिल्या महिन्याच्या पहिल्या आठवडयात भरत असल्याचा जिल्हा शल्यचिकित्सक, जिल्हा रुग्णालय, हिंगोली यांनी खातरजमा करुन नंतरच पुढील कालावधीसाठी खाटांचा वापर करण्यास परवानगी द्यावी.