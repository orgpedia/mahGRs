# Page 1
प्रादेशिक मनोरुग्णालयांकरीता पुरवठा केलेल्या कापडचोपड (लिनन) चे देयक अदा करण्याबाबत.
महाराष्ट्र शासन
सार्वजनिक आरोग्य विभाग
शासन पुरकपत्र क्रमांकः प्रशामा-२०२०/प्र.क्र. १०६/आरोग्य-८
नविन मंत्रालय, गोकुळदास तेजपाल रुग्णालय कंपाउंड,
कॉम्पलेक्स बिल्डींग, १० वा मजला, मुंबई ४००००१
दिनांक : २१ सप्टेंबर २०२०
संदर्भ-: १)शासन निर्णय क्रमांक-खरेदी-२०१८/प्र.क्र.१९९/आरोग्य-८, दिनांक ११.९.२०१८.
२)संचालक,आरोग्य सेवा, आरोग्य सेवा संचालनालय, मुंबई यांचे पत्र क्रमांक -संआसे/ कापड-चोपड/ प्रशा.मान्यता/२०-२१/माआ/टे-२/३५१८-१९/२०, दिनांक ७.७.२०२०.
प्रस्तावना -: सन २०१८-१९ या आर्थिक वर्षात दिनांक ११.९.२०१८ अन्वये कापडचोपड (लिनन) खरेदी
करण्यासाठी प्रशासकीय मान्यता देण्यात आली होती. त्यानुसार खरेदी प्रक्रीया पुर्ण होवून
कापडचोपड (लिनन)चा पुरवठा झाला आहे. त्याचे देयक आर्थिक वर्ष सन २०१८-१९ संपल्यानंतर
प्राप्त झाल्याने सदर देयकाची अदायगी करता येणे शक्य झाले नाही. यास्तव सदर देयक अदा
करण्यासाठी पुरकपत्राव्दारे मान्यता देण्याबाबतचा प्रस्ताव शासनाच्या विचाराधीन आहे.
शासन पुरकपत्र-: सद्यस्थितीत कोविड-१९ या विषाणूचा प्रादूर्भाव असल्याने राज्याच्या महसूलात घट
झालेली आहे. त्यामुळे बिडिएस प्रणालीवर वितरीत / उपलब्ध असलेल्या अनुदानाच्या मर्यादेतच
खर्च करावा, या अटीच्या अधीन राहून संदर्भ क्रमांक-१ येथील शासन निर्णयानुसार खरेदी केलेल्या
कापडचोपड लिननचे रुपये ४१,०१,३००/- (अक्षरी एक्केचाळीस लाख एक हजार तिनशे फक्त)
इतक्या रक्कमेचे देयक सन २०२०-२१ या आर्थिक वर्षात लेखाशिर्ष क्रमांक - २२१००२९१ मध्ये
उपलब्ध असलेल्या अर्थसंकल्पीत तरतूदीपैकी बिडिएस प्रणालीवर रुपये १,३८,६०,००० /- इतकी
वितरीत अनुदानाच्या मर्यादेतच खर्ची टाकण्यास मान्यता देण्यात येत आहे.
शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम, भाग-२,
दिनांक १७.०४.२०१५ सोबतच्या परिशिष्टातील वित्तीय अधिकार नियम पुस्तिका १९७८, भाग
पहिला, उपविभाग-दोन मधील अ. क्र. ४, नियम क्रमांक ७ अन्वये प्रशासकीय विभागास प्रदान
केलेल्या अधिकारानुसार उक्त मान्यता देण्यात येत आहे.
# Page 2
शासन पुरकपत्र क्रमांकः प्रशामा-२०२०/प्र.क्र. १०६ / आरोग्य-८