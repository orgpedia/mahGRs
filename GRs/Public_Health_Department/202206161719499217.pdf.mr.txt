# Page 1
डॉ. रूपाली श्रीधर वाघ, वैद्यकीय अधिकारी,गट-ब,यांचा दि. १८.०९.२०१९ ते दि.०२.०३.२०२० या कालावधीतील प्रतिक्षाधिन कालावधी नियमित करणेबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांक: संआसे-२०२१/प्र.क्र.२७७/सेवा-१
गोकुळदास तेजपाल रूग्णालय संकुल इमारत,८/१० वा मजला,
लोकमान्य टिळक मार्ग, मुंबई - ४००००१.
दिनांक : २७ जून, २०२२.
वाचा : १) शासन निर्णय,वित्त विभाग क्र.सेनिवे १००१/१३०/सेवा-४,दि.०२.०६.२००३.
२) संचालक, आरोग्य सेवा संचालनालय,मुंबई पत्र क्र.संआसे/२अ/टे-४/डॉ.रूपाली वाघ /प्रति.काला/ १५३७ ३८, दि.१८.१०.२०२१.
प्रस्तावना : संदर्भ क्र.२ अन्वये डॉ. रूपाली श्रीधर वाघ, वैद्यकीय अधिकारी गट-ब, फीरते आरोग्य पथक, बेडसे, ता.सुरगाणा, जि.नाशिक यांचा दि.१८.०९.२०१९ ते दि.०४.०३.२०२० हा प्रतिक्षाधीन कालावधी कर्तव्य कालावधी म्हणून नियमित करण्याबाबत शासनास विनंती केली आहे. प्रस्तुत प्रकरणी डॉ. रूपाली श्रीधर वाघ, यांना जिल्हा परिषद दवाखाना झरी (उघवा) ता.तलासरी,जि.पालघर येथे पदस्थापना देण्यात आली होती. सदर पदावर डॉ.वाघ हया दि.२२.०७.२०१९ रोजी हजर झाल्या. डॉ.वाघ यांनी वैयक्तिक कारणास्तव (सासू-सासरे) आजारी असल्यामुळे अंशत: बदलाने नाशिक जिल्हयात पदस्थापना मिळणेबाबत दि.२६.०७.२०१९ रोजी परस्पर शासनास अर्जाद्वारे विनंती केली होती.
शासन आदेश दि.३०.०८.२०१९ अन्वये डॉ.वाघ यांच्या पदस्थापनेमध्ये प्रशासकीय निकडीखातर अंशत: बदल करून त्यांना फिरते आरोग्य पथक देसराणे,ता.कळवण,जि.नाशिक येथे पदस्थापना देण्यात आली आहे. त्यानुसार डॉ.वाघ यांना मुख्य कार्यकारी अधिकारी जिल्हा परिषद पालघर यांनी दि. १७.०९.२०१९ रोजी कार्यालयीन वेळेनंतर कार्यमुक्त केले.
उपरोक्त ठिकाणी शासन निर्णय दि.१८.०७.२०१९ अन्वये डॉ.प्रशांत एकनाथ खैरनार, वैद्यकीय अधिकारी, गट-ब, यांना समावेशनाने पदस्थापना देण्यात आली असून डॉ.खैरनार सदर ठिकाणी रूजू झाले होते व सदर ठिकाणी एकच पद मंजूर असून सदरचे पद हे (डॉ. खैरनार) भरलेले असल्यामुळे डॉ. वाघ हया रूजू होण्यासाठी गेल्या असता यांना तेथे रूजू करून घेता येत नसल्याचे जिल्हा आरोग्य अधिकारी, जिल्हा परिषद नाशिक यांनी दि.२७.०९.२०१९ च्या पत्रान्वये शासनास कळविले. तद्नंतर शासन आदेश दि.०२.०३.२०२० अन्वये डॉ. वाघ यांना फिरते आरोग्य पथक बेडसे,ता.सुरगाणा,जि.नाशिक येथे विनंती बदलीने पदस्थापना देण्यात आली. जिल्हा आरोग्य अधिकारी, नाशिक यांनी डॉ.वाघ यांना सदर ठिकाणी दि.०४.०३.२०२० रोजी कार्यालयीन वेळेनंतर हजर करून घेतले.
# Page 2
शासन आदेश क्रमांकः संआसे-२०२१/प्र.क्र.२७७/सेवा-१
डॉ.वाघ यांना मुख्य कार्यकारी अधिकारी, जिल्हा परिषद पालघर यांनी दि. १७.०९.२०१९ रोजी कार्यालयीन वेळेनंतर कार्यमुक्त केल्यापासून ते शासन आदेश दि. ०२.०३.२०२० अन्वये डॉ. वाघ यांना फिरते आरोग्य पथक बेडसे,ता.सुरगाणा,जि.नाशिक येथे विनंती बदलीने पदस्थापना मिळेपर्यंतच्या कालावधीत डॉ.वाघ हया पदस्थापनेविना होत्या.
उक्त वस्तुस्थिती पाहता डॉ. वाघ हया वैयक्तिक कारणास्तव नव्हे तर प्रशासकीय कारणास्तव पदस्थापनेविना राहिल्या आहेत. यास्तव डॉ.वाघ यांचा दि.१८.०९.२०१९ ते दि.०२.०३.२०२० पर्यंतचा कालावधी, प्रतिक्षाधिन कालावधी नियमित करण्याची बाब विचाराधीन होती.
शासन आदेश : शासन निर्णय, वित्त विभाग, क्रमांक:- सेवेनि १००१/१३०/सेवा-४, दि.०२.०६.२००३ च्या जोडपत्रातील परिशिष्ट-एक मधील अ.क्र.१ नुसार महाराष्ट्र नागरी सेवा (सेवेच्या सर्वसाधारण शर्ती) नियम, १९८१ मधील नियम क्रमांक ९(१४)(एफ) संदर्भातील प्रत्यायोजित करण्यात आलेल्या अधिकारास अनुसरुन डॉ.रूपाली श्रीधर वाघ यांचा दि.१८.०९.२०१९ ते दि.०२.०३.२०२० पर्यंतचा प्रशासकीय कारणास्तव पदस्थापनेविना रहावे लागण्याचा सक्तीचा प्रतिक्षेचा कालावधी हा “कर्तव्य कालावधी” म्हणून नियमित करण्यात येत आहे.