# Page 1
महात्मा ज्योतिराव फुले जन आरोग्य योजनेंतर्गत म्युकरमायकोसीस (Mucormycosis) आजारावर उपचार करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः मफुयो- २०२१/प्र.क्र. १०३/आरोग्य-६
जी.टी. रुग्णालय आवार, १० वा मजला,
नवीन मंत्रालय, मुंबई -09
दिनांक: १८ मे, २०२१
वाचा : १) सार्वजनिक आरोग्य विभाग, शासन निर्णय क्रमांकः रास्वयो-२०१८/प्र.क्र.७४/ आरोग्य-६, दि. २६ फेब्रुवारी, २०१९.
२) सार्वजनिक आरोग्य विभाग, शासन निर्णय क्रमांकः रास्वयो-२०२०/प्र.क्र.८०/आरोग्य-६, दि. २३ मे, २०२०.
३) सार्वजनिक आरोग्य विभाग, शासन निर्णय क्रमांकः रास्वयो-२०२०/प्र.क्र.८० (भाग-१ )/आरोग्य-६, दि.
११ मे, २०२१.
४) मुख्य कार्यकारी अधिकारी, राज्य आरोग्य हमी सोसायटी, वरळी, मुंबई यांचे No: SHAS/OSD/CEO/८१९/२०२१, दिनांक ११.०५.२०२१ चे पत्र.
५) मुख्य कार्यकारी अधिकारी राज्य आरोग्य हमी सोसायटी, वरळी, मुंबई यांचे क्र. राआहसो/मुकाअ/विकाअ/८६३/२०२१, दिनांक १८.०५.२०२१ चे पत्र.
प्रस्तावना : संदर्भीय दिनांक २६.०२.२०१९ च्या शासन निर्णयान्वये महात्मा ज्योतिराव फुले जन आरोग्य योजनेशी प्रधानमंत्री जन आरोग्य योजना संलग्नीकरण करून एकत्रित स्वरूपात मे. युनायटेड इंडिया इन्शुरन्स कंपनीच्या सहकार्याने दिनांक ०१.०४.२०२० पासून राज्यात अंमलात आली आहे. सदरील शासन निर्णयातील परिच्छेद २ मध्ये सदर योजनेंतर्गत लाभार्थी व लाभार्थीचा विमा निश्चित केला असून महात्मा ज्योतिराव फुले जन आरोग्य योजनेंतर्गत रु. १.५० लक्ष व प्रधानमंत्री जन आरोग्य योजनेंतर्गत रू. ५.०० लक्ष निश्चित केला आहे.
कोविड –१९ रुग्णांना अंगीकृत खाजगी रुग्णालयामध्ये उपचार घेण्यासाठी आर्थिक बोजा पडू नये तसेच कोविड १९ महामारीच्या संकटामध्ये सर्वच नागरिकांना आरोग्य विषयक हमी व आर्थिक दिलासा मिळावा यासाठी मर्यादित कालावधीसाठी योजनेची व्याप्ती सर्व नागरिकांसाठी वाढविणे तसेच महात्मा ज्योतिराव फुले जन आरोग्य योजनेतील उपचारांचा लाभ लाभार्थी रुग्णांबरोबर इतर रुग्णानांदेखील मिळावा आणि शासकीय रुग्णालयाकरीता राखीव असलेल्या उपचार पद्धती उपलब्ध व्हाव्यात व योजनेंतर्गत अंगीकृत रुग्णालयातील डॉक्टर, इतर कर्मचारी व अनुषंगीक कर्मचारी यांना कोविड - १९ साथरोग प्रतिबंध संदर्भात आवश्यक साधन सामग्री उपलब्ध व्हावी या दृष्टीकोनातून दिनांक २३ मे, २०२० अन्वये निर्णय घेण्यात आला आहे. सदर योजनेस संदर्भीय दिनांक ११.०५.२०२१ च्या शासन निर्णयान्वये माहे दिनांक १.०४.२०२१ ते माहे दिनांक ३०.०६.२०२१ या कालावधीपर्यंत मुदतवाढ देण्यात आली आहे.
# Page 2
शासन निर्णय क्रमांक्र: मफुयो-२०२१/प्र.क्र.१०३/आरोग्य-६, दिनांक १८ मे, २०२१
सध्यस्थितीत कोविड साथरोग परिस्थितीमध्ये कोविड-१९ च्या रुग्णांमध्ये म्युकरमायकोसीसची (Mucormycosis) प्रकरणे आढळून येत आहेत. Mucormycosis हे fungal infection असून यामध्ये Microbiologist, Internal Medicine specialist, Intensivist, Neurologist, ENT specialist, Ophthalmologist, Dentist, Maxillofacial / Plastic surgeon and biochemist अशा बहुआयामी विशेषज्ञ सेवांची गरज भासते. महात्मा ज्योतिराव फुले जन आरोग्य योजनेमध्ये-Rhinocerebral Mucormycosis for 10 Days' Stay हे पॅकेज उपलब्ध आहे.
याप्रमाणेच वैद्यकीय व शस्त्रक्रिया उपचारांशी संबंधित इतर पॅकेजेस सुद्धा उपलब्ध आहेत. तथापि सध्या राज्यामध्ये लागण झालेल्या म्युकरमायकोसीस (Mucormycosis) या आजाराची तीव्रता जास्त प्रमाणात असून याकरीता बहुआयामी विशेषज्ञ सेवांची गरज भासते. तसेच याकरीता येणारा खर्च ही जास्त आहे.
यामुळे खाजगी रुग्णालयातील उपचारावरील खर्चामुळे नागरिकांना मोठ्या प्रमाणात आर्थिक भार सहन करावा लागत आहे. या पार्श्वभुमीवर म्युकरमायकोसीस (Mucormycosis) या आजाराने बाधीत रुग्णांना रुग्णालयामध्ये उपचार घेण्यासाठी आर्थिक बोजा पडू नये व सर्वच नागरिकांना आरोग्य विषयक हमी व आर्थिक दिलासा महात्मा ज्योतिराव फुले जन आरोग्य योजनेच्या अंगीकृत रुग्णालयामध्ये मिळावा, याबाबत राज्य आरोग्य हमी सोसायटीकडून प्रस्ताव प्राप्त झालेला आहे. सदर प्राप्त प्रस्तावानुसार शासनाने पुढील निर्णय घेतला आहे.
शासन निर्णय
१. म्युकरमायकोसीस (Mucormycosis) या आजाराच्या उपचारावर महात्मा ज्योतिराव फुले जन आरोग्य योजनेंतर्गत राज्यातील सर्व पात्र नागरिकांवर अंगीकृत रुग्णालयांमध्ये म्युकरमायकोसीस आजारावर उपचार करण्यात येतील.
२. सदरील म्युकरमायकोसीस (Mucormycosis) या आजारावरील उपचाराकरीता महात्मा ज्योतिराव फुले जन आरोग्य योजना व प्रधानमंत्री जन आरोग्य योजनेंतर्गत परिशिष्ट अ प्रमाणे सर्जीकल पॅकेज ११ व मेडीकल पॅकेज ८ उपलब्ध आहेत (परिशिष्ट अ सोबत जोडले आहे). महात्मा ज्योतिराव फुले जन आरोग्य योजनेमध्ये प्रति कुटुंब प्रति वर्ष रू. १.५० लक्ष एवढे विमा संरक्षण आहे तसेच प्रधानमंत्री जन आरोग्य योजनेमध्ये प्रति कुटुंब प्रति वर्षरू. १.५० लक्ष पर्यंत विमा संरक्षण आहे. त्यापुढे हमी तत्वावर रु.
५.०० लक्ष पर्यंत संरक्षण आहे. तसेच म्युकरमायकोसीस (Mucormycosis) या आजारापुर्वी बाधित व्यक्तीवर वा त्याच्या कुटुंबातील व्यक्तीवर उपलब्ध विमा संरक्षणापैकी काही रक्कम खर्च झालेली असू शकते. म्युकरमायकोसीस आजारावरील उपचाराकरीता परिशिष्ट अ मधील विविध पॅकेज एकत्रितरित्या व वारंवार पुनर्वापर करावा लागण्याची शक्यता आहे. महात्मा ज्योतिराव फुले जन आरोग्य योजना व प्रधानमंत्री जन आरोग्य योजनेंतर्गत अनुज्ञेय विमा संरक्षणापेक्षा अधिक खर्च आल्यास अधिकचा खर्च राज्य आरोग्य हमी सोसायटीकडून हमी तत्वावर भागविण्यात येईल. दिनांक २३.०५.२०२० च्या शासन निर्णयानुसार राज्यातील सर्व पात्र नागरिकांना सदरहू योजनेचा लाभ देण्यात येत आहे.
३. म्युकरमायकोसीस (Mucormycosis) आजारावरील उपचारामध्ये Antifungal औषधे हा महत्वाचा भाग आहे. संबंधित औषधे कमी प्रमाणात उपलब्ध होत आहेत. त्याबरोबरच सदर औषधे महागडी आहेत. सदर औषधे शासनाच्या प्रचलित नियमानुसार विहीत कार्यपद्धती अनुसरून संबंधीत
# Page 3
शासन निर्णय क्रमांक्र:मफुयो-२०२१/प्र.क्र.१०३/आरोग्य-६, दिनांक १८ मे, २०२१ प्राधिकरणाकडून उपलब्ध करून घेण्यात यावीत व अंगीकृत रुग्णालयास पात्र लाभार्थ्यांना मोफत उपलब्ध करून देण्यात यावीत. याबाबत जिल्हा शल्य चिकित्सक यांचेमार्फत सनियंत्रण केले जाईल व त्याची सर्वस्वी जबाबदारी ही संबंधित जिल्हा शल्य चिकित्सक यांची राहील. तसेच प्रतीपुर्ती करण्यापुर्वी सर्व बाबी तपासून अनावश्यक आर्थिक भार पडणार नाही, याची खबरदारी मुख्य कार्यकारी अधिकारी, राज्य आरोग्य हमी सोसायटी यांची राहिल.
४. सदरहू म्युकरमायकोसीस (Mucormycosis) आजारावर येणारा खर्च महात्मा ज्योतिराव फुले जन आरोग्य योजनेंकरीता असणाऱ्या लेखाशिर्षांतर्गत खर्च करण्यात येईल.
५. हमी तत्वावरील दावे नियमानुसार योग्यरित्या तपासणी/पडताळणी करून, विहीत कार्यपद्धती अनुसरून, अंगीकृत रुग्णालयास दावे अदा करण्याची संपुर्ण जबाबदारी राज्य आरोग्य हमी सोसायटीची राहील. अंगीकृत रुग्णालयांना खर्चाची प्रतीपुर्ती करण्यापुर्वी सर्व बाबी तपासून अनावश्यक आर्थिक भार पडणार नाही, याची खबरदारी मुख्य कार्यकारी अधिकारी, राज्य आरोग्य हमी सोसायटी, वरळी, मुंबई यांनी घ्यावी.
६. सदरील प्रयोजनार्थ येणारा खर्च हा सोसायटीस वित्तीय वर्षात उपलब्ध करून देण्यात येणाऱ्या निधीमधून भागविण्यात यावा. याबाबतची अंमलबजावणी राज्य आरोग्य हमी सोसायटीने योजनेची मार्गदर्शक तत्वे, अटी व शर्तीनुसार करावी.
७. सदर योजना दिनांक ३० सप्टेंबर, २०२१ पर्यंत अंमलात राहील. तद्नंतर याबाबत आढावा घेऊन मुदतवाढीचा निर्णय शासनस्तरावरून घेण्यात येईल.
८. सदर शासन निर्णय नियोजन विभागाच्या सहमतीने व वित्त विभाग अनौपचारिक संदर्भ क्र.२५४/२०२१/व्यय-१३, दिनांक १४.०५.२०२१ अन्वये देण्यात आलेल्या सहमतीनुसार निर्गमित करण्यात येत आहे.
# Page 4
# Page 5
# Page 6
# Page 7
# Page 8