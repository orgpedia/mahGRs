# Page 1
सातारा येथील १०० खाटांच्या महिला रुग्णालयाच्या इमारतीचे उर्वरित टप्पा-२ बांधकामास प्रशासकीय मान्यता व निधी उपलब्ध करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०२० / प्र.क्र.१७३/ आरोग्य-४
मंत्रालय, १० वा मजला, संकुल इमारत,
गोकूळदास तेजपाल रूग्णालय आवार, मुंबई.
दिनांक : ८ मार्च, २०२२.
वाचा:- सहसंचालक, आरोग्य सेवा, रूग्णालये (राज्यस्तर), मुंबई यांचे पत्र क्रमांकः संआसे/कक्ष ३/टे.६/स्त्रीरुसातारामुइटप्पा-२बांधकाम/४२२१-२२,दि. १७/०६/२०२०.
प्रस्तावना: सातारा येथे १०० खाटांचे महिला व नवजात शिशु रुग्णालय स्थापन करण्यास बृहत आराखडा शासन निर्णय दि. १७.०१.२०१३ अन्वये मान्यता देण्यात आलेली आहे. सदर १०० खाटांच्या मुख्य इमारत बांधकामासाठी रु. १४००.०० लक्ष इतक्या रक्कमेस शासन दि.
०२.०७.२०१३ अन्वये प्रशासकीय मान्यता प्रदान करण्यात आलेली आहे. त्यानुसार सदर इमारतीचे पहिल्या मजल्याचे बांधकाम प्रगतीत आहे. सदर इमारतीचे बांधकाम सिव्हिल हॉस्पिटल सातारा परिसरामध्ये मोकळया जागेवर करण्यात येत आहे. जिल्हा शल्य चिकित्सक, सातारा यांनी केलेल्या मागणीनुसार व दर्शविलेल्या जागेनुसार तळमजला ३ मजला असे बांधकामाचे आराखडे व उपभोक्ता विभागाच्या आवश्यकतेनुसार उर्वरित दुसरा मजला व तिसरा मजला बांधकामाचे प्रकल्प कार्यान्वित होणेसाठी आवश्यकता आहे. तरी उर्वरीत टप्पा -२ बांधकामाचे अंदाजपत्रक हे कार्यकारी अभियंता,सा.बां. विभाग, सातारा यांनी तयार केले असून ते सन २०१-२२ च्या दरसूचीवर अधारित रु. ३२,६३,१६,६३३/- इतक्या किंमतीचे अंदाजपत्रक व आराखडयास प्रशासकीय मान्यता देण्याचा निर्णय घेण्यात आला आहे. हुडको या वित्तीय संस्थेकडून सार्वजनिक आरोग्य विभागाच्या अखत्यारीतील चालू व नवीन रुग्णालयाच्या बांधकामासाठी कर्ज उपलब्ध करुन घेण्याचा निर्णय घेण्यात आला आहे. त्यानुसार नवीन लेखाशिर्षामधून सदर काम करण्याचे विभागाने धोरणा आहे.
शासन निर्णय : सदर अंदाजपत्रकातील तांत्रीक बाबी तपासून त्यास मान्यतेसाठी सार्वजनिक बांधकाम विभागास प्रस्ताव सादर केला असता सार्वजनिक बांधकाम विभागाने छाननीअंती सोबतच्या “परिशिष्ट-अ” मध्ये दर्शविण्यात आल्याप्रमाणे बांधकामाकरीता रु.१७,९६,४५,९९०/- (अक्षरी रुपये १७ कोटी शहान्नव लाख पंचेचाळीस हजार नऊशे नव्वद इतक्या अंदाजपत्रकास खालील प्रमाणे प्रशासकीय मान्यता देण्यात येत आहे :
# Page 2
शासन निर्णय क्रमांकः प्रशामा-२०२०/प्र.क्र.१७३/ आरोग्य-४
२. उपरोक्त अंदाजपत्रकाची प्रशासकीय मान्यता पुढील अटी व शर्तीच्या अधिन राहून देण्यात येत आहे.
अटी व शर्ती :
१) काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तु विशारदांकडून मंजूरी घेऊनच सुरु करावे.
२) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
३) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही २०१३/प्र.क्र.१७७/तां.क. १, दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
४) सदर कामाच्या बांधकामाचा खर्च सार्वजनिक आरोग्य विभागाने त्यांच्याकडे उपलब्ध असलेल्या नियतव्ययामधून करण्यात यावा.
५) सार्वजनिक बांधकाम विभागाच्या शासन निर्णय क्रमांक बीडीजी-२०१७/प्र.क्र.६० / इमा-२, दि.०७.०७.२०१७ अन्वये कार्यवाही करण्यात यावी.
६) नियोजित जागा विभागाच्या ताब्यात असल्याचे प्रमाणपत्र प्राप्त करुन सदर कामाच्या निविदा सूचना प्रसिध्द करण्यात याव्यात.
७) प्रस्तावित इमारत उप जिल्हा रुग्णालय जी+२ असून, त्याचे क्षेत्रफळ ४२७६.३० चौ.मी. असून बांधकामाचा दर २६०००/चौ.मी.आहे.
८) प्रस्तावित करण्यात आलेल्या इमारतीचे जोते क्षेत्रफळ कर्मचारीवर्ग यांच्या अधीन अनुज्ञेय मानकाप्रमाणे असल्याची खातरजमा करण्याच्या अटीस अधीन राहून अंदाजित रु. ५३.३४ कोटी इतक्या किंमतीस सहती दर्शविण्यात येत आहे.
३. सदर कामावरील खर्च मागणी क्रमांक- एच- ८, मुख्यलेखाशिर्ष "४२१०- वैद्यकीय सेवा व सार्वजनिक आरोग्य सेवा यावरील भांडवली खर्च, ०१- नागरी आरोग्य सेवा-विषम चिकित्सा, ११० रुग्णालये व दवाखाने, (०१)-इमारती, (०१) (०४) मोठी बांधकामे (हुडोकडील कर्जे) (कार्यक्रम) ( ४२१०३२०२), ५३ मोठी बांधकामे" याखाली भागविण्यात यावा.
४. सदर शासन निर्णय, सार्वजनिक बांधकाम विभागाच्या अ.सं. क्र.२६ / २०२२ / इमा-२, दिनांक ०२.०९.२०२१ अन्वये दर्शविलेल्या सहमतीनुसार व मा. मुख्य सचिव यांच्या अध्यक्षतेखालील उच्चाधिकार सचिव समितीने दिनांक ०३.०३.२०२२ रोजी दिलेल्या मान्यतेनुसार तसेच वित्त विभागाच्या शा.नि. क्र. विअप्र-२०१३/प्र.क्र.३०/२०१३/ विनियम, भाग-२, दि.१७.०४.२०१५ सोबतच्या परिशिष्ट भाग-पहिला, उपविभाग-पाच मधील अनुक्रमांक १ परिच्छेद क्र.१३४ नुसार प्रशासकीय विभागांना प्रदान करण्यात आलेल्या अधिकारात निर्गमित करण्यात येत आहे.
# Page 3
शासन निर्णय क्रमांकः प्रशामा-२०२०/प्र.क्र.१७३/आरोग्य-४
# Page 4