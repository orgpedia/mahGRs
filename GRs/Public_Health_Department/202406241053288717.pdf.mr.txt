# Page 1
इन्फ्लुएंझा चाचणी करणाऱ्या खाजगी प्रयोगशाळा व खाजगी रुग्णालये यांच्या चाचणी
दरांची मर्यादा ठरवण्यासाठी समिती स्थापन
करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः इन्फ्लुएंझा-६५२३/प.क्र.१२९/आ-५
गो. ते. रुग्णालय , संकुल इमारत, १० वा मजला,
मंत्रालय, मुंबई-४०० ००१.
तारीख: २४ जून, २०२४
प्रस्तावना :-
जागतिक आरोग्य संघटनेने २००९ पासून इन्फ्लुएंझा A H१N१ ही महामारी म्हणून घोषित केली
आहे. राज्यात दरवर्षी इन्फ्लुएंझा A H१N१ रुग्णांची संख्या वाढते. सन २०२२ च्या जुलै आणि ऑगस्ट
महिन्यात राज्यात इन्फ्लुएंझाची सर्वाधिक रुग्णसंख्या नोंदली गेली होती. आता, जानेवारी २०२३ पासून
इन्फ्लुएंझाच्या रुग्णांमध्ये वाढ होत आहे. सध्या राज्यात ४१ हुन अधिक सरकारी प्रयोगशाळा आहेत, ज्या
मोफत इन्फ्लुएंझा चाचणी करत आहेत. तथापि, इन्फ्लुएंझाच्या संशयित रुग्णांची मोठ्या संख्येने खाजगी
प्रयोगशाळा आणि खाजगी रुग्णालयांमध्ये चाचणी केली जात आहे. राज्यभरातील विविध शहरातील विविध
खाजगी प्रयोगशाळा आणि खाजगी रुग्णालयांमध्ये या चाचणीच्या दरामध्ये खूप तफावत दिसून येते. त्यानुषंगाने,
खाजगी प्रयोगशाळांमध्ये इन्फ्लुएंझा चाचणी दरावर मर्यादा घालणे गरजेचे आहे. त्यानुषंगाने, राज्यातील विविध
खाजगी प्रयोगशाळा आणि खाजगी रूग्णालयांमध्ये इन्फ्लुएंझा चाचणीचे दर निश्चित करण्यासाठी तसेच,
इन्फ्लुएंझा या आजारासाठी उपाययोजना राबविण्याबाबत मार्गदर्शन करण्यासाठी इन्फ्लुएंझा A H१N१ आजार
नियंत्रण कार्यक्रम अंतर्गत आयुक्त आणि अभियान संचालक, आरोग्य सेवा, राष्ट्रीय आरोग्य अभियान यांच्या
अध्यक्षतेखाली समिती स्थापन करण्याची बाब शासनाच्या विचाराधीन होती.
शासन निर्णय :-
इन्फ्लुएंझा A H१N१ या आजाराच्या नियंत्रण कार्यक्रमांतर्गत केल्या जाणाऱ्या उपाययोजनांच्या प्रभावी
अंमलबजावणीसाठी तसेच, विविध खाजगी प्रयोगशाळा आणि रूग्णालयांमध्ये इन्फ्लुएंझा चाचणीच्या विविध
दरांमधील तफावत दूर करून, खाजगी प्रयोगशाळा आणि खाजगी रूग्णालयांमध्ये इन्फ्लुएंझा चाचणीचे दर
निश्चित करून चाचणी दराची मर्यादा ठरविण्यासाठी आयुक्त आणि अभियान संचालक, आरोग्य सेवा, राष्ट्रीय
आरोग्य अभियान यांच्या अध्यक्षतेखाली खालीलप्रमाणे समितीची स्थापना करण्यात येत आहे.
--------------------------------------------------------------------------------
| अ.क्र. | पदनाम | अध्यक्ष/सदस्य |
| १ | आयुक्त, आरोग्य सेवा तथा अभियान संचालक, राष्ट्रीय आरोग्य अभियान मुंबई | अध्यक्ष |
| २ | संचालक आरोग्य सेवा, पुणे | सह-अध्यक्ष |
| ३ | वैद्यकीय शिक्षण आणि संशोधन संचालक | सह-अध्यक्ष |
--------------------------------------------------------------------------------
# Page 2
शासन निर्णय क्रमांकः इन्फ्लुएंझा-६५२३/ प्र.क्र.१२९/आ-५
----------------------------------------------------------------------------------
| ४ | राष्ट्रीय विषाणू संस्थान,पुणे यांचे प्रतिनिधी | सदस्य |
| ५ | इंडियन मेडिकल असोसिएशनचे प्रतिनिधी | सदस्य |
| ६ | इन्फ्लुएंझा चाचणी करणाऱ्या खाजगी प्रयोगशाळांचे प्रतिनिधी, पुणे व मुंबई | सदस्य |
| ७ | सूक्ष्मजीवशास्त्र विभाग प्रमुख बी जे वैद्यकीय महाविद्यालय, पुणे | सदस्य |
| ८ | मायक्रोबायोलॉजी विभागाचे प्रमुख ग्रांट मेडिकल कॉलेज, मुंबई | सदस्य |
| ९ | वैद्यकीय अधिकारी, आरोग्य पुणे , नागपूर, पिंपरी चिंचवड, ठाणे महानगरपालिका | सदस्य |
| १० | कार्यकारी आरोग्य अधिकारी मुंबई महानगरपालिका | सदस्य |
| ११ | अशासकीय संस्थेचे प्रतिनिधी ( NGO ) | सदस्य |
| १२ | सहसंचालक, ( NVBDCP आणि WBD ) आरोग्य सेवा, पुणे | सदस्य सचिव |
----------------------------------------------------------------------------------
उपरोक्त समितीची कार्यकक्षा व बैठकीचे नियोजन खालीलप्रमाणे राहील,
 समितीची कार्यकक्षा - राज्यातील विविध खाजगी प्रयोगशाळा आणि रुग्णालयांमध्ये इन्फ्लुएंझा
चाचणीचे दर निश्चित करणे. तसेच, इन्फ्लुएंझा या आजारासाठी उपाययोजना राबविण्याबाबत मार्गदर्शन
करणे हे या समितीचे मुख्य कार्य राहील.
 बैठकीचे नियोजन - सदर समितीची बैठक वर्षातून किमान एकदा घेण्यात यावी.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3