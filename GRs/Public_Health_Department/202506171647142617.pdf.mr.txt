# Page 1
राज्यातील आदिवासी क्षेत्रातील कुपोषणाच्या समस्येचे निर्मुलन करण्यासाठी
त्याचप्रमाणे बालमृत्यू दर व माता मृत्यू दर कमी
करणे तसेच संसर्गजन्य रोग नियंत्रण यासंबंधी
आढावा घेवून उपाययोजना सुचविण्यासाठी कृती दलाची (टास्क फोर्स) स्थापना
करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः साआवि-२०२५/प्र.क्र.०३/आदिवासी कक्ष
गो.ते.रुग्णालय संकुल इमारत,
०८वा मजला, नवीन मंत्रालय, मुबई-४०० ००१
दिनांक: १७ जून, २०२५
वाचा:- १)शासन निर्णय, महिला व बाल विकास विभाग, क्र. एबावि-२०२३/प्र.क्र. ६८/ का.५,
दि. २० जून, २०२३.
२)महिला व बालविकास विभागाची दि. २२/०५/२०२५ रोजीची टिप्पणी.
प्रस्तावना:-
राज्यातील आदिवासी क्षेत्रातील कुपोषण कमी करण्याबाबत आढावा घेण्यासाठी व उपाययोजना
सुचविण्यासाठी वाचा मधील महिला व बालविकास विभागाच्या दि. २० जून,२०२३ रोजीच्या शासननिर्णयान्वये
कृतीदलाची ( टास्क फोर्स) स्थापना करण्यात आली होती. तथापि, कृतीदलाची ( टास्क फोर्स) कार्यकक्षा वाढणार
असल्यामुळे तसेच सार्वजनिक आरोग्य विभागकडून या कृतीदलास मनुष्ट्यबळ उपलब्ध करून द्यावयाचे असल्यामुळे
सदरच्या कृतीदलाची महिला व बालविकास विभागाने केलेली स्थापना रद्द करून या कृती दलाची स्थापना
सार्वजनिक आरोग्य विभागाने करावी, असा प्रस्ताव महिला व बालविकास विभागने वाचा मधील दि. २२/०५/२०२५
रोजीच्या टिप्पणीन्वये या विभागास सादर केला होता, त्याप्रमाणे सार्वजनिक आरोग्य विभागाने कार्यवाही करावी,
असा शासनाने निर्णय घेतला आहे. त्याअनुषंगाने शासन निर्णय निर्गमित करण्याची बाब शासनाच्या विचाराधीन
होती.
शासन निर्णय:-
२. वर नमूद केलेली वस्तुस्थिती विचारात घेता, राज्यातील आदिवासी क्षेत्रातील कुपोषणाच्या समस्येचे निर्मुलन
करण्यासाठी त्याचप्रमाणे बालमृत्यू दर व माता मृत्यू दर कमी करणे तसेच संसर्गजन्य रोग नियंत्रण यासंबंधी आढावा
घेवून उपाययोजना सुचविण्यासाठी मा.श्री. डॉ. दीपक रा. सावंत, माजी मंत्री (सार्वजनिक आरोग्य व कुटूंब कल्याण )
यांच्या अध्यक्षतेखाली खालीलप्रमाणे कृती दलाची (टास्क फोर्स) स्थापना करण्यात येत आहे:-
# Page 2
शासन निर्णय क्रमांकः संकीर्ण-२०२५/प्र.क्र.३/e-१००६७४२/ आदिवासी कक्ष
--------------------------------------------------------------------------------------------
| अ.क्र. | पदाधिकाऱ्यांचा तपशील | पदनाम |
| १ | मा.श्री. डॉ. दीपक सावंत, माजी मंत्री (सार्वजनिक आरोग्य व कुटूंब कल्याण ) | अध्यक्ष |
| २ | अपर मुख्य सचिव / प्रधान सचिव / सचिव, सार्वजनिक आरोग्य विभाग. | सदस्य |
| ३ | अपर मुख्य सचिव / प्रधान सचिव / सचिव, आदिवासी विकास विभाग | सदस्य |
| ४ | अपर मुख्य सचिव / प्रधान सचिव / सचिव, महिला व बाल विकास विभाग | सदस्य |
| ५ | अपर मुख्य सचिव / प्रधान सचिव / सचिव, कृषी, पदुम विभाग | सदस्य |
| ६ | अपर मुख्य सचिव / प्रधान सचिव / सचिव, अन्न व नागरी पुरवठा व ग्राहक संरक्षण विभाग | सदस्य |
| ७ | आयुक्त, आरोग्य सेवा आणि व्यवस्थापकीय संचालक, राष्ट्रीय आरोग्य अभियान, मुंबई. | सदस्य |
| ८ | आयुक्त, एकात्मिक बालविकास सेवा योजना, नवी मुंबई. | सदस्य |
| ९ | डॉ. मृदूला फडके, वरिष्ट्ठ सल्लागार, युनिसेफ | सदस्य |
| १० | डॉ. सिमॉन इराणी, वरिष्ट्ठ सल्लागार, बालरोग तज्ञ, वाडीया चिल्ड्रन हॉस्पिटल, मुंबई. | सदस्य |
| ११ | डॉ. संजीव जाधव , संचालक, राजमाता जिजाऊमाता बाल आरोग्य पोषण मिशन, मुंबई. | सदस्य |
| १२ | संचालक, आरोग्य सेवा, पुणे | सदस्य सचिव |
--------------------------------------------------------------------------------------------
३. कृती दलाची ( टास्क फोर्सची) कार्यकक्षा :-
उक्त कृती दलाची ( टास्क फोर्सची) कार्यकक्षा आदिवासी क्षेत्रातील कुपोषणाच्या समस्येचे निर्मूलन
करण्यासाठी त्याचप्रमाणे बालमृत्यू दर व माता मृत्यू दर कमी करण्याकरीता आणि संसर्गजन्य रोगांचे (Infectious
Diseases) नियंत्रण करण्यासाठी शासनाच्या विविध विभागांच्या योजनांचा समन्वय साधून निश्चित अशा लघु व दीर्घ
मुदतीच्या उपाय योजना निर्धारीत करणे तसेच आरोग्य विषयक समस्यांवर देखील उपाययोजना सुचविणे, अशी
राहील.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3