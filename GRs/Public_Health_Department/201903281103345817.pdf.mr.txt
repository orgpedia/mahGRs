# Page 1
आरोग्य सेवा संचालनाल वैद्यकीय पदव्युत्तर पदवी/पदविका अभ्यासक्रमांतर्गत घेण्यात येणाऱ्या प्रवेश / समुपदेशन प्रक्रियेसाठी समिती स्थापन करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः मवैअ-२०१७/प्र.क्र.५५३/सेवा-३
गो. ते. रुग्णालय आवार, संकुल इमारत, १० वा माळा
मंत्रालय, मुंबई - ४०० ००१
दिनांक : २९ मार्च,२०१९
वाचा १) शासनाचे क्र. मवैअ-२०१५/प्र.क्र.१०७०/सेवा-३, दि.०७.११२०१.५ २) महाराष्ट्र वैद्यकीय व आरोग्य सेवा, गट-अ सेवांतर्गत वैद्यकीय अधिकाऱ्यांसाठी पदव्युत्तर पदवी/पदविका अभ्यासक्रम प्रवेश सुधारीत निवड नियमावली बाबत या विभागाचा शासन निर्णय क्र. मवैअ-२०१९/प्र.क्र.१३५/सेवा-३, दि.१९.०३२०१.९ ३) सार्वजनिक आरोग्य विभागांतर्गत असलेल्या राज्यातील आरोग्य संस्थांचे अतिदुर्गम, दुर्गम व ग्रामीण प्रकारात वर्गीकरण करणेबाबतचा या विभागाचा शासन निर्णय क्र. मवैअ-२०१९ /प्र.क्र.१६५/सेवा-३, दि.१९.०३२०१.९
प्रस्तावना: आरोग्य सेवा संचालनालयांतर्गत वैद्यकीय पदव्युत्तर पदवी/पदविका अभ्यासक्रमांतर्गत घेण्यात येणाऱ्या प्रवेश / समुपदेशन प्रक्रियेसाठी समिती स्थापन करणेबाबतची बाब शासनाच्या विचाराधिन होती.
शासन निर्णय :
आरोग्य सेवा संचालनालय वैद्यकीय पदव्युत्तर पदवी/पदविका अभ्यासक्रमांतर्गत घेण्यात येणाऱ्या प्रवेश/समुपदेशन प्रक्रियेसाठी सन २०१९ या शैक्षणिक वर्षापासुन यापुढील प्रवेशप्रक्रियेचे आयोजन, उमेदवारांची गुणवत्ता यादी अंतिमतः प्रसिद्ध करणे आणि त्या गुणवत्ता यादीच्या आधारे विहीत पद्धतीनुसार प्रवेश प्रक्रिया पूर्ण करणे ही कार्य पार पाडण्यासाठी संचालक, आरोग्य सेवा यांना सक्षम अधिकारी म्हणून घोषित करण्याबाबत तसेच प्रवेश / समुपदेशन प्रक्रियेसाठी खालीलप्रमाणे समिती गठित करण्याबाबत प्रस्तावित करण्यात येत आहे. संचालक, आरोग्य सेवा, मुंबई यांनी पात्रता परीक्षेमध्ये गुणाधिक्याच्या आधारे तयार केलेल्या सुधारीत गुणवत्ता यादी व गुणपत्रिकेनुसार खालील समिती स्थापन करण्यात येत आहे. सदर समितीमार्फत प्रवेशप्रक्रिया/समुपदेशन प्रक्रिया राबविण्यात
# Page 2
शासन निर्णय क्रमांकः मवैअ-२०१७/प्र.क्र.५५३/सेवा-३
यावी.
१) संचालक, आरोग्य सेवा, मुंबई अध्यक्ष २) संचालक, वैद्यकीय शिक्षण व संशोधन किंवा त्यांचे प्रतिनिधी सदस्य ३) उप सचिव, सेवा-३, सार्वजनिक आरोग्य विभाग, मंत्रालय, मुंबई सदस्य ४) उप सचिव, समाजकल्याण विभाग, मंत्रालय, मुंबई सदस्य ५) सहसंचालक (अर्थ व प्रशासन), आरोग्य सेवा, मुंबई सदस्य ६) अध्यक्ष, कॉलेज ऑफ फिजिशियन अँड सर्जन, परेल, मुंबई सदस्य ७) सहाय्यक संचालक, आरोग्य सेवा, मुंबई सदस्य सचिव