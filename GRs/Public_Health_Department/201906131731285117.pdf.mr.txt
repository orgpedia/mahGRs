# Page 1
आरोग्य विभागाच्या अखत्यारीतील महिला रुग्णालय, बारामती व ग्रामीण रुग्णालय बारामती आणि सिल्वर ज्युबली उपजिल्हा रुग्णालय, बारामती ही तीन रुग्णालये वैद्यकीय शिक्षण विभागाकडे हस्तांतरीत करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः संकीर्ण-२०१९/प्र.क.२५/आरोग्य ३अ
१० वा मजला, गो.ते. रुग्णालय संकूल इमारत
एल.टी.मार्ग, मंत्रालय, मुंबई-४०० ००१
दिनांक: २५ जून, २०१९
वाचा - १) वैद्यकीय शिक्षण व औषधी द्रव्ये विभाग, शासन निर्णय क्रमांक :- एमईडी २०१०/प्र.क्र.१८७/२०१२/शिक्षण- १ दि. ३ जानेवारी, २०१३ २) संचालक वैद्यकीय शिक्षण व संशोधन, मुंबई यांचे पत्र क्रमांक :- संवशिवसं/जिल्हा रुग्णालयबारामती/हस्तांतरणाबाबत/१९२७६/अ-५/२०१८ दि. १७ नोव्हेंबर, २०१८ ३) वैद्यकीय शिक्षण व व औषधी द्रव्ये विभाग, नस्ती क्रमांक:- एमईडी २०१३/प्र.क्र.२१२/१३/शिक्षण-१ दि.२१ जानेवारी, २०१९ रोजीची टिप्पणी.
४) आरोग्य सेवा संचालनालयाचे पत्र क्र. संआसे/कक्ष - ३/बारामती/करारनामा/७७५०/१९ दिनांक ७/६/२०१९ प्रस्तावना - केंद्र शासनाच्या व भारतीय आयुर्विज्ञान परिषदेच्या मान्यतेनूसार बारामती येथे प्रत्येकी १०० विद्यार्थी क्षमतेचे नवीन शासकीय महाविद्यालय व सलंग्नीत ५०० रुग्ण खाटांचे रुग्णालय सुरु करण्याबाबत दिनांक ३ जानेवारी, २०१३ च्या संदर्भीय शासन निर्णया नुसार मान्यता देण्यात आली असून त्या अनुषंगाने वैद्यकीय शिक्षण व औषधी द्रव्ये विभागाने बारामती येथील नवीन शासकीय महाविद्यालय व सर्वोपचार रुग्णालय सुरु होई पर्यंत सार्वजनिक आरोग्य विभागाच्या अखत्यारीतील महिला रुग्णालय, बारामती (१०० खाटा ), ग्रामीण रुग्णालय, बारामती (३० खाटा ) आणि सिल्वर ज्युबीली उपजिल्हा रुग्णालय, बारामती (१०० खाटा ) ही तीन रुग्णालये वैद्यकीय शिक्षण व औषधी द्रव्ये विभागास तात्पुरत्या स्वरुपात हस्तांतरीत करण्याबाबत प्राप्त झालेला प्रस्ताव शासनाच्या विचाराधीन होता. याबाबत पुढील प्रमाणे निर्णय घेण्यात येत आहे.
# Page 2
शासन निर्णय क्रमांकः संकीर्ण-२०१९/प्र.क.२५/आरोग्य ३अ
शासन निर्णय बारामती येथील नियोजित शासकीय वैद्यकीय महाविद्यलयाची प्रवेश क्षमता १०० इतकी निश्चीत करण्यात आली असून याबाबत भारतीय आयुर्विज्ञान परिषदेच्या निकषांची पुर्तता करण्याकरीता आरोग्य विभागाच्या आधिपत्याखालील महिला रुग्णालय, बारामती व ग्रामीण रुग्णालय, (रुई) बारामती आणि सिल्वर ज्युबीली उपजिल्हा रुग्णालय, बारामती नियोजित शासकीय महाविद्यालय सुरु करण्याकरीता भारतीय आयुर्विज्ञान परिषदेच्या निकषांची पूर्तता करण्यासाठी वैद्यकीय शिक्षण व औषधी द्रव्ये विभागाकडे तात्पुरत्या स्वरुपात हस्तांतरीत करण्यास खालील अटी व व शर्ती नुसार मंजूरी देण्यात येत आहे.
अटी व शर्ती : १. बारामती येथील स्त्री रुग्णालय बारामती, ग्रामीण रुग्णालय, (रुई) ता. बारामती आणि सिल्वर ज्युबीली उपजिल्हा रुग्णालय बारामती ही तीन रुग्णालये ३ वर्षासाठी तात्पुरत्या स्वरुपात हस्तांतरीत करावीत. सदर रूग्णालये जरी हस्तांतरीत झाली तरी इमारत व जागेचा ताबा जिल्हा शल्य चिकित्सक, पुणे यांच्या नावावरच राहील. त्यात कोणताही बदल होणार नाही.
२. जिल्हा शल्य चिकित्सक, पुणे हे तेथील नवनियुक्त अधिष्ठाता यांचेबरोबर करार करतील व सदर करार हा फक्त ३ वर्षाच्या कालावधी करिता असेल. त्यानंतर तो आपोआप संपुष्टात येईल. वैद्यकीय शिक्षण व औषधी द्रव्ये विभागाने ३ वर्षाच्या आत भारतीय आयुर्विज्ञान परिषदेच्या मानकानुसार वैद्यकीय महाविद्यालय रुग्णालय स्थापन करण्याची कार्यवाही पूर्ण करावी व करार संपण्याच्या दिवशी सार्वजनिक आरोग्य विभागास सुस्थितीत चल-अचल मालमत्ता सुपुर्त करावी.
त्यानंतर चालू स्थितीत यंत्रसामुग्री आणि प्रतिनियुक्तीवरील कर्मचाऱ्यांची प्रतिनियुक्ती आपोआप संपुष्टात येईल व ते सार्वजनिक आरोग्य विभागाकडे वर्ग होतील.
३. सदर तीन रुग्णालयाच्या परिसरातील निवासस्थाने, कार्यालये, आयुष इमारत वगळता रुग्णालयीन इमारती व सर्व जागा, करार चालू असेपर्यत अधिष्ठाता, वैद्यकीय महाविद्यालय यांच्या प्रशासकीय नियंत्रणाखाली राहील.
४. अधिष्ठाता, वैद्यकीय महाविद्यालय व जिल्हा शल्य चिकित्सक, पुणे यांना इमारतीच्या मुळ रचनेत काही फेरफार करावयाचे असतील तर त्यांनी सार्वजनिक आरोग्य विभागाची (प्रशासनिक विभाग) पुर्व परवानगी घेणे आवश्यक राहील. आवश्यकतेनुसार भारतीय आयुर्विज्ञान परिषदेच्या मान्यतेसाठी त्यांच्या मानकांप्रमाणे या रुग्णालयांच्या इमारतीमध्ये फेरबदल करणे आवश्यक असल्यास जिल्हा शल्य चिकित्सक, पुणे यांचेमार्फत शासनाने विहित केलेल्या कार्यपध्दतीचा अवलंब करुन तसा प्रस्ताव शासनास सादर करावा. शासनाची परवानगी प्राप्त झाल्यानंतरच फेरबदल केले जातील.
पृष्ठ ६ पैकी २
# Page 3
शासन निर्णय क्रमांकः संकीर्ण-२०१९/प्र.क.२५/आरोग्य ३अ
५. सदर तीन रुग्णालयातील गट-अ मधील एम. बी. बी. एस. अर्हताप्राप्त वैद्यकीय अधिकारी हे वैद्यकीय महाविद्यालयाकडे प्रतिनियुक्तीने ३ वर्षासाठी काम पाहतील व आवश्यकतेनुसार अपघात विभाग, वैद्यकीय अधिकारी, निवासी वैद्यकीय अधिकारी म्हणून काम पाहतील.
६. आपसी सामंजस्य करारनामा झाल्याच्या दिनांकापासून तीनही रुग्णालयांमध्ये सध्या कार्यरत असलेले गट अ संवर्गातील विशेषज्ञ यांच्या सेवा वैद्यकीय शिक्षण व औषधी द्रव्ये विभागाद्वारे विशेषज्ञ नियुक्त होईपर्यंत किंवा ३ वर्षासाठी प्रतिनियुक्तीवर राहतील व त्यांचा प्रतिनियुक्ती कालावधी संपुष्टात आल्यानंतर सार्वजनिक आरोग्य विभागाकडे आपोआप वर्ग होतील. त्यासाठी वेगळा शासन निर्णय काढण्याची आवश्यकता नाही. वैद्यकीय शिक्षण व औषधी द्रव्ये विभागाने प्रस्तावित वैद्यकीय महाविद्यालयास लागणाऱ्या विशेषज्ञांच्या सेवा त्यांच्याकडे इतर वैद्यकीय महाविद्यालयांमध्ये उपलब्ध असलेल्या विशेषज्ञांमधून उपलब्ध करुन देण्याची व्यवस्था करावी.
७. गट क व गट ड कर्मचारी, अधिष्ठाता, वैद्यकीय महाविद्यालय यांचे अधिनस्त 3 वर्षाच्या कालावधीसाठी प्रतिनियुक्तीने उपलब्ध करुन देण्यात येतील. सदरची गट - क व गट - ड कर्मचाऱ्यांची आस्थापना ( प्रतिनियुक्तीच्या कालावधीत) संबंधीत रुग्णालयाचे प्रशासकीय अधिकारी / मुख्य प्रशासकीय अधिकारी यांच्या थेट नियंत्रणाखाली तसेच अप्रत्यक्षपणे अधिष्ठाता यांच्या नियंत्रणाखाली येतील.
८. प्रतीनियुक्तीच्या कालावधीतील अधिकारी व कर्मचारी यांचे वेतन व भत्ते वैद्यकीय शिक्षण व संशोधन संचालनालयामार्फत अदा करण्यात येईल. दरम्यानच्या काळात जसजसे विशेषज्ञ एम.बी.बी.एस. वैद्यकीय अधिकारी व गट ब, गट क व गट ड कर्मचारी वैद्यकीय शिक्षण विभागामार्फत उपलब्ध होतील. त्यानुसार प्रतिनियुक्तीवरील कर्मचारी सार्वजनिक आरोग्य विभाग परत घेईल.
९. हस्तांतरणाची प्रक्रीया पूर्ण झाल्यानंतर वैद्यकीय शिक्षण व औषधी द्रव्ये विभागाने प्रस्तावित शासकीय वैद्यकीय महाविद्यालयासाठी स्वतंत्र आहरण व संवितरण अधिकारी नियुक्त करावा. वैद्यकीय शिक्षण व औषधी द्रव्ये विभागाने नियुक्त केलेला आहरण व संवितरण अधिकारी हा प्रतिनियुक्तीवरील कर्मचारी वर्ग यांच्या वेतनासाठी आहरण व संवितरण अधिकारी म्हणून काम पाहील.
१०. सर्व कायदेशिर बाबीसाठी उदा. Pre- Conception and Pre-Natal Diagnostic Techniques ( PCPNDT), Medical Termination of Pregnancy (MTP), Family planning, Maharashtra Nursing Home Act २००६ इत्यादी बाबी वैद्यकीय अधिक्षक, सिल्वर ज्युबीली उपजिल्हा रुग्णालय बारामती हे पाहतील.
११. बारामती येथील तीनही रुग्णालचे वैद्यकीय अधिक्षक हे प्रतिनियुक्तीने अधिष्ठाता, शासकीय वैद्यकीय महाविद्यालय व रूग्णालय बारामती यांचे प्रशासकीय नियंत्रणाखाली वैद्यकीय अधिक्षक म्हणून त्या रुग्णालयाचे कामकाज पाहतील.
१२. नवीन वैद्यकीय महाविद्यालय कार्यान्वित करण्यासाठी वैद्यकीय शिक्षण व औषधी द्रव्ये विभागाने वैद्यकीय महाविद्यालयासाठी नव्याने लेखाशिर्ष सुरु करुन त्याखाली आवश्यक निधी स्वतंत्ररित्या उपलब्ध करुन द्यावा .
पृष्ठ ६ पैकी ३
# Page 4
शासन निर्णय क्रमांकः संकीर्ण-२०१९/प्र.क.२५/आरोग्य ३अ
१३. सिल्वर ज्युबिली उपजिल्हा रुग्णालय बारामती यांचे अधिपत्याखालील दिव्यांग तपासणी मंडळ यानंतर अधिष्ठाता, वैद्यकीय महाविद्यालय व सर्वोपचार रुग्णालय बारामती यांच्या अखत्यारीत राहिल. दिव्यांग प्रमाणपत्र देताना आवश्यकता भासल्यास अधिष्ठाता यांच्या अधिपत्याखालील नेत्ररोग शल्यचिकित्सा शास्त्र, अस्थिव्यंगोपचार शास्त्र, कान- नाक-घसा शास्त्र, औषधीवैद्यक शास्त्र, मानसोपचार शास्त्र इत्यादी विभागातील तज्ञ व त्यांना तांत्रिक तज्ञ अभिप्राय मागणीप्रमाणे व आवश्कतेप्रमाणे उपलब्ध करुन घ्यावेत. सद्यस्थितीत स्वावलंबन प्रणालीचे नवीन लॉगीन आयडी व पासवर्ड मिळेपर्यंत दिव्यांगमंडळ वैद्यकीय अधिक्षक यांचे नियंत्रणाखाली राहील.
१४. सार्वजनिक आरोग्य विभाग व वैद्यकीय शिक्षण व औषधी द्रव्ये विभाग यांमध्ये आपसी सामंजस्य करारनामा झाल्यानंतर सुरक्षा, स्वच्छता, वस्त्रधुलाई, आहार इ. सेवा, वैद्यकीय माहविद्यालयामार्फत नव्याने सुरु करण्यात याव्यात. सध्या या तीन रुग्णालयात उपलब्ध असलेल्या अवैद्यकीय सेवा चालूच ठेवण्याबाबत अधिष्ठाता निर्णय घेतील. अवैद्यकीय सेवा चालू ठेवावयाच्या असतील तर त्याचे नियंत्रण व देयके यांची जबाबदारी अधिष्ठाता यांची राहील.
१५. सदरहु बारामती येथील स्त्री रुग्णालय बारामती, ग्रामीण रुग्णालय, (रुई) ता. बारामती आणि सिल्वर ज्युबीली उपजिल्हा रुग्णालय बारामती या तीन रुग्णालयातील उपलब्ध यंत्रसामग्री व जड वस्तुसंग्रह, आहे त्या स्थितीत वैद्यकीय महाविद्यालय व रुग्णालय यांना वर्ग करण्यात येईल. यापुढे त्यावरील दुरुस्ती व देखभालीचा खर्च अधिष्ठाता, शासकीय वैद्यकीय महाविद्यालय व सर्वोपचार रूग्णालय बारामती यांनी त्यांचे निधीतून भागवावा. या संदर्भात सार्वजनिक आरोग्य विभागाकडे या निधीची मागणी करता येणार नाही. ही सर्व यंत्रसामुग्री करार संपल्यानंतर चालूस्थितीत सार्वजनिक आरोग्य विभागास सुपुर्त करावी. तसेच रुग्णालयाच्या इमारती उत्तम स्थितीत सार्वाजनिक आरोग्य विभागाकडे करार संपुष्टात आल्यानंतर हस्तांरतीत कराव्यात.
१६. तीनही रुग्णालयांचे राष्ट्रीय आरोग्य अभियानांतर्गत येणा-या सेवा (उदा.एस.एन.सी.यु .,आर.बी.एस.के., आयुष, जे. एस. एस. के इत्यादी) व त्यासाठीचा कर्मचारी वर्ग रुग्णालय स्तरावर वैद्यकीय अधिक्षक व जिल्हा स्तरावर जिल्हा शल्यचिकित्सक यांचे नियंत्रणाखली राहतील. तथापी या सेवांवरील तांत्रिक नियंत्रण अधिष्ठाता, वैद्यकीय महाविद्यालय व सर्वोपचार रुग्णालय यांचे असेल.
तीनही रुग्णालयांचे राष्ट्रीय आरोग्य अभियान अंतर्गत स्थापन करण्यात आलेल्या रुग्ण कल्याण समित्या ३ वर्षासाठी किंवा रुग्णालये वैद्यकीय शिक्षण विभागाकडे असे पर्यंत स्थगित करण्यात येतील.
रुग्णालयाच्या इमारती सोडून इतर इमारती उदा. निवासस्थाने, कार्यालये, आयुष इमारत इत्यादी पुर्वीप्रमाणेच जिल्हा शल्यचिकित्सक यांच्याकडे राहतील. तथापी, भारतीय आयुर्विज्ञान परिषदेच्या मानांकन घेण्यासाठी यातील काही इमारती आवश्यक असल्यास जिल्हा शल्यचिकित्सक यांच्या सल्ल्याने त्या घेता येतील.
१७. हस्तांतरणाच्या दिवशी बारामती येथील स्त्री रुग्णालय बारामती, ग्रामीण रुग्णालय रुई ता. बारामती आणि सिल्वर ज्युबीली उपजिल्हा रुग्णालय बारामती या तीन रुग्णालयातील उपलब्ध असलेला औषधांचा साठा वैद्यकीय शिक्षण व औषधी द्रव्ये विभागाकडे हस्तांतरीत करण्यात पृष्ठ ६ पैकी ४
# Page 5
शासन निर्णय क्रमांकः संकीर्ण-२०१९/प्र.क.२५/आरोग्य ३अ
येईल व रुग्णालय हस्तांतरीत झाल्यानंतर औषधी व कन्झयुमेबल्स उपल्बध करुन देण्याची जबाबदारी ही वैद्यकीय शिक्षण व औषधी द्रव्ये विभागाची राहील.
१८. सार्वजनिक आरोग्य विभागाच्या विविध शासकीय योजनेतंर्गत कंत्राटी तत्वावर नियुक्त करण्यात आलेले अधिकारी व कर्मचारी यांची सर्व पदे हे पुर्वीप्रमाणेच जिल्हा शल्यचिकित्सक पुणे यांचेकडे राहतील १९. सामंजस्य करारानंतर जिल्हा शल्य चिकित्सक, पुणे व नवनियुक्त अधिष्ठाता हे आपापसांत करार करतील.
२०. सदर करारनाम्या बाबत काही वादविवाद (Dispute) निर्माण झाल्यास त्याबाबत अंतिम निर्णय आयुक्त, आरोग्य सेवा तथा अभियान संचालक राष्ट्रीय आरोग्य अभियान मुंबई यांचा राहील.
# Page 6