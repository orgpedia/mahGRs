# Page 1
केंद्र पुरस्कृत योजनांचे निधी वितरण व विनियोग व्यवस्थापन करण्याकरीता Single Nodal Agency (SNA) & Nodal Officer नियुक्त करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः बीयुडी-१३२१/प्र.क्र.४१/२१/आरोग्य-७
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : २७ ऑगस्ट, २०२१.
वाचा : १) Government of India, Ministry of Finance, Department of Expenditure, No.
१(१३)PFMS/FCD/२०२०, दिनांक २३.०३.२०२१.
२) शासन परिपत्रक, वित्त विभाग, क्र. संकीर्ण-२०२१/प्र.क्र.३५/कोषा प्रशा-४, दिनांक ०१.०७.२०२१ ३) आयुक्त, आरोग्य सेवा तथा अभियान संचालक, राष्ट्रीय आरोग्य मुंबई यांचे पत्र क्र.
राआसोम/एफएमजी/४६८५७/२०२१-२२, दिनांक २३.०८.२०२१.
प्रस्तावना:
केंद्र पुरस्कृत योजनांच्या निधीचे परिणामकारक व्यवस्थापन करण्याच्या तसेच निधी विनियोगाच्या प्रक्रियेत अधिक परिणामकारकता आणण्याच्या दृष्टीने केंद्र शासनाने दिनांक
२३.०३.२०२१ च्या पत्रान्वये दिनांक ०१.०७.२०२१ पासून सुधारित कार्यपध्दतीचा अवलंब करण्याचे निर्देश दिलेले आहेत. सुधारित कार्यपध्दतीनुसार प्रत्येक केंद्र पुरस्कृत योजनेच्या अंमलबजावणीसाठी संबंधीत प्रशासकीय विभागाने एका Single Nodal Agency (SNA ) ची नेमणूक करुन त्या
योजनेसाठी प्राधिकृत बँकेमध्ये स्वतंत्र Single Nodal Bank Account उघडावे. त्यासोबतच योजनेच्या समन्वयाच्या दृष्टीने किमान उपसचिव दर्जाच्या अधिकाऱ्याची Nodal Officer म्हणून नियुक्ती करण्यात यावी. केंद्र शासनाच्या सदर सूचनांच्या अनुषंगाने वित्त विभागाने दिनांक ०१.०७.२०२१ रोजी परिपत्रक निर्गमित केले असून निधी वितरणाच्या सुधारित कार्यपध्दतीची
अंमलबजावणी माहे जुलै, २०२१ पासून करावयाची असल्याने केंद्र पुरस्कृत योजनांची अंमलबजावणी करणाऱ्या सर्व संबंधीत प्रशासकीय विभागांनी Single Nodal Agency आणि Nodal Officer यांच्या
नियुक्तीचे आदेश दिनांक ०५.०७.२०२१ पर्यंत निर्गमित करण्याबाबत कळविण्यात आले आहे. त्यामुळे Single Nodal Agency आणि Nodal Officer यांची नियुक्ती करण्याची बाब शासनाच्या विचाराधीन होती.
# Page 2
शासन निर्णय क्रमांकः बीयुडी-१३२१/प्र.क्र.४१/२१/आरोग्य-७
शासन निर्णय : केंद्र शासनाने दिलेल्या निर्देशानुसार राष्ट्रीय आरोग्य अभियान व राष्ट्रीय आयुष अभियान हे दोन केंद्र पुरस्कृत कार्यक्रम राबविण्यासाठी Single Nodal Agency म्हणून खालील प्रमाणे घोषित करण्यात येत आहे. :
---------------------------------------------------------------------
| Sr. No. | Scheme | Single Nodal Agency |
| १ | राष्ट्रीय आरोग्य अभियान (NHM) | राज्य आरोग्य सोसायटी, महाराष्ट्र |
| २ | राष्ट्रीय आयुष अभियान (NAM) | राज्य आयुष सोसायटी, महाराष्ट्र |
| ३ | प्रधानमंत्री मातृवंदना योजना (PMMVY) | राज्य आरोग्य सोसायटी (PMMVY) |
---------------------------------------------------------------------
२. सदर योजनेच्या समन्वयाच्या दृष्टीने किमान उपसचिव दर्जाचा अधिकारी म्हणून संचालक, वित्त व लेखा, राष्ट्रीय आरोग्य अभियान, मुंबई यांना Nodal Officer म्हणून घोषित करण्यात येत आहे.
३. वित्त विभागाच्या सूचनांनुसार Single Nodal Agency (राज्य आरोग्य सोसायटी) यांनी स्टेट बँक ऑफ इंडिया अथवा सक्षम माहिती तंत्रज्ञान प्रणाली असलेल्या अन्य राष्ट्रीयकृत बँकेत खाते (Single Nodal Bank Account) उघडण्याची कार्यवाही करावी.
४. तसेच वित्त विभागाच्या संदर्भाधीन क्र. २ च्या परिपत्रकातील अन्य सर्व सूचनांचे काटेकोरपणे पालन करण्याची जबाबदारी Nodal Officer यांची राहील.
# Page 3