# Page 1
मौजे पुराडा, ता.कुरखेडा, जि.गडचिरोली येथे प्राथमिक आरोग्य केंद्र स्थापन करणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः स्थापना - २०२० /प्र.क्र.२८/आरोग्य-३
१० वा मजला, गोकुळदास तेजपाल रुग्णालय संकुल इमारत,
लोकमान्य टिळक मार्ग, मुंबई-४०० ००१.
तारीख: ३ सप्टेंबर, २०२०.
वाचा: आरोग्य सेवा संचालनालय, मुंबई यांचे पत्र क्रमांक- संआसे / कक्ष-७/अ टे-७/ प्राआकें/स्था/पथकाचे/रुपांतर/पुरडा/गडचिरोली/६९-७१/२०२०, दिनांक - ०६.०१.२०१९.
प्रस्तावना - मौजे पुराडा, ता.कुरखेडा, जि. गडचिरोली येथील प्राथमिक आरोग्य पथकाचे श्रेणीवर्धन करण्याबाबतचा प्रस्ताव शासनाच्या विचाराधीन होता. याबाबत पुढीलप्रमाणे निर्णय घेण्यात येत आहे.
शासन निर्णय मौजे पुराडा, ता.कुरखेडा, जि.गडचिरोली येथील प्राथमिक आरोग्य पथकाचे प्राथमिक आरोग्य
केंद्रामध्ये श्रेणीवर्धन करण्यास या शासन निर्णयान्वये मान्यता देण्यात येत आहे.
२. प्राथमिक आरोग्य पथकाची मुख्य इमारत व वैद्यकिय अधिकारी व कर्मचारी यांचे निवासस्थान यांचे
बांधकाम पूर्ण झाले असल्याने सदर प्राथमिक आरोग्य केंद्रासाठी जागा उपलब्ध आहे. त्यामुळे प्राथमिक
आरोग्य करीता पदनिर्मिती करणे याबाबत स्वतंत्रपणे कार्यवाही करण्यात येईल.
# Page 2