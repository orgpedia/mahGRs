# Page 1
रेण्वीय निदान प्रयोगशाळा, सिंधुदुर्ग या कार्यालयाकरीता “कार्यालय प्रमुख" आणि “आहरण व संवितरण अधिकारी” म्हणून घोषित करण्याबाबत....
महाराष्ट्र शासन
सार्वजनिक आरोग्य विभाग
शासन निर्णय क्रमांक: संकीर्ण २०१९/ प्र. क्र. ३१३ / आ ३अ
गो.ते.रुग्णालय संकुल, दहावा मजला, संकुल इमारत
मंत्रालय, मुंबई ४००००१
दिनांक : ११ नोव्हेंबर, २०१९
वाचा : १. शासन निर्णय क्रमांकः प्रशास्था २०१७/ प्र. क्र. १८५/आरोग्य ३अ, दिनांक २२ मार्च, २०१८
२. आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांचे पत्र क्र. संआसे/साथरोग कक्ष-६ / सिंधुदुर्ग / रेण्वीय/आस्था/१६०-६१/२०१९, दिनांक २७.०६.२०१९
प्रस्तावना : रेण्वीय निदान प्रयोगशाळा, सिंधुदुर्ग या कार्यालयाकरीता “कार्यालय प्रमुख ”आणि “आहरण व संवितरण अधिकारी” घोषित करण्याची बाब शासनाच्या विचाराधीन होता. यासंदर्भात पुढीलप्रमाणे निर्णय घेण्यात येत आहे.
शासन निर्णय : वित्त विभागाच्या शासन निर्णय क्रमांक विअप्र- २०१३/प्र.क्र.३०/२०१३/विनियम, भाग-२, दिनांक १७.०४.२०१५ सोबतच्या परिशिष्टामधील वित्तीय अधिकार नियमपुस्तिका - १९७८, भाग पहिला, उप विभाग-पहिला, अनुक्रमांक ३ येथील नियम- २ अन्वये प्रदान केलेल्या प्राधिकारास अनुसरुन, रेण्वीय निदान प्रयोगशाळा, सिंधुदुर्ग या कार्यालयाकरीता “मुख्य वैद्यकीय अधिकारी” या पदास “कार्यालय प्रमुख” म्हणून घोषित करण्यात येत आहे. तसेच, महाराष्ट्र कोषागार नियम, १९६८ मधील नियम क्रमांक १५६ मधील तरतूदीनुसार “ प्रशासकीय अधिकारी, वर्ग-२” या पदास “आहरण व संवितरण अधिकारी” म्हणून घोषित करण्यात येत आहे.
२. सदर शासन निर्णय, वित्त विभागाने त्यांचा अनौपचारिक संदर्भ क्रमांक ३६४/२०१९ /कोषा.प्रशा-५, दिनांक १६.१०.२०१९ अन्वये दिलेल्या मान्यतेस अनुसरुन निर्गमित करण्यात येत आहे.
# Page 2
शासन निर्णय क्रमांक: संकीर्ण २०१९/ प्र. क्र. ३१३/आ ३अ