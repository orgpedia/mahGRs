# Page 1
सार्वजनिक आरोग्य विभागाच्या अधिपत्याखाली स्वतंत्र “महाराष्ट्र वैद्यकीय वस्तु खरेदी प्राधिकरण अधिनियम २०२३ ” ची अंमलबजावणी करण्याकरिता आवश्यक ती पुढील कार्यवाही करण्यास सुचना देण्याबाबत .
महाराष्ट्र शासन
सार्वजनिक आरोग्य विभाग
शासन निर्णय क्रमांकः संकिर्ण-१०२३/प्र.क्र.८७/आरोग्य-८
१० वा मजला, गो. ते. रूग्णालय संकूल इमारत,
नवीन मंत्रालय, मुंबई - ४००००१.
दिनांक : १० एप्रिल २०२३.
वाचा : १) शासन निर्णय सार्वजनिक आरोग्य विभाग क्र. खरेदी- २०१६/प्र.क्र.२४० / आरोग्य-८ दिनांक २६.०७.२०१७.
२) आयुक्त, आरोग्य सेवा तथा अभियान संचालक, राष्ट्रीय आरोग्य अभियान, मुंबई यांचे पत्र क्र.जा.क.आसेआ/खरेदी कक्ष/स्वतंत्र औषध खरेदी महामंडळ स्थापन करण्याबाबत प्रस्ताव/२०२१ दिनांक १७.०२.२०२२.
३) सहसंचालक, आरोग्य सेवा (खरेदी कक्ष), मुंबई यांचे पत्र क्र. जा.क्र. १३१९-२०/आसेआ/खरेदी कक्ष/ महाराष्ट्र वैद्यकीय सेवा महामंडळ स्थापन करण्याबाबत/प्रस्तावातील त्रुटींची पुर्तता/ २०२२ दि. २०.०५.२०२२.
४) विधी व न्याय विभाग, शासन निर्णय क्र.२९९ / बी, दि. १७.०३.२०२३
प्रस्तावना: सार्वजनिक आरोग्य विभाग व अन्य विभागांच्या औषध व तद्अनुषंगिक साहित्य खरेदीसाठी आणि पुरवठा पद्धती अधिक गतिमान व सुरळीत करण्यासाठी सार्वजनिक आरोग्य विभागाच्या अधिपत्याखाली “महाराष्ट्र वैद्यकीय वस्तु खरेदी प्राधिकरण अधिनियम २०२३” दि. १७.०३.२०२३ रोजी प्रसिध्द करण्यात आला आहे. त्यामुळे या संदर्भातील पुढील कार्यवाही करण्यासाठी आवश्यक सुचना देण्याची बाब शासनाच्या विचाराधीन आहे.
शासन निर्णय : सार्वजनिक आरोग्य विभाग व अन्य विभागांच्या आरोग्य संस्थांकरीता औषधे व तद्अनुषंगिक साहित्य खरेदीसाठी आणि पुरवठा पद्धती अधिक गतिमान व सुरळीत करण्यासाठी सार्वजनिक आरोग्य विभागाच्या अधिपत्याखाली महाराष्ट्र वैद्यकीय वस्तु खरेदी प्राधिकरण अधिनियम २०२३,दि.१७.०३.२०२३ रोजी प्रसिध्द करण्यात आला असुन “महाराष्ट्र वैद्यकीय वस्तु खरेदी प्राधिकरण २०२३”ची अंमलबजावणी करण्यापुर्वी त्या अनुषंगाने खालीलप्रमाणे कार्यवाही करण्याबाबत सुचना देण्यात येत आहेत.
# Page 2
शासन निर्णय क्रमांकः संकिर्ण-१०२३/प्र.क्र.८७/आरोग्य-८
०२. महाराष्ट्र वैद्यकीय वस्तु खरेदी प्राधिकरणासाठी कार्यालयीन जागा, फर्निचर, लेखन सामुग्री, संगणक, माहिती प्रणाली इत्यादी पुरविण्याची संपूर्ण कार्यवाही आयुक्त, आरोग्य सेवा, आरोग्य सेवा, आयुक्तालय, मुंबई यांनी करावी. त्याकरिता त्यांनी विभागांकडील आवश्यक स्त्रोतांचा योग्य वापर करण्यात यावा. तसेच प्राधिकरणाकरिता नवीन इमारत बांधण्याकरिता योग्य जागेचा शोध घेण्यात यावा. सदर जागेवर इमारत बांधकाम करण्याकरीता योग्य नियोजन करुन बांधकामाबाबतचे अंदाजपत्रक तयार करण्यात यावेत व तसा प्रस्ताव शासनास सादर करण्यात यावा.
०३. महाराष्ट्र वैद्यकीय वस्तु खरेदी प्राधिकरणाकरीता तात्पुरत्या स्वरुपात मुंबई येथे जागेची व्यवस्था करता येईल, याबाबत खातरजमा करण्यात यावी. अशी व्यवस्था न झाल्यास खाजगी ठिकाणी तात्पुरती भाडे तत्वावरील जागा घेण्याची पुढील कार्यवाही करण्यात यावी. त्याकरिता जागेचा शोध घेणे व त्याबाबतचा करार इत्यादी कामे आयुक्त आरोग्य सेवा, आरोग्य सेवा आयुक्तालय, मुंबई यांनी करावी.
राज्यातील आठ उपसंचालक, परिमंडळ स्तरावर सध्या कार्यरत असलेल्या औषध भांडार या करीता वापर करण्यात येईल. तसेच त्यापेक्षा अधिकच्या जागेची आवश्यकता भासल्यास, उपलब्ध असलेल्या भांडारांना श्रेणीवर्धित करुन अधिकची जागा उपलब्ध करुन घेता येईल. याबाबींकरीता आयुक्त, आरोग्य सेवा, आरोग्य सेवा आयुक्तालय, मुंबई यांनी आवश्यक ती उपाययोजना करावी.
०४. सार्वजनिक आरोग्य विभागाच्या अखत्यारितील आवश्यक पदे उसनवारी/प्रतिनियुक्ती पध्दतीने प्राधिकरणास उपलब्ध करुन देणे आवश्यक आहे. सद्या खरेदी प्रक्रियेसंदर्भातील कामे करणारे अधिकारी/कर्मचारी यांची प्राधान्याने निवड करण्यात यावी. अन्य विभागांकडील पदांकरिता संबंधित विभागाकडे मनुष्यबळ मागणीचे प्रस्ताव आयुक्त, आरोग्य सेवा, आरोग्य सेवा आयुक्तालय, मुंबई यांनी प्राधिकरण अस्तित्वात आल्यानंतर सादर करावेत. तसेच संबंधीत प्रशासकीय विभागाने देखील आवश्यक संवर्गातील योग्य ज्ञान असलेल्या अधिकारी व कर्मचारी यांच्या सेवा सदर प्राधिकरणास उपलब्ध करुन देणे आवश्यक राहील.
०५. सार्वजनिक आरोग्य विभाग व अन्य विभागांच्या आरोग्य संस्थांकरीता औषधे व तद्अनुषंगिक साहित्य खरेदीकरिता ज्या लेखाशिर्षातून संक्षिप्त देयकांवर निधी आहरित करुन तो हाफकिन महामंडळ, मुंबई यांच्याकडील खरेदी कक्षाकडे वर्ग केला जातो. अशा महसुली खर्चाच्या लेखाशिर्षाखालील २१ - पुरवठा व सामुग्री व ५२ - यंत्रसामुग्री व साधन सामुग्री याकरिता सहायक अनुदाने (३१)- वेतनेतर या उद्दीष्टांची स्वतंत्र लेखाशिर्ष निर्माण करण्यात यावीत. तसेच भांडवली खर्चाच्या लेखाशिषाखालील २१ - पुरवठा व सामुग्री व ५२- यंत्रसामुग्री व साधन सामुग्री याकरीता सहायक अनुदाने (३५) - भांडवल मत्तेच्या निर्मितीकरिता अनुदान अशा प्रकारची स्वतंत्र लेखाशीर्ष निर्माण करण्यात यावीत. तसेच प्राधिकरणावरील अधिकारी / कर्मचारी, कंत्राटी कर्मचारी यांचे वेतन व भत्ते, आस्थापना विषयक अन्य बाबी यांकरिता सहायक अनुदाने ३६ - (वेतन), सहायक अनुदाने ३१ - (वेतनेतर) अशी लेखाशिर्ष निर्माण करण्यात यावीत.
पृष्ठ ४ पैकी २
# Page 3
शासन निर्णय क्रमांकः संकिर्ण- १०२३/प्र.क्र.८७/आरोग्य-८
०६. आयुक्त आरोग्य सेवा, मुंबई यांनी या विभागाशी व प्राधिकरणाशी संबंधित आवश्यक लेखाशिर्ष निर्माण करण्याबाबतचे सर्व प्रस्ताव तपासणी करुन शासनास सादर करण्यात यावेत. प्राधिकरणाच्या अधिकारी / कर्मचारी यांच्या वेतन व आस्थापना विषयक बाबींचे लेखाशिर्ष निर्माण झाल्यानंतर प्राधिकरण कार्यान्वयन करण्यासाठी अनुदान मागणीचे प्रस्ताव योग्य समर्थनासह आवश्यकतेनुसार शासनास सादर करण्यात यावेत.
०७. महाराष्ट्र वैद्यकीय वस्तु खरेदी प्राधिकरण कार्यान्वित करण्यासाठी आवश्यक त्या उपाययोजना करण्याची संपुर्ण जबाबदारी आयुक्त, आरोग्य सेवा, आरोग्य सेवा आयुक्तालय, मुंबई यांची राहील.
# Page 4