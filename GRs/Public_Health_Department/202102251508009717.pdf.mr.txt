# Page 1
महाराष्ट्र आपत्कालीन वैद्यकिय सेवा प्रकल्पाकरीता सेवा पुरवठादाराची पाच वर्षाच्या कालावधीकरीता नेमणूक करण्याकरीता ई-निविदा करण्यास प्रशासकीय मान्यता देणेबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांक: ईएमएस २०२१/प्र.क्र.२५/आरोग्य-३
१० वा मजला, गोकुळदास तेजपाल संकुल इमारत,
लोकमान्य टिळक मार्ग, मुंबई - ४०० ००१.
दिनांक : २५ फेब्रुवारी, २०२१.
वाचा : १) आरोग्य सेवा आयुक्तालय, मुंबई यांचे पत्र क्रमांक- आआसे/कक्ष-३/टे ४/MEMS/१०८/प्रमा/३१७३-७४/२१,दि.१६.०२.२०२१.
प्रस्तावना: महाराष्ट्र आपत्कालीन वैद्यकिय सेवा प्रकल्पातंर्गत २३३ अॅडव्हान्स सर्पोटिंग रुग्णवाहिका (एएलएस) आणि ७०४ बेसीक लाईफ सपोर्टंग रुग्णवाहिका (बीएलएस) अश्या एकूण ९३७ रुग्णवाहिकांची आपत्कालीन प्रतिसाद सेवा पुरवठादाराची नेमणूक करण्याकरीता प्रशासकीय मान्यता देण्याची बाब शासनाच्या विचाराधीन होती.
शासन निर्णय: महाराष्ट्र आपत्कालीन वैद्यकिय सेवा प्रकल्पातंर्गत २३३ अॅडव्हान्स सर्पोटिंग रुग्णवाहिका (एएलएस) आणि ७०४ बेसीक लाईफ सपोर्टंग रुग्णवाहिका (बीएलएस) अश्या एकूण ९३७ रुग्णवाहिकांची आपत्कालीन प्रतिसाद सेवा पुरवठादाराची नेमूणक करण्याकरीता होणाऱ्या अंदाजित रु. २६९,१६,८२,५८४/- इतक्या रक्कमेच्या अंदाजित वार्षिक खर्चास खालील प्रमाणे प्रशासकीय मान्यता देण्यात येत आहे :
----------------------------------------------------------------------------------------------------------
| अ.क्र. | रुग्णवाहिचा प्रकार | एकूण रुग्णवाहिका | अंदाजित दर प्रतिमहा प्रति रुग्णवाहिका | मासिक खर्च | वार्षिक खर्च |
| १ | ALS | २३३ | २५२१४६/ | ५८७५००१८/ | ७०५०००२१६/ |
| २ | BLS | ७०४ | २३५१६६/ | १६५५५६८६४/ | १९८६६८२३६८/ |
|  | एकूण | ९३७ |  | २२,४३,०६,८८२/- | २६९,१६,८२,५८४/ |
----------------------------------------------------------------------------------------------------------
# Page 2
शासन निर्णय क्रमांकः संकीर्ण २०२१/प्र.क्र.२५/आरोग्य ३
२. सदर प्रशासकीय मान्यता खालील अटीच्या अधिन राहून देण्यात येत आहे.
अटी व शर्ती-: १) शासन निर्णय उद्योग उर्जा व कामगार विभाग दिनांक १ डिसेंबर, २०१६ अन्वये वार्षिक खर्च ३.०० लक्षापेक्षा जास्त असल्याने ई-निविदा प्रणालीचा वापर करणे बंधनकारक करण्यात
आले आहे. परंतु, शासन निर्णय उद्योग उर्जा व कामगार विभाग दिनांक २४ ऑगस्ट, २०१७ अन्वये वस्तू व सेवा खरेदीसाठी गव्हर्नमेंट ई-मार्केटप्लेस (GEM) पोर्टल अनुसरायाची कार्यपध्दती व मार्गदर्शक सूचनांनुसार निविदेची कार्यवाही करण्यात यावी, सदर पोर्टलवर प्रतिसाद न मिळाल्यास शासन निर्णय उद्योग उर्जा व कामगार विभाग दि.०१.१२.२०१६ नुसार कार्यवाही करावी.
२) महाराष्ट्र आपत्कालीन वैद्यकिय सेवा प्रकल्पांतर्गत असलेल्या २३३ अॅडव्हान्स सर्पोटींग रुग्णवाहिका (एएलएस) आणि ७०४ बेसीक लाईफ सपोर्टंग रुग्णवाहिका (बीएलएस) अश्या एकूण ९३७ रुग्णवाहिकांसाठी सेवा पुरवठादाराची नेमणूक करणे या बाबींची आवश्यकता/मागणी यांची शहानिशा / खातरजमा करण्यात आलेली असून प्रस्तावित खरेदीचे प्रमाण (Quantity) मागणीनुसार योग्य आहे.
३) महाराष्ट्र आपत्कालीन वैद्यकिय सेवा प्रकल्पांतर्गत असलेल्या २३३ अॅडव्हान्स सर्पोटींग रुग्णवाहिका (एएलएस) आणि ७०४ बेसीक लाईफ सपोटींग रुग्णवाहिका (बीएलएस) अश्या एकूण ९३७ रुग्णवाहिकांसाठी सेवा पुरवठादाराची नेमणूक करणे या बाबींची रुग्णसेवेसाठी आवश्यकता असून या बाबींचा विनियोग विहीत मुदतीत करण्यात येणार आहे.
४) या बाबींचे तांत्रिक विनिर्देश (Technical Specification) संबंधित तज्ञांनी तयार केलेले असून ते गरजेनुसार व अद्ययावत असल्याची खातरजमा करण्यात यावी. तसेच सदर तांत्रिक विनिर्देश (Technical Specification) कोणत्याही विशिष्ट कंपनीला फायदा होईल अश्या रितीने तयार करण्यात येणार नाही.
५) प्रशासकीय मान्यता देतांना प्रस्तावित खरेदीचे दर अंदाजित आहेत. त्यामुळे खरेदी प्रक्रियेअंती निश्चित करण्यात आलेला दर हा बाजार भावापेक्षा कमी असल्याबाबत आणि
संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
६) सदर खरेदीची द्विरुक्ती (Duplication) होणार नाही, याची दक्षता घेण्यात यावी.
पृष्ठ ३ पैकी २
# Page 3
शासन निर्णय क्रमांकः संकीर्ण २०२१/प्र.क्र.२५/आरोग्य ३
७) शासन निर्णय, वित्त विभाग क्रविअप्र-२०१३/प्र.क्र.३०/२०१३ / विनियम, भाग-२, दि.
१७.०४.२०१५ सोबतच्या परिशिष्टातील वित्तीय अधिकार नियम पुस्तिका, १९७८, भाग पहिला, उपविभाग-दोन मधील अ.क्र.४, नियम क्र.७ येथील अटींची पूर्तता करण्यात यावी.
३. सदर प्रस्तावावरील खर्च मागणी क्र. आर-१, २२१०- वैद्यकीय सेवा व सार्वजनिक आरोग्य, ८००, इतर खर्च, पंचवार्षिक योजनांतर्गत योजना राज्य योजनांतर्गत योजना, ०१ किमान गरजा कार्यक्रम (०१) (१०) - ट्रॉमा केअर युनिटची स्थापना - महाराष्ट्र आपत्कालीन वैद्यकीय सेवा, (२२१०४६८९) – १३ – कार्यालयीन खर्च या मुख्य लेखाशिर्षातून भागविण्यात यावा.
४. शासन निर्णय, वित्त विभाग क्र.विअप्र-२०१३/प्र.क्र.३०/२०१३/विनियम भाग-२, दि.१७.४.२०१५ सोबतच्या परिशिष्टातील वित्तीय अधिकार नियम पुस्तिका, १९७८, भाग पहिला, उपविभाग-दोन मधील अ.क्र.४,नियम क्र.७ अन्वये प्रशासकीय विभागास प्रदान करण्यात आलेल्या अधिकारानुसार निर्गमीत करण्यात येत आहे.