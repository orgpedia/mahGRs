# Page 1
अचानक नाहीशा झालेल्या व ठावठिकाणा माहित नसलेल्या शासकीय कर्मचारी यांच्या कुटुंबियांना कुटुंब निवृत्तीवेतन आणि उपदान मंजूर करण्याबाबत. दिवंगत श्री. सुनिल मो. सरडे, कक्षसेवक, जिल्हा रुग्णालय, अहमदनगर.
महाराष्ट्र शासन
सार्वजनिक आरोग्य विभाग
गो. ते. रुग्णालय संकुल इमारत,
१० वा मजला, मंत्रालय, मुंबई ४०० ००१.
शासन निर्णय क्रमांकः निवृवे-२०२२/प्र.क्र.९२६/सेवा-५
दिनांक :- ०६ मार्च, २०२३
संदर्भ : १) शासन निर्णय, वित्त विभाग क्रमांक: सेनिवे-१०८९/४९१/सेवा-४, दि.०५.०७.१९९१.
२) शासन निर्णय, वित्त विभाग क्रमांकः सेनिवे १०९३/१८०/सेवा-४, दि.०७.१०.१९९३.
३) शासन निर्णय, वित्त विभाग क्रमांकः सेनिवे १०९४/१५६/सेवा-४, दि.२६.०६.१९९५.
४) संचालक, आरोग्य सेवा आयुक्तालय, पुणे यांचे पत्र क्र. संआसे/ तक्रार/सरडे, कक्षसेवक/ कक्ष५२ब / न.क्र.१८५८०-८१/२२, दि. १३.१०.२०२२.
प्रस्तावना : संचालक, आरोग्य सेवा आयुक्तालय, पुणे संदर्भाधिन अ.क्र. ४ येथील पत्रान्वये दिवंगत श्री सुनिल मोतीलाल सरडे, कक्षसेवक, जिल्हा रुग्णालय, अहमदनगर यांच्या कायदेशिर वारसांना कुटुंब निवृत्तीवेतन आणि उपदान मंजुर करण्याबाबतचा प्रस्ताव शासन मान्यतेसाठी सादर केला आहे.
२. दिवंगत श्री. सरडे हे दि.१६.०७.२०११ रोजी त्यांच्या मित्रांसोबत अमरनाथ यात्रेकरीता गेले होते.
दिवंगत श्री. सरडे हे अमरनाथ यात्रेत हरवल्याने त्यांच्यासोबत असलेल्या मित्रांनी त्यांचा शोध घेतला असता ते कोठेही आढळून आले नाही. त्यामुळे त्यांच्यासोबत असलेले त्यांचे मित्र श्री. किशोर नागापुरे यांनी दि.२१.०७.२०११ रोजी बालताळ जम्मु येथील पोलीस स्टेशनमध्ये दिवंगत श्री. सरडे हरवल्याची तक्रार क्र.५/२०११ अन्वये नोंदविली होती. त्यास अनुसरुन श्री.सरडे हे मिळून आले नसल्याबाबत संबंधित पोलीस स्टेशनने तसा दाखला दिलेला आहे. तसेच, मा. दिवाणी न्यायालय वरिष्ठ स्तर अहमदनगर यांनी दि.१७.०६.२०१९ रोजीच्या आदेशान्वये श्री. सरडे हे कायद्याने मृत झाल्याचे घोषित केले आहे. दिवंगत श्री. सरडे यांचा दि.२९.०८.२०१८ रोजी मृत्यु झाल्याबाबत दि.२७.०८.२०१९ रोजीचे मृत्य प्रमाणपत्र सादर केले आहे. मा. सह दिवाणी न्यायाधीश, वरिष्ठ स्तर, अहमदनगर यांनी दि.०१.०४.२०२१ रोजीच्या आदेशान्वये दिवंगत श्री. सरडे यांच्या पत्नी श्रीमती वर्षा सुनिल सरडे व त्यांची मुलगी कु. समिक्षा सुनिल सरडे यांना त्यांचे कायदेशीर उत्तराधिकारी / वारसदार असल्याचे आदेश पारीत केले आहे.
३. दिवंगत श्री. सुनिल सरडे हे दि.२१.०४.१९९९ ते दि.१५.०७.२०११ या कालावधीत कक्षसेवक या पदावर स्थायी कर्मचारी म्हणून कार्यरत होते व दि.१६.०७.२०११ पासून ते बेपत्ता झालेले आहेत. त्यांची दि.२१.०४.१९९९ ते दि.२१.०७.२०११ (प्रथम खबरी अहवाल नोदविल्याचा दिनांकापर्यंत) शासन सेवा झालेली
# Page 2
शासन निर्णय क्रमांकः निवृवे-२०२२/प्र.क्र.९२६/सेवा-५
आहे. दिवंगत श्री. सरडे हे बेपत्ता झाले नसते तर ते (त्यांचा जन्म दि.२४.०१.१९७० विचारात घेता ) दि.३१.०१.२०२८ रोजी नियत वयोमानानुसार सेवानिवृत्त झाले असते.
४. उपरोक्त परिच्छेदांमध्ये नमूद वस्तुस्थिती विचरात घेता, वित्त विभागाच्या संदर्भाधीन अ.क्र.१ ते ३ येथील शासन निर्णय / परिपत्रकातील तरतुदी तसेच, महाराष्ट्र नागरी सेवा (निवृत्तीवेतन) नियम १९८२ मधील नियम ११६ (२) (ए) नुसार दिवंगत श्री. सुनिल सरडे यांचे नामनिर्देशित / कायदेशीर वारस म्हणून त्यांची पत्नी श्रीमती वर्षा सुनिल सरडे यांना नियमानुसार देय होणारे कुटुंब निवृत्तीवेतन आणि उपदान मंजूर करण्याची बाब शासनाच्या विचाराधीन होती.
शासन निर्णय: वित्त विभागाच्या संदर्भाधीन अ. क्र. १ येथील दि.०५.०७.१९९१ च्या शासन निर्णयामध्ये शासकीय कर्मचारी नाहीसा झाल्याच्या दिनांकापासून ७ वर्षांचा कालावधी झाल्यानंतर त्यांचा ठावठिकाणा लागला नाही तर तो मृत्यू पावला असे मानावे अशी तरतूद आहे. त्यानुसार श्री.सरडे हे मिळून आले नसल्याबाबत संबंधित पोलीस स्टेशनने तसा दाखला दिलेला आहे. मा. दिवाणी न्यायालय वरिष्ठ स्तर अहमदनगर यांनी दि.१७.०६.२०१९ रोजीच्या आदेशान्वये श्री. सरडे हे कायद्याने मृत झाल्याचे घोषित केले आहे. दिवंगत श्री. सरडे हे दि.२१.०७.२०११ रोजी बेपत्ता झाल्यापासून ते आजरोजीपर्यंत त्यांचा ठावठिकाणा लागला नाही.
त्यामुळे श्री.सरडे हे मृत झाल्याचे निर्णायक रितीने सिध्द होत आहे. सदर वस्तुस्थिती लक्षात घेता, श्री.सरडे यांच्या कायदेशीर वारसांना संदर्भाधिन अ.क्र. १ ते ३ येथील शासन निर्णय / परिपत्रकामधील तरतूदी व महाराष्ट्र नागरी सेवा (निवृत्तीवेतन) नियम १९८२, मधील नियम ११६ (२) (ए) नुसार कुटूंब निवृत्तीवेतन आणि उपदान अनुज्ञेय आहे.
२. दिवंगत श्री.सरडे हे बेपत्ता झाल्यानंतर त्यांचे मित्र श्री. किशोर नागापुरे यांनी बालताळ जम्मु येथील पोलीस स्टेशनमध्ये दि.२१.०७.२०११ रोजी तक्रार क्र.५/२०११ तक्रार दाखल केली आहे. त्यामुळे एफ.आय.आर. नोंदविल्याच्या १ वर्षाच्या कालावधीनंतर म्हणजेच दि.२१.०७.२०१२ पासून श्रीमती सरडे यांना कुटुंब निवृत्तीवेतन आणि उपदान अनुज्ञेय होईल. परंतु कुटुंब निवृत्तीवेतनाचे उपार्जन प्रथम खबरी अहवाल नोंदविल्याच्या दिनांकापासून किंवा बेपत्ता झालेल्या शासकीय कर्मचाऱ्याच्या रजेच्या समाप्तीच्या दिनांकापासून, यापैकी जो नंतर असेल, त्या दिनांकापासून करण्यात यावे. श्रीमती सरडे यांना कुटुंब निवृत्तीवेतन अदा करतांना वित्त विभागाच्या संदर्भाधिन अ.क्र. १ येथील शासन निर्णयानुसार विहीत करण्यात आलेली क्षतिपूर्ती बंधपत्र (Indemnity Bond) वगैरे प्राप्त करण्याबाबतची नेहमीची कार्यपध्दती अनुसरण्यात यावी.
३. वित्त विभागाच्या दि.२६.०६.१९९५ च्या शासन परिपत्रकानुसार श्री. सरडे यांचा प्रत्यक्षात गैरहजेरीचा कालावधी म्हणजेच नाहीसा होण्याच्या दिंनाकापासून प्रथम खबरी अहवाल (एफ. आय. आर.) नोंदविल्याच्या दिनांकापर्यंतचा कालावधी म्हणजेच दि.१६.०७.२०११ ते दि.२१.०७.२०११ हा कालावधी नियमित करण्यास पृष्ठ ३ पैकी २
# Page 3
शासन निर्णय क्रमांकः निवृवे-२०२२/प्र.क्र.९२६/सेवा-५
याव्दारे मान्यता देण्यात येत आहे. उक्त कालावधी नियमित करण्याच्या अनुषंगाने योग्य तो आदेश काढण्यात यावा.
४. दिवंगत श्री. सुनिल मोतीलाल सरडे यांची पत्नी श्रीमती वर्षा सरडे यांना वित्त विभागाच्या शासन निर्णय / परिपत्रकातील तरतुदी व महाराष्ट्र नागरी सेवा (निवृत्तीवेतन) नियम १९८२ मधील नियम ११६ (२) (ए) नुसार प्रथम खबरी अहवाल (एफ. आय. आर) नोंदविल्याच्या दिनांकापासून (दि.२१.०७.२०११) १ वर्षाच्या कालावधीनंतर म्हणजेच दि.२१.०७.२०१२ पासून नियमानुसार देय होणारे कुटुंब निवृत्तीवेतन आणि उपदान मंजूर करण्यास शासन मान्यता देण्यात येत आहे.
५. श्रीमती सरडे यांना देय होणारे कुटुंब निवृत्तीवेतन व उपदान मंजूर करताना उपरोक्त संदर्भाधीन क्र.१ ते ३ येथील शासन निर्णयांमधील विहित कार्यपध्दतींचे काटेकोरपणे पालन करण्यात यावे.