# Page 1
महाराष्ट्र वैद्यकीय व आरोग्य सेवा, गट-अ मधील वेतन मॅट्रीक्स मधील वेतनस्तर एस-२३ : ६७७०० २०८७०० (६ व्या वेतन आयोगानुसार वेतनश्रेणी रु.१५६००-३९१०० ग्रेड पे रु. १५६००-३९१०० ग्रेड पे रु. ६६०० ) व त्यावरील पदव्युत्तर पदवीका व पदव्युत्तर पदवी शैक्षणिक अर्हताधारकास अनुक्रम ३ व ६ प्रोत्साहनपर वेनवाढी मंजूर करणेबाबत.....
महाराष्ट्र शासन
सार्वजनिक आरोग्य विभाग
शासन निर्णय क्रमांकः न्यायप्र-३०१६/प्र.क्र.२७८/१६/सेवा-२
गोकुळदास तेजपाल रुग्णालय संकुल इमारत, १० वा मजला
मंत्रालय, मुंबई-४०० ००१
दिनांक: ०३ मे, २०२१
वाचा : १) सार्वजनिक आरोग्य विभाग, शासन निर्णय क्रमांक-मवैअ-२०११/प्र.क्र.७७६/११/सेवा-३, दि.१४.१२.२०११ २) सार्वजनिक आरोग्य विभाग, शासन निर्णय क्रमांक-मवैअ-२०११/प्र.क्र.७७६/११/सेवा-३, दि. १९.११.२०१२ ३) सार्वजनिक आरोग्य विभाग, शासन निर्णय क्रमांक-वेतन-१५१४/प्र.क्र.३८५/१४सेवा-२, दि. २०.०८.२०१४ ४) मा.महाराष्ट्र प्रशासकीय न्यायाधिकरण, मुंबई खंडपीठ, औरंगाबाद यांचे दि. १३/१२/२०१६ रोजीचे आदेश ५) मा.महाराष्ट्र प्रशासकीय न्यायाधिकरण, मुंबई खंडपीठ, नागपूर यांचे दि. ३/१०/२०१७ रोजीचे आदेश ६) मा.उच्च न्यायालय मुंबई खंडपीठ, औरंगाबाद यांचे दि.७.२.२०२० रोजीचे आदेश ७) मा.उच्च न्यायालय मुंबई खंडपीठ, नागपूर यांचे दि. ११.३.२०२० रोजीचे आदेश ८) मा.मत्रीमंडळ सचिव यांचे दि. २२.०४.२०२१ रोजीचे पृष्ठांकन (विषय क्र. ०५ मंत्रीमंडळ बैठक, दि.२४.०३.२०२१)
प्रस्तावना : राज्याच्या सार्वजनिक आरोग्य विभागाकडून जिल्हा सामान्य रुग्णालये, उपजिल्हा रुग्णालये, ग्रामीण रुग्णालये, स्त्री रुग्णालये, मनोरुग्णालये व अतिविशिष्ठ सेवा रुग्णालये या संस्थामधून रुग्णाना आरोग्य सेवा देण्यासाठी विशेषज्ञ अधिकाऱ्यांची पदे निर्माण करण्यात आली आहेत. तथापि, सदरहू संस्थामध्ये रुग्णांना पुरेशा सेवा उपलब्ध करुन देण्यासाठी विशेषज्ञ वैद्यकीय अधिकाऱ्यांची कमतरता भासत असल्याने विविध विषयातील पदव्युत्तर पदवी/पदव्युत्तर पदविका धारक उमेदवारांना वैद्यकीय अधिकारी पदावर आकर्षित करण्याच्या दृष्टीने तसेच, शासन सेवेतील पदव्युत्तर पदविका व पदव्युत्तर पदवी अर्हताधारक वैद्यकीय अधिकाऱ्यांना शासन सेवेत टिकवून ठेवण्यासाठी महाराष्ट्र वैद्यकीय व आरोग्य सेवा, गट-अ मधील वेतन मॅट्रीक्स मधील वेतनस्तर एस-२० : ५६१००-१७७५०० (६ व्या वेतन आयोगानुसार वेतनश्रेणी रु. १५६००-३९१०० ग्रेड पे रु. ५४००) मधील पदव्युत्तर पदविका व पदव्युत्तर पदवी शैक्षणिक अर्हता धारक वैद्यकीय अधिकाऱ्यांना अनुक्रमे ३ व ६ प्रोत्साहनपर वेतनवाढी शासन निर्णय दि. १४/१२/२०११ व दि. १९/११/२०१२ अन्वये अनुज्ञेय करण्यात आल्या आहेत.
मात्र, महाराष्ट्र वैद्यकीय व आरोग्य सेवा,गट-अ वेतन मॅट्रीक्स मधील वेतनस्तर एस-२३ : ६७७०० २०८७०० ( ६ व्या वेतन आयोगानुसार वेतनश्रेणी रुपये १५६००-३९१०० ग्रेड पे रु. ६६००) व त्यापेक्षा अधिक वेतनश्रेणीतील जिल्हा शल्यचिकित्सक संवर्ग, पोलीस शल्यचिकित्सक, जिल्हा आरोग्य अधिकारी संवर्ग, विशेषज्ञ संवर्ग तसेच उपसंचालक, सहसंचालक, अतिरिक्त संचालक व संचालक, आरोग्य सेवा या पदावरील पदव्युत्तर पदविका व पदव्युत्तर पदवी शैक्षणिक अर्हताधारण करणाऱ्या अधिकाऱ्यांना दि. २०/८/२०१४ च्या शासन
# Page 2
शासन निर्णय क्रमांकः न्यायप्र-३०१६/प्र.क्र.२७८/१६/सेवा-२ दि. ०३ मे, २०२१
निर्णयान्वये दि. २०/०८/२०१४ पासून प्रोत्साहनात्मक अनुक्रमे ३ व ६ अतिरिक्त वेतनवाढी अनुज्ञेय करण्यात आल्या आहेत.
यासंदर्भात मा. महाराष्ट्र प्रशासकीय न्यायाधिकरण, मुंबई खंडपिठ औरंगाबाद व नागपूर येथे अनुक्रमे दाखल केलेल्या मूळ अर्ज क्र. ६३५/२०१३ व मूळ अर्ज क्र. ५४१/२०१६ मध्ये मा. न्यायाधिकरणाने अर्जदारांच्या बाजूने निर्णय दिला आहे. सदर निर्णयाविरुध्द मा. उच्च न्यायालय, मुंबई खंडपिठ औरंगाबाद व नागपूर येथे दाखल करण्यात आलेले अपिल मा. उच्च न्यायालयाने खारीज केले आहे. सदर मा. उच्च न्यायालयाच्या आदेशाविरुध्द मा.सर्वोच्च न्यायालयात अपिल दाखल करण्यायोग्य प्रकरण नसल्याबाबत विधी व न्याय विभागाने अभिमत दिले आहे. त्यानुसार कनिष्ठ वैद्यकीय अधिकाऱ्यांचे वेतन वरिष्ठ अधिकाऱ्यांपेक्षा अधिक होत असल्याने, वेतनातील तफावत दूर करण्याच्या अनुषंगाने महाराष्ट्र वैद्यकीय व व आरोग्य सेवा, गट-अ वेतन मॅट्रीक्स मधील वेतनस्तर एस-२३ : ६७७००-२०८७०० ( ६ व्या वेतन आयोगानुसार वेतनश्रेणी रुपये १५६००-३९१०० ग्रेड पे रु.
६६००) व त्यापेक्षा अधिक वेतनश्रेणीतील पदव्युत्तर पदविका व पदव्युत्तर पदवी अर्हताधारक अधिकाऱ्यांना दि.१४/१२/२०११ पासून प्रोत्साहनात्मक अनुक्रमे ३ व ६ अतिरिक्त वेतनवाढीचा लाभ अनुज्ञेय करण्याची बाब शासनाच्या विचाराधीन होती. त्यानुसार शासनाने खालील प्रमाणे निर्णय घेतला आहे.
शासन निर्णय: महाराष्ट्र वैद्यकीय व आरोग्य सेवा, गट-अ वेतन मॅट्रीक्स मधील वेतन स्तर एस-२३ :६७७००-२०८७०० (६ व्या वेतन आयोगानुसार वेतनश्रेणी रु. १५६००-३९१०० ग्रेड पे रु.६६००) मधील व त्यापेक्षा अधिक वेतनश्रेणीमधील जिल्हा शल्यचिकित्सक संवर्ग, पोलीस शल्यचिकित्सक, जिल्हा आरोग्य अधिकारी संवर्ग, विशेषज्ञ संवर्ग, उपसंचालक, सहसंचालक, अतिरिक्त संचालक व संचालक, आरोग्य सेवा या पदावरील पदव्युत्तर पदविका व पदव्युत्तर पदवी शैक्षणिक अर्हताधारण करणाऱ्या अधिकाऱ्यांना (सेवानिवृत्त अधिकाऱ्यांसह) दि. २०/८/२०१४ ऐवजी दि. १४/१२/२०११ पासून अनुक्रमे ३ व ६ अतिरिक्त प्रोत्साहनात्मक वेतनवाढी मंजूर करण्यात येत आहेत.
मात्र, वेतन मॅट्रीक्स मधील वेतन स्तर एस-२३ :६७७००-२०८७०० ( वेतनश्रेणी रु. १५६००-३९१०० ग्रेड पे रु. ६६००) मधील व त्यापेक्षा अधिक वेतनश्रेणीतील ज्या अधिकाऱ्यांनी शासन निर्णय दि. १४/१२/२०११ व दि. १९/११/२०१२ चा लाभ घेतला असेल त्यांना पुन्हा या योजनेचा लाभ अनुज्ञेय ठरणार नाही.
सदर शासन निर्णय वित्त विभागाच्या सहमतीने व त्यांच्या अनौपचारिक संदर्भ क्र. ३३/२०२१/सेवा-९, दि.२२.०१.२०२१ नुसार निर्गमित करण्यात येत आहे.
# Page 3