# Page 1
ठाणे जिल्ह्यातील ग्रामीण रुग्णालय मुरबाड येथील ट्रॉमा केअर युनिट मुरबाड या नवनिर्मित संस्थेतील ०८ अस्थायी पदे पुढे चालू ठेवण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: अपदे-२०२३/प्र.क्र. २९१/आरोग्य-३अ,
१० वा मजला, गोकुळदास तेजपाल रुग्णालय संकुल इमारत,
मंत्रालय, मुंबई - ४०० ००१.
दिनांक:३१ ऑक्टोबर, २०२३.
वाचा : १) सहसंचालक,आरोग्य सेवा, रुग्णालये (राज्यस्तर), मुंबई यांचे पत्र क्र.आसेआ/कक्ष-३/टे-०८/ ग्रामीण रुग्णालय मुरबाड/अपदेमुदतवाढ /१२४२६-२९/२३, दिनांक २६.१०.२०२३ २) शासन निर्णय, वित्त विभाग, क्र.पदनि- २०१६/प्र.क्र.८/१६/आ.पु.क., दिनांक- ३१.०८.२०२३ ३) शासन शुद्धिपत्रक, वित्त विभाग, क्र. पदनि- २०१६ / प्र.क्र.८ /१६ / आ.पु.क., दिनांक - ०६.०९.२०२३
शासन निर्णय :
आरोग्य सेवा आयुक्तालयाने उपरोक्त वाचा क्र. १ येथील पत्रान्वये उपसंचालक, आरोग्य सेवा, मुंबई
मंडळ, ठाणे यांच्या अधिपत्याखालील ठाणे जिल्ह्यातील ग्रामीण रुग्णालय मुरबाड येथील ट्रॉमा केअर युनिट
या नवनिर्मित संस्थेतील ०८ अस्थायी पदांना मुदतवाढ देण्याबाबतचा प्रस्ताव शासनास सादर केला आहे.
२. या शासन निर्णयान्वये उपसंचालक, आरोग्य सेवा, मुंबई मंडळ, ठाणे यांच्या अधिपत्याखालील ठाणे
जिल्ह्यातील ग्रामीण रुग्णालय मुरबाड येथील ट्रॉमा केअर युनिट या नवनिर्मित संस्थेतील सोबतच्या
विवरणपत्रात दर्शविलेल्या ०८ अस्थायी पदांना दि.२३.०६.२०२२ ते दि.२९.०२.२०२४ पर्यंत मुदतवाढ
देण्यात येत आहे. आयुक्तालय, आरोग्य सेवा, मुंबई यांनी सर्व पदांचा आढावा घेऊन सुधारीत आकृतीबंध
शासन मान्यतेकरीता तात्काळ सादर करावा. यानंतर सुधारीत आकृतीबंध निश्चित करण्याकरीता वारंवार
कालावधी वाढवून मिळणार नाही, याची नोंद घ्यावी.
३. सदर अस्थायी पदांचे वेतन व भत्त्यावरील खर्च त्या त्या शासन निर्णयात नमूद लेखाशीर्षातून २०२३ २४ या वर्षाकरीता मंजूर निधीतून भागविण्यात यावा.
# Page 2
शासन निर्णय क्रमांक: अपदे-२०२३/प्र.क्र.२९१/आरोग्य-३अ
४. हा शासन निर्णय वित्त विभागाच्या क्र. पदनि-२०१६/प्र.क्र.८/१६/आ.पु.क., दिनांक- ३१.०८.२०२३ च्या शासन निर्णयान्वये तसेच दि.०६.०९.२०२३ च्या शुद्धिपत्रकान्वये प्रशासकीय विभागांना प्रदान केलेल्या अधिकारानुसार निर्गमित करण्यात येत आहे.
# Page 3