# Page 1
जालना येथे येथे ३६५ ३६५ खाटांचे प्रादेशिक मनोरुग्णालय स्थापन करण्यास मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०२१/ प्र.क्र. ७४/ आरोग्य-३अ
नवीन मंत्रालय, १० वा मजला, संकूल इमारत,
गोकूळदास तेजपाल रूग्णालय आवार, मुंबई.
दिनांक : ०५ ऑक्टोबर, २०२१.
प्रस्तावना :
शारीरिक आजाराप्रमाणेच मानसिक आजार हे सर्वसामान्यपणे आढळून येतात. तथापि योग्य
निदान करण्यासाठी पुरेशा विशिष्ट चाचण्या / परिक्षणे उपलब्ध नसल्यामुळे मानसिक रोगाचे निदान
करणे हे इतर आजारांपेक्षा कठीण आहे. मानसिक आजाराचे प्रमाण बघता मानसिक आजार ही
महाराष्ट्रामध्ये एक मोठी आरोग्य समस्या आहे. मानसिक आजार वाढण्यासाठी अनेक घटक कारणीभूत
आहेत. अनियोजित शहरीकरण, अनियमित स्थलांतर तसेच सद्याची बदललेली जीवनशैली पाहता
तसेच मनुष्याच्या दैनंदिन जीवनामधील कामाचा ताण तसेच कौटुंबिक, आर्थिक तणावामुळे समाजातील
व्यक्तीमध्ये मानसिक तणावाचे प्रमाण वाढत आहे.
सद्दस्थितीत मराठवाडा विभागासाठी एकही प्रादेशिक मनोरुग्णालय कार्यरत नाही. जालना
जिल्हा हा मराठवाडा व विदर्भातील किमान १० जिल्ह्यांच्या मध्यवर्ती असलेले शहर आहे. मराठवाडा
या भागातील रुग्णांना उपचारा करिता प्रादेशिक मनोरुग्णालय पुणे अथवा नागपूर येथे दाखल करावे
लागते. सदर वस्तुस्थिती पाहता जालना जिल्हयात प्रादेशिक मनोरुग्णालय स्थापन करण्याची बाब
शासनाच्या विचाराधीन होती. त्याअनुषंगाने प्रस्ताव मा. मंत्रिमंडळाच्या मान्यतेसाठी सादर करण्यात
आला होता. त्यास दिनांक ०३ ऑगस्ट, २०२१ रोजीच्या मंत्रिमंडाळाच्या बैठकीत मान्यता देण्यात
आली आहे. याबाबत पुढील प्रमाणे निर्णय घेण्यात येत आहे.
# Page 2
शासन निर्णय क्रमांकः प्रशामा-२०२१/प्र.क्र.७४/ आरोग्य-३अ
शासन निर्णय : जालना येथे ३६५ खाटांचे प्रादेशिक मनोरुग्णालय स्थापन करण्यास या शासन निर्णयाद्वारे
मान्यता देण्यात येत आहे.
२. सदर ३६५ खाटांच्या प्रादेशिक मनोरुग्णालयाच्या बांधकामाच्या अंदाजपत्रक व आराखड्यास मान्यता व पदनिर्मिती याबाबत स्वतंत्रपणे कार्यवाही करण्यात येईल.
३. सदर शासन निर्णय नियोजन विभागाच्या अनौपचारीक संदर्भ क्रमांक ८१/१४७२, दिनांक १२.०३.२०२१ व वित्त विभागाच्या अनौपचारीक संदर्भ क्रमांक २२८/२०२१/व्यय-१३ दिनांक ०६.०४.२०२१ अन्वये दिलेल्या सहमतीनुसार निर्गमित करण्यात येत आहे.
# Page 3