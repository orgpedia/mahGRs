# Page 1
दिनांकित पोच पावती व अभिवेदने विहित वेळेत शासनास उपलब्ध करुन देणेबाबत
महाराष्ट्र शासन
सार्वजनिक आरोग्य विभाग
शासन परिपत्रक क्रमांक: संकिर्ण १०२२/प्र.क्र.६७ / सेवा-४
गोकुळदास तेजपाल रुग्णालय संकुल इमारत,
१० वा मजला,नवीन मंत्रालय, मुंबई - ४०० ००१
तारीख: ०६ आक्टोंबर, २०२२
वाचा : सार्वजनिक आरोग्य विभाग, शासन परिपत्रक क्रमांक : विभाचौ २०२१/ प्र.क्र. ९९/ सेवा-४ब, दि.
३०.०८.२०२१
प्रस्तावना : महाराष्ट्र नागरी सेवा (शिस्त व अपील) नियम, १९७९ मधील नियम-२६ अन्वये शिस्तभंगविषयक प्रकरणांमध्ये पारीत करण्यात आलेला प्रत्येक आदेश, नोटीस आणि इतर आदेशिका या संबंधित शासकीय कर्मचाऱ्यांला व्यक्तीश: देण्यात येतील किंवा त्यांच्याकडे नोंदणीकृत डाकेने पाठविण्यात येतील अशी तरतूद करण्यात आली आहे. या आदेशामध्ये अभिवेदन/ निवेदने सादर करण्यास अपचाऱ्यास साधारण १०-१५ दिवसांचा कालावधी दिलेला असतो. आयुक्तालयांतर्गत कार्यरत शासकीय कर्मचारी / अधिकारी यांच्या बदल्या, प्रतिनियुक्ती इ. कारणास्तव मुख्यालय कार्यालयामध्ये बदल होत असल्याने शासनाकडून निर्गमित करण्यात आलेले आदेश, ज्ञापने, नोटीसा इ. अपचाऱ्यांकडे तातडीने पोचविले जावे म्हणून ते ते आयुक्तालयामार्फत संबंधितांना पाठविण्याचे निर्देश दिलेले असतांत. तथापि, शासनाकडून निर्गमित करण्यात आलेले आदेश, ज्ञापने, नोटीसा इ.
अपचाऱ्यांकडे तातडीने पोचविले जात नाहीत तसेच अपचाऱ्यांची अभिवेदनेही शासनास तातडीने सादर केली जात नाहीत. शासनाकडून निर्गमित करण्यात आलेले आदेश, ज्ञापने, नोटीसा इ.
अपचाऱ्यांकडे वेळीच न पोचल्याने तसेच अपचाऱ्यांचे अभिवेदने शासनास विलंबाने सादर झाल्याने शिस्तभंगविषक प्रकरणांच्या प्रलंबिततेत वाढ होते तसेच अपचारी वेतन व भत्ते तसेच सेवानिवृत्त कर्मचारी/अधिकारी हा सेवानिवृत्तीवेतनाच्या लाभापासून वंचित राहतात त्यामुळे न्यायालयीन प्रकरणे उद्भवतात ही बाब शासनाच्या निदर्शनास आल्याने शासनाने उक्त दि.३०.०८.२०२१ रोजीच्या शासन परिपत्रकानुसार सविस्तर मार्गदर्शक सूचना दिलेल्या आहेत. तथापि या सुचनांचेही पालन होत नाही ही
# Page 2
शासन निर्णय क्रमांकः संकिर्ण १०२२/प्र.क्र.६७ / सेवा-४
बाब शासनाच्या निदर्शनास आलेली आहे. शिस्तभंगविषयक प्रकरणे तातडीने निकाली काढण्याच्या अनुषंगाने शासनाने आदेशित केले आहे म्हणून शासन याद्वारे पुढीलप्रमाणे सूचना देत आहे.
परिपत्रक महाराष्ट्र नागरी सेवा ( शिस्त व अपील ) नियम, १९७९ मधील नियम-२६ अन्वये शिस्तभंगविषयक प्रकरणांमध्ये पारीत करण्यात आलेले आदेश, ज्ञापने,नोटीसा इ. अपचाऱ्यांकडे पाठवितांना मंत्रालयीन स्तरावर संबंधित अपचाऱ्यांचा अद्ययावत पत्रव्यवहाराचा पत्ता, ई-मेल अॅड्रेस तसेच कार्यरत मुख्यालय / कार्यालय इ. बाबत उपलब्धता झाल्यानंतर असे आदेश संबंधित कार्यालयाकडे थेटरित्या पाठविण्यात येतील. सदरहू आदेश संबंधित कार्यालयाच्या प्रशासकीय अधिकाऱ्याकडून संबंधित अपचायास बजावून त्यांची दिनांकीत पोच पावती प्रशासकीय अधिकाऱ्यांने त्यांच्या कार्यालयप्रमुखांच्या स्वाक्षरीने (जिल्हा आरोग्य अधिकारी, जिल्हा शल्य चिकीत्सक, उपसंचालक, इ.) थेट शासनास तातडीने सादर करावी. तसेच ज्ञापनावरील अभिवेदने/ निवेदने संबंधितांकडून विहित मुदतीत प्राप्त करुन घेवून ती विहित पध्दतीने आयुक्तांमार्फत शासनास सादर करण्याची जबाबदारीही त्या कार्यालयाच्या प्रशासकीय अधिकारी यांची राहील.दिनांकीत पोच पावती/अभिवेदने यांच्या प्रती मंत्रालयीन संबंधित कार्यासनास ( सेवा - ४, सेवा - ४अ, सेवा-४ब ) ई मेलद्वारेसुध्दा अग्रेषित करण्यात यावीत. जर अपचाऱ्याने विहित मुदतीत अभिवेदन / निवेदन सादर केले नसेल तर तसा अहवाल संबंधित कार्यालय प्रमुखांकडून शासनास थेट सादर करण्यात यावा.
शासनाकडून निर्गमित करण्यात आलेले आदेश, ज्ञापने, नोटीसा इ. ही अपचाऱ्यास बजावण्यात आल्याची दिनांकित पोच पावती व अभिवेदने अथवा अपचाऱ्याने अभिवेदन सादर केले आहे / नाही असा अहवाल शासनास सादर करण्याची मुदत आदेश बजावल्याच्या दिनांकापासून एक महिन्याची राहील याची कृपया नोंद घ्यावी. तसेच संबंधित प्रशासकीय अधिकारी रजेवर अथवा अनुपस्थित असल्यास ही जबाबदारी त्याच्या लगतच्या निम्न कर्मचाऱ्याची राहील.
२. शासनाकडून निर्गमित करण्यात आलेले आदेश, ज्ञापने, नोटीसा इ. ही थेटरित्या अपचारी कार्यरत असलेल्या कार्यालयाकडे पाठविण्यात आली तरी संबंधित जिल्हा आरोग्य अधिकारी, जिल्हा शल्य चिकीत्सक, उपसंचालक, संचालक व आयुक्त, आरोग्य सेवा आयुक्तालय, मुंबई यांना अग्रेषित करण्यात आलेल्या प्रतीच्या आधारे संबंधित अपचाऱ्यांची दिनांकीत पोच पावती व अभिवेदने शासनास विहित मुदतीत प्राप्त होतील याबाबत समन्वय ठेवणे / असणे अपेक्षीत असून ही सामुहिक जबाबदारी देखिल आहे.
३. सेवानिवृत्त / लगतच्या कालावधीत सेवानिवृत्त होणाऱ्या कर्मचारी / अधिकारी यांचे प्रकरणी खासदूतामार्फत शासनाकडून निर्गमित करण्यात आलेले आदेश, ज्ञापने, नोटीसा इ. तात्काळ बजावण्याची कार्यवाही करण्यात यावी.
पृष्ठ ३ पैकी २
# Page 3
शासन निर्णय क्रमांकः संकिर्ण १०२२/प्र.क्र.६७ / सेवा-४
४. संचालक, आरोग्य सेवा आयुक्तालय, मुंबई यांना कळविण्यात येते की, त्यांनी उपरोक्त बाब त्यांच्या अधिपत्याखालील सर्व संबंधितांच्या निदर्शनास आणावी.