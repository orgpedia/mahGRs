# Page 1
सार्वजनिक आरोग्य विभागांतर्गत कार्यरत रुग्णालयांमध्ये पदव्युत्तर पदविका अभ्यासक्रमात विषय समाविष्ट करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय, क्रमांकः मवैअ- २०१५/प्र.क्र.८५/सेवा-३
१० वा मजला, संकुल इमारत, गो.ते. रुग्णालय, संकुल इमारत,
मंत्रालय, मुंबई - ४०० ००१
दिनांक : ०२ फेब्रुवारी, २०२१
वाचा:- १) सार्वजनिक आरोग्य विभाग, शासन निर्णय क्र.मवैअ २०१५/प्र.क्र.८५/सेवा-३,
दि.१७.०७.२०१५.
२) सार्वजनिक आरोग्य विभाग, शासन निर्णय क्र. मवैअ २०१५/प्र.क्र.८५/सेवा-३, दि.३०.०९.२०१५.
३) मंत्रिमंडळ सचिव यांचे दि.१३.०१.२०२१ चे पृष्ठांकन: (मंत्रीमंडळ बैठक दिनांक ०६.०१.२०२१ विषय क्र.१०)
प्रस्तावना: उपरोक्त वाचा क्र. १ येथील शासन निर्णयान्वये सार्वजनिक आरोग्य विभागांतर्गत कार्यरत रुग्णालयामध्ये विशेषज्ञांची रिक्त असलेली पदे लक्षात घेऊन रुग्णांना विशेषज्ञांच्या सेवा उपलब्ध करुन देण्यासाठी कॉलेज ऑफ फिजीशियन आणि सर्जन्स (सीपीएस) संस्थेमार्फत चालविण्यात येणारे ८ पदव्युत्तर पदविका अभ्यासक्रम सन २०१५-१६ या शैक्षणिक वर्षापासून सुरु करण्यास शासन मान्यता देण्यात आलेली आहे. तद्नंतर सदर पदव्युत्तर पदविका अभ्यासक्रमामध्ये वाचा क्र. २ येथील शासन निर्णयान्वये अ.क्र. ९ येथे “ट्रॉपिकल मेडिसीन व हेल्थ" हा पदव्युत्तर पदविका अभ्यासक्रमाचा नव्याने समावेश करण्यात आला होता. आता सदर पदव्युत्तर पदविका अभ्यासक्रमामध्ये अ.क्र. १० येथे डी. ऑर्थो (D-Ortho.) या पदव्युत्तर पदविका अभ्यासक्रमाचा नव्याने समावेश करण्याची बाब शासनाच्या विचाराधीन होती.
शासन निर्णय:
सार्वजनिक आरोग्य विभागांतर्गत कार्यरत रुग्णालयांमध्ये कॉलेज ऑफ फिजीशियन आणि सर्जन्स या संस्थेमार्फत चालविण्यात येणाऱ्या पदव्युत्तर पदविका अभ्यासक्रमामध्ये वाचा क्र.२ येथील शासन निर्णयान्वये अ.क्र. ९ येथे “ट्रॉपिकल मेडिसीन व हेल्थ" या विषयाचा पदव्युत्तर पदविका अभ्यासक्रमात केलेल्या समावेशनास शासनाची कार्योत्तर मान्यता देण्यात येत आहे. तसेच “अ.क्र. १० डी. ऑर्थो (D-Ortho.) या विषयाचा सदर पदव्युत्तर पदविका अभ्यासक्रमामध्ये नव्याने समावेश करण्यास याव्दारे शासनाची मान्यता देण्यात येत आहे.
# Page 2
शासन निर्णय क्रमांकः मवैअ-२०१५/प्र.क्र.८५/सेवा-३
२. वाचा क्र. १ येथील दिनांक १७.०७.२०१५ च्या शासन निर्णयान्वये विहीत केलेले निकष सदर अभ्यासक्रम सुरु करण्यासाठीही लागू राहतील
# Page 3