# Page 1
उपजिल्हा रुग्णालय परळी, जिल्हा बीड येथील इमारतीची दुरुस्ती व नुतनीकरण अंदाजपत्रकास प्रशासकीय मान्यता देणेबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-२०२३/ प्र.क्र.१५०/आरोग्य-४
मंत्रालय, १० वा मजला, संकूल इमारत,
गोकूळदास तेजपाल रूग्णालय आवार, मुंबई.
दिनांक : ०९ जून, २०२३.
वाचा :- सहसंचालक, आरोग्य सेवा रुग्णालये (राज्यस्तर), मुंबई यांचे पत्र क्रमांकः आआसे/ कक्ष- ३/टे-६/ उपजिरुपरळीदुरुस्तीबांधकाम /४४२३-२४/२२, दि.०२.०५.२०२३.
प्रस्तावना : जिल्हा रुग्णालय परळी जिल्हा बीड येथील रुग्णालयाची दुरुस्ती व नुतनीकरण कामाचे रु.
६,१९,०९,६०६/- इतक्या रक्कमेच्या अंदाजपत्रकास प्रशासकीय मान्यता व निधी उपलब्धतेबाबतचा प्रस्ताव शासनास प्राप्त झाला आहे. जिल्हा रुग्णालय परळी, जिल्हा बीड येथील रुग्णालयाची दुरुस्ती व नुतनीकरण कामाचे अंदाजपत्रक कार्यकारी अभियंता, सार्वजनिक बांधकाम विभाग, अंबेजोगाई यांनी तयार केले असून मुख्य अभियांता, सा.बां. विभाग, औरंगाबाद व जिल्हा शल्य चिकित्सक, बीड यांनी प्रमाणित केले आहे. सदर रु. ६,१९,०९,६०६/- इतक्या रक्कमेच्या अंदाजपत्रकास प्रशासकीय मान्यता प्रदान करण्याची बाब शासनाच्या विचाराधीन होती. यासंदर्भात पुढील प्रमाणे निर्णय घेण्यात येत आहे.
शासन निर्णय : जिल्हा रुग्णालय परळी जिल्हा बीड येथील इमारतीची दुरुस्ती व नुतनीकरण कामाचे रु.
६,१९,०९,६०६/- इतक्या रकमेच्या अंदाजपत्रकास प्रशासकीय मान्यता देण्यात येत आहे :
२. उपरोक्त अंदाजपत्रकाची प्रशासकीय मान्यता पुढील अटी व शर्तीच्या अधिन राहून देण्यात येत आहे अटी व शर्ती : १) काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तु विशारदांकडून मंजूरी घेऊनच सुरु करावे.
२) ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
३) प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही २०१३/प्र.क्र.१७७/तां.क.१, दि. १० जानेवारी, २०१४ मध्ये उल्लेख करण्यात आलेल्या मार्गदर्शक तत्वांनुसार कार्यवाही करण्यात यावी.
४) सदर कामाच्या बांधकामाचा खर्च सार्वजनिक आरोग्य विभागाने त्यांच्याकडे उपलब्ध असलेल्या नियतव्ययामधून करण्यात यावा.
# Page 2
शासन निर्णय क्रमांकः प्रशामा-२०२३/ प्र.क्र.१५०/आरोग्य-४
५) सार्वजनिक बांधकाम विभागाच्या शासन निर्णय क्रमांक बीडीजी-२०१७/प्र.क्र.६०/इमा-२, दि.०७.०७.२०१७ अन्वये कार्यवाही करण्यात यावी.
६) नियोजित जागा उपभोक्ता विभागाच्या ताब्यात असल्याचे प्रमाणपत्र प्राप्त करुन सदर कामाच्यानिविदा सूचना प्रसिध्द करण्यात याव्यात.
३. सदर बांधकामांवरील खर्च “मुख्य लेखाशिर्ष - ४२१० - वैद्यकीय सेवा व सार्वजनिक आरोग्य यावरील भांडवली खर्च,०१ - नागरी आरोग्य सेवा (वैद्यकीय सहाय), ११०- रुग्णालये व दवाखाने, (9) (अ) पंचवार्षिक योजनांतर्गत योजना - इमारती (००) (०१)– मोठी बांधकामे (४२१० ००१४), ५३ - मोठी बांधकामे” या लेखाशिर्षाखाली मंजूर करण्यात आलेल्या अनुदानामधून भागविण्यात यावा.
४. सदर शासन निर्णय, शासन निर्णय, वित्त विभाग क्रमांक- विअप्र १०१३/प्र.क्र.३०/२०१३/विनियम, भाग - २, दिनांक २० सप्टेंबर, २०१९ सोबतच्या परिशिष्ट भाग- पहिला, उपविभाग-पाच मधील अनुक्रमांक १, परिच्छेद क्र. १३४ (१) नुसार प्रशासकीय विभागांना प्रदान करण्यात आलेल्या अधिकारात निर्गमित करण्यात येत आहे.