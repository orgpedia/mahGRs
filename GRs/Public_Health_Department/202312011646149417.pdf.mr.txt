# Page 1
सन २०२३-२४ या वर्षामध्ये राष्ट्रीय अंधत्व नियंत्रण कार्यक्रमांतर्गत नेञ विभागाचे श्रेणी वर्धन करण्याकरीता मोतिबिंदू शस्त्रक्रियांसाठी शासकिय रुग्णालयामध्ये आधुनिक फेको उपचार पध्दती सुरु करण्याकरीता आवश्यक उपकरणे व साहित्य सामुग्री खरेदीसाठी सुधारीत प्रशासकीय मान्यता देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः पुरमा-१४२२/प्र.क्र.९९/आरोग्य-८
१० वा मजला, गोकुळदास तेजपाल रूग्णालय संकुल इमारत,
नवीन मंत्रालय, मुंबई - ४००००१.
दिनांक : ०१ डिसेंबर, २०२३
वाचा :
१) शासन निर्णय, सार्वजनिक आरोग्य विभाग, क्र.पुरमा-१४२२/प्र.क्र.९९/आरोग्य-८, दिनांक- ०९.०६.२०२२ २) शासन निर्णय, सार्वजनिक आरोग्य विभाग, क्र. पुरमा - १४२२/प्र.क्र.९९/आरोग्य-८, दिनांक-२१.१०.२०२२ ३) सह संचालक, (असंसर्गजन्य रोग), आरोग्य सेवा, मुंबई यांचे पत्र क्र. आआसे/८-अ/टे १/फेको मशीन खरेदी/सुप्रमा व अनुदान वितरण/२६१०-१२/२०२३, दि.२५.०९.२०२३
४) सह संचालक, (असंसर्गजन्य रोग), आरोग्य सेवा, मुंबई यांचे क्र.आआसे/८-अ/टे-१/फेको मशीन खरेदी/मुद्यांची माहिती/२६१८-२०/२०२३,दि.१०.१०.२०२३ चे चे पत्र.
प्रस्तावना:
राष्ट्रीय अंधत्व नियंत्रण कार्यक्रमांतर्गत नेञ विभागाचे श्रेणी वर्धन करण्याकरीता
मोतिबिंदू शस्त्रक्रियांसाठी शासकिय रुग्णालयामध्ये आधुनिक फेको उपचार पध्दती सुरु करण्याकरीता ६० फेको मशिन खरेदीसाठी रु.२०.०० कोटी इतक्या रक्कमेस दिनांक ०९.०६.२०२२ च्या शासन निर्णयान्वये प्रशासकीय मान्यता देण्यात आली होती. त्यासाठी लेखाशिर्ष २२१००१६४
खाली सहायक अनुदाने-३१ (वेतनेत्तर) या उद्दीष्टांतर्गत ५० टक्के रु.१०.०० कोटी एवढीच तरतूद पुरवणी मागणी द्वारे उपलब्ध झालेली दि.२१.१०.२०२२ च्या शासन निर्णयान्वये वितरीत करण्यात आलेली आहे. परंतु, याकामी देण्यात आलेल्या प्रशासकीय मान्यतेचा एक वर्षाचा कालावधी संपुष्टात आल्याने सुधारीत प्रशासकीय मान्यता देण्याची विनंती सहसंचालक, आरोग्य सेवा (असंसर्गजन्य रोग), मुंबई यांनी संदर्भीय पत्रान्वये केलेली आहे. त्यानुसार सन २०२३-२४ या वर्षामध्ये राष्ट्रीय अंधत्व नियंत्रण कार्यक्रमांतर्गत नेत्र विभागाचे श्रेणी वर्धन करण्याकरीता मोतिबिंदू
# Page 2
शासन निर्णय क्रमांकः पुरमा-१४२२/प्र.क्र.९९/आरोग्य-८
शस्त्रक्रियेसाठी शासकीय रुग्णालयामध्ये आधुनिक फेको उपचार पध्दती सुरु करण्याकरीता
आवश्यक उपकरणे व साहित्य सामुग्री अंतर्गंत एकूण ३० फेको मशिन्सच्या खरेदीस सुधारित प्रशासकीय मान्यता देण्याची बाब शासनाच्या विचाराधिन होती.
शासन निर्णय :
सन २०२३-२४ या वर्षामध्ये राष्ट्रीय अंधत्व नियंत्रण कार्यक्रमांतर्गत नेञ विभागाचे
श्रेणीवर्धन करण्याकरीता मोतिबिंदू शस्त्रक्रियांसाठी शासकीय रुग्णालयामध्ये आधुनिक फेको
उपचार पध्दती सुरु करण्याकरीता आवश्यक उपकरणे व साहित्य सामुग्री अंतर्गंत रुपये
३३,३३,३३३/- प्रति फेको मशिन प्रमाणे एकूण रुपये १०,००,००,०००/- (अक्षरी रुपये दहा कोटी
फक्त ) इतक्या रक्कमेच्या ३० फेको मशिन्सच्या खरेदीस खालील अटीं/शर्तीच्या अधिन राहुन सुधारीत प्रशासकीय मान्यता देण्यात येत आहे:
(१) सदरहू साहित्य सामुग्रीच्या आवश्यकता / मागणी बाबत शहानिशा / खातरजमा करण्यात आल्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
(२) सदरहू साहित्य सामुग्रीचे विनिर्देशन गरजेनुसार व अद्ययावत असल्याची खातरजमा
करण्यात यावी. खरेदी करावयाच्या बाबींचे तांत्रिक विनिर्देश (Technical specification)
संबंधित तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत.
तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल, अशा रितीने तयार केलेले नसल्याबाबत खातरजमा करण्यात आल्यानंतरच
सदरहू साहित्य सामुग्री खरेदी करण्याची दक्षता घ्यावी.
(३) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/
उद्योग-४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित पध्दतीने खरेदी प्रक्रिया राबविण्यात यावी.
(४) प्रशासकीय मान्यता देताना प्रस्तावित खरेदीचे दर हे अंदाजित आहेत. त्यामुळे खरेदी प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत
आणि संबंधित पुरवठादाराने या बाबींचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
(५) खरेदी करण्यात येणाऱ्या बाबींची पुरवठापूर्व व पुरवठ्यानंतर नमुना तपासणी (Pre/Post dispatch random sample inspection) करुन, उचित व योग्य विनिर्देशन (specification)
असलेल्या साहित्य सामुग्रींचीच खरेदी करण्यात येईल, याची दक्षता घ्यावी.
पृष्ठ ४ पैकी २
# Page 3
शासन निर्णय क्रमांकः पुरमा-१४२२/प्र.क्र.९९/आरोग्य-८
(६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच, पुरवठा साखळी व्यवस्थापन (Supply chain management)
आणि वस्तुसूची व्यवस्थापन (Inventory Management) योग्य पध्दतीने करुन सदर साहित्य सामुग्री विनावापर पडून राहणार नाही व त्यांचा विहीत मुदतीत वापर होईल, याची दक्षता घेण्यात यावी.
(७) सदरची खरेदी प्रशासकीय मंजुरीच्या विहित कालावधीत पूर्ण होईल, याची दक्षता घ्यावी.
तसेच, सदरील साहित्य सामुग्रींच्या खरेदीची द्विरुक्ती (Duplication) होणार नाही, याचीही संबंधितांनी दक्षता घ्यावी.
(८) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करणे बंधनकारक राहील.
(९) शासन निर्णय, वित्त विभाग, क्र. विअप्र-२०१३/प्र.क्र.३०/भाग-२ / २०१३ / विनियम, दिनांक
१७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग पहिला उपविभाग-दोन मधील अ. क्र. ४ नियम क्र. ७ समोरील स्तंभ क्र.६ येथील अटींची पूर्तता करण्यात यावी.
(१०) महाराष्ट्र वैद्यकीय वस्तू खरेदी प्राधिकरण पुर्ण क्षमतेने कार्यान्वित करण्यासाठी दर निश्चिती, फार्मा कंपन्यांचे रजिस्ट्रेशन, ई-लॉजिस्टिक, ई-गोडाऊन इ. चा समावेश असलेले सॉफ्टवेअर तयार करण्याची कार्यवाही अद्याप पुर्ण झालेली नसल्याने प्रस्तुत साधन
समुग्रींच्या खरेदीची प्रक्रिया आरोग्य सेवा आयुक्तालय, खरेदी कक्ष, मुंबई यांचे मार्फत
करण्यात यावी. तसेच या कामी खरेदी समितीच्या मान्यतेनंतरच पुरवठा आदेश निर्गमित करण्यात यावेत.
०२. उपरोक्त अनुक्रमांक १ ते १० येथील नमूद अटीं/शर्तींची पूर्तता करण्याची व खरेदी नियमानुसार व आवश्यकते प्रमाणे आहे, हे सुनिश्चित करण्याची संपूर्ण जबाबदारी, आयुक्त, आरोग्य सेवा आयुक्तालय, मुंबई, कार्यक्रम प्रमुख सहसंचालक, आरोग्य सेवा (असंसर्गजन्य रोग), मुंबई व सहसंचालक, आरोग्य सेवा (खरेदी कक्ष), मुंबई यांची राहील.
०३. सदरील साहित्य सामुग्रीवरील खर्च संदर्भीय अ.क्र.२ येथील दि.२१.१०.२०२२ रोजीच्या शासन निर्णयान्वये वितरित करण्यात आलेल्या रुपये १०,००,००,०००/-(अक्षरी रुपये दहा कोटी) इतक्या तरतूदीतुन भागविण्यात यावा व तो “लेखाशीर्ष २२१०- वैद्यकीय सेवा व सार्वजनिक आरोग्य, ०१, नागरी आरोग्य सेवा विषय चिकित्सा, (०२) (०१) शिबिरे आयोजन करणे, ३१ सहायक
अनुदाने (वेतनेतर) (२२१००१६४)” या लेखाशीर्षा खाली खर्ची टाकण्यात यावा.
पृष्ठ ४ पैकी ३
# Page 4
शासन निर्णय क्रमांकः पुरमा-१४२२/प्र.क्र.९९/आरोग्य-८
०४. सदरहू शासन निर्णय वित्त विभागाच्या शासन निर्णय, क्र.विअप्र-२०१३/प्र.क्र.३०/ १३/विनियम, भाग-२, दिनांक १७ एप्रिल, २०१५ मधील वित्तीय अधिकार नियम पुस्तिका -१९७८, भाग-पहिला उपविभाग-दोन मधील अनु क्रमांक ४, नियम क्र. ७ अन्वये प्रशासनिक विभागास प्रदान करण्यात आलेल्या अधिकारांचा वापर करुन निर्गमित करण्यात येत आहे.