# Page 1
महाराष्ट्र आपत्कालीन वैद्यकीय सेवा अंतर्गत ALS/BLS रुग्णवाहिका देणगी स्वरुपात स्विकारण्याबाबत
महाराष्ट्र शासन
सार्वजनिक आरोग्य विभाग
शासन निर्णय क्रमांकः संकिर्ण-२०२०/प्र.क्र.१५१/ आरोग्य -३
१० वा मजला, गोकुलदास तेजपाल रुग्णालय संकुल इमारत,
लोकमान्य टिळक मार्ग, मुंबई - ४०० ००१.
दिनांक: ०३ सप्टेंबर, २०२०.
प्रस्तावना: ज्यामध्ये महाराष्ट्र आपत्कालीन वैदयकीय सेवा अंतर्गत टोल फ्रि क्र.१०८ च्या एकूण ९३७ सुसज्ज (ALS / BLS) रुग्णवाहिका सन २०१४ पासून कार्यान्वित आहेत. यापैकी खूप जास्त किलोमिटर चालल्या रूग्णवाहीका ताफ्यातून दुर कराव्या लागतात. अशा रुग्णवाहिका ऐवजी त्याच दर्जाची नविन रुग्णवाहिका (ALS/BLS) सदर ताफ्यामध्ये समाविष्ट करणे गरजेचे आहे. या संदर्भात काही स्वयंसेवी संस्था (NGO) व अन्य संस्थांनी ALS/BLS रुग्णवाहिका शासनास देणगी स्वरुपात देण्यास तयार असून, अशा रुग्णवाहिकांचा स्विकार करण्याबाबत धोरणात्मक निर्णय घेण्याची बाब शासनाच्या विचाराधीन होती. या संदर्भात पुढील प्रमाणे निर्णय घेण्यात येत आहे.
शासन निर्णय : राज्यामध्ये कार्यान्वित महाराष्ट्र आपत्कालीन वैदयकीय सेवा योजना अंतर्गत टोल फ्रि क्र.१०८ च्या सुसज्ज रुग्णवाहिकांच्या ताफ्यामधील खूप जास्त किलोमिटर चाललेल्या रूग्णवाहीका ताफ्यातून दुर करण्यास व अशा रुग्णवाहिका ऐवजी त्याच दर्जाची नविन रुग्णवाहिका (ALS/BLS) सदर ताफ्यामध्ये समाविष्ट करण्यासाठी स्वयंसेवी संस्था (NGO) व अन्य संस्थांनी देऊ केलेल्या नविन (ALS/BLS) रुग्णवाहिका समाविष्ट करण्यास पुढील अटींच्या अधिन राहून मान्यता देण्यात येत आहे.
अटी व शर्ती :
१) स्वयंसेवी संस्था (NGO) व अन्य संस्थांकडून देण्यात येणारी रुग्णवाहीका नवीन व मोफत असावी. त्यावर रुग्णवाहिका सुरु करण्यापर्यंतचे शुल्क भरलेले असावे.
कोणतेही शुल्क शासनामार्फत भरण्यात येणार नाही.
२) अशी रुग्णवाहीका व त्यामधील उपकरणे सध्याच्या ताफ्यातील ALS/BLS रुग्णवाहीकेशी व त्यामधील उपकरणांशी समकक्ष असावी.
# Page 2
शासन निर्णय क्रमांक: संकिर्ण-२०२०/प्र.क्र.१५१/आरोग्य-३
३) उपकरण विरहीत रुग्णवाहीकेची बांधणी सध्याच्या ALS / BLS रुग्णवाहीकेतील सर्व उपकरणांची जोडणी करण्यायोग्य असावी. तसेच आवश्यकतेनुसार RTA मान्यताप्राप्त असावी.
४) उपकरण विरहीत रुग्णवाहीकेमध्ये सध्याच्या ताफ्यातील निष्कासन करण्यायोग्य रुग्णवाहीकेमधील कार्यान्वित उपकरणांची जोडणी संबंधित संस्थेने/सेवा पुरवठादाराने तातडीने करुन द्यावी.
५) देणगीदार संस्थेचे रुग्णवाहीकेवर Branding करायचे असल्यास त्याबाबत सध्याच्या रुग्णवाहीकेच्या Branding मध्ये फारसा फरक पडणार नाही याची दक्षता घेण्यात यावी.
६) उपरोक्त ९३७ रुग्णवाहीका ज्या प्राधिकरणाच्या नावावर नोंदविल्या आहेत, त्या
प्राधिकरणाच्या नावावर अशा रुग्णवाहीकेची नोंदणी करण्यात यावी.
७) बदललेली जुनी रूग्णवाहीका बॅकअपसाठी वापरण्याबाबत किंवा अन्य रूग्णालयासाठी वापरण्याबाबत आयुक्त, आरोग्य सेवा यांनी निर्णय घ्यावा.
इच्छूक संस्थांनी यासंदर्भात आयुक्त, आरोग्य सेवा, आरोग्य भवन, मुंबई यांच्याकडे प्रस्ताव सादर करावेत.