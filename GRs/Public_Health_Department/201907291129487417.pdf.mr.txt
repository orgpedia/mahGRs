# Page 1
पांगरी (तर्फे ओतूर) ता. जुन्नर येथे मंजूर झालेले प्राथमिक आरोग्य केंद्र जागा उपलब्ध नसल्याने मौजे-बल्लाळवाडी ता. जुन्नर, जि. पुणे येथे मंजूर करण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांक: प्राआके -२०१८/प्र.क्र.३२४/आरोग्य-३ अ
१० वा मजला, गो.ते.रुग्णालय समूह इमारत, एलटी मार्ग,
मंत्रालय, मुंबई - ४००००१.
तारीख: दि. २९ जुलै,२०१९
वाचा १. सार्वजनिक आरोग्य विभाग, शासन निर्णय क्रमांक : संकीर्ण-२०१२/प्र.क्र.१४२/ आ ३, दिनांक १७ जानेवारी, २०१३ २. सह संचालक,आरोग्य सेवा (प्रा.आ.केंद्र/उपकेंद्रे/दवाखाने), मुंबई यांचे क्र.संआसे/ कक्ष-७ अ / टे-७/स्थलांतर/पांगरी तर्फे ओतूर/बल्लाळवाडी/पुणे/५९१८ २०,दि.७/३/२०१९ चे पत्र.
प्रस्तावना - संदर्भाधिन अनुक्रमांक १, दि.१७/१/२०१३ रोजीच्या शासन निर्णयान्वये मौजे- पांगरी ( तर्फे ओतूर ) ता. जुन्नर, जि. पुणे या ठिकाणी प्राथमिक आरोग्य केंद्र मंजूर करण्यात आले होते. संदर्भाधिन अनुक्रमांक २,दिनांक ७/०३/२०१९ रोजीच्या पत्रान्वये सदर ठिकाणी इमारतीसाठी जागा उपलब्ध नसल्यामुळे तेथील प्राथमिक आरोग्य केंद्र रद्द करण्यात येवून मौजे- बल्लाळवाडी, ता.जुन्नर, जि. पुणे याठिकाणी प्राथमिक आरोग्य केंद्र मंजूर करण्याबाबतचा प्रस्ताव प्राप्त झाला आहे. त्यानुसार पुढीलप्रमाणे निर्णय घेण्यात येत आहे.
शासन निर्णय मौजे- पांगरी (तर्फे ओतूर ) ता. जुन्नर, जि. पुणे याठिकाणी दिनांक १७ जानेवारी,२०१३ रोजीच्या शासन निर्णयान्वये मंजूर केलेले प्राथमिक आरोग्य केंद्र जागा उपलब्ध नसल्यामुळे रद्द करण्यात येत असून, मौजे- बल्लाळवाडी, ता. जुन्नर, जि - पुणे याठिकाणी प्राथमिक आरोग्य केंद्र मंजूर करण्यास खालील अटींच्या अधिन राहून या शासन निर्णयान्वये मान्यता देण्यात येत आहे :
# Page 2
शासन निर्णय क्रमांकः प्राआके-२०१८/प्र.क्र.३२४/आरोग्य-३ अ
१) सदर प्राथमिक आरोग्य केंद्रासाठी मौजे-बल्लाळवाडी ग्रामपंचायतीने मोफत जागा देणे अनिवार्य राहील.
२) सदर प्राथमिक आरोग्य केंद्रासाठी विहित पध्दतीने जागा अधिग्रहित करुन या जागेवर प्राथमिक आरोग्य केंद्राचे बांधकाम करण्यात येईल. तसेच सदर प्राथमिक आरोग्य केंद्रासाठी आवश्यक ती पदनिर्मिती व निधी उपलब्ध करुन देण्याबाबत स्वतंत्रपणे कार्यवाही करण्यात येईल.
# Page 3