# Page 1
श्री.दत्तात्रय सोपान सांगोलकर, उप प्रादेशिक परिवहन अधिकारी, उप प्रादेशिक परिवहन कार्यालय, अंबेजोगाई यांना उप संचालक, आरोग्य सेवा (परिवहन), पुणे या पदावर प्रतिनियुक्तीने नियुक्ती देणेबाबत.
महाराष्ट्र शासन
सार्वजनिक आरोग्य विभाग
शासन आदेश क्रमांक - प्रतिनि-२०२३/प्र.क्र.१५०/सेवा-२
गोकुळदास तेजपाल रुग्णालय, इमारत संकुल, १० मजला,
मंत्रालय, मुंबई ४०० ००१.
दिनांक : ३ जुलै, २०२३.
वाचा - १) सामान्य प्रशासन विभाग, शा.नि. क्र. एसआरव्ही-२०११/प्र.क्र.१३८/कार्यासन-१२, दि.१७.१२.२०१६.
२) श्री.दत्तात्रय सोपान सांगोलकर, उप प्रादेशिक परिवहन अधिकारी, उप प्रादेशिक परिवहन कार्यालय, अंबेजोगाई यांचा दि.०६.०४.२०२३ रोजीचा अर्ज.
३) संचालक, आरोग्य सेवा, मुंबई यांचे पत्र क्र. आसेआ/कक्ष-१/टे-२/प्रतिनियुक्ती-उपसंचालक (परिवहन)/ श्री. सांगोलकर/१९७८/२०२३, दि. १७.०४.२०२३.
शासन आदेश - उप संचालक, आरोग्य सेवा (परिवहन), पुणे हे एकाकी पद रिक्त असल्याने, श्री.दत्तात्रय सोपान सांगोलकर, उप प्रादेशिक परिवहन अधिकारी, उप प्रादेशिक परिवहन कार्यालय, अंबेजोगाई जि.बीड यांची सदर पदावर या आदेशाच्या दिनांकापासून एक वर्षाच्या कालावधीसाठी प्रतिनियुक्तीने नियुक्ती करण्यात येत आहे.
२. सदर प्रतिनियुक्ती महाराष्ट्र नागरी सेवा (पदग्रहण अवधी, स्वीयेत्तर सेवा, निलंबन व बडतर्फी व सेवेतून काढून टाकणे या काळातील प्रदाने) नियम, १९८१ मधील परिशिष्ट-३ मधील मार्गदर्शक सूचनाच्या अधीन राहून परिशिष्ट-२ मध्ये नमूद केलेल्या अटी व शर्ती व संदर्भ क्र. १ येथील शासन निर्णयातील तरतूदीनुसार पुढील आदेशापर्यंत करण्यात येत आहे.
३. श्री.दत्तात्रय सोपान सांगोलकर, उप प्रादेशिक परिवहन अधिकारी, उप प्रादेशिक परिवहन कार्यालय, अंबेजोगाई जि.बीड यांना प्रतिनियुक्तीच्या पदावर हजर होण्यासाठी तात्काळ कार्यमुक्त करावे व संबंधित अधिकाऱ्यांने प्रतिनियुक्तीवर हजर होऊन तसा अनुपालन अहवाल शासनास व संबंधितांस सादर करावा.
# Page 2
शासन निर्णय क्रमांक - प्रतिनि-२०२३/प्र.क्र. १५०/सेवा-२, दि. ३ जुलै, २०२३.