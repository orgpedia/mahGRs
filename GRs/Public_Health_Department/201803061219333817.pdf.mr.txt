# Page 1
न्यायालयीन प्रकरणी मा. मोटार अपघात न्यायाधिकरणाने दिलेल्या आदेशानुसार अर्जदारास नुकसान भरपाई म्हणून रक्कम अदा करण्यासाठी पुरवणी मागणीद्वारे मंजूर केलेले अनुदान वितरीत करण्यास मंजूरी देण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः पुमाअ- २०१७/प्र.क्र.३४९/सेवा-५
गो.ते. रुग्णालय संकुल इमारत, १० वा मजला, बी विंग
मंत्रालय, एल.टी.मार्ग, मुंबई- ४०० ००१.
दिनांक: ०६ मार्च, २०१८.
वाचा : १) सहसंचालक आरोग्य सेवा (अर्थसंकल्प व प्रशासन) पुणे, यांचे पत्र क्र.संसआसे/पुणे/ हिवाळीअधि/कक्ष-६०/१६४६९-७२/१७-१८, दि.०६.११.२०१७.
२) शासन परिपत्रक,वित्त विभाग क्रमांक,पुरक-२०१७/प्र.क्र.३३५/अर्थ-३,दि.२९.१२.२०१७.
शासन निर्णय: मा. सदस्य, मोटार अपघात न्यायाधिकरण, हिंगोली येथील एम. ए. सी. पी. क्र. २७५/२०१४ श्रीमती ज्योती विजय सोळंके विरुद्ध महाराष्ट्र शासन व इतर मध्ये मा. न्यायालयाने दि.३१.०१.२०१७ च्या आदेशान्वये प्रतिवादी क्र.१ व २ यांनी अर्जदार यांना नुकसान भरपाई म्हणून रु.८१,५८,०००/ (अक्षरी रुपये एक्याऐंशी लाख अठ्ठावन्न हजार फक्त ) आणि व्याजासह रक्कम अदा होईपर्यंत द.सा.द.
शे. ६ टक्के प्रमाणे व्याज देण्याचे आदेश दिले आहेत. तसेच मा. सदस्य, मोटार अपघात न्यायाधिकरण, हिंगोली येथील एम.ए.सी.पी. क्र. ५६७/२०१४ श्रीमती कल्याणी नेमीचंद राठोड विरुद्ध महाराष्ट्र शासन व इतर मध्ये मा. न्यायालयाने दि.०४.०२.२०१७ च्या आदेशान्वये प्रतिवादी क्र.१ व २ यांनी अर्जदार यांना नुकसान भरपाई म्हणून रु.२८,४८,०००/- (अक्षरी रुपये अठ्ठावीस लाख अठ्ठेचाळीस हजार फक्त) आणि व्याजासह रक्कम अदा होईपर्यंत द.सा.द. शे. ८ टक्के प्रमाणे व्याज देण्याचे आदेश दिले आहेत.
त्यानुषंगाने, अर्जदारांस अदा करण्यासाठी रु.१,३०,९१,०००/- (अक्षरी रु. एक कोटी तीस लाख एक्याण्णव हजार फक्त ) एवढा निधी डिसेंबर, २०१७ च्या हिवाळी अधिवेशनामध्ये पुरवणी मागणीद्वारे मंजूर झाला आहे.सदर रक्कम वितरीत करण्यास या शासन निर्णयान्वये मंजूरी देण्यात येत आहे २. शासन परिपत्रक, वित्त विभाग क्रमांक, पुरक-२०१७/प्र.क्र.३३५/अर्थ-३, दि.२९.१२.२०१७ मधील नमुद तरतुदीनुसार सदर मंजूर निधी सन २०१७-१८ या वित्तीय वर्षात खालील लेखाशीर्षामध्ये खर्ची करण्यात यावा.
# Page 2
शासन निर्णय क्रमांकः पुमाअ-२०१७/प्र.क्र.३४९/सेवा-५
मागणी क्रमांक आर-१
२२१०, वैद्यकीय सेवा व सार्वजनिक आरोग्य
०६, सार्वजनिक आरोग्य
००१, संचालन व प्रशासन
(०१) सहसंचालक आरोग्य सेवा, पुणे
(०१)(०१) सहसंचालक आरोग्य सेवा,पुणे भारीत (२२१० ४६१५)
५०, इतर खर्च
४. सदर शासन निर्णय वित्त विभागाच्या अनौपचारीक संदर्भ क्र.९१/२०१८/व्यय-१३,
दि.१५.०२.२०१८ अन्वये प्राप्त सहमतीस अनुसरुन निर्गमित करण्यात येत आहे.