# Page 1
१३ व्या वित्त आयोगाच्या निधीमधून एएनएमसाठी टॅबलेट, आशांसाठी स्मार्ट फोन व उच्चस्तरीय अधिकाऱ्यांना पर्यवेक्षणासाठी पर्यवेक्षकीय वाहने खरेदीसाठी प्रशासकीय मान्यता मिळण्याबाबत.
महाराष्ट्र शासन
सार्वजनिक आरोग्य विभाग
शासन निर्णय क्रमांकः प्रशामा-०११९/प्र.क्र.७५/आरोग्य-७
१० वा मजला, गोकुळदास तेजपाल रूग्णालय संकूल इमारत,
नवीन मंत्रालय, मुंबई - ४०० ००१.
दिनांक : २० फेब्रुवारी, २०१९.
वाचा : १) आयुक्त (आरोग्य सेवा) तथा अभियान संचालक, राष्ट्रीय आरोग्य अभियान, मुंबई यांच्याकडील पत्र क्र. आरसीएच / १३th Fin Proposal/९१९७८-९८०/२०१९, दिनांक ०४ जानेवारी, २०१९.
२) अतिरिक्त संचालक (आरोग्य सेवा), कुटुंब कल्याण व माताबाल संगोपन कार्यालय, पुणे यांचे पत्र क्र.राकुकका / १३ वा वि. आ. / टॅब- स्मार्ट फोन / कक्ष-१२/२०१८/७६०३२, दिनांक २८ डिसेंबर, २०१८
प्रस्तावना :
अतिरिक्त संचालक (आरोग्य सेवा), कुटुंब कल्याण व माताबाल संगोपन कार्यालय, पुणे
यांच्याकडील दिनांक २८/१२/२०१८ च्या प्रस्तावाच्या अनुषंगाने आयुक्त (आरोग्य सेवा) तथा
अभियान संचालक, राष्ट्रीय आरोग्य अभियान, मुंबई यांच्याकडील दिनांक ०४/०१/२०१९ च्या
पत्रानूसार १३ व्या वित्त आयोगाच्या निधीमधून राज्यामध्ये बालमृत्यू कमी करण्यासाठी विविध
योजना राबविण्यात येत आहेत. सदर निधीतून शिल्लक राहिलेल्या रु.८.१७ कोटी एवढ्या
निधीमधून आरोग्य सेविकांसाठी ४९२० टॅबलेट, आशा कार्यकर्त्यांसाठी २०७० स्मार्टफोन,
पर्यवेक्षणासाठी १० वाहने खरेदी करण्याकरीता अंदाजित रु.८,१७,५४,०५९/- रकमेच्या प्रस्तावास
प्रशासकीय मान्यता मिळण्याबाबतचा प्रस्ताव या नस्तीवर विचाराधीन आहे.
# Page 2
शासन निर्णय क्रमांकः प्रशामा-०११९/प्र.क्र.७५/आरोग्य -७
शासन निर्णय :
१३ व्या वित्त आयोगाच्या निधीमधून राज्यामध्ये बालमृत्यू कमी करण्यासाठी आतापर्यंत
रु.२४८.३३ कोटी एवढा निधी वितरीत करण्यात आलेला आहे. त्यामधून रु.८.१७ कोटी इतका
निधी शिल्लक रहात आहे. त्यानुषंगाने आयुक्त (आरोग्य सेवा) तथा अभियान संचालक, राष्ट्रीय
आरोग्य अभियान, मुंबई यांनी १३ व्या वित्त आयोगाच्या प्राप्त निधीतील शिल्लक राहणाऱ्या रक्कम
रु.८१७.०० लक्ष निधीतून खालीलप्रमाणे तपशिलातील एएनएमसाठी टॅबलेट, आशांसाठी स्मार्ट
फोन व उच्चस्तरीय अधिकाऱ्यांना पर्यवेक्षणासाठी पर्यवेक्षकीय वाहने खरेदीसाठी अंदाजित रक्कम
रु.८१७.५४ लक्ष खरेदीच्या प्रस्तावास प्रशासकीय मान्यता देण्यात येत आहे.
खरेदीचा तपशिल खालीलप्रमाणे :
--------------------------------------------------------------
| अ.क्र. | तपशिल | एकूण संख्या | अंदाजित किंमत (रु.) | एकूण खर्च (रु.) |
| १ | आरोग्य सेविकांसाठी टॅबलेट | ४९२० | १०,००० | ४,९२,००,००० |
| २ | आशा कार्यकर्तीसाठी स्मार्ट फोन | २०७० | १२,००० | २,४८,४०,००० |
| ३ | पर्यवेक्षणासाठी वाहन उपलब्धता | १० | ७,७१,४०६ | ७७,१४,०५९ |
|  | एकूण | ८,१७,५४,०५९ |
--------------------------------------------------------------
उपरोक्त प्रशासकीय मान्यता खालील अटींच्या अधीन राहून देण्यात येत आहे :
१) सदर साहित्य सामुग्रीची आवश्यकता / मागणी याची शहानिशा / खातरजमा करण्यात यावी. त्यानंतरच सदर बाबींच्या खरेदीसाठी निविदा प्रक्रिया राबविण्यात यावी.
२) सदरहू साहित्य सामुग्रीचे विनिर्देश गरजेनुसार व अद्ययावत असल्याची खातरजमा करण्यात यावी. खरेदी करावयाच्या बाबींचे तांत्रिक विनिर्देश (Technical specification) संबंधित तज्ञांनी (तांत्रिक समिती / अधिकारी) यांनी मान्य केलेल्या विनिर्देशानुसार असावेत.
तसेच, सदर तांत्रिक विनिर्देश (Technical specification) हे कोणत्याही विशिष्ट कंपनीला फायदा होईल अशा रितीने तयार केलेले नसल्याबाबत खातरजमा करण्यात यावी.
त्यानंतरच याबाबींची खरेदी करण्यात यावी. पीआयपी मध्ये मंजूर असलेल्या बाबींच्या तांत्रिक विर्निदेशानुसार मागणीपत्र पाठविण्याची जबाबदारी संबंधीत कार्यक्रम प्रमुखांची राहिल. प्रस्तावातील समाविष्ट असलेल्या बाबींचीच खरेदी करण्यात यावी.
३) शासन निर्णय, उद्योग, ऊर्जा व कामगार विभाग, क्र. भांखस-२०१४/प्र.क्र.८२/भाग-III/ उद्योग-४, दिनांक १ डिसेंबर, २०१६ अन्वये प्रसिध्द करण्यात आलेल्या शासकीय विभागांनी
पृष्ठ ४ पैकी २
# Page 3
शासन निर्णय क्रमांकः प्रशामा-०११९/प्र.क्र.७५/आरोग्य –७
करावयाच्या कार्यालयीन खरेदीसाठीच्या कार्यपध्दतीची सुधारीत नियमपुस्तिका यामधील तरतूदीनुसार विहित खरेदी प्रक्रिया राबविण्यात यावी.
४) प्रशासकीय मान्यता देताना प्रस्तावित बाबींचे दर हे अंदाजित आहेत. त्यामुळे निविदा प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत आणि संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा जास्त नसल्याबाबत खातरजमा करण्यात यावी.
५) खरेदी करण्यात येणाऱ्या बाबींची पुरवठापूर्व / पुरवठानंतर नमुना तपासणी (pre / Post dispatch random sample inspection) करुन उचित व योग्य विनिर्देश (specification) असल्याची खात्री करण्यात यावी.
६) खरेदी करण्यात येणाऱ्या बाबींचा पुरवठा झाल्यानंतर त्यांची साठवणूक व वितरण (storage & distribution) करणे तसेच, पुरवठा साखळी व्यवस्थापन (Supply chain management) आणि वस्तुसूची व्यवस्थापन (Inventory Management) योग्य पध्दतीने करुन सदर बाबी विनावापर पडून राहणार नाहीत व त्यांचा विहीत मुदतीत वापर होईल, याची दक्षता घेण्यात यावी.
७) सदरहू बाबीसाठी होणारा खर्च १३ व्या वित्त आयोगाकडून बालमृत्यू कमी करण्यासाठी प्राप्त झालेल्या निधीतील शिल्लक राहिलेल्या निधीतून सन २०१८-१९ साठी उपलब्ध अनुदानातून भागविण्यात यावा. सदर खरेदी प्रक्रिया प्रशासकीय मंजुरीच्या विहित कालावधीत पूर्ण होईल याची दक्षता घ्यावी.
८) तसेच, या बाबींच्या खरेदीची द्विरुक्ती (Duplication) होणार नाही, याची दक्षता घेण्यात यावी.
९) संपूर्ण खरेदी प्रक्रिया राबविताना केंद्रिय दक्षता आयोगाच्या मार्गदर्शक सूचनांचे (CVC Guidelines) तंतोतंत पालन करण्यात यावे.
१०)शासन निर्णय, वित्त विभाग, क्र. विअप्र-२०१३/प्र.क्र.३०/भाग-२/२०१३/विनियम, दिनांक १७ एप्रिल, २०१५ सोबतच्या परिशिष्टातील वित्तीय अधिकार नियम पुस्तिका १९७८, भाग पहिला उपविभाग-दोन मधील अ.क्र.४ नियम क्र. ७ समोरील स्तंभ क्र. ६ येथील अटींची पूर्तता करण्यात यावी.
११) निविदा प्रक्रिया पूर्ण झाल्यानंतर खरेदी समितीच्या मान्यतेनंतरच पुरवठा आदेश निर्गमित करण्यात यावेत.
पृष्ठ ४ पैकी ३
# Page 4
शासन निर्णय क्रमांकः प्रशामा-०११९/प्र.क्र.७५/आरोग्य –७
उपरोक्त अनुक्रमांक १ ते ११ येथे नमूद अटींची पूर्तता करण्याची व खरेदी नियमानुसार व
आवश्यकते प्रमाणे आहे हे सुनिश्चित करण्याची संपूर्ण जबाबदारी आयुक्त, आरोग्य सेवा व अभियान
संचालक, राष्ट्रीय आरोग्य अभियान, संचालक, आरोग्य सेवा संचालनालय व कार्यक्रम प्रमुख यांची
राहील.