# Page 1
उपजिल्हा रुग्णालय नळदुर्ग, जि. उस्मानाबाद येथील वैद्यकीय अधिक्षक, वर्ग-अ यांना "कार्यालय प्रमुख” आणि “आहरण व संवितरण अधिकारी” म्हणून घोषित करण्याबाबत
महाराष्ट्र शासन
सार्वजनिक आरोग्य विभाग
शासन निर्णय क्रमांक: संवितरण - २०२० / प्र.क्र.२६२/ आरोग्य ४
मंत्रालय, १० वा मजला, संकूल इमारत,
गोकूळदास तेजपाल रूग्णालय आवार, मुंबई.
तारीख : ११ जानेवारी, २०२१.
वाचा: १) शासन निर्णय, सार्वजनिक आरोग्य विभाग क्र. पदनि-२०१३/प्र.क्र.१४१/आरोग्य-३, दि.१३.०५.२०१४.
२) सहसंचालक, आरोग्य सेवा रुग्णालये (राज्यस्तर), मुंबई यांचे पत्र क्रमांकः संआसे/राज्यस्तर / कक्ष-३/टे-७/ उपजिरु नळदुर्ग जि.उस्मानाबाद आहरण व संवितरण/नस्ती क्रमांक ७५ / ६५०२-०३ / २०, दि.०३.११.२०२०.
प्रस्तावना : उपजिल्हा रुग्णालय नळदुर्ग, जि. उस्मानाबाद या रुग्णालयांकरीता उपरोक्त क्रमांक १
येथील शासन निर्णयान्वये अधिकारी व कर्मचाऱ्यांची पदे निर्माण करण्यात आली आहेत. या अनुषंगाने
उपजिल्हा रुग्णालय नळदुर्ग, जि. उस्मानाबाद येथील रुग्णालयांचे कार्यालयीन कामकाज व आर्थिक
व्यवहार हाताळण्यासाठी वैद्यकीय अधिक्षक, वर्ग-अ, यांना “कार्यालय प्रमुख” आणि “आहरण व संवितरण
अधिकारी” म्हणून घोषित करण्याची बाब विचाराधीन होती.
शासन निर्णय : उपजिल्हा रुग्णालय नळदुर्ग, जि. उस्मानाबाद रुग्णालयांचे कार्यालयीन कामकाज व
आर्थिक व्यवहार हाताळण्यासाठी, वित्त विभागाचा शासन निर्णय क्र.विअप्र-२०१३/प्र.क्र.३०/२०१३/
विनियम, भाग-२, दि.१७.४.२०१५ च्या सोबतच्या परिशिष्टामधील, वित्तीय अधिकार नियम पुस्तिका -१९७८,
भाग- पहिला, उप विभाग- पहिला, अनुक्रमांक ३ येथील नियम २ अन्वये प्रदान केलेल्या प्राधिकारास
अनुसरुन “वैद्यकीय अधिक्षक, वर्ग-अ” यांना “कार्यालय प्रमुख” म्हणून घोषित करण्यात येत आहे. तसेच,
महाराष्ट्र कोषागार नियम, १९६८ मधील नियम क्र.१५६ मधील तरतूदीनुसार वैद्यकीय अधिक्षक, वर्ग-अ,
यांना “आहरण व संवितरण अधिकारी” म्हणून घोषित करण्यात येत आहे.
# Page 2
शासन निर्णय क्रमांकःसंवितरण-२०२०/प्र.क्र.२६२/आरोग्य ४
२. सदर शासन निर्णय, वित्त विभागाने त्यांचा अनौपचारिक संदर्भ क्र.२७१/२०/को.प्र-५,
दि.३०.१२.२०२० अन्वये दिलेल्या मान्यतेस अनुसरुन निर्गमित करण्यात येत आहे.