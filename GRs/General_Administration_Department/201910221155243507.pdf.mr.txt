# Page 1
यशवंतराव चव्हाण विकास प्रशासन प्रबोधिनी (यशदा) पुणे या संस्थेतील अधिकारी / कर्मचारी यांना सातव्या वेतन आयोगाच्या अनुषंगाने सुधारित वेतन संरचना लागू करण्याबाबत.
महाराष्ट्र शासन
सामान्य प्रशासन विभाग,
शासन निर्णय क्रमांक: यशदा २०१९/प्रक्र. ७८/१९/१२-अ
मादाम कामा मार्ग, हुतात्मा राजगुरू चौक
मंत्रालय, मुंबई
दिनांक :- २२ ऑक्टोबर, २०१९
संदर्भ : १. शासन अधिसुचना, वित्त विभाग, क्रमांक वेपुर -२०१९/प्रक्र.१/ सेवा-९ दि. ३० जानेवारी, २०१९ २. शासन परिपत्रक, वित्त विभाग, क्रमांक वेपुर -१२०९/प्रक्र.२०/सेवा-९ दि.२० फेब्रुवारी, २०१९ ३. शासन परिपत्रक, वित्त विभाग, क्रमांक वेपुर -१२०९/प्रक्र.२०/सेवा-९ दि. ३० मे, २०१९ ४. शासन निर्णय, सामान्य प्रशासन विभाग, क्रमांक यशदा २००९/४४७/प्रक्र.१२५/०९/१२-अ दि. ३० ऑक्टोबर, २००९.
५. शासन निर्णय, सामान्य प्रशासन विभाग, क्रमांक यशदा २००९/४४७/प्रक्र.१२५/०९/१२-अ दि.२३ फेब्रुवारी, २०११.
प्रस्तावना :
राज्य वेतन सुधारणा समिती, २०१७ च्या शिफारशी शासनाने स्विकृत करण्याचा निर्णय संदर्भ क्र.१ येथील शासन
निर्णयान्वये घेतला आहे. त्या अनुषंगाने राज्य शासकीय कर्मचा-यांना दिनांक १ जानेवारी, २०१६ पासून सुधारित वेतन
संरचना लागू करण्याबाबत महाराष्ट्र नागरी सेवा (सुधारित वेतन) नियम, २०१९ अधिसूचित केले आहे. तसेच या
नियमांनुसार प्रारंभिक वेतन निश्चितीबाबतची सविस्तर कार्यपध्दती सदर शासन निर्णयान्वये विहित करण्यात आलेली आहे.
२. यशवंतराव चव्हाण विकास प्रशासन प्रबोधिनी (यशदा), पुणे या संस्थेतील विविध संदर्भाधीन क्र. ४ व ५ च्या शासन
निर्णयान्वये ६ व्या वेतन आयोगानुसार सुधारित वेतन संरचना लागू करण्यात आली आहे. यशदा पुणे येथील विविध
संवर्गांना ७ व्या वेतन आयोगाच्या अनुषंगाने सुधारित वेतन संरचना लागू करण्याचा प्रस्ताव शासनाच्या विचाराधीन होता.
शासन निर्णय :
१. शासन आता असे आदेश देत आहे की, यशदा, पुणे या संस्थेतील विविध संवर्गांना सोबतच्या जोडपत्रात
दर्शविल्याप्रमाणे सुधारित वेतनसंरचना दि.१ जानेवारी, २०१६ पासून मंजूर करण्यात याव्यात. सुधारित वेतन संरचनेतील
वेतननिश्चिती व वेतनाच्या थकबाकीचे प्रदान संदर्भाधीन क्र.१ येथील शासन अधिसूचना दि. ३० जानेवारी, २०१९ व
संदर्भाधीन क्र.२ येथील शासन परिपत्रक दि.२० फेब्रुवारी, २०१९ आणि संदर्भाधीन क्र.३ येथील शासन परिपत्रक वित्त
विभाग, दि.३० मे, २०१९ मधील तरतुदीनुसार करण्यात यावे.
२. सुधारित वेतन संरचनेत वेतन निश्चिती करण्यासाठी आवश्यक तो विकल्प हे आदेश निर्गमित झाल्याच्या
दिनांकापासून १ महिन्याच्या आत देण्यात यावा. एकदा दिलेला विकल्प अंतिम राहील.
३. हा शासन निर्णय वित्त विभागाच्या अनैपचारिक संदर्भ क्र. ४२३/ सेवा-९ दि.११.१०. २०१९ अन्वये दिलेल्या
सहमतीने निर्गमित करण्यात येत आहे.
# Page 2
शासन निर्णय क्रमांक: यशदा २०१९/प्रक्र. ७८/१९/१२-अ
# Page 3
# Page 4