# Page 1
शासकीय/निमशासकीय सेवानिवृत्त अधिकाऱ्यांच्या सेवा करार पद्धतीने विवक्षित कामासाठी घेताना मासिक पारिश्रमिकात सुधारणा करण्याबाबत..
महाराष्ट्र शासन
सामान्य प्रशासन विभाग,
शासन निर्णय क्रमांक : संकीर्ण-२७१५/प्र.क्र.१००(भाग-१)/१३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : ०८ सप्टेंबर, २०२३.
वाचा :- १. शासन निर्णय, सामान्य प्रशासन विभाग, क्रमांक संकीर्ण २७१५/प्र.क्र.१००/१३, दि. १७.१२.२०१६.
२. शासन शुध्दीपत्रक सामान्य प्रशासन विभाग, क्रमांक संकीर्ण २७१५/प्र.क्र.१००/१३, दि. २१.०२.२०१८.
३. शासन परिपत्रक,सामान्य प्रशासन विभाग क्रमांक संकीर्ण २७१५/प्र.क्र. १०० (भाग-१)/ १३, दि. १४.०७.२०२१.
प्रस्तावना : शासकीय/निमशासकीय सेवानिवृत्त अधिकाऱ्यांच्या सेवा करार पद्धतीने विवक्षित कामासाठी घेण्याबाबचा शासन निर्णय दि. १७.१२.२०१६ अन्वये निर्गमित करण्यात आला आहे. सदर शासनातील तरतूदीनुसार करार पध्दतीने नेमणूक करताना अशा नियुक्तीच्या वेळी महागाई भत्त्यासह मिळत असलेल्या निवृत्तीवेतनाएवढी रकम (अंशराशीकृत निवृत्तीवेतन वगळून) त्यांचे मासिक पारिश्रमिक म्हणून निश्चित करण्यात येते.
२. सदर शासन निर्णयानुसार निवृत्तीवेतनाचे अंशराशीकरण केलेल्या अधिकाऱ्यांच्या मानधनाची परिगणना करताना निवृत्तीवेतनातून अंशराशीकृत मूल्य वजा केले जाते. तथापि, अंशराशीकरण न केलेल्या अधिकाऱ्यांच्या बाबतीत संपूर्ण निवृत्तीवेतनाची रक्कम मानधन निश्चित करताना विचारात घेतली जाते. त्यामुळे समान अंतिम वेतन घेणारे अधिकारी करार तत्वावर नियुक्त झाल्यास, त्यांचे मासिक पारिश्रमिक वेगवेगळ्या प्रकारे निश्चित करण्यात येते. तसेच काही कारणांमुळे अंतिम निवृत्तीवेतन निश्चित होण्यास विलंब झाल्यास तात्पुरत्या निवृत्तीवेतनावर मासिक पारिश्रमिक निश्चित करण्याची वेळ येते.
त्यामुळे अंशराशीकृत मूल्य वजा करावे किंवा कसे याबाबत विभागांकडून विचारणा करण्यात येते.
यास्तव, उक्त शासन निर्णयातील तरतूदीमध्ये मासिक पारिश्रमिकाची व भत्त्यांची परिगणना करताना अंशराशीकृत निवृत्तीवेतन न वगळता मासिक पारिश्रमिक निश्चित करण्याची बाब शासनाच्या विचाराधीन होती.
शासन निर्णय : शासकीय/निमशासकीय सेवानिवृत्त अधिकाऱ्यांच्या सेवा करार पद्धतीने विवक्षित कामासाठी घेण्याबाबतच्या शासन निर्णय, सामान्य प्रशासन विभाग, दि. १७.१२.२०१६ मधील परिच्छेद २ येथील (ड) (१) (क) मध्ये खालीलप्रमाणे सुधारणा करण्यात येत आहे : ड) मासिक पारिश्रमिक व भत्ते १) मासिक पारिश्रमिक - (क) शासकीय/निमशासकीय सेवा - सेवानिवृत्त अधिकाऱ्यांची विहीत कार्यपध्दतीचे पालन करुन करार पध्दतीने नेमणूक करतांना त्यांना अशा नियुक्तीच्या वेळी मिळत
# Page 2
शासन निर्णय क्रमांकः संकीर्ण-२७१५/प्र.क्र.१००(भाग-१)/१३
असलेले मुळ निवृत्तीवेतन (अंशराशीकरण मुल्य विचारात न घेता) व त्यावरील महागाई भत्त्यासह मिळणाऱ्या रकमेएवढी रक्कम त्यांचे मासिक पारिश्रमिक म्हणून निश्चित करण्यात यावे आणि एकदा निश्चित करण्यात आलेले पारिश्रमिक त्यांच्या करार पध्दतीने नियुक्तीच्या कालावधीसाठी (जास्तीत जास्त ३ वर्षे) कायम राहील.
(मासिक पारिश्रमिक व व भत्त्यांची परिगणना करण्याबाबतचे मार्गदर्शनपर उदाहरण परिशिष्ट-अ येथे उद्धृत करण्यात आले आहे. ) २. वरीलप्रमाणे सुधारणा सदर शासन निर्णय निर्गमित झाल्याच्या दिनांकापासून अंमलात येईल.
३. शासन निर्णय, दि. १७.१२.२०१६, शासन शुध्दीपत्रक दि. २१.०२.२०१८ व शासन परिपत्रक दि. १४.०७.२०२१ मधील इतर तरतूदीत कोणताही बदल नसून त्या तरतूदी यापुढे यथास्थिती लागू राहतील.
४. हा शासन निर्णय वित्त विभागाने अनौपचारीक संदर्भ क्रमांक १७१/सेवा ६, दि. १२.०७.२०२३ नुसार दिलेल्या सहमतीन्वये निर्गमित करण्यात येत आहे.
# Page 3
# Page 4