# Page 1
“राजीव गांधी प्रशासकीय गतिमानता (प्रगती) अभियान व स्पर्धा” सन २०२१ पासून नव्याने राबविण्याकरिता कार्यपध्दती निश्चित करणेबाबत "
महाराष्ट्र शासन
सामान्य प्रशासन विभाग
शासन निर्णय क्रमांक : प्रसुधा १११९/प्र.क्र. ३/१८ अ
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२
दिनांक:- ०३ फेब्रुवारी, २०२१.
वाचा:- १) शासन निर्णय क्र.प्रसुधा १०००/प्र.क्र.२६/२००१/१८अ, दि. ६ ऑगस्ट, २००१ २) शासन निर्णय क्र.प्रसुधा१००२/प्र.क्र.७६/२००१/१८-अ, दि.२ ऑगस्ट, २००२ ३) शासन निर्णय क्र.पंप्रपा १००९/प्र.क्र.५७/०९/१८-अ, दि. ३१ जुलै, २०१० ४) शासन निर्णय क्र. रागांअ २०१०/प्र.क्र.१५८/१०/१८-अ, दि. १६ मार्च, २०११ ५) शासन निर्णय क्र रागांअ २०१०/प्र.क्र.१८९/१२/१८-अ, दि. २९ जून, २०१३
प्रस्तावना:
प्रशासन लोकाभिमुख करणे, त्यात निर्णयक्षमता आणणे आणि सर्वांच्या सहकार्यातून उत्तम प्रशासन कार्यान्वीत करणे यासाठी शासन निर्णय दि.२ ऑगस्ट, २००२ अन्वये “दि.२० ऑगस्ट ते २ ऑक्टोबर” या कालावधीत राज्यस्तरावर तसेच तालुका, जिल्हा, विभागीय स्तरावर व महानगरपालिका स्तरावर “राजीव गांधी प्रशासकीय गतिमानता(प्रगती)अभियान" राबविण्यात येत होते. सदर अभियान २००१ पासून १६ वर्षे संपूर्ण राज्यात राबविण्यात येत असून या अभियानातंर्गत यशस्वी कार्यालयांना पारितोषिके वितरीत करण्यात आली आहेत. या अभियानाच्या अनुषंगाने उक्त संदर्भाधीन शासन निर्णय क्र. २ ते ५ निर्गमित झालेले आहेत.
२. शासनाच्या कार्यपध्दतीमध्ये कालानुरुप अपेक्षित असलेले बदल तसेच नव्याने अस्तित्वात आलेले शासकीय कामकाजासंबंधीचे अधिनियम (जसे विलंबास प्रतिबंध अधिनियम, सेवा हमी कायदा इ.) मधील तरतूदी विचारात घेता प्रशासकीय कामकाजामध्ये लोकाभिमुख व लोककेंद्रीत असलेली गतिमानता अपेक्षित आहे. सध्या अस्तित्वात असलेल्या "राजीव गांधी प्रशासकीय गतिमानता (प्रगती) अभियान” या योजनेचे पुनर्विलोकन करण्याची बाब शासनाच्या विचाराधीन होती, तसेच या योजनेतंर्गत आयोजित करण्यात येणाऱ्या स्पर्धेमध्ये प्रदान करावयाच्या पारितोषिकांसाठी निवडीच्या मूळ कार्यक्षेत्रांमध्ये बदल करण्याची बाबही विचाराधीन होती. सेवांच्या गुणवत्तेमधील वाढ (Service quality improvement) आणि लोकाभिमुखता (Citizen Centricity) या दोन मुख्य बाबींच्या आधारे अभियानाचे कार्यक्षेत्र व कार्यपध्दती नव्याने निश्चित करावयाची आहे. त्यानुसार उक्त संदर्भाधीन क्र. १ ते ५ येथील शासन निर्णय अधिक्रमित करुन “राजीव गांधी प्रशासकीय गतिमानता (प्रगती) अभियान” राबविण्यासाठी नवीन कार्यपध्दती निश्चित करण्याची बाब शासनाच्या विचाराधीन होती.
शासन निर्णयः
बदलत्या नवीन तंत्रज्ञानामुळे व जागतिकीकरणामुळे प्रशासनामध्येसुध्दा मोठया प्रमाणावर बदल करणे गरजेचे आहे. त्यानुसार प्रशासनातील सेवांच्या गुणवत्तेमध्ये वाढ, लोकाभिमुखता व निर्णयशीलता आणण्याकरिता तसेच सर्वाच्या सहकार्यातून उत्तम प्रशासन कार्यान्वित करण्याकरिता “राजीव गांधी प्रशासकीय गतिमानता (प्रगती) अभियान” या योजनेचे निकष व कार्यपध्दती नव्याने निश्चित करुन अभियान राबविणे व अभियानांतर्गत स्पर्धा आयोजित करण्यासाठी पुढीलप्रमाणे शासन निर्णय निर्गमित करण्यात येत आहे. याअनुषंगाने उक्त संदर्भाधीन क्र. १ ते ५ येथील शासन निर्णय आता अधिक्रमित करण्यात येत आहेत.
# Page 2
शासन निर्णय क्रमांकः प्रसुधा १११९/प्र.क्र.३/१८ अ
२. “राजीव गांधी प्रशासकीय गतिमानता (प्रगती) अभियान” या योजनेचे स्वरुप थोडक्यात पुढीलप्रमाणे राहील:
i) अभियानाचे नाव : “राजीव गांधी प्रशासकीय गतिमानता (प्रगती) अभियान” ii) अभियानातंर्गत दयावयाच्या पारितोषिकाचे नाव :- “प्रशासकीय गतिमानता (प्रगती) स्पर्धा पारितोषिक"
अभियानाचा कृती कालावधी -२० ऑगस्ट ते २ ऑक्टोबर iv) स्पर्धेकरिता विचारात घ्यावयाचा कालावधी - एक वर्ष (२० ऑगस्ट ते १९ ऑगस्ट) v) अभियानातंर्गत घेतलेल्या स्पर्धेच्या पारितोषिकाची रक्कम मंजूरीबाबतचे आदेश निर्गमित करण्याचा दिनांक:- २८ फेब्रुवारी पर्यंत.
vi) प्रत्यक्ष पारितोषिक वितरण समारंभाचा दिनांक :- २१ एप्रिल (प्रत्येक वर्षी ) नागरी सेवा दिन
३. अभियानाची सुरुवात :
प्रशासकीय गतिमानता - राजीव गांधी प्रशासकीय गतिमानता (प्रगती) अभियानाचा कृती कालावधी म्हणून दीड महिन्याचा कालावधी असेल, तसेच, स्पर्धेकरिता कार्यालयामध्ये एका वर्षभरात करण्यात आलेल्या वैशिष्टयपूर्ण कामांचा व नावीन्यपूर्ण उपक्रमांचा देखील विचार करण्यात येईल. ज्यायोगे प्रगतीच्या निकषांचे योग्य पध्दतीने परीक्षण करता येईल. प्रगती अभियानामध्ये गुणवत्ता मापनासाठीचा कालावधी एक वर्ष असा असेल.
१) अभियान कृती कालावधी प्रतिवर्षी दिनांक २० ऑगस्ट ते २ ऑक्टोबर असा दीड महिन्याचा असेल.
२) स्पर्धेसाठी विचारात घ्यावयाचा कालावधी, २० ऑगस्ट पासून एक वर्षाचा असेल.
प्रशासकीय सुधारणेविषयी प्रस्ताव व कल्पना यासाठी मात्र कालावधीची अट नसेल.
३) उपविभागाचे मुख्यालय असलेल्या तालुक्याच्या ठिकाणी उप विभागीय अधिकारी आणि इतर तालुक्यात तहसिलदार हे तालुक्यातील सर्व ग्रामपंचायतीचे सरपंच, ग्रामसेवक, तलाठी व गटविकास अधिकारी यांना निमंत्रित करतील व तालुका स्तरावरील अधिकाऱ्यांच्या सभेमध्ये प्रगती अभियानाची संकल्पना मांडतील. याच सभेमध्ये सहभागासाठी मा.विधान सभा सदस्य, मा.विधान परिषद सदस्य, जिल्हा परिषद सदस्य व सभापती, पंचायत समिती यांना विशेष विनंती करतील.
४) जिल्हास्तरावर जिल्हाधिकारी, मा.पालकमंत्री यांच्या अध्यक्षतेखाली बैठक बोलावून जिल्हयातील सर्व मा. संसद सदस्य, मा.विधानसभा/विधानपरिषद सदस्य, अध्यक्ष, जिल्हा परिषद यांना निमंत्रित करतील. याच बैठकीमध्ये जिल्हाधिकारी, मुख्य कार्यकारी अधिकारी, जिल्हापरिषद तसेच इतर जिल्हा स्तरावरील सर्व विभागप्रमुख यांना सुध्दा वरील बैठकीत निमंत्रित करतील व सदर योजनेमध्ये सर्वांच्या सहभागाबाबत आवाहन करतील.
५) महानगरपालिकास्तरावर महानगरपालिका आयुक्त, नागरी संस्थांचे सर्व विभाग प्रमुख यांची बैठक घेऊन योजनेमध्ये सर्वांच्या सहभागाबाबत विनंती करतील. मा. महापौर यांच्या
पृष्ठ १४ पैकी २
# Page 3
शासन निर्णय क्रमांकः प्रसुधा १११९/प्र.क्र.३/१८ अ
अध्यक्षतेखाली ही बैठक आयोजित करुन मा. संसद सदस्य, मा. विधानसभा/विधानपरिषद सदस्य, नगरपालिकेचे व महानगरपालिकेचे पदाधिकारी यांनाही बैठकीत आमंत्रित करतील.
६) विभागीय स्तरावर विभागीय आयुक्त, सर्व विभाग प्रमुख यांची बैठक घेऊन योजनेमध्ये सर्वांच्या सहभागाबद्दल आवाहन करतील.
७) मा. मुख्य सचिव यांच्याकडून अनुक्रमे सर्व पालक सचिवांना तसेच सर्व सचिवांना या अभियानात सहभागी होण्यासाठी अभियान कालावधीत पत्रे पाठविण्यात येतील व त्यांच्या जिल्ह्यात बैठका घेण्याबाबत विनंती करण्यात येईल.
सर्व स्तरावरील बैठकीसाठी या क्षेत्रात काम करणाऱ्या शासकीय प्रशिक्षण संस्थांनासुध्दा सहभागी करण्यात येईल.
सदर कालावधीमध्ये राबविण्यात येणारी इतर अभियाने / कार्यक्रम उदा. महसूल अभियान, पंचायत राज अभियान, इंद्रधनुष्य अभियान इ. समांतरपणे मूळ स्वरुपामध्ये चालू राहतील. त्यामध्ये करण्यात येणाऱ्या कामगिरीचा समावेश अभियानाच्या कार्यक्षेत्रांमध्ये बसत असेल तेथे करता येईल.
४. अभियानातंर्गत स्पर्धेची कार्यक्षेत्रे व निकष :
राजीव गांधी प्रशासकीय गतिमानता (प्रगती) अभियान व स्पर्धेसाठी पुढीलप्रमाणे सात(७) कार्यक्षेत्रे राहतील. त्यांचे सविस्तर विवरण व निकषांनुसार प्रदान करावयाच्या गुणांचा तक्ता परिशिष्ट “अ” येथे जोडण्यात आला आहे:
१) कार्यालयीन व्यवस्थापनामध्ये आधुनिक संकल्पना व व्यवस्थापन पध्दतींचा अवलंब.
२) सेवांची गुणवत्ता/दर्जा यामधील वाढ व उपक्रमांची परिणामकारकता ३) लोकाभिमुखता ४) ई-गव्हर्नस ५) संसाधनांचा पर्याप्त व प्रभावी वापर ६) तंटा/तक्रार मुक्त कार्यालय ७) नाविन्यपूर्ण व पथदर्शी स्वरुपाच्या संकल्पना/प्रयोग/उपक्रम
५. अभियानातंर्गत स्पर्धेसाठी पारितोषकांची निवड करण्याकरीता गठित करावयाच्या समित्यांची रचना:
अभियानातंर्गत घ्यावयाच्या स्पर्धेच्या निवड प्रक्रियेसाठी ४ स्तरांवर अनुक्रमे उपविभागीय अधिकारी यांच्या अध्यक्षतेखाली तालुका स्तर निवड समिती, जिल्हाधिकारी यांच्या अध्यक्षतेखाली जिल्हास्तरीय निवड समिती, विभागीय आयुक्त यांच्या अध्यक्षतेखाली विभागीय निवड समिती व मा. मुख्य सचिव यांच्या अध्यक्षतेखाली राज्यस्तरीय निवड समिती अशा समित्या गठित करण्यात येत आहेत. याबाबतचे विस्तृत विवेचन सोबत जोडलेल्या परिशिष्ट “ब” मध्ये देण्यात आले आहे.
पृष्ठ १४ पैकी ३
# Page 4
शासन निर्णय क्रमांकः प्रसुधा १११९/प्र.क्र.३/१८ अ
६. अभियानातील सहभाग :
राज्यशासनाच्या सर्व विभागांना व विभागांतंर्गत सर्व स्तरावरील कार्यालयांना “प्रगती” अभियान व स्पर्धेत प्रस्ताव पाठवून सहभागी होता येईल. तसेच शासकीय संस्था, अधिकारी व कर्मचारी यांना प्रशासकीय सुधारणाबाबत आपला प्रस्ताव / कल्पना (प्रति संस्था / व्यक्ती कमाल दोन प्रस्तावांच्या मर्यादेत) जिल्हा समितीकडे सादर करुन या अभियानात सहभागी होता येईल. प्रस्ताव सादर करणेसाठी पंतप्रधान पारितोषिक योजनेच्या धर्तीवर ऑनलाईन पोर्टलची व्यवस्था करण्यात येईल. पोर्टल तयार करण्याची उचित कार्यवाही माहिती तंत्रज्ञान उपविभागामार्फत करण्यात येईल.
७. अभियानाचा कृती कार्यक्रम व स्पर्धेत भाग घेण्याकरीता प्रक्रिया :
७.१ प्रगती अभियानाचा प्रत्यक्ष कृती कालावधी प्रतिवर्षी दि.२० ऑगस्ट ते २ ऑक्टोबर असा असेल. या दीड महिन्याच्या अभियान कृती कालावधीमध्ये लघु-मुदतीचे कार्यक्रम जसे कार्यालयीन स्वच्छता, अभिलेखांचे अद्यावतीकरण करणे याबरोबरच विहित केलेली कार्यक्षेत्रे व निकषांवरील पूर्णत्वाची कार्यवाही होणे अपेक्षित राहील. प्रगती अभियानामध्ये गुणवत्ता मापनासाठीचा कालावधी एक वर्ष असेल.
७.२ प्रत्येक स्तरावर सोबत जोडलेल्या परिशिष्ट “अ” प्रमाणे सात कार्यक्षेत्रांच्या अनुषंगाने विचारविनिमय, चर्चासत्रे, बैठका इ. आयोजित करुन अशा मंथनातून गतिमान प्रशासनासाठी प्रशासकीय सुधारणेचे प्रस्ताव तयार करण्यात यावेत. यापैकी ज्या प्रस्तावांची अंमलबजावणी त्या त्या स्तरावर करणे शक्य आहे त्याची अंमलबजावणीदेखील करावी. सदरची कार्यवाही करताना परिशिष्ट “अ” येथे नमूद सात कार्यक्षेत्रांवर व निकषांवर लक्ष केंद्रित करावे.
७.३ अभियानाच्या समाप्तीनंतर (२ ऑक्टोबर) परिशिष्ट “क” प्रमाणे विहीत कालावधीत स्पर्धेसाठी प्रवेशिका/प्रस्ताव दाखल करण्यात येतील. स्पर्धेसाठी दाखल उपक्रमांस एक वर्ष पूर्ण झाले असणे आवश्यक असेल(अपवाद केवळ सुधारणा विषयक सूचना, कल्पना प्रस्तावांचा).
७.४ परिशिष्ट “अ” मध्ये नमुद केलेल्या सात कार्यक्षेत्रांपैकी नेमक्या कोणत्या कार्यक्षेत्रामध्ये केलेल्या कामासाठी स्पर्धेत सहभागी होऊ इच्छितात, त्या कार्यक्षेत्राचा स्पष्ट उल्लेख स्पर्धक विभाग/संस्था/व्यक्ती यांनी करणे आवश्यक असेल. मात्र त्या व्यतिरिक्त अन्य कार्यक्षेत्रातील पूर्ण अथवा आंशिक स्वरुपात केलेल्या प्रशंसनीय कार्याचा उल्लेख स्पर्धकाने जरुर करावा, जेणेकरुन परीक्षक समिती त्यांचे स्तरावरील समितीचे गुण देताना ते कार्य विचारात घेतील.
७.५ प्रगती अभियानांतर्गत स्पर्धेमधील पारितोषिकांसाठी निवड करण्याकरिता पुढील कार्यपध्दतीचा अवलंब करण्यात येईल.
७.५.१. तालुका स्तर :- दरवर्षी २ ऑक्टोबर नंतर प्रत्येक तालुका स्तरावरील कार्यालयांचे प्रस्ताव तालुका स्तरावरील निवड समितीकडे सादर करण्यात येतील. समिती, प्राप्त झालेल्या प्रस्तावांचे सादरीकरण घेऊन व आवश्यक तेथे स्थळ भेट देऊन गुणानुक्रमानुसार यादी तयार करेल. ही यादी तयार करताना जोडपत्र “अ” मध्ये दिलेल्या कार्यक्षेत्रांचा व निकषांचा विचार करण्यात येईल. गुणानुक्रमानुसार तयार करण्यात आलेल्या यादीमधील तालुका स्तरावरील प्रथम तीन प्रस्तावांची पारितोषिकांसाठी शिफारस करुन संबंधित जिल्हा समितीकडे
पृष्ठ १४ पैकी ४
# Page 5
शासन निर्णय क्रमांकः प्रसुधा १११९/प्र.क्र.३/१८ अ
पाठविल. उपविभागीय अधिकारी व उपविभागीय स्तराचे कार्यालय, आपले प्रस्ताव थेट जिल्हास्तरीय समितीकडे सादर करतील.
७.५.२. जिल्हा स्तर:- जिल्हास्तरीय अधिनस्त कार्यालयांचे व उपविभाग स्तरावरील कार्यालयाचे प्रस्ताव जिल्हास्तरीय निवड समितीकडे सादर करण्यात येतील तथापि खुद्द जिल्हाधिकारी कार्यालयांचे प्रस्ताव थेट विभागीय स्तरावरील निवड समितीकडे सादर करण्यात येतील.
जिल्हास्तरीय निवड समिती ही तालुकास्तरीय निवड समितीकडून तसेच उपविभाग व जिल्हास्तरावरील कार्यालयांकडून प्राप्त प्रस्तावांमधून गुणानुक्रमे प्रथम तीन प्रस्तावांची निवड करुन विभागीय निवड समितीकडे अग्रेषित करेल.
७.५.३ विभागीय स्तर :- महसूली विभागातील कार्यालयांचे प्रस्ताव विभागीय निवड समितीकडे सादर करण्यात येतील. सदरचे प्रस्ताव, तसेच जिल्हास्तरीय निवड समितीकडून प्राप्त प्रथम तीन क्रमांकाचे प्रस्ताव, तसेच खुद्द जिल्हाधिकारी कार्यालयांकडून थेट प्राप्त झोलेले प्रस्ताव एकत्र करुन त्यामधून विभागीय निवड समिती जोडपत्र "अ" मध्ये दिलेल्या निकषांच्या आधारे गुणांकन करुन गुणानुक्रमे प्रथम तीन प्रस्ताव राज्यस्तरीय समितीकडे पाठवेल.
७.५.४. राज्यस्तर:
अ) राज्यस्तरावरील प्रशासकीय कार्यालये तसेच इतर सर्व प्रकारांतील कार्यालयांच्या मुख्यालयांचे प्रस्ताव थेट राज्यस्तरीय निवड समितीकडे सादर करण्यात येतील.
राज्यस्तरीय निवड समितीव्दारे थेट प्राप्त झालेल्या प्रस्तावांमधून तीन प्रस्तावांची निवड राज्यस्तरावरच्या पारितोषिकांसाठी अनुक्रमे प्रथम, द्वितीय व तृतीय क्रमांकासाठी करण्यात येईल.
ब) त्याचप्रमाणे, राज्यस्तरीय निवड समितीकडून दुसऱ्या स्त्रोतातून प्राप्त झालेल्या म्हणजे विभागीय निवड समित्यांकडून प्राप्त झालेल्या प्रस्तावांमधून तीन प्रस्तावांची निवड अनुक्रमे प्रथम, द्वितीय व तृतीय क्रमांकासाठी करण्यात येईल.
क) मंत्रालयीन प्रशासकीय विभाग या तिसऱ्या स्त्रोताकडून प्राप्त झालेल्या प्रस्तावांपैकी मंत्रालयांसाठी केलेल्या निकषांच्या आधारे प्रथम, द्वितीय व तृतीय क्रमांकासाठी प्रस्तावांची निवड करण्यात येईल.
ड) प्रत्येक महानगरपालिकेकडून जास्तीत जास्त दोन प्रस्ताव राज्यस्तरीय निवड समितीकडे सादर करण्यात येतील. त्यापैकी राज्यस्तरीय निवड समितीव्दारे पारितोषिकांसाठी प्रथम, द्वितीय व तृतीय क्रमांकासाठी प्रस्तावांची निवड करण्यात येईल.
अशा प्रकारे राज्यस्तरावर एकूण बारा पारितोषिकांचा विचार करण्यात येईल.
७.५.५. वरीलप्रमाणे कार्यवाही करताना एका प्रस्तावाची एका स्तरावरील एकाच पारितोषिकासाठी निवड करता येईल. म्हणजे जर एका स्तरावरील प्रस्तावाची वरील स्तराचे पारितोषिकासाठी निवड झाली तर त्यास्तरावरील गुणानुक्रमे असलेल्या त्यानंतरच्या प्रस्तावास त्या क्रमांकाचे पारितोषिक अनुज्ञेय राहील.
पृष्ठ १४ पैकी ५
# Page 6
शासन निर्णय क्रमांकः प्रसुधा १११९/प्र.क्र.३/१८ अ
७.५.६. प्रशासनात अनेक पैलूंनी, अनेक वर्षांचा अनुभव गाठीशी असल्याने शिपायापासून कोणत्याही कर्मचाऱ्याने उपक्रम सुचविणे, प्रशासन लोकाभिमुख होण्यासाठी सूचना / कल्पना सुचविणे, तसेच बदली झाल्यामुळे प्रस्ताव देऊ न शकलेल्या अधिकाऱ्यासाठी प्रस्ताव पाठविण्याची सोय असणे, अंमलबजावणीपूर्वीच बदली होणे व प्रत्यक्ष कार्यालयात काम न करणारे पण प्रत्यक्षाप्रत्यक्ष काम पडल्यामुळे अनुभवातून उत्कृष्ट कल्पना सुचविणारे अशा अधिकारी कर्मचारी यांना सुध्दा या अभियानात पुरस्कार मिळणे अभिप्रेत आहे. त्याचप्रमाणे प्रशासनात कार्य करणाऱ्या तसेच प्रशासनाचा अनुभव घेणाऱ्या शासकीय संस्थासुध्दा लोकाभिमुख प्रशासनासाठी उत्कृष्ट सूचना देऊ शकतात. प्रशासकीय सुधारणेसाठी वेळोवेळी गठित आयोगाकरीता हा माहितीचा महत्वपूर्ण स्त्रोत होऊ शकतो.
यासाठी सर्वोत्कृष्ट प्रकल्प / कल्पना सूचविल्याबद्दल पारितोषिकाची वेगळी वर्गवारी करण्यात येत आहे. यात कार्यरत शासकीय संस्था, शासकीय अधिकारी, कर्मचारी यांचे प्रस्ताव फक्त जिल्हा स्तरावर घेण्यात यावेत. प्रत्येक जिल्हाधिकाऱ्यांनी अशाप्रकारचे शासकीय संस्था, शासकीय अधिकारी, कर्मचारी यांचे प्रत्येकी ३-३ सर्वोकृष्ट प्रस्ताव विभागीय स्तरावर पाठवावे. तद्नंतर विभागीय निवड समितीने अशाप्रकारचे सर्वोत्कृष्ट ३-३ प्रस्ताव राज्यस्तरीय समितीकडे पाठवावे. राज्यस्तरीय समितीकडून अशा प्राप्त प्रस्तावांपैकी सर्वोत्कृष्ट कल्पना/ सूचनांची, प्रत्येकी तीन क्रमांकाच्या पारितोषिकासाठी निवड करण्यात येईल.
८. मूल्यमापनासाठी वेळापत्रक आणि पारितोषिकांचा मूल्यतक्ता.
प्रगती अभियानांतर्गत स्पर्धेसाठी मूल्यमापनाचे वेळापत्रक परिशिष्ट “क” मध्ये देण्यात आले आहे.
अभियानातंर्गत स्पर्धेत भाग घेण्याऱ्या प्रत्येक स्तरावरील कार्यालयाने या वेळापत्रकानुसार कार्यवाही करणे आवश्यक आहे. या स्पर्धेमध्ये प्रत्येक स्तरावर तीन पारितोषिके ठेवण्यात आली असून राज्य स्तरावर १२ पारितोषिके व सर्वोत्कृष्ट कल्पना/ उपक्रम सुचविणाऱ्या शासकीय संस्था, अधिकारी, कर्मचारी यांना प्रथम तीन क्रमांकाची पारितोषिके ठेवण्यात आलेली आहेत. पारितोषिकांच्या रकमेबाबतचा मूल्यतक्ता परिशिष्ट “ड” मध्ये देण्यात आला आहे.
९. प्रगती अभियानामध्ये काम करणारे व पारितोषिक प्राप्त करणाऱ्या कार्यालयांमधील उत्कृष्ट काम करणारे अधिकारी, कर्मचारी यांच्या कामाची नोंद तसेच सर्वोकृष्ट कल्पना/उपक्रम सुचविणाऱ्या पारितोषिक प्राप्त अधिकारी / कर्मचारी यांच्या उपक्रमांची नोंद गोपनीय अहवालामध्ये घेण्याची जबाबदारी संबंधित कार्यालयाच्या आस्थापना शाखेची असेल.
१०. तालुका स्तर, जिल्हा स्तर, तसेच विभागीय स्तरावरील प्रथम तीन क्रमांकाच्या पारितोषिकांचे वितरण त्या त्या स्तरावर स्वतंत्रपणे कार्यक्रमाचे आयोजन करुन त्या स्तरावरील कार्यालयप्रमुख/ विभागप्रमुखांच्या मार्गदर्शनाखाली करण्यात यावे.
राज्यस्तरावरील एकूण १२ पारितोषिके व सर्वोत्कृष्ट कल्पना/ उपक्रम सुचविणाऱ्या वर्गवारीत तीन क्रमांक, यांचे वितरण करण्यासाठी सामान्य प्रशासन विभाग (प्रशासकीय सुधारणा) यांनी स्वतंत्र कार्यक्रमाचे आयोजन करावे.
पृष्ठ १४ पैकी ६
# Page 7
शासन निर्णय क्रमांकः प्रसुधा १११९/प्र.क्र.३/१८ अ
११. या योजनेतंर्गत प्रदान करावयाच्या पारितोषिकांसाठी तसेच स्पर्धा राबविण्यासाठी लागणाऱ्या आवश्यक निधीची तरतूद उपविभागीय अधिकारी कार्यालय, जिल्हाधिकारी कार्यालय, विभागीय आयुक्त कार्यालय यांनी स्वतंत्रपणे करुन त्याप्रमाणे आवश्यक निधी प्रत्येक वर्षी अर्थसंकल्पित करावा. त्याचप्रमाणे राज्यस्तरावरील स्पर्धेचे आयोजन, पारितोषिके व मुख्य पारितोषिक वितरण समारंभाचे आयोजन करण्यासाठी सामान्य प्रशासन विभागाने प्रत्येक वर्षी आवश्यक निधीची तरतूद अर्थसंकल्पित करावी.
१२. पारितोषिक प्राप्त प्रस्तावांचे/उपक्रमांचे अनुकरण अन्य विभागात/कार्यालयात करण्यासाठी पारितोषिक प्राप्त प्रस्तावांचे/उपक्रमांचे दस्तऐवजीकरण (documentation) यशदा, पुणे यांच्यामार्फत करण्यात येईल. त्यांनी सदर प्रस्तावांचे/उपक्रमांचे अनुकरण राज्यातील विभागात/कार्यालयात करण्याच्या दृष्टीने एक कार्यपध्दती सुनिश्चित करावी व यासंदर्भात केलेल्या कार्यवाहीचा अहवाल मा. मुख्य सचिव महोदयांना सादर करावा. सर्व मंत्रालयीन प्रशासकीय विभागांनी त्यांच्या विभागाअंतर्गत राबविण्यात आलेल्या पारितोषिक प्राप्त प्रकल्पांची त्यांच्या स्तरावर दखल घेऊन त्याची अंमलबजावणी विभागाअंतर्गत अन्य कार्यालयात करता येईल यादृष्टीने आवश्यक कार्यवाही करावी.
१३. सदर शासन निर्णय वित्त अनौपचारिक संदर्भ क्र. ०३/२०२१/व्यय-४ दि.०८/०१/२०२१ अन्वये दिलेल्या मान्यतेच्या अधीन राहून निर्गमित करण्यात येत आहे.
# Page 8
# Page 9
# Page 10
# Page 11
# Page 12
# Page 13
# Page 14