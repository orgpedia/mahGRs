# Page 1
महाराष्ट्र राज्यातील मा. मंत्री व मा.राज्यमंत्री यांच्या पालकमंत्री म्हणून जिल्हानिहाय नियुक्त्या.
महाराष्ट्र शासन
सामान्य प्रशासन विभाग
शासन निर्णय क्रमांक : जिपामं १३१९/प्र.क्र.३३/१८-अ
मादाम कामा रोड, हुतात्मा राजगुरु चौक,
मंत्रालय (विस्तार), मुंबई ४०० ०३२
दिनांक : १३ ऑगस्ट, २०२०
वाचा:-१) शासन अधिसूचना सामान्य प्रशासन विभाग क्र. शाकानि २०१९/प्र.क्र.१०१(१)/ १८ (र.व.का.) दिनांक ५ जानेवारी, २०२०.
२) शासन निर्णय क्रमांक : जिपामं १३१९/प्र.क्र.३३/१८-अ, दिनांक ८ जानेवारी, २०२० ३) शासन निर्णय क्रमांक : जिपामं १३१९/प्र.क्र.३३/१८-अ, दिनांक १५ जानेवारी, २०२० ४) शासन निर्णय क्रमांक : जिपामं १३१९/प्र.क्र.३३/१८-अ, दिनांक १५ एप्रिल, २०२० ५) शासन निर्णय क्रमांक : जिपामं १३१९/प्र.क्र.३३/१८-अ, दिनांक २२ एप्रिल, २०२० ६) शासन निर्णय क्रमांक : जिपामं १३१९/प्र.क्र.३३/१८-अ, दिनांक २३ जुलै, २०२०.
शासन निर्णय:
संदर्भ क्र.१ येथील अधिसूचनेस अनुलक्षून संदर्भ क्र. २, ४, ५ व ६ येथील शासन निर्णयान्वये मा.उपमुख्यमंत्री, मा.मंत्री व मा.राज्यमंत्री यांच्या जिल्हा पालकमंत्री म्हणून नियुक्त्या करण्यात आलेल्या आहेत. संदर्भ क्र. ४ येथील शासन निर्णय दि.१५.४.२०२० अन्वये COVID १९ संकटाच्या पार्श्वभूमीवर भंडारा या जिल्ह्याच्या पालकमंत्री पदाचा अतिरिक्त कार्यभार मा. मंत्री श्री. सुनिल छत्रपाल केदार यांचेकडे तात्पुरत्या स्वरुपात सोपविण्यात आला होता.
२. आता मा.मंत्री, श्री. सुनिल छत्रपाल केदार यांचेकडे तात्पुरत्या स्वरुपात सोपविण्यात आलेला भंडारा जिल्ह्याचा पालकमंत्री पदाचा अतिरिक्त कार्यभार या शासन निर्णयान्वये संपुष्टात आणण्यात येत आहे. सबब शासन निर्णय दिनांक १५ जानेवारी, २०२० अनुसार भंडारा जिल्हयाच्या पालकमंत्री पदी मा.
राज्यमंत्री, डॉ. विश्वजीत पतंगराव कदम यांची केलेली नियुक्ती कायम राहील.
३. उर्वरित जिल्हयाच्या पालकमंत्रीपदीच्या नेमणूका उपरोक्त संदर्भ क्र.२, ३, ५ व ६ येथील शासन निर्णयानुसार कायम राहतील.
# Page 2