# Page 1
मौलाना आझाद अल्पसंख्याक आर्थिक विकास महामंडळ मर्यादित, मुंबई यांच्या अधिनस्त कार्यालयात प्रतिनियुक्तीने नियुक्ती करण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांक: एएससी-१५१८/प्र.क्र.६७/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १३ जून, २०१८
शासन आदेश
श्री.स.धो.तपसे, सहायक कक्ष अधिकारी, महसूल व वन विभाग व श्री.अ.शि.घोडके, लिपिक टंकलेखक, संसदीय कार्य विभाग यांच्या सेवा मौलाना आझाद अल्पसंख्याक आर्थिक विकास महामंडळ मर्यादित, मुंबई यांच्या अधिनस्त खालीलप्रमाणे त्यांच्या नावासमोरील पदावर व कार्यालयात प्रतिनियुक्तीने उपलब्ध करुन देण्यात येत आहेत.
-----------------------------------------------------------------------------------------------------------
| अ.क्र. | कर्मचाऱ्याचे नांव व पदनाम | सध्याचा विभाग | प्रतिनियुक्तीच्या कार्यालयातील पदनाम | प्रतिनियुक्तीचे ठिकाण |
| १ | २ | ३ | ४ | ५ |
| १. | श्री.स.धो.तपसे, सहायक कक्ष अधिकारी | महसूल व वन विभाग | जिल्हा व्यवस्थापक | जिल्हा कार्यालय, लातूर |
| २. | श्री.अ.शि.घोडके, लिपिक-टंकलेखक | संसदीय कार्य विभाग | लिपिक-टंकलेखक | जिल्हा कार्यालय, उस्मानाबाद |
-----------------------------------------------------------------------------------------------------------
२. श्री.स.धो.तपसे, सहायक कक्ष अधिकारी, महसूल व वन विभाग व श्री.अ.शि. घोडके, लिपिक टंकलेखक, संसदीय कार्य विभाग यांच्या सेवा मौलाना आझाद अल्पसंख्याक आर्थिक विकास महामंडळ मर्यादित, मुंबई यांच्या अधिनस्त कार्यालयात प्रथमत: दोन वर्षाच्या कालावधीसाठी खालील अटींच्या अधीन राहून प्रतिनियुक्तीने नियुक्ती करण्यात येत आहे:
(अ) ज्या तारखेला शासकीय सेवेतील पदाचा कार्यभार सुपूर्द करील त्या तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला संबंधित कर्मचारी आपल्या शासकीय पदाचा कार्यभार पुन्हा स्वीकारील त्या तारखेला समाप्त होईल.
(ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्याला परत बोलावून घेण्याचा अधिकार शासन / संवर्ग नियंत्रण अधिकारी/सक्षम प्राधिकारी राखून ठेवील (क) जर त्यांची सेवा स्वीयेत्तर नियोक्त्याला आवश्यक वाटली नाही तर त्याला मूळ विभागाकडे परत पाठवण्याची मुभा स्वीयेत्तर नियोक्त्याला राहील. मात्र याप्रमाणे परत पाठवण्यापूर्वी स्वीयेत्तर नियोक्त्याने शासनाला/सक्षम प्राधिकाऱ्याला तीन महिन्यांची नोटीस दिली पाहिजे; आणि त्याने मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला/सक्षम प्राधिकाऱ्याला दिल्यानंतर त्याला मूळ विभागाकडे परत येण्याची मुभा राहील.
# Page 2
शासन आदेश क्रमांकः एएससी-१५१८/प्र.क्र.६७/१४-अ
३. म.ना.से.(पदग्रहण अवधी, स्वीयेतर सेवा... इ) नियम १९८१ मधील नियम ४० (परिशिष्ट दोन) व सामान्य प्रशासन विभाग, शासन निर्णय, क्रमांक : एसआरव्ही २०११/प्र.क्र.१३७/१२, दिनांक १७-१२ २०१६ मधील तरतुदी विचारात घेऊन महसूल व वन विभाग/संसदीय कार्य विभाग यांनी अल्पसंख्याक विकास विभाग/का-५ यांच्याशी सल्लामसलत करुन प्रतिनियुक्तीबाबतच्या अटी व शर्ती ठरवाव्यात.
४. श्री.स.धो.तपसे, सहायक कक्ष अधिकारी, व श्री. अ.शि. घोडके, लिपिक-टंकलेखक, यांच्या प्रशासकीय बाबी, अनुक्रमे महसूल व वन विभाग व संसदीय कार्य विभाग यांचे मार्फत हाताळण्यात येतील.
५. श्री.स.धो.तपसे, सहायक कक्ष अधिकारी व श्री.अ.शि. घोडके, लिपिक-टंकलेखक यांना प्रतिनियुक्तीच्या पदावर हजर होण्यासाठी अनुक्रमे महसूल व वन विभाग व संसदीय कार्य विभागाने तत्काळ कार्यमुक्त करावे.