# Page 1
राज्यात कार्यरत अखिल भारतीय सेवेतील
अधिकाऱ्यांविरुध्द लैंगिक छळाच्या तक्रारींच्या
चौकशीकरिता गठित अंतर्गत तक्रार समितीवर अध्यक्षाची
नव्याने नियुक्ती करण्याबाबत.
महाराष्ट्र शासन
सामान्य प्रशासन विभाग
मंत्रालय, मुंबई ४०० ०३२.
शासन आदेश क्रमांक : भाप्रसे ११२१/प्र.क्र.१६४/भाप्रसे-२
दिनांक : ०८ ऑक्टोबर, २०२५.
संदर्भ :- १. शासन आदेश क्रमांक : भाप्रसे ११२१/प्र.क्र.१६४/१०-अ, दि.२३.०९.२०२१.
२.शासन आदेश क्रमांक : भाप्रसे ११२१/प्र.क्र.१६४/१०-अ, दि.२५.०१.२०२३.
प्रस्तावना :-
रिट याचिका क्रमांक ३३९६/२०१९ राशी विरुध्द भारत सरकार व इतर या न्यायालयीन
प्रकरणी मा. दिल्ली उच्च न्यायालयाने दिनांक ०४.१२.२०२० रोजी कामाच्या ठिकाणी महिलांचे लैंगिक
छळापासून संरक्षण (प्रतिबंध, मनाई व निवारण) अधिनियम, २०१३ अंतर्गत सचिव स्तराची स्वतंत्र
समिती स्थापन करण्याबाबत दिलेल्या निदेशाच्या अनुषंगाने अखिल भारतीय सेवेतील
अधिकाऱ्यांविरूध्द प्राप्त होणाऱ्या होणाऱ्या लैंगिक छळाच्या तक्रारींच्या चौकशीचे संनियंत्रण
करण्याकरिता राज्यस्तरावर मा. मुख्य सचिवांच्या अध्यक्षतेखाली सनियंत्रण समिती तसेच सदर
तक्रारींची चौकशी करण्याकरिता अंतर्गत तक्रार समिती गठित करण्यासंदर्भात दि.२३.०९.२०२१
रोजीचा शासन आदेश निर्गमित करण्यात आला आहे. त्यानुसार दि.२२.०३.२०२२ रोजीच्या शासन
आदेशान्वये अंतर्गत तक्रार समिती गठित करण्यात आली आहे. सदर समितीतील अध्यक्षा
श्रीमती. सुजाता सौनिक, भाप्रसे (१९८७) या दि.३०.०६.२०२५ रोजी नियतवयोमानानुसार सेवानिवृत्त
झाल्या आहेत. त्यानुषंगाने सदर समितीच्या अध्यक्षाची नव्याने नियुक्ती करण्याची बाब शासनाच्या
विचाराधीन होती.
शासन आदेश :-
अखिल भारतीय सेवेतील अधिकाऱ्यांविरूद्ध प्राप्त होणाऱ्या लैंगिक छळाच्या तक्रारींची चौकशी
करण्याकरिता कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई व निवारण)
अधिनियम, २०१३ कलम ४ मधील तरतूदीनुसार गठित अंतर्गत तक्रार समितीवर अध्यक्ष म्हणून
श्रीमती. सीमा व्यास, भाप्रसे (१९९२) यांची नियुक्ती करण्यात येत आहे. या आदेशाच्या परिणामी प्रस्तुत
समितीची रचना खालीलप्रमाणे राहील :-
---------------------------------------------------------------------------------------------------------------------------------------------------------------------------------------------------------------------------------------------------------------
| अध्यक्ष | श्रीमती सीमा व्यास, भाप्रसे - १९९२ |
| शासकीय सदस्य | श्रीमती अश्वती दोजे, भापोसे - २००० |
| शासकीय सदस्य | श्रीमती ए.श्रीलक्ष्मी, भावसे - २००८ |
| अशासकीय सदस्य | ॲड. प्रियांका संगारे, ठाणे |
| सदस्य सचिव | मंत्रालय विभाग प्रमुखाविषयी तक्रार असल्यास सह सचिव/उप सचिव (भाप्रसे आस्थापना), सामान्य प्रशासन विभाग, मंत्रालय हे सदस्य सचिव असतील. अन्यथा संबंधित प्रशासकीय विभागाचे क्षेत्रीय आस्थापना विषयक बाबी हाताळणारे सह सचिव/उप सचिव हे सदस्य सचिव असतील. |
---------------------------------------------------------------------------------------------------------------------------------------------------------------------------------------------------------------------------------------------------------------
# Page 2
शासन आदेश क्रमांकः भाप्रसे ११२१/प्र.क्र.१६४/भाप्रसे-२
सदर शासन आदेश महाराष्ट्र शासनाच्या www.maharashtra.gov.in या संकेतस्थळावर