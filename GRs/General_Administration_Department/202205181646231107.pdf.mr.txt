# Page 1
कोवीड-१९ विषाणूंच्या ससंर्गाच्या पार्श्वभूमीवर सामान्य जनतेच्या सुविधेसाठी प्रवेशपास खिडक्यांच्या ठिकाणी बाहेरून येणारे टपाल स्विकारण्यासाठी सुरु केलेली व्यवस्था बंद करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक : संकीर्ण १८२०/प्र.क्र.१२/२०२०/१८-अ
मादाम कामा मार्ग, हुतात्मा राजगुरू चौक
मंत्रालय, मुंबई ४०० ०३२.
दिनांक : १८ मे, २०२२.
वाचा : १) गृह विभाग, शासन परिपत्रक क्र. एमआयएस-०९१९/प्र.क्र. २२६/विशा-४, दि.१६ मार्च, २०२०.
२) या विभागाचे शासन परिपत्रक क्रमांक : संकीर्ण १८२०/प्र.क्र.१२/२०२०/१८-अ, दि. ३० ऑगस्ट, २०२१
३) गृह विभाग, शासन परिपत्रक क्रमांक. एमआयएस-०९१९/प्र.क्र.२२६/विशा-४, दि. ९ मे, २०२२
शासन परिपत्रक :
कोवीड–१९ विषाणूचा प्रादुर्भाव रोखण्यासाठी प्रतिबंधात्मक उपाययोजनेचा एक भाग म्हणून गृह विभागाच्या उक्त संदर्भ क्र. १ येथील दि.१६.३.२०२० रोजीच्या परिपत्रकान्वये मंत्रालयात येणाऱ्या अभ्यागतांच्या गर्दीवर नियंत्रण आणण्यासाठी मंत्रालय प्रवेश पास प्रक्रिया पुढील आदेशापर्यंत बंद करण्यात आली होती. या विभागाच्या संदर्भ क्र.२ येथील दि. ३०.८.२०२१ च्या परिपत्रकान्वये कोवीड-१९ विषाणूंच्या ससंर्गाच्या पार्श्वभूमीवर सामान्य जनतेच्या सुविधेसाठी मंत्रालय गार्डन गेट प्रवेशव्दाराजवळ असलेल्या प्रवेशपास खिडक्यांच्या ठिकाणी बाहेरून येणारे टपाल स्विकारण्यासाठी व्यवस्था करण्यात आली होती. उक्त परिपत्रकात सदर व्यवस्था कोविड कालावधीत नागरिकांकडून / क्षेत्रीय कार्यालयातील कर्मचाऱ्यांद्वारे प्राप्त होणारे टपाल स्वीकारण्यासाठी मंत्रालयाच्या प्रवेशपास खिडक्यांवर तात्पुरती व्यवस्था करण्यात आली असून प्रवेशपास खिडक्यांद्वारे अभ्यागतांना प्रवेशपास देण्याची पध्दती पुन्हा कार्यान्वित झाल्यानंतर सदर टपाल स्विकारण्याची व्यवस्था आपोआपच संपुष्टात येईल व या सर्व प्रवेशपास खिडक्यांचा उपयोग गृह विभागाकडून पुन्हा अभ्यागतांना प्रवेशपास देण्यासाठी करण्यात येईल असे नमूद करण्यात आले आहे.
२. आता संदर्भ क्र. ३ येथील गृह विभागाच्या शासन परिपत्रक दि. ९ मे, २०२२ अन्वये मंत्रालयात येणाऱ्या अभ्यागतांना प्रवेशपास देण्यासाठी राबविण्यात येणारी Visitor Pass Management System (VPMS) दिनांक १८ मे, २०२२ पासून पूर्ववत सुरु करण्यात येणार असून सदर प्रणाली पूर्ववत चालू केल्यामुळे बाहेरुन येणारे टपाल प्रत्यक्षात मंत्रालयात स्विकारता येणार आहे.
३. उक्त पार्श्वभूमीवर अभ्यागतांना Visitor Pass Management System (VPMS) द्वारे प्रवेश देण्यासाठी खिडक्यांचा ताबा गृह विभागास देणे आवश्यक असल्याने मंत्रालयीन विभागांना टपाल स्विकारण्यासाठी खिडक्या उपलब्ध करुन देणे शक्य होणार नाही. त्यामुळे या विभागाचे संदर्भ क्र.२ येथील दि.३०.८.२०२१ चे शासन परिपत्रक याद्वारे अधिक्रमित करण्यात येत असून प्रवेशपास ठिकाणी टपाल स्विकृतीकरिता केलेली
# Page 2
शासन परिपत्रक क्रमांकः संकीर्ण १८२०/प्र.क्र.१२/२०२०/१८-अ
व्यवस्था या आदेशाच्या दिनांकापासून बंद करण्यात येत आहे. त्यानुसार सर्व विभागांनी आवश्यक कार्यवाही करावी. तसेच मंत्रालयीन नियंत्रणाखालील सर्व विभाग/कार्यालयांना पुन्हा सूचित करण्यात येते की, त्यांनी टपाल शक्यतो ई-मेलद्वारे पाठवावे.
# Page 3