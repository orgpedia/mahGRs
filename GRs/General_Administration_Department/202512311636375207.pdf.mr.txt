# Page 1
मा. मुख्यमंत्री सचिवालयाच्या आस्थापनेवर
निर्माण करण्यात आलेल्या सावधि पदांच्या संख्येमध्ये
अंशत: सुधारणा करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक - एमआयएन-१२२४/ प्र.क्र.१५०/ कार्या.२१ (मंआस्था-१)
मंत्रालय मुख्य इमारत, २ रा मजला, मादाम कामा मार्ग,
हुतात्मा राजगुरु चौक, मुंबई - ४०० ०३२.
दिनांक :- ३१ डिसेंबर, २०२५.
पहा :- सामान्य प्रशासन विभाग शासन निर्णय क्र. - एमआयएन-१२२४/ प्र.क्र.१५०/ कार्या.२१
(मंआस्था-१), दि.१४/०१/२०२५.
प्रस्तावना :-
सामान्य प्रशासन विभागाच्या दिनांक १४/०१/२०२४ रोजीच्या शासन निर्णयान्वये मा.मुख्यमंत्री
सचिवालय, मा. उप मुख्यमंत्री तसेच मंत्रिमंडळातील मा. मंत्री/ राज्यमंत्री यांच्या कार्यालयीन
आस्थापनेसाठी सावधि पदे निर्माण करण्यात आलेली आहेत.
मुख्यमंत्री सचिवालयातील प्रशासकीय कामकाजाच्या प्रमाणात कार्यालयीन आस्थापनेवर
मनुष्ट्यबळ असणे आवश्यक आहे. दिनांक १४/०१/२०२५ रोजीच्या शासन निर्णयान्वये मा. मुख्यमंत्री
सचिवालयाच्या आस्थापनेवर एकूण १६४ सावधि पदे मंजूर असून या पदांपैकी गट-ब व गट-क सवंर्गातील
पदांची संख्या अपुरी पडत असून प्रशासकीय अडचणी उद्भवत आहेत. त्यामुळे मा. मुख्यमंत्री
सचिवालयाच्या आस्थापनेवरील “गट-ड” च्या एकूण ३४ मंजूर असलेल्या सावधि पदांपैकी ०७ सावधि पदे
ही ०३ सहायक कक्ष अधिकारी व ०४ लिपिक-टंकलेखक या पदांत कायमस्वरूपी रुपांतरीत करण्याबाबत
मुख्यमंत्री सचिवालयाने प्रस्तावित केले आहे. त्यानुसार सुधारणा करण्याची बाब शासनाच्या विचाराधीन
होती.
शासन निर्णय :-
सामान्य प्रशासन विभाग, शासन निर्णय दिनांक १४/०१/२०२५ मधील परिशिष्ट्ट- “अ” नुसार
मा.मुख्यमंत्री सचिवालयाच्या कार्यालयीन आस्थापनेसाठी एकूण १६४ सावधि पदांचा आकृतिबंध निश्चित
करण्यात आलेला आहे. आता, मा. मुख्यमंत्री सचिवालयाच्या कार्यालयीन आस्थापनेसाठी एकूण मंजूर
आकृतिबंधाच्या मर्यादेत उक्त शासन निर्णयासोबतच्या परिशिष्ट्ट- “अ” रकाना ३ मधील अ.क्र.१९ येथील
“सहायक कक्ष अधिकारी”, अ.क्र.२२ येथील “लिपिक-टंकलेखक” व अ.क्र.२७ येथील “शिपाई” या
सावधि पदांच्या संख्येमध्ये प्रशासकीय कारणास्तव खालीलप्रमाणे सुधारणा करण्यात येत आहे.-
---------------------------------------------------------------------------------
| पदनाम | शासन निर्णय दिनांक १४/०१/२०२५ नुसार मंजूर पदसंख्या | सुधारित मंजूर पदसंख्या |
| सहायक कक्ष अधिकारी | ०७ | १० |
| लिपिक-टंकलेखक | ३० | ३४ |
| शिपाई | ३४ | २७ |
---------------------------------------------------------------------------------
# Page 2
२. सदर शासन निर्णय वित्त विभागाच्या सहमतीने व त्या विभागाच्या अनौपचारिक संदर्भ क्र.३४७/
२०२४/ सेवा-९ दिनांक १३ ऑक्टोबर, २०२५ अन्वये निर्गमित करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर