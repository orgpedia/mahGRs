# Page 1
लिपिक-टंकलेखक (मराठी/इंग्रजी) परीक्षा-२०११ महाराष्ट्र लोकसेवा आयोगाने शिफारस केलेल्या श्री. कुणाल विनोद राठोड यांचे नियतवाटप रद्द करण्याबाबत.
महाराष्ट्र शासन
सामान्य प्रशासन विभाग
शासन ज्ञापन क्रमांक: एएससी-१५२३/प्र.क्र.१५४/प्रशा-३(१४-अ)
मादाम कामा मार्ग,हुतात्मा राजगुरु चौक,
मंत्रालय, मुंबई ४०० ०३२
दिनांक : ३० नोव्हेंबर, २०२३
वाचा १) शासन निर्णय क्र.सीडीआर-१०९३/१०७७/प्र.क्र.२३/९३/अकरा, दि. २३ ऑक्टोबर,१९९३ २) विभागीय चौकशी नियमपुस्तिका, १९९१ ३) शासन ज्ञापन क्रमांक:सामान्य प्रशासन विभाग एएससी-१५१२/प्र.क्र.१०२/भाग-२/प्रशा-३(१४-अ) दिनांक ३१ मे २०१२.
४) महाराष्ट्र लोकसेवा आयोग पत्र क्रमांक: एमआयएस-०६१५/सीआर-४८/२०२० तेरा, दिनांक ९ ऑक्टोबर, २०२३
५) आयुक्त मत्स्यव्यवसाय विभागचे पत्र क्रमांक: मत्स्य/प्रशा/१५१७१३/९७/२०१८-२३ दिनांक १६.१०.२०२३
शासन ज्ञापन
लिपिक-टंकलेखक (मराठी/इंग्रजी) या गट क मधील पदावर नियुक्तीसाठी घेण्यात आलेल्या
लिपिक-टंकलेखक परीक्षा २०११ च्या अंतिम निकालाच्या आधारे महाराष्ट्र लोकसेवा आयोगाने
श्री.कुणाल विनोद राठोड यांची शिफारस केली होती. त्या अनुषंगाने उमेदवार श्री. कुणाल विनोद राठोड
यांचे आयुक्त, मत्स्य व्यवसाय कार्यालय, मुंबई या कार्यालयात लिपिक-टंकलेखक (मराठी/इंग्रजी)
पदावर या विभागाच्या दिनांक ३१ मे,२०१२ च्या शासन ज्ञापनान्वये नियतवाटप करण्यात आले होते.
२. श्री. कुणाल विनोद राठोड यांनी श्री. प्रबोध मधुकर राठोड व श्री. सोमनाथ पारवे-पाटील यांच्या
मदतीने प्रस्तुत परीक्षेत गैरप्रकार करुन गैरमार्गाने शासकीय नोकरी मिळविली असल्याने श्री. राठोड हे
तत्कालीन उमेदवारांना सर्वसाधरण सूचनांमधील सूचना क्रमांक ५.१२.२ चे उल्लंघन करुन तोतया
उमेदवाराच्या मदतीने शासकीय नोकरी मिळविल्याने आणि सद्य:स्थितीत अस्तित्वात असलेल्या
सूचनांमधील सूचना क्रमांक ९.२.१ व ९.२.२ नुसार कारवाईस पात्र ठरल्याने श्री. राठोड यांना प्रस्तुत
परीक्षेच्या दिनांकापासून म्हणजेच दिनांक १८ डिसेंबर, २०११ पासून आयोगामार्फत आयोजित सर्व परीक्षा
व निवडीकरीता कायमस्वरुपी प्रतिरोधित करण्याचा आणि प्रस्तुत लिपिक-टंकलेखक परीक्षा-२०११
मधील त्यांची लिपिक-टंकलेखक पदावर करण्यात आलेली शिफारस रद्द करण्याचा निर्णय महाराष्ट्र
लोकसेवा आयोगाने घेतला असल्याचे दिनांक ९ ऑक्टोबर, २०२३ रोजीच्या पत्रान्वये कळविले असून
# Page 2
शासन ज्ञापन क्रमांकः एएससी -१५२३/प्र.क्र.१५४/प्रशा-३(१४-अ)
आयोगाच्या प्रस्तुत निर्णयानुसार विहित कार्यपध्दतीचा अवलंब करुन श्री. कुणाल विनोद राठोड यांच्या
सेवा समाप्तीची कार्यवाही तातडीने करावी, असे निदेश दिले आहेत.
३. त्यानुसार आयुक्त,मत्स्यव्यवसाय,महाराष्ट्र राज्य, मुंबई यांनी दिनांक १६.१०.२०२३ रोजीच्या
आदेशान्वये श्री.कुणाल विनोद राठोड यांना शासकीय सेवेतून बडतर्फ केले आहे. सबब, या विभागाच्या
दिनांक ३१ मे, २०१२ रोजीच्या ज्ञापनान्वये श्री. कुणाल विनोद राठोड यांचे आयुक्त, मत्स्य व्यवसाय
कार्यालय, मुंबई या कार्यालयात केलेले लिपिक-टंकलेखक पदावरील नियतवाटप या ज्ञापनाद्वारे रद्द
करण्यात येत आहे.