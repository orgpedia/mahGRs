# Page 1
माहिती व जनसंपर्क महासंचालनालयातील गट-ब संवर्गातील अधिकाऱ्यांच्या
बदलीबाबत.
महाराष्ट्र शासन
सामान्य प्रशासन विभाग,
शासन आदेश क्र. मावज २०१८/प्र.क्र.१०८/का.३४अ
मंत्रालय, मुंबई - ४०० ०३२
दिनांक १८ डिसेंबर, २०१८
शासन निर्णय : जिल्हा माहिती कार्यालय, बीड येथील जिल्हा माहिती अधिकारी, गट-अ व माहिती
अधिकारी, गट-ब ही दोनही पदे मागील जवळजवळ १ वर्षापेक्षा जास्त कालावधी पासून रिक्त आहेत. त्यामुळे त्या कार्यालयाच्या कामकाजावर विपरित परिणाम होत आहे. अतिमहत्वाच्या व्यक्तींच्या जिल्हाभेटींना प्रसिध्दी तसेच विविध विकास योजनांच्या प्रसिध्दीवरही विपरित परिणाम
झाला आहे. या रिक्त पदांपैकी किमान एका पदावर नियमित अधिकाऱ्याची नियुक्ती केल्यास तेथील कामकाज सुरळीतपणे पार पाडले जाऊ शकते. यास्तव महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील तरतूदीनुसार बदली करण्यास सक्षम असलेल्या प्रधिकाऱ्यांच्या मान्यतेने आणि अधिनियमांच्या कलम ४ (५) मधील तरतूदींनुसार सक्षम प्राधिकाऱ्यांच्या पूर्वमान्यतेने माहिती व जनसंपर्क महासंचालनालयातील गट-ब संवर्गातील खाली नमूद केलेल्या अधिकाऱ्यांची कामकाजाच्या व प्रशासकीय सोयीच्या दृष्टीने त्यांच्या नावासमोर स्तंभ ३ मध्ये दर्शविलेल्या ठिकाणी बदलीने पदस्थापना करण्यात येत आहे.
-------------------------------------------------------------------
| अधिकाऱ्याचे नाव | सध्याचे पद व ठिकाण | बदलीनंतरचे पद व ठिकाण |
| १ | २ | ३ |
| श्री. किरण रामकृष्ण वाघ | माहिती अधिकारी, परभणी | माहिती अधिकारी, बीड |
-------------------------------------------------------------------
२. वरील अधिकाऱ्यांना बदलीच्या पदावर रुजू होण्यासाठी तात्काळ कार्यमुक्त करण्यात यावे.
सदर अधिकाऱ्यांनी त्यांच्या नावासमोर स्तंभ ३ मध्ये दर्शविलेल्या पदावर तात्काळ रुजू होऊन आवश्यक अहवाल सर्व संबंधित कार्यालयांस तसेच शासनास विनाविलंब सादर करावा.
३. हे आदेश तात्काळ अंमलात येतील. बदली झालेल्या अधिकाऱ्यांनी बदलीच्या पदस्थापनेत बदल करण्यासाठी प्रत्यक्ष किंवा अप्रत्यक्षपणे दबाव आणण्याचा प्रयत्न केल्यास त्यांच्या विरुध्द
शिस्तभंगविषयक कारवाई करण्याबाबतचा प्रस्ताव महासंचालक यांनी शासनास सादर करावा.
# Page 2
शासन आदेश क्रमांक: मावज २०१८/प्र.क्र.१०८/का.३४अ