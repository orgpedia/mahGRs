# Page 1
नक्षलविरोधी अभियानाकरीता खरेदी करण्यात आलेल्या हेलिकॉप्टरसाठी एअरबस या कंपनीला निधी वितरीत करण्याबाबत.
महाराष्ट्र शासन
सामान्य प्रशासन विभाग
शासन निर्णय क्र. बीयुडी १११९/प्र.क्र.४०/२८-अ
हुतात्मा राजगुरू चौक, मादाम कामा रोड,
मंत्रालय, मुंबई ४०० ०३२.
दिनांक : १० जुलै, २०१९
वाचा:- १) शासन परिपत्रक, वित्त विभाग, क्र.अर्थसं-२०१८/प्र.क्र.४४/अर्थ-३, दि. १.४.२०१९.
२) शासन परिपत्रक, सा.प्र.वि, क्र.बीयुडी - २०१९/प्र.क्र.९६/२०११/२५,
दि. १/४/२०१९
३) शासन समक्रमांक निर्णय दि.१६ मे २०१९
४) शासन निर्णय समक्रमांक दिनांक २५/६/२०१९
प्रस्तावना :
मा.मंत्रीमंडळाच्या दिनांक ७ सप्टेंबर, २०१७ च्या बैठकीमध्ये नक्षलविरोधी अभियानाकरीता नवीन हेलिकॉप्टर खरेदी करण्याचा निर्णय घेण्यात आला आहे. त्याअनुषंगाने दिनांक ८/५/२०१८ रोजी राज्य शासनाने नक्षलविरोधी अभियानाकरीता एकूण यु. एस. डॉलर १,०३,४७,००० इतक्या किंमतीचे एच १४५ हे हेलिकॉप्टर खरेदीबाबत शासन निर्णय जारी करण्यात आला आहे. हेलिकॉप्टर खरेदीचा आवश्यक खर्च मागणी क्र.-४ “२०७०-इतर प्रशासकीय सेवा (११४) परिवहन साधनांची खरेदी व परिरक्षण (००) (०२) शासनाचे विमानचालन विषयक सल्लागार” अंतर्गत “५२ - यंत्रसामुग्री व साधनसामग्री” या उद्दिष्टमधून भागविण्यात येतो. सदर खरेदी प्रक्रियेसाठी आतापर्यंत दोन टप्प्यात एकूण यु.एस.डॉलर रु.५१,७३,५००/ म्हणजे त्यावेळच्या प्रचलित दरानुसार ३६.४९ कोटी निधी एअरबस कंपनीला अदा करण्यात आलेला आहे. तथापि, जून,२०१९ मध्ये Technical/Flight Acceptance ची प्रक्रिया पूर्ण करण्यात आली असल्यामुळे कराराप्रमाणे उर्वरित ५० टक्के पैकी ४८ टक्के रक्कम यु.एस. डॉलर ४९,६६,५६०/- आता अदा करावी लागणार आहे.
२. दिनांक २५/६/२०१९ च्या शासन निर्णयान्वये विमानचालन संचालनालयाला वितरीत करण्यात आलेल्या एप्रिल, २०१९ ते दिनांक जून, २०१९ या तिमाही लेखानुदानातून रु.२३,००,००,०००/- इतकी रक्कम एअरबस कंपनीला अदा करण्यास मंजूरी देण्यात आली होती. तथापि हा शासन निर्णय आता अधिक्रमित करण्यात येत आहे. सन २०१९-२० या आर्थिक वर्षासाठी ५२-यंत्रसामग्री व साधनसामग्री या उद्दिष्टासाठी रु.५२,४४,७५,०००/- इतकी तरतूद विमानचालन संचालनालयाला मंजूर करण्यात आली आहे. त्यातून Airbus कंपनीला ४८% रक्कम (युएस डॉलर ४९,६६,५६०/-) अदा करण्याची बाब शासनाच्या विचाराधीन होती.
# Page 2
शासन निर्णय क्रमांकः बीयुडी १११९/प्र.क्र.४०/२८-अ
शासन निर्णय :
“मागणी क्र.ए-४, लेखाशिर्ष २०७० इतर प्रशासनिक सेवा (००) (११४) परिवहन साधनांची खरेदी व परिरक्षण (००) (०२) विमानचालन सल्लागार महाराष्ट्र शासन (२०७० ०१५६) ” खाली सन २०१९-२० या आर्थिक वर्षात विमानचालन संचालनालयास ५२ यंत्रसामग्री व साधनसामग्री या उद्दिष्टासाठी एकूण रु.५२,४४,७५,०००/- (अक्षरी रू. बावन्न कोटी चव्वेचाळीस लाख पंच्याहत्तर हजार फक्त) इतकी तरतूद मंजूर करण्यात आली आहे.
२. ५२-यंत्रसामग्री व साधनसामग्री या उद्दिष्टाखाली विमानचालन संचालनालयास मंजूर करण्यात आलेल्या रु.५२,४४,७५,०००/- या तरतुदीतून एअरबस कंपनीच्या एच १४५ या हेलिकॉप्टरसाठी या कंपनीला अदा करावयाच्या ४८ टक्के रक्कम (युएस डॉलर ४९,६६,५६०/-) एअरबस कंपनीला उपलब्ध करुन देण्यास मान्यता देण्यात येत आहे.
३. सदर ४८% रक्कम (युएस डॉलर ४९,६६,५६०/-) अदा करतांना त्यावेळच्या प्रचलित दराप्रमाणे रक्कम रुपये डॉलरमध्ये रुपांतरण करुन अदा करावी लागणार आहे व त्यासाठी त्यावेळचा बँकांचे रुपांतरण संदर्भातील कर ही अदा करावा लागणार आहे. ही बाब लक्षात
घेऊन प्रचलित दराप्रमाणे युएस डॉलर ४९,६६,५६०/- एवढी रक्कम रुपयांमधून रुपांतरण करुन अदा करण्यास व त्यासंदर्भातील बँकाचे करही अदा करण्यास या शासन निर्णयान्वये मान्यता देण्यात येत आहे.
४. सदर खर्च विवक्षीत बाबींवरच खर्च करण्यात यावा. तसेच, याबाबतचा अहवाल शासनास सादर करण्यात यावा. त्याचप्रमाणे वित्त विभागाच्या दिनांक १/४/२०१९ च्या परिपत्रकातील संबधित अटींचे पालन करण्यात यावे.
५. सदर खर्चासाठी उप संचालक विमानचालन संचालनालय, मुंबई यांना आहरण व संवितरण अधिकारी म्हणून व संचालक, विमानचालन संचालनालय, मुंबई यांना नियंत्रक अधिकारी म्हणून घोषित करण्यात येत आहे.
६. संचालनालयाचे प्रलंबित तपशीलवार देयकांच्या तसेच दिनांक ३१/५/२०१९ नंतरच्या सर्व संक्षिप्त देयकाच्या तपशिलवार देयकांचा त्वरेने निपटारा करण्यात यावा.
७. या संक्षिप्त देयकाचे तपशिलवार देयक एक महिन्याच्या आत सादर करण्यात यावे. या संक्षिप्त देयकाचे तपशिलवार देयके विहीत मुदतीत सादर करण्याची जबाबदारी आहरण व संवितरण अधिकारी यांची राहील.
८. मासिक निधी विवरणपत्रानुसार या करीता निधी उपलब्ध आहे.
९. सदर शासन निर्णय वित्त विभागाचे अनौ. संदर्भ क्र. २८८/२०१९ / विनियम / २०१९, दिनांक ६/७/२०१९ अन्वये निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः बीयुडी १११९/प्र.क्र.४०/२८-अ