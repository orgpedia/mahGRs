# Page 1
शासकीय कर्मचाऱ्यांच्या विनंतीनुसार संवर्गाअंतर्गत एका नियुक्ती प्राधिकाऱ्याच्या 32€ आस्थापनेवरुन दुसऱ्या प्राधिकाऱ्याच्या आस्थापनेवर कायमस्वरुपी समावेशनाच्या धोरणात सुधारणा करणेबाबत...
महाराष्ट्र शासन
सामान्य प्रशासन विभाग
शासन निर्णय क्रमांक: एसआरव्ही २०२२/प्र.क्र.४२/कार्यासन १२
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
तारीख :२८.१२.२०२२
वाचा : शासन निर्णय, सामान्य प्रशासन विभाग क्रमांकः एसआरव्ही-२०१६/प्र.क्र.५०९/कार्या.१२, दि.१५.०५.२०१९
प्रस्तावना : शासकीय कर्मचाऱ्यांच्या विनंतीवरुन संवर्गाअंतर्गत एका नियुक्ती प्राधिकाऱ्याच्या आस्थापनेवरुन दुसऱ्या नियुक्ती प्राधिकाऱ्याच्या आस्थापनेवर कायमस्वरुपी समावेशन करण्याबाबतचे धोरण संदर्भाधीन शासन निर्णयाव्दारे विहित करण्यात आले आहे. या धोरणांतर्गत अनुक्रमांक ६ येथे कायमस्वरुपी समावेशनाचे धोरण कोणत्या बाबींसाठी अनुज्ञेय राहणार नाही, याबाबत स्पष्ट करण्यात आले आहे. सदर बाबींपैकी ६(१) (अ) द्वारे असे विहित करण्यात आले आहे की, महाराष्ट्र लोकसेवा आयोगाच्या कक्षेतील गट-क च्या पदावरुन आयोगाच्या कक्षेबाहेरील गट-क च्या पदावर तसेच आयोगाच्या कक्षेबाहेरील गट-क च्या पदांवरुन आयोगाच्या कक्षेतील गट-क च्या पदावर कायमस्वरुपी समावेशन करता येणार नाही. यासंदर्भात मा.महाराष्ट्र प्रशासकीय न्यायाधिकरण, मुंबई यांनी मूळ अर्ज क्र.७३/२०२० च्या अनुषंगाने पारीत केलेल्या न्यायनिर्णयाबाबत साधकबाधक विचार करुन सुधारित सूचना देण्याची बाब शासनाच्या विचाराधीन होती.
शासन निर्णय : वरील पार्श्वभूमीवर संदर्भाधीन दि.१५.०५.२०१९ च्या शासन निर्णयातील अनुक्रमांक ६ (१) (अ) वगळण्यात येत असून महाराष्ट्र लोकसेवा आयोगाच्या कक्षेतील गट-क च्या पदांवरुन आयोगाच्या कक्षेबाहेरील गट-क च्या पदावर तसेच महाराष्ट्र लोकसेवा आयोगाच्या कक्षेबाहेरील गट-क च्या पदांवरुन आयोगाच्या कक्षेतील गट-क च्या पदावर कायमस्वरुपी समावेशन, संदर्भाधीन शासन निर्णयात विहित केलेल्या अटी व शर्तींच्या अधीन राहून अनुज्ञेय असेल. परंतु, असे कायमस्वरुपी समावेशन करताना महाराष्ट्र लोकसेवा आयोगाशी विचार विनिमय करणे आवश्यक राहील.
सदर शासन निर्णय विधि व न्याय विभागाने त्यांच्या अनौ. संदर्भ क्र. २६३ / सिव्हील / २०२२ / अ शाखा, दि. ०६/१०/२०२२ अन्वये दिलेल्या सहमतीनुसार निर्गमित करण्यात येत आहे.
# Page 2
शासन निर्णय क्रमांकः एसआरव्ही २०२२/प्र.क्र.४२/कार्यासन १२