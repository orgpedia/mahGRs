# Page 1
लिपिक-टंकलेखक सेवाप्रवेशोत्तर प्रशिक्षण परीक्षेचा अभ्यासक्रम निश्चित करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: संकीर्ण २३१७/ प्र.क्र.३८/का.१७
मादाम कामा मार्ग, हुतात्मा राजगुरु चौक,
मंत्रालय, मुंबई -३२.
तारीख: २० ऑगस्ट, २०१८.
वाचा - १) महाराष्ट्र शासन दुय्यम मंत्रालयीन सेवा (निम्नस्तर लिपिक) सेवाप्रवेशोत्तर प्रशिक्षण परीक्षा नियम, १९७७, दि. ६ जून, १९७७.
प्रस्तावना : महाराष्ट्र शासन दुय्यम मंत्रालय सेवा (निम्नस्तर लिपिक) सेवाप्रवेशोत्तर प्रशिक्षण परीक्षा नियम, १९७७ नुसार मंत्रालयीन संवर्गातील लिपिक-टंकलेखक यांना सेवेत कायम करण्यासाठी दरवर्षी सेवाप्रवशोत्तर प्रशिक्षण व परीक्षेचे आयोजन करण्यात येते. सदर नियमांतील नियम-१० येथे नमूद परिशिष्ट-अ येथे या परीक्षेचा अभ्यासक्रम निश्चित करण्यात आला आहे. तथापि, १९७७ नंतर आजतागायत कालपरत्वे कार्यालयीन कामकाज पध्दतीमध्ये अनेक सुधारणा / बदल झालेले आहेत.
तसेच शासकीय कामकाजामध्ये माहिती तंत्रज्ञानाचा वाढता वापर उदा. ई-ऑफिस, ऑनलाईन माहितीचा अधिकार, आपले सरकार इत्यादी लक्षात घेता लिपिक-टंकलेखक सेवाप्रवेशोत्तर प्रशिक्षण परीक्षेचा अभ्यासक्रम सुधारीत करणे शासनाच्या विचाराधीन होते. त्यामुळे शासन आता याबाबत पुढीलप्रमाणे निर्णय घेत आहे.
शासन निर्णय लिपिक-टंकलेखक सेवाप्रवेशोत्तर प्रशिक्षण परीक्षेसाठी पुढीलप्रमाणे अभ्यासक्रम निश्चित करण्यात येत आहे :
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  | विषय |  |  | एकूण |  |  | अभ्यासक्रम |  |
|  | गुण |  |
|  |  |  |  |  |  | (पुस्तकांशिवाय) १) मंत्रालयीन रचना २) महाराष्ट्र शासन कार्यनियमावली - कार्यनियमावलीची १ ली अनुसूची, कार्यनियमावलीच्या नियम १५ अन्वये देण्यात आलेल्या अनुदेशातील भाग-१, भाग-२, भाग-५ व भाग-६ ३) मंत्रालयीन अनुदेश - प्रकरण १ व प्रकरण ६ ४) विधानमंडळ कामकाज व ऑनलाईन प्रश्न हाताळणे ५) कार्यालयीन कार्यपद्धती नियमपुस्तिका प्रकरण क्र. १ ते ५, ७ ते ११ आणि १४ ६) लिपिकांची कार्ये व कर्तव्ये ७) मंत्रालयातील ऑनलाईन कामकाज (ई-मेल, ई-ऑफिस, आपले सरकार, थकीत प्रकरणांचा मासिक गोषवारा ऑनलाईन भरणे, ऑनलाईन आर.टी.आय. इत्यादी) ८) मा. संसद सदस्यांना आणि राज्य विधानमंडळ सदस्यांना महाराष्ट्र शासनाच्या कार्यालयामध्ये सौजन्यपूर्वक वागणूक देण्यासंदर्भात मार्गदर्शक सूचना. |
|  |  |
|  |  |
|  |  |
| प्रश्नपत्रिका | १०० |
| क्रमांक |  |
| १ |
|  |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांक: संकीर्ण २३१७/प्र.क्र.३८/का.१७
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  |  |  |  |  |  | पुस्तकांसह (फक्त अधिनियम व नियम) १) म.ना.से. (वर्तणूक) नियम, १९७९ २) म.ना.से. (शिस्त व अपील) नियम, १९७९ ३) महाराष्ट्र लोकसेवा हक्क अधिनियम, २०१५ ४) सार्वजनिक अभिलेख अधिनियम, २००५ ५) महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना होणाऱ्या विलंबास प्रतिबंध अधिनियम, २००५ चे प्रकरण क्र. ३ ६) माहितीचा अधिकार अधिनियम, २००५ (पुस्तकांशिवाय) ७) सेवापुस्तकातील नोंदी, रजेचे प्रकार व राष्ट्रीय निवृत्ती वेतन योजना. |
|  |  |
|  |  |
| प्रश्नपत्रिका |  |
| क्रमांक | १०० |
| २ |  |
|  |
|  |
|  |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. सदर अभ्यासक्रम हा लिपिक-टंकलेखक सेवाप्रवेशोत्तर प्रशिक्षण परीक्षा २०१८-१९ व त्यापुढील परीक्षांकरीता पुढील आदेश होईपर्यंत लागू राहील.
३. उपरोक्त प्रश्नपत्रिकांच्या प्रत्येकी १०० गुणांची विभागणी पुढीलप्रमाणे राहील.
------------------------------------------------------------------------------------------------------------------------------------------------------------------------------------------------------------------
| प्रश्नपत्रिका क्रमांक १ व २ | वस्तुनिष्ठ प्रश्न - ३० गुण | या प्रकारांतर्गत रिकाम्या जागा भरा, जोड्या जुळवा, एका वाक्यात उत्तरे, चूक की बरोबर इ. बाबींचा समावेश होईल. |
| वर्णनात्मक प्रश्न– ७० गुण | या प्रकारांतर्गत कार्यपद्धती विशद करा, नियमातील तरतूद स्पष्ट करा, सविस्तर माहिती लिहा, स्पष्टीकरणात्मक विश्लेषण लिहा इ. स्वरूपाच्या लघुत्तरी किंवा दीर्घोत्तरी प्रश्नांचा समावेश होईल. |
------------------------------------------------------------------------------------------------------------------------------------------------------------------------------------------------------------------
४. जे उमेदवार २०१८ पर्यंत जुन्या अभ्यासक्रमानुसार झालेल्या लिपिक-टंकलेखक सेवाप्रवेशोत्तर प्रशिक्षण परीक्षेच्या कोणत्याही एका किंवा दोन्ही प्रश्नपत्रिकेमध्ये अनुत्तीर्ण झाले आहेत त्यांना या शासन निर्णयानुसार निश्चित केलेल्या उपरोक्त सुधारित अभ्यासक्रमानुसार फक्त प्रश्नपत्रिका क्र. १ उत्तीर्ण होणे आवश्यक राहील.