# Page 1
कर्तव्यस्थानी दिलेल्या शासकीय निवासस्थानासाठी
अनुज्ञप्ति शुल्क/ सेवा शुल्क वसुली.....
महाराष्ट्र शासन
सामान्य प्रशासन विभाग
शासन निर्णय क्रमांक- शानिवा-२०२५/प्र.क्र.२६०/(निवास-२)
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक: १३ ऑक्टोबर, २०२५
वाचा :-
१)शासन निर्णय, वित्त विभाग, क्रमांक घभाव-२०२२/ प्र.क्र. ०७/२०२२/सेवा- ५ दि.१९.०१.२०२३
२)शासन निर्णय, सार्वजनिक बांधकाम विभाग, क्रमांक आरएलएफ २००९/ प्र.क्र. ७७/ मिव्य-२ दि. २७.०१.२०१६
प्रस्तावना :- वांद्रे येथे जुनी शासकीय वसाहत पाडून तेथे मा. उच्च न्यायालयाची इमारत बांधण्यात येणार आहे.
त्यामुळे तेथील अधिकारी/ कर्मचाऱ्यांना नवीन शासकीय वसाहतीमध्ये स्थलांतरीत केले जाणार आहे. वित्त
विभागाच्या संदर्भ क्र. १ येथील शासन निर्णयानुसार ३२० चौ. फू. चटई क्षेत्राकरीता अनुज्ञप्ती शुल्क रु. ५२०/-
आकारण्यात येते तर ३२० चौ. फू. चटई क्षेत्रापेक्षा जास्त चटई क्षेत्रासाठी रु. ८८०/- अनुज्ञप्ती शुल्क आकारण्यात येत आहे. तसेच सार्वजनिक बांधकाम विभागाच्या संदर्भ क्र. २ येथील शासन निर्णयान्वये चटई
क्षेत्र २२१ ते ३२० चौ. फू. साठी सेवाशुल्क रु. १३५/- इतके विहित करण्यात आले आहे. तर चटई क्षेत्र ३२१ ते
४२० चौ. फू. साठी सेवाशुल्क रु. १८५/- इतके आकारण्यात आले आहे. परंतु नवीन सदनिका बांधताना ती ३२१ चौ. फू. चटई क्षेत्राची बांधली असल्याची बाब शासनाच्या निदर्शनास आली आहे. त्यामुळे नवीन
इमारतीमध्ये वास्तव्य करीत असलेल्या कर्मचाऱ्यांना केवळ १ चौ. फू. चटई क्षेत्राकरिता दरमहा रु. ३६०/-
इतके जास्त शुल्क भरावे लागत आहे. त्यामुळे नव्याने बनविण्यात आलेल्या शासकीय निवासस्थानाचे केवळ १ चौ. फू. चटई क्षेत्र अधिकचे क्षेत्रफळ विचारात घेता ३२१ चौ. फू. याऐवजी ३२० चौ. फू. करीता अनुज्ञेय
असलेले रु. ५२०/- इतके अनुज्ञप्ती शुल्क व रु. १३५/- इतके सेवाशुल्क गृहीत धरुन विहित करण्यास मान्यता
देण्याची बाब शासनाच्या विचाराधीन होती.
शासन निर्णय :-
वांद्रे येथे नव्याने बांधण्यात आलेल्या शासकीय वसाहतीमध्ये ३२१ चौ. फू. इतक्या क्षेत्रफळाची
सदनिका बांधण्यात आल्या असल्याने शासकीय निवासस्थानाचे केवळ १ चौ. फू. अधिकचे क्षेत्रफळ विचारात घेता ३२१ चौ. फू. याऐवजी ३२० चौ. फू. चटई क्षेत्र गृहित धरुन त्यांकरिता अनुज्ञेय असलेले रु. ५२०/- इतके
अनुज्ञप्ती शुल्क व रु. १३५/- इतके सेवाशुल्क आकारण्यास या शासन निर्णयान्वये मान्यता देण्यात येत आहे.
२. सदर शासन निर्णय केवळ वांद्रे येथे नव्याने बांधण्यात आलेल्या शासकीय वसाहतीतील
कर्मचाऱ्यांप्रकरणी लागु राहील. सदरचा शासन निर्णय पूर्वलक्षी प्रभावाने म्हणजेच वांद्रे येथील जुन्या शासकीय वसाहतीतील कर्मचाऱ्यांना ज्या दिवशी नवीन बांधण्यात आलेल्या शासकीय वसाहतीमध्ये स्थलांतरीत
करण्यात आले आहे त्या दिवसापासून लागू राहील.
३. कार्यकारी अभियंता (मिळकत व्यवस्थापन) यांनी त्यानुसार सेवाशुल्क व अनुज्ञप्ती शुल्क आकारण्याची कार्यवाही करावी व त्याबाबतचा अहवाल शासनास सादर करावा.
# Page 2
शासन निर्णय क्रमांकः शानिवा-२०२५/प्र.क्र.२६०/(निवास-२)
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध