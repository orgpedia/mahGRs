# Page 1
प्रशासन उत्तरदायी, सुलभ, स्वच्छ, पारदर्शी आणि गतीमान करण्याकरिता सुशासन नियमावली तयार करण्यासाठी गठीत समितीच्या सभासदांना मानधन व प्रवास भत्ता इ. देणेबाबत....
महाराष्ट्र शासन
सामान्य प्रशासन विभाग
शासन निर्णय क्र. सुशानि २०२२/प्र.क्र.२८/१८-अ
मंत्रालय, मुंबई-४०० ०३२.
दिनांक :- ८ ऑगस्ट, २०२२.
वाचा : शासन निर्णय क्रमांक- सुशानि २०२२/प्र.क्र.२८/१८-अ, दिनांक २७ मे,२०२२.
प्रस्तावना:
प्रशासन उत्तरदायी, सुलभ, स्वच्छ, पारदर्शी आणि गतीमान करण्याकरिता सुशासन नियमावलीचा (Manual of Good Governance ) मसुदा तयार करुन समितीचा अहवाल शासनास सादर करण्यासाठी संदर्भाधीन दिनांक २७ मे, २०२२ च्या शासन निर्णयाअन्वये समितीची स्थापना करण्यात आलेली आहे. सुशासन नियमावलीचा (Manual of Good Governance) मसुदा तयार करुन मसुदयासह समितीचा अहवाल शासनास सादर करण्याकरिता समितीस ६ महिन्याचा कालावधी देण्यात आला आहे.
२. या समितीचे अध्यक्ष व सदस्य यांना मानधन व प्रवास भत्ता इ. देण्याचा प्रस्ताव शासनाच्या विचाराधीन होता.
शासन निर्णय:
सुशासन नियमावलीचा (Manual of Good Governance ) मसुदा तयार करुन समितीचा अहवाल शासनास सादर करण्यासाठी समितीचे अध्यक्ष व सदस्य यांना खालीलप्रमाणे मानधन तसेच समितीच्या बैठकांसाठी उपस्थित राहण्याकरिता वाहनव्यवस्था अनुज्ञेय राहील.
सुशासन नियमावलीचा (Manual of Good Governance ) मसुदा व समितीचा अहवाल सादर करण्यासाठी समितीच्या पूर्ण कालावधीकरिता समितीचे अध्यक्ष यांना एकरकमी रु.६.०० लाख (सहा लाख फक्त) तसेच समितीचे सदस्य यांना प्रतिसदस्य एकरकमी रु.४,८०,०००/- (रु.चार लाख ऐंशी हजार फक्त) इतके मानधन प्रदान करण्यात येईल.
समितीचे अध्यक्ष व सदस्य यांना समितीच्या कामकाजाकरिता आयोजित करण्यात येणाऱ्या बैठकांना उपस्थित राहण्यासाठी शासन निर्णय सामान्य प्रशासन विभाग, दिनांक १० ऑगस्ट, २०२० अथवा वेळोवेळी सुधारित करण्यात आलेल्या शासकीय परिवहन सेवा, मुंबई या कार्यालयामार्फत खाजगी पुरवठादारांकडून घेण्यात येणाऱ्या वाहनांचे निश्चित केलेल्या दरकरारानुसार वाहने भाडेतत्वावर उपलब्ध करुन देण्यात येतील. यासाठी येणाऱ्या खर्चाची प्रतिपूर्ती सामान्य प्रशासन विभागामार्फत करण्यात येईल.
२. उपरोक्त खर्च वित्तीय अधिकार नियम पुस्तिका १९७८, शासन निर्णय दि. १७ एप्रिल, २०१५ भाग पहिला, उपविभाग-दोन, अनुक्रमांक १३, नियम ६० व ६१ अन्वये प्रशासनिक विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 2
शासन निर्णय क्रमांकः सुशानि २०२२/प्र.क्र.२८/१८-अ
३. समितीचे अध्यक्ष व सदस्य यांना दयावयाचे मानधन समितीचा अहवाल प्राप्त झाल्यानंतर सामान्य प्रशासन विभागामार्फत एकरकमी अदा करण्यात येईल. उपरोक्त समितीचे अध्यक्ष व सदस्य यांना दयावयाचे मानधन तसेच भाडेतत्वावर उपलब्ध करुन देण्यात येणाऱ्या वाहनांवरील येणारा खर्च “मागणी क्र. ए-४, २०५२, सचिवालयीन सर्वसाधारण सेवा, ०९० सचिवालय, ( ००) (०१) सामान्य प्रशासन विभाग (अनिवार्य) (२०५२ ००२५)” या लेखाशिर्षाअंतर्गत “१३, कार्यालयीन खर्च” या उद्दिष्टाखाली सन २०२२-२०२३ करिता उपलब्ध असलेल्या अर्थसंकल्पीय तरतूदीमधून भागविण्यात यावा.
४. सदर शासन निर्णय वित्त विभाग अनौपचारिक संदर्भ क्रमांक ३२९/२०२२/व्यय-४ दि. ८.६.२०२२ अन्वये प्राप्त सहमतीने निर्गमित करण्यात येत आहे.