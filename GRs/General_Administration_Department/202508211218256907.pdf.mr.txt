# Page 1
अधिकाऱ्यांच्या परदेश दौऱ्यांचे
प्रस्ताव सामान्य प्रशासन
विभागास सादर करण्यासाठी
टिप्पणीचा नमूना विहित
करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक: परदौ-१४२५/प्र.क्र.९५ /विचौ-१
मंत्रालय, मुंबई ४०० ०३२
दिनांक: २१ ऑगस्ट, २०२५
संदर्भ : १) सामान्य प्रशासन विभाग, शासन परिपत्रक क्रमांक परदौ १४२०/ प्र.क्र.२६/ ११ दि.०१.०२.२०२१ २) सामान्य प्रशासन विभाग, शासन पत्र क्रमांक परदौ १४२३/ प्र.क्र.४२/ ११ दि.१२.०५.२०२३
परिपत्रक :- अखिल भारतीय सेवेतील, राज्य सेवेतील तसेच सार्वजनिक उपक्रम मंडळे, महामंडळे
इत्यादींचे अधिकारी / पदाधिकारी यांच्या परदेश दौऱ्यासंबंधीचे निकष, सूचना व कार्यपद्धती विहित
करण्याबाबतच्या सूचना उपरोक्त संदर्भाधिन क्र.१ येथील शासन परिपत्रक, दिनांक ०१.०२.२०२१
अन्वये निर्गमित करण्यात आल्या आहेत. मंत्रालयीन प्रशासकीय विभागांकडून या विभागाकडे प्राप्त
होणाऱ्या प्रस्तावांचे अवलोकन केले असता, परदेश दौऱ्याचे प्रस्ताव परिपूर्ण प्राप्त होत नसून
त्यामध्ये त्रुटी / कमतरता आढळून येत आहेत. अशा त्रुटींमुळे विभागाची टिप्पणी, तपासणीसूची
तसेच सादर केलेली कागदपत्रे यामध्ये विसंगती आढळून येते. अत्यंत महत्वाच्या व अनिवार्य अशा
बाबी / कागदपत्रे तपासणे जिकीरीचे ठरते तसेच त्यामध्ये अनावश्यक कालापव्यय होतो.
२. उपरोक्त पार्श्वभूमीवर परदेश दौऱ्याचा प्रस्ताव योग्य पध्दतीने सामान्य प्रशासन विभागास
सादर करण्यासाठी टिप्पणीचा सुधारीत नमुना सोबत जोडण्यात आला आहे. उपरोक्त संदर्भाधिन
अ.क्र.१ येथील दि.१.०२.२०२१ रोजीच्या परिपत्रकासोबतची तपासणी सूची व सचिवांनी द्यावयाचे
प्रमाणपत्र रद्द करण्यात येत आहे. त्याचप्रमाणे संदर्भाधिन अ.क्र.२ येथील पत्र रद्द करण्यात येत
आहे. सामान्य प्रशासन विभाग दि.१.०२.२०२१ रोजीच्या परिपत्रकान्वये निर्गमित केलेल्या परदेश
दौऱ्याबाबतचे निकष व सूचना कायम राहतील. याव्यतिरिक्त सर्व प्रशासकीय विभागांना
खालीलप्रमाणे सूचना देण्यात येत आहेत :-
# Page 2
शासन परिपत्रक क्रमांकः परदौ-१४२५/प्र.क्र.९५ /विचौ-१
१. विहित नमून्यात नसेलेले व अपूर्ण तपशील असलेले प्रस्ताव स्विकारण्यात येणार
नाहीत.
२. अभ्यास दौरा व प्रशिक्षण वगळता अन्य दौऱ्यांमध्ये ३ पेक्षा जास्त अधिकाऱ्यांचा
समावेश करु नये. तीन पेक्षा जास्त अधिकाऱ्यांचा समावेश असल्यास त्याचे समर्थन
नमूद करावे.
३. अभ्यास दौरा व प्रशिक्षणासाठी परदेश दौऱ्याचे प्रस्ताव पाठविताना, अखिल
भारतीय सेवेतील अधिकारी, विभाग प्रमुख यांचे व्यतिरिक्त अन्य अधिकारी /
कर्मचारी यांचे तपशीलाबाबत स्वतंत्र विवरणपत्र तयार करुन संबंधित सह /
उपसचिवांनी स्वाक्षरी करावी व ते टिप्पणीसोबत जोडावे. विना स्वाक्षरीचे प्रस्ताव
स्विकारले जाणार नाहीत.
४. मंत्री महोदयांचे परदेश दौऱ्यांचे प्रस्ताव मुख्य सचिव यांचे अध्यक्षतेखालील
समितीच्या कार्यकक्षेत येत नसल्यामुळे ते सामान्य प्रशासन विभागाकडे सादर
करण्यात येवू नयेत.
५. विद्यापीठांचे कुलगुरु, स्वायत्त संस्थांचे अध्यक्ष यांचे परदेश दौऱ्यांचे प्रस्ताव मुख्य
सचिव यांचे अध्यक्षतेखालील समितीच्या कार्यकक्षेत येत नसल्यामुळे ते या
समितीकडे सादर करण्यात येवू नयेत. तथापि, कुलगुरु पदाचा कार्यभार भारतीय
प्रशासकीय सेवेतील अधिकाऱ्याकडे असल्यास अशा अधिकाऱ्याच्या परदेश
दौऱ्यास ना-हरकत प्रमाणपत्र देण्यासंदर्भात सामान्य प्रशासन विभाग (कार्यासन
भाप्रसे-१) यांना अवगत करावे.
६. परदेश दौऱ्यांचे प्रस्ताव e-office द्वारे सादर करणे व यथास्थिती अनुषंगीक
कागदपत्रे सोबत जोडून त्यांना hyperlink देणे अनिवार्य करण्यात आहे.
हे परिपत्रक महाराष्ट्र शासनाच्या www.maharashtra.gov.in या संकेतस्थळावर
# Page 3