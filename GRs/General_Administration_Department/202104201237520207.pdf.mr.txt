# Page 1
विशेष अनुमती याचिका क्र.२८३०६/२०१७ मधील मा. सर्वोच्च न्यायालयाच्या निर्णयास अधिन राहून पदोन्नतीच्या कोट्यातील रिक्त पदे सेवाज्येष्ठतेनुसार भरण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: बीसीसी २०१८/प्र.क्र.३६६/१६-ब
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२.
दिनांक : २० एप्रिल, २०२१
वाचाः – (१) शासन निर्णय, सामान्य प्रशासन विभाग,क्र.२००१/१८८७/प्र.क्र.६४/०१/१६-ब, दि.२५ मे,२००४
(२) शासन पत्र, सामान्य प्रशासन विभाग,क्र.बीसीसी-२०१७/प्र.क्र.३१२/१६-ब दि. २९ डिसेंबर, २०१७
(३) शासन निर्णय, सामान्य प्रशासन विभाग, क्रमांक: बीसीसी २०१८/प्र.क्र.३६६/१६-ब, दि.१८.०२.२०२१
प्रस्तावना
मा.उच्च न्यायालय,मुंबई यांनी याचिका क्र.२७९७/२०१५ वर दिनांक ४.८.२०१७ रोजी दिलेल्या निर्णयान्वये पदोन्नतीमधील आरक्षण रद्द केल्यानंतर उद्भवलेली परिस्थिती विचारात घेऊन तत्कालिक परिस्थितीत शासनाने पदोन्नतीच्या कोट्यातील पदे भरण्यासंदर्भात संदर्भाधिन क्र.२ येथिल दि.२९.१२.२०१७ च्या शासन पत्रान्वये पदोन्नतीच्या कोट्यातील ३३ टक्के आरक्षित पदे रिक्त ठेवून केवळ खुल्या प्रवर्गातील रिक्त पदे सेवाज्येष्ठतेनुसार भरण्याबाबत सर्वसाधारण मार्गदर्शक सुचना निर्गमित केल्या आहेत.
राज्य शासनाने मा.उच्च न्यायालय, मुंबई यांच्या दि.४.८.२०१७ च्या निर्णयाविरोधात मा.सर्वोच्च न्यायालयात दाखल केलेली विशेष अनुमती याचिका क्र.२८३०६/२०१७ प्रलंबित असून मा.सर्वोच्च न्यायालयाने मा.उच्च न्यायालयाच्या दि.४.८.२०१७ च्या निर्णयास अद्याप स्थगिती दिली नाही. त्यामुळे मागील सुमारे साडेतीनवर्षापासून पदोन्नतीमधील पदे मोठ्या प्रमाणावर रिक्त असल्याने संदर्भाधिन क्र.३ येथिल दि.१८.०२.२०२१ च्या शासन निर्णयान्वये संदर्भाधिन क्र.२ येथिल दि.२९.१२.२०१७ चे शासन पत्र रद्द करून पदोन्नतीच्या कोट्यातील सर्व रिक्त १०० टक्के पदे विशेष अनुमती याचिका क्र.२८३०६/२०१७ मधील मा.सर्वोच्च न्यायालयाच्या अंतिम निर्णयाच्या अधिन राहून कोणत्याही प्रकारच्या आरक्षणाचा विचार न करता दि. २५.०५.२००४ रोजीच्या सेवाजेष्ठतेच्या स्थितीनुसार केवळ तात्पुरत्या स्वरूपात भरण्याबाबत आदेश देण्यात आले होते..तथापि,त्यामुळे प्रशासकीय विभागांमध्ये मोठ्या प्रमाणात निर्माण झालेला संभ्रम विचारात घेऊन पदोन्नतीच्या कोट्यातील पदे भरण्याबाबत सुधारित आदेश निर्गमित करण्याची बाब शासनाच्या विचाराधिन होती. त्यानुसार शासनाने खालीलप्रमाणे निर्णय घेतला आहे.
# Page 2
शासन निर्णय क्रमांक: बीसीसी २०१८/प्र.क्र.३६६/१६-ब
शासन निर्णय सामान्य प्रशासन विभागाचे संदर्भाधिन क्र.२ येथील शासन पत्र, क्र. बीसीसी-२०१७/ प्र.क्र.३१२/१६-ब दि.२९ डिसेंबर, २०१७ व सामान्य प्रशासन विभागाचा संदर्भाधिन क्र.३ येथील शासन निर्णय,क्रमांक: बीसीसी २०१८/प्र.क्र.३६६/१६-ब,दि.१८.०२.२०२१ याद्वारे रद्द करण्यात येत आहे.
२. मा.उच्च न्यायालय,मुंबई यांनी याचिका क्र. २७९७/२०१५ या प्रकरणी दिनांक ४.८.२०१७ रोजी दिलेल्या निर्णयान्वये पदोन्नतीतील आरक्षण अवैध ठरविले असल्याने व मा.सर्वोच्च न्यायालयाने मा.उच्च न्यायालयाच्या या निर्णयास अद्याप स्थगिती दिलेली नसल्याने पदोन्नतीच्या कोट्यातील आरक्षित पदे रिक्त ठेऊन खुल्या प्रवर्गातील सर्व रिक्त पदे दि.२५.०५.२००४ च्या स्थितीनुसार सेवाज्येष्ठतेने भरण्यात यावीत.
३. जे मागासवर्गीय अधिकारी / कर्मचारी संदर्भाधिन क्र.१ येथिल दि.२५.०५.२००४ च्या शासन निर्णयातील तरतुदीनुसार पदोन्नतीमधील आरक्षणाचा लाभ घेऊन सेवाज्येष्ठता यादीत वरच्या स्थानावर आले आहेत, असे अधिकारी / कर्मचारी (अ) दि.२५.०५.२००४ रोजी किंवा त्यापुर्वी शासन सेवेत रूजू झाले असल्यास ते त्यांच्या दि.२५.०५.२००४ रोजीच्या सेवाज्येष्ठतेनुसार पुढील पदोन्नतीस पात्र ठरतील व ; (ब) दि.२५.०५.२००४ नंतर शासन सेवेत रूजू झाले असल्यास ते त्यांच्या सेवाप्रवेशाच्या मुळ सेवाज्येष्ठतेनुसार पुढील पदोन्नतीस पात्र ठरतील.
४. उक्त पदोन्नत्या निव्वळ तात्पुरत्या स्वरूपात मा. सर्वोच्च न्यायालयाच्या विशेष अनुमती याचिका क्र.२८३०६/२०१७ वरील अंतिम निर्णयाच्या अधिन असतील. अशी कार्यवाही करतांना पदोन्नतीमधील आरक्षणाचा लाभ घेऊन सध्याच्या सेवाज्येष्ठता यादीत वरच्या स्थानावर आलेल्या कोणत्याही मागासवर्गीय अधिकारी / कर्मचा-यांना पदावनत करण्यात येऊ नये.
५. संदर्भाधिन क्र.३ येथील दि.१८.०२.२०२१ च्या शासन निर्णयानुसार करण्यात आलेली कोणतीही कार्यवाही रद्द समजण्यात यावी.
# Page 3