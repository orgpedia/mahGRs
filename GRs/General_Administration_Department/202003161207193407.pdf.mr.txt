# Page 1
अ.भा.से.(कार्य मुल्यांकन अहवाल) नियम, २००७ प्रमाणे सन २०१९-२० मध्ये भारतीय प्रशासन सेवेतील अधिकाऱ्यांनी करुन घ्यावयाच्या वैद्यकीय तपासणीस मुदतवाढ देणेबाबत.........
महाराष्ट्र शासन
सामान्य प्रशासन विभाग
शासन निर्णय क्र. : भाप्रसे - २०१९/प्र.क्र. २५१/२०१९/९,
मंत्रालय, मुंबई ४०० ०३२
दिनांक- १६.०३.२०२०
संदर्भ : १) शासन निर्णय समक्रमांक दि.११.१२.२०१९, दि.१३.१२.२०१९ आणि दि.१०.०१.२०२०
२) कार्मिक व प्रशिक्षण विभाग, भारत सरकार यांचे दि.९.३.२०२० चे कार्यालयीन ज्ञापन
शासन निर्णय :
सन २०१९-२० या वर्षी भारतीय प्रशासन सेवेतील अधिका-यांनी करून घ्यावयाच्या वैद्यकीय तपासणीबाबत संदर्भाधीन दि.११.१२.२०१९, दि.१३.१२.२०१९ आणि दि.१०.०१.२०२० च्या शासन निर्णयान्वये आदेश निर्गमित करण्यात आले आहेत. सदर वैद्यकीय तपासण्या दिनांक ३१ मार्च, २०२० पर्यंत करणे आवश्यक आहे
२. नोवेल करोना व्हायरसचा Novel Coronavirus (COVID-19) वाढता प्रादुर्भाव लक्षात घेता, संदर्भ क्रमांक २ च्या कार्यालयीन ज्ञापनान्वये केंद्रीय नागरी सेवेतील गट “अ” च्या अधिका-यांनी सन २०१९-२० ची वैद्यकीय तपासणी करण्याबाबतची मुदत दि.३०.०६.२०२० पर्यंत वाढविण्याबाबतची सूचना देण्यात आलेली आहे.
३. महाराष्ट्रातील नोवेल करोना व्हायरसचा Novel Coronavirus (COVID-१९) वाढता प्रादुर्भाव लक्षात घेता, सन २०१९-२० या वर्षाकरिता महाराष्ट्र संवर्गातील ४० वर्षे किंवा अधिक वय असलेल्या भारतीय प्रशासकीय सेवेतील अधिकाऱ्यांकरिता वैद्यकीय तपासण्या करण्याची मुदत दि.३०.०६.२०२० पर्यंत वाढविण्यात येत आहे.
# Page 2