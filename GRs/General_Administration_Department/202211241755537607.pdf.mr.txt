# Page 1
मुख्यमंत्री धर्मादाय देणगी निधी प्रशासनासंबधीच्या नियमात सुधारणा करणेबाबत.
महाराष्ट्र शासन
सामान्य प्रशासन विभाग
शासन शुद्धीपत्रक क्रमांक- सीसीएफ-२०१४/प्र.क्र.८८/२०१४/२५
हुतात्मा राजगुरु चौक, मादाम कामा मार्ग, मुख्य इमारत, ३ रा मजला,
मंत्रालय, मुंबई ४०० ०३२.
दिनांक : २४ नोव्हेंबर, २०२२
वाचा - १) शासन निर्णय, सामान्य प्रशासन विभाग, क्र.सीसीएफ-२०१४/प्र.क्र.८८/२०१४/२५ दि.१७/९/२०१९ २) मा. मुख्यमंत्री महोदयांच्या अध्यक्षतेखाली दि.२१.११.२०२२ रोजी संपन्न झालेल्या बैठकीचे इतिवृत्त.
शासन शुद्धीपत्रक - उपरोक्त संदर्भाधिन दि. १७/९/२०१९ च्या शासन निर्णयातील ३ (ब) १) येथे “मुख्यमंत्री धर्मादाय देणगी निधी” मधून मा. मुख्यमंत्री स्वेच्छानिर्णयानुसार, या निधीतील रकमेचा महाराष्ट्र राज्यातील सामाजिक, शैक्षणिक, सांस्कृतिक, धर्मादाय किंवा तत्सम संस्था किंवा निम सार्वजनिक स्वरूपाच्या संस्था किंवा संघटना यांना अर्थसहाय देण्यासाठी उपयोग करू शकतील,
त्याऐवजी
“मुख्यमंत्री धर्मादाय देणगी निधी” मधून मा. मुख्यमंत्री स्वेच्छानिर्णयानुसार या निधीतील रकमेचा, महाराष्ट्र कर्नाटक सीमावर्ती भागातील ८६५ गावे यासह महाराष्ट्र राज्यातील सामाजिक, शैक्षणिक, सांस्कृतिक, धर्मादाय किंवा तत्सम संस्था किंवा निम सार्वजनिक स्वरूपाच्या संस्था किंवा संघटना यांना अर्थसहाय देण्यासाठी उपयोग करू शकतील,असे वाचण्यात यावे.
# Page 2