# Page 1
एकत्रित परिविक्षाधीन प्रशिक्षण कार्यक्रमाकरिता आर्थिक वर्ष सन २०१९-२० साठी यशदा, पुणे या संस्थेस अनुदान वितरित करण्याबाबत (दुसरा हफ्ता)
महाराष्ट्र शासन
सामान्य प्रशासन विभाग
शासन निर्णय क्र. टिआरएन-०७१९/प्र.क्र.१०/सीपीटीपी-अ
मंत्रालय, मुंबई
दि.२०/११/२०१९
वाचा :-१) वित्त विभाग, शासन परिपत्रक, क्र. अर्थसं-२०१९/प्र.क्र.४४/अर्थ-३,दि.०१/०४/२०१९ २) सामान्य प्रशासन विभाग, परिपत्रक क्रमांक-टिआरएन-२०१३/प्र.क्र.८४/१३/१२-अ/१८-ब, दि.०८/०८/२०१४
३) यशदा, पुणे यांचे पत्र क्र.जा.क्र.२४१/बजेट२०२१/सीपीटीपी प्रशासन, दि.०४/११/२०१९ ४) सामान्य प्रशासन विभाग, शासन निर्णय, क्र. बीयुडी-०७१९/प्र.क्र.१०/सीपीटीपी-अ, दि. ०९/०७/२०१९
५) वित्त विभाग, शासन परिपत्रक क्र. अर्थसं-२०१९/प्र.क्र.९२/अर्थ-३, दि.०८/०७/२०१९ प्रस्तावना : सामान्य प्रशासन विभाग, शासन निर्णय, दि. २०/०१/२०१४ नुसार शासन सेवेमध्ये सरळसेवेने नियुक्ती हाणाऱ्या गट-अ व गट-ब संवर्गातील अधिकांऱ्यासाठी एकत्रित परिविक्षाधीन प्रशिक्षण कार्यक्रम राबविण्यात येत आहे. त्यानुसार एकत्रित परिविक्षाधीन प्रशिक्षण -४ या तुकडीचे पुनर्विलोकन / उजळणी प्रशिक्षण दि. १७/०६/२०१९ ते दि.३०/०६/२०१९ या कालावधीत आयोजित करण्यात आले होते. सदर प्रशिक्षणासाठी संदर्भ क्र.४ येथील शासन निर्णयान्वये रु. ३३,३२,०००/- (रुपये तेहतीस लाख बत्तीस हजार फक्त) इतके अनुदान यशदा, पुणे या संस्थेला वितरित करण्यात आले आहे.
उपरोक्त संदर्भ क्र. ५ येथील वित्त विभागाच्या शासन निर्णयान्वये सन २०१९-२० या आर्थिक वर्षाकरिता मंजूर अर्थसंकल्पीय तरतूदींपैकी प्रथम नऊमाहीकरिता (डिसेंबर, २०१९ अखेर) आवश्यक असणारा अनिवार्य व कार्यक्रमांवरील खर्च याबाबतचा अर्थसंकल्पीत निधी एकूण वार्षिक तरतूदीच्या ६० टक्केच्या मर्यादेत वितरित करण्यास मान्यता देण्यात आली असून आता वेतनेतरसाठी एकूण मंजूर अनुदानाच्या ६० टक्केच्या मर्यादेत रु.२,९४,८४,०००/- इतके अनुदान अर्थसंकल्पीय अंदाज, वाटप संनियंत्रण प्रणालीद्वारे (बीम्स) उपलब्ध करुन दिले आहे. त्यापैकी दि. ०९/०७/२०१९ रोजीच्या शासन निर्णयान्वये रु. ३३,३२,०००/- इतके अनुदान यशदा, पुणे या संस्थेस वितरित करण्यात आले असल्याने आता रु.२,६१,५२,०००/- इतके अनुदान सीपीटीपी-५ व ६ च्या प्रशिक्षणाकरिता यशदा, पुणे या संस्थेस वितरित करण्याची बाब शासनाच्या विचाराधीन होती
शासन निर्णय : २. विचारांती, सदर शासन निर्णयान्वये यशवंतराव चव्हाण विकास प्रशासन प्रबोधिनी (यशदा), पुणे या प्रशिक्षण संस्थेस लेखाशीर्ष-ए-४, २०७० इतर प्रशासकीय सेवा ०० -००३ प्रशिक्षण (००) (१२) यशदा, पुणे या संस्थेस एकत्रित परिविक्षाधीन प्रशिक्षण कार्यक्रमासाठी सहायक अनुदान (२०७० ०८७१) या लेखाशिर्षाखाली सन २०१९-२० या आर्थिक वर्षात सीपीटीपी- ५ व ६ च्या प्रशिक्षणासाठी रु.२,६१,५२,००० (रुपये दोन कोटी एकसष्ठ लाख बावण्ण हजार फक्त) इतका निधी वितरित करण्यास पुढील अटी व शर्तीच्या अधीन राहून शासन मान्यता देण्यात येत आहे.
अ) यशवंतराव चव्हाण विकास प्रशासन प्रबोधिनी (यशदा) पुणे या संस्थेने प्रत्यक्ष झालेल्या खर्चाइतकीच रक्कम कोषागारातून आहरित करण्याची दक्षता घ्यावी.
# Page 2
शासन निर्णय क्रमांकः टिआरएन-०७१९/प्र.क्र.१०/सीपीटीपी-अ
आ) सदरहू मंजूर करण्यात आलेले अनुदान संबंधित कोषागारातून काढून घेतल्यानंतर ती काढण्यात आलेली रक्कम महालेखापाल कार्यालयातील लेख्यात त्याच शीर्षाखाली नोंदली गेली आहे किंवा नाही याची खात्री करुन घ्यावी व त्याबाबतचे प्रमाणपत्र १५ दिवसांच्या आत शासनास सादर करावे.
इ) सन २०१९ - २० या आर्थिक वर्षात केलेल्या खर्चाचा ताळमेळ करण्याची संपूर्ण जबाबदारी संबंधित नियंत्रक अधिकारी तसेच आहरण व संवितरण अधिकारी यांची राहील.
ई) वितरित करण्यात आलेल्या अनुदानाचे उपयोगिता प्रमाणपत्र यशदा, पुणे या संस्थेने महालेखापाल, लेखापरीक्षा, महाराष्ट्र १/२, मुंबई/नागपूर व शासनाला सादर करावे.
उ) यशवंतराव चव्हाण विकास प्रशासन प्रबोधिनी (यशदा), पुणे यांनी उपरोक्त अनुदानामधून केलेल्या खर्चाचे स्वतंत्र लेखे व पुस्तके तपासण्याचे अधिकार महालेखापाल, महाराष्ट्र १/२, मुंबई/ नागपूर यांना राहतील.
ऊ) वित्त विभागाच्या दि. ०८/०७/२०१९ च्या शासन निर्णयातील नमूद अटी / शर्तीचे पालन करून सदर निधी खर्च करण्यात यावा.
३. यशवंतराव चव्हाण विकास प्रशासन प्रबोधिनी (यशदा), पुणे या संस्थेचे आहरण व संवितरण अधिकारी यांनी संस्थेस वितरित करण्यात येत असलेल्या अनुदानाची रक्कम रु.२,६१,५२,००० (रुपये दोन कोटी एकसष्ठ लाख बावण्ण हजार फक्त) आहरित करावी.