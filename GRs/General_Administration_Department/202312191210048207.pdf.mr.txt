# Page 1
वसंतराव नाईक राज्य कृषि विस्तार व्यवस्थापन प्रशिक्षण संस्था, नागपूर या कार्यालयातील “लिपिक-टंकलेखक" संवर्गातील रिक्त पद प्रतिनियुक्तीने भरण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांक: एएससी-१५२३/प्र.क्र.१८०/प्रशा-३ (१४-अ)
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १९ डिसेंबर, २०२३.
वाचा: १) सा.प्र.वि. शासन निर्णय क्र. एसआरव्ही-२०११/प्र.क्र.१३७/कार्यासन १२, दि. १७-१२-२०१६.
२) सा.प्र.वि. शासन निर्णय क्र. संकीर्ण-२०१७/प्र.क्र.१२०/कार्या-१४, दि. ३१-०८-२०१७.
३) सा.प्र.वि. शासन निर्णय क्र. एसआरव्ही-२०१६/प्र.क्र.५१०/कार्या.१२, दि. १६-०२-२०१८
शासन आदेश
संदर्भाधीन क्र. १ येथील दिनांक १७-१२-२०१६ रोजीच्या शासन निर्णयान्वये प्रतिनियुक्तीचे धोरण निश्चित करण्यात आले असून, संदर्भाधीन क्र. ३ येथील दि. १६-०२-२०१८ रोजीच्या शासन निर्णयान्वये प्रतिनियुक्तीने नियुक्तीसाठी अटी व शर्ती आणि नियुक्तीची कार्यपध्दती याबाबतच्या धोरणामध्ये सुधारणा करण्यात आली आहे. मंत्रालयीन संवर्गातील अधिकारी/कर्मचारी यांच्या प्रतिनियुक्तीबाबत करावयाची कार्यपध्दती संदर्भाधीन क्र. २ येथील दि. ३१-०८-२०१७ रोजीच्या शासन निर्णयान्वये विहित करण्यात आली आहे. त्यानुसार श्रीमती स्वाती अशोक रोडगे, लिपिक-टंकलेखक, सामान्य प्रशासन विभाग यांची वसंतराव नाईक राज्य कृषि विस्तार व्यवस्थापन प्रशिक्षण संस्था, नागपूर या कार्यालयात ३ वर्षाच्या कालावधीसाठी प्रतिनियुक्तीने नियुक्ती करण्यात येत आहे.
-------------------------------------------------------------------------------------------------------------------------------------------------------
| अ.क्र. | कर्मचाऱ्याचे नाव व पदनाम | सध्याचा विभाग | प्रतिनियुक्तीचे ठिकाण | प्रतिनियुक्तीच्या ठिकाणावरील पदनाम |
| १ | २ | ३ | ४ | ५ |
| १. | श्रीमती स्वाती अशोक रोडगे, लिपिक-टंकलेखक  |  | सामान्य प्रशासन विभाग | वसंतराव नाईक राज्य कृषि विस्तार व्यवस्थापन प्रशिक्षण संस्था, नागपूर | लिपिक-टंकलेखक |
-------------------------------------------------------------------------------------------------------------------------------------------------------
२. उपरोक्त नमूद कर्मचाऱ्याची त्याच्या नावासमोर दर्शविलेल्या कार्यालयात खालील अटींच्या अधीन राहून प्रतिनियुक्तीने नियुक्ती करण्यात येत आहे :
(अ) उपरोक्त कर्मचारी ज्या तारखेला शासकीय सेवेतील पदाचा कार्यभार सुपूर्द करेल, त्या तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला संबंधित कर्मचारी आपल्या शासकीय पदाचा कार्यभार पुन्हा स्वीकारतील त्या तारखेला समाप्त होईल.
(ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन / संवर्ग नियंत्रण अधिकारी/सक्षम प्राधिकारी राखून ठेवतील.
# Page 2
शासन आदेश क्रमांकः एएससी-१५२३/प्र.क्र.१८०/ प्रशा-३ (१४-अ)
(क) जर त्यांची सेवा स्वीयेत्तर नियोक्त्याला आवश्यक वाटली नाही तर त्यांना मूळ विभागाकडे परत पाठवण्याची मुभा स्वीयेत्तर नियोक्त्याला राहील. मात्र याप्रमाणे परत पाठवण्यापूर्वी स्वीयेत्तर नियोक्त्याने शासनाला/सक्षम प्राधिकाऱ्याला तीन महिन्यांची नोटीस दिली पाहिजे; आणि (ड) संबंधित कर्मचाऱ्याने मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला/सक्षम प्राधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
३. प्रतिनियुक्तीच्या कालावधीत संबंधित कर्मचाऱ्यांना प्रतिनियुक्ती भत्ता देय असणार नाही.
म.ना.से.(पदग्रहण अवधी, स्वीयेतर सेवा...इ.) नियम, १९८१ मधील नियम ४० (परिशिष्ट दोन) व सामान्य प्रशासन विभाग, शासन निर्णय, दिनांक १७-१२-२०१६ मधील तरतुदी विचारात घेऊन सामान्य प्रशासन विभागाने प्रतिनियुक्तीच्या अटी शर्ती याबाबत सामान्य प्रशासन विभाग/कार्यासन- १२ अ यांच्याशी सल्लामसलत करुन ठरवाव्यात.
४. उपरोक्त कर्मचाऱ्याच्या बाबतीत सामान्य प्रशासन विभाग हे त्यांचे प्रशासकीय विभाग असल्यामुळे या कर्मचाऱ्यांच्या प्रशासकीय बाबी संबंधित प्रशासकीय विभाग व सामान्य प्रशासन विभाग/कार्यासन- १२अ यांचेमार्फत हाताळण्यात येतील.
५. संबंधित कर्मचाऱ्यांना प्रतिनियुक्तीच्या पदावर हजर होण्यासाठी विभागाने तात्काळ कार्यमुक्त करावे.
# Page 3