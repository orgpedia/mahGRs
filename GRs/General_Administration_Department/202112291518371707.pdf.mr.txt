# Page 1
नक्षलविरोधी अभियानाकरीता खरेदी करण्यात आलेल्या हेलिकॉप्टरसाठी एअरबस या कंपनीला उर्वरित २ टक्के रक्कम अदा करण्यास मान्यता देणेबाबत.
महाराष्ट्र शासन
सामान्य प्रशासन विभाग
शासन निर्णय क्र. विचासं- १११८/प्र.क्र.८०/२८ अ
हुतात्मा राजगुरू चौक, मादाम कामा रोड,
मंत्रालय, मुंबई ४०० ०३२
दिनांक : २९ डिसेंबर, २०२१.
वाचा:- १) शासन निर्णय क्र.बीयुडी-१११९/प्र.क्र.८०/२८-अ,दिनांक ८/५/२०१८ २) शासन शुध्दीपत्रक क्र.विचासं-१११८/प्र.क्र.८०/२८-अ, दिनांक ६/९/२०१८ ३) सा.प्र.वि. शासन निर्णय क्र.बीयुडी-१११९/प्र.क्र.४०/२८-अ,
दिनांक १०/७/२०१९
४) उप संचालक, विमानचालन संचालनालय, जुहू विमानतळ, मुंबई यांचे पत्र क्र. डीए/ एडीएम/ ९५७/२०२१, दि. १६ डिसेंबर,२०२१ चे पत्र.
प्रस्तावना -: संदर्भ क्र.१ च्या शासन निर्णयानुसार मा. मंत्रीमंडळाच्या दिनांक ७ सप्टेंबर, २०१७ च्या बैठकीमध्ये घेतलेल्या निर्णयानुसार नक्षलविरोधी अभियानाकरीता एकूण यु. एस. डॉलर १,०३,४७,००० म्हणजेच अंदाजे रु.७२.४३ कोटी इतक्या किंमतीचे एच १४५ हे हेलिकॉप्टर खरेदी करण्यात आले. सदर खरेदी प्रक्रियेसाठी दोन टप्प्यात एकूण यु.एस.डॉलर ५१,७३,५००/- म्हणजेच अंदाजे रु.३५.९४ कोटी (प्रचलीत दरानुसार) निधी एअरबस कंपनीला संदर्भ क्र.१ व २ अन्वये अदा करण्यात आलेला आहे. तसेच जून, २०१९ मध्ये Technical/ Flight Acceptance ची प्रक्रिया पूर्ण करण्यात आली असल्यामुळे कराराप्रमाणे उर्वरित ५० टक्के पैकी ४८ टक्के रक्कम यु. एस. डॉलर ४९,६६,५६०/- म्हणजेच अंदाजे रक्कम रु.३४,५२,२५,५८६/- (प्रचलित दरानुसार) संदर्भ क्र. ३ च्या शासन निर्णयान्वये अदा करण्यात आले आहे. आतापर्यंत ९८ टक्के रक्कम एअरबस कंपनीस अदा केली असून उर्वरित २ टक्के रक्कम म्हणजेच यु. एस. डॉलर $२,०६,९४०/- इतकी रक्कम हेलिकॉप्टरचे सी.ऑफ ए (Certificate of Airworthiness) उड्डाणक्षम प्रमाणपत्र मिळाल्यानंतर देणे आवश्यक होते.
कोरोनाच्या प्रादुर्भावामुळे जागतिक हवाई वाहनावर निर्बंध आल्यामुळे परफॉर्मन्स गॅरंटी वाढवून घेण्यात येऊन शासकीय नवीन हेलिकॉप्टरचे उड्डाणक्षम प्रमाणपत्र नोव्हेंबर, २०२० मध्ये प्राप्त झाले आहे. यास्तव एअरबस कंपनीस उर्वरित २ टक्के देयकाची रक्कम यु. एस. डॉलर $२,०६,९४०/- अदा करण्याची बाब शासनाच्या विचाराधीन होती.
# Page 2
शासन निर्णय क्रमांकः विचासं- १११८/प्र.क्र.८०/२८ अ
शासन निर्णय -
एअरबस कंपनीच्या एच १४५ या हेलिकॉप्टरसाठी या कंपनीला अदा करावयाच्या
२ टक्के रक्कम (युएस डॉलर २,०६,९४०/-) एअरबस कंपनीला उपलब्ध करुन देण्यास मान्यता देण्यात येत आहे.
२. सदर २% रक्कम (युएस डॉलर २,०६,९४०/-) अदा करतांना त्यावेळच्या प्रचलित दराप्रमाणे रक्कम रुपयेच्या चलनामधून डॉलर या चलनामध्ये रुपांतरण करुन अदा करावी लागणार आहे व त्यासाठी त्यावेळचा बँकांचे रुपांतरण संदर्भातील कर ही अदा करावा लागणार आहे. ही बाब लक्षात घेऊन प्रचलित दराप्रमाणे युएस डॉलर २,०६,९४०/- एवढी रक्कम रुपयांमधून रुपांतरण करुन अदा करण्यास व त्यासंदर्भातील बँकाचे करही अदा करण्यास या शासन निर्णयान्वये मान्यता देण्यात येत आहे.
३. या बाबतचा होणारा खर्च मागणी क्र.ए-४, “२०७०-इतर प्रशासकीय सेवा (११४) परिवहन साधनांची खरेदी व परिरक्षण (००) (०२) विमान चालन सल्लागार, महाराष्ट्र शासन (अनिवार्य) २०७०
०१५६” या लेखाशिर्षातंर्गत “५२ यंत्रसामुग्री व साधनसामुग्री” या उद्दिष्टाखाली २०२१-२२ या आर्थिक वर्षात उपलब्ध अर्थसंकल्प तरतूदीतून भागविण्यात यावा व त्याच लेखाशिर्षाखाली खर्ची टाकण्यात यावा.
४. सदर खर्च विवक्षीत बाबींवरच खर्च करण्यात यावा तसेच, याबाबतचा अहवाल शासनास सादर करण्यात यावा. त्याचप्रमाणे वित्त विभागाच्या दिनांक १४/१०/२०२१ च्या परिपत्रकातील संबधित अटींचे पालन करण्यात यावे.
५. सदर खर्चासाठी उप संचालक विमानचालन संचालनालय, मुंबई यांना आहरण व संवितरण अधिकारी म्हणून व संचालक, विमानचालन संचालनालय, मुंबई यांना नियंत्रक अधिकारी म्हणून घोषित करण्यात येत आहे.
# Page 3