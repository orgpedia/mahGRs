# Page 1
कक्ष अधिकारी विभागीय परीक्षा २०१८ ला पुन्हा (Repeater) बसू इच्छित असलेल्या उमेदवारांचे अर्ज पाठविण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांकः परीक्षा-२११८/प्र.क्र.१७/का-१७
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: १० सप्टेंबर, २०१८.
वाचा - १) शासन परिपत्रक क्रमांकः परीक्षा-२११७/प्र.क्र.१७/का-१७, दिनांक ३० ऑगस्ट,२०१८.
शासन परिपत्रक -
मंत्रालयीन प्रशासकीय विभागातील व महाराष्ट्र लोकसेवा आयोगाचे कार्यालय यामधील सहायक कक्ष अधिकाऱ्यांना कक्ष अधिकारी पदावर पदोन्नतीसाठी विभागीय परीक्षा आयोजित करावयाची असून संबंधित उमेदवारांचे प्रशिक्षण दि. ३० ऑगस्ट, २०१८ च्या परिपत्रकान्वये आयोजित केले आहे.
२. वर नमूद उमेदवारांव्यतिरिक्त प्रशासकीय विभागातील जे सहायक कक्ष अधिकारी यापूर्वी विभागीय परीक्षेला बसून सदर परीक्षेत अनुत्तीर्ण झाले आहेत किंवा परीक्षेला अनुपस्थित राहीले आहेत, अशा उमेदवारांना कक्ष अधिकारी विभागीय परीक्षा २०१८ ला बसावयाचे असल्यास त्यांचे विहित नमुन्यातील अर्ज ( त्या अर्जात उमेदवाराचे संपूर्ण नाव नमूद करून ) प्रशासकीय विभागांच्या आस्थापना अधिकाऱ्यांनी अर्जातील सर्व तपशील बरोबर असल्याची खात्री करुन / प्रमाणित करुन या विभागाकडे निश्चितपणे दिनांक ०५ ऑक्टोंबर, २०१८ पर्यंत पोच होतील अशा पध्दतीने पाठवावेत . त्यानंतर प्राप्त झालेल्या अर्जांचा विचार करण्यात येणार नाही. विहित नमून्यातील अर्ज मंत्रालय इंट्रानेटवर “आवेदन पत्र” या मथळयाखाली उपलब्ध आहे.
३. ज्या पात्र उमेदवारांनी प्रस्तुत प्रशिक्षण आणि परीक्षेसाठी समक्रमांकित दि. ०४ जुलै, २०१८ च्या परिपत्रकानुसार विहित मुदतीत अर्ज पाठविलेले नाहीत, परंतू ज्यांना सन २०१८ च्या परीक्षेला प्रथमच बसावयाचे आहे अशा उमेदवारांचे विहित नमुन्यातील अर्ज सुध्दा परीक्षेला पुन्हा बसणाऱ्या उमेदवारांच्या अर्जासोबत या कार्यासनाकडे ०५ ऑक्टोंबर, २०१८ पर्यंत पाठवावेत.
४. सर्व मंत्रालयीन प्रशासकीय विभागांनी सदर परिपत्रक संबंधित सहायक कक्ष अधिकारी यांच्या ( प्रतिनियुक्ती वर / रजेवर असलेल्या सहायक कक्ष अधिकारी यांच्या सह ) कृपया लेखी स्वरुपात त्वरीत निदर्शनास आणावे व त्यांची स्वाक्षरी घेऊन, ती कागदपत्रे आपल्या अभिलेखात जतन करुन ठेवावीत. एखाद्या पात्र उमेदवाराचा अर्ज छाननी करुन विहित मुदतीत या कार्यासनास प्राप्त झाला
# Page 2
शासन परिपत्रक क्र.: परीक्षा-२११८/प्र.क्र.१७/का-१७
नाही तर त्याची संपूर्ण जबाबदारी संबंधित उमेदवार आणि त्या विभागाची राहील याची कृपया नोंद घ्यावी.