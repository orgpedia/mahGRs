# Page 1
गोंदिया विमानतळासाठी आवश्यक जमीन संपादन करण्यासाठी संपादक मंडळ नियुक्त करण्याबाबत.
महाराष्ट्र शासन
सामान्य प्रशासन विभाग
शासन निर्णय क्र. मविवि-२०२२/प्र.क्र.२१२/२८-अ
हुतात्मा राजगुरु चौक, मादाम कामा रोड,
मंत्रालय, मुंबई ३२.
दि. १ सप्टेंबर, २०२२.
प्रस्तावना: गोंदिया विमानतळ भारतीय विमानपत्तन प्राधिकरण यांच्या अखत्यारित असून केंद्र शासनाच्या Regional Connectivity Scheme अंतर्गत दुस-या टप्प्यात गोंदिया विमानतळाचा समावेश करण्यात आलेला आहे. गोंदिया विमानतळाच्या धावपट्टीच्या संबंधात काही कामे अपूर्ण राहीली असून त्यामध्ये धावपट्टीमधून खातीया-बिरसी कामठा हा राज्य महामार्ग व कामठा परसवाडा हा प्रमुख जिल्हा मार्ग जात असल्यामुळे दोन्ही रस्त्यांचे वळतीकरण (diversion) जलद गतीने करणे आवश्यक असल्याचे भारतीय विमानपत्तन प्राधिकरण यांनी कळविले आहे. सदर काम अद्याप झालेले नसल्याने रात्रीच्या उड्डाणाकरिता व Air Bus ३२० च्या उड्डाणा करिता खुप अडचणी येत आहेत तसेच गोंदिया विमानतळावरुन सदर सेवा पुरविण्यास सक्षम व्हावा, यादृष्टीने दोन्ही रस्त्यांचे वळतीकरण होणे आवश्यक आहे. दि. १८ एप्रिल,२०१७ च्या अधिसूचनेनुसार Regional Connectivity Scheme अंतर्गत समाविष्ट असलेल्या विमानतळांच्या विकासासाठी राज्याकडून आवश्यक भासेल तेथे मोफ़त व भारविरहीत जागा उपलब्ध करुन देणे आवश्यक आहे.
गोंदिया विमानतळाच्या विकासासाठी आवश्यक जमीन संपादन करणे आवश्यक असून सदर भूसंपादनासाठी राज्य शासनाकडून “संपादक मंडळ" नेमणे आवश्यक आहे. त्यामुळे गोंदिया विमानतळाच्या विकासासाठी आवश्यक जमीन संपादनासाठी “संपादक मंडळ” नेमण्याची बाब शासनाच्या विचाराधीन होती.
शासन निर्णय :
गोंदिया विमानतळासाठी आवश्यक जमीन संपादन करण्यासाठी " महाराष्ट्र विमानतळ विकास कंपनी मर्यादित " यांना संपादक मंडळ म्हणून नेमण्यात येत आहे. तसेच, सदर आवश्यक जमीन संपादनासाठी जिल्हाधिकारी, गोंदिया यांना प्राधिकृत करण्यात येत आहे.
# Page 2
शासन निर्णय क्रमांकः मविवि-२०२२/प्र.क्र.२१२/२८-अ