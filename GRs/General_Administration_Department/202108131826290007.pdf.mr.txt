# Page 1
“प्रकल्प अंमलबजावणी समितीची (Project Implementation Committee) स्थापना करण्याबाबत”.
महाराष्ट्र शासन
सामान्य प्रशासन विभाग
शासन निर्णय क्रमांक : ईएलआर-२०२१/प्र.क्र. ३१३/२१/३३
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : १३ ऑगस्ट, २०२१
प्रस्तावना
भारत निवडणूक आयोगाच्या नियंत्रणाखाली महाराष्ट्र राज्यामध्ये लोकसभा / राज्यसभा आणि विधानसभा/
विधानपरिषद सभासदत्वासाठी सार्वत्रिक निवडणूकांचा तसेच पोट निवडणूकांचा कार्यक्रम पार पाडण्याची जबाबदारी
मुख्य निवडणूक अधिकारी, महाराष्ट्र राज्य यांचेवर सोपविण्यात आली आहे. या निवडणूक कार्यक्रमामध्ये “मतदार
यादी” ही सर्वात महत्वाची बाब आहे. लोकप्रतिनिधीत्व अधिनियम, १९५० मधील तरतूदीनुसार ही यादी वेळोवेळी अद्ययावत करण्यात येत असते.
२. सध्याच्या युगामध्ये मतदार यादी अद्ययावत करण्यासाठी भारत निवडणूक आयोगाच्या निदेशानुसार संगणकीय प्रणालींचा वापर करण्यात येत आहे. संगणकाचे माध्यमातून मतदार यादी तयार करण्याकरिता मुख्य
निवडणूक अधिकारी, महाराष्ट्र राज्य यांचे कार्यालयासाठी NIC चे तांत्रिक मनुष्यबळ घेण्यात येत आहे. त्याचप्रमाणे
.pdf Format मध्ये मतदार यादी तयार करणे, BLO चे Register तयार करणे, छायाचित्रासह मतदार ओळखपत्राची
छपाई, छायाचित्र मतदार यादी तयार करणे इत्यादी कामे बाहयस्त्रोताद्वारे एका अभिकर्त्याद्वारे करुन घेण्यात येत
आहेत. सदर अभिकर्त्याची मुदत दिनांक २३.०८.२०२१ पर्यंत आहे. या मुदतीनंतर नवीन अभिकर्ता नेमावा लागणार आहे. त्यासाठी ई-निविदा प्रक्रियेचा अवलंब करावयाचा आहे.
३. सदर काम हे पूर्णत: तांत्रिक स्वरुपाचे आहे. त्यामुळे निविदा सूचना तयार करण्यापासून ते निविदांची छाननी
करुन व्यावहारीक दृष्टीने सक्षम अभिकर्त्याची निवड करणे या बाबींसाठी तांत्रिक सल्लागाराची नेमणूक करणे आवश्यक
आहे. शासन निर्णय, माहिती व तंत्रज्ञान संचालनालय, दिनांक ०९ मे, २०१९, अन्वये शासनाचे विविध विभाग, त्यांच्या
नियंत्रणाखालील कार्यालये, महामंडळे, मंडळे इत्यादींच्या e-Governance (IT Project) उपक्रमाला सल्ला विषयक
सेवा देण्यासाठी शासनाने पुढीलप्रमाणे एकुण ६ कंपन्यांची निवड केली आहे.
1) M/s Accenture 2) M/s Deloitte 3) M/s Ernst & Young 4) M/s KPMG 5) M/s PWC 6) M/s Wipro
# Page 2
शासन निर्णय क्रमांक: ईएलआर-२०२१/प्र.क्र.३१३/२१/३३
४. तरी, अभिकर्ता नेमण्याच्या ई- निविदा प्रक्रीयेच्या तांत्रिक कामासाठी उपरोक्त सहा तांत्रिक सल्लागार
कंपन्यांपैकी एका कंपनी मधून एका सल्लागाराची निवड करण्यासाठी शासन निर्णय, सामान्य प्रशासन विभाग, दिनांक २१.०९.२०१२ अन्वये विभागाची प्रकल्प अंमलबजावणी समिती (Project Implementation Committee) स्थापन करण्याची बाब विचाराधीन होती.
शासन निर्णय :
वर नमूद केल्याप्रमाणे सहा तांत्रिक सल्लागार कंपन्यांपैकी एका कंपनीमधून एका सल्लागाराची निवड
करण्यासाठी पुढीलप्रमाणे प्रकल्प अंमलबजावणी समिती स्थापना करण्यात येत आहे.
प्रधान सचिव व मुख्य निवडणूक अधिकारी - अध्यक्ष सचिव/प्रधान सचिव/अपर मुख्य सचिव, नियोजन विभाग किंवा त्यांचे प्रतिनिधी - सदस्य सचिव/प्रधान सचिव/अपर मुख्य सचिव, वित्त विभाग किंवा त्यांचे प्रतिनिधी - सदस्य सचिव/प्रधान सचिव/अपर मुख्य सचिव, उद्योग विभाग किंवा त्यांचे प्रतिनिधी सदस्य एन. आय. सी चे प्रतिनिधी सदस्य संचालक, माहिती तंत्रज्ञान किंवा त्यांचे प्रतिनिधी सदस्य उप सचिव व सह मुख्य निवडणूक अधिकारी, महाराष्ट्र राज्य सदस्य अवर सचिव व उप मुख्य निवडणूक अधिकारी सदस्य सचिव
२. सदर समितीने, उपरोक्त सहा तांत्रिक सल्लागार कंपन्यांना, मुख्य निवडणूक अधिकारी, महाराष्ट्र राज्य यांना अपेक्षित असलेल्या कामाची व्याप्ती स्पष्ट करुन, या समितीपुढे सादरीकरण करण्याच्या सूचना द्यावयाच्या आहेत.
सदर सादरीकरणानंतर त्या त्या सल्लागार कंपन्यांचे सादरीकरण व तांत्रिक क्षमता यांचा विचार करुन मुख्य निवडणूक अधिकारी, महाराष्ट्र राज्य यांना व्यवहार्य ठरेल अशा कंपनीमधून एक सल्लागार नेमण्याची शिफारस करावयाची आहे.
या समितीने एक महिन्याचे आत ही कार्यवाही पूर्ण करणे अपेक्षित आहे.
# Page 3