# Page 1
महाराष्ट्र राज्य अन्न निरीक्षक संघटना, अन्न व औषध प्रशासन, औरंगाबाद या संघटनेच्या नावात बदल करणेबाबत ....
महाराष्ट्र शासन
सामान्य प्रशासन विभाग,
शासन निर्णय क्र. संघटना १५१८/प्र.क्र.२७१/१६-अ,
मादाम कामा मार्ग, राजगुरु हुतात्मा चौक,
मंत्रालय, मुंबई-४०० ०३२.
दिनांक : ०८ जून, २०१८.
वाचा: १. शासन निर्णय क्र. आरजीए-१०९२/सीआर-६०/९२/१६-अ, दि. १७.८.१९९२.
२. सह आयुक्त, ( विधी) अन्न व औषध प्रशासन, वांदे, मुंबई यांचे दि. १७.२.२०१८ चे पत्र.
३. सामान्य प्रशासन विभाग, शासन परिपत्रक क्रमांक संघटना १५१५/प्र.क्र.१३८/१६-अ, दि. २१.७.२०१५.
प्रस्तावना: शासकीय कर्मचा-यांच्या (औद्योगिकेत्तर) संघटनांना महाराष्ट्र नागरी सेवा (वर्तणूक) नियम, १९७९ च्या नियम २९, नियम ३० व सदर नियमावलीच्या परिशिष्ट, अनुसूची एक व अनुसूची दोन मध्ये विहित केलेल्या अटी व शर्ती तसेच "नवीन आदर्श नियम" ची घटना व नियमांच्या अधीन राहून संदर्भाधीन क्र.१ च्या शासन निर्णयान्वये महाराष्ट्र राज्य अन्न निरीक्षक संघटना, अन्न व औषध प्रशासन, औरंगाबाद या संघटनेस शासन मान्यता देण्यात आली होती. अन्न भेसळ प्रतिबंधक कायदा, १९५४ हा अन्न सुरक्षा व मानदे कायदा, २००६ या केंद्रीय कायदयान्वये दि.५.८.२०११ पासून निरसित झाला असल्याने सदर संघटनेच्या नावात बदल करण्याचा प्रस्ताव शासनाच्या विचाराधीन होता.
त्यास अनुसरुन पुढील प्रमाणे निर्णय घेण्यात येत आहे: शासन निर्णय: "महाराष्ट्र राज्य अन्न निरीक्षक संघटना, अन्न व औषध प्रशासन, औरंगाबाद” या शासकीय कर्मचा-यांच्या (औद्योगिकेतर) संघटनेच्या नावात संदर्भाधीन क्र.३ येथील शासन परिपत्रकामध्ये नमूद कार्यपद्धतीस अनुसरुन “महाराष्ट्र राज्य अन्न अधिकारी कल्याणकारी संघटना (Maharashtra State Food Officers Welfare Association)” असा बदल करण्यास शासन मान्यता देण्यात येत आहे.
२. महाराष्ट्र राज्य अन्न अधिकारी कल्याणकारी संघटनेने संबंधित कार्यालय प्रमुखांना व शासनाच्या संबंधित मंत्रालयीन प्रशासकीय विभागांना सुधारित नवीन नियम / घटनेच्या प्रत्येकी ५ प्रती सादर कराव्यात तसेच संघटनेच्या जुन्या घटना/ नियमाच्या ५ प्रती तसेच सुधारित / नवीन नियम / घटना दुरुस्तीसह नवीन घटनेचया ५ प्रती सामान्य प्रशासन विभागाकडे सादर कराव्यात.
# Page 2
शासन निर्णय क्रमांक: संघटना १५१८/प्र.क्र. २७१/१६-अ,