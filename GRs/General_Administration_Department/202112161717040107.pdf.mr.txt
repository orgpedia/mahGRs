# Page 1
सैन्यातील धारातीर्थी पडलेल्या महाराष्ट्रातील अधिकारी/जवान यांच्या विधवा / अवलंबितांना तसेच अपंगत्व प्राप्त झालेल्या अधिकारी व जवानांना आर्थिक मदत देण्याबाबत- अपंगत्व प्राप्त जवान हवलदार रावसाहेब शिवाजी शेंडकर, जि. अहमदनगर
महाराष्ट्र शासन
सामान्य प्रशासन विभाग
शासन निर्णय क्रमांकः मासैम-२०१९/प्र.क्र.४३१/२८
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारीख: १०/१२/२०२१.
वाचा १) शासन निर्णय, सामान्य प्रशासन विभाग, क्र.मासैम २०१७/प्र.क्र.(३१०)/२०१७/२८, दिनांक २७/०३/२०१८.
२) संचालक, सैनिक कल्याण विभाग, पुणे यांचे पत्र क्र.१६०१९/प्रस्ताव/सैकवि-१६, दिनांक १४/११/२०१९.
३) शासन निर्णय, सामान्य प्रशासन विभाग, क्र. मासैम २०१९ / प्र.क्र. ४३१ / २८, दिनांक २४/१२/२०१९.
४) संचालक, सैनिक कल्याण विभाग, पुणे यांचे पत्र क्र.१६०१९/प्रस्ताव/सैकवि-१६/२२७३, दिनांक ०८/११/२०२१.
प्रस्तावना: युद्धात, युधजन्य परिस्थितीमध्ये तसेच देशांतर्गत सुरक्षा संबंधी विविध मोहिमेत/चकमकीत अपंगत्व प्राप्त जवानांना अपंगत्वाच्या टक्केवारीनुसार (१% ते २५% अपंगत्व असल्यास) रू. ५.०० लाख, (२५% ते ५०% अपंगत्व असल्यास) रू. ८.५० लाख आणि (५०% पेक्षा जास्त अपंगत्व असल्यास) रू. १५.०० लाख आर्थिक मदत (एकरकमी अनुदान) संदर्भ क्र.१ येथील शासन निर्णयान्वये अनुज्ञेय करण्यात आली आहे.
२. तथापि हवलदार रावसाहेब शिवाजी शेंडकर यांना रू.५.०० लाख इतकी आर्थिक मदत अदा करणेबाबत संचालक, सैनिक कल्याण विभाग, पुणे यांच्या संदर्भ क्र. २) अन्वये प्राप्त प्रस्तावाच्या अनुषंगाने संदर्भ क्र. ३) अन्वये हवलदार रावसाहेब शिवाजी शेंडकर यांना रू. ५.०० लाख इतकी आर्थिक मदत यापूर्वी अदा करण्यात आली आहे.
३. हवलदार रावसाहेब शिवाजी शेंडकर यांना संदर्भ क्र. १) च्या शासन निर्णयानुसार ५०% अपंगत्वासाठी रू. ८.५० लाख इतकी आर्थिक मदत (एकरकमी अनुदान) अनुज्ञेय आहे. तरी संदर्भ क्र. ४) अन्वये हवलदार रावसाहेब शिवाजी शेंडकर यांना अदा करण्यात आलेली रक्कम रू. ५.०० लाख वजा जाता उर्वरीत रू. ३.५० लाख आर्थिक मदत अदा करणेबाबत संचालक, सैनिक कल्याण विभाग, पुणे यांच्याकडून संदर्भ क्र. ४) अन्वये प्रस्ताव शासनास प्राप्त झाला आहे.
शासन निर्णयः सैनिक कल्याण विभागाने दिनांक ०८/११/२०२१ रोजीच्या पत्रान्वये शासनास सादर केलेल्या प्रस्तावाच्या अनुषंगाने, पुढील तक्त्यात नमूद केल्यानुसार अपंगत्व प्राप्त हवलदार रावसाहेब शिवाजी शेंडकर या जवानास आर्थिक मदत देण्यास शासन मान्यता देण्यात येत आहे:
# Page 2
शासन निर्णय क्रमांकः मासैम-२०१९/प्र.क्र.४३१/२८
-----------------------------------------------------------------------------------------------------------------------------------------------------------------------
| नाव व पत्ता | अपंगत्व प्राप्त दिनांक, मोहिम व ठिकाण | रक्कम रुपये |
| नं.२७९६३१७- एच, हवलदार शेंडकर रावसाहेब शिवाजी, ४MLI, PIN- ९११६०४, C/० ५६ APO. | ३० सप्टेंबर, २०१८ पूंछ सेक्टर, नियंत्रण रेषेजवळ, जम्मू काश्मिर (ऑपरेशन रक्षक) | ३,५०,०००/ |
| एकूण रक्कम | ३,५०,०००/ |
-----------------------------------------------------------------------------------------------------------------------------------------------------------------------
२. उपरोक्त रु. ३,५०,०००/- (रुपये तीन लक्ष पन्नास हजार फक्त) रक्कमेपैकी २० % म्हणजे रु. ७०,०००/- (रुपये सत्तर हजार फक्त) शासकीय अनुदानातून तर उर्वरित ८० % रक्कम म्हणजे रु. २,८०,०००/- (रुपये दोन लाख ऐंशी हजार फक्त) मुख्यमंत्री सहायता (कारगिल ) निधीतून घेण्यात आलेल्या व राष्ट्रीयकृत बँकेत गुंतविण्यात आलेल्या रकमेच्या व्याजातून अदा करण्यात यावी.
३. वरील परिच्छेद क्र. २ मध्ये नमूद शासन अनुदानातून द्यावयाच्या रक्कमेपोटी होणारा खर्च रुपये ७०,०००/- (रुपये सत्तर हजार फक्त) हा मागणी क्र. ए-५ लेखाशीर्ष " २२३५ सामाजिक सुरक्षा व कल्याण, ६०-इतर सामाजिक सुरक्षा व कल्याण कार्यक्रम, १०२ - सामाजिक सुरक्षा योजनेखाली निवृत्तीवेतने, (००) (०४) देशांतर्गत सुक्षासंबंधी मोहिमेत चकमकीत धारातीर्थी पडलेल्या जवानांच्या विधवांना / अवलंबितांना तसेच अपंगत्व प्राप्त जवानांना आर्थिक मदत (२२३५ २६०८) ५० - इतर खर्च " या लेखाशीर्षाखाली सन २०२१-२०२२ या वित्तीय वर्षाकरीता मंजूर अर्थसंकल्पीय तरतूदीतून भागविण्यात यावा.
४. प्रस्तुत प्रकरणी 'आहरण व संवितरण अधिकारी', म्हणून जिल्हा सैनिक कल्याण अधिकारी, अहमदनगर यांना प्राधिकृत करण्यात येत आहे. सदर आर्थिक मदत ECS द्वारे देण्यात यावी व त्याबाबतचा अहवाल शासनास सादर करण्यात यावा.
५. हा शासन निर्णय, वित्त विभागाच्या सहमतीने निर्गमित केलेल्या शासन निर्णय, सामान्य प्रशासन दिनांक २७/०३/२०१८ मधील मार्गदर्शक तत्वांचा अवलंब करुन निर्गमित करण्यात येत आहे.
# Page 3