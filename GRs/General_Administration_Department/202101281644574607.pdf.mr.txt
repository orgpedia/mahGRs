# Page 1
विमानचालन संचालनालयाच्या आस्थापनेवरील अस्थायी पदे दिनांक १.३.२०२१ ते दिनांक २८.२.२०२२ पर्यंत चालू ठेवण्यास मान्यता देण्याबाबत...
महाराष्ट्र शासन
सामान्य प्रशासन विभाग
शासन निर्णय क्र. विचासं ११२०/प्र.क्र.५/२८-अ
हुतात्मा राजगुरू चौक, मादाम कामा रोड,
मंत्रालय, मुंबई ४०० ०३२.
दिनांक : २८ जानेवारी, २०२१.
वाचा:- १) वित्त विभाग, शासन निर्णय क्र. असंक-१००४/प्र.क्र.१२ (भाग-२)/२००४/वि.सु.-१, दि.४.१०.२००४.
२) सामान्य प्रशासन विभाग, शासन निर्णय क्र.एव्हीएन १००८/प्र.क्र.५२६/का.२८-अ, दि.१२.३.२०१०.
३) सामान्य प्रशासन विभाग, शासन निर्णय क्र.एव्हीएन १००८/प्र.क्र.५२६/का.२८-अ, दि.२२.२.२०११.
४) सामान्य प्रशासन विभाग, शासन निर्णय क्र.विचासं १११९/प्र.क्र.९/का.२८-अ, दि.६.२.२०२०.
५) प्रभारी उपसंचालक, विमानचालन संचालनालय यांचे क्र. डीए/एडीएम/५५/ २०२१, दि. १९.१.२०२१ चे पत्र.
प्रस्तावना: दिनांक १२/३/२०१० च्या संदर्भ क्र. २ शासन निर्णयान्वये विमानचालन संचालनालयाच्या आस्थापनेवर एकूण २५ पदांचा आकृतिबंध मंजूर करण्यात आला आहे.
मंजूर २५ पदांपैकी केवळ ९ पदे स्थायी स्वरूपाची असल्यामुळे संदर्भ क्र.३ च्या दिनांक २२/२/२०११ च्या शासन निर्णयान्वये उर्वरीत १६ पदांपैकी ११ अस्थायी पदांना स्थायी करण्यात आले आहे. संदर्भ क्र.१ च्या अधिन राहून संदर्भ क्र.६ च्या दिनांक शासन निर्णयान्वये उर्वरीत ५ अस्थायी पदांना (यात संचालक, विमानचालन (वर्ग-१) व वैमानिक (वर्ग-१), पोलिस कॉन्स्टेबल वाहन चालक (वर्ग-३) - १, शिपाई (वर्ग-४)-१ आणि स्वच्छक (वर्ग-४)-१ या पदांचा समावेश आहे) दिनांक १.३.२०२० ते दिनांक २८.२.२०२१ पर्यंत मुदतवाढ देण्यात आली आहे. तद्नंतर उप संचालक, विमानचालन संचालनालय यांनी संदर्भ क्र. ५, दिनांक १९/१/२०२१ च्या पत्रान्वये सदर अस्थायी पदांना दिनांक १.३.२०२१ ते दिनांक २८.२.२०२२ पर्यंत मुदत वाढ देण्याची विनंती केली आहे. सदर पाच पदांना मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांक: विचासं ११२०/प्र.क्र.५/२८-अ
शासन निर्णय : संचालक, विमानचालन संचालनालय, मुंबई यांच्या कार्यालयाच्या आस्थापनेवरील सोबत जोडलेल्या प्रपत्र "अ" मधील स्तंभ ६ मध्ये नमूद केलेल्या ( संचालक, विमानचालन (वर्ग-१)-१, वैमानिक (वर्ग–१)–१,पोलिस कॉन्स्टेबल (वर्ग-३) - १, शिपाई (वर्ग-४)-१ आणि स्वच्छक (वर्ग-४)-१ अशा) एकूण ५ पदांना दिनांक १.३.२०२१ ते दिनांक २८.२.२०२२ पर्यंत पुढे चालू ठेवण्यास शासन मान्यता देण्यात येत आहे.
२. सदर पाच अस्थायी पदांच्या वेतन व भत्ते या प्रित्यर्थचा खर्च मागणी क्र.ए-४, २०७० इतर प्रशासकीय सेवा, ११४ परिवहन साधनांची, खरेदी व परिरक्षण, (००) (०२) शासनाचे विमानचालन विषयक सल्लागार, (संगणक संकेतांक २०७००१५६) या लेखाशिर्षाखाली खर्ची टाकण्यात यावा व संबंधित वित्तीय वर्षाच्या मंजूर अनुदानातून भागविण्यात यावा.
३. सदरचा शासन निर्णय वित्त विभाग क्र. असंक-१००४/प्र.क्र.१२ (भाग-२)/२००४/ वि.सु. १, दिनांक ४.१०.२००४ अन्वये प्रशासकीय विभागांना प्रदान करण्यात आलेल्या अधिकारानुसार निर्गमित करण्यात येत आहेत.
# Page 3