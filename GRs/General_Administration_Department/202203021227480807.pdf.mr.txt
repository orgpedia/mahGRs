# Page 1
कर्नल श्री. सुहास शंकर जतकर, संचालक, सैनिक कल्याण विभाग, पुणे यांच्या निलंबन कालावधीबाबत.
महाराष्ट्र शासन
सामान्य प्रशासन विभाग,
शासन निर्णय क्र. : सैकवि-२०१८/प्र.क्र.२१९/का.२८
मंत्रालय, मुंबई - ४०० ०३२
दिनांक : २५ फेब्रुवारी,२०२२
वाचा : १) शासन आदेश समक्रमांक, दिनांक १६.०७.२०१८.
२) शासन ज्ञापन समक्रमांक दिनांक २७.०७.२०१८.
३) शासन आदेश समक्रमांक दिनांक २६.०७.२०१९.
४)शासन आदेश समक्रमांक दिनांक १८/१०/२०२१
५) शासन आदेश समक्रमांक दिनांक १४.०५.२०२१.
प्रस्तावना कर्नल (निवृत्त) श्री. सुहास शंकर जतकर, (सक्तीने सेवानिवृत्त) हे संचालक, सैनिक कल्याण विभाग, पुणे या पदावर कार्यरत असताना, त्यांच्या विरुध्द प्राप्त तक्रारींच्या अनुषंगाने त्यांच्या संदर्भाधीन दि. १६.०७.२०१८ च्या आदेशान्वये त्यांना दि.१६.०७.२०१८पासून निलंबित करण्यात आले होते. त्यांच्या विरुध्द महाराष्ट्र नागरी सेवा (शिस्त व अपील) नियम १९७९ च्या नियम ८ नुसार विभागाच्या संदर्भाधीन दिनांक २७/०७/२०१८ च्या आदेशान्वये विभागीय चौकशी आदेशीत करण्यात आली होती. विभागीय चौकशीअंती त्यांना दि.१८/१०/२०१९ च्या आदेशान्वये “सक्तीने सेवानिवृत्त करणे” ही शिक्षा बजावण्यात आली होती.
२. श्री.जतकर, यांचा दि.१६.०७.२०१८ ते दि.१८.१०.२०१९ हा निलंबनाचा कालावधी महाराष्ट्र नागरी सेवा ( पदग्रहन अवधी, स्वीयेत्तर सेवा आणि निलंबन, बडतर्फी व सेवतून काढुन टाकणे यांच्या काळातील प्रदाने) नियम १९८१ च्या नियम ७२(५) नुसार नियमित करण्याबाबत शासनाने पुढीलप्रमाणे निर्णय घेतला आहे.
शासन निर्णय : १. श्री. जतकर यांच्या विरुध्द दि. ०२/११/२०१७ अन्वय आदेशीत केलेल्या विभागीय चौकशीसाठी त्यांना विभागाच्या संदर्भाधीन दि.१८/१०/२०१९ च्या आदेशान्वये “सक्तीने सेवानिवृत्त करणे” शिक्षा बजावण्यात आली होती. श्री. जतकर यांच्याविरुध्दच्या विभागीय चौकशीत ते दोषी आढळून आल्याने त्यांना शिक्षा बजावण्यात आल्यामुळे त्यांचे निलंबन समर्थनीय ठरते.
# Page 2
शासन निर्णय क्रमांकः सैकवि-२०१८/प्र.क्र.२१९/का.२८
२. परिणामस्वरूप श्री. जतकर यांचा दि. १६.०७.२०१८ ते दि. १८.१०.२०१९ पर्यंतचा निलंबन कालावधी हा महाराष्ट्र नागरी सेवा ( पदग्रहन अवधी, स्वीयेत्तर सेवा आणि निलंबन, बडतर्फी व सेवतून काढुन टाकणे यांच्या काळातील प्रदाने) नियम १९८१ च्या नियम ७२ (५) नुसार “निलंबन कालावधी म्हणून मानण्यात येत आहे. तसेच, या काळातील वेतन व भत्ते निलंबन कालावधीमध्ये त्यांना प्रदान करण्यात आलेल्या निर्वाहभत्याशी सिमित करण्यात येत आहेत.