# Page 1
विधानसभा / विधानपरिषद प्रश्न, प्रस्ताव, ठराव, निवेदने, सूचना इ. चे अन्य विभागांस हस्तांतरण करण्याबाबत मार्गदर्शक सूचना.
महाराष्ट्र शासन
सामान्य प्रशासन विभाग
शासन परिपत्रक क्रमांक : काकाप १८१९/प्र.क्र.२४/१८ (र. व का.)
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ७ सप्टेंबर, २०१९
वाचा : शासन परिपत्रक, सामान्य प्रशासन विभाग, क्रमांक : काकाप – १८१९/ प्र.क्र.२४/१८ (र. व का.), दिनांक २० मे, २०१९.
प्रस्तावना :
विधानमंडळाचे प्रश्न, लक्षवेधी सूचना इ. हाताळण्याबाबत तसेच त्यांचा संबंधित मंत्रालयीन विभागांच्या स्तरावरच कशा पद्धतीने निपटारा होईल, याबाबतच्या सर्वसमावेशक सूचना या विभागाच्या दिनांक २० मे, २०१९ च्या शासन परिपत्रकान्वये निर्गमित करण्यात आलेल्या आहेत.
त्या अनुषंगाने विधानमंडळाचे प्रश्न इ. चे अन्य विभागांस हस्तांतरण करणे, तसेच हस्तांतरण स्वीकृत / अस्वीकृत करण्याबाबतची कालमर्यादा निश्चित करणे, याबाबतच्या मार्गदर्शक सूचना निर्गमित करण्याची बाब या विभागाच्या विचाराधीन होती. सबब यासंदर्भात खालीलप्रमाणे सूचना निर्गमित करण्यात येत आहेत.
शासन परिपत्रक :
१. विधानमंडळ सचिवालयाकडून विधानमंडळ कामकाजाशी संबंधित कोणताही संदर्भ ज्या विभागास प्राप्त झालेला आहे, त्या विभागाने सदर संदर्भ त्यांच्या विभागाशी संबंधित नसल्यास, सकृतदर्शनी तो ज्या विभागाशी संबंधित आहे, त्या विभागाकडे हस्तांतर प्रस्तावित करावे.
२. अशाप्रकारे ज्या विभागाकडे हस्तांतरण स्वीकारण्यासाठी संदर्भ प्राप्त झाला आहे, त्या विभागाने हस्तांतरण मान्य असल्यास त्यानुसार तात्काळ तसे हस्तांतरण प्रस्तावित करणाऱ्या विभागास कळवावे.
३. एखाद्या प्रकरणी हस्तांतरण अमान्य असल्यास, त्यासमर्थनार्थ अभिप्राय नोंदवून नस्ती हस्तांतर प्रस्तावित करणाऱ्या विभागाकडे पाठवावी.
४. एखाद्या विभागाने अन्य विभागाकडे हस्तांतरण प्रस्तावित करून नस्ती पाठविल्यास, सदर नस्तीवर १५ दिवसांच्या आत मान्य अथवा अमान्य असा निर्णय घेऊन उपरोक्त अनुक्रमांक १ व २ येथे नमूद केल्यानुसार कार्यवाही करावी. मात्र अशी कोणतीही कार्यवाही न करता नस्ती निर्णयाविना विभागात प्रलंबित ठेऊन, हस्तांतर प्रस्तावित करणाऱ्या विभागास १५ दिवसात
# Page 2
शासन परिपत्रक क्रमांकः काकाप १८१९/प्र.क्र.२४/१८ (र. व का .)
काहीही न कळविल्यास, सदर नस्तीचे हस्तांतरण त्या विभागाने मान्य केले आहे, असे गृहित धरुन, हस्तांतरण प्रस्तावित करणाऱ्या विभागाने पुढील कार्यवाही करावी.
५. तरी सर्व मंत्रालयीन विभाग व विभागांच्या सचिवांनी वरील सूचनांचे काटेकोरपणे पालन करावे.
६. सदर शासन परिपत्रक संसदीय कार्य विभागाच्या अनौपचारिक संदर्भ क्रमांक : ८/२०१९ / कार्यासन-५, दिनांक २ ऑगस्ट, २०१९ अन्वये देण्यात आलेल्या मान्यतेस अनुसरुन निर्गमित करण्यात येत आहे. तसेच सदर परिपत्रक महाराष्ट्र शासनाच्या
# Page 3