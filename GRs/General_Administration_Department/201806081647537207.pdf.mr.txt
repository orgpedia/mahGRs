# Page 1
मानव संसाधन व्यवस्थापन प्रणालींतर्गत यशदा, पुणे या संस्थेची समन्वय संस्था (Nodal Agency) म्हणून नेमणूक करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांकः एसआरव्ही-२०१८/प्र.क्र.२२२/कार्या.१२
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
तारीख : २८ मे, २०१८
शासन निर्णय :
सामान्य प्रशासन विभागाने मानव संसाधन व्यवस्थापन प्रणाली (HRMS) हा ई-प्रकल्प विकसित करण्याचा निर्णय घेतला असून या प्रकल्पांतर्गत शासकीय कर्मचाऱ्याच्या नेमणूकीपासून ते निवृत्तीपर्यंतच्या शासकीय सेवेतील प्रमुख १२ सेवाविषयक बाबींचे कामकाज संगणकीय प्रक्रियेद्वारे करण्यात येणार आहेत. सदर कामासाठी E &Y या कंपनीची सल्लागार म्हणून नेमणूक करण्यात आली असून, सदर कंपनीने सादर केलेल्या सविस्तर प्रकल्प अहवालास (DPR) तसेच निविदा अहवालास (RFP) माहिती व तंत्रज्ञान संचालनालयामार्फत गठित उच्च स्तरीय सचिव समितीने मान्यता दिली आहे.
त्यानुसार या प्रकल्पांतर्गत मार्च, २०१८ अखेरीस शासनाच्या संकेतस्थळावर निविदा प्रसिध्द करण्यात आली असून त्यानुसार चालू आर्थिक वर्षी निविदाकाराची ( System Integrator-SI) निवड करुन प्रत्यक्ष संगणकीकरणाचे काम सुरु होणार आहे. या कामासाठी निविदाकारास १२ मुलभूत सेवाविषयक घटकांचे टप्याटप्याने २ वर्षामध्ये संगणकीकरणाचे काम करावयाचे असून प्रत्येक घटकाचे ३ स्तरांमध्ये संगणकीकरण करावयाचे आहे. हे काम करताना निविदाकारास प्रत्येक घटकाच्या स्तरनिहाय कामानुसार कामाचे शुल्क अदा करावयाचे आहे. त्यामुळे निविदाकाराच्या दरमहा कामाच्या प्रगतीचा अहवाल घेऊन तात्काळ निधी देणे आवश्यक आहे. सदर निधी वेळेमध्ये वितरीत न केल्यास पुढील घटकाच्या संगणकीकरणाचे कामकाज वेळापत्रकानुसार पार पडणार नाही. मात्र प्रशासनाच्या निधी वितरणाच्या प्रचलित पध्दतीचा अवलंब करुन प्रत्येकवेळी दरमहा निधी वितरीत करणे शक्य होणार नाही.
सदर बाब विचारात घेऊन या प्रकल्पांतर्गत निधी वितरणाची प्रक्रिया सुलभ करण्यासाठी यशवंतराव चव्हाण विकास प्रशिक्षण प्रबोधिनी, पुणे या संस्थेची समन्वय संस्था Nodal Agency म्हणून नेमणूक करण्यास प्रकल्प अंमलबजावणी समितीने दि. २४/०५/२०१८ च्या बैठकीमध्ये मान्यता दिली आहे.
त्यानुसार सदर शासन निर्णयाद्वारे यशवंतराव चव्हाण विकास प्रशिक्षण प्रबोधिनी, पुणे या संस्थेची मानव संसाधन व्यवस्थापन प्रणालींतर्गत समन्वय संस्था (Nodal Agency) म्हणून नेमणूक करण्यात येत असून या संस्थेच्या वतीने संचालक, सेंटर फॉर इन्फॉर्मेशन टेक्नॉलॉजी, यशदा हे कामकाज पाहतील.
# Page 2
शासन निर्णय क्रमांकः एसआरव्ही-२०१८/प्र.क्र.२२२/कार्या.१२
यशवंतराव चव्हाण विकास प्रशिक्षण प्रबोधिनी, पुणे या संस्थेस समन्वय संस्था (Nodal Agency) म्हणून खालील जबाबदारी पार पाडावी लागेल.
मानव संसाधन व्यवस्थापन प्रणाली (HRMS) या प्रकल्पाच्या अंतर्गत निविदाकार (SI) यांना अदा करावयाच्या रक्कमेचा खर्च हा यशदा संस्थेकडून त्यांच्या ई- गव्हर्नन्स प्रकल्पाच्या लेखाशिर्षामधून करण्यात येईल व सदर रक्कम सामान्य प्रशासन विभागाच्या मागणी क्रमांक ए-४, २०५२ सचिवालय, सर्वसाधारण सेवा (००)(१७) ई गर्व्हनन्स प्रकल्प राबविण्याकरिता तरतूद (२०५२ ५०८१), १७ संगणक खर्च, या लेखाशीर्षाखाली खालील अर्थसंकल्पीय तरतूदीतून यशदा संस्थेस वर्ग करण्यात येईल. सदर प्रकल्प पूर्ण होईपर्यंत अशा प्रकारे कार्यवाही करण्यात येईल.
सामान्य प्रशासन विभागामार्फत यशदा या संस्थेस निधी वितरीत करताना शासनाच्या प्रचलित धोरणानुसार तसेच वित्त विभागाने वेळोवेळी दिलेल्या निर्देशानुसार वितरीत करण्यात येईल.
सदर शासन निर्णय हा वित्त विभागाच्या अनौपचारिक संदर्भ क्र. ३५५/२०१७ / व्यय -४, दि. १३/०७/२०१७ अन्वये प्राप्त मान्यतेनुसार निर्गमित करण्यात येत आहे.