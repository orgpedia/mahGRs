# Page 1
मंत्रालय व नवीन प्रशासकीय भवन इमारतीतील प्रशासकीय विभागामधील नादुरुस्त दुरध्वनीबाबत.
महाराष्ट्र शासन
सामान्य प्रशासन विभाग
परिपत्रक क्रमांक : टिईएल १०२१/प्र.क्र.५/२२
हुतात्मा राजगुरु चौक,मादाम कामा मार्ग,
मंत्रालय, मुंबई - ४०००३२
दिनांक: २७ जानेवारी २०२१
संदर्भ : मा अपर मुख्य सचिव (सेवा), सामान्य प्रशासन विभाग यांच्या अध्यक्षतेखाली दिनांक ४ जानेवारी २०२१ रोजी झालेल्या बैठकीतील निर्णय
परिपत्रक
सामान्य प्रशासन विभागातील नादुरुस्त दुरध्वनीबाबत मा अपर मुख्य सचिव (सेवा), सामान्य प्रशासन विभाग यांच्या अध्यक्षतेखाली दिनांक ४ जानेवारी २०२१ रोजी बैठक आयोजित करण्यात आली होती.
२. सदर बैठकीत विभागातील नादुरुस्त दुरध्वनीबाबत सविस्तर चर्चा करण्यात आली आहे. सदर बैठकीत देण्यात आलेल्या निर्देशानुसार नादुरुस्त दुरध्वनीबाबत मंत्रालय व नवीन प्रशासकीय भवन इमारतीमधील सर्व प्रशासकीय विभागानी पुढीलप्रमाणे कार्यवाही करावी १. दूरध्वनी बंद पडल्यास "१९८" क्रमांकावर तक्रार दाखल करावी.
२. EPBX यंत्रणेवरील वरील नादुरुस्त दूरध्वनीबाबत महानगर टेलिफोन निगम लि.कडे ई-मेल व्दारे तक्रार नोंदवावी. तसेच नादूरुस्त दुरध्वनी (ऑनलाईन तक्रार दाखल करुन) सुरु करून घेण्याची जबाबदारी वरिष्ठ अधिकाऱ्यांच्या बाबतीत त्यांच्या स्वीय सहायकाची व अन्य प्रकरणी संबंधित अधिकाऱ्याची राहील. यासाठी Selfcare.mtnl.net.in या एमटीएनएलच्या वेबसाईट वर तक्रार नोंदवावी. तसेच ही तक्रार भ्रमण दूरध्वनीद्वारे ११३० नंबरवर नोंदविता येईल.