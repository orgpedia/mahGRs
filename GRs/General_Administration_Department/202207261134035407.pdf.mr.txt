# Page 1
महाराष्ट्र प्रशासकीय न्यायाधिकरण येथील न्यायालयीन प्रकरणांच्या सुनावणीस वेळेत हजर राहण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक : बैठक २०२२/१३७/प्र.क्र.५३/२०२२/का. ३८,
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२.
दिनांक : २६ जुलै, २०२२.
वाचा : १) प्रभारी प्रबंधक, महाराष्ट्र प्रशासकीय न्यायाधिकरण, मुंबई यांचे पत्र क्रमांक मप्रन्या / मुंबई / न्यायिक ६०२/२०२२, दिनांक १७ जून, २०२२.
प्रस्तावना : दिनांक ८ एप्रिल, २०२२ रोजी महाराष्ट्र प्रशासकीय न्यायाधिकरण, मुंबई येथे मा. मुख्य सचिव, महाराष्ट्र शासन यांच्या समवेत झालेल्या बैठकीत घेतलेल्या निर्णयास अनुसरुन, महाराष्ट्र प्रशासकीय न्यायाधिकरणाने प्रशासनातील सर्व विभागांच्या न्यायालयीन प्रकरणांची छाननी करुन ५-६ विभागांना एक ठराविक दिवस नेमून विभाग निहाय प्रकरणांची यादी तयार केली आहे. सदर यादीनुसार M.A. No.२९४ of २०२१ in O.A.
No.६११ of २०२१, S. V. Bramhe Vs. The State of Maharashtra & Ors. या प्रकरणाची सुनावणी दि.१५ जून, २०२२ रोजी ठेवण्यात आली होती. सदर सुनावणीकरीता संबंधित विभागामार्फत अधिकारी अनुपस्थित होते. तसेच सदर प्रकरणी माहे ऑगस्ट, २०१९ रोजी आदेश देऊनही आजतागायत प्रतिज्ञापत्र सादर करण्यात आलेले नाही.
याबाबत महाराष्ट्र प्रशासकीय न्यायाधिकरणाने नाराजी व्यक्त केली आहे. यासंदर्भात सर्व प्रशासकीय विभागांना सूचित करण्याची बाब विचाराधीन होती. त्यानुसार आता खालील प्रमाणे सूचना निर्गमित करण्यात येत आहेत.
परिपत्रक : उपरोक्त पार्श्वभूमी पाहता, महाराष्ट्र प्रशासकीय न्यायाधिकरणाने प्रशासनातील सर्व विभागांच्या न्यायालयीन प्रकरणांची छाननी करुन ५-६ विभागांना एक ठराविक दिवस नेमून विभाग निहाय प्रकरणांची यादी तयार केल्यानुसार प्रत्येक विभागास नेमून दिलेल्या वेळेत सुनावणीस हजर न राहील्यामुळे शासकीय तसेच न्यायाधिकरणाच्या वेळेचा होणारा अपव्यय टाळता यावा याकरीता, महाराष्ट्र प्रशासकीय न्यायाधिकरणाने विभाग निहाय नेमून दिलेल्या तारखेस वेळेत हजर राहण्याबाबत तसेच न्यायालयीन प्रकरणासंदर्भात सादर करण्यात येणारे प्रतिज्ञापत्र वेळेत सादर करण्याची दक्षता सर्व विभागाने कृपया घ्यावी.