# Page 1
सामान्य प्रशासन विभागाच्या अधिपत्याखालील चारही आहार/उपाहारगृहांच्या कार्यन्वियतेसाठी लागणारा कच्चा माल व वस्तु साहित्य इत्यादीचा पुरवठा करण्यासाठी मुदतवाढ देणेबाबत..
महाराष्ट्र शासन
सामान्य प्रशासन विभाग (उपाहारगृहे)
शासन निर्णय क्रमांक : निविदा-२०१८/प्र.क्र.१६६/१८/मंउका,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : : ३० जून, २०१८
संदर्भ : १) शासन निर्णय, उद्योग, उर्जा व कामगार विभाग क्रमांक:भाखंस-२०१४/प्र.क्र.८२/भाग-III/ उद्योग-४, दि.१.१२.२०१६ २) शासन निर्णय सामान्य प्रशासन विभाग (उपाहारगृहे) क्रमांक:निविदा-२०१७/प्र.क्र.६५/१७/मंउका (१), दि.२७.०७.२०१७ ३) शासन शुध्दीपत्रक सामान्य प्रशासन विभाग (उपाहारगृहे) क्रमांक: निविदा-२०१७/प्र.क्र.६५/१७/मंउका (१), दि.११.०८.२०१७
प्रस्तावना :
सामान्य प्रशासन विभागाच्या अधिपत्याखालील मंत्रालय उपाहारगृह, चौरस आहारगृह, विधान भवन
उपाहारगृह, मुंबई व कोकण भवन उपाहारगृह, नवी मुंबई येथील उपाहारगृहाच्या कार्यन्वियतेसाठी दिनांक
१/०७/२०१७ ते ३०/६/२०१८ या कालावधीसाठी लागणारा कच्चा माल/वस्तु/साहित्य इत्यादीचा पुरवठा
करण्यासाठी संदर्भ क्रमांक २ येथील दि. २७/७/२०१७ च्या शासन निर्णयान्वये पुरवठादारांच्या निविदा स्विकृत
करण्यात आलेल्या आहेत. सदर स्विकृत निविदांचा कालावधी दि.३०.०६.२०१८ रोजी संपणार आहे. दिनांक
१/७/२०१८ ते दिनांक ३०/६/२०१९ या कालावधीत उपाहारगृहांसाठी लागणाऱ्या वस्तु, कच्चा माल इत्यादींचा पुरवठा
करण्यासाठी निविदा प्रक्रीया सुरु असून ती अंतिम होण्यासाठी काही कालावधी लागणार आहे. मंत्रालय व इतर
आहार/उपाहारगृह येथील सेवा अत्यावश्यक स्वरुपाची असल्याने व ती कायम चालू राहणे अत्यंत आवश्यक असल्याने
उक्त आहार/उपाहारगृहांसाठी आवश्यक असणाऱ्या वस्तु, कच्चा माल इत्यादीचा पुरवठा करण्यासाठी स्विकृत
केलेल्या निविदाकारांना मुदतवाढ देण्याची बाब विचाराधीन होती.
शासन निर्णय :
सामान्य प्रशासन विभागाच्या अधिपत्याखालील मंत्रालय उपाहारगृह, चौरस आहारगृह, विधान भवन
उपाहारगृह, मुंबई व कोकण भवन उपाहारगृह, नवी मुंबई या चारही आहार/उपाहारगृहांना दिनांक १/७/२०१८ ते
दिनांक ३०/६/२०१९ या कालावधीत लागणारा भाजीपाला, किराणा माल, मासांहारी पदार्थ, बिस्किट, सिलबंद
पिण्याचे पाणी, दुग्धजन्य पदार्थ, कटलरी, काचसामान व इतर आवश्यक वस्तुंचा पुरवठा करण्याकरीता निविदा
प्रक्रीया राबविण्यासाठी काही कालावधी लागणार असल्याने निविदा प्रक्रीया पुर्ण होण्याच्या कालावधीत आवश्यक
# Page 2
शासन निर्णय क्रमांकः निविदा-२०१८/प्र.क्र.१६६/१८/मंउका
वस्तुंच्या पुरवठयाअभावी उपाहारगृहाच्या कामकाजावर विपरीत परिणाम होऊ नये व उपाहारगृहांची सेवा सुरळीत
चालू रहावी यासाठी सन २०१८-१९ करीता राबविण्यात येत असलेली निविदा प्रक्रिया अंतिम होईपर्यन्त किंवा दिनांक
१/७/२०१८ ते ३१/८/२०१८ पर्यन्त जे आधी घडेल त्या कालावधीसाठी संदर्भ क्रमांक २ येथील दिनांक २७/७/२०१७
च्या शासन निर्णयान्वये स्विकृत केलेल्या निविदाकारांना सर्व वस्तु, कच्चा माल पुरवठा करण्यासाठी मुदतवाढ देण्यात येत आहे.
२. दिनांक १/७/२०१७ ते दिनांक ३०/६/२०१८ या कालावधीसाठी स्विकृत केलेल्या निविदाकारांनी स्विकृत
निविदेमधील तरतूदी व स्विकृत केलेल्या दरांनुसार उपाहारगृहासाठी लागणाऱ्या वस्तु, कच्चा माल इत्यादीचा पुरवठा
करण्यात यावा.