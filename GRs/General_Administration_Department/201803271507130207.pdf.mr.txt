# Page 1
मंत्रालयीन विभागातील लघुटंकलेखकांची दिनांक ०१.०१.२०१८ रोजीची अंतरिम ज्येष्ठतासूची
महाराष्ट्र शासन
सामान्य प्रशासन विभाग
शासन परिपत्रक क्रमांकः साजेसू २३१८/प्र.क्र.२७/१४-अ,
हुतात्मा राजगुरु चौक,मादाम कामा मार्ग,
मंत्रालय, मुंबई ४०० ०३२.
तारीख: २७ मार्च, २०१८
वाचा:- सामान्य प्रशासन विभाग, शासन परिपत्रक क्र.साजेसू-२३१७/प्र.क्र.५/१४-अ, दिनांक १८.०३.२०१७ शासन परिपत्रक
दिनांक १.१.२०१७ ते ३१.१२.२०१७ या कालावधीत लघुटंकलेखक पदावर सरळसेवा अथवा पदोन्नतीने कोणताही कर्मचारी रुजू झाला नसल्याने दिनांक १.१.२०१८ रोजीची तात्पुरती अतिरिक्त (Additional Provisional) ज्येष्ठतासूची प्रसिध्द करण्यात आली नव्हती. मंत्रालयीन विभागातील लघुटंकलेखकांची दिनांक ०१.०१.२०१७ रोजीची अंतिम ज्येष्ठतासूची संदर्भाधिन दिनांक १८.०३.२०१७ च्या परिपत्रकान्वये प्रसिध्द करण्यात आली होती. दिनांक १.१.२०१७ रोजी प्रसिध्द करण्यात आलेल्या लघुटंकलेखकांच्या ज्येष्ठतासूचीमधील त्रुटी/आक्षेपांची पूर्तता करुन दिनांक १.१.२०१८ ची ज्येष्ठतासूची अंतरिम करण्यात येत असून, ती या परिपत्रकासोबत “परिशिष्ट-अ” येथे जोडण्यात आली आहे. सदरहू ज्येष्ठतासूची सामान्य प्रशासन विभाग, शासन निर्णय क्रमांक : एसआरव्ही २०११/प्र.क्र.२८४/१२, दिनांक २१.१०.२०११ मधील सूचनांनुसार तयार करण्यात आलेली आहे.
२. सदर ज्येष्ठतासूची तयार करताना मुख्यत्वेकरुन महाराष्ट्र नागरी सेवा (ज्येष्ठतेचे विनियमन) नियमावली, १९८२ मधील तरतूदींचा अवलंब करण्यात आला आहे.
३. सदर ज्येष्ठतासूची मा.सर्वोच्च न्यायालयात दाखल विशेष अनुज्ञा याचिका क्र.२८३०६/२०१७ च्या निर्णयाच्या अधिन राहून प्रसिध्द करण्यात येत आहे.
४. सर्व मंत्रालयीन विभागांनी सदरहू ज्येष्ठतासूचीची प्रत वेबसाईटवरुन प्राप्त करुन घ्यावी.
तसेच, आपल्या विभागातील लघुटंकलेखक संवर्गातील सर्व कर्मचाऱ्यांना ज्येष्ठतासूचीची प्रत वेबसाईटवरुन प्राप्त करुन घेण्याबाबत कळवावे.
# Page 2
# Page 3
# Page 4
# Page 5