# Page 1
जिल्हा जालना येथील ईव्हीएम साठवणुकीकरीता आवश्यक असलेल्या गोदामात सीसीटीव्ही बसविणे व विद्युत पुरवठा यास मान्यता देण्याबाबत.
महाराष्ट्र शासन
सामान्य प्रशासन विभाग
शासन निर्णय क्र. ईव्हीएम-२०२०/प्र.क्र.१००/२०/३३
मंत्रालय मुंबई-४०००३२.
दिनांक - १६ मार्च, २०२२
वाचा -: १) जिल्हाधिकारी व जिल्हा निवडणूक अधिकारी, जालना यांचे पत्र क्र.जिअका/निवडणूक/प्र.क्र.२३, दि.१७.१२.२०२१
२) जिल्हाधिकारी व जिल्हा निवडणूक अधिकारी, जालना यांचे अ.शा.पत्र
क्र.जिअका/गोडावून/प्र.क्र.२३/२०२०, दि.२९.११.२०२०
३) शासन निर्णय क्र. ईव्हीएम-२०२०/प्र.क्र.१००/२०/३३, दि.८.१२.२०२०
शासन निर्णय : जिल्हाधिकारी व जिल्हा निवडणूक अधिकारी, जालना कार्यालयाकडून ईव्हीएम-व्हीव्हीपॅट मशीन्सच्या साठवणुकीसाठी आवश्यक असलेल्या महाराष्ट्र राज्य वखार महामंडळाकडून दीर्घमुदतीच्या भाडेतत्त्वावर घेतलेल्या गोदामांच्या दुरुस्तीसाठी सार्वजनिक बांधकाम विभागामार्फत अंदाजपत्रक छाननी करुन तांत्रिक सहमतीसह तसेच मुख्य अभियंता यांचे शिफारशीसह संदर्भ क्र.१ अन्वये प्राप्त झालेल्या रु.३४,२४,२९६/- इतक्या किमतीच्या प्रस्तावास संदर्भ क्र.३ अन्वये प्रशासकीय मान्यता प्रदान करण्यात आली आहे. तथापि प्रस्तुत प्रशासकीय मान्यतेमध्ये सीसीटीव्ही व विद्युत पुरवठा खर्चाचा समावेश नव्हता.
२. भारत निवडणूक आयोगाच्या मार्गदर्शक सुचनांनुसार ईव्हीएम साठवणुकीच्या गोदामात सीसीटीव्ही बसविणे ही अत्यावश्यक बाब असल्याने प्रस्तुत गोदामात सीसीटीव्ही बसविणे व विद्युत पुरवठा करण्याच्या अनुषंगाने रु.७,९४,६९६/- इतक्या अतिरिक्त रकमेचे मुख्य अभियंता यांचे स्वाक्षरीसह अंदाजपत्रक जिल्हाधिकारी व जिल्हा निवडणूक अधिकारी, जालना यांनी त्यांच्या संदर्भ क्र.१ च्या पत्रान्वये सादर केले आहे. सदर प्रस्तावाच्या छाननीअंती अंदाजपत्रकातील कामात समाविष्ट असलेल्या बाबींच्या किंमतीचे विवरण खालीलप्रमाणे आहे.
Recapitulation Sheet
-------------------------------------------------------------------------------------------------------------------------------------------------
| Providing CCTV System and power supply arrangement for VVPAT Godown hired by Election Department of Collector office Jalna. ( Part A & Part B) |
| Sr. No. | Description | Amount |
| 1 | Providing CCTV System for VVPAT Godown hired by Election  |  Department of Collector office Jalna. ( Part A ) | 5,49,534.50 |
| 2  |  | JESD/2584/2021-22 providing Electrical supply for VVPAT Godown hired by Election Department of Collector office Jalna. (Part B) | 1,32,725.10 |
|  | Total Rs | 6,82,259.60 |
|  | Add Contingency 4% Rs. | 27,290.38 |
|  | Total Rs. | 7,09,549.98 |
|  | Add GST 12% | 85,146.00 |
|  | Total Rs. | 7,94,695.98 |
|  | Say Rs | 7,94,696.00 |
-------------------------------------------------------------------------------------------------------------------------------------------------
# Page 2
शासन निर्णय क्रमांक: ईव्हीएम-२०२०/प्र.क्र.१००/२०/३३
३. वरील तक्त्यात नमूद केल्यानुसार विषयांकित कामाच्या रु.७,९४,६९६.०० (रुपये सात लक्ष चौऱ्यान्नव हजार सहाशे शहान्नव फक्त) इतक्या अतिरिक्त रकमेच्या अंदाजपत्रकास याव्दारे मान्यता देण्यात येत असून यापूर्वी दि.८.१२.२०२० रोजी दिलेल्या प्रशासकीय मान्यतेतील अटी व शर्ती कायम राहतील.
४. प्रस्तुत मान्यता ही सार्वजनिक बांधकाम विभागाचे अभिप्राय, वित्त विभाग शासन निर्णय क्र.विअप्र-२०१३/ प्र.क्र.३०/१३/विनियम (भाग-२), दि.२०.०९.२०१९ मधील मुद्दा क्र. ३ अन्वये व सार्वजनिक बांधकाम विभाग शासन परिपत्रक क्र.संकीर्ण-२०१९/प्र.क्र.१०/इमा-२, दि.२५.०९.२०१९ अन्वये तसेच नियोजन विभाग, शासन परिपत्रक क्र.ससमा २०१०प्र.क्र.४८ (भाग-१) / का-१४६१, दिनांक ११ जून, २०१८ नुसार प्रदान केलेल्या वित्तीय अधिकारानुसार देण्यात येत आहे.