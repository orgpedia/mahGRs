# Page 1
माहिती व जनसंपर्क महासंचालनालय व अधिनस्त कार्यालयातील वाहनचालकांची ६ पदे बाह्ययंत्रणेद्वारे भरण्यास मंजुरी देणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : मावज २०२०/१२२/प्र.क्र.३२/का-३४ अ
मादाम कामा मार्ग, हुतात्मा राजगुरु चौक
मंत्रालय, मुंबई-४०० ०३२
दिनांक २ मार्च, २०२१
वाचा :- १. वित्त विभाग शासन निर्णय, क्रमांक -पदनि-२०१८/प्र.क्र.११३/आ.पु.क, दि. ११.१२.२०१८ २. वित्त विभाग शासन परिपत्रक, क्र. संकिर्ण -२०२०/प्र.क्र.२४/आपुक, दि. ३०.९.२०२० प्रस्तावना :
माहिती व जनसंपर्क महासंचालनालयातील वाहने वाहनचालकांच्या अभावी बंदस्थितीत राहील्यामुळे शासनाचे अर्थिक नुकसान टाळण्यासाठी ६ पदे बाह्य यंत्रणेद्वारे कंत्राटी पध्दतीने भरण्यासाठी मान्यता देण्याची बाब विचाराधीन होती. वित्त विभागाच्या वाचा क्र. १ येथील दिनांक ११.१२.२०१८ च्या शासन निर्णयान्वये सर्व प्रशासकीय विभागांना बाह्ययंत्रणेद्वारे पदे भरण्यास अधिकार प्रदान करण्यात आले होते. तथापि, सदर शासन निर्णयाची मुदत संपुष्टात आली असल्यामुळे ६ पदे बाह्य यंत्रणेद्वारे कंत्राटी पध्दतीने भरण्यास मंजुरी मिळण्यास्तव वित्त विभागास विनंती करण्यात आली होती. वित्त विभागाच्या उपसमितीने महासंचालनालयातील कामाचे स्वरूप लक्षात घेवून वाहनचालकांची ६ ६ पदे १ वर्ष अथवा सुधारित आकृतीबंध अंतिम होईल तोपर्यंत यापैकी जे कमी असेल त्या कालावधीपर्यंत बाह्ययंत्रणेद्वारे भरण्यास मान्यता दिली आहे. सदर मान्यतेच्या अधीन राहून खालीलप्रमाणे निर्णय घेण्यात येत आहे.
शासन निर्णय : माहिती व जनसंपर्क महासंचालनालयातील वाहनचालक गट-क संवर्गातील ६ पदे, १ वर्ष अथवा सुधारित आकृतीबंध अंतिम होईल तोपर्यंत यापैकी जे कमी असेल त्या कालावधीपर्यंत बाह्ययंत्रणेद्वारे भरण्यास मंजुरी देण्यात येत आहे.
२. सदर पदांची भरती करतांना वित्त विभागाच्या दि. ३०.९.२०२० च्या परिपत्रकातील सूचनांचा अवलंब करण्यात यावा.
३. सदर शासन निर्णय वित्त विभागाच्या अनौपचारिक संचदर्भ क्रमांक ५२४ दिनांक ४.२.२०२१ अन्वये दिलेल्या मंजुरीच्या अधीन राहून निर्गमित करण्यात येत आहे.
# Page 2