# Page 1
महाराष्ट्र शासन
सामान्य प्रशासन विभाग
शासन आदेश क्रमांक: संकीर्ण-२०२१/प्र.क्र.१५८/का.१४
हुतात्मा राजगुरू चौक, मादाम कामा रोड
मंत्रालय, मुंबई - ४०० ०३२
दिनांक: ०१ जून, २०२२
आदेश
इतर मागास बहुजन कल्याण विभागाच्या अधिपत्याखालील इतर मागास बहुजन
संचालनालयातील “उप संचालक” या पदावर खालील अधिकारी यांची प्रथमत: दोन वर्षासाठी खालील
अटी व शर्तींच्या अधीन राहून प्रतिनियुक्तीने नियुक्ती करण्यात येत आहे.
----------------------------------------------------------------------------------------------------------------------------------------------------------------------
| अ.क्र. | अवर सचिवांचे नांव | सध्याचा विभाग | प्रतिनियुक्तीने ठिकाण |
| १. | श्री.निलेश म. फाळके | सार्वजनिक आरोग्य विभाग | “उप संचालक” इतर मागास बहुजन संचालनालय, मुंबई. |
| २. | श्री.महादेव गि.जोगदंड | वैद्यकीय शिक्षण व औषधी द्रव्ये  |  विभाग | “उप संचालक” इतर मागास बहुजन संचालनालय, पुणे. |
| ३. | श्री.अजित ज.खंदारे | सामान्य प्रशासन विभाग (सध्या  |  प्रतिनियुक्तीवर सहायक संचालक  |  पुरातत्व वस्तुसंग्रहालय, औरंगाबाद) | “उप संचालक” इतर मागास बहुजन संचालनालय, लातूर. |
----------------------------------------------------------------------------------------------------------------------------------------------------------------------
अ) उपरोक्त अधिकारी हे ज्या तारखेला प्रतिनियुक्तीच्या पदावर रूजू होतील त्या तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला ते आपल्या शासकीय पदाचा कार्यभार पुन्हा स्विकारतील त्या तारखेला समाप्त होईल.
ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन/सक्षम प्राधिकाऱ्यास राहील.
क) जर त्यांची सेवा स्वीयेतर नियोक्त्याला आवश्यक वाटली नाही तर त्यांना मुळ विभागाकडे परत पाठविण्याची मुभा स्वीयेतर नियोक्त्याला राहील. मात्र याप्रमाणे परत पाठविण्यापूर्वी स्वीयेतर नियोक्त्याने शासनाला/सक्षम प्राधिकाऱ्याला तीन महिन्यांची नोटीस दिली पाहिजे; आणि
ड) त्यांनी मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला / सक्षम प्राधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
२. महाराष्ट्र नागरी सेवा (पदग्रहण अवधी, स्वीयेतर सेवा... इ.) नियम १९८१ मधील नियम ४० (परिशिष्ट
दोन ) मधील तरतुदी विचारात घेऊन, उपरोक्त अधिकारी यांच्या प्रतिनियुक्तीबाबतच्या अटी व शर्ती इतर
मागास बहुजन कल्याण विभाग यांनी सार्वजनिक आरोग्य विभाग, वैद्यकीय शिक्षण व औषधी द्रव्ये विभाग व
सामान्य प्रशासन विभाग यांचेशी आपआपसात सल्लामसलत करुन ठरवाव्यात.
# Page 2
शासन आदेश क्रमांकः संकीर्ण-२०२१/प्र.क्र.१५८/का.१४
३. उपरोक्त अधिकारी यांच्या इतर सर्व प्रशासकीय बाबी संबंधित विभागामार्फत हाताळण्यात येतील.