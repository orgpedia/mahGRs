# Page 1
नविन प्रशासन भवन येथिल LED स्क्रीनच्या परिचलन व देखभाल दुरुस्तीचे काम करण्यासाठी मे. साईन पोस्ट इंडिया लि. या संस्थेच्या मुदतवाढीस तसेच नवीन संस्थेची नियुक्ती करण्यासाठी ई-निविदा प्रक्रिया राबविण्यास प्रशासकीय व वित्तीय मान्यता देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांकः मावज-२०२१/प्र.क्र.१५७/३४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक: १९ मे, २०२२
प्रस्तावना : नविन प्रशासन भवन, मुंबई येथील आवारामध्ये माहिती व जनसंपर्क महासंचालनालयाच्या मालकीच्या LED स्क्रीनच्या परिचलन व देखभाल दुरुस्तीचे काम करण्यासाठी मे. साईन पोस्ट इंडिया लि.,मुंबई या संस्थेची विहीत कार्यपध्दतीने महासंचालनालयामार्फत सन २०१८ ते २०२० या कालावधीसाठी नियुक्ती करण्यात आली होती. कोविड १९ मुळे LED स्क्रीनच्या परिचलन व देखभाल दुरुस्तीचे काम माहे एप्रिल २०२० ते माहे जून २०२० पर्यंत बंद होते. मुख्यमंत्री सचिवालयामार्फत देण्यात आलेल्या तोंडी आदेशान्वये माहे जुलै २०२० पासून LED स्क्रीनच्या परिचलन व देखभाल दुरुस्तीचे काम सुरु आहे. संस्थेची मुदत मार्च, २०२० मध्ये संपुष्टात आली असल्यामुळे नविन संस्थेची नियुक्ती करण्यासाठी विहित कार्यपध्दती वापरून नव्याने ई-निविदा प्रक्रिया राबविण्यासाठी प्रशासकीय मान्यता देण्याची तसेच ई-निविदा प्रक्रिया राबवून नविन संस्थेची नियुक्ती होईपर्यंत मे. साईन पोस्ट इंडिया लि., मुंबई या संस्थेस मुदतवाढ देण्याची बाब विचाराधीन होती. सदर बाब विचारात घेऊन खालीलप्रमाणे निर्णय घेण्यात येत आहे.
शासन निर्णय:
नविन प्रशासन भवन, मुंबई येथील आवारामध्ये उभारण्यात आलेल्या माहिती व जनसंपर्क महासंचालनालयाच्या मालकीच्या LED स्क्रीनच्या परिचलन व देखभाल दुरुस्तीचे काम करणाऱ्या मे. साईन पोस्ट इंडिया लि., मुंबई या संस्थेची मुदत संपुष्टात आली असल्यामुळे नविन संस्थेची निवड करण्यासाठी विहीत कार्यपध्दतीचा अवलंब करुन नव्याने ई-निविदा प्रक्रीया राबविण्यास तसेच मे. साईन पोस्ट इंडिया लि., मुंबई या संस्थेसोबत करण्यात आलेल्या मुळ करारातील अटी व शर्तीच्या आधारे माहे जुलै, २०२० पासून नव्याने ई-निविदा प्रक्रीया राबवून नविन संस्थेची निवड होईपर्यंतच्या कालावधीपर्यंत किंवा दिनांक ३०.९.२०२२ पर्यंत यापैकी जे आधि घडेल तोपर्यंतच्या
# Page 2
शासन निर्णय क्रमांकः मावज-२०२१/प्र.क्र.१५७/३४
कालावधीसाठी मुदतवाढ देण्यास प्रशासकीय व वित्तीय मान्यता देण्यात येत आहे. सदर LED स्क्रीनच्या परिचलन व देखभाल दुरुस्तीचे कामासाठी निविदा काढून नवीन संस्था नियुक्तीची कार्यवाही कमीत कमी कालावधीमध्ये पुर्ण करण्याची जबाबदारी महासंचालनालयाची राहील.
सदर शासन निर्णय नियोजन विभागाच्या अनौपचारिक संदर्भ क्र.२०७/१४४३ दिनांक १०.११.२०२१ अन्वये तसेच वित्त विभागाच्या अनौपचारिक संदर्भ क्र.६१९ /व्यय-४ दिनांक १८.११.२०२१ अन्वये दिलेल्या सहमतीने निर्गमित करण्यात येत आहे.