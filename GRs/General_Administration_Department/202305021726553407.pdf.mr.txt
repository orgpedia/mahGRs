# Page 1
स्वातंत्र्य सैनिकांनी नामनिर्देशित केलेल्या व्यक्तीस ओळखपत्र देणेबाबत....
महाराष्ट्र शासन
सामान्य प्रशासन विभाग
शासन परिपत्रक क्रमांक: संकिर्ण-१९२०/प्र.क्र.१४४/स्वासैक-१
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक : ०२ मे, २०२३.
वाचा: १) तत्कालिन मा.विधानसभा अध्यक्ष यांचे अध्यक्षतेखाली दि.२२.१.२०२१ रोजी झालेल्या बैठकीचे इतिवृत्त.
२) मा. मुख्यमंत्री यांचे अध्यक्षतेखाली दि.२९.९.२०२२ रोजी झालेल्या बैठकीचे इतिवृत्त.
प्रस्तावना:
“स्वातंत्र्य सैनिक व त्यांचे पाल्य यांच्या विविध मागण्यांसंदर्भात” मा. मुख्यमंत्री महोदय यांचे अध्यक्षतेखाली दि.२९ सप्टेंबर, २०२२ रोजी बैठक आयोजित करण्यात आली होती. सदर बैठकीमध्ये झालेल्या निर्णयानुसार राज्यातील स्वातंत्र्य सैनिकांनी नामनिर्देशित केलेल्या एका व्यक्तीस ओळखपत्र देण्याची बाब शासनाच्या विचाराधीन होती.
शासन परिपत्रक:
मा. मुख्यमंत्री महोदय यांचे अध्यक्षतेखाली दि.२९.९.२०२२ रोजी झालेल्या बैठकीतील निर्णयानुसार स्वातंत्र्य सैनिक यांनी नामनिर्देशित केलेल्या केवळ एका वारसदारास (मुलगा किंवा मुलगी) किंवा वारसदार नसल्यास स्वातंत्र्य सैनिक यांनी नामनिर्देशित केलेल्या केवळ एका पाल्यास संबंधित जिल्हाधिकारी कार्यालयांकडून ओळखपत्र देण्यास खालील तरतूदींच्या अधीन राहून मान्यता देण्यात येत आहे :
स्वातंत्र्य सैनिकांनी/त्यांच्या जोडीदाराने ओळखपत्रासाठी नामनिर्देशित केलेल्या केवळ एका वारसदारास (मुलगा किंवा मुलगी) किंवा वारसदार नसल्यास स्वातंत्र्य सैनिक यांनी ओळखपत्रासाठी नामनिर्देशित केलेल्या केवळ एका पाल्यास त्यांची पोलीस पडताळणी करुन संबंधित जिल्हाधिकारी कार्यालयाकडून ओळखपत्र देण्यात यावे.
→ ओळखपत्र धारकास सदर ओळखपत्राचा वापर फक्त शासकीय कार्यालये व मंत्रालय प्रवेशासाठी अनुज्ञेय राहील. अन्य ठिकाणी हे ओळखपत्र वापरता येणार नाही.
सदर ओळखपत्र हे सुरक्षेच्या दृष्टीने मंत्रालयात प्रवेशासाठी ग्राह्य धरण्यात येईल व अशा ओळखपत्र धारकांना एक दिवसाची मंत्रालय प्रवेशपत्रिका दुपारी ०२.०० नंतर प्रवेशासाठी वितरीत करण्यात येईल.
जिल्हाधिकारी कार्यालयांमार्फत अशा प्रकारचे ओळखपत्र वितरीत करताना संबंधित ओळखपत्र धारकाच्या फोटोवर संबंधित जिल्हाधिकारी कार्यालयाचा शिक्का व ओळखपत्रावर जिल्हाधिकारी यांची स्वाक्षरी तसेच ओळखपत्र धारकाची स्वाक्षरी असणे आवश्यक राहील.
सदर ओळखपत्राचा गैरवापर झाल्याचे निदर्शनास आल्यास, संबंधित ओळखपत्र धारकावर प्रचलित कार्यपद्धतीनुसार कारवाई करावी. तसेच वितरीत करण्यात आलेले ओळखपत्र जप्त करुन भविष्यात संबंधितांना ओळखपत्र वितरीत करण्यात येऊ नये.
सदर ओळखपत्र अहस्तांतरणीय असेल.
→ स्वातंत्र्य सैनिकांनी/त्यांच्या जोडीदाराने ओळखपत्रासाठी नामनिर्देशित केलेल्या वारसदाराने, / पाल्यांने ओळखपत्राकरिता त्यांचे अलिकडच्या काळातील ( Latest ) छायाचित्र संबंधित जिल्हाधिकारी कार्यालयाकडे उपलब्ध करुन द्यावे.
# Page 2
शासन परिपत्रक क्रमांकः संकिर्ण-१९२०/प्र.क्र.१४४/स्वासैक-१
जिल्हाधिकारी कार्यालयांनी वितरीत करण्यात येणाऱ्या ओळखपत्रांकरिता स्वतंत्र नोंदवही ठेवावी.
त्यामध्ये ओळखपत्राचा क्रमांक नोंदविण्यात यावा. तसेच प्रत्येक ओळखपत्रावर जिल्ह्याचे नाव, ओळखपत्र क्रमांक व ओळखपत्र धारकाचा आधारकार्ड क्रमांक नमूद करणे आवश्यक आहे.
३. सर्व जिल्हाधिकारी यांनी या शासन परिपत्रकासोबत जोडलेल्या जोडपत्र-अ मधील नमून्याप्रमाणे ओळखपत्रे मुद्रीत करुन व उचित पडताळणी केल्यानंतरच वारसदार/पाल्यास वितरीत करावीत.
त्यासाठी होणारा खर्च त्यांचेकडे उपलब्ध असलेल्या निधीमधून भागविण्यात यावा.
४. सदर शासन परिपत्रक हे गृह विभागाच्या अनौपचारिक संदर्भ क्र.४२/२०२२ दि.१९.१०.२०२२ अन्वये प्राप्त सहमतीनुसार निर्गमित करण्यात येत आहे.
# Page 3