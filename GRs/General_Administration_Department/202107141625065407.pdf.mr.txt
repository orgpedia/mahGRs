# Page 1
शासकीय/निमशासकीय सेवानिवृत्त अधिकाऱ्यांच्या सेवा करार पद्धतीने विवक्षित कामासाठी घेणे...
महाराष्ट्र शासन
सामान्य प्रशासन विभाग
शासन परिपत्रक क्रमांक : संकीर्ण-२७१५/प्र.क्र.१००(भाग-१)/१३
मादाम कामा मार्ग, हुतात्मा राजगुरु चौक,
त्रालय, मुंबई - ४०० ०३२.
दिनांक : १४ जुलै, २०२१.
वाचा :- १. शासन परिपत्रक वित्त विभाग, क्र. संकीर्ण-२०१९/प्र.क्र.२२/कोषा-प्रशा ४, दि. २९ जानेवारी,२०२०.
२. शासन निर्णय, सामान्य प्रशासन विभाग, क्रमांक संकीर्ण २७१५/प्र.क्र.१००/१३, दि. १७.१२.२०१६.
शासन परिपत्रक :
शासकीय/निमशासकीय सेवानिवृत्त अधिकाऱ्यांच्या सेवा करार पद्धतीने विवक्षित कामासाठी घेण्याबाबचा शासन निर्णय दि. १७.१२.२०१६ अन्वये निर्गमित करण्यात आला आहे. सदर शासन निर्णयात करार पद्धतीने नियुक्त करण्यात आलेल्या व्यक्तींच्या पारिश्रमिकापोटी व भत्यांपोटी होणार खर्च संबंधित कार्यालयाच्या "कार्यालयीन खर्च” या शीर्षाखाली उपलब्ध असलेल्या तरतुदीतून भागविण्याबाबतच्या सूचना देण्यात आल्या होत्या. वित्त विभागाच्या दि. २९.०१.२०२० च्या परिपत्रकान्वये तात्पुरत्या/कंत्राटी/हंगामी कर्मचाऱ्यांचे पारिश्रमिक / मानधन इत्यादी “१० कंत्राटी सेवा” या उद्दिष्ट शीर्षातून करण्याबाबत निदेश देण्यात आलेले आहेत.
२. सेवानिवृत्त अधिकाऱ्यांच्या घेण्यात येणाऱ्या सेवा देखील कंत्राटी स्वरुपाच्या असल्याने, खर्चाचे काटेकोर वर्गीकरण करण्याच्या दृष्टीने विवक्षित कामासाठी घेण्यात येणाऱ्या सेवानिवृत्त अधिकाऱ्यांच्या सेवेचा खर्च देखील “१० कंत्राटी सेवा” या “उद्दिष्ट शीर्षा” तून भागविण्याची बाब विचाराधीन होती. त्यास अनुसरुन आता खालीलप्रमाणे सूचना निर्गमित करण्यात येत आहेत.
३. या शासन परिपत्रकाच्या दिनांकापासून दि. १७.१२.२०१६ च्या शासन निर्णयातील कार्यपद्धतीचा अवलंब करून “विवक्षित कामासाठी करार पद्धतीने घेण्यात येणाऱ्या सेवानिवृत्त अधिकाऱ्यांच्या पारिश्रमिकापोटी व भत्यांपोटी होणारा खर्च “१० कंत्राटी सेवा” या “उद्दिष्ट शीर्षा” तून भागविण्यात यावा.
आर्थिक वर्ष २०२२-२३ च्या अर्थसंकल्पात सेवानिवृत्त अधिकाऱ्यांच्या सेवा करार पद्धतीने घेतलेल्या खर्चाच्या प्रदानाकरिता निधीची आवश्यक तरतूद “१० कंत्राटी सेवा” या उद्दिष्ट शीर्षा खाली अर्थसंकल्पित करण्याची सर्व विभागांनी दक्षता घ्यावी.
४. चालू आर्थिक वर्षात विभागांनी दि. १७.१२.२०१६ च्या शासन निर्णयानुसार सेवानिवृत्त अधिकाऱ्यांच्या सेवा करार पद्धतीने घेण्यासाठीच्या निधीची तरतूद “१३ कार्यालयीन खर्च” या “उद्दिष्ट शीर्षा” खाली केली असल्यास व सदर योजना संकेतांकांतर्गत “१० कंत्राटी सेवा” हे “उद्दिष्ट शीर्ष” उपलब्ध असल्यास, “१३ कार्यालयीन खर्च” मधून “१० कंत्राटी सेवा” या “उद्दिष्ट शीर्षा” मध्ये अनुदानाचे फेरवाटप करण्यात यावे. तथापि, सदर योजना संकेतांकांतर्गत “१० कंत्राटी सेवा” हे “उद्दिष्ट शीर्ष” उपलब्ध नसल्यास, चालू आर्थिक वर्षापुरता सदर खर्च “१३ कार्यालयीन खर्च” या “उद्दिष्ट शीर्षा” तून भागविण्यात येईल. आगामी आर्थिक वर्षात १० कंत्राटी सेवा हे उद्दिष्ट शीर्ष उपलब्ध करण्याबाबत विभागांनी आवश्यक कार्यवाही करावी.
५. सदर शासन परिपत्रक वित्त विभाग क्रमांक : संकीर्ण २०१९/प्र.क्र.२२/कोषा प्रशा ४, दि. २९.०१.२०२० च्या शासन परिपत्रकाच्या धर्तीवर व वित्त विभागाने अनौपचारिक संदर्भ क्रमांक १९/ २०२१/कोषा प्रशा ४, दि. २३.०६.२०२१ वर दिलेल्या मान्यतेनुसार निर्गमित करण्यात येत आहे.
# Page 2
शासन परिपत्रक क्रमांक: संकीर्ण-२७१५/प्र.क्र.१००(भाग-१)/१३