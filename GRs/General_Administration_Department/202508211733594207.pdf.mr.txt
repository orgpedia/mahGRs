# Page 1
नागपूर उड्डाण क्लब,नागपूर यांना मागणी क्र.ए-७
३०५३ ००१२ या लेखाशीषांतर्गत अनिवार्य
बाबींवरील निधी वितरीत करणे बाबत.
महाराष्ट्र शासन
सामान्य प्रशासन विभाग
शासन निर्णय क्र.बीयुडी-१६२४/प्र.क्र.१००/विमान-१
हुतात्मा राजगुरू चौक, मादाम कामा रोड
मंत्रालय, मुंबई ४०० ०३२.
दिनांक : २१ ऑगस्ट, २०२५.
संदर्भ:- १) वित्त विभाग, शासन परिपत्रक क्र.अर्थसं-२०२५/प्र.क्र.४४/अर्थ-३,
दि.०७/०४/२०२५
२) शासन निर्णय समक्रमांकाचे दिनांक १५/०४/२०२५, दि.१३/०५/२०२५,
दि.०५/०६/२०२५ व दि.०३/०७/२०२५
३) नागपूर उड्डाण क्लब,नागपूर यांचे पत्र क्र.ना.उ.क्ल./स.म.अ.-२/कावि-
४६३/२०२५, दि.२६/०५/२०२५.
प्रस्तावना :
सन २०२५-२६ या आर्थिक वर्षात ३०५३ ००१२ या लेखाशीर्षातंर्गत “३१ सहायक अनुदाने
(वेतनेतर)” या उद्दिष्ट्टाखाली रु. ६६,६०,०००/- व ३६ सहायक अनुदाने (वेतन) या उद्दिष्ट्टाखाली
रु.२६,६६,०००/- इतकी अर्थसंकल्पीय तरतूद मंजूर केलेली आहे.
सदर लेखाशीर्षातंर्गत ३६ सहायक अनुदाने (वेतन) या उद्दिष्ट्टाखाली वित्त विभागाने उपलब्ध
करुन दिल्यानुसार संदर्भ क्र.२ येथील शासन निर्णयांन्वये रु.८,२६,४६०/- इतका निधी वितरीत करण्यात
आला आहे.
आता नागपूर उड्डाण क्लब,नागपूर यांनी संदर्भ क्र. ३ येथील पत्रान्वये “३१ सहायक अनुदाने
(वेतनेतर)” व “३६ सहायक अनुदाने (वेतन)” या उद्दिष्ट्टाखालील उर्वरित निधीची मागणी केली आहे.
त्यानुसार वित्त विभागाने मूळ अर्थसंकल्पीत तरतूदीतून “३१ सहायक अनुदाने (वेतनेतर)” या
उद्दिष्ट्टाखाली रु. ३९,९६,०००/- व “३६ सहायक अनुदाने (वेतन)” या उद्दिष्ट्टाखाली रु.७,७३,१४०/-
असा दोन्ही उद्दिष्ट्टाखाली एकूण रु. ४७,६९,१४०/- इतका निधी वितरीत करण्यास मान्यता दिली आहे.
तसेच “ ३६ सहायक अनुदाने (वेतन)” या उद्दिष्ट्टाखाली वित्त विभागाने Beams प्रणालीवर
रु.१,८६,६२०/- इतका निधी उपलब्ध केला आहे.
सबब, नागपूर उड्डाण क्लब,नागपूर या कार्यालयास आता एकूण रुपये ४९,५५,७६०/- इतका
निधी वितरीत करण्याची बाब शासनाच्या विचाराधीन होती.
शासन निर्णय :
नागपूर उड्डाण क्लब, नागपूर या कार्यालयास “ मागणी क्र.ए-७, ८०, सर्वसाधारण ००३,
प्रशिक्षण व शिक्षण (००) (००) (०१) नागपूर उड्डाण क्लबसाठी सहायक अनुदान (अनिवार्य) (३०५३
००१२)” या लेखाशीर्षातंर्गत “३६ सहायक अनुदाने (वेतन)” व “३१ सहायक अनुदाने (वेतनेतर)” या
उद्दिष्ट्टाखाली खालील तक्त्यातील स्तंभ क्र.५ दर्शविल्याप्रमाणे एकूण रु.४९,५५,७६०/- (रुपये
एकोणपन्नास लाख पंचावन्न हजार सातशे साठ फक्त) इतका निधी नागपूर उड्डाण क्लब,नागपूर या
कार्यालयास वितरीत करण्यास व खर्च करण्यास शासन मान्यता देण्यात येत आहे.
# Page 2
शासन निर्णय क्रमांकः बीयुडी-१६२४/प्र.क्र.१००/विमान-१
(रु. हजारात)
------------------------------------------------------------------------------------------------------------------------------------------------------------
| अ.क्र. | प्रधान/लेखाशिर्ष,संगणक सांकेतांक/ उद्दिष्ट्ट | अर्थसंकल्पीय तरतूद | यापूर्वी वितरीत केलेला निधी | प्रस्तावित वितरण |
| १ | २ | ३ | ४ | ५ |
|  | “ मागणी क्र.ए-७, “३०५३ नागरी विमानचालन, ८०,सर्वसाधारण ००३,प्रशिक्षण व शिक्षण (००) (००) (०१) नागपूर उड्डाण क्लबसाठी सहायक अनुदान (अनिवार्य) (३०५३ ००१२) |  |  |  |
|  | ३१ सहायक अनुदाने (वेतनेतर) | ६६,६०,००० | - | ३९,९६,००० |
|  | ३६ सहायक अनुदाने (वेतन) | २६,६६,००० | ८,२६,४६० | ९,५९,७६० |
| एकूण | ९०,६२,००० | ८,२६,४६० | ४९,५५,७६० |
------------------------------------------------------------------------------------------------------------------------------------------------------------
२. नागपूर उड्डाण क्लब,नागपूर या कार्यालयास निधी वितरीत करण्यास व खर्च करण्यास खालील
अटींच्या अधिन राहून शासन मान्यता देण्यात येत आहे.
१) नागपूर उड्डाण क्लब, नागपूर यांच्या अधिकारी / कर्मचाऱ्यांचे वेतन यासाठी व दोन्ही बेसच्या
पायाभूत सुविधा/व्यवस्थापनाचा खर्च, विमानांचे अनुरक्षण, इंधन आणि विमानांचा विमा इत्यादी
बाबींची खातरजमा करण्याची सर्वस्वी जबाबदारी विभागीय आयुक्त, नागपूर यांची राहील. तसेच
सदर खर्चाचा बाबनिहाय प्रमाणित तपशिल शासनास सादर करण्यात यावा.
२) सदर रक्कमा अदा करताना वित्त विभागाच्या विहित कार्यपद्धतीचे अनुपालन करण्यात यावे.
३) सदर खर्चाची उपयोगिता प्रमाणपत्रे सादर करण्याची दक्षता विभागीय आयुक्त, नागपूर यांनी
घ्यावी.
३. सदर खर्चासाठी तहसिलदार (सामान्य प्रशासन विभाग) विभागीय आयुक्त कार्यालय, नागपूर
यांना आहरण व संवितरण अधिकारी म्हणून व विभागीय आयुक्त,नागपूर यांना नियंत्रक अधिकारी
म्हणून घोषित करण्यात येत आहे.
४. या शासन निर्णयाद्वारे वितरीत करण्यात आलेल्या निधी कोषागारातून आहरित करण्यापूर्वी
तसेच खर्च करताना राज्य शासनाची कार्यनियमावली, वित्तीय नियमावली, अर्थसंकल्पीय नियम
पुस्तिकेतील तरतूदी व सर्व अटी/शर्ती तसेच शासन परिपत्रक वित्त विभाग क्र.अर्थसं-
२०२५/प्र.क्र.४४/अर्थ-३, दिनांक ७ एप्रिल,२०२५ मधील मार्गदर्शक सूचनांचे काटेकोरपणे पालन
करण्याची जबाबदारी सबंधित नियंत्रक अधिकारी यांची राहील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3