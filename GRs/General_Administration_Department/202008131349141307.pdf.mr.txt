# Page 1
मर्यादित विभागीय स्पर्धा परीक्षेद्वारा वरच्या पदावर नियुक्त झालेल्या कर्मचाऱ्यांची ज्येष्ठता निश्चित करण्याबाबत अभ्यास करुन शासनास शिफारस करण्यासाठी सचिव समिती स्थापन करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : बीसीसी २०१९/प्र.क्र.१३१/१६-ब
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १३ ऑगस्ट, २०२०.
शासन निर्णय : राज्य शासन सेवेतील विविध संवर्गातील पदे ही मर्यादित विभागीय स्पर्धा परीक्षेमार्फत भरण्यात येतात. सदर पदे ही पदोन्नतीचे आरक्षण लावून भरण्याची कार्यवाही यापूर्वी करण्यात येत होती. तथापि, मा. उच्च न्यायालयाने दि.४.०८.२०१७ च्या आदेशान्वये पदोन्नतीमधील आरक्षण रद्दबातल ठरविले आहे.
त्यामुळे मर्यादित विभागीय स्पर्धा परीक्षेद्वारा वरच्या पदावर नियुक्त झालेल्या कर्मचाऱ्यांची ज्येष्ठता निश्चित करण्याबाबत अभ्यास करुन शासनास शिफारस करण्यासाठी सचिव समिती स्थापन करण्याची बाब शासनाच्या विचाराधीन होती. त्यानुसार अप्पर मुख्य सचिव (सेवा) यांच्या अध्यक्षतेखाली खालीलप्रमाणे सचिव समितीची स्थापना करण्यात येत आहे.
------------------------------------------------------
| अपर मुख्य सचिव (सेवा), सामान्य प्रशासन विभाग | अध्यक्ष |
| अपर मुख्य सचिव (शालेय शिक्षण विभाग) | सदस्य |
| अपर मुख्य सचिव (अपिल व सुरक्षा), गृह विभाग | सदस्य |
| प्रधान सचिव (वित्तीय सुधारणा), वित्त विभाग | सदस्य |
| प्रधान सचिव (विधि व न्याय विभाग) | सदस्य |
| सचिव (साविस), सामान्य प्रशासन विभाग | सदस्य-सचिव |
------------------------------------------------------
२. सदर समितीने आपल्या शिफारशी दोन महिन्यात शासनास सादर कराव्यात.
# Page 2