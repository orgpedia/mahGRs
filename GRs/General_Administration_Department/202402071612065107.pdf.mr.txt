# Page 1
मंत्रालयीन प्रशासकीय विभागातील थकीत
प्रकरणांचा मासिक अहवाल ऑनलाईन
भरण्याबाबत......
महाराष्ट्र शासन
सामान्य प्रशासन विभाग
शासन परिपत्रक क्रमांक : GAD-३२०२०/१/२०२४-GAD(DESK १८)
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक : ०७ फेब्रुवारी, २०२४
संदर्भ : शासन परिपत्रक क्रमांक : संकीर्ण-२०११/प्र.क्र.१०० / १८(र.व का.), दि.१७ डिसेंबर, २०११.
शासन परिपत्रक
गतिमान प्रशासनाकरिता शासनाकडून सर्वतोपरी प्रयत्न करण्यात येत आहेत. त्याकरिता
सर्व प्रकरणांवर त्वरेने निर्णय घेऊन त्यांचा निपटारा होणे आवश्यक आहे. प्रकरणांचा जलद निपटारा
होण्याकरिता यासंबंधीचा आढावा घेऊन आवश्यक उपाययोजना सातत्याने करण्यात येत आहेत.
याकरिता सर्व विभागांकडून विहित प्रपत्रात मासिक अहवाल सामान्य प्रशासन विभाग (रचना व
कार्यपद्धती) कडून संकलित करण्यात येतो. मासिक अहवाल सादर करण्यास होणारा विलंब
टाळण्यासाठी व विहित कालावधीत मासिक अहवाल प्राप्त होण्यासाठी संदर्भाधीन शासन परिपत्रक
दि.१७ डिसेंबर, २०११ अन्वये सर्व मंत्रालयीन विभागांनी थकीत प्रकरणांचा मासिक अहवाल
ऑनलाईन भरण्याच्या सूचना देण्यात आल्या आहेत. त्याकरिता माहिती तंत्रज्ञान विभागाने
इंरानेटवर आवश्यक सुविधा उपलब्ध करून दिली असून सदर प्रणाली “प्रकरणांचा मासिक
आढावा” या नावाने उपलब्ध आहे. त्यानुसार या प्रणाली अंतर्गत माहिती तंत्रज्ञान विभागामार्फत
प्रत्येक विभागात मासिक आढावा ज्या कार्यासनामार्फत एकत्रित करून सामान्य प्रशासन विभागात
पाठविला जातो त्या कार्यासनाच्या समन्वय अधिकाऱ्याला युजर आयडी व पासवर्डही देण्यात आले
आहेत. दरम्यानच्या कालावधीत काही तांत्रिक कारणांमुळे सदर प्रणाली कार्यान्वित नव्हती. अद्यापही
या प्रणालीचे कार्यान्वयन सुरळीत नाही. त्यामुळे सदर प्रणाली सुरळीत करण्याकरिता व त्याबाबतचे
सर्व मंत्रालयीन विभागांना युजर आयडी व पासवर्ड देऊन प्रशिक्षण आयोजित करण्याबाबतच्या सूचना
माहिती तंत्रज्ञान संचालनालयास देण्यात आल्या आहेत.
२. त्यानुसार सर्व मंत्रालयीन विभागांनी आवश्यक ते प्रशिक्षण झाल्यानंतर त्यांच्या थकीत
प्रकरणांचा मासिक अहवाल “प्रकरणांचा मासिक आढावा” या प्रणालीवर माहे फेब्रुवारी, २०२४ पासून
भरणे बंधनकारक करण्यात येत आहे.
३. माहे फेब्रुवारी, २०२४ पासून कोणत्याही विभागाकडून ऑफलाईन थकीत प्रकरणांचा अहवाल
स्विकरण्यात येणार नाही, याची सर्व विभागांनी नोंद घ्यावी.
# Page 2
शासन परिपत्रक क्रमांकः GAD-३२०२०/१/२०२४-GAD(DESK १८)
४. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर