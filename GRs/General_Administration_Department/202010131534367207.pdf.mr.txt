# Page 1
श्री.रो.ना.राऊत, व श्री. यो. दि. लुटे, सहायक कक्ष अधिकारी, यांचा प्रतिनियुक्तीवरील कालावधी संपुष्टात आणून त्यांच्या सेवा त्यांच्या मूळ विभागास प्रत्यावर्तीत करण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांक: एएससी-१७१८/प्र.क्र.७४/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १३, ऑक्टोबर, २०२०
वाचा : १) सामान्य प्रशासन विभाग, क्र. एएससी/१७१८-प्र.क्र.७४/१४-अ, दिनांक १३-०६-२०१८ चे शासन आदेश.
२) सामान्य प्रशासन विभाग, क्र. प्रतिनि-२०१८/प्र.क्र.९८/१२-अ, दिनांक १३-०८-२०१८ चे शासन आदेश.
शासन आदेश
संदर्भाधिन क्र. १ येथील दिनांक १३-०६-२०१८ च्या आदेशान्वये श्री. रो.ना.राऊत, सहायक कक्ष अधिकारी, जलसंपदा विभाग, यांच्या सेवा २ २ वर्षाच्या कालावधीसाठी तर श्री.यो.दि.लुटे, सहायक कक्ष अधिकारी, नगर विकास विभाग, यांच्या सेवा १ वर्षाच्या कालावधीसाठी प्रतिनियुक्तीने वसंतराव नाईक राज्य कृषि विस्तार व्यवस्थापन प्रशिक्षण संस्था, (वनामती) नागपूर, यांच्या कार्यालयात श्री. राऊत यांची कार्यालयीन अधिक्षक, वर्ग-३ या पदावर तर श्री.लुटे यांची वस्तीगृह तथा आवार व्यवस्थापक, वर्ग-३ या पदावर प्रतिनियुक्तीने उपलब्ध करुन देण्यात आल्या होत्या. तथापि सामान्य प्रशासन विभाग/कार्यासन १२-अ यांनी संदर्भाधिन क्र. २ येथील दिनांक १३-०८-२०१८ च्या आदेशान्वये वसंतराव नाईक राज्य कृषि विस्तार व्यवस्थापन प्रशिक्षण संस्था, (वनामती) नागपूर, यांच्या कार्यालयातील रिक्त असलेल्या पदावर श्री. राऊत, व श्री. लुटे यांची सहायक (सीपीटीपी) या पदावर प्रतिनियुक्तीने २ वर्षासाठी नियुक्ती केली होती. सदरहू पदावर श्री. राऊत हे ०१-०८-२०१८ पासून कार्यरत असून त्यांचा सहायक (सीपीटीपी) या पदावर प्रतिनियुक्तीचा २ वर्षाचा कालावधी दिनांक ३१-०७-२०२० रोजी तर श्री. लुटे हे दिनांक १०-०८-२०१८ पासून कार्यरत असून त्यांचा सहायक (सीपीटीपी) या पदावर प्रतिनियुक्तीचा २ वर्षाचा कालावधी दिनांक ०९-०८-२०२० रोजी संपुष्टात आला आहे.
२. मंत्रालयीन विभागात सहायक कक्ष अधिकारी संवर्गातील पदे मोठया प्रमाणात रिक्त आहेत. यास्तव श्री. राऊत व श्री.लुटे यांच्या प्रतिनियुक्तीस कोणतीही मुदतवाढ न देता, त्यांचा प्रतिनियुक्तीवरील कालावधी संपुष्टात आणून श्री. रो.ना.राऊत, सहायक कक्ष अधिकारी, जलसंपदा विभाग व श्री. यो. दि.लुटे, सहायक कक्ष अधिकारी, नगर विकास विभाग यांच्या प्रतिनियुक्तीवरील सेवा आदेशाच्या दिनांकापासून त्यांच्या मुळ विभागास प्रत्यावर्तीत करण्यात येत आहे.
३. श्री. रो.ना.राऊत व श्री. यो. दि.लुटे, यांनी आपल्या मुळ विभागात अनुक्रमे जलसंपदा विभाग व नगर विकास विभागात तातडीने रुजू होऊन तसा अहवाल या विभागास सादर करावा.
४. संचालक, वसंतराव नाईक राज्य कृषि विस्तार व्यवस्थापन प्रशिक्षण संस्था, (वनामती) नागपूर यांनी वरील दोन्ही कर्मचाऱ्यांना तातडीने कार्यमुक्त करावे व दिनांक २०-१०-२०२० नंतर कोणतेही वेतन व भत्ते अदा करु नये.
५. संबंधित मंत्रालयीन प्रशासकीय विभागांनी श्री. रो. ना. राऊत, सहायक कक्ष अधिकारी, व श्री. यो.दि.लुटे सहायक कक्ष अधिकारी हे आपल्या मंत्रालयीन प्रशासकीय विभागात रुजू झाल्याची वस्तुस्थिती या विभागास कळवावी.
# Page 2
शासन आदेश क्रमांकः एएससी-१७१८/प्र.क्र.७४/१४-अ