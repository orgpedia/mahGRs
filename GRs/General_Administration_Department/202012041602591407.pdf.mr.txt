# Page 1
गोपाळकाला (दहिहंडी) व अनंत चतुर्दशी निमित्ताने स्थानिक सुट्टी जाहीर करणेबाबत...
महाराष्ट्र शासन
सामान्य प्रशासन विभाग
शासन परिपत्रक क्रमांक: सार्वसु-११२०/प्र.क्र.८२/२९
मादाम कामा मार्ग, हुतात्मा राजगरु चौक,
मंत्रालय, मुंबई-४०० ०३२
दिनांक:०४ डिसेंबर, २०२०
शासन परिपत्रकः शासन परिपत्रक, सामान्य प्रशासन विभाग क्र. सार्वसु-११९६/प्र.क्र.५/९६/२९, दिनांक १८ सप्टेंबर, १९९६ अन्वये मुंबई शहर व मुंबई उपनगर जिल्हयातील शासकीय / निमशासकीय कार्यालयांना प्रतिवर्षी “अनंत चतुर्दशी" या दिवशी आणि सन २००७ पासून गोपाळकाला (दहीहंडी) निमीत्ताने मुंबई शहर व मुंबई उपनगर जिल्ह्यांसाठी स्थानिक सुट्टी (Local Holiday) जाहीर करण्यात येते. त्यानुसार सन २०२१ मध्ये पुढीलप्रमाणे मुंबई व मुंबई उपनगर जिल्हयातील सर्व शासकीय / निमशासकीय कार्यालयांना याद्वारे स्थानिक सुट्टी (Local Holiday) जाहीर करण्यात येत आहे.
-------------------------------------------------------------------
| अ.क्र. | सुट्टीचा दिवस | इंग्रजी तारीख | भारतीय सौर दिनांक | वार |
| १ | गोपाळकाला (दहिहंडी ) | ३१ ऑगष्ट, २०२१ | ०९ भाद्रपद शके १९४३ | मंगळवार |
| २ | अनंत चतुर्दशी | १९ सप्टेंबर, २०२१ | २८ भाद्रपद शके १९४३ | रविवार |
-------------------------------------------------------------------
२. हे आदेश मुंबई शहर व मुंबई उपनगर जिल्हयातील राज्य शासकीय/निमशासकीय कार्यालयांना लागू होतील.
३. वरील स्थानिक सुट्टी शासन निर्णय क्रमांक पी ॲन्ड एस.नंबर पी-१३/I/बी, दिनांक ५ ५ नोव्हेंबर, १९५८ मधील तरतूदीनुसार जाहीर करण्यात येत आहे.
# Page 2