# Page 1
माहिती व जनसंपर्क महासंचालनालयातील संचालक (माहिती), गट-अ या पदावर पदोन्नती देण्याबाबत.
महाराष्ट्र शासन
सामान्य प्रशासन विभाग,
शासन निर्णय क्र. मावज २०२०/प्र.क्र.९५/का.३४अ,
मंत्रालय, मुंबई ३२.
दिनांक : ३० मार्च, २०२१
प्रस्तावना:
माहिती व जनसंपर्क महासंचालनालयातील श्री. गणेश श्रीधर रामदासी उपसंचालक (माहिती) गट-अ, (वेतनश्रेणी S-२३: ६७७००-२०८७००/-) यांना विभागाच्या शासन निर्णय क्र.मावज २०१९/प्र.क्र.३२/३४-अ दिनांक १९.८.२०१९ अन्वये संचालक (माहिती) गट-अ, ( वेतनश्रेणी S-२५ : ७८८८०-२०९२००/-) या पदावर ११ महिने किंवा नामनिर्देशनाने उमेदवार उपलब्ध होईपर्यंत या पैकी जे अगोदर घडेल या अटीवर संचालक ( माहिती ), मराठवाडा विभाग, औरंगाबाद या पदावर तदर्थ पदोन्नतीने पदस्थापना करण्यात आली होती. सदर तदर्थ पदोन्नती, पदोन्नती कोट्यातील पद रिक्त होईपर्यंत पुढे चालू ठेवणे तसेच पदोन्नती कोट्यातील पद रिक्त झाल्याने अशा पदावर निव्वळ तात्पुरती पदोन्नती देण्याची बाब शासनाच्या विचाराधीन होती. याबाबत आस्थापना मंडळाच्या दि.१८.२.२०२१ रोजी पार पडलेल्या बैठकीमध्ये मंडळाने संचालक (माहिती) या पदावर तात्पुरत्या स्वरुपात श्री. रामदासी यांना पदोन्नती देण्याची शिफारस केली आहे.
शासन निर्णय : आस्थापना मंडळाने केलेली शिफारस विचारात घेऊन श्री. गणेश श्रीधर रामदासी, उपसंचालक ( माहिती ) गट-अ, यांच्या संचालक पदावरील पदोन्नती बाबत शासनाने खालीलप्रमाणे निर्णय घेतला आहे.
अ) श्री. गणेश श्रीधर रामदासी यांची संचालक (माहिती), पदावरील तदर्थ पदोन्नती दि. २०.७.२०२०ते दि.३१.८.२०२०कालावधीमध्ये पुढे चालु ठेवण्यास मंजूरी देण्यात येत आहे.
ब) तसेच श्री. गणेश श्रीधर रामदासी यांना दि.०१.०९.२०२० पासून संचालक (माहिती )या पदावर निव्वळ तात्पुरत्या स्वरुपात पदोन्नती देण्यात येत आहे.
२. उपरोक्त पदोन्नती ही खालील अटींच्या अधीन राहून देण्यात येत आहे: १. मा. सर्वोच्च न्यायालयातील विशेष अनुमती याचिका क्रमांक २८३०६/२०१७ मधील निर्णयाच्या अधीन राहून निव्वळ तात्पुरत्या स्वरुपात पदोन्नती देण्यात येत आहे.
२. दिनांक २०.७.२०२० ते दिनांक ३१.८.२०२० या कालावधीतील तदर्थ पदोन्नती नामनिर्देशन कोट्यातील असल्याने सेवाज्येष्ठतेचा कोणताही लाभ मिळणार नाही.
३. श्री. गणेश रामदासी, संचालक यांच्या पदोन्नतीच्या पार्श्वभुमीवर शासन निर्देशानुसार त्यांची पदस्थापना संचालक ( प्रशासन व तांत्रिक कक्ष ) या पदावर करण्यात येत असून श्री. अजय अंबेकर, संचालक यांची बदलीने पदस्थापना संचालक (माहिती/वृत्त व जनसंपर्क) या पदावर करण्यात येत आहे.
# Page 2
शासन निर्णय क्रमांकः मावज २०२०/प्र.क्र.९५/का.३४अ,
४. श्री. गणेश रामदासी, यांच्या उपरोक्त पदस्थापनेमुळे रिक्त होणाऱ्या संचालक (माहिती), मराठवाडा विभाग, औरंगाबाद या पदाचा अतिरिक्त कार्यभार सामान्य प्रशासन विभागाच्या परिपत्रक क्र. एसआरव्ही/ २०१८/प्रक्र.२०८ / कार्या. १२, दि. ५ सप्टेंबर २०१८ अन्वये योग्य त्या अधिकाऱ्यांकडे सोपविण्याची कार्यवाही महासंचालक, माहिती व जनसंपर्क यांनी करावी.