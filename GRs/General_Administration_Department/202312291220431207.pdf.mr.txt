# Page 1
मंत्रालयीन प्रशासकीय विभागातून निर्गमित होणारे शासन निर्णय/परिपत्रके/अधिसूचना शासनाच्या संकेतस्थळावर प्रसिद्ध करण्याबाबत
महाराष्ट्र शासन
सामान्य प्रशासन विभाग
शासन परिपत्रक क्रमांक : GAD-३२०३६/१२/२०२३-GAD(DESK-१८)
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक : २९ डिसेंबर, २०२३
संदर्भ : १) शासन परिपत्रक क्रमांक : संकीर्ण-२०१७/प्र.क्र.११७/१८(र.व का.), दि.२० जुलै, २०१७
शासन परिपत्रक
मंत्रालयीन प्रशासकीय विभागांकडून वेळोवेळी निर्गमित करण्यात येणाऱ्या शासन निर्णय/ परिपत्रके/अधिसूचना यांच्या प्रती दोन्ही सभागृहांच्या विरोधी पक्षनेत्यांना न चुकता पृष्ठांकित करण्याबाबत तसेच शासन निर्णय/ परिपत्रके/अधिसूचना शासनाच्या संकेतस्थळावर अपलोड करण्याची दक्षता घेण्याबाबत संदर्भाधीन परिपत्रकान्वये सर्व मंत्रालयीन विभागांना सूचित करण्यात आले आहे. तथापि अद्यापही बऱ्याच विभागांमार्फत निर्गमित करण्यात येणारे शासन निर्णय / परिपत्रके/ अधिसूचना शासनाच्या संकेतस्थळावर प्रसिद्ध करण्यात येत नसल्याची बाब शासनाच्या निदर्शनास आली आहे.
२. सबब सर्व मंत्रालयीन विभागांना पुन्हा सूचित करण्यात येते की, त्यांच्या विभागांमार्फत निर्गमित करण्यात येणारे शासन निर्णय / परिपत्रके/ अधिसूचना शासनाच्या संकेतस्थळावर प्रसिद्ध करण्याची कार्यवाही न चुकता करावी. तसेच जे शासन निर्णय / परिपत्रके/अधिसूचना संकेतस्थळावर प्रसिद्ध करण्याची कार्यवाही तात्काळ करावी, जेणेकरून सर्वसामान्य जनतेला सहजरित्या उपलब्ध होऊ शकतील.
# Page 2