# Page 1
मंत्रालयीन कक्ष अधिकारी संवर्गातील अधिकाऱ्यांना कक्ष अधिकारी पदावरील पदोन्नतीनंतरच्या प्रशिक्षणातून सूट देणेबाबत.
महाराष्ट्र शासन
सामान्य प्रशासन विभाग
क्रमांकः कअनि-११२३/प्र.क्र.०९/१४-ब
हुतात्मा राजगुरु चौक, मादाम कामा रोड,
मंत्रालय, मुंबई. ४०० ०३२.
दिनांक:- १७ ऑक्टोबर, २०२३.
वाचा: १) सामान्य प्रशासन विभाग, शासन निर्णय क्रमांक टीआरएन-०९/प्र.क्र.३९/०९/१२अ,दि२३.०९.२०११.
२) सामान्य प्रशासन विभाग, शासन परिपत्रक क्रमांक कअप-१२१४/प्र.क्र.६५/१४-ब, दि.१३.०५.२०१५.
३) महाराष्ट्र नागरी सेवा (कालबध्द प्रशिक्षण) नियम २०२२, दिनांक ०२.०२.२०२२.
शासन आदेश
सामान्य प्रशासन विभाग, शासन निर्णय दिनांक २३.०९.२०११ अन्वये, सर्व शासकीय
अधिकारी/कर्मचारी यांच्यासाठी प्रशिक्षण धोरण विहीत केले असून गट-ब संवर्गातील अधिकाऱ्यांकरीता
पदोन्नतीनंतरच्या प्रशिक्षणाचा कालावधी ०२ आठवडे इतका विहित करण्यात आला आहे. तसेच सामान्य
प्रशासन विभाग, शासन अधिसूचना दिनांक ०२.०२.२०२२ अन्वये महाराष्ट्र नागरी सेवा (कालबध्द प्रशिक्षण)
नियम २०२२ प्रसिध्द करण्यात आले आहेत. सदर नियमानुसार सर्व शासकीय अधिकारी / कर्मचाऱ्यांना
पायाभूत, उजळणी व पदोन्नतीनंतरचे प्रशिक्षण अनिवार्य करण्यात आले आहे.
२. महाराष्ट्र नागरी सेवा (कालबध्द प्रशिक्षण) नियम २०२२ मधील नियम ७ मध्ये नमूद तरतूद
विचारात घेता, सन २०२३ या वर्षात कक्ष अधिकारी या पदावर पदोन्नत झालेल्या व पदोन्नतीनंतरच्या
प्रशिक्षणासाठी पात्र असलेल्या, परंतु पदोन्नतीचे आदेश निर्गमित झाल्यापासून सेवानिवृत्तीस ०२ वर्ष किंवा
त्यापेक्षा कमी कालावधी शिल्लक असलेल्या कक्ष अधिकाऱ्यांचे नामनिर्देशन कक्ष अधिकारी पदावरील
पदोन्नतीनंतरच्या प्रशिक्षणासाठी करण्यात आलेले नाही.
सबब, खालील नमूद कक्ष अधिकाऱ्यांना महाराष्ट्र नागरी सेवा (कालबध्द प्रशिक्षण) नियम २०२२
मधील नियम ७ नुसार कक्ष अधिकारी पदावरील पदोन्नतीनंतरच्या प्रशिक्षणातून सूट देण्यात येत आहे.
------------------------------------------------------------------------------------------
| अ.क्र. | श्री/ श्रीमती | कक्ष अधिकाऱ्यांचे नाव | विभाग | पदोन्नतीचा दिनांक | सेवानिवृत्तीचा दिनांक |
| १. | श्रीमती | क.मो.स.शेख | मृद व जलसंधारण विभाग | २५.०८.२०२३ | ३०-०४-२०२५ |
| २. | श्री | म.के.गयावळ | वित्त विभाग | २५.०८.२०२३ | ३०-०९-२०२४ |
| ३. | श्री | सु. शं. शिंदे | नियोजन विभाग | २५.०८.२०२३ | ३०-०९-२०२४ |
| ४. | श्री | सं.ग.शेलार | शालेय शिक्षण व क्रीडा विभाग | २५.०८.२०२३ | २९-०२-२०२४ |
------------------------------------------------------------------------------------------
# Page 2
शासन निर्णय क्रमांकः कअनि-११२३/प्र.क्र.०९/१४-ब