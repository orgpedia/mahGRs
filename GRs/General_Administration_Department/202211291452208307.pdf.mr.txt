# Page 1
महाराष्ट्र लोकसेवा हक्क अधिनियम, २०१५ च्या प्रभावी अंमलबजावणीसाठी अधिसूचित केलेल्या सर्व सेवा पूर्णतः ऑनलाईन करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्र. आरटीएस-२०२२/प्र.क्र.१४२/लो.दि.क.
मादाम कामा मार्ग,हुतात्मा राजगुरू चौक,
मंत्रालय, मुंबई ४०० ०३२.
दिनांक :- २८ नोव्हेंबर २०२२
वाचा :- महाराष्ट्र लोकसेवा हक्क अधिनियम, २०१५ दिनांक :- २१ ऑगस्ट, २०१५
प्रस्तावना: राज्यामध्ये महाराष्ट्र लोकसेवा हक्क अधिनियम, २०१५ लागू झाला आहे. तथापि सदर अधिनियमांतर्गत अधिसूचित बऱ्याच सेवा या ऑफलाईन स्वरुपात देण्यात येतात, असे शासनाच्या निदर्शनास आले आहे. ऑफलाईन सेवा चालू असल्यामुळे नागरीकांना पारदर्शक, समयोचित व कार्यक्षम पद्धतीने सेवा उपलब्ध होत नाही व कायद्याचा हेतू सफल होत नाही. तसेच बी. आर. ए. पी (Business Reform Action Plan) अंतर्गतही केंद्र शासनाच्या मार्गदर्शक सूचनांप्रमाणे सर्व सेवा ऑनलाईन उपलब्ध करुन देणे अपेक्षित आहे.
परिपत्रक: महाराष्ट्र लोकसेवा हक्क अधिनियम, २०१५ च्या प्रभावी अंमलबजावणीसाठी मंत्रालयीन विभाग व त्यांच्या अधिनस्त कार्यालयांना खालील सूचना करण्यात येत आहेत :
अ) महाराष्ट्र लोकसेवा हक्क अधिनियम, २०१५ या अधिनियमांतर्गत अधिसूचित झालेल्या ज्या सेवा सद्य:स्थितीत ऑनलाईन स्वरूपात देण्यात येत आहेत, त्या दिनांक ३१ डिसेंबर, २०२२ नंतर फक्त ऑनलाईन स्वरूपातच देण्यात याव्यात.
ब) महाराष्ट्र लोकसेवा हक्क अधिनियम, २०१५ च्या अंतर्गत अधिसूचित असलेल्या परंतु सध्या ऑफलाईन स्वरूपात देण्यात येणाऱ्या सेवा ऑनलाईन स्वरूपात देण्यासाठी दिनांक ३१ डिसेंबर, २०२२ पर्यंत ऑनलाईन प्रणाली विकसित व कार्यान्वित करावी आणि सदर सेवा दि. ३१ डिसेंबर, २०२२ नंतर फक्त ऑनलाईन स्वरुपातच देण्यात याव्यात.
क) तर, महाराष्ट्र लोकसेवा हक्क अधिनियम, २०१५ अंतर्गत अधिसूचित झालेल्या ज्या सेवा दिनांक ३१ डिसेंबर २०२२ पर्यंत ऑनलाईन स्वरूपात देणे शक्य होणार नाही, त्याची कारणे मुख्य सचिव यांना सादर करण्यात यावी.
कृ.मा.प.
# Page 2
शासन परिपत्रक क्रमांकः आरटीएस-२०२२/प्र.क्र.१४२/लो.दि.क.
३. या सूचनाचे तंतोतंत पालन होईल याची दक्षता सर्व विभागांनी व त्यांच्या अधिनस्त असलेल्या कार्यालयांनी घ्यावी.