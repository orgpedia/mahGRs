# Page 1
हाजीअली शासकीय वसाहतीमध्ये स्टेट बँक ऑफ इंडियाचे ए.टी.एम. बसविण्याकरिता जागा वाटप करण्याबाबत.
महाराष्ट्र शासन
सामान्य प्रशासन विभाग,
शासन निर्णय क्र. शाकाजा-११२१/प्र.क्र.२९/२०२०/२२
मंत्रालय, मुंबई - ४०० ०३२
दिनांक: १४ मे, २०२१
प्रस्तावना: कार्यकारी अभियंता, इलाखा शहर विभाग, ( सा.बां.) मुंबई यांनी सादर केलेल्या प्रस्तावानुसार हाजीअली शासकीय वसाहतीतील अधिकारी व त्यांचे कुटुंबिय तसेच परिसरातील इतर लोकांच्या सोयीच्या दृष्टीकोनातून हाजीअली शासकीय अधिकारी वसाहत, इमारत क्र. १४ च्या मोकळ्या जागेत स्टेट बॅक ऑफ इंडियाचे ए.टी.एम. उभारणीकरीता ८ × १० = ८० चौ. फूट जागा वाटप करण्याचा प्रस्ताव शासनाच्या विचाराधीन होता, त्यानुषंगाने शासनाने खालील प्रमाणे निर्णय घेतला आहे: शासन निर्णय: कार्यकारी अभियंता, इलाखा शहर विभाग, (सा.बां.) मुंबई यांनी प्रस्तावित केल्याप्रमाणे हाजीअली शासकीय अधिकारी वसाहत, इमारत क्र. १४ च्या मोकळ्या जागेत स्टेट बँक ऑफ इंडियाचे ए.टी.एम.
उभारणीकरीता ८ × १० = ८० चौ. फूट जागा भाडेतत्वावर आदेशाच्या दिनांकापासून पुढील ५ वर्षाकरीता खालील अटी व शर्तींच्या अधिन राहून वाटप करण्यात येत आहे : १) स्टेट बँक ऑफ इंडीया, मुंबई यांचे ए.टी.एम. साठी वाटप करण्यात आलेल्या जागेचे भाडे सध्याच्या शासनाच्या प्रचलित दराने तसेच दरवर्षी दि. १ एप्रिल रोजी १०% दरवाढ याप्रमाणे भाडे आकारण्यात यावे. तसेच भविष्यामध्ये भाडयाच्या दरामध्ये सुधारणा झाल्यास त्याप्रमाणे सुधारित भाडे आकारण्यात यावे.
२) स्टेट बँक ऑफ इंडीया, मुंबई यांनी त्यांना वाटप करण्यात आलेल्या जागेचा वापर केवळ ए.टी.एम.करीता करण्यात यावा.
३) शासनाच्या परवानगी शिवाय व्यवसायामध्ये बदल करता येणार नाही.
४) वाटप केलेल्या उपरोक्त जागेव्यतिरिक्त इतर जागेवर अतिक्रमण करण्यात येऊ नये.
५) वाटप केलेल्या जागेचा करारनामा कार्यकारी अभियंता, इलाखा शहर (सा.बां.) विभाग, बांधकाम भवन, २ रा मजला, मर्झबान रोड, फोर्ट, मुंबई - ०१ यांच्याशी करावा. सदर करारनाम्यातील सर्व अटी व शर्तीचे पालन करणे बंधनकारक राहील.
६) उपरोक्त अटी व शतींचे उल्लंघन झाल्यास शासनाने वाटप केलेली जागा परत घेण्यात येईल.
७) भविष्यात सदर जागेची शासनास केव्हाही आवश्यकता निर्माण झाल्यास ही जागा काढून घेण्याचे अधिकार शासनास राहतील.
८) जागेचा ताबा घेतल्यानंतर या विभागास त्वरीत कळवावे.
# Page 2
शासन निर्णय क्रमांकः शाकाजा-११२१/प्र.क्र.२९/२०२०/२२