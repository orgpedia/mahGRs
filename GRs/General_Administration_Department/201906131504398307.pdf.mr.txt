# Page 1
शासन सेवेत नियुक्ती होताना माजी सैनिक उमेदवारांना टंकलेखनाची परीक्षा उत्तीर्ण होण्यासाठी दोन संधी तसेच दोन वर्षे इतकी मुदतवाढ देण्याबाबत....
महाराष्ट्र शासन
सामान्य प्रशासन विभाग
शासन निर्णय क्रमांक- संकीर्ण-२०१८/प्र.क्र.१८०/२८
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक: १३ जून, २०१९.
वाचा : १. शासन राजपत्र, सामान्य प्रशासन विभाग क्रमांक SRV-१०९३/C.R.१०/९३/XII, दिनांक ०३.०९.१९९३.
२. सामान्य प्रशासन विभाग, शासन अधिसूचना क्रमांक आरटीआर-२०१४/प्र.क्र.३५५/१२, दिनांक ०६.०६.२०१७.
३. शासन निर्णय, साप्रवि क्र. संकीर्ण-२०१८/प्र.क्र.१८०/२८, दिनांक ३०.०८.२०१८.
प्रस्तावना : लिपिक-टंकलेखक पदावर माजी सैनिकातून नियुक्त झालेल्या व्यक्तीने मराठी टंकलेखनाचे किमान ३० शब्द प्रति मिनिट वेगमर्यादेचे किंवा इंग्रजी टंकलेखनाचे किमान ४० शब्द प्रति मिनिट वेगमर्यादेचे शासकीय वाणिज्य प्रमाणपत्र किंवा संगणक टंकलेखनाचे प्रमाणपत्र धारण करणे आवश्यक असून सदर प्रमाणपत्र नियुक्तीच्या दिनांकापासून ११ महिन्यांच्या कालमर्यादेत धारण न केल्यास, सदर व्यक्तीची सेवा समाप्त करण्यात येईल, असे संदर्भाधीन क्र.१ व २ मधील अधिसूचनांमध्ये नमूद केले आहे.
टंकलेखन परीक्षा ही टंकलेखन संस्थेमार्फत एका वर्षातून दोन वेळा (मे / जून व नोव्हेंबर / डिसेंबर महिन्यात)आयोजित केली जाते. त्यानंतर सुमारे दोन महिन्यांच्या कालावधीनंतर सदर परीक्षेचा निकाल घोषित केला जातो. सदर परीक्षेस बसण्याकरिता उमेदवारांना किमान ५½ (साडे पाच ) महिन्याचे टंकलेखनाचे प्रशिक्षण आवश्यक असते. या सर्व बाबी विचारात घेवून संदर्भाधीन क्र. ३, दिनांक ३०.०८.२०१८ च्या शासन निर्णयान्वये लिपिक-टंकलेखक पदावर माजी सैनिकातून नियुक्त झालेल्या उमेदवारांना टंकलेखनाची (इंग्रजी/मराठी) परीक्षा उत्तीर्ण होण्यासाठी नियुक्तीच्या दिनांकापासून २ वर्षाच्या कालावधीत व २ संधीत सदर परीक्षा उत्तीर्ण होण्यासाठी मुदतवाढ देण्यात आली आहे.
तसेच, केवळ लिपिक-टंकलेखक नाही तर गट क संवर्गातील ज्या पदांच्या सेवाप्रवेश नियमांमध्ये टंकलेखन अर्हता धारण करण्याबाबत तरतूद करण्यात आलेली आहे, अशा पदांवर नियुक्त होणाऱ्या माजी सैनिक कर्मचाऱ्यांनाही मराठी/इंग्रजी टंकलेखनाची परीक्षा उत्तीर्ण होण्यासाठी काही अवधी देण्याची बाब शासनाच्या विचाराधीन होती. यानुसार, संदर्भाधिन क्र. ३ येथील दिनांक ३०.०८.२०१८ चा शासन निर्णय अधिक्रमित करण्यात येत असून सुधारित शासन निर्णय खालीलप्रमाणे शासन निर्णय : शासन सेवेत माजी सैनिक उमेदवारांना जर गट “क” संवर्गातील पदांवर नियुक्ती मिळाली, तर ज्या पदांसाठी टंकलेखन अर्हता आवश्यक आहे, अशा सर्व पदांवर नियुक्त होणाऱ्या माजी सैनिक
# Page 2
शासन निर्णय क्रमांकः संकीर्ण-२०१८/प्र.क्र.१८०/२८
उमेदवारांना टंकलेखनाची (इंग्रजी/मराठी) परीक्षा उत्तीर्ण होण्यासाठी नियुक्तीच्या दिनांकापासून २ वर्षाच्या कालावधीत व २ संधीत सदर परीक्षा उत्तीर्ण होण्यासाठी अवधी व संधी देण्याचा निर्णय शासनाने घेतला आहे.
२. माजी सैनिक उमेदवारांना गट “क” संवर्गातील पदांवर नियुक्ती दिलेल्या व शासन निर्णयाच्या दिनांकापर्यंत नियुक्तीपासून २ वर्षे पूर्ण न झालेल्या उमेदवारांनाही सदर प्रमाणपत्र सादर करण्यासाठी उमेदवारांच्या नियुक्तीपासून २ वर्षे इतकी मुदत देण्यात येत आहे.
३. सदर शासन निर्णय साप्रवि/कार्या.१६-अ च्या अनौ.संदर्भ क्र.१३/१६-अ, दिनांक २८.०२.२०१९ व साप्रवि/कार्या.१२ च्या अनौ. संदर्भ क्र.२७८/का.१२, दिनांक ०७.०३.२०१९अन्वये दिलेल्या सहमतीनुसार निर्गमित करण्यात येत आहे.
# Page 3