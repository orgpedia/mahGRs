# Page 1
तत्काळ
महाराष्ट्र शासन
सामान्य प्रशासन विभाग
खोली क्र. ५५७ (वि), ५ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दूरध्वनी क्र ०२२२२७९३३४/२२७९४१७२-४ Email ID : vrishali.bhingarde@nic.in
क्रमांक :- प्रतिनि २५२२/प्र.क्र.१०६/१४-अ दिनांक : १९ जुलै, २०२२
प्रति, सह/उप सचिव (आस्थापना), सर्व मंत्रालयीन विभाग, मंत्रालय, मुंबई ४०० ०३२.
विषय : वसंतराव नाईक राज्य कृषि विस्तार व्यवस्थापन प्रशिक्षण संस्था, (वनामती), नागपूर या कार्यालयातील सहायक प्रशिक्षणचे रिक्त पद प्रतिनियुक्तीने भरण्याबाबत.
संदर्भ:- १) सा.प्र.वि. शा.नि. क्र. एसआरव्ही-२०११/प्र.क्र.१३७/का. १२, दिनांक १७-१२-२०१६
२) सा. प्र. वि. शा. नि. क्र. संकीर्ण-२०१७/प्र.क्र.१२०/कार्या-१४, दिनांक ३१-०८-२०१७.
३) सामान्य प्रशासन विभाग, कार्यासन१२-अ यांचे क्र.प्रतिनि २०२२/प्र.क्र.५६/१२-अ, दिनांक १८-०५-२०२२ रोजीचे पत्र
महोदय/महोदया,
संदर्भाधिन क्र. १ येथील दिनांक १७-१२-२०१६ च्या शासन निर्णयान्वये प्रतिनियुक्तीचे धोरण निश्चित करण्यात आले असून, संदर्भाधिन क्र.२ येथील दिनांक ३१-८-२०१७ च्या शासन निर्णयान्वये मंत्रालयीन संवर्गातील अधिकारी/कर्मचारी यांच्या प्रतिनियुक्तीबाबत कार्यपध्दती विहित करण्यात आली आहे. सा.प्र.वि./कार्या.१२-अ यांनी संदर्भाधिन क्र.३ येथील दि. १८-०५-२०२२ रोजीच्या पत्रान्वये वसंतराव नाईक राज्य कृषि विस्तार व्यवस्थापन प्रशिक्षण संस्था, (वनामती), नागपूर या कार्यालयातील "सहायक प्रशिक्षण-अराजपत्रित गट-ब" चे एक रिक्त पद (वेतनश्रेणी एस-१४ रू. ३८६००-१२२८००) प्रतिनियुक्तीने भरण्याची मागणी केली आहे.
२. वसंतराव नाईक राज्य कृषि विस्तार व्यवस्थापन प्रशिक्षण संस्था, (वनामती), नागपूर या कार्यालयातील "सहायक प्रशिक्षण-अराजपत्रित गट-ब" चे पद प्रतिनियुक्तीने भरण्यासाठी मंत्रालयीन विभागातील सहायक कक्ष अधिकारी संवर्गातील कर्मचाऱ्यांकडून इच्छुकता मागविण्यात येत आहे.
# Page 2
शासन पत्र क्रमांकः प्रतिनि २५२२/प्र.क्र.१०६/१४-अ
-------------------------------------------------------------------------------------------------------------------------------------------------------------------------------------------------------------------
| मंत्रालयीन विभागातील पदाचे नांव | वसंतराव नाईक राज्य कृषि विस्तार व्यवस्थापन प्रशिक्षण संस्था, ( वनामती), नागपूर कार्यालयातील प्रतिनियुक्तीने भरावयाचे पदनाम व संख्या | प्रतिनियुक्तीच्या ठिकाणावरील कार्यालयीन पत्ता |
| १ | २ | ३ |
| सहायक कक्ष अधिकारी | सहायक प्रशिक्षण-अराजपत्रित गट-ब (१ पद) | वसंतराव नाईक राज्य कृषि विस्तार व्यवस्थापन प्रशिक्षण संस्था, (वनामती), नागपूर |
-------------------------------------------------------------------------------------------------------------------------------------------------------------------------------------------------------------------
३. उपरोक्त पदावर प्रतिनियुक्तीने जाण्याकरिता इच्छुक मंत्रालयीन विभागातील, सहायक कक्ष अधिकाऱ्यांनी आपल्या मंत्रालयीन प्रशासकीय विभागाकडे अर्ज सादर करावा कोणत्याही परिस्थितीत या विभागाकडे थेट अर्ज करु नयेत. थेट प्राप्त झालेल्या अर्जावर कोणतीही कार्यवाही करण्यात येणार नाही.
सामान्य प्रशासन विभाग, शा.नि. दिनांक १७.१२.२०१६ च्या शासन निर्णयातील परिच्छेद ५ (अ)(८) मध्ये नमूद केल्यानुसार नियमित नियुक्तीपासून किमान ७ वर्षे सेवा कालावधी पूर्ण करत नाहीत, अशा कर्मचाऱ्यांची या विभागाकडे शिफारस करण्यात येऊ नये.
४. सर्व संबंधित मंत्रालयीन प्रशासकीय विभागांनी इच्छुक कर्मचाऱ्यांचे अर्ज प्राप्त झाल्यानंतर संदर्भाधिन शासन निर्णयातील तरतूदीनुसार अर्जांची छाननी करुन आपल्या विभागाच्या सचिवांच्या मान्यतेने इच्छुक कर्मचाऱ्यांचा प्रतिनियुक्तीचा प्रस्ताव खालील माहितीसह या कार्यासनाकडे दिनांक ०५-०८-२०२२ पर्यंत पोहोचतील अशारीतीने (नोंदणी शाखेत पाठवू नये) पाठवावा :
-------------------------------------------------------------------------------------------
| १) | कर्मचाऱ्याचे संपूर्ण नांव व पदनाम |  |
| २) | जन्मदिनांक |  |
| ३) | प्रथम नियुक्तीचा दिनांक |  |
| ४) | सेवानिवृत्तीचा दिनांक (पहा शा.नि. दिनांक १७-१२-२०१६ मधील तरतुद ५ (ब) (६) |  |
| ५) | शैक्षणिक अर्हता |  |
| ६) | भ्रमणध्वनी क्रमांक |  |
| ७) | मागील ३ वर्षाच्या गोपनीय अहवालाच्या छायाप्रती (मूळ गोपनीय अहवाल पाठवू नयेत) |  |
| ८) | मत्ता व दायित्व सादर केली आहेत का? (दि.३१.३.२०२२ रोजीचे) |  |
| ९) | ५०/५५ व्या वर्षी पुनर्विलोकन केले आहे का? (लागू असल्यास) |  |
| १०) | संबंधित कर्मचाऱ्याला यापूर्वी प्रतिनियुक्ती दिली असल्यास तपशील (पद, ठिकाण व कालावधी) |  |
| ११)  |  | संबंधित कर्मचाऱ्याविरुध्द विभागीय चौकशी सुरु अथवा प्रस्तावित आहे काय? |  |
-------------------------------------------------------------------------------------------
पृष्ठ ३ पैकी २
# Page 3
शासन पत्र क्रमांकः प्रतिनि २५२२/प्र.क्र.१०६/१४-अ
५. एकदा निवड झालेल्या कर्मचाऱ्याला त्याचे नांव मागे घेता येणार नाही. तसेच, आपल्या विभागातून सदर पदावर प्रतिनियुक्तीसाठी जाण्यास कोणीही कर्मचारी इच्छुक नसल्यास तसेही कृपया दिनांक ०५-०८-२०२२ पर्यंत या विभागास कळविण्यात यावे.
६. सद्य:स्थितीत मंत्रालयील सहायक कक्ष अधिकारी संवर्गात मोठ्या प्रमाणात पदे रिक्त आहे.
यास्तव प्रतिनियुक्तीच्या ठिकाणी नियुक्ती करण्यास विभागाने सहमती दिल्यास त्या कर्मचाऱ्याच्या बदल्यात/जागी संबंधित विभागास तातडीने सहायक कक्ष अधिकारी उपलब्ध करुन देणे शक्य होणार नाही याची विभागांनी नोंद घ्यावी.