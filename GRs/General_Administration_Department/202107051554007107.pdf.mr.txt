# Page 1
शासकीय अधिकारी/कर्मचाऱ्यांच्या ऑनलाईन प्रशिक्षणाबाबत.
महाराष्ट्र शासन
सामान्य प्रशासन विभाग
शासन परिपत्रक, क्रमांक- टीआरएन २०२१/प्र.क्र.६९/२१/१२-अ, मंत्रालय, मुंबई-४०० ०३२.
दिनांक : ०५.०७.२०२१
वाचा : शासन निर्णय, सा. प्र. वि. क्रमांक- टीआरएन-०९/प्र.क्र.३९/०९/१२-अ, दि. २३ सप्टेंबर, २०११.
परिपत्रक
राज्य प्रशिक्षण धोरणांतर्गत राज्य शासकीय कर्मचाऱ्यांस सामान्य प्रशासन विभागामार्फत प्रशासनिक व सेवांतर्गत प्रशिक्षण तसेच संबंधित विभागांमार्फत तांत्रिक प्रशिक्षण देण्यात येत आहे. राज्यात कोविड-१९ या संसर्गजन्य महामारीच्या प्रादुर्भावामुळे घालण्यात आलेले निर्बंध व सामाजिक अंतराचे भान इत्यादी बाबींच्या अनुषंगाने सद्य:स्थितीत शासकीय कर्मचाऱ्यांचे प्रत्यक्ष प्रशिक्षण घेण्यावर निर्बंध आले आहेत. तसेच करोना विषाणुचा प्रसार रोखण्यासाठी करण्यात येत असलेल्या उपाययोजनांनुसार वेळोवेळी शासकीय कर्मचाऱ्यांची कार्यालयीन उपस्थितीही सिमित करण्यात येत आहे. तथापि, राज्य शासन सेवेत सर्व स्तरावर कार्यक्षमता वाढवून गतिमान प्रशासनाकरीता निरंतर प्रशिक्षणाची आवश्यकता आहे. याकरीता राज्य प्रशिक्षण धोरणांतर्गत शिखर प्रशिक्षण संस्था यशदा, पुणे व सोबतच्या परिशिष्ट “अ” व “ब” मधे नमुद अस्तित्वात ६ विभागीय प्रशासकीय प्रशिक्षण संस्था व जिल्हा प्रशासकीय प्रशिक्षण संस्थांमार्फत कोविड प्रादुर्भावाच्या अनुषंगाने सद्य:स्थितीत जास्त प्रमाणात ऑनलाईन पध्दतीने प्रशासकीय व सेवांतर्गत प्रशिक्षण देण्यात येत आहे.
२. सद्य:स्थितीत पाळावयाचे सामाजिक अंतराचे भान, शासकीय कर्मचाऱ्यांची कार्यालयीन उपस्थिती पहाता कर्मचाऱ्यांचे विविध टप्प्यावरचे प्रलंबित प्रशिक्षण पुर्ण करण्याकरीता व प्रशिक्षणातील सातत्य राखण्यासाठी सर्व प्रशासकीय विभागांना खालीलप्रमाणे सूचना या परिपत्रकान्वये देण्यात येत आहेत. :
१) सर्व विभागांनी आपल्या अधिनस्त तांत्रिक प्रशिक्षण संस्थांमार्फत कर्मचाऱ्यांकरीता जास्तीत जास्त ऑनलाईन प्रशिक्षणाचे आयोजन करावे. विभागांनी आपल्या अधिनस्त सर्व विभाग प्रमुख/कार्यालय प्रमुखांसही याबाबत सूचना दयाव्यात.
२) याकरीता विभागाच्या प्रशिक्षण गरजांनुसार व आवश्यकतेनुसार संबंधित प्रशिक्षण संस्थेशी संपर्क साधून आवश्यक कार्यवाही करावी.
# Page 2
शासन परिपत्रक क्रमांक: टीआरएन -२०२१/प्र.क्र.६९/२१/१२-अ,
३) सर्व प्रशासकीय विभागांनी संबंधित विभागास तांत्रिक प्रशिक्षणकरीता उपलब्ध निधीचा आपल्या मार्गदर्शक सुचनांनुसार पुर्णपणे विनियोग करावा.
# Page 3
# Page 4