# Page 1
महाराष्ट्र शासन
सामान्य प्रशासन विभाग,
मंत्रालय (विस्तार), दालन क्र.५५७, ५ वा मजला,
मादाम कामा मार्ग, हुतात्मा राजगुरु चौक,
मुंबई-४०० ०३२.
दूरध्वनी क्रमांक-२२७९३३४४ Email ID : desk१४gad-mh@gov.in
क्रमांक: संकिर्ण-२०२१/प्र.क्र.१५८/का.१४ दिनांक : १४ डिसेंबर, २०२१ प्रति, सह/उप सचिव, सर्व मंत्रालयीन विभाग (आस्थापना), मंत्रालय, मुंबई- ४०० ०३२.
विषय :-इतर मागास बहुजन कल्याण विभागाच्या प्रादेशिक स्तरावरील आणि इतर मागास बहुजन कल्याण संचालनालय, पुणे कार्यालय येथील “उपसंचालक” हे पद प्रतिनियुक्तीने भरण्याबाबत.
संदर्भ:- इतर मागास बहुजन कल्याण विभाग क्र.संकिर्ण-२०२१/प्र.क्र.३४/आस्था-२, दि.२३.११.२०२१ रोजीचे पत्र.
महोदय/महोदया,
उपरोक्त संदर्भाधीन पत्रान्वये इतर मागास बहुजन कल्याण विभागाच्या अधिपत्याखालील प्रादेशिक
स्तरावरील कार्यालयातील मुंबई, पुणे, नागपूर, अमरावती, नाशिक, औरंगाबाद व लातूर (प्रत्येकी १ पद) व
इतर मागास बहुजन कल्याण संचालनालय, पुणे यांच्या कार्यालयातील (३ पदे) अशी एकूण १०
“उपसंचालक” यांची पदे मंत्रालयीन अवर सचिव (वेतनस्तर एस-२३ : ६७,७००-२,०८,७०० /- ) संवर्गातून
प्रतिनियुक्तीने भरावयाची आहेत.
२. त्यानुषंगाने सर्व मंत्रालयीन विभागांना विनंती करण्यात येते की, इतर मागास बहुजन कल्याण विभागाच्या अधिपत्याखालील प्रादेशिक स्तरावरील कार्यालयातील मुंबई, पुणे, नागपूर, अमरावती,
नाशिक, औरंगाबाद व लातूर व इतर मागास बहुजन कल्याण संचालनालय, पुणे यांच्या कार्यालयात
“उपसंचालक” या पदावर प्रतिनियुक्तीने जाण्यासाठी इच्छुक असलेल्या आपल्या विभागातील
अधिकारी/कर्मचारी यांची नावे, त्यांचे मागील पाच वर्षांच्या गोपनीय अहवालांच्या प्रमाणित प्रतींसह,
वैयक्तिक माहिती (Bio-data), संपूर्ण सेवा तपशील (कालावधी, विभाग, पद), ना- विभागीय चौकशीचे
प्रमाणपत्र व विभागाचे ना-हरकत प्रमाणपत्र इ. माहिती या विभागाकडे दि.३०.१२.२०२० पर्यंत निश्चितपणे
प्राप्त होतील अशा रितीने पाठविण्यात यावी. तसेच कोणीही अधिकारी इच्छुक नसल्यास “निरंक” असेही
या विभागास कळवावे, ही विनंती.
# Page 2
शासन पत्र क्रमांकः संकिर्ण-२०२१/प्र.क्र.१५८/का.१४
# Page 3