# Page 1
चंद्रपूर वन प्रशासन विकास व व्यवस्थापन प्रबोधिनी, चंद्रपूर या जिल्हा प्रशासकीय प्रशिक्षण संस्थेला, चंद्रपूर व गडचिरोली या दोन जिल्हयांसाठी नागपूर विभागांतर्गत विभागीय प्रशासकीय प्रशिक्षण संस्था म्हणून घोषित करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : टिआरएन-२०२२/प्र.क्र.६२/२२/१२-अ
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२
दिनांक : ०४ जुलै, २०२२.
वाचा १. शासन निर्णय क्रमांक - टिआरएन- २००९/प्रक्र.३९/०९/१२-अ, दि.२३ सप्टेंबर, २०११.
२. शासन निर्णय क्रमांक - टिआरएन- २०११/प्रक्र.२८७/११/१२-अ, दि.१४ ऑक्टोबर, २०१३.
३. शासन निर्णय क्रमांक - टिआरएन- २०१४/प्रक्र.१२/१४/१२-अ, दि.१३ ऑगस्ट, २०१४.
४. शासन निर्णय क्रमांक - टिआरएन- २०१४/४४०/प्रक्र.६६/१४/१२-अ, दि.०१ नोव्हेंबर, २०१४.
५. महसूल व वन विभाग, (कार्यासन फ-९) यांची दि.२८.०३.२०२२ ची टिप्पणी.
६. राज्य प्रशिक्षण कृती दल बैठक दि.१२.०४.२०२२ चे इतिवृत्त.
७. महासंचालक, यशदा पुणे यांचे क्रमाक राप्रनिमूयं / २०२२-२३/RATI-चंद्रपूर प्रस्ताव/प्र.क्र.११-३६ दि.०९.६.२०२२.
प्रस्तावना: राज्य शासन सेवेत सर्व स्तरावर कार्यक्षमता वाढवून गतिमान प्रशासन होण्याकरिता राज्यातील सर्व अधिकारी / कर्मचारी यांना प्रशिक्षण देण्याच्या हेतूने संदर्भाधीन क्र.१ येथील शासन निर्णयान्वये महाराष्ट्र राज्याचे प्रशिक्षण धोरण निश्चित करण्यात आले आहे. त्यानुसार तांत्रिक व प्रशासनिक या २ प्रकारच्या प्रशिक्षणांपैकी प्रशासनिक सेवांतर्गत प्रशिक्षणाची प्रक्रिया राज्य, विभाग व जिल्हा अशा ३ स्तरावर कार्यान्वित आहे. त्यापैकी दुस-या म्हणजे विभागीय मुख्यालयाच्या स्तरावर व तिस-या म्हणजे जिल्हा मुख्यालयाच्या स्तरावर प्रशिक्षण विषयक कामकाज पार पाडण्यासाठी संदर्भाधीन क्र. २ व ३ येथील शासन निर्णयान्वये शासनाच्या इतर विभागाच्या अधिनस्त असलेल्या तांत्रिक प्रशिक्षण संस्थांना विभागीय प्रशासकीय प्रशिक्षण संस्था व जिल्हा प्रशासकीय प्रशिक्षण संस्था म्हणून घोषित करण्यात आले आहे.
२. संदर्भाधीन क्र. ३ येथील शासन निर्णयान्वये " चंद्रपूर वन प्रशासन विकास व व्यवस्थापन प्रबोधिनी, चंद्रपूर या संस्थेस नागपूर जिल्हयातील "ड" वर्ग कर्मचाऱ्यांना प्रशासकीय प्रशिक्षण देण्याकरिता जिल्हा प्रशासकीय प्रशिक्षण संस्था म्हणून घोषित करण्यात आलेले आहे. या संस्थेमध्ये प्रशिक्षणासाठी यथायोग्य पायाभूत सुविधा, प्रशस्त आवार व ५०० प्रशिक्षणार्थांना प्रशिक्षण देण्याची क्षमता असल्याचे नमूद करुन, सदर संस्थेस चंद्रपूर, गडचिरोली व यवतमाळ या तीन जिल्हयांसाठी विभागीय प्रशासकीय प्रशिक्षण संस्था म्हणून घोषित करण्याचे संदर्भाधीन क्र.५ येथे नमूद टिप्पणीन्वये महसूल व वन विभागाने प्रस्तावित केले होते.
३. सदर प्रस्तावाच्या अनुषंगाने यशदाने संदर्भाधीन क्र. ५ च्या पत्रान्वये गडचिरोली व चंद्रपूर या दोन जिल्हयांतील वर्ग-३ च्या कर्मचा-यांचे प्रशिक्षण घेण्यासाठी चंद्रपूर वन प्रशासन विकास व व्यवस्थापन प्रबोधिनी, चंद्रपूर या संस्थेस विभागीय प्रशासकीय प्रशिक्षण संस्था म्हणून घोषित करण्याबाबत शिफारस केली आहे. तसेच नागपूर विभागातील नागपूर, गोंदिया, वर्धा व भंडारा या ४ जिल्हयांचे प्रशासकीय प्रशिक्षण वनामती, नागपूर या विभागीय प्रशासकीय प्रशिक्षण संस्थेमध्येच घेण्यात यावे असे अभिप्राय कळविले आहेत.
सद्य:स्थितीत वनामती, नागपूर या नागपूर विभागाच्या विभागीय प्रशासकीय प्रशिक्षण संस्थेमध्ये, नागपूर,भंडारा, गोंदिया, वर्धा, चंद्रपूर व गडचिरोली या ६ जिल्हयांतील वर्ग-२ व वर्ग-३ च्या अधिकारी /कर्मचाऱ्यांना प्रशासकीय प्रशिक्षण देण्यात येते. तसेच एकत्रित परिविक्षाधीन प्रशिक्षण कार्यक्रमांर्तगत वर्ग-२ च्या
# Page 2
शासन निर्णय क्रमांक: टिआरएन-२०२२/प्र.क्र.६२/२२/१२-अ
अधिकाऱ्यांना प्रशिक्षण देण्यात येते. त्यामुळे संस्थेवर येणारा अधिकचा भार विचारात घेऊन प्रशिक्षणांचा गुणात्मक दर्जा राखण्याकरीता नागपूर विभागासाठी अतिरिक्त विभागीय प्रशासकीय प्रशिक्षण संस्था घोषित करण्याची बाब शासनाच्या विचाराधीन होती. त्यानुसार शासनाने खालीलप्रमाणे निर्णय घेतला आहे. :
शासन निर्णय : राज्य प्रशिक्षण धोरणास अनुसरुन नागपूर विभागातील चंद्रपूर व गडचिरोली या दोन जिल्हयातील वर्ग-२ व वर्ग-३ च्या अधिकारी व कर्मचा-यांना प्रशासकीय प्रशिक्षण देण्यासाठी चंद्रपूर वन प्रशासन विकास व व्यवस्थापन प्रबोधिनी, चंद्रपूर या संस्थेस विभागीय प्रशासकीय प्रशिक्षण संस्था म्हणून घोषित करण्यात येत आहे.
संदर्भाधीन क्र. ३ येथे नमूद दि. १३.०८.२०१४ च्या शासन निर्णयानुसार सदर संस्थेने जिल्हा प्रशासकीय प्रशिक्षण संस्था म्हणून चंद्रपूर जिल्हयातील वर्ग-४ च्या कर्मचाऱ्यांना प्रशिक्षण देण्याचे कामकाज यापुढेही सुरु ठेवावे.
२. चंद्रपूर वन प्रशासन विकास व व्यवस्थापन प्रबोधिनी, चंद्रपूर या संस्थेने नोंदणी केली नसल्यास विभागीय प्रशासकीय प्रशिक्षण संस्था, संबंधित विभागीय आयुक्त व जिल्हा प्रशासकीय प्रशिक्षण संस्था संबंधित जिल्हाधिकारी यांच्या नियंत्रणाखाली संदर्भ क्र.१ च्या शासन निर्णयातील ३.४ मधील तरतूदीनुसार नोंदणी अधिनियम १८६० किंवा मुंबई पब्लिक ट्रस्ट अॅक्ट १९५० अंतर्गत नोंदणी करावी.
३. या संस्थेकरीता संदर्भाधीन क्र.४ च्या शासन निर्णयानुसार प्रशिक्षण शुल्क दर लागू राहतील. तसेच विभागीय प्रशासकीय प्रशिक्षण संस्थांसाठी दि.०१.११.२०१५ रोजीच्या शासन निर्णयान्वये एकसमान आकृतीबंध निश्चित केला आहे. तथापि, सदर आकृतीबंध तूर्त या संस्थेस लागू राहणार नाही.
४. सदर संस्थेकरीता संदर्भाधीन क्र. २ च्या शासन निर्णयान्वये विहित नियामक मंडळ व कार्यकारी मंडळ कार्यरत राहील.
५. विभागीय प्रशासकीय प्रशिक्षण संस्था म्हणून सदर संस्थेची उद्दीष्ट्ये खालीलप्रमाणे निश्चित करण्यात येत आहेत: ५.१ विभागीय संस्था म्हणून नागपूर विभागातील चंद्रपूर व गडचिरोली या जिल्हयांमधील वर्ग २ व वर्ग ३ च्या अधिकारी/कर्मचारी यांच्यासाठी प्रशिक्षण कार्यक्रम घेणे.
५.२ विशेष योजना व कार्यक्रमाची अंमलबजावणी करण्यासाठी निवडलेल्या गटांकरिता जिल्हावार विशेष कार्यशाळा आयोजित करणे.
५.३ संबंधित जिल्ह्यातील स्थानिक स्वराज्य संस्था व शासनाचे अंगीकृत व्यवसाय यांच्या प्रशिक्षण गरजा पूर्ण करण्यासाठी क्षेत्रीय संस्थांना प्रशिक्षण सुविधा उपलब्ध करून देणे.
५.४ राज्यस्तरावर संशोधनासाठी माहिती सामुग्रीचे विकसन करणे. तसेच यशदा व राज्य शासनाशी समन्वय राखणे.
५.५ प्रशिक्षणाचे वेळोवेळी मूल्यमापन करणे.
५.६ प्रशिक्षण धोरणाच्या अंमलबजावणीसंदर्भात आवश्यक कार्यवाही करणे.
# Page 3