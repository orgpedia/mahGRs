# Page 1
राज्यातील ८ जिल्हयात इतर मागासवर्ग प्रवर्ग तसेच वि.जा.भ.ज. प्रवर्गाची प्रचलीत आरक्षणाची टक्केवारी व प्रवर्गाची असलेली लोकसंख्या विचारात घेऊन यासंदर्भात उपाययोजना सुचविण्यासाठी मंत्रिमंडळास अहवाल सादर करण्याकरिता मा. मंत्री, अन्न व नागरी पुरवठा यांच्या अध्यक्षतेखाली मंत्रिमंडळ उपसमिती गठीत करणेबाबत.
महाराष्ट्र शासन
सामान्य प्रशासन विभाग,
शासन निर्णय क्रमांक : बीसीसी २०२०/प्र.क्र.१५३ अ/१६-ब
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२.
दिनांक : १२ जून, २०२०.
प्रस्तावना :
राज्यातील ८ जिल्हयात इतर मागासवर्ग प्रवर्ग तसेच वि.जा.भ.ज. प्रवर्गाच्या आरक्षणाची
टक्केवारी ही जिल्हयातील या प्रवर्गाच्या लोकसंख्येच्या तुलनेत विविध प्रवर्गाकरीता कमी झालेली
असल्याने प्रचलीत आरक्षणाची टक्केवारी व प्रवर्गाची असलेली लोकसंख्या विचारात घेऊन यासंदर्भात
उपाययोजना सुचविण्यासाठी मंत्रिमंडळास अहवाल सादर करण्याकरिता मा.मंत्री, अन्न व नागरी पुरवठा
यांच्या अध्यक्षतेखाली मंत्रिमंडळ उपसमिती गठीत करण्याची बाब शासनाच्या विचाराधीन होती.
शासन निर्णय :
राज्यातील ८ जिल्हयात इतर मागासवर्ग प्रवर्ग तसेच वि.जा.भ.ज. प्रवर्गाच्या आरक्षणाची
टक्केवारी ही जिल्हयातील या प्रवर्गाच्या लोकसंख्येच्या तुलनेत विविध प्रवर्गाकरीता कमी झालेली
असल्याने प्रचलीत आरक्षणाची टक्केवारी व प्रवर्गाची असलेली लोकसंख्या विचारात घेऊन यासंदर्भात
उपाययोजना सुचविण्यासाठी मंत्रिमंडळास अहवाल सादर करण्याकरिता खालीलप्रमाणे मंत्रिमंडळ उपसमिती गठीत करण्यात येत आहे.
---------------------------------------------
| १. | मा.मंत्री, अन्न व नागरी पुरवठा | अध्यक्ष |
| २. | मा. मंत्री (गृहनिर्माण) | सदस्य |
| ३. | मा. मंत्री (सामाजिक न्याय ) | सदस्य |
| ४. | मा.मंत्री (इमाव, विजाभज, शैमाप्र ) | सदस्य |
| ५. | मा. मंत्री (वने) | सदस्य |
| ६. | मा. मंत्री (आदिवासी विकास) | सदस्य |
| ७. | सचिव (साविस) | सदस्य सचिव |
---------------------------------------------
# Page 2
शासन निर्णय क्रमांक: बीसीसी २०२०/प्र.क्र.१५३ अ/१६-ब
२. सदर उपसमितीमध्ये सचिव, विधि व न्याय विभाग हे विशेष आमंत्रित असतील.
३. उपरोक्त उप समितीची कार्यकक्षा खालीलप्रमाणे असेल :
१) राज्यातील पालघर, धुळे, नंदुरबार, नाशिक, यवतमाळ, गडचिरोली, रायगड व चंद्रपूर या
आदिवासी बहुल जिल्हयातील इतर मागासवर्ग व विमुक्त जाती भटक्या जमाती या प्रवर्गाच्या
आरक्षणाची सध्याची टक्केवारी व त्या-त्या प्रवर्गाची असलेली नवीनतम लोकसंख्या विचारात
घेऊन जिल्हास्तरीय गट-क व गट-ड संवर्गातील सरळसेवेची पदे भरण्यासाठी आरक्षण
निश्चितीसंदर्भात शासनास उपाययोजना सुचविणे.
२) समितीने आपला अहवाल तीन महिन्यात शासनास सादर करावा.
# Page 3