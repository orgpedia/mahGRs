# Page 1
ई- गव्हर्नन्स अंतर्गत सैनिक कल्याण विभाग, पुणे आणि जिल्हा सैनिक कल्याण कार्यालय/कक्ष यांचे डिजिटायजेशन व ऑनलाईन सर्व्हीसेस प्रणाली “महासैनिक मित्र" प्रस्तावास प्रशासकीय मान्यता देण्याबाबत.
महाराष्ट्र शासन
सामान्य प्रशासन विभाग
शासन निर्णय क्र. संकीर्ण-२०१६/प्र.क्र.८३/२८
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ११.१०.२०१८.
वाचा संचालक, सैनिक कल्याण विभाग, पुणे यांचे पत्र क्र.११०२५/MESCO STDC/DSW-१/५४१, दिनांक १२.०२.२०१६.
प्रस्तावना सैनिक कल्याण विभागामार्फत, राज्यातील माजी सैनिक, माजी सैनिकांच्या विधवा पत्नी, त्यांच्यावर अवलंबितांसाठी विविध कल्याणकारी योजना राबविल्या जातात. या करिता माजी सैनिकांचे व त्यांच्या कुटुंबियांचे दाखले, पुरावे व इतर कागदपत्रांची आवश्यकता असते. सदर कागदपत्रे जिल्हा सैनिक कल्याण कार्यालय व सैनिक कल्याण विभागाला सादर करावी लागतात. राज्याच्या व केंद्र शासनाच्या ई- ऑफिस प्रणालीच्या धोरणांनुसार सैनिक कल्याण विभाग, पुणे यांनी ई-प्रणाली अंतर्गत सैनिक कल्याण विभाग व राज्यातील सर्व जिल्हा सैनिक कल्याण कार्यालयांचे संगणकीकरण करणे या प्रणालीद्वारे राज्यातील माजी सैनिकांच्या विधवा पत्नी / अवलंबितांना ऑनलाइन पध्दतीने विविध सवलतींचा लाभ घेता येईल. त्यासाठी सैनिक कल्याण विभाग, पुणे यांच्या अधिपत्याखालील पहिल्या टप्प्यात ५ कार्यालयांचे संगणकीकरण करण्याची बाब शासनाच्या विचाराधीन होती.
शासन निर्णय:
ई- गव्हर्नस अंतर्गत सैनिक कल्याण विभाग, पुणे व जिल्हा सैनिक कल्याण कार्यालये, / कक्ष यांचे डिजीटायजेशन व ऑनलाईन सर्व्हसेस प्रणाली “महासैनिक मित्र” अंतर्गत पहिल्या टप्प्यात ५ कार्यालयाचे संगणकीकरण करण्यास व त्यासाठी येणाऱ्या प्रस्तावित रु.८८,५८,०००/ (अठ्ठयाऐंशी लाख अठ्ठावन्न हजार फक्त) इतक्या रक्कमेच्या खर्चास प्रशासकीय मान्यता देण्यात येत आहे.
२. या बाबींवरील होणारा खर्च मागणी क्रमांक ए-५ “२२३५ ” सामाजिक सुरक्षा व कल्याण २०० इतर कार्यक्रम, (००) (०२) जिल्हा सैनिक कल्याण कार्यालये (२२३५-००४२) १७ संगणक खर्च योजनेतर या लेखाशिर्षाखाली उपलब्ध होणाऱ्या मंजूर तरतूदीतून भागविण्यात यावा. तसचे उर्वरित कार्यालयांसाठी संगणक प्रणाली कार्यान्वित करण्यासाठी टप्याटप्याने अर्थसंकल्पीय तरतूद उपलब्ध करुन देण्यात येईल.
३. सदरची रक्कम आहरण व सवितरण करण्यासाठी संचालक, सैनिक कल्याण विभाग, पुणे यांना प्राधिकृत करण्यात येत आहे. तसेच वरील लेखाशिर्षाचे / योजनेत्तर खर्चाचे, खर्च मेळ, व विहित नमुन्यातील उपयोगिता/ पूर्णत्वाचे प्रमाणपत्र (Utilization and Completion Certificate) याची माहिती वेळोवेळी या विभागास तसेच वित्त
# Page 2
शासन निर्णय क्रमांकः संकीर्ण-२०१६/प्र.क्र.८३/२८
विभाग व महालेखापाल कार्यालय यांना देणे, याची जबाबदारी या लेखाशिर्षाचे नियंत्रक अधिकारी या नात्याने संचालक, सैनिक कल्याण विभाग, पुणे यांची राहिल.
४. हा शासन निर्णय वित्त विभागाच्या अनौपचारिक संदर्भ क्र. अनौसं-२६१/ अर्थ-१४, दिनांक २४/०८/२०१८
अन्वये दिलेल्या सहमतीस अनुसरुन व महाराष्ट्र वित्तीय नियमावली शासन निर्णय क्रमांक विअप्र २०१३/ प्र. क्र.३०/२०१६/विनियम भाग- २, दिनांक १७ एप्रिल, २०१५, अ.क्र. ४ मधील परिच्छेद क्रमांक २७(२) मधील प्रशासकीय विभागास दिलेल्या अधिकारान्वये निर्गमित करण्यात येत आहे.