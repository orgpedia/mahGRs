# Page 1
मराठा आरक्षण संदर्भात मा.न्यायमूर्ती श्री दिलीप भोसले (निवृत्त) यांचे अध्यक्षतेखाली मा.न्यायमूर्ती श्री मारोती गायकवाड (निवृत्त) व मा. न्यायमूर्ती श्री संदीप शिंदे (निवृत्त) यांचे सल्लागार मंडळ स्थापन करण्याबाबत..
महाराष्ट्र शासन
सामान्य प्रशासन विभाग
शासन निर्णय क्रमांक : मआसु- २०२३/प्र.क्र.०३/१६-क
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०८ नोव्हेंबर, २०२३
संदर्भ : सामान्य प्रशासन विभाग, शासन निर्णय क्र.मआसु-२०२३/प्र.क्र.३/१६-क, दि. ३१ ऑक्टोबर, २०२३
प्रस्तावना :
मा.सर्वोच्च न्यायालयाने दि.०५.०५.२०२१ रोजीच्या निर्णयान्वये सामाजिक व शैक्षणिक मागास प्रवर्ग (एसईबीसी) आरक्षण अधिनियम, २०१८ रद्द ठरविल्यानंतर मा.सर्वोच्च न्यायालयाच्या दि.५.५.२०२१ रोजीच्या निर्णयाविरूद्ध मा.सर्वोच्च न्यायालयात पुनर्विलोकन याचिका क्र.१४/२०२२ दाखल करण्यात आली होती. सदर याचिका मा. सर्वोच्च न्यायालयाने दि.११.४.२०२३ रोजी खारिज केली आहे. या निर्णयाविरूद्ध मा.सर्वोच्च न्यायालयात उपचारात्मक याचिका (क्युरेटिव्ह पिटीशन) दाखल केलेली आहे.
या अनुषंगाने मा.सर्वोच्च न्यायालयात राज्य शासनाच्या वतीने दि.३०.५.२०२३ रोजी शपथपत्र दाखल करण्यात आलेले आहे. सदर प्रकरणी मा.सर्वोच्च न्यायालयात शासनाची बाजू भक्कमपणे मांडण्यासाठी मा.मुख्यमंत्री महोदयांच्या मान्यतेने टास्क फोर्स निर्माण करण्यात आला आहे.
२. तसेच मराठा आरक्षणाबाबत मा. सर्वोच्च न्यायालय, मा.उच्च न्यायालय व इतर न्यायालयात प्रलंबित असलेल्या प्रकरणांमध्ये शासनास कायदेशीर बाबींसंदर्भात मार्गदर्शनपर सल्ला देण्याबाबत सल्लागार मंडळ स्थापन करण्याची बाब शासनाच्या विचाराधीन होती. तद्नुषंगाने शासन खालीलप्रमाणे निर्णय घेत आहे.
शासन निर्णय :
मराठा आरक्षणासंदर्भात मा.सर्वोच्च न्यायालय, मा.उच्च न्यायालय व इतर न्यायालयात प्रलंबित असलेल्या प्रकरणांमध्ये शासनास कायदेशीर बाबींसंदर्भात मार्गदर्शनपर सल्ला देण्यासाठी मा. न्यायमूर्ती श्री दिलीप भोसले (निवृत्त) यांचे अध्यक्षतेखाली खालीलप्रमाणे सल्लागार मंडळ स्थापन करण्यास याद्वारे शासन मान्यता प्रदान करण्यात येत आहे.
------------------------------------------------------
| १ | मा.न्यायमूर्ती श्री दिलीप भोसले (निवृत्त) | अध्यक्ष |
| २ | मा.न्यायमूर्ती श्री मारोती गायकवाड (निवृत्त) | सदस्य |
| ३ | मा.न्यायमूर्ती श्री संदीप शिंदे (निवृत्त) | सदस्य |
------------------------------------------------------
# Page 2
शासन निर्णय क्रमांकः मआसु - २०२३/प्र.क्र.०३/१६-क