# Page 1
माहिती व जनसंपर्क महासंचालनालयासाठी अत्याधुनिक व्हिडीओ व स्टिल कॅमेरें सह सहसाहीत्य खरेदी करण्यास येणाऱ्या अंदाजे खर्चास प्रशासकीय आणि वित्तीय मान्यता देणेबाबत
महाराष्ट्र शासन
सामान्य प्रशासन विभाग,
शासन निर्णय क्र. मावज-२०२२/प्र.क्र.२३४/कार्या-३४
मंत्रालय, मुंबई ४०० ०३२.
दिनांक :- १९ डिसेंबर, २०२३.
वाचा: १) सामान्य प्रशासन विभाग शासन निर्णय क्र. मावज-२०१५/प्र.क्र.२३५/३४, दि. ०९.१०.२०१५ २) उदयोग, ऊर्जा व कामगार विभागाचा शासन निर्णय क्र. संकीर्ण-२०१६/प्र.क्र.२१५/ उदयोग-४, दि. २४ ऑगस्ट, २०१७ ३) माहिती व जनसंपर्क महासंचालनालयाचे पत्र क्र. वृत्तचित्र - २०२३-२४/कॅमेरा खरेदी / का-७/१९२, दि. १३ जून, २०२३.
प्रस्तावना : माहिती व जनसंपर्क महासंचालनालयाद्वारे मा. मुख्यमंत्री, मा. उपमुख्यमंत्री तसेच, मा. मंत्री महोदयांच्या विविध ठिकाणी होणाऱ्या शासकीय कार्यक्रम / बैठकांचे चित्रीकरण करण्यात येते. याकरीता महासंचालनालयाकडे सध्या वापरात असलेले चलतचित्र (व्हिडीओ) व छायाचित्र (स्टिल) कॅमेरे कालबाह्य झाले आहेत. त्यामुळे बैठकांचे सुयोग्य चित्रीकरण करणे या कॅमेरांद्वारे शक्य होत नाही. त्याचप्रमाणे महासंचालनालयाच्या अधिनस्त असलेल्या विभागीय तसेच, जिल्हा माहिती कार्यालयांमध्ये वापरात असणारे बरेचसे कॅमेरेही सध्या नादुरुस्त असून ते ७ ते ८ वर्षांपूर्वी खरेदी करण्यात आलेले असल्याने त्यांची वॉरंटी संपलेली आहे. त्यामुळे अशा कॅमेरांद्वारे चित्रीकरण करताना सदोष चित्रीकरण होणे, रेकॉर्डींग बंद पडणे, अशा अडचणी येत आहेत. माहिती व जनसंपर्क महासंचालनालयासाठी आधुनिक कॅमेरे ही दैनंदिन वापराची व अत्यंत महत्वाची बाब आहे. या परिस्थितीत माहिती व जनसंपर्क महासंचालनालयासाठी प्राप्त निधीच्या मर्यादेत सन २०२३-२४ आर्थिक वर्षामध्ये अत्याधुनिक व्हिडीओ व स्टिल कॅमेरे तसेच सहसाहित्य खरेदी करण्यास व त्यासाठी येणाऱ्या खर्चाच्या अंदाजित रकमेस प्रशासकीय मान्यता देण्याची बाब शासनाच्या विचाराधीन होती.
शासननिर्णय : माहिती व जनसंपर्क महासंचालनालयासाठी तसेच महासंचालनालयाच्या अधिनस्त असलेल्या विभागीय व जिल्हा माहिती कार्यालयांसाठी एकूण १० छायाचित्र (स्टिल) कॅमेरे व त्यांचे सहसाहित्य तसेच, एकूण १० चलचित्र (व्हिडीओ) कॅमेरे व त्यांचे सहसाहित्य खरेदी करण्यास व त्याकरीता येणा-या अंदाजे रु.२,१५,७२,२४८/- (दोन कोटी पंधरा लाख बहात्तर हजार दोनशे अठ्ठेचाळीस रुपये फक्त ) इतक्या खर्चास या शासन निर्णयान्वये प्रशासकीय आणि वित्तीय मान्यता देण्यात येत आहे.
# Page 2
शासन निर्णय क्रमांकः मावज-२०२२/प्र.क्र. २३४/कार्या-३४
२. छायाचित्र (स्टिल) व चलचित्र (व्हिडीओ) कॅमेरांचा तसेच, त्यांच्या सहसाहित्यांची संख्या व अंदाजे किंमत यांचे विवरण पुढीलप्रमाणे राहील:
-----------------------------------------------------------
| अ.क्र. | कॅमेराचा प्रकार | खरेदी करावयाचे नग | अंदाजे किंमत |
| १ | छायाचित्र (स्टिल) कॅमेरे व सहसाहित्य | १० | रु.१,०३,८३,३४८/ |
|  | चलचित्र (व्हिडीओ) कॅमेरे व सहसाहित्य | १० | रु.१,११,८८,९००/ |
|  | एकूण किंमत रुपये | रु.२,१५,७२,२४८/ |
-----------------------------------------------------------
३. सदरहू खरेदीस वित्तीय अधिकार नियमपुस्तिका - १९७८, शासन निर्णय वित्त विभाग क्र.
विअप्र-२०१३/प्र.क्र.३०/२०१३/विनियम, भाग-२ दि. १७.०४.२०१५ मधील भाग-पहिला, उपविभाग - २, अनुक्रमांक ४, नियम क्र. ७ अन्वये किरकोळ साधनसामुग्री आणि उपकरण संच विकत घेण्यास प्रशासनिक विभाग म्हणून या विभागास असलेल्या वित्तीय अधिकारानुसार मान्यता देण्यात येत आहे.
४. सदरची खरेदी उदयोग, ऊर्जा व कामगार विभागाचा शासन निर्णय क्र. संकीर्ण २०१६/प्र.क्र.२१५/उदयोग-४, दि. २४ ऑगस्ट, २०१७ मधील तरतूदीनुसार गव्हर्मेंट ई-मार्केट प्लेस (Gem) या पोर्टलद्वारे खरेदीच्या विहित कार्यपध्दतीचा अवलंब करुन करण्यात यावी.
तथापि, माहिती व जनसंपर्क महासंचालनालयास आवश्यक असणारे नवीन कॅमेरे अत्यंत आधुनिक असल्याने, जर त्यांना आवश्यक असणाऱ्या तपशीलांचे कॅमेरे Gem पोर्टलवरुन उपलब्ध न झाल्यास प्रस्तुतची खरेदी खुल्या बाजारातून स्पर्धात्मक ई-निविदा प्रक्रियेद्वारे विहित कार्यपध्दतीचा अवलंब करुन तसेच, शासनाचे निर्णय / परिपत्रक/वित्तीय नियमावलीतील तरतूद यांचे पालन करुन करण्यात यावी.
५. वित्त विभाग शासन निर्णय क्र. डीएफपी- १०९१/प्र.क्र.४/विनियम, दि. १८ जून, १९९१ मधील तरतुदीनुसार माहिती व जनसंपर्क महासंचालनालयाकडे सध्या असलेल्या नादुरुस्त कॅमेरांचे निर्लेखन करण्यात यावे.
६. खरेदी केलेल्या उक्त छायाचित्र व चलचित्र कॅमेरा व सहसाहित्यांची नोंद भांडार शाखेच्या जडसंग्रह नोंदवहीत घेण्यात यावी.
७. या खरेदीसाठी येणारा खर्च सामान्य प्रशासन विभाग, मागणी क्र. - ए - ६ - २२२०, माहिती व प्रसिध्दी, १०९, छायाचित्र सेवा (कार्यक्रम), १३-कार्यालयीन खर्च संगणक सांकेतांक (२२२० ०४१९) या लेखाशीर्षाखाली सन २०२३-२४ या आर्थिक वर्षामध्ये उपलब्ध असणाऱ्या मंजूर अनुदानातून भागविण्यात यावा.
८. हा शासन निर्णय नियोजन विभागाचा अनौपचारिक संदर्भ क्र. २७०/का.१४४३, दि.६.१०.२०२३ तसेच वित्त विभागाच्या अनौपचारिक संदर्भ क्र. ४८०/का.व्यय-४, दि.३०.०३.२०२३ अन्वये दिलेल्या मान्यतेने निर्गमित करण्यात येत आहे.
पृष्ठ ४ पैकी २
# Page 3
शासन निर्णय क्रमांकः मावज-२०२२/प्र.क्र. २३४/कार्या-३४
# Page 4