# Page 1
सन २०२३-२४ करिता अर्थसंकल्पिय तरतूदीतून निधीचे वितरण
राजीव गांधी विज्ञान व तंत्रज्ञान आयोग
महाराष्ट्र शासन
सामान्य प्रशासन (वितंक) विभाग
शासन निर्णय क्रमांक : मातंसं-२०२३/प्र.क्र.२८/का.३९
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०८ सप्टेंबर, २०२३
शासन निर्णय : राज्यातील विविध सामाजिक प्रश्नांमध्ये समाजाच्या हितासाठी विज्ञान व तंत्रज्ञानाचा अवलंब करणे, त्याचा प्रसार करणे आणि त्यास चालना देणे या उद्देशाने सन २००४ च्या महाराष्ट्र अधिनियम क्रमांक १५ अन्वये राजीव गांधी विज्ञान व तंत्रज्ञान आयोगाची स्थापना करण्यात आली आहे. उपरोक्त अधिनियमातील नियम क्रमांक १४ अनुसार राजीव गांधी विज्ञान व तंत्रज्ञान आयोगाकरिता शासनाच्या एकत्रित निधीतून अनुदानाच्या स्वरुपात प्रत्येक आर्थिक वर्षामध्ये निधी अदा करण्यात येतो.
२. सन २०२३-२४ करिता विज्ञान व तंत्रज्ञान आयोगासाठी मागणी क्रमांक ए-५, मुख्यलेखाशिर्ष २२५१ सचिवालयीन-सामाजिक सेवा ०९० सचिवालय (००) (०३) विज्ञान व तंत्रज्ञान यामध्ये समन्वय व संशोधन (कार्यक्रम) (२२५१ ००४२) मध्ये ३१ सहायक अनुदाने (वेतनेत्तर) या तपशिलवार लेखाशिर्षांतर्गत रु.९२.०० कोटी रुपये ब्याण्णव कोटी फक्त) इतकी अर्थसंकल्पिय तरतूद मंजूर आहे.
अनुदान वितरणाबाबत वित्त विभागाच्या दिनांक १२ एप्रिल, २०२३ च्या शासन परिपत्रकान्वये विभागाला कार्यक्रमांतर्गत योजनांसाठी मंजूर झालेल्या एकूण निधीच्या ७०% निधी अर्थसंकल्पिय अंदाज, वाटप आणि संनियंत्रण प्रणालीव्दारे (बीम्स) उपलब्ध आहे, त्यापैकी एप्रिल ते जून, २०२३ या तिमाहीसाठी २०% निधी वितरणासाठी उपलब्ध असेल. मात्र सन २०२३-२४ या वित्तीय वर्षात मुख्यलेखाशिर्ष २२५१००४२-३१- सहायक अनुदाने (वेतनेत्तर) या तपशिलवार लेखाशिर्षात २०% म्हणजेच रु.१८,४०,००,०००/- (अक्षरी अठरा कोटी चाळीस लाख फक्त) इतका निधी वित्त विभागाकडून वितरीत करण्यात आलेला आहे. त्यास अनुसरुन राजीव गांधी विज्ञान व तंत्रज्ञान आयोगास सदर लेखाशिर्षाखाली रु.१८,४०,००,०००/- (अक्षरी अठरा कोटी चाळीस लाख फक्त) इतका निधी वितरीत करण्यात येत आहे.
३. कक्ष अधिकारी, विज्ञान व तंत्रज्ञान कक्ष यांनी रु.१८,४०,००,०००/- (रुपये अठरा कोटी चाळीस लाख फक्त ) या रकमेचे देयक अधिदान व लेखा कार्यालयाकडे सादर करुन मंजूर करुन घ्यावे व सदर रक्कम सदस्य सचिव, राजीव गांधी विज्ञान व तंत्रज्ञान आयोग यांना सुपूर्द करण्यात यावी.
४. सदर अनुदानाच्या रकमेचा विनियोग सन २००४ च्या महाराष्ट्र अधिनियम क्रमांक १५ मधील नमूद प्रयोजनासाठीच करण्यात यावा तसेच त्यामधून खर्च करताना वित्त विभागाच्या मार्गदर्शक सूचनांचे काटेकोरपणे पालन करण्यात यावे. सदर निधी / अनुदान पुढील अटि-शर्तींच्या अधीन राहून वितरीत करण्यात येत आहे.
# Page 2
शासन निर्णय क्रमांक: मातंसं-२०२३/प्र.क्र. २८/का.३९
A. आयोगाने ज्या प्रकल्प / कार्यक्रम योजना यांवर निधी खर्च केला आहे, त्याबाबत प्रधान सचिव (मा.तं.) यांना दरमाह प्रकल्पनिहाय सादरीकरण (Presentation) करावे.
B. आयोगाने यापूर्वी ज्या प्रकल्प / कार्यक्रम/ योजना यांवर निधी खर्च केला आहे अशा प्रकल्प / कार्यक्रमांचे परिणाम (Result/Output) काय झाले त्याबाबतही सादरीकरण (Presentation) करावे.
C. आयोगाच्या निधीतून केलेल्या संशोधनाचा नागरीकांना काय फायदा झाला याबाबत वेळोवेळी प्रधान सचिव (मा.तं.) यांना अहवाल सादर करण्यात यावा.
D. आयोगास या आर्थिक वर्षामध्ये मंजूर झालेल्या निधीतून हाती घेण्यात येणारे प्रकल्प / कार्यक्रम / योजना याबाबत वार्षिक आराखडा प्रधानसचिव (मा.तं.) यांना सादर करण्यात यावा.
E. राजीव गांधी व विज्ञान तंत्रज्ञान आयोगाने खर्च केलेल्या निधीचे उपयोगिता प्रमाणपत्र (Utilization Certificate) सादर करावे. उपयोगिता प्रमाणपत्र (Utilization Certificate) सादर केल्यावरच पुढील निधी वितरीत करण्यात येईल.
५. वरील खर्च मागणी क्रमांक ए-५, मुख्यलेखाशिर्ष २२५१ सचिवालयीन-सामाजिक सेवा, ०९० सचिवालय, (००)(०३) विज्ञान व तंत्रज्ञान यामध्ये समन्वय व संशोधन (कार्यक्रम) (२२५१००४२), ३१ सहायक अनुदाने (वेतनेत्तर) या लेखाशिर्षाखाली टाकण्यात यावा व तो सन २०२३-२४ या आर्थिक वर्षाच्या मंजूर अनुदानातून भागविण्यात यावा.
६. वित्त विभागाचा शासन निर्णय क्रमांक : विअप्र २०१३/प्र.क्र.३०/२०१३ / विनियम, दिनांक १७ एप्रिल, २०१५ च्या वित्तीय अधिकार नियम पुस्तिका १९७८ भाग पहिला उप विभाग एक अंतर्गत अ.क्र.२७, नियम क्रमांक १४९ अन्वये प्रस्तुत मंजूरी देण्यात येत असून सहायक अनुदान मंजूर करताना वित्त विभागाच्या मार्गदर्शक सूचना तसेच वित्त विभागाच्या शासन परिपत्रक क्रमांक : अर्थसं २०२३/प्र.क्र.४०/अर्थ-३, दिनांक १२ एप्रिल, २०२३ च्या परिशिष्टातील क्रमांक ९ मधील अटी व शर्तीचे पालन करण्यात आले आहे. हा शासन निर्णय दिनांक १२ एप्रिल, २०२३ च्या परिपत्रकानुसार प्रशासकीय विभागाला दिलेल्या अधिकारान्वये निर्गमित करण्यात येत आहे.
# Page 3