# Page 1
महाराष्ट्र शासन
सामान्य प्रशासन विभाग
शासन आदेश क्रमांकः एएससी-१५१६/प्र.क्र.२१७/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख: १४ जून, २०१८
संदर्भ - १) सा.प्र.वि.पत्र क्र.संकीर्ण-१००४/प्र.क्र.४८/०४/१४-अ, दिनांक ७.६.२००४.
२) सा.प्रसा.प्र.वि.पत्र . वि. पत्र क्र. संकीर्ण-१००७/प्र.क्र.११८/०७/१४-अ, दिनांक १३.९.२००७.
३) सा. प्र. वि. आदेश क्र. सीसीए-१७११/प्र.क्र.९३/२०११/१४-अ, दि.८.१२.२०११.
- आदेश
मंत्रालयीन विभागातील खालील लिपिक-टंकलेखक (गट (क) अराजपत्रित- वेतनश्रेणी रु.५२००-२०२००- ग्रेड पे रु. १९००) यांना सन २०१६-२०१७ या निवडसूची वर्षासाठी सहायक कक्ष अधिकारी (गट (ब) अराजपत्रित वेतनश्रेणी रु.९३००-३४८०० -ग्रेड पे रु.४३००) पदावर या आदेशाद्वारे विहित अटीच्या अधीनतेने तदर्थ पदोन्नती देण्यात येत आहे. तसेच सदर लिपिक-टंकलेखक यांची सहायक कक्ष अधिकारी पदावरील पदोन्नतीनंतरची पदस्थापना त्यांच्या नावासमोर स्तंभ-६ मध्ये दर्शविण्यात आलेल्या विभागामध्ये करण्यात येत आहे.
-----------------------------------------------------------------------
|  | अ.क्र. |  |  | श्री / |  |  | नांव |  |  | प्रवर्ग |  |  | सध्याचा विभाग |  |  | पदोन्नतीनंतर |  |
|  | श्रीमती |  |  |  | पदस्थापनेचा विभाग |
|  |
| १ | २ | ३ | ४ | ५ | ६ |
| १ |  | श्रीमती |  |  | री.रा.पेंडुरकर |  |  | इमाव |  | महसूल व वन विभाग | महसूल व वन विभाग |
-----------------------------------------------------------------------
२. मा. उच्च न्यायालय, मुंबई यांनी याचिका क्रमांक २७९७/२०१५ मध्ये दिनांक ०४.०८.२०१७ रोजी दिलेल्या निर्णयान्वये पदोन्नतीमधील आरक्षण अवैध ठरविले आहे. मा. उच्च न्यायालयाच्या विरोधात राज्य शासनाने मा. सर्वोच्च न्यायालयात विशेष अनुज्ञा याचिका क्रमांक २८३०६/२०१७ दाखल केली आहे. सदर याचिका अद्याप प्रलंबित आहे. याबाबत विधि व न्याय विभागाने दिनांक २८.१२.२०१७ रोजी
दिलेल्या अभिप्रायानुसार खुल्या प्रवर्गातील कर्मचाऱ्यांना पदोन्नती देण्यास कोणतीही वैधानिक अडचण नसल्याचे अभिप्राय दिले आहेत. त्यानुसार तूर्तास पदोन्नतीच्या कोट्यातील खुल्या प्रवर्गातील रिक्त पदे निव्वळ तात्पुरत्या स्वरुपात सेवाज्येष्ठतेनुसार मा. सर्वोच्च न्यायालयाच्या निर्णयाच्या अधीन राहून भरण्यात यावीत. अशी कार्यवाही करताना सेवाज्येष्ठता यादीमधील मागासवर्गीय अधिकारी / कर्मचारी
यांना पदोन्नती देण्यापूर्वी ते दिनांक २५.०५.२००४ च्या शासन निर्णयातील तरतुदीनुसार आरक्षणाचा लाभ मिळून सेवाज्येष्ठता यादीत वरच्या स्थानावर आले नाहीत, याची खात्री प्रत्येक प्रशासकीय विभागाने करावी, अशा सूचना सा.प्र.वि. / कार्यासन १६ब ने दिनांक २९.१२.२०१७ रोजीच्या पत्रान्वये दिल्या आहेत.
# Page 2
शासन आदेश क्रमांकःएएससी-१५१६/प्र.क्र.२१७/१४-अ, दिनांक १४ जून, २०१८
त्यानुसार सदर लिपिक-टंकलेखक यांची सहायक कक्ष अधिकारी पदावरील तदर्थ पदोन्नती मा.
सर्वोच्च न्यायालयात दाखल केलेली विशेष अनुज्ञा याचिका क्रमांक २८३०६/२०१७ च्या अधीन राहून पदोन्नतीच्या कोट्यातील खुल्या प्रवर्गातील रिक्त पदावर निव्वळ तात्पुरत्या स्वरुपात करण्यात येत आहे.
त्याशिवाय सदर तदर्थ पदोन्नती खालील अटींच्या अधीन राहून देण्यात येत आहे:
(अ) लिपिक-टंकलेखकांना सहायक कक्ष अधिकारी पदावरील तदर्थ पदोन्नती त्यांचेविरुध्द कोणत्याही प्रकारची विभागीय चौकशी प्रलंबित नाही तसेच त्यांनी संगणक अर्हता धारण केलेली आहे अथवा सदर अर्हता धारण करण्याची त्यांना सूट मिळालेली आहे.
(ब) सदर तदर्थ पदोन्नती अकरा महिन्यांच्या कालावधीसाठी असेल तथापि, त्यानंतर सदरहू तदर्थ पदोन्नतीस मुदतवाढ देण्याची कार्यवाही सामान्य प्रशासन विभाग पत्र क्र.संकीर्ण-१००७/ प्र.क्र.११८/०७/१४-अ, दिनांक १३.९.२००७ अनुसार संबंधित विभागामार्फत करण्यात यावी.
(क) सामान्य प्रशासन विभागाकडून नियमित निवडसूचीमध्ये सहायक कक्ष अधिकारी नियुक्त केल्यानंतर सदर तदर्थ पदोन्नती संपुष्टात येईल.
(ड) या तदर्थ पदोन्नतीमुळे संबंधित लिपिक-टंकलेखक यांना नियमित पदोन्नतीचे, ज्येष्ठतेचे किंवा आणखी कोणतेही हक्क प्राप्त होणार नाहीत.
(इ) सदर पदोन्नत्या तदर्थ असून या पदोन्नत्या केवळ पदोन्नत कोट्यात उपलब्ध होणाऱ्या पदांनुसार नियमित करण्यात येतील.
३. संबंधित लिपिक-टंकलेखक यांनी सहायक कक्ष अधिकारी पदाची तदर्थ पदोन्नती न स्वीकारल्यास सामान्य प्रशासन विभाग, शासन निर्णय, क्रमांक एसआरव्ही २०१५/प्र.क्र.३०३/का.१२, दिनांक १२.०९.२०१६ अन्वये त्यांचे नाव सन २०१६-२०१७ च्या निवडसूचीतून काढून टाकण्यात येईल व पुढील दोन वर्षी होणाऱ्या निवडसूच्यांमध्ये त्यांच्या नावाचा विचार न करता तिसऱ्या वर्षाच्या निवडसूचीत सहायक कक्ष अधिकारी पदावरील पदोन्नतीसाठीची पात्रता तपासण्यात येईल.
४. महाराष्ट्र राज्याचे प्रशिक्षण धोरणातील तरतुदीनुसार पदोन्नतीनंतरचे प्रशिक्षण घेणे संबंधितांवर बंधनकारक राहील.
५. सहायक कक्ष अधिकारी पदावरील तदर्थ पदोन्नतीचे आदेश निर्गमित करण्यापुर्वी संबंधित मंत्रालयीन विभागाने लिपिक-टंकलेखकांचे जात प्रमाणपत्र व जात वैधता प्रमाणपत्राबाबतची खातरजमा करण्यात यावी.
६. हे आदेश तात्काळ अंमलात येतील. पदोन्नत झालेल्या लिपिक-टंकलेखकांना संबंधित विभागाने तात्काळ कार्यमुक्त करुन या विभागास कळवावे. तसेच पदोन्नत लिपिक-टंकलेखकांनी पदस्थापना
पृष्ठ ३ पैकी २
# Page 3
शासन आदेश क्रमांकःएएससी-१५१६/प्र.क्र.२१७/१४-अ, दिनांक १४ जून, २०१८
केलेल्या विभागात तात्काळ रुजू व्हावे. त्यांच्या पदस्थापनेत बदल करण्यासंबंधीच्या विनंतीची दखल घेण्यात येणार नाही.