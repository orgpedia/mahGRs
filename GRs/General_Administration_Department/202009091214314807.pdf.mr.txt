# Page 1
मत्ता व दायित्वे यांची वार्षिक विवरणे सादर करणे
मुदतवाढ देण्यासंबंधी
महाराष्ट्र शासन
सामान्य प्रशासन विभाग
शासन निर्णय, क्रमांक - वशिअ- ११२०/प्र.क्र.२७/११
मंत्रालय,मुंबई- ४०० ०३२
दिनांक - ९ सप्टेंबर, २०२०
वाचा:- (१) शासन निर्णय, सामान्य प्रशासन विभाग,क्रमांक:वशिअ- १२१४/प्र.क्र.२६/११, दिनांक २ जून, २०१४ (२) शासन निर्णय,सामान्य प्रशासन विभाग, क्रमांक:वशिअ- १२१४/प्र.क्र.५१(२)/११, दिनांक १७ नोव्हेंबर, २०१४ (३) शासन निर्णय, सामान्य प्रशासन विभाग, क्रमांक: वशिअ- ११२०/प्र.क्र.२७/११, दिनांक ११ मे, २०२०
शासन निर्णय
राज्य शासकीय अधिकारी / कर्मचाऱ्यांनी त्यांची मत्ता व दायित्वाची विवरणे दरवर्षी सादर करावीत अशी तरतूद वरील (१) येथील आदेशान्वये विहित करण्यात आली आहे. त्यानुसार, कर्मचाऱ्यांनी दरवर्षाच्या दिनांक ३१ मार्च रोजीच्या स्थितीस अनुसरून त्यांची मत्ता व दायित्वाची विवरणे त्या वर्षीच्या ३१ मे पर्यंत विहित प्राधिकरणास सादर करावयाची आहेत. राज्य शासनाच्या वेगवेगळ्या प्रशासकीय विभागांच्या अखत्यारितील सर्व निमशासकीय संस्था, पंचायत राज संस्था, महानगरपालिका, नगरपरिषदा, नगर पंचायती, सांविधिक संस्था, सार्वजनिक उपक्रम, महामंडळे, मंडळे यांनाही सदर तरतुदी वरील (२) येथील आदेशान्वये लागू करण्यात आल्या आहेत.
२. राज्यामध्ये कोरोना (COVID १९) विषाणू संसर्गाने उद्भवलेली परिस्थिती विचारात घेऊन, वरील आदेशांन्वये दर वर्षाची मत्ता व दायित्वाची नियतकालिक विवरणे सादर करण्यासाठी विहित केलेली दिनांक ३१ मे पर्यंतची कालमर्यादा आणि सेवेत प्रथम नियुक्त झालेल्या अधिकारी / कर्मचाऱ्यांच्या प्रकरणी प्रथम नियुक्तीच्या वेळेच्या स्थितीस अनुसरुन द्यावयाचे मत्ता व दायित्वाचे विवरण सादर करण्यासाठी विहित केलेली कालमर्यादा या वर्षापुरती एक विशेष बाब म्हणून शिथिल करुन वरील (३) येथील आदेशात नमूद केल्यानुसार दिनांक ३१ ऑगस्ट, २०२० पर्यंत वाढविण्यात आली आहे. सदर आदेशांची प्रत सोबत जोडली आहे.
३. आता लॉकडाऊननंतर mission begin again अंतर्गत कर्मचाऱ्यांच्या कार्यालयीन उपस्थितीचे प्रमाण वाढविण्यात आले असले तरी अद्यापही त्यावर मर्यादा घालण्यात आली आहे. ही बाब आणि एकंदर वस्तुस्थिती विचारात घेऊन वरील (३) येथील आदेशान्वये दिनांक ३१ ऑगस्ट, २०२० पर्यंत वाढविलेली कालमर्यादा पुढे दिनांक ३० सप्टेंबर, २०२० पर्यंत वाढविण्यात येत आहे.
# Page 2
शासन निर्णय क्रमांक: वशिअ- ११२०/प्र.क्र.२७/११
# Page 3
# Page 4
# Page 5