# Page 1
एकत्रित परिवीक्षाधीन प्रशिक्षण कार्यक्रम
राज्य सेवा परीक्षेद्वारे मुलाखतीकरीता निवड झालेल्या उमेदवारांच्या वैद्यकीय तपासणीबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : टिआरएन-०२१७/प्र.क्र.०२/सीपीटीपी
मंत्रालय, मुंबई - ४०० ०३२.
दिनांक : २८ नोव्हेंबर, २०२३
संदर्भ : १. शासन निर्णय, सामान्य प्रशासन विभाग क्र.टिआरएन- २०१३/प्र.क्र.८४/१३/१२अ, दि.२०.१.२०१४.
२. शासन निर्णय, सामान्य प्रशासन विभाग क्र.टिआरएन-०२१६/प्र.क्र.५८/सीपीटीपी,दि.०४.०१.२०१७.
३. शासन निर्णय, सामान्य प्रशासन विभाग क्र. टिआरएन ०११७/प्र.क्र.०२/सीपीटीपी,दि.०२.०२.२०१७ ४. शासन निर्णय, सामान्य प्रशासन विभाग क्र. टिआरएन ०२१७/प्र.क्र.०२/सीपीटीपी,दि.२७.०६.२०२३
प्रस्तावना : राज्यसेवा परीक्षेद्वारे मुलाखतीसाठी निवड झालेल्या सर्व उमेदवारांची वैद्यकीय तपासणी करुन प्राप्त वैद्यकीय अहवाल व उमेदवारांनी दिलेला पदांचा प्राधान्यक्रम यानुसार अंतिम शिफारस करणे शक्य व्हावे याकरीता उमेदवारांच्या वैद्यकीय तपासणीसंदर्भातील विहित कार्यपध्दतीमध्ये संदर्भ क्र.४ येथील दि.२७.०६.२०२३ च्या शासन निर्णयान्वये बदल करण्यात आला आहे. त्यानुसार महाराष्ट्र लोकसेवा आयोगाच्या राज्य सेवा मुख्य परीक्षा २०२२ पासून मुख्य परीक्षेनंतर मुलाखतीसाठी पात्र ठरलेल्या उमेदवारांची वैद्यकीय तपासणी महाराष्ट्र लोकसेवा आयोगाकडून मुलाखतीच्या टप्प्यावर आयोजित करण्याचा निर्णय घेण्यात आला आहे.
मुलाखतीस पात्र ठरलेल्या सर्व उमेदवारांना वैद्यकीय चाचणीसाठी निश्चित केलेल्या ठिकाणी विभागीय वैद्यकीय मंडळे स्थापन करणे, उमेदवारांची वैद्यकीय तपासणी घेण्याकरीता स्वतंत्र संगणकीय प्रणाली विकसीत करण्यासाठी महाराष्ट्र लोकसेवा आयोगास काही कालावधी आवश्यक असल्याने राज्यसेवा परीक्षेद्वारे मुलाखतीकरीता निवड झालेल्या उमेदवारांची वैद्यकीय तपासणी मुलाखतीच्या टप्प्यावर करण्याची कार्यपध्दत ही राज्यसेवा परीक्षा २०२२ ऐवजी राज्यसेवा परीक्षा २०२३ पासून लागू करण्याची बाब शासनाच्या विचाराधीन होती.
# Page 2
शासन निर्णय क्रमांक: टिआरएन-०२१७/प्र.क्र.०२/सीपीटीपी
शासन निर्णय :
एकत्रित परिवीक्षाधीन प्रशिक्षण कार्यक्रमांतर्गत राज्य सेवा परीक्षेद्वारे मुलाखतीकरीता निवड झालेल्या उमेदवारांच्या वैद्यकीय तपासणीबाबतचा संदर्भ क्र.४ येथील दि.२७.०६.२०२३ रोजीचा शासन निर्णय राज्य सेवा (मुख्य) परीक्षा २०२२ ऐवजी राज्य सेवा (मुख्य) परीक्षा २०२३ पासून लागू होईल.