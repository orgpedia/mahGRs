# Page 1
महाराष्ट्र धोरण संशोधन संस्था सल्लागार समितीचा कार्यकाल वाढविणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: मधोसं-२०१७/प्र.क्र.१७३/२०१७/१२-अ,
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक : २२ एप्रिल, २०२१.
वाचा :- १. सामान्य प्रशासन विभाग, शासन निर्णय क्रमांक मधोसं-२०१७/प्र.क्र.४/२०१७/१२-अ, दिनांक ७.०७.२०१७.
२. सामान्य प्रशासन विभाग, शासन निर्णय क्रमांक मधोसं-२०१७/प्र.क्र.१७३/२०१७/१२-अ, दिनांक १६.११.२०१७.
३. सामान्य प्रशासन विभाग, शासन निर्णय क्रमांक मधोसं-२०१७/प्र.क्र.१७३/२०१७/१२-अ, दिनांक २४.०४.२०१८.
४. संचालक, धोरण संशोधन केंद्र, यशदा, पुणे यांचे क्र.यशदा/मधोसंस/२०१६/०१, दि.१२.०२.२०२१.
प्रस्तावना : शासन निर्णय, सामान्य प्रशासन विभाग, दि.७.७.२०१७ अन्वये महाराष्ट्र राज्याकरिता जागतिक
मानांकनाची “महाराष्ट्र धोरण संशोधन संस्था", यशदा, पुणे या शिखर प्रशिक्षण संस्थेच्या माध्यमातून स्थापन
करण्यात आली. सदर शासन निर्णयातील परि.१.२(ई) मध्ये महाराष्ट्र धोरण संशोधन संस्थेच्या कामकाजाची
रचना व स्वरुप ठरविण्यासाठी सल्लागार समितीची रचना नमूद करण्यात आली आहे. त्यानुसार शासन निर्णय,
सामान्य प्रशासन विभाग, दि.१६.११.२०१७ अन्वये महाराष्ट्र धोरण संशोधन संस्थेच्या सल्लागार समितीच्या अध्यक्ष
पदावर नामांकित अर्थतज्ञ डॉ. विजय केळकर, माजी वित्त सचिव, भारत सरकार यांची नियुक्ती करण्यात येऊन
सल्लागार समितीची स्थापना करण्यात आली आहे. सदर समितीचा कार्यकाल सुरुवातीस दोन वर्षे इतका निश्चित
करण्यात आला. त्यानंतर शासन निर्णय, सामान्य प्रशासन विभाग, दि.२४.४.२०१८ अन्वये सदर समितीची
पुनर्रचना करुन समितीचे तज्ञ सदस्य म्हणून प्रा. सतीश बी. अग्निहोत्री, विभागप्रमुख, निती अध्ययन केंद्र,
आयआयटी, मुंबई व डॉ. अभय पेठे, फेलो, मुंबई स्कूल ऑफ इकॉनॉमिक्स अँड पब्लिक पॉलिसी, मुंबई विद्यापीठ
यांची नियुक्ती केली आहे.
समितीच्या पुढील कामकाजामध्ये अहवाल तयार करुन शासनास सादर करावयाचा आहे. तथापि,
समितीचा कार्यकाल दि.१५.११.२०१९ रोजी संपुष्टात आला आहे. याकरीता संदर्भ क्र. ४ मधील प्रस्तावाच्या
अनुषंगाने सदर समितीचा कार्यकाल वाढविण्याची बाब शासनाच्या विचाराधीन होती.
शासन निर्णयः
महाराष्ट्र धोरण संशोधन संस्थाकरीता संदर्भाधीन शासन निर्णयान्वये गठीत सल्लागार समितीचा कार्यकाल
दि.१५.११.२०१९ रोजी संपुष्टात आला असल्याने सदर सल्लागार समितीस या शासन निर्णयान्वये दि.३१.३.२०२२
पर्यंत मुदतवाढ देण्यात येत आहे.
# Page 2
शासन निर्णय क्रमांकः मधोसं-२०१७/प्र.क्र.१७३/२०१७/१२-अ