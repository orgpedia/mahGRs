# Page 1
कोविड- १९ बाबत अभियान व विशेष जनजागृती मोहीम जनजागृती मोहीम राबविण्यासाठी खर्चास मान्यता मिळण्याबाबत.......
महाराष्ट्र शासन
सामान्य प्रशासन विभाग
निर्णय क्रमांक : मावज-२०२०/प्र.क्र.१२७/का-३४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक: १९ नोव्हेंबर, २०२०
वाचा:- १. माहिती व जनसंपर्क महासंचालनालय यांचे पत्र क्र. वृत्तचित्र-२०२०-२१/वि.प्र.मो./ का-७/२८८ दि. १५ ऑक्टोबर, २०२०
प्रस्तावना : कोविड–१९ या विषाणूचा प्रादुर्भाव रोखण्यासाठी शासकीय संदेश जनतेपर्यंत व्यापकरित्या पोहचविण्यासाठी मा.मुख्यमंत्री महोदयांच्या अध्यक्षेखालील बैठकांमध्ये प्रामुख्याने कोविड-१९ या विषाणूचा संसर्ग रोखण्यासाठी राबविण्यात येणाऱ्या उपाययोजनांची माहिती सर्वसामान्य जनतेला होऊन जनजागृती करण्यासाठी विविध मोहीमा, अभियान, उपक्रम राबविण्याचे प्रस्तावित आहेत. त्या अनुषंगाने विशेष प्रसिध्दी मोहीमेअंतर्गत माझे कुटुंब माझी जबाबदारी, कोविड- १९ बाबत अभियान व विशेष जनजागृती मोहीम राबविण्यासाठी येणाऱ्या खर्चास शासनाची मान्यता देण्याची बाब शासनाच्या विचाराधीन होती.
शासन निर्णय : १. विशेष प्रसिद्धी मोहिमेअंतर्गत कोविड-१९ बाबत अभियान व विशेष जनजागृती मोहीम राबविण्यासाठी शासकीय योजनांची विशेष प्रसिद्धी मोहिम (कार्यक्रम) (२२२०११७५), २६-जाहिरात व प्रसिद्धी या लेखाशिर्षांतर्गत सन २०२०-२१ या आर्थिक वर्षाकरिता रु.१७०.०० कोटी निधी अर्थसंकल्पित करण्यात आला आहे. कोविड-१९ या संसर्गजन्य विषाणुमूळे या वित्तीय वर्षात होणाऱ्या अर्थव्यवस्थेवरील परिणामाबाबत वित्त विभागाच्या दिनांक ४ मे, २०२० रोजीच्या शासन निर्णयातील तरतुदीनुसार वित्तीय उपाययोजना राबविण्यात आल्या आहेत.
२. या उपाययोजनांमध्ये विविध कार्यक्रमांतर्गत करण्यात यावयाचा खर्च ३३% मर्यादेत करण्यास मान्यता देण्यात आलेली आहे. तथापि, कोविड-१९ या विषाणुचा प्रादुर्भाव रोखण्यासाठी सर्वसामान्य जनतेमध्ये जनजागृती अधिक प्रभावीपणे व सातत्याने करणे आवश्यक असल्याने एक विशेष बाब म्हणून वित्त विभागाने दि.४ मे, २०२० अन्वये विविध उपाययोजनांमध्ये घातलेली ३३% खर्चाची मर्यादा शिथिल करुन ५०% करण्यास व त्यानुसार रु.८५ कोटीच्या मर्यादेत निधी उपलब्ध करुन देण्यास या शासन निर्णयान्वये मान्यता देण्यात येत आहे.
३. याशिवाय कोविड-१९ अभियान व प्रसिद्धी मोहीमेसाठी रु.३५ कोटी खर्चास पूर्ण प्रशासकीय मान्यता देण्यात येत असून वित्त विभागाच्या शासन निर्णय दि.४ मे, २०२० अन्वये विविध उपाययोजनांमध्ये घातलेल्या निर्बंधांमधून सूट देण्यात येत आहे.
# Page 2
शासन निर्णय क्रमांकः मावज-२०२०/प्र.क्र.१२७/३४ दि.१९ नोव्हेंबर, २०२०
४. वरील प्रयोजनासाठी येणारा खर्च “सामान्य प्रशासन विभाग, मागणी क्र.ए-६, २२२०-माहिती व प्रसिध्दी ६० इतर, १०१ जाहिरात व दृक प्रसिध्दी, (००) (०३) शासकीय योजनांची विशेष प्रसिध्दी मोहिम, २६-जाहिरात व प्रसिध्दी (संगणक सांकेतांक २२२० ११७५) (योजनांतर्गत)” या लेखाशिर्षाखाली सन २०२०-२१ या आर्थिक वर्षातील मंजूर अनुदानातून भागविण्यात यावा. सदर खर्च करताना शासनाचे प्रचलित नियम / आदेश, कार्यपध्दती इ. चा अवलंब करण्यात यावा.
५. हा शासन निर्णय, नियोजन विभागाच्या अनौपचारिक संदर्भ क्र.७४/१४४३, दि.२०/१०/२०२० अन्वये व वित्त विभागाच्या प्राप्त सहमतीने निर्गमित करण्यात येत आहे.