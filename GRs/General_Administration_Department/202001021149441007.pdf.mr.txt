# Page 1
महाराष्ट्र लोकसेवा आयोगाच्या आस्थापनेवरील पदांचा सुधारित आकृतिबंध..
महाराष्ट्र शासन
सामान्य प्रशासन विभाग
शासन निर्णय क्रमांक : मलोआ १११६/प्र.क्र.५०/आठ
मंत्रालय, मुंबई ४०० ०३२
दिनांक : १/१/२०२०.
संदर्भ : १. शासन निर्णय क्रमांक मलोआ-१००५/८८८/प्र.क्र.५८/०५/आठ दि.५ ऑक्टोबर, २००६ २. शासन निर्णय क्रमांक मलोआ-१००८/२६६/प्र.क्र.८८/ आठ, दि. १७ ऑगस्ट, २०१०.
३. शासन निर्णय क्रमांक मलोआ-१००८/२६६/प्र.क्र.८८/आठ, दि. २२ फेब्रुवारी, २०११ ४. शासन निर्णय क्रमांक मलोआ-१११६/प्र.क्र.२९०/आठ, दिनांक २१ डिसेंबर, २०१६.
५. शासन निर्णय, वित्त विभाग क्रमांक: पदनि ०६१७/प्र.क्र.२०/आपुक, दिनांक २९ जून, २०१७.
६. महाराष्ट्र लोकसेवा आयोगाचे पत्र क्र. ५२/आकृतिबंध/२०१७/पाच, दि.२१ जुलै, २०१७.
७. वित्त विभागाचे पत्र क्र. पदनि-२०१९/प्र.क्र.४३/१९/आपुक, दि. २१/०८/२०१९ सोबतचे उच्च स्तरीय सचिव समितीच्या दिनांक ३.८.२०१९ च्या बैठकीचे इतिवृत्त.
प्रस्तावना : महाराष्ट्र लोकसेवा आयोगाच्या कार्यालयातील एकूण २६ संवर्गांसाठी मिळून २३५ पदांचा सुधारीत आकृतिबंध संदर्भाधीन शासन निर्णय क्र.१ येथील शासन निर्णयानुसार मंजूर करण्यात आला. त्यानंतर संदर्भाधीन अ.क्र (२) येथील शासन निर्णयान्वये अनुक्रमे ४४ अस्थायी पदे व अ.क्र.(३) येथील शासन निर्णयान्वये २ अस्थायी पदे अशी एकूण ४६ अस्थायी पदे महाराष्ट्र लोकसेवा आयोगाच्या आस्थापनेवर निर्माण करण्यात आली आहेत. त्यामूळे एकूण पदसंख्या २८१ इतकी झाली. त्यानंतर संदर्भाधीन अ.क्र. (४) येथील शासन निर्णयानुसार वित्त विभागाच्या दिनाक १४.१.२०१६ च्या शासन निर्णयातील निर्देशानुसार गट-ड संवर्गातील मंजूर पदांच्या २५ टक्के पदे निरसित करण्याच्या अनुषंगाने महाराष्ट्र लोकसेवा आयोगाच्या आस्थापनेवरील ड संवर्गातील मंजूर ३९ पदांपैकी शिपाई संवर्गातील १० पदे निरसित करण्यात आली. अशा रितीने वित्त विभागाच्या पदांच्या आढाव्याच्या वेळी एकूण २७१ पदे मंजूर होती.
२. वित्त विभागाने संदर्भाधीन शासन निर्णय क्र.५ अन्वये प्रशासकीय विभाग व त्यांच्या अधिपत्याखालील कार्यालयांतील मंजूर पदांचा आढावा घेऊन सुधारीत आकृतिबंध निश्चीत करण्याबाबत निर्देश दिलेले आहेत.
त्याअनुषंगाने महाराष्ट्र लोकसेवा आयोगाने क्र. ६ येथील पत्रान्वये आयोगातील पदांचा आढावा घेऊन अस्तित्वातील २६ संवर्गासाठी २७१ ऐवजी २९१ पदे व दोन नवीन संवर्ग निर्माण करुन त्यासाठी ३ पदे अशी एकूण २९४ पदे मंजूर करण्याचा प्रस्ताव शासनास सादर केला. महाराष्ट्र लोकसेवा आयोगाचा सुधारित आकृतिबंध मंजूर करण्याच्या अनुषंगाने मा. मुख्य सचिव यांच्या अध्यक्षतेखाली उच्चस्तरीय सचिव समितीची दि. ३ ऑगस्ट २०१९ रोजी बैठक झाली. सदरहू बैठकीचे इतिवृत्त सदंर्भाधीन क्र.७ येथील पत्राद्वारे या विभागास प्राप्त झाले असून त्यानुसार महाराष्ट्र लोकसेवा आयोगाच्या आस्थापनेतील २६ संवर्गांसाठी मिळून एकूण नियमित २२१ पदे व १५ अधिसंख्य पदे अशी एकूण २३६ पदांच्या सुधारित आकृतिबंधास मान्यता दिली आहे. त्यानुसार महाराष्ट्र लोकसेवा आयोगातील पदांच्या सुधारित आकृतिबंधास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः मलोआ १११६/प्र.क्र.५० /आठ
शासन निर्णय – सदर शासन निर्णयाद्वारे महाराष्ट्र लोकसेवा आयोगासाठी सोबतच्या विवरणपत्रात दर्शविल्याप्रमाणे नियमित २२१ व अधिसंख्य १५ अशी एकूण २३६ पदांच्या आकृतिबंधास मान्यता देण्यात येत आहे.
२. सोबतच्या विवरणपत्रातील रकाना क्रमांक ६ ६ येथील दर्शविण्यात आलेली अधिसंख्य पदे ही सद्या नियमित पदे असली तरी, या पदांवरील कार्यरत कर्मचा-यांच्या सेवानिवृत्त / राजीनामा मृत्यू या कारणामूळे सदर पदे जशी जशी रिक्त होतील तशी ती पदे अधिसंख्य होतील व त्यानंतर ही पदे कामाच्या आवश्यकतेनुसार बाहययंत्रणेद्वारे भरण्यात यावीत.
त्याचप्रमाणे सोबतच्या विवरणपत्रातील अ.क्र.२३ ते २६ येथील नमूद गट-ड च्या ४ संवर्गातील एकूण ७ पदे अधिसंख्य पदे म्हणून निश्चित केली असून या पदावरील कार्यरत कर्मचारी सेवानिवृत्त झाल्यानंतर रिक्त होणा-या या ७ पदांचे एकत्रितकरण करुन एकच संवर्ग निर्माण करुन या संवर्गातून बहूउद्देशिक स्वरुपाचे काम बाहययंत्रणेद्वारे करुन घेण्यात यावे.
३. विवरणपत्रातील रकाना क्रमांक ८ येथील ३५ पदे या आदेशाच्या दिनांकापासून निरसित समजण्यात यावीत.
४. त्याचप्रमाणे महाराष्ट्र लोकसेवा आयोगाच्या कामाचा संविधानिक दर्जा व कामाची गोपनीयता इत्यादी बाबी विचारात घेऊन आयोगास भविष्यात कामाच्या अनुषंगाने सदर आकृतिबंधात बदल अपेक्षित असल्यास मा. अध्यक्ष महाराष्ट्र लोकसेवा आयोग यांनी योग्य त्या समर्थनासह प्रस्ताव शासनास सादर करावा.
५. हा निर्णय वित्त विभागाचा अनौपचारिक संदर्भ क्रमांक ४९०/२०१९/सेवा-९ दि.७.१२.२०१९ नुसार मिळालेल्या मान्यतेने निर्गमित करण्यात येत आहे.
# Page 3
# Page 4