# Page 1
लोकसभा / विधानसभा सार्वत्रिक निवडणूक २०१९ च्या कामकाजासाठी सामान्य प्रशासन विभाग (खुद्द) च्या आस्थापनेवर कार्यासन- ३३ (निवडणूक) करिता मंत्रालयीन संवर्गातील २२ अधिसंख्य पदे निर्माण करण्याबाबत...
महाराष्ट्र शासन
सामान्य प्रशासन विभाग
शासन निर्णय क्रमांक: आढावा- १८१८/प्र.क्र.१२०/१९अ
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३३
तारीख: १ नोव्हेंबर २०१८
प्रस्तावना मुख्य निवडणूक अधिकारी कार्यालयामार्फत (साप्रवि/कार्यासन - ३३) निवडणूक विषयक कामकाजात लोकसभा, राज्यसभा, महाराष्ट्र विधानसभा व विधान परिषद यांच्या निवडणूकांचे संचालन केले जाते. लोकसभा / विधानसभा सार्वत्रिक निवडणुकांचे कामकाजाव्यतिरिक्त या दोन्ही सभागृहांच्या पोट-निवडणुका, राज्यसभेच्या तसेच विधान परिषदेच्या द्विवार्षिक / पोटनिवडणुकांचे कार्यक्रम भारत निवडणूक आयोगाकडून सतत घोषित होत असतात व त्यानुषंगाने वर्षभर निवडणुकांचे कामकाज चालू राहते. भारत निवडणूक आयोगाच्या निर्देशानुसार राज्यात दरवर्षी दिनांक १ जानेवारी या अर्हता दिनांकावर आधारित मतदार नोंदणी मोहिम सुरु करण्यात येते. यामध्ये मतदार जागृतीसाठी राष्ट्रीय मतदार दिवस, महिला दिन इत्यादीं सारख्या कार्यक्रमातून मोहिम आखण्याबाबत आयोगाच्या सूचना आहेत.
सन २०१९ मध्ये नियत असलेल्या लोकसभा व विधानसभा सार्वत्रिक निवडणुकीच्या अनुषंगाने सदर कामकाजाची आखणी / नियोजन करण्याची कार्यवाही सुरु आहे. सन २०१९ च्या सार्वत्रिक निवडणुकांचे कामकाज सुरु असून राज्यातील मतदार याद्या, मतदार जनजागृती तसेच प्रत्यक्ष निवडणुकांचे संचालन करण्यासाठी निवडणूकपूर्व कामकाजाची सुरुवात मुख्य निवडणूक अधिकारी कार्यालयाने केली आहे. तसेच भारत निवडणूक आयोगाने मतदानाची टक्केवारी वाढण्यासाठी मतदारांमध्ये जागृती करण्यासाठी SVEEP (Systematic Voterºs Education and Electoral Participation) हा कार्यक्रम सुरु केला आहे. सर्वोच्च न्यायालयाच्या निर्देशानुसार लोकसभा सार्वत्रिक निवडणुकांसाठी सर्व मतदान केंद्रांवर EVM सोबत VVPAT चा देखील वापर करण्यात येणार असल्याने, यासाठी EVM व WPATs ची नोंदणी करणे व त्यांची साठवणुक करणे याबाबतची कार्यवाही देखील सुरु आहे. निवडणुकीचे कामकाज हे अत्यंत संवेदनशील, महत्वाचे तसेच कालमर्यादेत असल्याने, या कामासाठी अधिकच्या कर्मचारीवृंदाची आवश्यकता आहे. यास्तव सामान्य प्रशासन विभागाच्या आस्थापनेवर निवडणूकीच्या कामकाजासाठी अधिसंख्य पदे निर्माण करण्याची बाब शासनाच्या विचाराधीन होती.
# Page 2
शासन निर्णय क्रमांकः आढावा-१८१८/प्र.क्र.१२०/१९अ
शासन निर्णय
“लोकसभा / विधानसभा सार्वत्रिक निवडणूक २०१९ च्या कामकाजासाठी सामान्य प्रशासन विभाग (खुद्द) च्या आस्थापनेवर कार्यासन-३३ (निवडणूक) करिता मंत्रालयीन संवर्गातील खालील २२ अधिसंख्य पदे निर्माण करण्यास शासन मंजुरी देत आहे. सदरहू पदे लोकसभा / विधानसभा सार्वत्रिक निवडणूक २०१९ संपेपर्यंत उपलब्ध करुन देण्यात येत आहेत.
-------------------------------------------------------------------------------------------
| पदनाम | वेतनश्रेणी | पदसंख्या |
| अवर सचिव किंवा कक्ष अधिकारी | पीबी-३ / रु.१५६००-३९१०० + ६६०० पीबी-२/ रु.९३००-३४८०० + ४८०० | ४ |
| सहायक कक्ष अधिकारी | पीबी-२/ रु.९३००-३४८०० + ४३०० | ६ |
| लिपिक टंकलेखक (मराठी-४ / इंग्रजी-२) | पीबी-१ / रु.५२००-२०२०० + १९०० | ६ |
| निम्नश्रेणी लघुलेखक (मराठी) | पीबी-२/ रु. ९३००-३४८०० + ४३०० | ४ २ |
| शिपाई | १ एस/रु.४४४०-७४४० + १३०० | ४ |
| एकूण पदे | २२ |
-------------------------------------------------------------------------------------------
२. वरील २२ पदे खालील अटी व शर्तींच्या अधीन भरण्यात यावी...
(१) अवर सचिव किंवा कक्ष अधिकारी संवर्गातील पदांवर ज्या संवर्गातील अधिकारी उपलब्ध
होईल त्या संवर्गातील अधिकाऱ्याची नियुक्ती सामान्य प्रशासन विभाग / कार्यासन-१४ किंवा १४ब मार्फत करण्यात यावी.
(२) निवडणूक शाखेने उक्त पदांवर काम करण्यास इच्छुक असलेल्या / पूर्वी निवडणूक शाखेत काम केलेल्या अनुभवी अधिकारी / कर्मचाऱ्यांची यादी उपलब्ध करुन द्यावी. तद्नंतर साप्रवि कार्यासन-१४, १४अ, १४ब कडून यादीतील अधिकारी / कर्मचाऱ्यांची पदस्थापना करावी.
(३) जर मंत्रालय संवर्गातील अधिकारी उपलब्ध होऊ शकत नसतील तर मंत्रालय संवर्गातील किंवा अन्य संवर्गातील (महसूल इत्यादी विभागातील) सेवानिवृत्त अधिकाऱ्यांना कंत्राटी तत्त्वावर नियुक्त करण्याबाबत निवडणूक शाखेने कार्यवाही करावी.
(४) निवडणूक शाखेतील लिपिक-टंकलेखक, लघुलेखक संवर्गातील पदांवर काम करण्यास शक्यतो इच्छुक असलेले कर्मचारी उपलब्ध होत असल्यास त्यांची नियुक्ती साप्रवि / कार्यासन-१४अ ने करावी. जर ही पदे भरता येणे शक्य नसल्यास निवडणूक शाखेने सदर पदे बाह्य यंत्रणेव्दारे (Outsourcing) भरावीत.
(५) शिपाई संवर्गातील पदांवर निवडणूक शाखेने बाह्य यंत्रणेव्दारे (Outsourcing) कर्मचारी उपलब्ध करुन घ्यावेत.
पृष्ठ ४ पैकी २
# Page 3
शासन निर्णय क्रमांकः आढावा-१८१८/प्र.क्र.१२०/१९अ
३. उक्त २२ अधिसंख्य पदनिर्मितीमुळे आवश्यक असल्यास निधीची उपलब्धता कार्यासन-३३ (निवडणूक) यांनी विहित कार्यपद्धती अवलंबून करुन घ्यावी. यावरील खर्च मागणी क्रमांक-ए-२, २०१५ निवडणूका, (१०२) निवडणूक अधिकारी, (००) (०१) निवडणूक अधिकारी (२०१५००१२) या लेखाशीर्षा मधून भागविण्यात यावा.
४. हा शासन निर्णय, मा. उच्चस्तरीय सचिव समितीने चक्रीय पद्धतीने तसेच वित्त विभागाच्या अनौपचारिक संदर्भ क्रमांक-४४८/आपुक, दिनांक ११ ऑक्टोबर २०१८ अन्वये दिलेल्या सहमतीनुसार निर्गमित करण्यात येत आहे.
# Page 4