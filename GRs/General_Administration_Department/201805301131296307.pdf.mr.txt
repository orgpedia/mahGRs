# Page 1
विधानमंडळ / संसद सदस्यांना सन्मानाची व सौजन्याची वागणूक देण्याबाबतच्या मार्गदर्शक तत्त्वांचे काटेकोरपणे पालन करण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांकः संकीर्ण - २०१८/ प्र. क्र. ९७/१८(र. व का.)
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक : ३० मे, २०१८
वाचा : १) शासन परिपत्रक, सामान्य प्रशासन विभाग, क्रमांक : विमंस-२०१३ / प्र. क्र. ६७/ १८ (र.व का.), दिनांक २७ जुलै, २०१५.
२) शासन परिपत्रक, सामान्य प्रशासन विभाग, क्रमांक : संकीर्ण-२०१७ / प्र. क्र.१७१ / १८ (र. व का.), दिनांक २७ ऑक्टोबर, २०१७.
परिपत्रक :
विधानमंडळ / संसद सदस्यांना सन्मानाची व सौजन्याची वागणूक देण्यासंदर्भात दिनांक २७ जुलै, २०१५ च्या परिपत्रकान्वये मार्गदर्शक तत्त्वे विहित करण्यात आलेली असून सदर परिपत्रकातील सूचनांचे काटेकोरपणे पालन करण्याबाबत दिनांक २७ ऑक्टोबर, २०१७ च्या परिपत्रकान्वये पुन्हा सूचना देण्यात आलेल्या आहेत.
२. तथापि असे निदर्शनास आले आहे की, अनेक विभागांकडून सदर सूचनांचे काटेकोरपणे पालन होत नसून, विधानमंडळ / संसद सदस्यांच्या पत्रांना / विशेषाधिकार भंग सूचनांना पोच दिली जात नाही, त्यांचे पत्रावर कार्यवाही करून त्यांना त्याबाबत अवगत केले जात नाही. तसेच अनेक वेळा शासकीय समारंभ आयोजित करताना संबंधित विधानमंडळ / संसद सदस्यांना आमंत्रित केले जात नसल्याच्या तक्रारी शासनास प्राप्त होत आहेत.
३. सबब सर्व मंत्रालयीन प्रशासकीय विभागांना पुन्हा सूचित करण्यात येते की, उक्त परिपत्रकातील सूचनांचे काटेकोरपणे पालन करावे. त्याचप्रमाणे विधानमंडळ / संसद सदस्यांच्या पत्रांवरील कार्यवाहीसाठी आपल्या नियंत्रणाखालील सर्व विभाग / कार्यालये यांनी स्वतंत्र नोंदवही ठेवल्याबद्दल तसेच त्यावरील कार्यवाही विहित मुदतीत होत असल्याबद्दल खातरजमा करण्यासाठी तिमाही आढावा घेण्याची दक्षता घ्यावी.
# Page 2
शासन परिपत्रक क्रमांकः संकीर्ण - २०१८/प्र. क्र. ९७/१८(र. व का.)