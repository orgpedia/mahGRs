# Page 1
राज्य सेवा हक्क आयोग, नाशिक विभाग, येथे प्रतिनियुक्तीने नियुक्ती - श्री. सचिन सुरेशचंद्र पोतदार, नायब तहसिलदार, जिल्हाधिकारी कार्यालय नाशिक.
महाराष्ट्र शासन
सामान्य प्रशासन विभाग
क्रमांक : आरटीएस-२०२२/प्र.क्र.१३/लो.दि.कक्ष
मादाम कामा मार्ग, हुतात्मा राजगुरू चौक, मंत्रालय (विस्तार) मंत्रालय, मुंबई - ४०० ०३२
दिनांक:- ०४ जानेवारी, २०२३
वाचा:- १) शासन निर्णय,सामान्य प्रशासन विभाग, क्र.एसआरव्ही-२०११/प्र.क्र.१३७/कार्या-१२, दि.१७.१२.२०१६ २) शासन निर्णय, सामान्य प्रशासन विभाग, क्र.एसआरव्ही-२०११/प्र.क्र.१३७/कार्या-१२, दि. १६.०२.२०१८ शासन आदेश:
संदर्भाधीन क्र. १ व २ येथील शासन निर्णयान्वये शासकीय अधिकारी / कर्मचारी यांच्या
प्रतिनियुक्तीचे धोरण निश्चित केले असून प्रतिनियुक्तीने नियुक्तींसाठी अटी व शर्ती आणि नियुक्तीची कार्यपध्दती विहीत केली आहे.
२. सदर शासन निर्णयातील तरतुदीनुसार महसुल व वन विभागाच्या अधिपत्याखालील जिल्हाधिकारी कार्यालय नाशिक, आस्थापना शाखा या कार्यालयात नायब तहसिलदार पदावर कार्यरत असलेल्या श्री. सचिन सुरेशचंद्र पोतदार यांची राज्य सेवा हक्क आयोग, नाशिक विभाग या कार्यालयातील सहायक कक्ष अधिकारी या पदावर प्रथमतः एका वर्षाच्या कालावधीसाठी खालील अटी व शर्तीच्या अधिन राहून प्रतिनियुक्तीने उपलब्ध करून देण्यात येत आहे.
(अ) श्री.सचिन पोतदार, नायब तहसिलदार, जिल्हाधिकारी कार्यालय,नाशिक ज्या तारखेला प्रतिनियुक्तीच्या पदावर रुजू होतील त्या तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला ते आपल्या शासकीय पदाचा कार्यभार पुन्हा स्वीकारतील त्या तारखेला समाप्त होईल.
(ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन / सक्षम प्राधिकाऱ्यास राहील.
(क) जर त्यांची सेवा स्वीयेतर नियोक्त्याला आवश्यक वाटली नाही तर त्यांना मूळ विभागाकडे परत पाठविण्याची मुभा स्वीयेतर नियोक्त्याला राहील. मात्र याप्रमाणे परत पाठविण्यापूर्वी स्वीयेतर नियोक्त्याने शासनाला / सक्षम प्राधिकाऱ्याला तीन महिन्यांची नोटीस दिली पाहिजे आणि, (ड) त्यांनी मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला / सक्षम प्राधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
# Page 2
शासन आदेश क्रमांक: आरटीएस-२०२२/प्र.क्र.१३/लो.दि.कक्ष
३. प्रतिनियुक्तीच्या कालावधीत संबंधीत अधिकाऱ्यास प्रतिनियुक्ती भत्ता देय असणार नाही.
म.ना.से. (पदग्रहण अवधी, स्वीयेत्तर सेवा. इ) नियम, १९८१ मधील नियम ४० (परिशिष्ट दोन) व संदर्भाधीन शासन निर्णयातील तरतुदी विचारात घेऊन, महसुल व वन विभागाने प्रतिनियुक्तीच्या अटी व शर्ती बाबत सामान्य प्रशासन विभाग (लोकशाही दिन कक्ष) यांच्याशी सहमतीने ठरवाव्यात.
४. श्री. सचिन पोतदार, नायब तहसिलदार, जिल्हाधिकारी कार्यालय नाशिक यांच्या इतर सर्व प्रशासकीय बाबी महसुल व वन विभाग व अधिपत्याखालील संबंधीत कार्यालय यांचेमार्फत हाताळण्यात येतील.