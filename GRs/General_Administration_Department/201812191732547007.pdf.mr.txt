# Page 1
सामाजिक आणि शैक्षणिक मागास (एसईबीसी) वर्गाकरिता आरक्षणाच्या तरतुदीनुसार सरळसेवा भरतीसाठी सुधारित बिंदुनामावली विहित करणेबाबत.
महाराष्ट्र शासन
सामान्य प्रशासन विभाग
शासन शुध्दीपत्रक क्रमांक बीसीसी २०१८/प्र.क्र.५८१ ए/२०१८/१६-ब
मादाम कामा मार्ग,हुतात्मा राजगुरु चौक,
मंत्रालय, मुंबई -४०० ०३२.
दिनांक : १९ डिसेंबर, २०१८.
वाचा: १. सन २०१८ चा महाराष्ट्र अधिनियम क्रमांक ६२, दिनांक ३० नोव्हेंबर, २०१८. महाराष्ट्र राज्य सामाजिक आणि शैक्षणिक मागास (एसईबीसी) वर्गाकरिता (राज्यातील शैक्षणिक संस्थांमधील जागांच्या प्रवेशाचे आणि राज्याच्या नियंत्रणाखालील लोकसेवांमधील नियुक्त्यांचे किंवा पदांचे) आरक्षण अधिनियम, २०१८.
२. महाराष्ट्र राज्य लोकसेवा (अनुसूचित जाती, अनुसूचित जमाती, निरधिसूचीत जमाती (विमुक्त जाती), भटक्या जमाती, विशेष मागास प्रवर्ग आणि इतर मागासवर्ग यांच्यासाठी आरक्षण) अधिनियम,२००१.
३. शासन निर्णय, सामान्य प्रशासन विभाग क्र. बीसीसी१०९७/प्र.क्र.२/९७/१६-ब, दि. २९.३.१९९७.
४. शासन निर्णय, सामान्य प्रशासन विभाग क्र. बीसीसी २०१८/प्र.क्र.५८१ ए/२०१८ /१६-ब, दि.५.१२.२०१८
शासन शुध्दीपत्रक:
सन २०१८ चा महाराष्ट्र अधिनियम क्रमांक ६२, दिनांक ३० नोव्हेंबर, २०१८. महाराष्ट्र राज्य
सामाजिक आणि शैक्षणिक मागास (एसईबीसी) वर्गाकरिता (राज्यातील शैक्षणिक संस्थांमधील जागांच्या
प्रवेशाचे आणि राज्याच्या नियंत्रणाखालील लोकसेवांमधील नियुक्त्यांचे किंवा पदांचे) आरक्षण अधिनियम,
२०१८ अनुसार सामाजिक आणि शैक्षणिक मागास वर्गासाठी मंजूर संवर्ग संख्येच्या सरळसेवेच्या कोट्यातील
भरण्यात येणारी १६ टक्के आरक्षणाची पदे दिनांक ३० नोव्हेंबर २०१८ पासून भरणे आवश्यक आहे. त्यामुळे
संवर्गामध्ये दिनांक ३० नोव्हेंबर २०१८ रोजी भरावयाची पदे व त्यानंतर मंजूर पदसंख्येच्या सरळसेवेच्या
कोटयातील संभाव्य भरावयाची पदे विचारात घेऊन चालू भरती वर्षात तसेच त्यापुढील भरती वर्षांकरिता
सामाजिक आणि शैक्षणिक मागास (एसईबीसी) या वर्गाकरीता आरक्षणाची गणना करतांना, संदर्भाधिन क्र.
येथील शासन निर्णय दि.५.१२.२०१८ सोबत जोडलेल्या परिशिष्ट-ब व परिशिष्ट क मध्ये नमूद केलेल्या
कार्यपध्दतीचा अवलंब करण्यात यावा, असे निर्देशित केले आहे.
२. उक्त अधिनियमाची अंमलबजावणीसाठी स्पष्टता आणण्याकरिता उपरोक्त संदर्भाधीन क्रमांक ४ येथे
नमूद केलेल्या शासन निर्णयामधील परिशिष्ट क निरसित करण्यात येत असून त्याऐवजी परिशिष्ट क
यासोबत जोडल्या प्रमाणे वाचण्यात यावे.
# Page 2
शासन शुध्दीपत्रक क्रमांकः बीसीसी २०१८/प्र.क्र.५८१ ए/२०१८/१६-ब
३. भरती प्रक्रिया राबवितांना सुधारित परिशिष्ट क प्रमाणे कार्यपद्धतीनुसार कार्यवाही करण्यात यावी.
४. सदर शासन शुध्दीपत्रक राज्यातील सर्व शासकीय, निमशासकीय कार्यालये, सेवामंडळे,
महानगरपालिका, नगरपालिका, शैक्षणिक संस्था, स्थानिक स्वराज्य संस्था, जिल्हा परिषदा,
महामंडळे,शासकीय अनुदान प्राप्त संस्था, विद्यापीठे, सहकारी संस्था, शासकीय उपक्रम व शासनाच्या
अधिपत्त्याखालील किंवा शासनाने अनुदान दिलेली मंडळे इत्यादींना लागू राहील. याबाबत सर्व प्रशासकीय
विभागांनी त्यांच्या अधिनस्त असलेल्या सर्व क्षेत्रिय कार्यालयांना/आस्थापनांना सदर शुध्दीपत्रक तातडीने
निदर्शनास आणण्याच्या दृष्टीने योग्य ते आदेश निर्गमित करावेत.
# Page 3
# Page 4
# Page 5
# Page 6
# Page 7