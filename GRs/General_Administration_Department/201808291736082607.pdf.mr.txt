# Page 1
शासकीय समितीच्या अध्यक्षांनी बोलाविलेल्या बैठकांना संबंधित शासकीय अधिकाऱ्यांनी उपस्थित राहण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक : संकीर्ण २०१६/प्र.क्र. १७४/१८ (र. व का.)
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- २९ ऑगस्ट, २०१८.
वाचा : १) शासन परिपत्रक, सामान्य प्रशासन विभाग, क्रमांक : संकीर्ण २०१५/प्र.क्र.११/१८ (र. व का.), दिनांक ११ मार्च, २०१६.
प्रस्तावना :
शासनाने मंत्र्यांचा दर्जा दिलेल्या व्यक्ती / संसद सदस्य / विधानमंडळ सदस्य इत्यादी अशासकीय सदस्यांनी, जनतेच्या हिताचे प्रश्न तसेच सार्वजनिक कामे यांचा निपटारा होण्यास विलंब होऊ नये म्हणून प्रलंबित कामांचा निपटारा होण्यासाठी आयोजित केलेल्या बैठकांना शासकीय अधिकाऱ्यांनी उपस्थित रहावे किंवा कसे याबाबत या विषयीची सर्व परिपत्रके अधिक्रमित करुन दिनांक ११ मार्च, २०१६ चे सर्वसमावेशक सुधारित परिपत्रक निर्गमित करण्यात आले आहे. तथापि ज्या शासकीय समित्यांचे अध्यक्ष हे अशासकीय व्यक्ती किंवा संसद सदस्य किंवा विधानमंडळ सदस्य आहेत, त्यांनी बोलाविलेल्या बैठकांना शासकीय अधिकाऱ्यांच्या उपस्थितीबाबत सूचना निर्गमित करण्याची बाब शासनाच्या विचाराधीन होती.
परिपत्रक :
याबाबत याद्वारे असे स्पष्ट करण्यात येते की, ज्या शासकीय समित्यांचे अध्यक्ष हे अशासकीय व्यक्ती किंवा संसद सदस्य किंवा विधानमंडळ सदस्य आहेत, अशा समित्यांच्या अध्यक्षांनी बोलाविलेल्या बैठकांना, बैठकीच्या विषयाशी संबंधित, समितीच्या कार्यक्षेत्रातील संबंधित अधिकाऱ्यांनी उपस्थित राहणे आवश्यक आहे. तथापि इतर संसद सदस्य / विधानमंडळ सदस्य यांना त्यांच्या मतदारसंघातील कामांसंदर्भात बैठक आयोजित करावयाची असेल तर त्यांना दिनांक ११ मार्च, २०१६ च्या परिपत्रकास अनुसरुन सदर बैठक जिल्हाधिकारी यांचे कार्यालयात आयोजित करणे आवश्यक राहील. तरी सर्व विभाग / कार्यालये यांनी सदर सूचनाचे काटेकोरपणे पालन करावे.
# Page 2