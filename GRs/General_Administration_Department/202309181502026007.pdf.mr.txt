# Page 1
विभागीय आयुक्तांच्या अधिपत्याखालील सहायक आयुक्त (मागासवर्ग कक्ष) यांच्या कार्यालयातील पदांच्या सुधारित आकृतीबंधानुसार निश्चित करण्यात आलेल्या पदांचे स्थायी व अस्थायी पदांमध्ये रुपांतर करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : संकीर्ण २०२१/प्र.क्र.१५२/ब/१६ब
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक : १८ सप्टेंबर, २०२३
वाचा: १) वित्त विभाग, शासन निर्णय क्र.टीईपी-२००२/प्र.क्र.१३/सेवा-३, दि.२१.०६.२००६.
२) सामान्य प्रशासन विभाग, शासन निर्णय क्र.संकीर्ण-२०२२/प्र.क्र.७७/१६-ब(बी), दि.२१.०६.२०२३.
प्रस्तावना: विभागीय आयुक्तांच्या अधिपत्याखालील सहायक आयुक्त (मागासवर्ग कक्ष) या कार्यालयातील पदांचा आढावा घेऊन मा. मुख्य सचिव यांच्या अध्यक्षतेखालील उच्चस्तरीय सचिव समितीच्या मान्यतेने या विभागाच्या संदर्भ क्र. २ येथील शासन निर्णयान्वये सुधारित आकृतीबंध निश्चित करण्यात आलेला आहे.
वित्त विभागाच्या संदर्भ क्र.१ येथील शासन निर्णयातील तरतूदीनुसार विभागीय आयुक्तांच्या अधिपत्याखालील सहायक आयुक्त (मागासवर्ग कक्ष) या कार्यालयातील पदांच्या सुधारित आकृतीबंधानुसार एकूण ४२ (३६ नियमित मंजूर + ६ अधिसंख्य पदे) पदांपैकी ८०% पदांचे स्थायी व २०% पदांचे अस्थायी पदांमध्ये रुपांतर करण्याचा प्रस्ताव शासनाच्या विचाराधीन आहे.
शासन निर्णय:
विभागीय आयुक्तांच्या अधिपत्याखालील सहायक आयुक्त (मागासवर्ग कक्ष) या कार्यालयातील पदांच्या सुधारित आकृतीबंधानुसार एकूण ४२ (३६ नियमित मंजूर + ६ अधिसंख्य पदे) मंजूर आहेत. सदर मंजूर पदांपैकी ८०% च्या मर्यादेत ३४ पदे स्थायी व २०% च्या मर्यादेत २ पदे व अधिसंख्य ६ पदे असे मिळून एकूण ८ पदे अस्थायी करण्यास वित्त विभागाच्या संदर्भ क्र.१ येथील दि.२१.०६.२००६ रोजीच्या शासन निर्णयातील अटींच्या अधीन राहून मंजूरी देण्यात येत आहे. सदर पदांचे स्थायी / अस्थायी वर्गीकरण सोबत जोडलेल्या प्रपत्र-अ मध्ये दर्शविल्याप्रमाणे करण्यात येत आहे.
# Page 2
शासन निर्णय क्रमांक: संकीर्ण २०२१/प्र.क्र.१५२/ब/१६ब
२. तसेच, सामान्य प्रशासन विभाग, शासन निर्णय दि.२१.०६.२०२३ नुसार सहायक आयुक्त (मागासवर्ग कक्ष) यांच्या कार्यालयातील वाहनचालक व शिपाई हे संवर्ग मृत घोषित करण्यात आले आहेत. त्यापैकी वाहन चालक संवर्गातील १ कार्यरत पद व शिपाई संवर्गातील ५ कार्यरत पदे अशी एकूण ६ कार्यरत पदे अधिसंख्य ठरविण्यात आली आहेत. सदर अधिसंख्य पदावर कार्यरत कर्मचाऱ्यांच्या निवृत्ती / राजीनामा/मृत्यू इत्यादी कारणांमुळे सदर पदे रिक्त झाल्यानंतर आपोआप निरसित होतील. अधिसंख्य पदे निरसित झाल्यानंतर वाहन चालक व शिपाई या पदांच्या सेवा बाह्ययंत्रणेमार्फत गरजेनुसार उपलब्ध करुन घेण्यात याव्यात.
३. सदर शासन निर्णय, वित्त विभागाच्या शासन निर्णय क्र.टीईपी २००२/प्र.क्र.१३/सेवा-३, दि.२१.०६.२००६ अन्वये प्रशासकीय विभागांना प्रदान करण्यात आलेल्या अधिकारांचा वापर करुन निर्गमित करण्यात येत आहे.
# Page 3