# Page 1
नागपूर विधिमंडळ अधिवेशन डिसेंबर, २०२३ रेल्वे व विमान प्रवास आरक्षणाबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक:- नाहिअ-३४२३/प्र.क्र.१०२/कार्यासन-७ (समन्वय-१) मंत्रालय, मुंबई- ४०० ०३२.
दिनांक- ०१ नोव्हेंबर, २०२३
परिपत्रक
सन २०२३ मधील विधिमंडळाचे हिवाळी अधिवेशन नागपूर येथे दिनांक ०७ डिसेंबर, २०२३ पासून सुरू होणार आहे. मा. मंत्री /मा.राज्यमंत्री कार्यालयातील तसेच मंत्रालयीन विभागातील अधिकारी / कर्मचारी यांना नागपूरला जाण्यासाठी व परत येण्यासाठी रेल्वेच्या डब्यातील आसने राखीव ठेवण्यात येणार आहेत. तसेच एअर इंडिया लिमिटेडच्या विमानातील आसने राखीव ठेवण्यात येणार आहेत. तरी सदर सुविधेचा आवश्यकतेनुसार उपयोग करण्यात यावा. आरक्षण सुविधेची मागणी करताना अधिवेशन कामकाजासाठी नियुक्त केल्याबाबतचे शासन आदेश/विभागाचे पत्र अर्जासोबत जोडावे.
२. यासंदर्भात मंत्रालयीन प्रशासकीय विभागातील तसेच मा. मंत्री / मा. राज्यमंत्री कार्यालयातील आवश्यकता असलेल्या अधिकारी / कर्मचारी यांना नागपूर-मुंबई प्रवासासाठी मध्य रेल्वेने / एअर इंडिया लिमिटेडने उपलब्ध करून दिलेल्या सुविधेचा लाभ घेण्याबाबत सूचित करण्यात येत आहे. त्याचप्रमाणे सामान्य प्रशासन विभागाच्या शिबिर कार्यालयात नियुक्त अधिकाऱ्यांनी रेल्वे / विमान प्रवास करणाऱ्या अधिकाऱ्यांचा दररोज आढावा घेऊन मध्य रेल्वे, नागपूर/ एअर इंडिया लिमिटेड, नागपूर कार्यालयास आरक्षणाबाबत कळवावे.
३. सदर आरक्षणाचा लाभ घेण्यासाठी लागणाऱ्या प्राथम्यपत्रासाठी (Priority letter) सामान्य प्रशासन विभाग, मंत्रालय व शिबिर कार्यालय, नागपूर येथील खालील अधिकाऱ्यांशी संपर्क साधावा :
-----------------------------------------------------------------------------------------------------------------------
| सामान्य प्रशासन विभाग, मंत्रालय, मुंबई येथे |  | सामान्य प्रशासन विभाग, शिबिर कार्यालय, नागपूर येथे |
| अधिकाऱ्यांचे नाव | अधिकाऱ्यांचे नाव |
| श्रीमती रोशनी कदम-पाटील उपसचिव, साप्रवि, मंत्रालय, मुंबई-३२. | श्री. दि. प्र. देशमुख उपसचिव, साप्रवि, मंत्रालय. |
| श्रीमती सु.सं.राणे अवर सचिव, साप्रवि, मंत्रालय, मुंबई - ३२. | श्री. अ.रा.रेडेकर अवर सचिव, साप्रवि, मंत्रालय. |
| श्री. प्र. शां. निकम कक्ष अधिकारी, साप्रवि, मंत्रालय, मुंबई - ३२. | श्री. श्रीकांत भोई कक्ष अधिकारी, साप्रवि, मंत्रालय. |
-----------------------------------------------------------------------------------------------------------------------
# Page 2