# Page 1
सहायक कक्ष अधिकारी मर्यादित विभागीय परीक्षा सन २०१७ परीक्षेमधून मूळ निकालातील शिफारस केलेल्या ०८ मागासप्रवर्गातील सहायक कक्ष अधिकारी यांच्या तात्पुरत्या नियुक्तीसाठी अधिसंख्य पदे निर्माण करण्याबाबत...
महाराष्ट्र शासन
सामान्य प्रशासन विभाग
शासन निर्णय क्रमांकः मविप-१४१८/प्र.क्र.१८०/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
तारीख: १३ सप्टेंबर, २०१९
वाचा :- १) शासन आदेश दिनांक मविप-१४१७/प्र.क्र.१८६/१४-अ, दिनांक ३०.१२.२०१७
२) शासन आदेश दिनांक मविप-१४१७/प्र.क्र.१८६/१४-अ, दिनांक ०६.१२.२०१८
प्रस्तावना
सहायक कक्ष अधिकारी मर्यादित विभागीय परीक्षा सन २०१७ साठी सामान्य प्रशासन विभाग/ मागासवर्ग कक्ष यांच्या मान्यतेने प्रवर्गनिहाय एकूण ७४ पदांचे मागणीपत्र महाराष्ट्र लोकसेवा आयोगाला पाठविण्यात आले होते. महाराष्ट्र लोकसेवा आयोगाने दिनांक २५.१०.२०१७ च्या पत्रान्वये सहायक कक्ष अधिकारी मर्यादित विभागीय परीक्षा सन २०१७ मधून मंत्रालयीन विभागांसाठी प्रवर्गनिहाय उपलब्ध झालेल्या एकूण ५० उमेदवारांची शिफारस केली होती. २४ पदांसाठी मागासप्रवर्गातील उमेदवार उपलब्ध झाले नाहीत.
दरम्यान, मा. उच्च न्यायालय, मुंबई यांनी रिट याचिका क्रमांक २७९७/२०१५ मध्ये दिनांक ०४.०८.२०१७ रोजी आदेश पारीत करुन शासन सेवेतील पदोन्नतीच्या सर्व टप्प्यांवर आरक्षण लागू करण्याबाबतचा दिनांक २५.०५.२००४ चा शासन निर्णय रद्दबातल ठरविला. यासंदर्भात मा. सर्वोच्च न्यायालयामध्ये शासनाच्या वतीने विशेष अनुज्ञा याचिका क्रमांक २८३०६/२०१७ दाखल करण्यात आली असून, सदर याचिका प्रलंबित आहे.
यास्तव सहायक कक्ष अधिकारी मर्यादित विभागीय परीक्षा सन २०१७ मधील केवळ खुल्या प्रवर्गातील गुणवत्तेनुसार ५० उमेदवारांपैकी गुणवत्तेनुसार खुल्या प्रवर्गातील ३२ उमेदवारांचे नियतवाटप दिनांक ३०.१२.२०१७ रोजीच्या आदेशान्वये करण्यात आले.
दरम्यान, सदर परीक्षा दिलेल्या काही खुल्या प्रवर्गातील उमेदवारांनी मा. उच्च न्यायालयाचा पदोन्नतीमधील आरक्षण रद्दबादल ठरविण्याबाबतचा निर्णय विचारात घेऊन मर्यादित विभागीय परीक्षा २०१७ मध्ये मागणीपत्रामध्ये नमूद केलेल्या ७४ पदांसाठी गुणवत्तेनुसार नियुक्ती देण्याची मागणी केली होती. या संदर्भात मागासवर्ग कक्षाचे अभिप्राय घेऊन गुणवत्तेनुसार ७४ पदांसाठी सुधारित शिफारस यादी पाठविण्याबाबत महाराष्ट्र लोकसेवा आयोगाला कळविण्यात आले. त्यानुसार महाराष्ट्र लोकसेवा आयोगाने त्यांच्या दिनांक ०३.११.२०१८ रोजीच्या पत्रान्वये मर्यादित विभागीय परीक्षा सन २०१७ मधून गुणवत्तेनुसार ७४ उमेदवारांची शिफारस यादी उपलब्ध करुन दिली. महाराष्ट्र लोकसेवा आयोगाने पाठविलेल्या गुणवत्तेनुसार सुधारित शिफारस यादीतील
# Page 2
शासन निर्णय क्रमांकः मविप-१४१८/प्र.क्र.१८०/१४ अ
अ.क्र. ३३ ते ७४ येथील एकूण ४२ उमेदवारांचे दिनांक ०६.१२.२०१८ च्या आदेशानुसार सहायक कक्ष अधिकारी पदावर नियतवाटप करण्यात आले आहे.
महाराष्ट्र लोकसेवा आयोगाने गुणवत्तेनुसार शिफारस केलेल्या यादीमध्ये मूळ यादीतील मागासप्रवर्गामध्ये शिफारस करण्यात आलेल्या १८ उमेदवारांपैकी १० उमेदवारांची शिफारस गुणवत्तेनुसार करण्यात आली असल्याने त्यांना नियुक्ती देण्यात आली आहे. मूळ यादीतील केवळ ८ उमेदवारांना नियुक्ती मिळालेली नाही. अशाच समान प्रकरणी पोलीस उपनिरीक्षक मर्यादित विभागीय परीक्षा सन २०१६ मध्ये गृह विभागाने केलेल्या कार्यवाहीप्रमाणे, सन २०१७ मधील सहायक कक्ष अधिकारी मर्यादित विभागीय परीक्षेमधील मूळ शिफारशी यादीतील ८ मागासप्रवर्गातील उमेदवारांना सहायक कक्ष अधिकारी पदावर अधिसंख्य पदे निर्माण
करुन, नियुक्ती देण्याबाबत प्रस्ताव सादर करण्यात आला होता. या प्रस्तावावर मागास वर्ग कक्षाने, “८ मागासप्रवर्गातील उमेदवारांना सहायक कक्ष अधिकारी पदावर अधिसंख्य पदे निर्माण करुन नियुक्ती देणे न्यायोचित होईल.” असे अभिप्राय दिलेले होते. त्यानुसार ८ अधिसंख्य पदे निर्माण करण्याबाबतचा प्रस्ताव वित्त विभागाच्या अभिप्रायानुसार उच्चस्तर सचिव समितीसमोर सादर केला होता. या प्रस्तावावर उच्चस्तर सचिव समितीने न्यायालयीन निर्णय व त्यामुळे निर्माण झालेली परिस्थिती विचारात घेऊन, पदस्थापना देता न आलेल्या ८ उमेदवारांना पदस्थापना देण्यासाठी सहायक कक्ष अधिकारी या सवंर्गातील ८ पदे रिक्त ठेवण्याच्या अटीवर, खुल्या प्रवर्गात सहायक कक्ष अधिकारी या संवर्गातील ८ अधिसंख्य पदे निर्माण करण्यास मान्यता दिली आहे. या मान्यतेच्या अनुषंगाने सहायक कक्ष अधिकारी संवर्गात ८ अधिसंख्य पदे निर्माण करण्याची बाब शासनाच्या विचाराधीन होती.
शासन निर्णय: मंत्रालयीन सहायक कक्ष अधिकारी गट-ब (अराजपत्रित) संवर्गातील मर्यादित विभागीय परिक्षा-२०१७ मधील मूळ निकालातून मागासप्रवर्गासाठी शिफारस झालेल्या ८ उमेदवारांना तात्पुरती नियुक्ती देण्यासाठी वेतनस्तर-एस-१४ ३८६००-१२२८०० या वेतनश्रेणीत एकूण ८ अधिसंख्य पदे खुल्या प्रवर्गात निर्माण करण्यास मान्यता देण्यात येत आहे.
२. सदर अधिसंख्य पदे ज्या उमेदवारांसाठी निर्माण करण्यात आली आहेत, ते उमेदवार सहायक कक्ष अधिकारी पदावर कार्यरत असेपर्यंत अथवा मा. सर्वोच्च न्यायालयात दाखल विशेष अनुज्ञा याचिका क्रमांक २८३०६/२०१७ च्या अंतिम न्यायनिर्णयाच्या अधिन यापैकी जे आधी घडेल तो पर्यंत कार्यरत राहतील.
३. उच्चस्तर सचिव समितीने दिलेल्या मान्यतेनुसार सदर अधिसंख्य पदे निर्माण करताना सहायक कक्ष अधिकारी या सवंर्गात ८ पदे खुल्या प्रवर्गातील रिक्त ठेवण्यात येत आहेत.
पृष्ठ ३ पैकी २
# Page 3
शासन निर्णय क्रमांकः मविप-१४१८/प्र.क्र.१८०/१४ अ
४. सदर ८ अधिसंख्य पदे खालील विभागांच्या आस्थापनेवर निर्माण करण्यात येत आहेत.
-------------------------------------
| अ.क्र. | विभाग | पदसंख्या |
| १ | सार्वजनिक बांधकाम विभाग | १ |
| २ | जलसंपदा विभाग | ३ |
| ३ | विधि व न्याय विभाग | १ |
| ४ | ग्रामविकास विभाग | १ |
| ५ | आदिवासी विकास विभाग |  |
| ६ | सहकार, पणन व वस्त्रोद्योग विभाग | १ |
|  | एकूण | ८ |
-------------------------------------
५. या अधिसंख्य पदावर नियुक्ती देण्याबाबतचे आदेश कार्यासन १४-अ मार्फत स्वतंत्रपणे निर्गमित करण्यात येत आहेत.
हा शासन निर्णय, मा. उच्चस्तरीय सचिव समितीने क्रमांक : पदनि-२०१९/प्र.क्र.३९/१९/आपुक दिनांक ३-८-२०१९ अन्वये दिलेल्या मान्येतेनुसार निर्गमित करण्यात येत आहे.