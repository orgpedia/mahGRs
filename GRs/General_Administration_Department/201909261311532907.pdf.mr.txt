# Page 1
भारत निवडणूक आयोगाच्या निदेशानुसार नियुक्त मतदान केंद्रस्तरीय अधिकारी पर्यवेक्षक (BLO Supervisor) यांच्या मानधनाबाबत.
महाराष्ट्र शासन
सामान्य प्रशासन विभाग
शासन निर्णय क्रमांक :- ईएलआर-२०१९/प्र.क्र.९१८/१९/३३
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक :- २६ सप्टेंबर, २०१९.
वाचा:- भारत निवडणूक आयोगाचे पत्र क्र.२३/आयएनएसटी/२०१५-ईआरएस, दिनांक ०८ जुलै, २०१५.
प्रस्तावना : महाराष्ट्र राज्यातील सर्व विधानसभा मतदारसंघाच्या छायचित्र मतदार याद्यांची विश्वसनीयता सुनिश्चित होण्यासाठी भारत निवडणूक आयोगाच्या आदेशानुसार प्रत्येक मतदान केंद्रासाठी मतदान केंद्रस्तरीय अधिकारी (Booth Level Officers) यांची नेमणूक झालेली आहे. तसेच प्रत्येक १० मतदान केंद्रस्तरीय अधिकारी (Booth Level Officers) यांच्या कामकाजाचे देखरेख व मुल्यमापन करण्यासाठी एका पर्यवेक्षकांची (BLO Supervisors) नेमणूक करण्यात आलेली आहे.
२. छायचित्र मतदार याद्यांची प्रतवारी सुधारण्यासाठी व त्या संपूर्णत: अचूक होण्यासाठी मतदान नोंदणी अधिकारी (Electoral Registration Officers) यांना सहाय्य करणे, मतदान केंद्रस्तरीय अधिकाऱ्यांचे (Booth Level Officers) यांच्या कामकाजावर देखरेख ठेवणे व त्यांच्या कामांचे मुल्यमापन करणे इत्यादी मतदान केंद्रस्तरीय अधिकारी पर्यवेक्षक (BLO Supervisors) यांची प्रमुख कामे आहेत.
तसेच मतदान केंद्रस्तरीय अधिकारी पर्यवेक्षक (BLO Supervisors) हे त्यांच्यावर सोपविण्यात येणारी सदर कामे ही त्यांच्या मूळ कार्यालयातील कामे सांभाळून करणार असल्यामुळे त्यांना या कामांसाठी मानधन देण्याचे निर्देश भारतीय निवडणूक आयोगाने दि.०८.०७.२०१५ च्या पत्रान्वये दिले आहे.
त्यानुसार मतदान केंद्रस्तरीय अधिकारी पर्यवेक्षक यांना मानधन देण्याबाबतचा प्रस्ताव शासनाच्या विचाराधीन होता.
३. सदर शासन निर्णयान्वये मतदान केंद्रस्तरीय अधिकारी पर्यवेक्षक (BLO Supervisors) यांना सन २०१९-२० या वित्तीय वर्षापासून प्रतिवर्षी रु.१२०००/- (रु.बारा हजार) एवढे मानधन देण्यास मान्यता देण्यात येत आहे.
४. उपरोक्त बाबींवर होणारा खर्च २०१५- निवडणूका, १०३- मतदारांच्या याद्या तयार करणे व त्यांचे मुद्रण (००) (०१) मतदार याद्या तयार करणे व त्यांचे मुद्रण, १३ कार्यालयीन खर्च, संगणक संकेतांक २०१५००३२ या लेखाशीर्षाखाली खर्ची घालावा व संबंधित वर्षाच्या मंजूर अनुदानातून भागविण्यात यावा.
# Page 2
शासन निर्णय क्रमांक: ईएलआर-२०१९/प्र.क्र.९१८/१९/३३
५. हा शासन निर्णय वित्त विभाग अनौपचारिक संदर्भ क्र.२६२/१९/व्यय-४, दि.०७.०८.२०१९, अनौ.सं.क्र.२०२/१९/सेवा-६, दि. १९.०८.२०१९ व अनौ.सं.क्र.३३१/अर्थोपाय, दि.१३.०९.२०१९ अन्वये निर्गमित करण्यात येत आहे.