# Page 1
सामान्य प्रशासन विभागाच्या अधिपत्याखालील मंत्रालय आहारगृह/ उपाहारगृह कार्यालयाच्या आस्थापनेवरील पदांचा सुधारित आकृतीबंध..
महाराष्ट्र शासन
सामान्य प्रशासन विभाग (उपाहारगृहे),
शासन निर्णय क्रमांक-आस्था-२०१६/प्र.क्र.२९९/१६/मंउका,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक-४ मे, २०२२
वाचा: १) शासन निर्णय सामान्य प्रशासन विभाग क्रमांक आस्था १००३/प्र.क्र.०३/०३/२९०/मंउका,
दिनांक १/०४/२००५
२) शासन परिपत्रक वित्त विभाग क्रमांक पदनि-०६१७/प्र.क्र.२०/आपुक, दिनांक २९/६/२०१७ ३) वित्त विभागाचे क्रमांक पदनि-२०२१/प्र.क्र.९३/२१/आपुक, दिनांक ९/२/२०२२ चे पत्र व त्यासोबतचे उच्चस्तरीय सचिव समितीच्या दिनांक ७/०१/२०२२ रोजीच्या बैठकीचे इतिवृत्त
प्रस्तावना -
मंत्रालय उपाहारगृह व आहारगृहातील पदांचा आकृतीबंध यापूर्वी संदर्भ क्रमांक १ वरील शासन निर्णयान्वये अंतिम करण्यात आला होता. आता प्रशासकीय विभाग व त्यांच्या अधिपत्याखालील कार्यालयातील मंजूर पदांचा आढावा घेऊन सुधारित आकृतीबंध निश्चित करण्याबाबतचे निर्देश वित्त विभागाच्या संदर्भ क्रमांक २ येथील शासन परिपत्रकान्वये देण्यात आलेले आहेत. त्यानुषंगाने सामान्य प्रशासन विभागाच्या अधिपत्याखालील मंत्रालय उपाहारगृह, चौरस आहारगृह, विधानभवन उपाहारगृह व नवी मुंबई बेलापूर येथील कोकणभवन उपाहारगृहाच्या आस्थापनेवरील मंजूर पदांचा आढावा घेऊन सुधारित आकृतीबंध निश्चित करण्याबाबतचा प्रस्ताव मा.मुख्य सचिव यांच्या अध्यक्षतेखालील उच्चस्तरीय सचिव समितीसमोर ठेवण्यात आला होता . उच्चस्तर सचिव समितीच्या दिनांक ७/०१/२०२२ रोजी झालेल्या बैठकीत मंत्रालय आहारगृह/ उपाहारगृहाच्या आस्थापनेवरील ३३९ पदांपैकी ११० पदे कमी करुन २२९ नियमित पदे व ७० पदांचे मनुष्यबळ बाह्ययंत्रणेकडून घेण्याबाबतच्या सुधारित आकृतीबंधाच्या प्रस्तावास मंजूरी दिली असून समितीने मंजूर केलेल्या सुधारित आकृतीबंधास मान्यता देण्याची बाब शासनाच्या विचाराधीन होती.
शासन निर्णय :
सामान्य प्रशासन विभागाच्या अधिपत्याखालील मंत्रालय उपाहारगृह, चौरस आहारगृह, विधानभवन उपाहारगृह व नवी मुंबई बेलापूर येथील कोकणभवन उपाहारगृहाच्या आस्थापनेवरील सोबत जोडलेल्या विवरणपत्र "अ" अनुसार २२९ नियमित पदांस व विवरणपत्र "ब" नुसार ७० मनुष्यबळ संख्येच्या प्रमाणात सेवा बाह्ययंत्रणेद्वारे घेण्यास या शासन निर्णयान्वये मंजूरी देण्यात येत आहे.
# Page 2
शासन निर्णय क्रमांक: आस्था-२०१६/प्र.क्र.२९९/१६/मंउका,
२. मंत्रालय आहारगृह / उपाहारगृहाच्या आस्थापनेवरील एकूण ३३ संवर्गापैकी १२ संवर्गाचे एकत्रीकरण करुन ३ संवर्ग करण्यात आले असून ९ संवर्ग मृत करण्यात आले आहेत. सुधारित आकृतीबंधात एकूण २४ संवर्ग तयार करण्यात आले आहे.
३. व्यवस्थापक, मंत्रालय उपाहारगृह (एस१५-४१८००-१३२३००) हे पद श्रेणी अवनत करुन त्याची वेतनश्रेणी (एस १४-३८६००-१२२८००) अशी करण्यात आली आहे. त्यामुळे व्यवस्थापक, मंत्रालय उपाहारगृह, व्यवस्थापक, कोकणभवन उपाहारगृह व व्यवस्थापक, विधानभवन उपाहारगृह यांची वेतनश्रेणी समान (एस १४-३८६००-१२२८००) झालेली असून व्यवस्थापक हा एकच संवर्ग तयार करण्यात आला आहे.
४. लिपिक व लिपिक टंकलेखक हे समान वेतनश्रेणीतील दोन संवर्ग एकत्रित करुन लिपिक टंकलेखक (एस-६ १९९००-६३२००) हा एकच संवर्ग तयार करण्यात आला असून या संवर्गांतर्गत पदनामाची ४ पदे एकत्रित दर्शविण्यात आली आहेत.
५. गट ड संवर्गातील चहा बनविणार, सहाय्यक आचारी, पर्यवेक्षक, वेटर, वाढपी, हमाल, सफाईगार, बॉयवेटर हे ८ संवर्ग एकत्रित करुन वेटर नि सहाय्यक आचारी (एस-२, १५३००-४८७००) हा बहुउद्देशिय स्वरुपाचा (Multitasking) एकच संवर्ग करण्यात अाला असून या संवर्गाची १६१ पदे मंजूर करण्यात आली आहेत.
६. विवरणपत्र ब मध्ये नमूद ७० मनुष्यबळ संख्येच्या मर्यादेत गट-ड संवर्गात हमाल-नि-स्वच्छक (Loader-cum-Cleaner) या पदनामाच्या बहुउद्देशिय स्वरुपाच्या (Multitasking) सेवा आवश्यकतेनुसार बाह्ययंत्रणेद्वारे घेण्यास मंजूरी देण्यात येत आहे.
७. बाह्ययंत्रणेद्वारे पदांच्या सेवा घेताना वित्त विभागाच्या दिनांक २७/९/२०१०, दिनांक २/२/२०१३, दिनांक २/१२/२०१३, दिनांक २/८/२०१६ च्या शासन परिपत्रकातील मार्गदर्शक सुचनांचे पालन करण्यात यावे.
८. मंत्रालय उपाहारगृह, चौरस आहारगृह, विधानभवन उपाहारगृह व कोकणभवन उपाहारगृहाचा प्रत्येक उपाहारगृहनिहाय आकृतीबंधानुसार मंजूर केलेल्या पदांची तपशील विवरणपत्र " क" मध्ये दर्शविण्यात आला आहे.
९. मंत्रालय उपाहारगृह, चौरस आहारगृह, विधानभवन उपाहारगृह व कोकणभवन उपाहारगृहाच्या आस्थापनेवरील नियमित पदांकरीता तसेच बाह्ययंत्रणेद्वारे भरण्यात येणाऱ्या पदांकरीता होणारा खर्च त्या त्या उपाहारगृहासाठी असलेल्या लेखाशीर्षाखाली खर्ची टाकण्यात यावा व त्या त्या वर्षाच्या मंजूर अनुदानातून भागविण्यात यावा.
१०. हा शासन निर्णय उच्चस्तरीय सचिव समितीच्या दिनांक ७/०१/२०२२ रोजी झालेल्या सन २०२२ मधील १ ल्या बैठकीच्या इतिवृत्तातील मान्यतेस अनुसरुन व वित्त विभागाच्या अनौपचारिक संदर्भ क्रमांक १४३/आपुक, दिनांक२२/३/२०२२ अन्वये मिळालेल्या सहमतीस अनुसरुन निर्गमित करण्यात येत आहे.
# Page 3
शासन निर्णय क्रमांक: आस्था-२०१६/प्र.क्र.२९९/१६/मंउका,
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15