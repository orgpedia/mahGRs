# Page 1
निवडश्रेणी लघुलेखक पदावरुन वरिष्ठ स्वीय सहायक पदावर निव्वळ तात्पुरत्या स्वरुपात पदोन्नती देणेबाबत.
महाराष्ट्र शासन
सामान्य प्रशासन विभाग
शासन आदेश क्रमांक : एएससी १५२२/प्र.क्र.१८७/१४-अ,
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक : २२ जून, २०२३.
शासन आदेश
सन २०२२-२०२३ या निवडसूची वर्षात मंत्रालयीन विभागातील खालील निवडश्रेणी लघुलेखक [गट (ब) राजपत्रित- वेतनश्रेणी एस १७ - रु.४७,६०० -१,५१,१००] यांना वरिष्ठ स्वीय सहायक [गट ( अ ) राजपत्रित- वेतनश्रेणी एस २४ - रु.७१,१०० - २,११,९००] पदावर या आदेशाद्वारे विहित अटीच्या अधीनतेने निव्वळ तात्पुरत्या स्वरुपात पदोन्नती देण्यात येत आहे. तसेच सदर निवडश्रेणी लघुलेखक यांची पदोन्नतीनंतर त्यांच्या नावासमोर स्तंभ-५ मध्ये दर्शविण्यात आलेल्या विभागामध्ये पदस्थापना करण्यात येत आहे.
------------------------------------------------------------------------------------------------------------------------------
| अ. क्र. | निवडश्रेणी लघुलेखकाचे नाव | व्यक्तीचा प्रवर्ग | सध्याचा विभाग | वरिष्ठ स्वीय सहायक पदावर पदोन्नती नंतरचा पदस्थापनेचा विभाग |
| १ |  | ३ | ४ | ५ |
| १ | श्रीमती क.र.जाधव | खुला | सामान्य प्रशासन विभाग | सामान्य प्रशासन विभाग |
| २ | श्रीमती सु.भि.मेस्त्री | खुला | सामाजिक न्याय व विशेष सहाय्य विभाग | वित्त विभाग |
| ३ | श्रीमती मा.वि.वैद्य | खुला | शालेय शिक्षण व क्रिडा विभाग | सहकार पणन व वस्त्रोद्योग विभाग |
| ४ | श्रीमती नि.सु.सावंत | खुला | मृद व जलसंधारण विभाग | वित्त विभाग |
| ५ | श्रीमती वै.प्र.पाटणकर | इमाव | नगर विकास विभाग | सामान्य प्रशासन विभाग |
| ६ | श्रीमती मा.म.शिंदे | खुला | वैद्यकीय शिक्षण व औषधी द्रव्ये विभाग | गृह विभाग |
------------------------------------------------------------------------------------------------------------------------------
२. मा.उच्च न्यायालय, मुंबई यांनी रिट याचिका क्र.२७९७/२०१५ मध्ये दि.४.८.२०१७ रोजी दिलेल्या निर्णयान्वये पदोन्नतीमधील आरक्षण अवैध ठरविले आहे. या आदेशाविरुध्द मा.सर्वोच्च न्यायालयात शासनाने दाखल केलेल्या विशेष अनुज्ञा याचिका क्र. २८३०६/२०१७ च्या न्यायनिर्णयाच्या अधीन राहून तसेच पुढील अटीच्या अधीन राहून संबंधित निवडश्रेणी लघुलेखक यांना वरिष्ठ स्वीय सहायक संवर्गात रिक्त पदावर निव्वळ तात्पुरत्या स्वरुपात पदोन्नती देण्यात येत आहे:
१) सदरची पदोन्नती ही प्रशासकीय निकड म्हणून तात्पुरत्या स्वरुपातील पदोन्नती राहील.
२) सदर पदोन्नती, सद्य:स्थितीत निवडश्रेणी लघुलेखक या पदाच्या ज्येष्ठता यादीबाबत कोणतेही न्यायालयीन प्रकरण प्रलंबित नाही, तसेच या ज्येष्ठता यादीस आव्हानित देखील करण्यात आलेले नाही ही वस्तुस्थिती विचारात घेऊन केवळ तात्पुरत्या स्वरुपात देण्यात येत आहे.
३) सदर पदोन्नती निव्वळ तात्पुरत्या स्वरुपात असून सदर पदावर संबंधितांचा कायमस्वरुपी धारणाधिकार राहणार नाही.
४) सन २०२२ - २०२३ या निवडसूची वर्षाकरिता पात्र निवडश्रेणी लघुलेखक यांची निवडसूची तात्पुरत्या स्वरुपाची असून वरिष्ठ स्वीय सहायक पदावरील पदोन्नत्या ह्या तात्पुरत्या स्वरुपाच्या
# Page 2
शासन आदेश क्रमांक: एएससी १५२२/प्र.क्र.१८७/१४-अ, दिनांक : २२ जून, २०२३
आहेत. परिणामी निवडसूचीतील निवडश्रेणी लघुलेखकांना वरिष्ठ स्वीय सहायक नियमित पदाचे व सेवा ज्येष्ठतेचे कोणतेही हक्क मिळणार नाहीत.
५) वरिष्ठ स्वीय सहायक पदावरील तात्पुरती पदोन्नती न स्विकारल्यास सामान्य प्रशासन विभाग, शासन निर्णय, क्र. एसआरव्ही-२०१५/प्र.क्र.३०३/का.१२, दिनांक १२.०९.२०१६ अन्वये त्यांचे नांव सन २०२२-२०२३ या वर्षीच्या निवडसूचीतून काढून टाकण्यात येईल व पुढील दोन वर्षी होणाऱ्या निवडसूच्यांमध्ये त्यांच्या नावाचा विचार न करता तिसऱ्या वर्षाच्या निवडसूचीत वरिष्ठ स्वीय सहायक पदावरील तात्पुरत्या पदोन्नतीसाठी त्यांची पात्रता तपासण्यात येईल.
६) सदर निवडश्रेणी लघुलेखक यांची वरिष्ठ स्वीय सहायक पदावरील तात्पुरती पदोन्नती ही त्यांच्याविरुध्द प्रस्तुत आदेशाच्या दिनांकापर्यत कोणत्याही प्रकारची विभागीय चौकशी सुरु झालेली नाही वा प्रस्तावित नाही या धारणेच्या अधीन राहून देण्यात येत आहे. संबंधित विभागाने याची खातरजमा करावी.
७) मागास प्रवर्गातील निवडश्रेणी लघुलेखक यांची पदोन्नती ही शासन निर्णय दिनांक २५.०५.२००४ मधील तरतूदीनुसार त्यांना आरक्षणाचा लाभ मिळून सेवाज्येष्ठता यादीत वरच्या स्थानावर आले नाहीत तसेच सदर अधिकाऱ्यांचे जात वैधता प्रमाणपत्र संबंधित जातपडताळणी समितीने निर्गमित केले आहे या अटीच्या अधीन राहून करण्यात येत आहे. संबंधित विभागाने याची खातरजमा करावी.
८) हे आदेश तात्काळ अंमलात येतील. वरिष्ठ स्वीय सहायक पदावर पदोन्नत झालेल्या निवडश्रेणी लघुलेखक यांना संबंधित विभागाने तात्काळ कार्यमुक्त करावे. तसेच शासन अधिसूचना दिनांक २१.६.२०२१ मधील परिच्छेद (ड)(३) नुसार पदोन्नत निवडश्रेणी लघुलेखक यांनी पदस्थापना केलेल्या विभागात हे आदेश निघाल्याच्या तारखेपासून तीस दिवसांमध्ये रूजू व्हावे. संबंधित विभागांनी कार्यमुक्तता तसेच रुजू करुन घेतल्याच्या आदेशाच्या प्रती या विभागास पाठवाव्यात.