# Page 1
राज्यातील राष्ट्र पुरुष / थोर व्यक्ती यांच्या पुतळयांच्या देखभालीबाबत..
महाराष्ट्र शासन
सामान्य प्रशासन विभाग,
शासन परिपत्रक क्र.पुतळा२०१८/प्र.क्र.२१४/कार्या.२९
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२
दिनांक : १९ सप्टेंबर, २०१८
संदर्भ : शासन निर्णय, सामान्य प्रशासन विभाग, दिनांक २ मे, २०१७
व शासन शुध्दीपत्रक दिनांक ६ मे,२०१७
परिपत्रक :
राष्ट्र पुरुष / थोर व्यक्ती यांचे पुतळे उभारण्यासंदर्भात शासन निर्णय, सा.प्र.वि. दिनांक २ मे, २०१७ व शासन शुध्दीपत्रक दिनांक ६ मे,२०१७ अन्वये मार्गदर्शक तत्वे विहित करण्यात आली आहेत. पुतळा उभारण्यासंदर्भात विविध संस्था/संघटनांकडून प्राप्त झालेल्या निवेदनास अनुसरुन शासन / जिल्हाधिकारी यांनी वेळोवेळी मान्यता दिली आहे. मान्यता दिलेल्या पुतळयांची देखभाल पुतळा उभारणाऱ्या संस्थांनी करणे सदर मार्गदर्शक तत्वास अनुसरुन आवश्यक आहे.
२. तरी जिल्हाधिकारी यांनी सर्व संबंधीत संस्थांशी संपर्क साधून मान्यता दिलेले सर्व पुतळे व त्या सभोवती असणारी उद्याने सुस्थितीत असल्याची खातरजमा करावी.