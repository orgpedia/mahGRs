# Page 1
महाराष्ट्र विधिमंडळाच्या सन २०२३ मध्ये नागपूर येथे होणाऱ्या हिवाळी अधिवेशनासाठी वाहने अधिग्रहित करण्याबाबत.
महाराष्ट्र शासन
सामान्य प्रशासन विभाग,
शासन परिपत्रक क्रमांक नाहिअ-३४२३/प्र.क्र.१०५/(i)/कार्यासन-७
मंत्रालय, मुंबई-४०० ०३२.
दिनांक :- १२ ऑक्टोबर, २०२३.
संदर्भ:- सामान्य प्रशासन विभाग परिपत्रक क्र. नाहिअ-३४२२/प्र.क्र.९९/कार्यासन-७, दिनांक १२ ऑक्टोबर, २०२२
परिपत्रक
विधिमंडळाच्या सन २०२३ च्या नागपूर येथे होणाऱ्या हिवाळी अधिवेशन काळात मा.मंत्री/ मा.राज्यमंत्री तसेच शासनाचे व महाराष्ट्र विधानमंडळ सचिवालयाचे अधिकारी, मंत्रालयीन शिबिर कार्यालये इत्यादींसाठी आवश्यक असलेली वाहने (मोटारगाडया व जीप्स) अधिग्रहित करण्याचे अधिकार विभागीय आयुक्त, नागपूर विभाग, नागपूर यांना या आदेशाद्वारे प्रदान करण्यात येत आहेत. त्यांनी आवश्यकतेनुसार योग्य संख्येने नजीकच्या विभागातून (नागपूर, अमरावती, छत्रपती संभाजीनगर व नाशिक) सुस्थितीत असलेली वाहने अधिग्रहित करावीत.
अधिग्रहित केलेली वाहने कमी पडल्यास, लांब पल्ल्यावरून येणारी वाहने न मागविता, आवश्यकतेनुसार स्थानिक खाजगी वाहने भाडेतत्वावर घेण्याचे अधिकारही विभागीय आयुक्त, नागपूर यांना देण्यात येत आहेत. विभागीय आयुक्त, नागपूर विभाग, नागपूर यांच्याकडून अधिग्रहित केलेल्या सर्व वाहनांचे वाटप आवश्यकतेनुसार करण्यात येईल.
२. गृह विभागासाठी आवश्यक असलेल्या अतिरिक्त वाहनांची सोय नेहमीप्रमाणे पोलीस आयुक्त, नागपूर यांनी करावी.
३. मंत्रालयीन विभागांचे अधिकारी, शिबीर कार्यालये, तसेच मा.मंत्री/ मा. राज्यमंत्री यांची कार्यालये यांनी अधिवेशन कालावधीत फक्त विभागीय आयुक्त, नागपूर विभाग यांनी वाटप केलेली वाहने वापरावीत. जादा वाहनांची आवश्यकता भासल्यास, त्यांनी विभागीय आयुक्त, नागपूर विभाग, नागपूर यांच्या कार्यालयाशी संपर्क साधावा.
४. उच्चपदस्थ अधिकाऱ्यांसाठी वाहनचालक पुरविताना तो नागपूरचा रहिवासी असणे आवश्यक असून वाहनचालकास नागपूरमधील शासकीय कार्यालये, मा. मंत्री महोदयांची निवासस्थाने, विधानभवन इ. बाबतची माहिती असावी, जेणेकरून सदर कार्यालयांमध्ये उच्चपदस्थ अधिकारी यांना वेळेत उपस्थित राहाणे शक्य होईल.
५. तसेच मंत्रालयीन विभागांचे अधिकारी, शिबिर कार्यालये तसेच मा.मंत्री/मा. राज्यमंत्री यांची कार्यालये यांना पुरविण्यात आलेल्या शासकीय वाहनांचा वापर काटकसरीने करावा. त्याकरिता सामान्य प्रशासन विभाग, शासन परिपत्रक क्र. नाहिअ-३४२२/ प्र.क्र.९९/कार्यासन-७, दि.१२ ऑक्टोबर, २०२२ मधील सूचनांचे त्याचप्रमाणे शासकीय वाहनांचा खाजगी कामासाठी वापर करण्यासंदर्भात वित्त विभागाचा शासन निर्णय क्र. वाहन
२०१४/प्र.क्र.२३/१४/विनियम, दिनांक ३० मे, २०१४ अन्वये दिलेल्या सूचनांचे पालन करावे.
# Page 2
शासन परिपत्रक क्रमांकः नाहिअ-३४२३/प्र.क्र.१०५/(i)/कार्यासन-७
६. नागपूर विभागातील शासकीय कार्यालयांनी मा. मंत्री / मा. राज्यमंत्री यांची कार्यालये व मंत्रालयीन विभागांची शिबिर कार्यालये यांना आपली वाहने परस्पर न देता, विभागीय आयुक्त, नागपूर विभाग यांच्याकडे असलेल्या वाहनांच्या ताफ्यात समाविष्ट करावीत. शासकीय निर्देशांचे पालन न करता, क्षेत्रीय कार्यालयांनी त्यांच्याकडील वाहने परस्पर त्यांच्या नियंत्रक शासकीय विभागाच्या शिबिर कार्यालयाकडे सुपूर्द केल्याचे आढळून आल्यास, अशा वाहनांचा इंधन व दुरूस्तीचा खर्च विभागीय आयुक्त, नागपूर कार्यालयाकडून भागविला जाणार नाही. तसेच विभागीय आयुक्त, नागपूर यांच्या कार्यालयाकडून, अशा शिबिर कार्यालयांना वाहने पुरविली जाणार नाहीत व त्यामुळे होणाऱ्या गैरसोयीची सर्वस्वी जबाबदारी त्या संबंधित विभागाची राहील.
# Page 3