# Page 1
मंत्रालयीन विभागातील लिपिक-टंकलेखक सेवाप्रवेशोत्तर प्रशिक्षण परीक्षा- २०१८ चा निकाल जाहीर करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक: सेप्रप१९१८/प्र.क्र.१/का.१७
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२.
दिनांक: ०५ सप्टेंबर, २०१८
वाचा - १) शासन परिपत्रक क्रमांकः सेप्रप१९१८/प्र.क्र.१/का.१७, दि.५ एप्रिल, २०१८.
शासन परिपत्रक मंत्रालयीन विभागातील लिपिक-टंकलेखक सेवाप्रवेशोत्तर प्रशिक्षण परीक्षा २०१८ ही शनिवार दिनांक २१ एप्रिल, २०१८ रोजी घेण्यात आली असून त्या परीक्षेचा निकाल सोबतच्या विवरणपत्रात दर्शविल्याप्रमाणे जाहीर करण्यात येत आहे. सदरहू निकाल संबंधित उमेदवारांच्या निदर्शनास आणण्याबाबत मंत्रालयीन विभागांना विनंती करण्यात येत आहे.
२. विहित कालावधी व संधींमध्ये परीक्षा उत्तीर्ण न झालेल्या लिपिक-टंकलेखकांबाबत महाराष्ट्र दुय्यम मंत्रालय सेवा (लिपिक-टंकलेखक), सेवाप्रवेशोत्तर प्रशिक्षण परिक्षा नियम, १९७७ मधील नियम क्र. ५ मधील तरतूदीनुसार योग्य ती कार्यवाही संबंधित प्रशासकीय विभागांनी तात्काळ करावी. नियम १३ नुसार उमेदवार पहिल्या प्रयत्नात उत्तीर्ण झाला असेल आणि त्याने कोणत्याही प्रश्नपत्रिकेमध्ये ७० टक्के किंवा त्याहून जास्त गुण मिळविले असतील तर त्या बाबतीत त्यांच्या विशेष गुणवत्तेची नोंद त्यांच्या गोपनीय अहवालात घेण्यात यावी. शासन परिपत्रक, सामान्य प्रशासन विभाग क्र. : संकीर्ण २३१५/प्र.क्र.१३/का.१७, दि. १७ एप्रिल, २०१५ मध्ये दिलेल्या सूचनांनुसार सर्व उमेदवारांच्या निकालाची नोंद त्यांच्या सेवापुस्तकात घेण्यात यावी.
३. महाराष्ट्र शासन दुय्यम मंत्रालय सेवा लिपिक-टंकलेखक सेवा प्रवेशोत्तर प्रशिक्षण परीक्षा नियम १९७७ मध्ये उत्तर पत्रिकांची फेरतपासणी करण्याची तरतूद नाही. तथापि, शासन परिपत्रक, सामान्य प्रशासन विभाग, क्र.परीक्षा-१०८८/ प्र.क्र.३५/ १७, दिनांक २५ एप्रिल,१९८८ मधील तरतुदीनुसार संबंधित उमेदवार आपल्या गुणांच्या फेरमोजणीबाबतचे अर्ज संबधित विभागाच्या आस्थापना शाखेमार्फत सामान्य प्रशासन विभागाकडे पाठवू शकतात. शासन परिपत्रक, सामान्य प्रशासन विभाग, क्र. संकीर्ण-१०९४/ प्र.क्र.१०/९४/१७, दि. २६ मे १९९४ नुसार परीक्षेचा निकाल जाहीर झाल्यापासून एक महिन्याच्या आत प्रशासकीय विभागांनी गुणांच्या फेरमोजणीसाठी प्राप्त झालेले अर्ज सामान्य प्रशासन विभागाकडे पाठविणे आवश्यक आहे.
त्यानंतर प्राप्त होणाऱ्या अर्जांचा विचार केला जाणार नाही.
# Page 2
शासन परिपत्रक क्रमांकः सेप्रप१९१८/प्र.क्र.१/का.१७
४. जे उमेदवार परीक्षेचा प्रवेश अर्ज भरुन देखील परीक्षेला गैरहजर राहिले आहेत त्यांच्याकडून त्याबाबतचा लेखी खुलासा घेवून प्रशासकीय विभागांनी उचित कार्यवाही करावी.
# Page 3
# Page 4
# Page 5
# Page 6
# Page 7
# Page 8
# Page 9