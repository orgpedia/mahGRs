# Page 1
महाराष्ट्र शासन
सामान्य प्रशासन विभाग
शासन आदेश क्रमांक- कअनि-१११३/प्र.क्र.४२/२०१३/१४-ब
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक : ०३ एप्रिल, २०१८
संदर्भ: १) समक्रमांकाचे दिनांक ३०.०८.२०१३ रोजीचे आदेश २) कृषी व पदुम विभाग, आदेश क्र. कृपवि - ३२१३/प्र.क्र.३०६/प्रशा-१, दि. ०३.०३.२०१४ ३) समक्रमांकाचे दिनांक १७.०३.२०१५ रोजीचे आदेश
आदेश
संदर्भाधीन क्र. (१) येथील आदेशान्वये श्रीमती भा.ज.देवरे, कक्ष अधिकारी, कृषी व पदुम विभाग यांच्या सेवा सामान्य प्रशासन विभागाच्या अधिपत्याखालील मंत्रालय आहार/उपहारगृहाच्या आस्थापनेवर “प्रशासन अधिकारी" या पदावर एक वर्षाच्या कालावधीसाठी प्रतिनियुक्तीने उपलब्ध करून देण्यात आल्या होत्या. श्रीमती देवरे, कक्ष अधिकारी या मंत्रालय आहार / उपहारगृह आस्थापना कार्यालयात दिनांक ०४.०३.२०१४ पासून प्रतिनियुक्तीने कार्यरत आहेत. श्रीमती देवरे यांच्या प्रतिनियुक्तीच्या कालावधीस संदर्भाधीन क्र. (३) येथील आदेशान्वये दिनांक ०३.०३.२०१८ पर्यंत मुदतवाढ देण्यात आलेली आहे.
या आदेशान्वये श्रीमती देवरे, कक्ष अधिकारी यांच्या मंत्रालय / उपहारगृह आस्थापनेवरील "प्रशासन अधिकारी" या पदावरील प्रतिनियुक्तीच्या कालावधीस ०१ वर्षाकरिता म्हणजेच दिनांक ०२.०३.२०१९ पर्यंत मुदतवाढ देण्यात येत आहे.