# Page 1
राज्य माहिती आयोगाच्या कोकण खंडपीठातील श्री.सु.शं.शिंदे, सहायक कक्ष अधिकारी यांच्या सेवा प्रत्यावर्तीत करण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांकः प्रतिनि १५१७/प्र.क्र.१३७ (भाग-२)/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: ०८ डिसेंबर, २०२१
वाचा : १) समक्रमांकित, दिनांक २८-०८-२०१७ चे शासन आदेश २) समक्रमांकित, दिनांक १७-०१-२०२० चे शासन आदेश ३) समक्रमांकित, दिनांक २८-१०-२०२० चे शासन आदेश ४) राज्य माहिती आयोग, कोकण खंडपीठ यांचे क्र. रामाआ-२०१३/प्र.क्र.२/भाग-५/कार्या-१, दिनांक १५-०९-२०२१ चे पत्र.
शासन आदेश
संदर्भाधिन क्र. १ येथील दिनांक २८-०८-२०१७ च्या शासन आदेशान्वये श्री.सु.शं.शिंदे, सहायक कक्ष अधिकारी, सार्वजनिक बांधकाम विभाग, यांच्या सेवा २ वर्षाच्या कालावधीसाठी प्रतिनियुक्तीने राज्य माहिती आयोग, कोकण खंडपीठ, नवी मुंबई या कार्यालयात उपलब्ध करुन देण्यात आल्या होत्या.
त्यानुसार श्री. शिंदे, हे दिनांक २६-०९-२०१७ पासून राज्य माहिती आयोग, कोकण खंडपीठ, येथे प्रतिनियुक्तीने कार्यरत आहेत. त्यांचा प्रतिनियुक्तीचा २ वर्षाचा कालावधी दिनांक २५-०९-२०१९ रोजी संपुष्टात आल्यानंतर संदर्भाधिन क्र. २ येथील दिनांक १७-०१-२०२० च्या आदेशान्वये श्री. शिंदे यांच्या प्रतिनियुक्तीस ३ ऱ्या वर्षासाठी व संदर्भाधिन क्र. ३ येथील दिनांक २८-१०-२०२० च्या आदेशान्वये ४ थ्या वर्षासाठी दिनांक २५-०९-२०२१ पर्यंत मुदतवाढ देण्यात आली होती.
२. संदर्भाधिन क्र. ४ येथील दिनांक १५-०९-२०२१ च्या पत्रान्वये राज्य माहिती आयोग, कोकण खंडपीठ यांनी प्रशासकीय कारण नमूद करुन श्री. शिंदे यांच्या प्रतिनियुक्तीस दिनांक २६-०९-२०२१ पासून पुढे १ वर्ष मुदतवाढ देण्याची शिफारस केली आहे.
३. मंत्रालयात मोठया प्रमाणात सहायक कक्ष अधिकारी संवर्गात पदे रिक्त आहेत. मंत्रालयीन विभागातील सरळसेवा व मर्यादित विभागीय स्पर्धा कोट्यातील रिक्त पदे प्रशासकीय कारणास्तव काही कालावधीसाठी भरली जाण्याची शक्यता कमी आहे. तसेस मंत्रालयीन विभागाकडून त्या विभागातील रिक्त पदे भरण्याबाबत वारंवार विचारणा होत असल्यामुळे, प्रतिनियुक्तीवर असलेल्या कर्मचाऱ्यांच्या सेवा प्रत्यावर्तीत करण्याबाबत निर्णय घेण्यात आलेला आहे.
४. श्री.सु. शं. शिंदे, सहायक कक्ष अधिकारी यांच्या सेवा राज्य माहिती आयोग, कोकण खंडपीठातून प्रत्यावर्तीत करण्यात येऊन त्यांची सेवा त्यांच्या मूळ विभागास उपलब्ध करुन देण्यात येत आहे.
५. श्री.सु.शं.शिंदे, सहायक कक्ष अधिकारी, यांना राज्य माहिती आयोग, कोकण खंडपीठ येथून दिनांक १५-१२-२०२१ (म.नं.) पासून एकतर्फी कार्यमुक्त करण्यात येत आहे. श्री. शिंदे यांनी त्यांच्या मूळ विभागात तात्काळ रुजू व्हावे. दिनांक १५-१२-२०२१ नंतर श्री. शिंदे यांना राज्य माहिती आयोग, कोकण खंडपीठ येथून वेतन व भत्ते अदा करण्यात येऊ नये.
# Page 2
शासन आदेश क्रमांकः प्रतिनि १५१७/प्र.क्र.१३७ (भाग-२)/१४-अ