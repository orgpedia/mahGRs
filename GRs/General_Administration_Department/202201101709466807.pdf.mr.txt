# Page 1
राज्यसेवा परीक्षा-२०१९ च्या अंतिम निकालाच्या आधारे शिफारसप्राप्त ठरलेल्या गट अ व गट ब मधील उमेदवारांच्या प्रशिक्षणासाठीचा एकत्रित परिवीक्षाधीन प्रशिक्षण कार्यक्रम- ७
मार्गदर्शक सूचना
महाराष्ट्र शासन
सामान्य प्रशासन विभाग
शासन परिपत्रक क्रमांक:- टिआरएन- ०९२१/प्र.क्र.४२/सीपीटीपी
मंत्रालय, मुंबई-४०० ०३२
दिनांक : १० जानेवारी, २०२२
वाचाः १. शासन निर्णय सामान्य प्रशासन विभाग़ क्र. टिआरएन-२०१३/प्र.क्र. ८४/१३/१२-अ, दिनांक २०.१.२०१४ २. शासन निर्णय सामान्य प्रशासन विभाग क्र. टिआरएन ०२१६/प्र.क्र.५८/१७/सीपीटीपी, दिनांक ४ जानेवारी, २०१७ ३. शासन निर्णय सामान्य प्रशासन विभाग क्र. टिआरएन ०५१७ / प्र.क्र. ३६/ सीपीटीपी, दिनांक २१.०७.२०१७ ४. शासन निर्णय सामान्य प्रशासन विभाग क्र. टिआरएन ०५१७ / प्र.क्र. ३६/ सीपीटीपी, दिनांक २५.०९.२०१९ ५. शासन निर्णय सामान्य प्रशासन विभाग क्र. टिआरएन ०११९ / प्र.क्र.०४/ सीपीटीपी, दिनांक ८.०४.२०२१ ६. शासन परिपत्रक सामान्य प्रशासन विभाग क्र. टिआरएन - ०६२१ / प्र.क्र. ४३/ सीपीटीपी, दिनांक २२.१०.२०२१ ७. शासन आदेश सामान्य प्रशासन विभाग क्र. टिआरएन -१०२१/प्र.क्र.२९/सीपीटीपी-अ, दिनांक २४.१२.२०२१ ८. शासन आदेश सामान्य प्रशासन विभाग क्र. टिआरएन -१०२१/प्र.क्र.३७/सीपीटीपी-ब, दिनांक २४.१२.२०२१ ९. शासन पत्र क्र. टिआरएन-१०२१/प्र.क्र.२९/सीपीटीपी-अ, दिनांक २९.१२.२०२१ १०. शासन पत्र क्र. टिआरएन-१०२१/प्र.क्र.३७/सीपीटीपी-ब, दिनांक २९.१२.२०२१
प्रस्तावनाः महाराष्ट्र लोकसेवा आयोगामार्फत राज्यसेवा परीक्षेद्वारे सरळसेवेने गट अ आणि गट ब मध्ये नियुक्त होणाऱ्या विविध संवर्गातील परिवीक्षाधीन अधिका-यांचा एकत्रित परिवीक्षाधीन प्रशिक्षण कार्यक्रम (सीपीटीपी) अनुक्रमे यशदा, पुणे आणि वनामती, नागपूर या प्रशिक्षण संस्थांमार्फत सुरु करण्याबाबतचा धोरणात्मक निर्णय शासनाने उपरोक्त वाचा येथील अनु. क्र. १ येथील शासन निर्णयान्वये घेतलेला आहे. तसेच सीपीटीपी मध्ये प्रशिक्षण देण्यात येणा-या परिवीक्षाधीन अधिका-यांसाठी मुंबई विद्यापीठाशी संलग्न पदव्युत्तर पदवी अभ्यासक्रम सुरु करण्याचा निर्णय उपरोक्त वाचा अ.क्र. ३ येथील शासन निर्णयान्वये घेतला आहे.
२. महाराष्ट्र लोकसेवा आयोगाच्या राज्यसेवा परीक्षा-२०१९ च्या सुधारीत / अंतिम निकालाच्या आधारे शिफारसप्राप्त ठरलेल्या उमेदवारांचे प्रशिक्षण एकत्रित परिवीक्षाधीन प्रशिक्षण कार्यक्रम ७ (सीपीटीपी-७) या तुकडी अंतर्गत दिनांक १७.०१.२०२२ पासून सुरु होणार आहे. या अनुषंगाने या प्रशिक्षण कार्यक्रमासाठी रुजू होणारे उमेदवार, प्रशिक्षण संस्था व संबंधित प्रशासकीय विभाग यांनी करावयाच्या कार्यवाहीसाठी मार्गदर्शक सूचना निर्गमित करण्याची बाब शासनाच्या विचाराधीन होती. यासंदर्भात शासन आता पुढीलप्रमाणे सूचना निर्गमित करीत आहे.
# Page 2
शासन परिपत्रक क्रमांक: टिआरएन- ०९२१/प्र.क्र.४२/सीपीटीपी
शासन परिपत्रकः राज्यसेवा परीक्षा-२०१९ च्या सुधारीत / अंतिम निकालाच्या आधारावर शिफारसप्राप्त ठरलेल्या उमेदवारांसाठी आयोजित करण्यात येणा-या एकत्रित परिवीक्षाधीन प्रशिक्षण कार्यक्रम-७ (सीपीटीपी-७) संबंधातील विविध मुद्द्यांबाबत पुढीलप्रमाणे सुचना देण्यात येत आहेत.
(एक) प्रशिक्षण सुरु करण्यासंदर्भातील मार्गदर्शक सूचना: १. सीपीटीपी-७ या तुकडीच्या प्रशिक्षणासाठी रुजू होणा-या उमेदवारांच्या मूळ प्रमाणपत्रांची तपासणी दिनांक २५.१०.२०२१ ते दिनांक २९.१०.२०२१ या कालावधीत यशदा, पुणे आणि वनामती, नागपूर या प्रशिक्षण संस्थांमध्ये करण्यात आली आहे. या उमेदवारांना त्यांची चारित्र्य तपासणी, वैद्यकीय तपासणी आणि शैक्षणिक व इतर आवश्यक कागदपत्रांची संबंधित यंत्रणांद्वारे पडताळणी करुन सदर तपासण्या आणि पडताळण्यांच्या अहवालांच्या अधिन दिनांक १७.०१.२०२२ पासून सीपीटीपी-७ अंतर्गत परिवीक्षाधीन अधिकारी म्हणून नियुक्ती देण्यात आली आहे.
२. सीपीटीपी-७ या तुकडीतील परिवीक्षाधीन अधिका-यांनी दिनांक १७.०१.२०२२ पासून संबंधित प्रशासकीय विभागांनी कळविलेल्या कार्यालयात जिल्हा संलग्नता या टप्प्यासाठी रुजू व्हावे. जिल्हा संलग्नता या टप्प्याचे प्रशिक्षण दिनांक १७.०१.२०२२ ते दिनांक ११.०२.२०२२ या कालावधीसाठी आयोजित करण्यात येईल. तदनंतर या परिवीक्षाधीन अधिका-यांचे दिनांक १४.०२.२०२२ पासून प्रशिक्षण संस्थांमध्ये पायाभूत प्रशिक्षण सुरु होईल.
३. राज्य शासनाच्या सेवेत याआधी कार्यरत असलेले जे उमेदवार सीपीटीपी-७ च्या प्रशिक्षणास रुजू होणार आहेत, त्या उमेदवारांना जिल्हा संलग्नतेच्या ठिकाणी दिनांक १७.०१.२०२२ (मध्यान्ह पूर्व) रोजी प्रशिक्षणासाठी रुजू होण्यासाठी ते सध्या कार्यरत असलेल्या कार्यालयांनी कार्यमुक्त करण्याची कार्यवाही करावी.
४. राज्य शासनाच्या सेवेत याआधी कार्यरत असलेले जे उमेदवार सीपीटीपी-७ या तुकडीच्या प्रशिक्षणास रुजू होणार आहेत, अशा उमेदवारांच्या अनुषंगाने शासन निर्णय सामान्य प्रशासन विभाग क्रमांक एसआरव्ही -१०९२ / प्र. क्र. १०३३ / प्र. क्र.३३ / ९२/८, दिनांक २.१२.१९९७ अनुसार विहित केलेला १ महिन्याचा नोटीस कालावधी शिथील करण्यात येत आहे. तसेच शासन सेवेत असलेल्या उमेदवारांसाठी ते कार्यमुक्त झाल्याच्या दिनांकापासून प्रत्यक्षात प्रशिक्षण सुरु होईपर्यंतचा कालावधी कर्तव्यार्थ कालावधी म्हणून नियमित करण्यात येईल.
(दोन) परिवीक्षाधीन अधिका-यांच्या वेतनाबाबतः १. सीपीटीपी-७ या तुकडीतील परिवीक्षाधीन अधिका-यांना वेतन व इतर अनुषंगिक भत्ते प्राप्त व्हावेत याअनुषंगाने संबंधित प्रशासकीय विभागांनी या अधिका-यांची सेवार्थ प्रणालीमध्ये नोंदणी करणे, त्यांचे डीसीपीएस करीता क्रमांक मिळविणे तसेच त्यांच्या वेतनासाठी आहरण व संवितरण अधिकारी नियुक्त करणे इ. कार्यवाही प्रशिक्षणाच्या सुरुवातीस जिल्हा संलग्नतेच्या चार आठवड्यांच्या कालावधीत (दिनांक १७.०१.२०२२ ते दिनांक ११.०२.२०२२) करावी. सदर अधिका-यांना प्रशिक्षणाच्या पहिल्या महिन्यापासून संबंधित पदाचे नियमित वेतन प्रदान करण्यात यावे.
२. सीपीटीपी–७ या तुकडीमध्ये रुजू होणा-या उमेदवारांसाठी प्रशिक्षणास रुजू झालेल्या उमेदवारांची संख्या विचारात घेऊन प्रशिक्षण सुरु होण्याच्या दिनांकापासून अधिसंख्य पदे निर्माण करण्याबाबतची कार्यवाही प्रशासकीय विभागांकडून करण्यात येईल.
पृष्ठ ४ पैकी २
# Page 3
शासन परिपत्रक क्रमांकः टिआरएन- ०९२१/प्र.क्र.४२/सीपीटीपी
(तीन) परिवीक्षाधीन अधिका-यांकडून घेण्यात येणा-या बंधपत्राबाबतः सीपीटीपी-७ या तुकड्यांच्या प्रशिक्षणासाठी रुजू होणा-या परिवीक्षाधीन अधिका-यांकडून त्यांना प्रशिक्षणास रुजू करुन घेण्यापूर्वी शासन निर्णय, सामान्य प्रशासन विभाग क्रमांक: टिआरएन ०५१४/प्र.क्र.७/१४/१८-ब, दिनांक २८ फेब्रुवारी, २०१७ मधील तरतूदींनुसार बंधपत्र सादर करणे अनिवार्य राहिल.
(चार) सीपीटीपी-४, सीपीटीपी-४/अ, सीपीटीपी-५ आणि सीपीटीपी-६ मध्ये प्रशिक्षण पूर्ण झालेल्या उमेदवारांसाठी.
सीपीटीपी-४, सीपीटीपी-४/अ, सीपीटीपी-५ आणि सीपीटीपी-६ मध्ये प्रशिक्षण पूर्ण केलेल्या परिवीक्षाधीन अधिका-यांची राज्यसेवा परीक्षा-२०१९ द्वारे अन्य संवर्गासाठी शिफारस करण्यात आली असेल व नवीन शिफारस केलेले पद घेण्यास संबंधित उमेदवार इच्छूक असल्यास अशा उमेदवारांना उपरोक्त वाचा येथील अनुक्रमांक ३ आणि अनुक्रमांक ४ मध्ये नमूद केल्याप्रमाणे प्रशिक्षणाच्या टप्प्यामधून सूट देण्यासंदर्भातील आवश्यक कार्यवाही यशदा, पुणे आणि वनामती, नागपूर या प्रशिक्षण संस्थांनी करावी.
(पाच) परिवीक्षाधीन अधिका-यांची सेवाज्येष्ठता : पोलीस उपअधीक्षक/सहायक पोलीस आयुक्त, गट-अ या संवर्गातील परिवीक्षाधीन अधिकारी वगळून इतर संवर्गातील परिवीक्षाधीन अधिका-यांची सेवाज्येष्ठता महाराष्ट्र नागरी सेवा [महाराष्ट्र लोकसेवा आयोगामार्फत घेण्यात येणा-या राज्य नागरी सेवा परीक्षेद्वारे गट “अ” आणि गट “ब” (राजपत्रित) या पदाकरिता निवड होऊन, सरळसेवेने नियुक्त होणा-या व एकत्रित परिवीक्षाधीन प्रशिक्षण कार्यक्रमाअंतर्गत प्रशिक्षण घेणा-या उमेदवारांची सेवाज्येष्ठता निश्चित करणे] नियम, २०१५, दिनांक ७.११.२०१५ आणि दिनांक ३१.१२.२०१८ मध्ये नमूद केल्यानुसार निश्चित करण्यात येईल.
पोलीस उपअधीक्षक/सहायक पोलीस आयुक्त, गट-अ या संवर्गातील परिवीक्षाधीन अधिका-यांची सेवाज्येष्ठता [महाराष्ट्र लोकसेवा आयोगामार्फत घेण्यात येणा-या राज्य नागरी सेवा परीक्षेद्वारे गट “अ” आणि गट “ब” (राजपत्रित) या पदाकरिता निवड होऊन, सरळसेवेने नियुक्त होणा-या व एकत्रित परिवीक्षाधीन प्रशिक्षण कार्यक्रमाअंतर्गत प्रशिक्षण घेणा-या उमेदवारांची सेवाज्येष्ठता निश्चित करणे] नियम, २०१५, दिनांक ७.०९.२०१८ मध्ये नमूद केल्यानुसार निश्चित करण्यात येईल.
(सहा) परिवीक्षाधीन अधिका-यांचे सेवापुस्तकः सीपीटीपी-७ या तुकडीअंतर्गत प्रशिक्षणास रुजू होणा-या परिवीक्षाधीन अधिका-यांची कागदपत्र पडताळणी यशदा, पुणे आणि वनामती, नागपूर या प्रशिक्षण संस्थांमध्ये उपरोक्त वाचा येथील क्र. ६ मध्ये नमूद करण्यात आलेल्या नोडल अधिका-यांच्या उपस्थितीत करण्यात आली आहे. उक्त तुकडीस रुजू होणा-या परिवीक्षाधीन अधिका-यांची सेवापुस्तके तयार करण्याची कार्यवाही प्रशिक्षणाच्या सुरुवातीस जिल्हा संलग्नतेच्या चार आठवड्यांच्या कालावधीत (दिनांक १७.०१.२०२२ ते दिनांक ११.०२.२०२२) संबंधित प्रशासकीय विभागांकडून करण्यात यावी.
(सात) पदव्युत्तर पदवी अभ्यासक्रम कार्यक्रमाची अंमलबजावणी महाराष्ट्र लोकसेवा आयोगामार्फत राज्य सेवा परीक्षेतून निवड करण्यात आलेल्या गट-अ व गट-ब च्या अधिकाऱ्यांसाठी एकत्रित परिवीक्षाधीन प्रशिक्षण कार्यक्रमांतर्गत पदव्युत्तर अभ्यासक्रम
पृष्ठ ४ पैकी ३
# Page 4
शासन परिपत्रक क्रमांक: टिआरएन- ०९२१/प्र.क्र.४२/सीपीटीपी
राबिवण्याबाबत या विभागाच्या उपरोक्त वाचा येथील अनुक्रमांक ३ आणि अनुक्रमांक ४ येथील शासन निर्णयान्वये तरतूदी / मार्गदर्शक सूचना निर्गमित करण्यात आल्या आहेत.
त्याचप्रमाणे सीपीटीपी-७ या तुकडीमधील परिवीक्षाधीन अधिका-यांना एकत्रित परिवीक्षाधीन प्रशिक्षण कार्यक्रम (सीपीटीपी) अंतर्गत समाविष्ट केलेल्या गट “अ” आणि गट”ब” (राजपत्रित) पदांसाठीच्या पदव्युत्तर पदवी अभ्यासक्रमांतर्गत घेण्यात येणा-या विभागीय परीक्षांबाबतचे नियम, २०१८, दिनांक १३.०४.२०१८ लागू राहतील.
(आठ) परिवीक्षाधीन अधिका-यांसाठीचे रजा धोरण सीपीटीपी-७ या तुकडीच्या प्रशिक्षणाच्या सुरुवातीस खातेनिहाय जिल्हा संलग्नता या प्रशिक्षण टप्प्याचे चार आठवड्यांचे प्रशिक्षण आयोजित करण्यात येणार आहे. या कालावधीत परिवीक्षाधीन अधिका-यांना कोणत्याही प्रकारची रजा अनुज्ञेय असणार नाही.
सीपीटीपी अंतर्गत प्रशिक्षण देण्यात येणा-या परिवीक्षाधीन अधिका-यांसाठी शासन निर्णय, सामान्य प्रशासन विभाग, क्रमांक टिआरएन-०२१७/प्र.क्र.१०/सीपीटीपी, दिनांक १३.११.२०१७ अन्वये रजा धोरण निश्चित करण्यात आले आहे. सीपीटीपी-७ या तुकडीमध्ये प्रशिक्षणास रुजू होणारे परिवीक्षाधीन अधिकारी, या परिवीक्षाधीन अधिका-यांशी संबंधित विभागांचे नोडल अधिकारी, संबंधित प्रशासकीय विभाग आणि प्रशिक्षण संस्था यांना या धोरणातील तरतूदींचे पालन करणे बंधनकारक असेल.
(नऊ) शासन निर्णय, सामान्य प्रशासन विभाग, क्रमांक टिआरएन-०२१८/प्र.क्र.०६/सीपीटीपी, दिनांक ७.०८.२०१८ अन्वये प्रशिक्षणास रुजु होण्यास काही उमेदवारांना काही निकषांच्या अधिन मुदतवाढ देण्यात आलेली आहे. तथापि, शासनाला गरज पडल्यास मुदतवाढ रद्द करुन उमेदवारास प्रशिक्षणास हजर राहणेबाबत कळविण्याचे अधिकार शासनास राहतील.