# Page 1
कक्ष अधिकारी संवर्गाची दिनांक ०१.०१.२०१७ रोजीची तात्पुरती सामायिक ज्येष्ठतासूची.
महाराष्ट्र शासन
सामान्य प्रशासन विभाग
शासन परिपत्रक क्रमांकः कअनि-११२३/प्र.क्र.७५/१४-ब
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: ३१ जुलै, २०२३
वाचा : १) शासन अधिसूचना, सामान्य प्रशासन विभाग क्र. एसआरव्ही-१२९०/८५१/चौदा-ब, दि.०६.०४.१९९२ २) शासन अधिसूचना, सामान्य प्रशासन विभाग, क्र.एसआरव्ही - २०१६/प्र.क्र.२८१/१२ दिनांक २१.०६.२०२१ ३) शासन परिपत्रक, सामान्य प्रशासन विभाग, क्र. कअनि-१२२१/प्र.क्र.१७/१४-ब, दिनांक ०३.०२.२०२३ ४) शासन निर्णय, सामान्य प्रशासन विभाग क्र.टिआरएन-२०१३/प्र.क्र.८४/१३/१२-अ, दिनांक २०.०१.२०१४ ५) शासन अधिसूचना, सामान्य प्रशासन विभाग क्र. टिआरएन-०५१४/प्र.क्र.२०/१८-ब, दिनांक ०७.११.२०१५ ६) शासन निर्णय, सामान्य प्रशासन विभाग क्र.टिआरएन-१११४/प्र.क्र.८४/१८-ब, दिनांक २०.०४.२०१५ ७) क्र.टिआरएन-०५१८/प्र.क्र.३२/सीपीटीपी-ब, दिनांक २३.०५.२०१८ चे पत्र
शासन परिपत्रक :
मंत्रालयीन कक्ष अधिकारी संवर्गाच्या सन १९८६ ते २००० या कालावधीतील दिनांक १ जानेवारी रोजीच्या परस्पर सेवा ज्येष्ठतेबाबत सरळसेवा कक्ष अधिकारी व पदोन्नत कक्ष अधिकारी यांच्या दरम्यान विवाद निर्माण झाला होता. परस्पर सेवा ज्येष्ठतेबाबत सरळसेवा कक्ष अधिकारी तसेच पदोन्नत कक्ष अधिकारी यांनी दाखल केलेल्या रिट याचिका क्र.२९८२/२०००, २९८६/२०००, ४९५८/२००३ व ३३७४ / २०११ मा. उच्च न्यायालयाने दिनांक ०६.०८.२०१८ रोजीच्या आदेशान्वये एकत्रित निकाली काढल्या आहेत. दिनांक
०६.०८.२०१८ रोजीच्या आदेशाविरोधात पदोन्नत कक्ष अधिका-यांनी मा. सर्वोच्च न्यायालयात विशेष अनुज्ञा
याचिका (SLP) क्र.२५१८१/२०१८ (२५६३९/२०१८, २६७१५-२६७१३/२०१८) दाखल केल्या आहेत. सदर विशष अनुज्ञा याचिका सध्या प्रलंबित आहे.
२. मा.उच्च न्यायालयाच्या दिनांक ०६.०८.२०१८ च्या आदेशास अनुसरुन कक्ष अधिकारी संवर्गाच्या दिनांक ०१.०१.१९८६ ते ०१.०१.२०१६ पर्यंतच्या सुधारित अंतिम ज्येष्ठतासूच्या दि.०३.०२.२०२३ च्या शासन परिपत्रकान्वये प्रसिध्द करण्यात आल्या आहेत.
३. दिनांक ०१.०१.२०१६ ते ३१.१२.२०१६ या कालावधीतील कक्ष अधिकारी पदावरील नियमित पदोन्नतीचे दनांक प्राप्त झालेल्या तसेच सदर कालावधीत सरळसेवेने कक्ष अधिकारी पदावर नियुक्त झालेल्या कक्ष
# Page 2
शासन परिपत्रक क्रमांकः कअनि-११२३/प्र.क्र.७५/१४-ब, दिनांक ३१ जुलै, २०२३
अधिकाऱ्यांचा समावेश करुन दिनांक ०१.०१.२०१७ रोजीची तात्पुरती सामायिक ज्येष्ठतासूची तयार करण्यात आली असून ती या परिपत्रकासोबत जोडली आहे.
४. सामान्य प्रशासन विभाग, शासन निर्णय, दिनांक २०.०१.२०१४ अन्वये एकत्रित परिवीक्षाधीन प्रशिक्षणाचे धोरण निश्चित करण्यात आले आहे. या धोरणानुसार परिवीक्षा अधिकाऱ्यांची प्रशिक्षण कालावधीत २०० गुणांची परीक्षा घेऊन उमेदवारांना या परीक्षेत मिळालेले गुण आणि महाराष्ट्र लोकसेवा आयोगाच्या परीक्षेत मिळालेले गुण यांच्या आधारे उमेदवारांची त्या-त्या संवर्गातील ज्येष्ठता निश्चित करण्याची तरतूद करण्यात आली आहे.
अशा पध्दतीने जेष्ठता निश्चित करण्यासाठी महाराष्ट्र नागरी सेवा [महाराष्ट्र लोकसेवा आयोगामार्फत घेण्यात येणाऱ्या राज्य नागरी सेवा परीक्षेद्वारे गट "अ" आणि गट "ब" (राजपत्रित) या पदाकरीता निवड होऊन, सरळसेवेने नियुक्त होणाऱ्या व एकत्रित परिवीक्षाधीन प्रशिक्षण कार्यक्रमांतर्गत प्रशिक्षण घेणाऱ्या उमेदवारांची सेवाजेष्ठता निश्चित करणे] नियम २०१५, दिनांक ७.११.२०१५ रोजी अधिसूचित करण्यात आले आहेत.
त्याचप्रमाणे, परिवीक्षा कालावधीत घ्यावयाच्या परीक्षा आणि एकंदरीतच प्रशिक्षणाच्या सर्व टप्प्यांना असलेले गुणांचे weightage यासंबंधात दिनांक २२.४.२०१५ रोजी शासन निर्णय निर्गमित करण्यात आला आहे.
४.१ राज्यसेवा परीक्षा-२०१५ च्या अंतिम निकालाच्या आधारे शिफारसप्राप्त ठरलेल्या उमेदवारांच्या तिसऱ्या तुकडीचे (CPTP-३) एकत्रित परिविक्षाधीन प्रशिक्षण दिनांक ०२.०५.२०१६ रोजी सुरु करण्यात आले असून हे प्रशिक्षण दिनांक ३०.०४.२०१८ रोजी पूर्ण झाले आहे. सदर कक्ष अधिकारी, गट-ब या संवर्गातील उमेदवारांना महाराष्ट्र लोकसेवा आयोगाच्या परीक्षेत आणि मुलाखतीमध्ये प्राप्त झालेले गुण आणि परिवीक्षा कालावधीतील २०० गुणांपैकी प्राप्त झालेले गुण यांची बेरीज करुन गुणानुक्रमाने त्यांची आपापसातील तात्पुरती सेवाज्येष्ठता सीपीटीपी कार्यासनाने दिनांक २३.०५.२०१८ च्या पत्रान्वये निश्चित केली आहे.
५. सर्व मंत्रालयीन विभागांना विनंती करण्यात येते की, सदर परिपत्रक सोबतच्या ज्येष्ठतासूचीत समाविष्ट असलेल्या व आपल्या विभागात कार्यरत असलेल्या विभागातून सेवानिवृत्त झालेल्या तसेच विभागाच्या आस्थापनेवरुन प्रतिनियुक्तीवर असलेल्या सर्व संबंधितांच्या निदर्शनास आणावे.
६. सदर ज्येष्ठतासूचींबाबत काही आक्षेप असल्यास त्याबाबत दिनांक १४.०८.२०२३ पर्यंत सामान्य प्रशासन विभाग कार्यासन क्र. १४-ब कडे आपले निवेदन संबंधित विभागांमार्फत सादर करावे. त्यानंतर प्राप्त झालेल्या निवेदनांवर विचार करण्यात येणार नाही.
७. कक्ष अधिकारी संवर्गाची दिनांक ०१.०१.२०१७ रोजीची तात्पुरती सामायिक ज्येष्ठतासूची खालील प्रलंबित न्यायालयीन प्रकरणांच्या अधीन राहून प्रसिध्द करण्यात येत आहे:
१) मा. मुंबई उच्च न्यायालयाने W.P.NO.२९८६/२०००, W.P.No. २९८२/२०००, W.P.No. ४९५८/२००३ आणि W.P.No.३३७४/२०११ या याचिकावर दि.०६.०८.२०१८ रोजी दिलेल्या आदेशाविरोधात मा.सर्वोच्च न्यायालयात प्रलंबित असलेली विशेष अनुमती याचिका (SLP) क्र.२५१८१/२०१८ .
पृष्ठ ३ पैकी २
# Page 3
शासन परिपत्रक क्रमांकः कअनि-११२३/प्र.क्र.७५/१४-ब, दिनांक ३१ जुलै, २०२३
२) मा. मुंबई उच्च न्यायालयाने याचिका क्र.२७९७/२०१५ वर दि.०४/०८/२०१७ रोजी पदोन्नतीमधील आरक्षणाबाबत दिलेल्या आदेशाविरोधात राज्य शासनाने मा सर्वोच्च न्यायालयात दाखल केलेली व
प्रलंबित विशेष अनुज्ञा याचिका (SLP) क्र. २८३०६/२०१७.
३) मा.महाराष्ट्र प्रशासकिय न्यायाधीकरण, मुंबई येथे प्रलंबित मूळ अर्ज क्र.४८८/१७. (श्री किरण जाधव व
इतर)
४) मा.महाराष्ट्र प्रशासकिय न्यायाधीकरण, मुंबई येथे प्रलंबित मूळ अर्ज क्र.१०६६/१९ (श्री उल्हास शंकर भोईटे व इतर)
८. सर्व मंत्रालयीन विभागांना विनंती करण्यात येते की, सदर ज्येष्ठतासूचीची प्रत वेबसाईटवरुन प्राप्त
करुन घ्यावी. आपल्या विभागातील सर्व संबंधितांना ज्येष्ठतासूचीची प्रत वेबसाईटवरुन उपलब्ध करुन घेण्याबाबत कळवावे.
# Page 4
# Page 5