# Page 1
मंत्रालयीन संवर्गातील विभागीय परीक्षांच्या अनुषंगाने देण्यात येणाऱ्या मानधनाचे दर सुधारित करण्याबाबत.....
महाराष्ट्र शासन
सामान्य प्रशासन विभाग
शासन निर्णय क्रमांक: संकीर्ण- २३२२/प्र.क्र.४५/का.१७
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
तारीख: १७ ऑक्टोबर, २०२३.
वाचा : सामान्य प्रशासन विभाग, शासन निर्णय क्र. परीक्षा-२०१२/प्र.क्र.२/१७, दि. २६.०२.२०१३
प्रस्तावना सामान्य प्रशासन विभागामार्फत मंत्रालयीन संवर्गातील लिपिक-टंकलेखक व सहायक कक्ष अधिकारी यांची सेवाप्रवेशोत्तर प्रशिक्षण परीक्षा तसेच सहायकांच्या कक्ष अधिकारी पदावरील पदोन्नतीसाठी घेण्यात येणारी विभागीय परीक्षा यांचे आयोजन करण्यात येते. सदर परीक्षांसाठी आयोजित करण्यात येणाऱ्या प्रशिक्षण वर्गावर नेमण्यात येणारे व्याख्याते, प्रश्नपत्रिका तयार करणारे व उत्तरपत्रिका तपासणारे तज्ञ यांना देण्यात येणारे मानधन तसेच सदर परीक्षांसाठी नेमण्यात येणारे प्रशासकीय नियंत्रक अधिकारी, पर्यवेक्षक, समवेक्षक व गट ड कर्मचारी यांना देण्यात येणाऱ्या सध्याच्या मानधनाच्या दरात सुधारणा करण्याची बाब शासनाच्या विचाराधीन होती.
शासन निर्णय या शासन निर्णयाद्वारे, मंत्रालयीन संवर्गातील लिपिक-टंकलेखक व सहायक कक्ष अधिकारी यांच्या विभागीय परीक्षांच्या अनुषंगाने त्यांना देण्यात येणाऱ्या प्रशिक्षणासाठी नेमण्यात येणाऱ्या तज्ञांना तसेच परीक्षांच्या आयोजनास्तव नियुक्त अधिकारी / कर्मचारी यांना मानधन देण्याबाबत संदर्भाधीन दि. २६.०२.२०१३ चे आदेश अधिक्रमित करुन पुढीलप्रमाणे सुधारित दराने मानधन मंजूर करण्यात येत आहे.
(अ) परीक्षेच्या अनुषंगाने प्रशिक्षण देणे व परीक्षेचा निकाल लावणे यास्तव द्यावयाचा मानधनाचा दर
--------------------------------------------------------------------------------------------------------------------------------------------------------
|  | अ.क्र. |  |  | पदनाम |  |  | प्रशिक्षण/परीक्षा |  |  | दि.२६/०२/२०१३ |  |  | सुधारित दर |  |
|  |  |  | च्या शासन |  |
| निर्णयानुसार दर |
| १ | प्रशिक्षण देणाऱ्या व्याख्यात्यांचे मानधन (व्याख्याते) | १) सहायक कक्ष अधिकारी सेवाप्रवेशोत्तर प्रशिक्षण परीक्षा | रु. २००/- प्रति तास | रु.४५०/- प्रति तास |
| २) कक्ष अधिकारी पदावर पदोन्नतीसाठीची विभागीय परीक्षा | रु. २५०/- प्रति तास | रु.४५०/- प्रति तास |
--------------------------------------------------------------------------------------------------------------------------------------------------------
# Page 2
शासन निर्णय क्रमांक: संकीर्ण- २३२२/प्र.क्र.४५/का.१७
-----------------------------------------------------------------------------------------------------------------------------------------------------------------------------------------------------------------------------------------------------------------------------
| २ | प्रश्नपत्रिका तयार करणाऱ्या तज्ञांचे मानधन (प्राश्निक) | १) लिपिक-टंकलेखक सेवाप्रवेशोत्तर प्रशिक्षण परीक्षा | रु. ४५०/- प्रति प्रश्नपत्रिका अथवा प्रश्नपत्रिकेच्या प्रत्येक भागासाठी रु. २५०/ | रु. ८००/- प्रति प्रश्नपत्रिका अथवा प्रश्नपत्रिकेच्या प्रत्येक भागासाठी रु. ५००/ |
| २) सहायक कक्ष अधिकारी सेवाप्रवेशोत्तर प्रशिक्षण परीक्षा |
| ३) कक्ष अधिकारी पदावर पदोन्नतीसाठीची विभागीय परीक्षा |
|  | उत्तरपत्रिका तपासणाऱ्या तज्ञांचे मानधन (परीक्षक) | १) लिपिक-टंकलेखक सेवाप्रवेशोत्तर प्रशिक्षण परीक्षा | रु.१५/- प्रति उत्तरपत्रिका | रु.३०/- प्रति उत्तरपत्रिका |
| २) सहायक कक्ष अधिकारी सेवाप्रवेशोत्तर प्रशिक्षण परीक्षा | रु.१५/- प्रति उत्तरपत्रिका | रु.३०/- प्रति उत्तरपत्रिका |
| ३) कक्ष अधिकारी पदावर पदोन्नतीसाठीची विभागीय परीक्षा | रु.१५/- प्रति उत्तरपत्रिका | रु. ३०/- प्रति उत्तरपत्रिका |
-----------------------------------------------------------------------------------------------------------------------------------------------------------------------------------------------------------------------------------------------------------------------------
(ब) प्रत्यक्ष परीक्षा आयोजनास्तव द्यावयाचा मानधनाचा दर
--------------------------------------------------------------------------
|  | अ.क्र. |  |  | पदनाम |  |  | दि.२६/०२/२०१३ च्या शासन |  |  | सुधारित दर (रु.) |  |
|  |  | निर्णयानुसार दर |  |
| १ | प्रशासकीय नियंत्रक अधिकारी | ४००/- प्रति परीक्षा | रू. ४००/- प्रति परीक्षा |
| २ | पर्यवेक्षक | २००/- प्रति सत्र | रू. ५००/- प्रति सत्र |
|  | समवेक्षक | १५०/- प्रति सत्र | रू. ४००/- प्रति सत्र |
| ४ | गट ड कर्मचारी | ६०/- प्रति सत्र | रू. २००/- प्रति सत्र |
--------------------------------------------------------------------------
२) सदर मानधनाचे सुधारित दर या शासन निर्णयाच्या दिनांकापासून सादर होणाऱ्या देयकांना लागू होतील.
३) मुंबई नागरी सेवा नियम खंड-२ च्या परिशिष्ट १८-अ मध्ये मानधनाच्या सुधारित दराची नोंद घेण्याबाबत वित्त विभागाने आवश्यक कार्यवाही करावी.
४) उपरोक्त तक्ता “अ” येथे नमूद केल्यानुसार होणारा मानधनावरील खर्च हा संबंधित व्याख्यात्यांचे वेतन व भत्ते, ज्या लेखाशिर्षाखाली खर्ची टाकले जातात त्या लेखाशिर्षाखाली खर्ची टाकण्यात यावा व त्यानुसार संबंधित प्रशासकीय विभागाने संबंधित व्याख्यात्यांचे मानधन अदा करण्याची कार्यवाही करावी.
उपरोक्त तक्ता “ब” येथे नमूद केल्यानुसार होणारा मानधनावरील खर्च हा “२०५२ सेक्रेटरिएट सर्वसाधारण सेवा (००.०९०) सेक्रेटरिएट (००) (०१) सामान्य प्रशासन विभाग, १३ कार्यालयीन खर्च, (२०५२००२५)” या लेखाशिर्षाखाली खर्ची टाकण्यात यावा व संबंधित वर्षाकरीता मंजूर असलेल्या अनुदानातून भागविण्यात यावा.
पृष्ठ ३ पैकी २
# Page 3
शासन निर्णय क्रमांक: संकीर्ण- २३२२/प्र.क्र.४५/का.१७
६) हा शासन निर्णय वित्त विभागाच्या अनौपचारिक संदर्भ क्र. ८४/सेवा ६, दि. २०.०३.२०२३ अन्वये त्या विभागाच्या सहमतीने निर्गमित करण्यात येत आहे.