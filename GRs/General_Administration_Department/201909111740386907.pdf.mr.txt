# Page 1
अनुकंपा नियुक्तीसाठी विहीत केलेल्या पद भरतीच्या मर्यादेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : अकंपा-१२१९/प्र.क्र. ५६/आठ
हुतात्मा राजगुरु चौक, मादाम कामा मार्ग, मंत्रालय, मुंबई ४०० ०३२.
दिनांक : ११ सप्टेंबर, २०१९.
वाचा: शासन निर्णय,सामान्य प्रशासन विभाग, क्र.अकंपा -१२१९/प्र.क्र. ५६/आठ, दि.१०.०६.२०१९
प्रस्तावना : संदर्भाधीन शासन निर्णयानुसार सरळसेवेने भरावयाच्या ज्या पदांच्या भरतीस वित्त विभागाचे निर्बंध नाहीत अशी पदे सरळसेवेने भरताना, प्रतिवर्षी रिक्त होणाऱ्या पदांच्या १०% पदे अनुकंपा नियुक्तीने भरण्यात यावीत आणि सरळसेवेने भरावयाच्या ज्या पदांच्या भरतीवर वित्त विभागाचे निर्बंध असतील अशी पदे सरळसेवेने भरताना प्रतिवर्षी रिक्त असलेल्या पदांपैकी पद भरण्यास मान्यता असलेल्या पदांच्या २०% पदे अनुकंपा नियुक्तीने भरण्यात यावीत असे आदेश आहेत.
तथापि, अनुकंपा नियुक्तीचे अल्प प्रमाण, दिर्घकाळ प्रलंबित प्रतिक्षासूची, प्रतिक्षासूचीची वाढत जाणारी संख्या तसेच अनुकंपा नियुक्ती धारक आणि लोकप्रतिनिधी इ. कडून अनुकंपा नियुक्ती तात्काळ मिळण्यासंदर्भात वारंवार होणारी मागणी या बाबी विचारात घेवून, अनुकंपा नियुक्तीद्वारे पदभरतीस असलेल्या मर्यादेमध्ये काही कालावधीसाठी शिथिलता आणण्याची बाब शासनाच्या विचाराधीन होती.
शासन निर्णय : संदर्भाधीन शासन निर्णयातील अनुकंपा नियुक्तीच्या भरतीसाठी असलेली १०% व २०% ची मर्यादा शिथील करुन, वित्त विभागाचे ज्या पदांच्या भरतीवर निर्बंध आहेत आणि ज्या पदांच्या भरतीवर निर्बंध नाहीत अशा सरळसेवेच्या कोटयातील सर्व पदांच्या बाबतीत, गट-क व गट-ड मधील प्रतिवर्षी रिक्त होणाऱ्या पदांच्या २०% पदे अनुकंपा नियुक्तीद्वारे भरण्यात यावीत.
सदर २०% ची मर्यादा ही सन २०१९ या कॅलेंडर वर्षापासून तीन वर्षासाठी (१ जानेवारी,२०१९ ते ३१ डिसेंबर, २०२१) अंमलात राहील. त्यानंतर सन २०२२ या कॅलेंडर वर्षापासून (१ जानेवारी,२०२२ पासून) संदर्भाधीन शासन निर्णयानुसार अनुकंपा नियुक्ती देण्यासंदर्भात कार्यवाही करावी.
यापुढे अनुकंपा नियुक्तीद्वारे पदभरतीसाठी असणारी मर्यादा विचारात घेऊन, अनुकंपा नियुक्ती देण्यासाठी पदसंख्या निश्चित करताना जर ०.५ पेक्षा कमी संख्या येत असेल तर किमान एक पद अनुकंपा नियुक्तीने भरण्यात यावे.
अनुकंपा नियुक्तीची पदसंख्या निश्चित करण्याच्या अनुषंगाने सुलभ संदर्भासाठी सोबतचे जोडपत्र पहावे.
२. सदर शासन निर्णय हा वित्त विभागाच्या अनौपचारिक संदर्भ क्र. ३७२/आपुक दि.३०.०८.२०१९ अन्वये प्राप्त मान्यतेनुसार निर्गमित करण्यात येत आहे.
# Page 2
शासन निर्णय क्रमांकः अकंपा -१२१९/प्र.क्र. ५६/आठ
# Page 3
# Page 4