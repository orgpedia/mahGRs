# Page 1
महाराष्ट्र शासन
क्रमांक: बीयुडी-१६१९/प्र.क्र.५१/२८-अ
सामान्य प्रशासन विभाग,
मादाम कामा मार्ग, हुतात्मा राजगुरु चौक, मंत्रालय, विस्तार भवन, मुंबई -४०० ०३२
दिनांक : ५ फेब्रुवारी, २०२०
विषय :- विमानतळांच्या विकासासाठी महाराष्ट्र विमानतळ विकास कंपनीस निधी वितरीत करण्याबाबत.
वाचा :- शासन परिपत्रक, वित्त विभाग, क्रमांक : पूरक-२०१९/प्र.क्र.९३/अर्थ-३, दिनांक ९/०७/२०१९.
शासन ज्ञापन :
राज्यातील विमानतळांच्या विकासासाठी लेखाशिर्ष (३०५३०१६४) खाली महाराष्ट्र
विमानतळ विकास कंपनीस निधी वितरीत करण्यात येतो. सन २०१९-२० या आर्थिक वर्षात या
लेखाशीर्षाखाली विमानतळांच्या विकासासाठी रु.६५.०० कोटी निधी उपलब्ध करुन देण्यात आला
आहे. तसेच, सन २०१९-२० च्या पावसाळी अधिवेशनात लेखाशीर्ष ३०५३-०१६४ खाली एकूण
रु.२२५.०० कोटी (पुरंदर विमानतळ संयुक्त कंपनी स्थापन करण्यासाठी रु.१५०.०० कोटी +
राज्यातील विमानतळांच्या विकासासाठी रु.७५.०० कोटी) एवढी तरतूद पुरवणी मागणी म्हणून
उपलब्ध करुन देण्यात आलेली आहे. यापैकी मूळ अर्थसंकल्पिय तरतूद रु.६५.०० कोटी व राज्यातील
विमानतळांच्या विकासासाठी मंजूर पुरवणी मागणी रक्कम रु.७५.०० कोटी अशा एकूण रु.१४०.००
कोटी निधीपैकी ६० टक्के म्हणजे रु.८४.०० कोटी निधी वित्त विभागाच्या सूचनांनुसार महाराष्ट्र
विमानतळ विकास कंपनीस वितरीत करण्यात आला आहे.
२. आता, या रु.१४०.०० कोटी रकमेच्या (मूळ अर्थसंकल्पिय तरतूद रु.६५.०० कोटी + पुरवणी
मागणी रु.७५.०० कोटी) ८० टक्के मर्यादेत निधी वितरणास वित्त विभागाने सहमती दर्शवलेली
आहे.सबब, लेखाशीर्ष ३०५३-०१६४ मधील “बाब क्र. ३१- सहायक अनुदाने (वेतनेतर)” खाली आता
रु.२८.०० कोटी (८० टक्केपैकी उर्वरीत २० टक्के) तरतूद वितरणास उपलब्ध आहे. यानुसार, सदर
रु.२८.०० कोटी तरतूद महाराष्ट्र विमानतळ विमानतळ विकास कंपनीस उपलब्ध करुन देण्यासाठी
अर्थसंकल्प वितरण प्रणालीवर वितरीत करण्यास याद्वारे शासन मान्यता देण्यात येत आहे.
# Page 2
शासन ज्ञापन क्रमांकः बीयुडी-१६१९/प्र.क्र.५१/२८-अ
योजनेचे नाव- मागणी क्रमांक ए-७, ३०५३ नागरी विमानचालन, ०२ विमानतळ, १९० सार्वजनिक क्षेत्रातील व इतर उपक्रमातील गुंतवणुका, (००) (०२) विमानतळाच्या विकासाकरिता महाराष्ट्र विमानतळ विकास कंपनीस सहायक अनुदान (कार्यक्रम) (३०५३०१६४) ३१ सहायक अनुदाने (वेतनेतर)
----------------------------------------------------------------------------------------------------------------------------
| अ.क्र. | बाब क्र. | सन २०१९-२० ची एकूण मंजूर तरतूद | बी.डी.एस.वर यापूर्वी वितरीत करण्यात आलेली रक्कम | आता वितरीत करावयाची रक्कम |
| १.  |  | ३१ सहायक अनुदाने (वेतनेतर) | मूळ ६५,००,००,००० पुरवणी मागणी - २२५,००,००,००० एकूण २९०,००,००,००० | ८४,००,००,००० | २८,००,००,००० |
| एकूण | रु.२८,००,००,००० |
----------------------------------------------------------------------------------------------------------------------------
(अक्षरी रक्कम रुपये अठ्ठावीस कोटी फक्त)
३. आता वितरीत करण्यात येणाऱ्या रु.२८,००,००,०००/- या रकमेचे वितरण पुढीलप्रमाणे करण्यात येत आहे.
---------------------------------------------------------------------------------------------------------------------------------------------------------------------------------------------------------------
| अ.क्र. | बाब | आता वितरीत करावयाची रक्कम (पुरवणी मागणीपैकी) |
| १.  |  |   |  | RCS- उडान योजनेंतर्गत राज्य शासनाचा VGF चा हिस्सा तसेच विमानतळांवर पुरविण्यात येणाऱ्या सवलती (वीज व पाणी बिलांच्या एकूण देयकांच्या ५० टक्के रकमा) व सुविधा (सुरक्षा व अग्निशमन सुविधा) | रु.५,००,००,००० |
| २.  |  | रत्नागिरी विमानतळ टर्मिनल बिल्डींग बांधकाम + विमानतळ परिचालन देखभाल खर्च | रु.९,००,००,००० |
| ३. | अमरावती विमानतळ विकास | रु.७,००,००,००० |
| ४. | सोलापूर विमानतळासाठी अतिरिक्त भूसंपादन व वन जमिनीचे निर्वनीकरण | रु.७,००,००,००० |
| एकूण | रु.२८,००,००,००० |
---------------------------------------------------------------------------------------------------------------------------------------------------------------------------------------------------------------
४. उपरोक्त खर्च " मागणी क्रमांक ए-७, ३०५३ नागरी विमानचालन, ०२ विमानतळ, १९० सार्वजनिक क्षेत्रातील व इतर उपक्रमातील गुंतवणुका, (००) (०२) विमानतळाच्या विकासाकरिता महाराष्ट्र विमानतळ विकास कंपनीस सहायक अनुदान (कार्यक्रम) (३०५३ ०१६४) ३१ सहायक अनुदाने (वेतनेतर)" या लेखाशिर्षाखाली सन २०१९-२० करिता मंजूर तरतुदीतून भागविण्यात यावा. याबाबत उपसंचालक, विमानचालन संचालनालय, मुंबई यांना आहरण व संवितरण अधिकारी तसेच संचालक, विमानचालन संचालनालय, मुंबई यांना नियंत्रक अधिकारी घोषित करण्यात येत आहे.
५. वितरीत करण्यात येत असलेला सदरहू निधी सशर्त असून ज्या विकासकामांसाठी वितरीत करण्यात आला आहे, त्याच कामांसाठी तो विहीत मुदतीत खर्ची पडेल याची खबरदारी महाराष्ट्र विमानतळ विकास कंपनीने घ्यावी. तसेच, वितरीत निधी PLA अथवा बँक खात्यात जमा न करता विहीत प्रयोजनातूनच खर्च होण्याची खातरजमा कंपनीने करावी व खर्च करण्यात आलेल्या निधीबाबत वेळोवेळी आढावा घेऊन विहीत कालावधीत खर्चाचे उपयोगिता प्रमाणपत्र शासनास सादर करावे.
पृष्ठ ३ पैकी २
# Page 3
शासन ज्ञापन क्रमांकः बीयुडी-१६१९/प्र.क्र.५१/२८-अ
६. हे शासन ज्ञापन वित्त विभागाच्या अनौपचारीक संदर्भ क्र.२९/२०२०/व्यय-४, दि.१६.०१.२०२० अन्वये निर्गमित करण्यात येत असून वित्त विभागाच्या दि.९/०७/२०१९ रोजीच्या परिपत्रकातील प्रत्येक अटीची पूर्तता करण्यात आली आहे, असे प्रमाणित करण्यात येत आहे.