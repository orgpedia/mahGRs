# Page 1
महाराष्ट्र शासन
सामान्य प्रशासन विभाग
क्रमांकः कअनि-११२३/प्र.क्र.०९/१४-ब
हुतात्मा राजगुरु चौक, मादाम कामा रोड,
मंत्रालय, मुंबई. ४०० ०३२.
तारीख: १० ऑगस्ट, २०२३.
वाचा: १) सामान्य प्रशासन विभाग, शासन निर्णय क्रमांक टीआरएन-०९/प्र.क्र.३९/०९/१२अ,दि२३.०९.२०११.
२) सामान्य प्रशासन विभाग, शासन परिपत्रक क्रमांक कअप-१२१४/प्र.क्र.६५/१४-ब, दि.१३.०५.२०१५.
३) महाराष्ट्र नागरी सेवा (कालबध्द प्रशिक्षण) नियम २०२२, दिनाक ०२.०२.२०२२.
शासन आदेश
सामान्य प्रशासन विभाग, शासन निर्णय दिनांक २३.०९.२०११ अन्वये, सर्व शासकीय
अधिकारी/कर्मचारी यांच्यासाठी प्रशिक्षण धोरण विहीत केले असून गट-ब संवर्गातील अधिकाऱ्यांकरीता
पदोन्नतीनंतरच्या प्रशिक्षणाचा कालावधी ०२ आठवडे इतका विहित करण्यात आला आहे. तसेच सामान्य
प्रशासन विभाग, शासन अधिसूचना दिनांक ०२.०२.२०२२ अन्वये महाराष्ट्र नागरी सेवा ( कालबध्द
प्रशिक्षण) नियम २०२२ प्रसिध्द करण्यात आले आहेत. सदर नियमानुसार सर्व शासकीय
अधिकारी/कर्मचाऱ्यांना पायाभूत, उजळणी व पदोन्नतीनंतरचे प्रशिक्षण अनिवार्य करण्यात आले आहे.
२. कोविड-१९ या महामारीमुळे सन २०२०, सन २०२१ व माहे सप्टेंबर, २०२२ या कालावधीत कक्ष
अधिकारी पदावर पदोन्नत झालेल्या व पदोन्नतीनंतरच्या प्रशिक्षणासाठी पात्र असलेल्या कक्ष
अधिकाऱ्यांसाठी पदोन्नतीनंतरचे प्रशिक्षण आयोजित करता आले नाही. त्यामुळे सन २०१९ ते सप्टेंबर,
२०२२ या कालावधीत कक्ष अधिकारी पदावर पदोन्नत झालेल्या अधिकाऱ्यांना पदोन्नतीनंतरचे प्रशिक्षण
देता आले नाही. तद्नंतर कोविड-१९ आटोक्यात आल्यानंतर माहे ऑक्टोबर, २०२२ पासून सन २०२०,
२०२१ व २०२२ या कालावधीत कक्ष अधिकारी पदावर पदोन्नत झालेल्या अधिकाऱ्यांसाठी
पदोन्नतीनंतरच्या प्रशिक्षणाचे आयोजन करण्यात आले.
३. महाराष्ट्र नागरी सेवा (कालबध्द प्रशिक्षण) नियम २०२२ शासन अधिसूचना दिनांक
०२.०२.२०२२ अन्वये प्रसिध्द करण्यात आला आहे. सदर नियमातील नियम ७ मध्ये नमूद तरतूद
विचारात घेता, सन २०२०-२१ या कालावधीत कक्ष अधिकारी पदावर पदोन्नत झालेल्या तसेच कोविड
१९ मुळे प्रशिक्षण होऊ न शकलेल्या व माहे ऑक्टोबर, २०२२ पासून सेवानिवृत्तीस ०२ वर्ष किंवा त्यापेक्षा
कमी कालावधी शिल्लक असलेल्या खालील नमूद अधिकाऱ्यांचे कक्ष अधिकारी पदावरील
पदोन्नतीनंतरच्या प्रशिक्षणासाठी नामनिर्देशन करण्यात आलेले नाही.
# Page 2
शासन आदेश क्रमांकः कअनि-११२३/प्र.क्र.०९/१४-ब
सबब, खालील नमूद कक्ष अधिकाऱ्यांना महाराष्ट्र नागरी सेवा (कालबध्द प्रशिक्षण) नियम २०२२
मधील नियम ७ नुसार कक्ष अधिकारी पदावरील पदोन्नतीनंतरच्या प्रशिक्षणातून सूट देण्यात येत आहे.
---------------------------------------------------------------------------------------------
| अ.क्र. | श्री/ श्रीमती | कक्ष अधिकाऱ्यांचे नाव | विभाग | पदोन्नतीचा दिनांक | सेवानिवृत्तीचा दिनांक |
| १. | कुमारी  |  | सं.रा.चिंचळकर | आदिवासी विकास विभाग | ३१-०८-२०२० | ३१-०७-२०२४ |
| २. | श्रीमती  |  | उ.उ. राणे | सामान्य प्रशासन विभाग | ३१-०८-२०२० | ३०-०४-२०२४ (स्वे.से.नि.दि.२२.११.२२) |
| ३. | श्री | बा.पि.भवर | मृद व जलसंधारण विभाग | ३०-०८-२०२१ | ३१-०३-२०२४ |
---------------------------------------------------------------------------------------------