# Page 1
माननीय सर्वोच्च न्यायालयाने सिव्हिल अपिल क्र.८९२८/२०१५ व इतर याचिका यामध्ये दिनांक ०६ जुलै, २०१७ रोजी दिलेल्या निर्णयाची राज्यात अंमलबजावणी करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: बीसीसी २०१८/प्र.क्र.३०८/१६-ब
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२.
दिनांक : २१ डिसेंबर, २०१९.
वाचा:- (१) माननीय सर्वोच्च न्यायालयाने सिव्हिल अपिल क्र.८९२८/२०१५ व इतर याचिका यामध्ये दिनांक ६ जुलै, २०१७ रोजी दिलेला निर्णय.
(२) माननीय उच्च न्यायालय, मुंबई,खंडपीठ नागपूर यांनी रिट याचिका क्र.६२४७/२०१५ मध्ये दि.०१.०२.२०१८ रोजी दिलेला निर्णय.
(३) माननीय उच्च न्यायालय, मुंबई,खंडपीठ नागपूर यांनी रिट याचिका क्र.३१४०/२०१८ मध्ये दि.२८.०९.२०१८ रोजी दिलेला आदेश.
प्रस्तावना
माननीय सर्वोच्च न्यायालयाने सिव्हिल अपिल क्र.८९२८/२०१५ (चेअरमन ॲन्ड मॅनेजिंग डायरेक्टर,
एफसीआय आणि इतर विरुद्ध जगदिश बालाराम बहिरा व इतर) व इतर याचिका यामध्ये दि.६ जुलै,२०१७
रोजी मागास जातींना असलेल्या आरक्षणाच्या आधारे शासकीय सेवेत दाखल झालेल्या व त्यानंतर जातीचे
दावे अवैध ठरलेल्या व्यक्तींना शासकीय सेवेत संरक्षण देय ठरत नाही, असा निर्णय दिला आहे. माननीय उच्च
न्यायालय, मुंबई, खंडपीठ नागपूर यांनी, रिट याचिका क्र.३१४०/२००८ मध्ये दि. २८.०९.२०१८ च्या
आदेशान्वये माननीय सर्वोच्च न्यायालयाच्या आदेशानुसार दि.३१.१२.२०१९ पर्यंत कार्यवाही करण्याचे आदेश
दिले आहेत. माननीय उच्च न्यायालयाचे सदर आदेश विचारात घेता माननीय सर्वोच्च न्यायालयाच्या
निर्णयाची राज्यात अंमलबजावणी करण्यासंदर्भात योग्य ते आदेश निर्गमित करण्याची बाब शासनाच्या
विचाराधीन होती.
शासन निर्णय
माननीय सर्वोच्च न्यायालयाने सिव्हिल अपिल क्र.८९२८/२०१५ व इतर याचिका यामध्ये दि.६ जुलै,
२०१७ रोजी दिलेल्या निर्णयाची राज्यात अंमलबजावणी करण्यासंदर्भात खालीलप्रमाणे कार्यवाही करण्यात
यावी
१. अनुसूचित जमातीसाठी राखीव असलेली पदे रिक्त करणे - सर्व प्रशासकीय विभागांनी खुद्द व त्यांच्या
अधिपत्याखालील शासकीय/निमशासकीय कार्यालयातील अनुसूचित जमातीच्या खालील अधिकारी व
कर्मचा-यांची संवर्गनिहाय संख्या निश्चित करून त्यांच्या सेवा दि. ३१.१२.२०१९ पर्यंत अधिसंख्य पदांवर वर्ग
कराव्यातः
# Page 2
शासन निर्णय क्रमांक: बीसीसी २०१८/प्र.क्र.३०८/१६-ब
(अ) अनुसूचित जमातीचे जात प्रमाणपत्र अवैध ठरलेले अधिकारी / कर्मचारी,
(ब) अनुसूचित जमातीचे जात प्रमाणपत्र अवैध ठरल्यानंतर विशेष मागासप्रवर्गाचे अथवा अन्य
कोणत्याही मागासवर्गाचे जात वैधता प्रमाणपत्र सादर केलेले अधिकारी / कर्मचारी,
(क) अनुसूचित जमातीचा दावा सोडून दिलेले अधिकारी / कर्मचारी,
(ड) नियुक्तीनंतर जातप्रमाणपत्राच्या पडताळणीसाठी विहित मुदतीत जात पडताळणी समितीकडे
प्रस्ताव सादर न केलेले अनुसूचित जमातीचे अधिकारी व कर्मचारी.
(इ) ज्या अधिकारी व कर्मचाऱ्यांनी त्यांचे अनुसूचित जमातीचे जात प्रमाणपत्र अवैध ठरविण्याच्या जात
पडताळणी समितीच्या निर्णयाच्या विरोधात माननीय न्यायालयात याचिका दाखल केल्या असतील
मात्र त्यांच्या प्रकरणी माननीय उच्च न्यायालयाने किंवा माननीय सर्वोच्च न्यायालयाने जात प्रमाणपत्र
अवैध ठरविण्याच्या समितीच्या निर्णयास कोणतीही स्थगिती दिली नसेल असे अधिकारी व कर्मचारी.
२. अनुसूचित जमातीसाठी राखीव असलेली पदे भरण्यासाठी विशेष भरती मोहिम राबविणे
सर्व प्रशासकीय विभागांनी खुद्द व त्यांच्या अधिपत्याखालील कार्यालयातील परिच्छेद क्र.१ मध्ये नमुद
केल्याप्रमाणे अधिकारी व कर्मचा-यांच्या सेवा अधिसंख्य पदावर वर्ग झाल्यानंतर रिक्त होणारी अनुसूचित
जमातीच्या प्रवर्गाची पदे अनुसूचित जमातीचे जात वैधता प्रमाणपत्र धारक उमेदवारांमधून सेवाप्रवेश
नियमानुसार विहित कार्यपद्धतीचा अवलंब करून भरण्यासाठी खालीलप्रमाणे कालबद्ध कार्यक्रम आखून पदे
भरण्याची कार्यवाही करावी :
(१) महाराष्ट्र लोकसेवा आयोगाच्या कक्षेतील पदे भरण्याकरिता आवश्यक ते मागणीपत्र
दि. २४.१२.२०१९ पर्यंत आयोगाकडे पाठवावे.
(२) महाराष्ट्र लोकसेवा आयोगाच्या कक्षेबाहेरील / जिल्हा निवड समिती व इतर नियुक्ती
प्राधिकरणाच्या कक्षेतील पदे
(अ) सरळसेवेची पदे भरण्याकरिता जाहिरात देणे- दि. २४.१२.२०१९ ते २७.१२.२०१९
(ब) अर्ज दाखल करण्याची शेवटची तारीख-दि.०४.०१.२०२० ते ०६.०१.२०२०
(क) परिक्षेचे आयोजन- दि ०९.०१.२०२० ते १३.०१.२०२०
(ड) परीक्षेतील पात्र उमेदवारांची कागदपत्र तपासणी, चारित्र पडताळणी, वैद्यकीय तपासणी
दि. २५.०१.२०२० पर्यंत
(इ) पात्र उमेदवारांना नियुक्ती आदेश देणे - दि. ०१.०२.२०२०
पृष्ठ १५ पैकी २
# Page 3
शासन निर्णय क्रमांक: बीसीसी २०१८/प्र.क्र.३०८/१६-ब
३. वरील परि. क्र. १ मधील (अ) ते (इ) या प्रकारांमधील अधिकारी व कर्मचाऱ्यांपैकी
(अ) जे अधिकारी व कर्मचारी त्यांच्या मुळ नियुक्तीच्या पदावर कार्यरत असतील अशाच अधिकारी व
कर्मचाऱ्यांची अधिसंख्य पदावर वर्ग करण्यात आलेली पदे सरळसेवेने भरण्याकरिता परिच्छेद क्रमांक
२ प्रमाणे विशेष भरती मोहिम राबविण्यात यावी.
(ब) ज्या अधिकारी व कर्मचाऱ्यांना मुळ नियुक्तीच्या पदावरून वरिष्ठ पदावर पदोन्नती देण्यात आली
असेल अशा अधिकारी व कर्मचाऱ्यांचे रिक्त झालेले मुळ नियुक्तीचे पद याआधीच अनुसूचित
जमातीच्या उमेदवारांमधून भरले गेले असेल तर, असे पद पुन्हा भरण्याची आवश्यकता राहणार
नाही. मात्र भरले गेले नसल्यास, अशी पदे वरील (अ) मध्ये समाविष्ट करून भरावीत.
(क) ज्या अधिकारी व कर्मचाऱ्यांनी त्यांचे अनुसूचित जमातीचे जात प्रमाणपत्र अवैध ठरविण्याच्या
जात पडताळणी समितीच्या निर्णयाच्या विरोधात माननीय न्यायालयात याचिका दाखल केल्या
असल्यास माननीय उच्च न्यायालयाने अथवा माननीय सर्वोच्च न्यायालयाने जात प्रमाणपत्र अवैध
ठरविण्याच्या समितीच्या निर्णयास स्थगिती दिली असेल तर, अशा प्रकरणी माननीय सर्वोच्च
न्यायालयाचे दि.६ जुलै, २०१७ चे आदेश संबंधित न्यायालयाच्या निदर्शनास आणून अशी प्रकरणे
तात्काळ निकाली काढण्यासाठी संबंधित प्रशासकीय विभागांनी व त्यांच्या अधिपत्याखालील
कार्यालयांनी आवश्यक ती कार्यवाही करावी.
४.१ अनुसूचित जमातीचे जात वैधता प्रमाणपत्र सादर न केल्याच्या कारणास्तव सदर शासन निर्णयान्वये अधिसंख्य पदावर सेवा वर्ग करण्यात येणा-या अधिकारी व कर्मचा-यांच्या संख्येइतकी, असे अधिकारी व कर्मचारी सध्या ज्या पदावर कार्यरत असतील त्या पदाचे अधिसंख्य पद निर्माण करून त्यांना मानवतावादी
दृष्टिकोनातून तसेच प्रशासनाची होणारी अडचण दूर करण्यासाठी सर्व संबंधित प्रशासकिय विभागांनी तात्पुरत्या स्वरूपात ११ महिन्यांकरीता किंवा ते सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत यापैकी जे आधी घडेल तोपर्यंत अधिसंख्य पदावर नेमणूक द्यावी.
४.२ सदर शासन निर्णयापुर्वी सेवामुक्त करण्यात आलेल्या अधिकारी व कर्मचारी सेवासमाप्तीपुर्वी ते ज्या पदावर कार्यरत होते त्या पदाचे अधिसंख्य पद निर्माण करून त्यांना मानवतावादी दृष्टिकोनातून तसेच प्रशासनाची होणारी अडचण दूर करण्यासाठी सर्व संबंधित प्रशासकिय विभागांनी तात्पुरत्या स्वरूपात ११ महिन्यांकरीता किंवा ते सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत यापैकी जे आधी घडेल तोपर्यंत अधिसंख्य पदावर नेमणूक द्यावी.
४.३ परिच्छेद ४.१ प्रमाणे तात्पुरत्या नेमणूकीचे आदेश परिशिष्ट-क प्रमाणे निर्गमित करावेत.
परिच्छेद ४.२ प्रमाणे तात्पुरत्या नेमणूकीचे आदेश परिशिष्ट-ड प्रमाणे निर्गमित करावेत.
पृष्ठ १५ पैकी ३
# Page 4
शासन निर्णय क्रमांक: बीसीसी २०१८/प्र.क्र.३०८/१६-ब
अधिसंख्य पदे निर्माण करण्याचा प्रस्ताव वित्त विभागाचा शासन निर्णय क्र.असंक-१००१/प्र.क्र.२९/
२००१ / वित्तिय सुधारणा, दि.१०.९.२००१ अन्वये विहित केलेल्या कार्यपद्धतीनुसार परिशिष्ट इ प्रमाणे वित्त विभागास सादर करण्यात यावा.
५. परिच्छेद ४ येथील अधिकारी व कर्मचारी यांना अधिसंख्य पदांवर तात्पुरत्या स्वरूपात ११
महिन्यांकरीता अथवा ते सेवेत असते तर ते ज्या दिनांकाला ते नियतवयोमानानुसार सेवानिवृत्त झाले असते
त्या दिनांकापर्यंत यापैकी जे आधी घडेल तोपर्यंत अधिसंख्य पदावर नेमणूक दिल्यानंतर त्यांना अनुज्ञेय
करावयाच्या सेवाविषयक / सेवानिवृत्तीविषक लाभांबाबत सविस्तर अभ्यास करून शासनास शिफारशी
करण्यासाठी स्वतंत्र अभ्यास गटाची स्थापना करण्यात करण्यात येईल.
६. माननीय सर्वोच्च न्यायालय व माननीय उच्च न्यायालय मुंबई, खंडपीठ नागपूर यांचे उपरोक्त निर्णय
विचारात घेता सामान्य प्रशासन विभागाचे खालील शासन निर्णय व शासन परिपत्रके अधिक्रमित ठरत आहेत :
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अनु क्रमांक | शासन निर्णय क्रमांक/ परिपत्रके | विषय |
| १  |  | क्र.बीसीसी- १०९४/प्र.क्र.६८/  | ९४/१६-ब, दि. १५ जून, १९९५ | विशेष मागास प्रवर्गाकरिता शासकीय, निमशासकीय सेवेत आरक्षण |
| २ | क्र. बीसीसी- २००४/प्र.क्र.४५/ ०४/१६-ब, दि.२४ जून,२००४  |   |  | अनुसूचित जमातीच्या राखीव जागांवर दिनांक १५.६.१९९५ पूर्वीच सरळसेवेने नियुक्ती झालेल्या अथवा पदोन्नत झालेल्या विशेष मागास प्रवर्गातील कर्मचारी / अधिकारी यांची शासकीय / निमशासकीय सेवेतील ज्येष्ठता निश्चित करणेबाबत |
| ३ | क्र. बीसीसी-२००२/प्र.क्र.९३/ ०४/१६-ब,  |  दि.३० जून,२००४ | अनुसूचित जमातीच्या राखीव जागांवर सरळसेवा / पदोन्नती झालेल्या बिगर आदिवासी अधिकारी / कर्मचाऱ्यांना शासकीय  | / निमशासकीय सेवेत संरक्षण देणेबाबत |
|  | क्र. बीसीसी-२०१२/प्र.क्र.३३२/ १६-ब, दि. ३०जुलै, २०१३  |  | मागासवर्गीय प्रवर्गातील कर्मचाऱ्यांबाबत जात वैधता प्रमाणपत्र सादर करण्यासाठी व जात प्रमाणपत्र अवैध ठरल्यास पुढील कार्यवाहीबाबत अनुसरावयाची कार्यपध्दती |
| ५ | क्र.बीसीसी-२०१५/ प्र.क्र. २७६A/१६-ब,  | दि.२१ ऑक्टोबर २०१५  |  | दि. १५.६.१९९५ नंतर दि. १७.१०.२००१ पर्यंत शासकीय व निमशासकीय सेवेत अनुसूचित जमातीच्या प्रमाणपत्राच्या आधारे नियुक्त झालेल्या ज्या कर्मचाऱ्यांचे जात प्रमाणपत्र अवैध ठरले आहे किंवा ज्या कर्मचाऱ्यांनी अद्यापपर्यंत जात वैधता प्रमाणपत्र तयार केले नाही अशा कर्मचाऱ्यांच्या सेवेबाबत |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ १५ पैकी ४
# Page 5
शासन निर्णय क्रमांक: बीसीसी २०१८/प्र.क्र.३०८/१६-ब
७. सदर शासन निर्णय राज्यातील सर्व शासकीय, निमशासकीय कार्यालये, सेवामंडळे,
महानगरपालिका, नगरपालिका, स्थानिक स्वराज्य संस्था, जिल्हा परिषदा, महामंडळे, शासकीय अनुदान
प्राप्त शैक्षणिक संस्था संस्था, विद्यापीठे, सहकारी संस्था, शासकीय उपक्रम व शासनाच्या अधिपत्याखालील
किंवा शासनाने अनुदान दिलेली मंडळे यांना तसेच आरक्षण अधिनियम, २००१ मधील तरतूदीनुसार आरक्षण
धोरण लागू असलेल्या सर्व आस्थापनांना लागू राहील.
८. माननीय उच्च न्यायालय मुंबई, खंडपीठ नागपूर यांना याबाबतचा अहवाल दि.३१.१२.२०१९ पर्यंत
सादर करावयाचा असल्याने सर्व प्रशासकीय विभागांनी त्यांच्या अधिनस्त असलेल्या सर्व क्षेत्रिय कार्यालयांना/
आस्थापनांना योग्य ते आदेश तातडीने निर्गमित करावेत व सदर आदेशाची तातडीने अंमलबजावणी करावी.
९. सदरचा कार्यपालन अहवाल या शासन निर्णयासोबत जोडलेल्या परिशिष्ट - अ व ब मध्ये शासनास तातडीने सादर करण्यात यावा.
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15