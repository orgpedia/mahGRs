# Page 1
विभागीय चौकशी/न्यायालयीन प्रकरण प्रलंबित असलेल्या अधिकारी / कर्मचाऱ्यांना पदोन्नती देताना अवलंबवयाच्या कार्यपध्दतीबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: एसआरव्ही-२०१५/प्र.क्र.३१०/कार्यासन १२
मंत्रालय, मुंबई - ४०० ०३२
तारीख : ३० ऑगस्ट, २०१८
वाचा : १) शासन परिपत्रक क्रमांक: सामान्य प्रशासन विभाग, एसआरव्ही- १०७५/एक्स, दि. ०२.०४.१९७६.
२) शासन निर्णय क्रमांक: सामान्य प्रशासन विभाग, एसआरव्ही- १०७५/प्र.क्र.२९/९५/बारा, दि.२२.०४.१९९६.
३) शासन परिपत्रक क्रमांक: सामान्य प्रशासन विभाग, एसआरव्ही- २०१५/प्र.क्र.३१०/का.१२, दि.०८.०३.२०१७.
४) शासन निर्णय क्रमांक: सामान्य प्रशासन विभाग, एवसआरव्ही- २०१५/प्र.क्र.३१०/का.१२, दि.१५.१२.२०१७.
प्रस्तावना : विभागीय चौकशी/न्यायालयीन प्रकरणे प्रलंबित असलेल्या अधिकारी / कर्मचाऱ्यांना पदोन्नती देताना अवलंबवयाच्या कार्यपध्दतीबाबत संदर्भ क्र. ४ येथील दि. १५.१२.२०१७ च्या शासन निर्णयान्वये आदेश दिलेले आहेत. सदर आदेशान्वये कार्यपध्दती विहित करताना त्यामध्ये परिच्छेद एक नुसार विभागीय पदोन्नती समितीच्या बैठकीच्या दिनांकाला
अ) जे अधिकारी / कर्मचारी निलंबीत आहेत.
ब) ज्या अधिकारी / कर्मचाऱ्यांच्याविरुध्द शिस्तभंगविषयक कार्यवाहीच्या अनुषंगाने दोषारोप बजावून शिस्तभंग विषयक कार्यवाही सुरु झालेली आहे, क) ज्या अधिकारी / कर्मचाऱ्याच्याविरुध्द फौजदारी आरोपाचे न्यायालयीन प्रकरण प्रलंबित आहे, अशा अधिकारी / कर्मचाऱ्यांच्या पदोन्नतीचे प्रकरणात विभागीय पदोन्नती समिती त्यांची
गोपनीय अभिलेखाच्या व इतर सेवाप्रवेश नियमांच्या तरतूदींच्या अनुषंगाने पात्रता तपासेल व
केलेले मुल्यमापन व दिलेली प्रतवारी स्वंतत्र पाकीटात मोहोरबंद करुन ठेवण्यात येईल. अशा स्वरुपाच्या सूचना दिलेल्या आहेत व अशा अधिकारी / कर्मचाऱ्यांची प्रकरणे विभागीय चौकशी / न्यायालयीन प्रकरण पूर्ण झाल्याखेरीज व त्यावरील शिक्षेचे स्वरुप विचारात घेऊन मोहोरबंद पाकीट उघडण्याबाबतची कार्यवाही पध्दती विहित केली आहे,
२. वास्तविक ज्या अधिकारी / कर्मचाऱ्यांच्याविरुध्द शिस्तभंग विषयक कार्यवाहीच्या अनुषंगाने
दोषारोप बजावून शिस्तभंग विषयक कार्यवाही सुरु झालेली आहे व या कार्यवाहीनुसार शिक्षा जरी झाली असेल व अशी शिक्षा विभागीय पदोन्नती समितीच्या बैठकीच्या दिनांकाला चालू असेल तरी त्यांचे प्रकरण
# Page 2
शासन निर्णय क्रमांकः एसआरव्ही-२०१५/प्र.क्र.३१०/कार्यासन १२
मोहोरबंद पाकीटात ठेवून शिक्षा पूर्ण झाल्यानंतर त्यांना पदोन्नती देणे अभिप्रेत आहे. श्री. जानकीरामन विरुध्द केंद्र शासन प्रकरणात मा.सर्वोच्च न्यायालयाने, विभागीय पदोन्नती समितीने एखाद्या कर्मचाऱ्यावर शिक्षा लादली असल्यास अशा कर्मचाऱ्यांची पदोन्नती नाकारल्यास बेकायदेशीर व अन्यायकारक ठरत नाही असे आदेश दिलेले आहेत.
३. सद्यस्थितीत विभागीय पदोन्नती समितीच्या दिनांकाला एखादा अधिकारी / कर्मचारी शिक्षेच्या अंमलाखाली असेल तर त्यांच्या बाबतीत कशा प्रकारे कार्यवाही करावी याबाबतची संदिग्धता दूर होण्याच्या दृष्टीने दि.१५.१२.२०१७ च्या शासन निर्णयातील कार्यपध्दतीमध्ये काही बाबींचा समावेश करण्याचे शासनाच्या विचाराधीन होते.
शासन निर्णय : प्रस्तावनेत नमूद केलेल्या पार्श्वभूमीच्या अनुषंगाने दि.१५.१२.२०१७ च्या शासन निर्णयातील कार्यपध्दतीमध्ये पुढीलप्रमाणे सुधारणा या शासन निर्णयाव्दारे करण्यात येत आहेत :
१. दि. १५.१२.२०१७ च्या शासन निर्णयातील परिच्छेद १ (१) रद्द करुन तो नव्याने पुढीलप्रमाणे समाविष्ट करण्यात येत आहे :
१) विभागीय पदोन्नती समितीच्या बैठकीच्या दिनांकाला
अ) जे अधिकारी / कर्मचारी निलंबीत आहेत,
ब) ज्या अधिकारी/कर्मचाऱ्यांच्याविरुध्द शिस्तभंग विषयक कार्यवाहीच्या अनुषंगाने दोषारोप बजावून शिस्तभंग विषयक कार्यवाही सुरु झालेली आहे,
क) ज्या अधिकारी/कर्मचाऱ्याच्याविरुध्द फौजदारी आरोपाचे न्यायालयीन प्रकरण प्रलंबित आहे.
फौजदारी आरोपाचे न्यायालयीन प्रकरण प्रलंबित असल्याचे केव्हा समजण्यात येईल या साठी म.ना.से. (निवृत्तीवेतन) नियम, १९८२ मधील नियम २७(६)(बी)(एक) मध्ये दिलेला खालील अर्थ विचारात घेण्यात येईल : (बी) न्यायिक कार्यवाही
(एक) फौजदारी कार्यवाहीच्या बाबतीत, दंडाधिकारी जिची दखल घेतो अशी तक्रार किंवा प्रतिवेदन, पोलीस अधिकाऱ्याने ज्या तारखेस दाखल केले असेल त्या तारखेस सुरू केली असल्याचे मानण्यात येईल.
ड) विभागीय चौकशी पूर्ण होऊन जे अधिकारी / कर्मचारी शिक्षेच्या अंमलाखाली आहेत,
पृष्ठ ५ पैकी २
# Page 3
शासन निर्णय क्रमांकः एसआरव्ही-२०१५/प्र.क्र.३१०/कार्यासन १२
अशा अधिकारी/कर्मचाऱ्यांच्या पदोन्नतीच्या प्रकरणात विभागीय पदोन्नती समिती त्यांची गोपनीय अभिलेखाच्या व इतर सेवाप्रवेश नियमाच्या तरतुदींच्या अनुषंगाने पात्रता तपासेल. मात्र संबंधित अधिकारी / कर्मचाऱ्यांच्यासंदर्भात विभागीय पदोन्नती समितीने केलेले मूल्यमापन (Assessment) आणि दिलेली प्रतवारी स्वतंत्र पाकीटात मोहोरबंद करुन ठेवण्यात येईल. या पाकीटावर “श्री.
(सरकारी कर्मचाऱ्याचे नाव) यांच्याबाबतीत या पदावरुन (निम्न पदाचे सध्याच्या पदाचे नाव) या पदावर ( पदोन्नतीच्या पदाचे नाव) पदोन्नती देण्याकरिता आवश्यक योग्यतेबाबतचे निष्कर्ष श्री.
यांच्याविरुध्दच्या शिस्तभंगाच्या प्रकरणाची / फौजदारी खटल्याची समाप्ती होईपर्यंत किंवा शिक्षेचा अंमल संपेपर्यंत हे पाकीट उघडण्यात येवू नये” असा मायना लिहिण्यात यावा.
२. दि. १५.१२.२०१७ च्या शासन निर्णयातील परिच्छेद १ (४) रद्द करुन तो नव्याने पुढीलप्रमाणे समाविष्ट करण्यात येत आहे :
४) अ) विभागीय चौकशीच्या कार्यवाहीस खूप विलंब लागू नये यासाठी विभागीय पदोन्नती समितीच्या बैठकीच्या दिनांकानंतर सहा महिन्यांनी नियुक्ती प्राधिकारी यांनी मोहोरबंद पाकीटात ठेवलेल्या पदोन्नती प्रकरणाचे पुनर्विलोकन करावे. या अनुषंगाने नियुक्ती प्राधिकारी संबंधित अधिकारी/कर्मचाऱ्याची शिस्तभंगविषयक/न्यायालयीन कार्यवाहीची सद्य:स्थिती जाणून घेईल.
ब) विभागीय पदोन्नती समितीच्या दिनांकाला ज्या अधिकारी / कर्मचाऱ्यांची प्रकरणे शिक्षेच्या अंमलाखाली असल्यामुळे परिच्छेद १ (१) (ड) नुसार मोहोरबंद पाकीटामध्ये ठेवण्यात आली आहेत अशा अधिकारी / कर्मचाऱ्यांची शिक्षा निवडसूची वर्षातच संपुष्टात येत असल्यास निवडसूचीमध्ये त्यांच्याकरीता एक पद राखून ठेवून शिक्षा संपल्यानंतर व अन्य विभागीय चौकशी प्रलंबित नसल्यास, त्यांचे मोहोरबंद पाकीट उघडून ते पदोन्नतीस पात्र ठरत असल्यास त्यांना पदोन्नती देण्यात यावी.
क) विभागीय पदोन्नती समितीच्या दिनांकाला ज्या अधिकारी / कर्मचाऱ्यांची प्रकरणे शिक्षेच्या अंमलाखाली असल्यामुळे परिच्छेद १ (१) (ड) नुसार मोहोरबंद पाकीटामध्ये ठेवण्यात आली आहेत अशा अधिकारी / कर्मचाऱ्यांच्या शिक्षेचा अंमल निवडसूची वर्ष संपल्यानंतरच्या वर्षात संपुष्टात येत असल्यास त्यांच्या प्रकरणी शासन निर्णयातील परिच्छेद १ (१४) (ब), (क) व (ड) मधील तरतूदीनुसार पदोन्नती देण्याची कार्यवाही करावी.
पृष्ठ ५ पैकी ३
# Page 4
शासन निर्णय क्रमांकः एसआरव्ही-२०१५/प्र.क्र.३१०/कार्यासन १२
२. वरील तरतूदी दि.१५.१२.२०१७ पासून पूर्वलक्षी प्रभावाने लागू करण्यात येत आहेत.
# Page 5