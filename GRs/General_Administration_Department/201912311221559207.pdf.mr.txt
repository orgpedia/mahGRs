# Page 1
शासनाच्या विविध विभागांच्या योजनांसाठी प्रसिद्धी तसेच जाहिरातविषयक कार्ये पार पाडण्यासाठी जाहिरात संस्थांच्या सूचीस मुदतवाढ देणेबाबत.
महाराष्ट्र शासन
सामान्य प्रशासन विभाग
शासन निर्णय, क्रमांक: मावज-२०१९/प्र.क्र.३१९/३४
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: ३० डिसेंबर,२०१९
वाचा - १. सामान्य प्रशासन विभाग, शासन निर्णय, क्रमांक: मावज-२०१७/प्र.क्र.२८७/३४ दि.१२ ऑक्टोबर,२०१७ २. सामान्य प्रशासन विभाग, शासन निर्णय, क्रमांक-मावज-२०१९/प्र.क्र.२६४/३४, दि.०१.११.२०१९ ३. माहिती व जनसंपर्क महासंचालनालयाचे पत्र क्र. वृत्तचित्र - १९/जाहिरात/का-७ / १३०० दि.०७.१२.२०१९
शासन निर्णय
शासनाच्या विविध विभागामार्फत राबविण्यात येणाऱ्या लोकाभिमुख योजना, विकास प्रकल्प व धोरणांमध्ये झालेला व्यापक व पुरोगामी बदल विचारात घेवून योजनांची माहिती जनसामान्यांपर्यंत प्रभावीपणे पोहचविण्यासाठी विविध माध्यमांचा वापर करुन प्रचार व प्रसिद्धीसाठी लागणाऱ्या कल्पक कामाच्या निर्मितीसाठी तसेच जाहिरातींचे कार्य पार पाडण्यासाठी जाहिरात संस्थांच्या सूचीला संदर्भाधीन अनुक्रमांक - १ च्या शासन निर्णयाव्दारे दोन वर्षासाठी मान्यता देण्यात आली होती व अनुक्रमांक २ येथील दि.०१.११.२०१९ च्या शासन निर्णयान्वये दि.११.११.२०१९ पर्यंत मुदतवाढ देण्यात आली होती.
२. शासनाच्या विविध विभागांच्या योजनांच्या प्रचार व प्रसिद्धी तसेच जाहिरात विषयक कार्ये पार पाडण्यासाठी अर्हताप्राप्त संस्थांकडून विहित कार्य पद्धतीने व विहित नमुन्यात अर्ज मागविण्यासाठी ई-निविदा पद्धतीची कार्यवाही सुरु करुन अंतिम यादी तयार करण्यासाठी काही कालावधी लागणार आहे. त्यामुळे सदर मुदतवाढीचा कालावधी ३१.०१.२०२० पर्यंत वाढविण्यास शासन मान्यता देण्यात येत आहे.
# Page 2