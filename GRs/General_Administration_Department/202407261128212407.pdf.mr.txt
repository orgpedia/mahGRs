# Page 1
माहिती व जनसंपर्क महासंचालनालयामार्फत
प्रकाशित करण्यात येणारे "आपलं मंत्रालय”
मासिक खाजगी मुद्रणालयाकडून छपाई करुन
घेण्यास मान्यता देणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांकः संकीर्ण-२०२४/२३२/प्र.क्र.१०८/मावज-१
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : - २६ जुलै, २०२४
वाचा:- १)शासन निर्णय क्रमांक: मावज-२०१७/प्र.क्र.४२/का.३४, दि.०३ जून, २०१७ २)शासन निर्णय क्रमांक: मावज-२०१६/प्र.क्र.२७९/३४, दि.२१ जुलै, २०१७ ३)शासन निर्णय क्रमांक: मावज-२०१८/प्र.क्र.२०/३४, दि.१८ एप्रिल, २०१८ ४)शासन निर्णय क्रमांक: मावज-२०१९/प्र.क्र.६०/२०२०/का.३४,दि.४ जून २०१९ ५)शासन निर्णय क्रमांक: मावज-२०२२/प्र.क्र.१७३/का.३४, दि.१६ मे, २०२३ ६)माहिती व जनसंपर्क महासंचालनालयाचे पत्र क्र.प्रकाशने/२०२४-२५/आपलं मंत्रालय/का-३/१९०२, दि.१३ मे, २०२४.
७)शासकीय मुद्रण,लेखनसामुग्री व प्रकाशन संचालनालय, मुंबई या कार्यालयाचे क्र.कार्या-२अ/मु-२/आपलं मंत्रालय/मासिक छपाई/२१७/२०२४-२५, दिनांक ९.७.२०२४ चे पत्र
प्रस्तावना:-
माहिती व जनसंपर्क महासंचालनालयामार्फत "आपलं मंत्रालय" हे मासिक
ऑगस्ट २०१६ पासून प्रकाशित करण्यात येते. मा. राज्यपाल, मा.मुख्यमंत्री, मा.मंत्री,
मा.राज्यमंत्री, मा. मुख्य सचिव, मंत्रालयीन विविध विभागाचे सचिव यांच्या मंत्रालयात
झालेल्या कार्यक्रमांची / बैठकांची माहिती प्रसिद्ध करणे तसेच मंत्रालयीन
अधिकारी/कर्मचारी यांच्या कामकाजाशी संबंधित यशोगाथा, नावीन्यपूर्ण कामगिरी
तसेच त्यांच्या साहित्याला हक्काचे व्यासपीठ मिळावे हे उद्दिष्ट्ट ठेवून “आपलं
मंत्रालय” हे मासिक प्रकाशित करण्यात येते. सदर मासिकाचे नियमितपणे प्रकाशन
सुरु असताना कोविड-१९ मुळे लॉकडाऊनच्या कालावधीत या मासिकासाठी सुरु
असलेली सन २०१९-२० साठीची ई-निविदा प्रक्रिया स्थगित करण्यात येऊन हे
मासिक कोविड-१९ च्या पार्श्वभूमीवर काही कालावधीसाठी बंद ठेवण्यात आले होते.
संचालक (माहिती)(प्रशासन) यांनी संदर्भाधिन दिनांक १३.५.२०२४ च्या पत्रान्वये
प्रतिमाह अंदाजे २००० इतक्या प्रतींची छपाई खाजगी मुद्रणालयाकडून
करण्याबाबतचा प्रस्ताव सादर केला आहे. त्यानुषंगाने “आपलं मंत्रालय” मासिकाची
छपाई खाजगी मुद्रणालयातून करण्यासाठी मान्यता देण्याची बाब शासनाच्या
विचाराधीन होती.
# Page 2
शासन निर्णय क्रमांकः संकीर्ण-२०२४/२३२/प्र.क्र.१०८/मावज-१
शासन निर्णय :-
संचालक (माहिती)(प्रशासन), माहिती व जनसंपर्क महासंचालनालय, मुंबई यांनी सादर
केलेला प्रस्ताव विचारात घेऊन “आपलं मंत्रालय” हे मासिक खाजगी मुद्रणालयाकडून
मुद्रीत करुन घेण्यास खालील अटींच्या अधीन राहून ३ वषांच्या कालावधीसाठी परवानगी
देण्यात येत आहे :- १.संचालक (माहिती)(प्रशासन) यांच्या दिनांक १३.५.२०२४ च्या प्रस्तावात नमूद केल्याप्रमाणे ई-निविदा प्रक्रिया राबविण्यात यावी.
२.प्रतिमाह २००० प्रती छापण्यात याव्यात व सदर मासिकाचे विनामूल्य वितरण करण्यात यावे.
३.संदर्भाधिन दिनांक १३.५.२०२४ च्या प्रस्तावात नमूद केल्याप्रमाणे “आपलं मंत्रालय” मासिकासाठी विहित करण्यात आल्याप्रमाणे अंक प्रकाशित करण्यात यावे.
४.शासनाने वेळोवेळी विहित केलेल्या कार्यपध्दतीनुसार कार्यवाही करण्यात यावी.
२. सदर शासन निर्णय उद्योग, ऊर्जा व कामगार विभागाच्या दिनांक ११.७.२०२४ रोजीच्या
टिप्पणीनुसार अनौपचारिक संदर्भ क्र.२३/२०२४ व शासकीय मुद्रण ,लेखनसामुग्री व प्रकाशन
संचालनालय क्र.कार्या-२अ/मु-२/आपलं मंत्रालय/मासिक छपाई/२१७/२०२४-२५ यांच्या
दिनांक ९.७.२०२४ च्या पत्रानुसार प्राप्त सहमतीनुसार वित्त विभाग, शासन निर्णय दिनांक
१७.४.२०१५ तसेच वित्तीय अधिकार नियम पुस्तिका १९७८, भाग - पहिला, उप विभाग-२
मधील अ.क्र.२९, नियम क्र.७९ नुसार प्रशासकीय विभागाला असलेल्या अधिकारानुसार तसेच
सदर नियमातील तरतुदीनुसार या प्रकरणी येणारा खर्च भागविण्यासाठी मान्यता देण्यात येत
आहे.
३. “आपलं मंत्रालय” मासिक छपाईसाठी येणारा खर्च, सामान्य प्रशासन विभाग क्र. ए-६,
२२२० माहिती व प्रसिद्धी- ०१- चित्रपट ००१, संचालन व प्रशासन, (००) (०१) प्रसिद्धी
संचालक, १६ प्रकाशने संगणक संकेतांक (२२२०००४३) या लेखाशिर्षाखाली सन २०२४-२५
वर्षामध्ये मंजूर अनुदानातून मासिक निधी विवरणपत्रानुसार उपलब्ध निधीमधून विहित
कार्यपद्धतीचा अवलंब करून भागविण्यात यावा.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3