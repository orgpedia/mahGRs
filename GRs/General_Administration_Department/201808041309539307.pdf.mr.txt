# Page 1
शासकीय परिवहन सेवा, मुंबई या कार्यालयातील नियंत्रक या पदावरील नियुक्तीबाबबत..
महाराष्ट्र शासन
सामान्य प्रशासन विभाग,
शासन निर्णय क्र.शापसे-३४१३/प्र.क्र.१२९/का.३१
मंत्रालय, मुंबई-४०० ०३२
दिनांक- ०४ ऑगस्ट, २०१८
वाचा:- १) शासन निर्णय, सामान्य प्रशासन विभाग, क्र. शापसे-२०००/प्र.क्र.७०/२०००/२८-अ, दि.०९.०३.२००१.
२) सामान्य प्रशासन विभाग, ज्ञापन क्र. शापसे-३ -३४१८/प्र.क्र.१२/३१, दि.०१.०२.२०१८.
३) सामान्य प्रशासन विभाग, ज्ञापन क्र. शापसे-३४१८/प्र.क्र.१२/३१, दि.१४.०३.२०१८.
४) सामान्य प्रशासन विभाग, ज्ञापन क्र. शापसे-३४१८/प्र.क्र.१२/३१, दि.२७.०३.२०१८.
प्रस्तावना:
शासकीय परिवहन सेवा, वरळी, मुंबई हा विषय दिनांक ३०.१२.१९८१ रोजीच्या अधिसुचनेनुसार गृह
विभागाकडून सामान्य प्रशासन विभागाकडे हस्तांतरीत करण्यात आला आहे. शासकीय परिवहन सेवा
कार्यालयातील कामाचे तांत्रिक स्वरूप विचारात घेऊन संदर्भाधीन क्र. ०१ च्या दि.०९.०३.२००१ च्या शासन
निर्णयान्वये “नियंत्रक, शासकीय परिवहन सेवा” व “सहाय्यक अधिक्षक (कर्मशाळा)” ही दोन पदे पोलीस
मोटार परिवहन विभागातील अनुक्रमे सहाय्यक पोलीस आयुक्त व पोलीस सब इन्सपेक्टर या तांत्रिक
पदांमधून संवर्गबाह्य पदावर बदलीने नियुक्ती या प्रमाणे भरण्यात येत आहेत.
२. शासकीय परिवहन सेवा, वरळी या कार्यालयातील कामकाजाचा आढावा घेण्यासाठी संचालक तथा
उप सचिव, राजशिष्टाचार यांच्या अध्यक्षतेखाली संदर्भाधीन क्र. २ ते ४ च्या ज्ञापनान्वये समिती गठीत
करण्यात आली होती. सदर समितीच्या कार्यकक्षेमध्ये “शासकीय परिवहन सेवा कार्यालयातील नियंत्रक हे
कार्यालय प्रमुखाचे पद तांत्रिक असावे की प्रशासकीय याबाबत आढावा घेऊन शिफारस करणे” ही बाब
विचाराधीन होती. तरी समितीने केलेल्या शिफारशीप्रमाणे संदर्भाधीन क्र.०१ च्या शासन निर्णयामध्ये आंशिक
सुधारणा करण्यात येत आहे.
शासन निर्णय:
या शासन निर्णयान्वये उपरोक्त संदर्भाधीन क्र.०१ दि.०९.०३.२००१ च्या शासन निर्णयातील मुद्दा
क्र.१ व ५ मधील नियंत्रक, शासकीय परिवहन सेवा या पदाच्या पदभरतीची तरतूद रद्द करुन त्याऐवजी
खालीलप्रमाणे सुधारणा करण्यात येत आहे.
१. शासकीय परिवहन सेवा कार्यालयातील “नियंत्रक” हे पद समकक्ष वेतनश्रेणीतील (वेतनश्रेणी
रु.९३००-३४५०० + ग्रेडवेतन रु.५४००) मंत्रालयीन संवर्गातील किंवा शासनाच्या इतर
विभागातील प्रशासकीय कामकाज हाताळणाऱ्या अधिकाऱ्यांमधून प्रतिनियुक्तीने भरण्यात येईल. सदर पदावर प्रतिनियुक्तीने नियुक्ती करण्यासाठी शासनाने वेळोवेळी विहित केलेले
प्रतिनियुक्तीचे नियम / धोरण लागू राहील.
# Page 2
शासन निर्णय क्रमांकः शापसे-३४१३/प्र.क्र.१२९/का.३१
२. नियंत्रक, शासकीय परिवहन सेवा यांचे गोपनीय अहवाल उप सचिव / सह सचिव
(राजशिष्टाचार), सामान्य प्रशासन विभाग (पदसिद्ध संचालक) हे लिहितील व सचिव / प्रधान
सचिव / अपर मुख्य सचिव व मुख्य राजशिष्टाचार अधिकारी सदर अहवालाचे पुनर्विलोकन
करतील.
२. हा शासन निर्णय संदर्भाधीन क्र. २ च्या ज्ञापनान्वये गठीत करण्यात आलेल्या समितीने केलेल्या
शिफारशींच्या अनुषंगाने तसेच सामान्य प्रशासन विभाग/का.१४ व सामान्य प्रशासन विभाग/का.१२ यांच्या
अनौ. संदर्भ क्र. ६९/का.१४ ब, दि.२७.०६.२०१८ तसेच अनौ. संदर्भ क्र.७८२/का.१२, दि.०७.०७.२०१८ च्या
सहमतीने निर्गमित करण्यात येत आहे.