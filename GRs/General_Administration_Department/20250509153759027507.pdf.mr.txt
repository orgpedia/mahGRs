# Page 1
भारतीय प्रशासन सेवेतील अधिकाऱ्यांचे एक
आठवड्याचे सेवांतर्गत प्रशिक्षण
कार्यक्रमासाठी जाताना करावयाची
प्रशासकीय व्यवस्था...
महाराष्ट्र शासन
सामान्य प्रशासन विभाग
शासन परिपत्रक क्रमांक : भाप्रसे १५२५/प्र.क्र.८६/२०२५/भाप्रसे-३
मंत्रालय,मादाम कामा रोड, हुतात्मा राजगुरु चौक, मुंबई - ४०० ०३२
दिनांक : ०९ मे, २०२५
शासन परिपत्रक -
१. भारतीय प्रशासकीय सेवेतील अधिकाऱ्यांच्या एक आठवड्याच्या सेवांतर्गत
प्रशिक्षणाबाबतची कार्यपद्धती खालीलप्रमाणे आहे :-
१.१ केंद्र शासनाच्या कार्मिक व प्रशिक्षण विभागामार्फत अखिल भारतीय सेवेतील
अधिकाऱ्यांसाठी सेवांतर्गत एक आठवड्याचे प्रशिक्षण कार्यक्रमाचे वेळापत्रक दरवर्षी प्रसिद्ध
करण्यात येते. व हे वेळापत्रक सामान्य प्रशासन विभागाकडून राज्य शासनाच्या वेबसाईटवर
प्रसिद्ध करण्यात येते.
१.२ केंद्र शासनाच्या सूचनेनुसार राज्यातील अखिल भारतीय सेवेतील अधिकाऱ्यांनी एका
आठवडयाच्या सेवांतर्गत प्रशिक्षणासाठी त्यांची इच्छुकता ऑनलाईन स्वरुपात कार्मिक व प्रशिक्षण
विभागास कळविल्यानंतर भाप्रसे अधिकाऱ्यांची नामनिदेशने कार्मिक व प्रशिक्षण विभागाकडून
अंतिम करण्यात येतात व त्यानंतर त्यांचेकडून संबंधित अधिकाऱ्यांना प्रशिक्षण संस्थेस परस्पर पत्रे
पाठविली जातात.
१.३ एका आठवड्याच्या सेवांतर्गत प्रशिक्षणासाठी अधिकाऱ्यांचे नामनिदेशन अंतिम
केल्याबाबतच्या पत्राची प्रत संबंधित अधिकाऱ्यांना कार्मिक व प्रशिक्षण विभागाकडून परस्पर ई-
मेलद्वारे तात्काळ पाठविले जाते. तथापि, त्याची प्रत या विभागास प्राप्त होण्यास काही कालावधी
लागतो. त्यामुळे संबंधित भाप्रसे अधिकाऱ्यांना प्रशिक्षण कार्यक्रमास उपस्थित राहण्यास सामान्य
प्रशासन विभागाची परवानगी देण्यासही विलंब लागतो. सदर विलंब टाळण्याकरिता उपरोक्त
प्रशिक्षणाच्या अनुषंगाने करावयाच्या प्रशासकीय व्यवस्थेबाबत दरवर्षी कार्यपद्धती निश्चित करुन
प्रसिद्ध करण्यात येते .
२. आता, भाप्रसे अधिकाऱ्यांच्या एक आठवड्याच्या सेवांतर्गत प्रशिक्षणास जाताना
करावयाच्या कार्यवाहीबाबत खालीलप्रमाणे कायमस्वरुपी कार्यपद्धती निश्चित करण्यात येत आहे:-
२.१ एका आठवडयाच्या सेवांतर्गत प्रशिक्षणासाठी नामनिदेशन अंतिम केल्याचे पत्र संबंधित
भाप्रसे अधिकाऱ्यांना प्राप्त झाल्यानंतर त्यांनी वरिष्ट्ठ अधिकाऱ्यांच्या सल्ल्याने प्रशिक्षणाच्या
(कृ.मा.प)
# Page 2
अनुपस्थितीच्या कालावधीतील प्रशासकीय व्यवस्था स्थानिक पातळीवरच करावी. तद्नंतर
प्रशिक्षणासाठी उपस्थित राहावे. त्याकरिता सामान्य प्रशासन विभागाच्या पत्राची/मान्यतेची प्रतीक्षा
करण्याची आवश्यकता नाही. मात्र सदर प्रशिक्षण पूर्ण केल्यानंतर त्याच्या प्रमाणपत्रासह माहिती सामान्य
प्रशासन विभाग (कार्यासन-भाप्रसे-१ / भाप्रसे-३ / भाप्रसे-४ ) यांना कळविण्यात यावी.
२.२ केवळ मंत्रालयीन प्रशासकीय विभागातील अपर मुख्य सचिव/ प्रधान सचिव/ सचिव या पदावर
कार्यरत असलेल्या भाप्रसे अधिकाऱ्यांचे एका आठवड्याच्या सेवांतर्गत प्रशिक्षणासाठी नामनिदेशन
कार्मिक व प्रशिक्षण विभागाने अंतिम केल्यानंतर त्याबाबतची माहिती सदर अधिकाऱ्यांनी सामान्य
प्रशासन विभाग (भाप्रसे-३) यांना त्वरित कळवावी. प्रशिक्षण कालावधीमध्ये सदर अधिकारी कार्यरत
असलेल्या पदाचा अतिरिक्त कार्यभार सोपविण्याची कार्यवाही सामान्य प्रशासन विभागाकडून-
(भाप्रसे-३) केली जाईल. त्यानंतरच संबंधित अधिकाऱ्यांनी कार्यमुक्त होऊन प्रशिक्षणासाठी उपस्थित
राहावे. तसेच, प्रशिक्षण पूर्ण केल्यानंतर त्याबाबतची माहिती प्रशिक्षण पूर्ण केल्याच्या प्रमाणपत्रासह
सामान्य प्रशासन विभागास (कार्यासन-भाप्रसे-१ / भाप्रसे-३ / भाप्रसे-४ ) तात्काळ पाठवावी.
सदर परिपत्रक हे महाराष्ट्र शासनाच्या www.maharashtra.gov.in या संकेतस्थळावर