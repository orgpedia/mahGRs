# Page 1
सचिव व निवासी आयुक्त, महाराष्ट्र सदन, नवी दिल्ली कार्यालयातील सहाय्यक निवासी आयुक्त (गुंतवणूक) हे पद प्रतिनियुक्तीने भरणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : संकीर्ण-२०१५/अनौ.३९/प्र.क.१२९/२०-अ
मंत्रालय, मुंबई-४०० ०३२.
दिनांक:-०९ ऑगस्ट, २०२१.
वाचा: १) प्रधान सचिव व निवासी आयुक्त यांचे कार्यालय, शासन निर्णयक्रमांक पदनि २०१२/११६/३१, दिनांक २४.१२.२०१२
२) सामान्य प्रशासन विभाग, शासन निर्णय क्रमांक संकीर्ण-२०१५/अनौ.३९/ प्र.क.१२९/२०-अ, दिनांक २४.८.२०२०
प्रस्तावना:
महाराष्ट्र सदन कार्यालयातील गट-अ (राजपत्रित) संगर्वातील सहाय्यक निवासी आयुक्त (राजशिष्टाचार), सहाय्यक निवासी आयुक्त (संपर्क), सहाय्यक निवासी आयुक्त (सुरक्षा), सहाय्यक निवासी आयुक्त (माहिती व तंत्रज्ञान) ही पदे शासन निर्णय दिनांक २४.४.२०१२ अन्वये निर्माण करण्यात आली होती. सदर चारही पदे प्रतिनियुक्तीने भरण्याची तरतूद या शासन निर्णयात आहे. त्यानंतर महाराष्ट्र सदन कार्यालयातील पदांचा सुधारित आकृतीबंध शासन निर्णय दिनांक २४.८.२०२० रोजी निर्गमित करण्यात आला आहे. सदर आकृतीबंधानुसार काही संवर्ग एकत्रित करण्यात आले असून, काही संवर्गांच्या पदनामात बदल करण्यात आला. सुधारित आकृतीबंधामध्ये सहाय्यक निवासी आयुक्त (माहिती व तंत्रज्ञान) हे पद व्यापगत करुन त्याऐवजी सहाय्यक निवासी आयुक्त (गुंतवणूक) हे पद निर्माण करण्यात आले.
सहाय्यक निवासी आयुक्त (गुंतवणूक) या पदावरील नियुक्तीबाबत कार्यपध्दती निश्चित करण्याची बाब शासनाच्या विचाराधीन होती.
शासन निर्णय : सहाय्यक निवासी आयुक्त (गुंतवणूक ) हे पद सातव्या वेतन आयोगानुसार वेतनश्रेणी एस-२३ ६७७००-२०८७०० (सहाव्या वेतन आयोगानुसार वेतनश्रेणी रु. १५६०००-३९१००+ग्रेड पे रुपये ६६०० मंत्रालयातील अवर सचिव पदाच्या समकक्ष) मधील आहे. सदर पद राज्य अथवा केंद्रीय सेवेतील समकक्ष पदावर कार्यरत अधिकारी यांच्या प्रतिनियुक्तीने भरण्यात यावे असा निर्णय शासनाने घेतला आहे.
# Page 2