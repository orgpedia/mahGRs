# Page 1
महाराष्ट्र शासन
सामान्य प्रशासन विभाग
क्रमांकः कअनि-११२२/प्र.क्र.२२/१४-ब
हुतात्मा राजगुरु चौक, मादाम कामा रोड,
तारीख: ३० जून २०२२
आदेश
श्रीमती प्रतिमा चौधरी, कक्ष अधिकारी, सार्वजनिक बांधकाम विभाग यांची सामान्य प्रशासन विभागाच्या अधिपत्याखालील राज्य मुख्य सेवा हक्क आयुक्त, बृहन्मुंबई या कार्यालयातील “कक्ष अधिकारी” या पदावर प्रथमत: एक वर्षासाठी खालील अटी व शर्तीच्या अधिन राहून प्रतिनियुक्तीने नियुक्ती करण्यात येत आहे.
अ) श्रीमती प्रतिमा चौधरी, कक्ष अधिकारी ज्या तारखेला प्रतिनियुक्तीच्या पदावर रुजू होतील त्या तारखेपासून प्रतिनियुक्तीच्या सेवेचा प्रारंभ होईल, त्यानंतर एक वर्षांनी प्रतिनियुक्तीच्या पदाचा कार्यभार सूपूर्द करुन त्यांच्या मूळ विभागात ज्या तारखेला रुजू होतील त्या तारखेला त्यांचा प्रतिनियुक्तीचा कालावधी समाप्त होईल.
ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन / सक्षम प्राधिकान्यास राहील.
क) जर त्यांची सेवा स्वीयेत्तर नियोक्त्याला आवश्यक वाटली नाही तर त्यांना मूळ विभागाकडे परत पाठविण्याची मुभा स्वीयेत्तर नियोक्त्याला राहील. मात्र याप्रमाणे परत पाठविण्यापूर्वी स्वीयेत्तर नियोक्त्याने शासनाला/सक्षम प्राधिकाऱ्याला तीन महिन्यांची नोटीस दिली पाहिजे; आणि ड) त्यांनी मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला/सक्षम प्राधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
२. महाराष्ट्र नागरी सेवा (पदग्रहण अवधी, स्वीयेतर सेवा.....इ.) नियम १९८१ मधील नियम ४० (परिशिष्ट दोन व तीन) मधील तरतुदी विचारात घेऊन सार्वजनिक बांधकाम विभाग व सामान्य प्रशासन विभाग यांनी श्रीमती प्रतिमा चौधरी यांच्या प्रतिनियुक्तीबाबतच्या अटी व शर्ती ठरवाव्यात.
३. श्रीमती प्रतिमा चौधरी, कक्ष अधिकारी यांच्या इतर सर्व प्रशासकीय बाबी सार्वजनिक बांधकाम विभागामार्फत हाताळण्यात येतील.
४. श्रीमती प्रतिमा चौधरी, कक्ष अधिकारी यांना प्रतिनियुक्तीवरील नियुक्ती स्वीकारण्यासाठी सार्वजनिक बांधकाम विभागाने तत्काळ कार्यमुक्त करावे.
# Page 2