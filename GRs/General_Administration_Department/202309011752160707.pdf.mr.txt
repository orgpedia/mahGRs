# Page 1
BAAT
महाराष्ट्र शासन
सामान्य प्रशासन विभाग,
मंत्रालय विस्तार इमारत, दालन क्र.५५७, ५ वा मजला
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दूरध्वनी क्रमांक-०२२-२२७९४२५७ Email ID : Desk14b.gad-mh@gov.in
प्रशिक्षण/सर्वप्राथम्य क्रमांक : कअनि- ११२३/प्र.क्र.०९/१४-ब दिनांक:- ०१ सप्टेंबर, २०२३
प्रति, सह सचिव/उप सचिव (आस्थापना) पर्यटन व सांस्कृतिक कार्य विभाग / वित्त विभाग/ वैद्यकीय शिक्षण व औषधी द्रव्ये विभाग / कृषि व पदुम विभाग मंत्रालय, मुंबई-४०० ०३२
विषयः- राज्य प्रशिक्षण धोरणांतर्गत सन २०२३ मधील प्रशिक्षण
कक्ष अधिकारी (गट ब) यांचे पदोन्नतीनंतरचे प्रशिक्षण
संदर्भ :- शासन पत्र, समक्रमांक दिनांक २५.०८.२०२३
महोदय/महोदया,
संदर्भाधिन दिनांक २५.०८.०२३ च्या पत्रान्वये, कक्ष अधिकारी पदावर पदोन्नत झालेल्या व पदोन्नतीनंतरच्या प्रशिक्षणास पात्र असलेल्या कक्ष अधिकाऱ्यांसाठी प्रादेशिक कृषि विस्तार व्यवस्थापन प्रशिक्षण संस्था (रामेती), पुणे येथे दिनांक ०४.०९.२०२३ ते १५.०९.२०२३ या कालावधीमध्ये ०२ आठवड्यांचे प्रशिक्षण आयोजित करण्यात आले आहे. सदर प्रशिक्षण सत्राकरिता नामनिर्देशित करण्यात आलेल्या कक्ष अधिकाऱ्यांपैकी खालील तक्त्यात नमूद अधिकाऱ्यांची नावे उपरोक्त प्रशिक्षण सत्रातून वगळण्याची विनंती संबंधित विभाग/कक्ष अधिकारी यांचेकडून प्राप्त झाली आहे
----------------------------------------------------------------------
| अ.क्र. | कक्ष अधिकारी यांचे नांव | विभाग |
| १ | श्री.अनिरूध्द सु. देशपांडे | पर्यटन व सांस्कृतिक कार्य विभाग |
| २ | श्री.प्रथमेश रामचंद्र तानवडे | वित्त विभाग |
| ३ | श्री.नितीनकुमार बबनराव महाडिक | वैद्यकीय शिक्षण व औषधी द्रव्ये विभाग |
| ४ | श्री. नि.श्री.साळुंखे | वैद्यकीय शिक्षण व औषधी द्रव्ये विभाग |
| ५ | श्री. वि.द.टेके | कृषि व पदुम विभाग |
----------------------------------------------------------------------
त्यानुसार, उपरोक्त कक्ष अधिकाऱ्यांची नावे प्रादेशिक कृषि विस्तार व्यवस्थापन प्रशिक्षण संस्था (रामेती), पुणे येथे दिनांक ०४.०९.२०२३ ते १५.०९.२०२३ या कालावधीत आयोजित केलेल्या प्रशिक्षण सत्रामधून वगळण्यात येत आहेत.
# Page 2
शासन निर्णय क्रमांकः कअनि-११२३/प्र.क्र.०९/१४-ब
कक्ष अधिकारी पदावर पदोन्नतीनंतरच्या प्रशिक्षणासाठी आयोजित केलेल्या प्रशिक्षण सत्रांमधून श्री. देशपांडे व श्री. साळुंखे यांची नावे वगळण्याबाबत यापूर्वी देखील विभागाकडून विनंती प्राप्त झाली होती व त्यानुसार त्यांची नावे या अगोदरच्या प्रशिक्षण सत्रातून वगळण्यात आले होती. यानुषंगाने स्पष्ट करण्यात येते की, पदोन्नतीनंतरचे प्रशिक्षण हे राज्य प्रशिक्षण धोरण व महाराष्ट्र नागरी सेवा ( कालबध्द प्रशिक्षण ) नियम, २०२२ अन्वये देण्यात येत असून ते अनिवार्य असल्याने यापुढील प्रशिक्षण सत्रामध्ये उक्त नमूद अधिकारी उपस्थित न राहिल्यास महाराष्ट्र नागरी सेवा (कालबध्द प्रशिक्षण) नियम, २०२२ मधील कलम ५ मध्ये विहित तरतुदीनुसार कारवाईस पात्र ठरतील. तसेच, यापुढील प्रशिक्षण सत्रामधून नांव वगळण्याबाबत त्यांची कोणतीही विनंती मान्य करता येणार नाही. सदर बाब संबंधित कक्ष अधिकारी यांच्या निदर्शनास आणून देण्यात यावी. तसेच, उक्त नमूद कक्ष अधिकाऱ्यांचे प्रशिक्षण विहित कालावधीत पूर्ण न झाल्याने काही प्रशासकीय बाबी उद्भवल्यास त्याबाबतची सर्वस्वी जबाबदारी संबंधित प्रशासकीय विभाग व संबंधित अधिकारी यांची राहिल, याची कृपया नोंद घ्यावी.