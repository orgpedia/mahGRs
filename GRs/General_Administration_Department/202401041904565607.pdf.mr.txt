# Page 1
मराठा आरक्षण संदर्भात मा.मुख्य न्यायमूर्ती श्री
दिलीप भोसले (निवृत्त) यांचे अध्यक्षतेखाली गठित
मा.न्यायमूर्ती श्री एम.जी. गायकवाड (निवृत्त) व
मा.न्यायमूर्ती श्री संदीप शिंदे (निवृत्त) यांच्या सल्लागार
मंडळास मानधन व इतर सोयीसुविधा उपलब्ध करून
देणेबाबत.
महाराष्ट्र शासन
सामान्य प्रशासन विभाग
शासन निर्णय प्र.क्र. : मआसु- २०२३/प्र.क्र.१३७/१६-क
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ४ जानेवारी, २०२४
संदर्भ :
सामान्य प्रशासन विभाग शासन निर्णय क्रमांक : मआसु-२०२३/प्र.क्र.०३/१६-क,
दि.०८ नोव्हेंबर, २०२३
प्रस्तावना :
संदर्भाधीन शासन निर्णय दि.८.११.२०२३ अन्वये मराठा आरक्षणासंदर्भात मा.सवोच्च न्यायालय,
मा.उच्च न्यायालय व इतर न्यायालयात प्रलंबित असलेल्या प्रकरणांमध्ये शासनास कायदेशीर बाबींसंदर्भात
मार्गदर्शनपर सल्ला देण्यासाठी मा.मंत्रिमंडळाच्या दि.३१.१०.२०२३ रोजीच्या बैठकीत घेण्यात आलेल्या
निर्णयास अनुसरून मा.मुख्य न्यायमूर्ती श्री दिलीप भोसले (निवृत्त) यांचे अध्यक्षतेखाली खालीलप्रमाणे
सल्लागार मंडळ स्थापन करण्यात आले आहे.
-----------------------------------------------------------
| १ | मा.मुख्य न्यायमूर्ती श्री दिलीप भोसले (निवृत्त) | अध्यक्ष |
| २ | मा.न्यायमूर्ती श्री एम.जी. गायकवाड (निवृत्त) | सदस्य |
| ३ | मा.न्यायमूर्ती श्री संदीप शिंदे (निवृत्त) | सदस्य |
-----------------------------------------------------------
२. सदर सल्लागार मंडळाचे कामकाज दि.९.११.२०२३ पासून सुरु झाले आहे. सल्लागार मंडळाचे अध्यक्ष
मा.मुख्य न्यायमूर्ती श्री दिलीप भोसले (निवृत्त) यांचे तसेच समितीचे सदस्य मा.न्यायमूर्ती श्री एम.जी.
गायकवाड (निवृत्त) व मा.न्यायमूर्ती श्री संदीप शिंदे (निवृत्त) यांचे मानधन निश्चित करणे व इतर सोयी सुविधा
पुरविण्याची बाब शासनाच्या विचाराधीन होती. त्यानुसार सल्लागार मंडळाचे अध्यक्ष व सदस्य यांना
खालीलप्रमाणे मानधन व इतर सोयी सुविधा पुरविण्याचा शासनाने निर्णय घेतला आहे.
शासन निर्णय :
१.सल्लागार मंडळाचे अध्यक्ष मा.मुख्य न्यायमूर्ती श्री दिलीप भोसले (निवृत्त) यांना प्रतिमाह रु.
४,५०,०००/- (अक्षरी रुपये साडे चार लाख फक्त) इतके मानधन निश्चित करण्यात येत आहे.
सदरचे मानधन सल्लागार मंडळ कार्यरत असेपयंतच्या कलावधीसाठी देय राहील.
# Page 2
शासन निर्णय क्रमांकः मआसु- २०२३/प्र.क्र.१३७/१६-क
२.सल्लागार मंडळाचे सदस्य मा.न्यायमूर्ती श्री एम.जी. गायकवाड (निवृत्त) व मा.न्यायमूर्ती श्री संदीप
शिंदे (निवृत्त) यांना प्रत्येकी प्रतिमाह रु. ४,००,०००/- (अक्षरी रुपये चार लाख फक्त) इतके
मानधन निश्चित करण्यात येत आहे. सदरचे मानधन सल्लागार मंडळ कार्यरत असेपयंतच्या
कालावधीसाठी देय राहील.
३. सल्लागार मंडळाचे अध्यक्ष व सदस्य यांना पूर्ण वेळ वाहन व वाहनचालक (पेरोल खर्चासह)
यासाठी येणारा खर्च अनुज्ञेय आहे.
४.सल्लागार मंडळाचे अध्यक्ष व सदस्य यांना कामानिमित्त विविध ठिकाणच्या दौऱ्याकरिता विमान
प्रवास भाडे अनुज्ञेय आहे.
५.सल्लागार मंडळाचे अध्यक्ष व सदस्य यांना समितीच्या कामानिमित्त विविध ठिकाणी शासकीय
दौऱ्यावर गेल्यास राजशिष्ट्टाचाराप्रमाणे त्यांची निवास व भोजन व्यवस्था शासकीय विश्रामगृह
येथे करण्यात येईल.
६.सल्लागार मंडळाचे अध्यक्ष व सदस्य यांना त्यांच्या राहत्या घरी आणि शासकीय दौऱ्यादरम्यान व
वैयक्तिक कामानिमित्त दौऱ्यादरम्यान चोवीस तास सुरक्षाव्यवस्था पुरविण्यात येईल.
७.सल्लागार मंडळास कार्यालयीन कामकाज पार पाडण्याच्या अनुषंगाने मंत्रालय परिसरात जागा
उपलब्ध नसल्याने दक्षिण मुंबई परिसरात सुमारे ६००० चौ.फूट जागा उपलब्ध करून देण्यात
येईल.
८.सल्लागार मंडळाच्या कामकाजासाठी आवश्यक अधिकारी/कर्मचारीवृंद व साधन सामुग्री
(कम्प्युटर, प्रिंटर, स्कॅनर) उपलब्ध करून देण्यात येईल. तसेच सल्लागार मंडळास सहाय्य
करण्यासाठी मा.न्यायमूर्तीवृंद यांनी सुचविलेले ॲड अभिजित पाटील, ॲड अक्षय शिंदे, ॲड.
वैभव सुगदरे, ॲड अजिंक्य जायभाये या कायदेतज्ञांची नेमणूक करण्यात येत असून त्यांना
अनुज्ञेय मानधन, प्रवासभत्ता व इतर अनुषंगिक भत्ते शासनाने निर्धारित केल्याप्रमाणे देय राहील.
३. सल्लागार मंडळाच्या अध्यक्षांना व सदस्यांना द्यावयाचे मानधन तसेच इतर सोयीसुविधांवर येणारा खर्च
"मागणी क्रमांक ए-०४, मुख्य लेखा शिर्ष २०५२ - सचिवालय-सर्वसाधारण सेवा ०९०- सचिवालय-(००) (०१)
सामान्य प्रशासन विभाग १३ कार्यालयीन खर्च (२०५२ ००२५) (अनिवार्य) " या लेखाशीर्षाखाली वर्ष २०२३-२४
या आर्थिक वर्षाच्या मंजूर अनुदानातून भागविण्यात येईल.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3