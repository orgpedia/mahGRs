# Page 1
मंत्रालय आहार/ उपाहारगृहाच्या आस्थापनेवरील प्रशासकीय बाजुच्या गट-ब (अराजपत्रित) व गट-क संवर्गातील अधिकारी / कर्मचाऱ्यांची दि.०१ जानेवारी, २०२२ रोजीची तात्पुरती सामायिक ज्येष्ठतासूची.
(दि.०१.०१.२०२१ ते दि. ३१.१२.२०२१)
महाराष्ट्र शासन
सामान्य प्रशासन विभाग (उपाहारगृहे)
शासन परिपत्रक क्रमांक : आस्था-२०२२/प्र.क्र.१३२/२२/मंउका
मंत्रालय, मुंबई- ४०० ०३२
दिनांक : १८ ऑक्टोबर, २०२२
शासन परिपत्रक
सामान्य प्रशासन विभागाच्या अधिपत्याखालील मंत्रालय आहार/उपाहारगृहांच्या आस्थापनेवरील प्रशासकीय बाजूकडील गट-'ब' (अराजपत्रित) मधील मुख्य लिपिक व गट-'क' मधील वरिष्ठ लिपिक, उप लेखापाल, वरिष्ठ भांडारपाल तसेच देयक लेखापाल, लेखा लिपिक, रोखपाल, भांडारपाल, लिपिक-टंकलेखक, लिपिक या संवर्गातील सरळसेवा/अनुकंपा/पदोन्नती/अतिरिक्त संवर्ग कक्ष या मार्गाने नियुक्त करण्यात आलेल्या अधिकारी / कर्मचाऱ्यांची दि.०१.०१.२०२१ ते दि.३१.१२.२०२१ या कालावधीतील तात्पुरती सामायिक ज्येष्ठतासूची तयार करण्यात आली असून ती परिशिष्ट-“अ”, “ब”, व "क" नुसार या परिपत्रकासोबत जोडली आहे. सदरहू तात्पुरती ज्येष्ठतासूची सामान्य प्रशासन विभाग, शासन अधिसूचना दिनांक २१ जून, २०२१ मधील सूचनांनुसार तयार करण्यात आलेली आहे.
२. कार्यालयीन आदेश क्र.आस्था-२०१७/प्र.क्र.१२४/१७/मंउका, दि.२९.०१.२०१७ अन्वये श्री. सुदाम का. भोई, बॉयवेटर, यांना देण्यात आलेल्या गट-क संवर्गातील लेखा लिपिक पदावरचा तदर्थ पदोन्नती सरळसेवा कोटयातील रिक्त पदावरील नसून नियमित पदोन्नतीच्या कोटयातील रिक्त पदावरील असल्यामुळे त्यांचे नाव पदोन्नतीच्या पदावर परिशिष्ठ "क" मध्ये समावेश केला आहे.
३. सदर तात्पुरती सामायिक जेष्ठतासूची गट 'ब' (अराजपत्रित) व गट 'क' संवर्गातील सर्व अधिकारी / कर्मचाऱ्यांच्या निदर्शनास आणण्यात येत आहे. सदर तात्पुरत्या ज्येष्ठतासूचीमध्ये काही त्रुटी/वास्तविक चूका राहिल्या असल्यास संबंधितांनी या परिपत्रकाच्या दिनांकापासून १५ दिवसांच्या आत मंत्रालय उपाहारगृह कार्यालयास लेखी निवेदनाद्वारे निर्दशनास आणावे. सदर कालावधीत काही त्रुटी/ वास्तविक चुकांबाबत निवेदन प्राप्त न झाल्यास सदर जेष्ठतायादीत काहीही आक्षेप नाहीत असे गृहित धरुन ज्येष्ठतासूची अंतिम करण्यात येईल याची कृपया नोंद घ्यावी.
४. सदर ज्येष्ठतासूची मा. सर्वोच्च न्यायालयात दाखल विशेष अनुज्ञा याचिका क्र.२८३०६/२०१७ च्या न्यायनिर्णयाच्या अधिन राहून तयार करण्यात आली आहे. याशिवाय ज्या कर्मचाऱ्यांच्या नियुक्त्या नियमित पदोन्नतीच्या कोटयातील रिक्त पदावर तात्पुरत्या पदोन्नत्या दर्शवून ज्येष्ठतायादीत समावेश केला आहे, अश्या कर्मचाऱ्यांच्या तात्पुरत्या पदोन्नत्या कोणत्याही कारणास्तव निवडसूचीत बदल झाल्यामुळे रद्द झाल्यास किंवा सुधारित झाल्यास व त्यामुळे त्यांच्या
# Page 2
शासन परिपत्रक क्रमांकः आस्था-२०२२/प्र.क्र.१३२/२२/मंउका
सेवाज्येष्ठतेमध्ये बदल झाल्यास, त्या बदलाच्या अधिन संबंधित तात्पुरत्या कर्मचाऱ्यांचा ज्येष्ठतायादीत समावेश केलेला आहे.
# Page 3
# Page 4
# Page 5