# Page 1
लोकनेते बाळासाहेब देसाई यांचे दौलतनगर, ता.पाटण, जि.सातारा येथे उभारण्यात येणा-या स्मारकाच्या दुस-या टप्प्याच्या बांधकामास प्रशासकीय मान्यता देण्याबाबत..
महाराष्ट्र शासन
सामान्य प्रशासन विभाग,
शासन निर्णय क्र. स्मारक- ३११७/प्र.क्र. १६९/२९
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२,
दिनांक :५ मार्च, २०२०
वाचा:- १. जिल्हाधिकारी, सातारा यांचे पत्र क्र.नियोजन/पाटण/बादेस्मा/२०१९-२०/का-६/९३, दिनांक ६.१.२०२०
२. नियोजन विभाग,परिपत्रक क्र.ससमा२०१०/प्र.क्र.४८(भाग-१)/का-१४६१, दिनांक ११.६.२०१८ प्रस्तावना:
जिल्हाधिकारी, सातारा यांनी उपरोक्त पत्रान्वये लोकनेते बाळासाहेब देसाई यांच्या दौलतनगर, ता.पाटण, जि.सातारा येथे उभारण्यात येणा-या स्मारकाच्या दुस-या टप्प्याच्या रु. १४९९.९८ लक्ष इतक्या किंमतीच्या कामाचे आराखडे व अंदाजपत्रक शासनाच्या प्रशासकीय मान्यतेसाठी सादर केले असून त्या प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय : लोकनेते बाळासाहेब देसाई यांचे दौलतनगर,ता.पाटण, जि. सातारा, येथील स्मारकाच्या दुस-या टप्प्याच्या बांधकामासाठी जिल्हाधिकारी कार्यालय, सातारा यांनी संदर्भाधीन क्र.१ अन्वये सादर केलेल्या रुपये १४९९.९८ लक्ष एवढया रकमेच्या अंदाजित किंमतीस वित्त विभाग व नियोजन विभागाने सदरहू कामांच्या आराखडा व अंदाजपत्रकास सहमती दर्शविली असून खालील अटींच्या अधीन राहून प्रस्तावास प्रशासकीय मान्यता देण्यात येत आहे.
अ) स्मारक उभारताना त्याच्या देखभालीची जबाबदारी निश्चित करणे आवश्यक असून देखभाल करणारी संस्था जर अशासकीय असेल तर संस्थेशी करारपत्र करुन घेणे तसेच अशी संस्था भविष्यात देखभाल करण्यास असमर्थ ठरल्यास प्रथमत: देखभाल करण्यासाठी अन्य संस्था निश्चित करणे व त्यानंतरच पूर्वीच्या संस्थेस जबाबदारीतून मुक्त करणे याबाबतचे नियोजन करण्याबाबत जिल्हाधिकारी, सातारा यांनी दक्षता घ्यावी.
ब) स्मारकाचे बांधकाम नियोजित वेळेतच पूर्ण होईल, याबाबत जिल्हाधिकारी, सातारा यांनी खबरदारी घ्यावी व स्मारकाच्या बांधकामाबाबतची सद्यस्थिती शासनास वेळोवळी अवगत करावी.
क) स्मारकास देण्यात आलेल्या प्रशासकीय मान्यता रकमेच्या मर्यादेत पूर्ण करण्याची जिल्हाधकारी, सातारा, यांनी दक्षता घ्यावी.
ड) प्रशासकीय मान्यता रक्कमेचा खर्च मान्यता दिलेल्या बाबीवर खर्च करण्यात येईल याबाबत जिल्हाधिकारी यांनी दक्षता घ्यावी.
इ) ढोबळ स्वरुपात धरण्यात आलेल्या तरतुदीबाबत काम हाती घेण्यात यावे व विस्तृत अंदाजपत्रक करुनच काम हाती घेण्यात यावे.
# Page 2
शासन निर्णय क्रमांक: स्मारक- ३११७/प्र. क्र. १६९/२९
ई) सार्वजनिक बांधकाम विभागाचा शासन निर्णय क्रमांक बीडीजी२०१७/प्र क्र ६०/इमारती-२ दिनांक ७/७/२०१७ अन्वये कार्यवाही करण्यात यावी.
उ) वित्तीय अधिकार नियमपुस्तिका “१९७८ (Manual of Financial Powers १९७८)”च्या भाग,पहिला उप विभाग पाच मधील “अनुक्रमांक १ नियम १३४ प्रमाणे निधी वितरित करण्याची कार्यवाही करण्यात यावी.
२. सार्वजनिक बांधकाम विभागाच्या दिनांक २५ सप्टेंबर, २०१९ च्या शासन परिपत्रकान्वये रु. १५ कोटी पेक्षा कमी किंमतीच्या इमारतींच्या कामांना संबंधीत मुख्य अभियंता यांच्याकडून शिफारसीसह प्राप्त अंदाजपत्रकानुसार उपभोक्ता विभाग कामाची निकड व अनुदानाच्या उपलब्धतेनुसार प्रशासकीय मान्यता प्रदान करण्याची कार्यवाही करण्याबाबत निर्देश आहेत.
३. या कामावर होणारा खर्च मागणी क्रमांक -ए-४, मुख्य लेखाशिर्ष, २०५९ सार्वजनिक बांधकामे८० सर्वसाधारण ८००, इतर खर्च (००) राज्य योजना (००) (०२) राष्ट्र पुरुष / थोर व्यक्ती यांची स्मारके व पुतळे यांचे बांधकामे (२०५९ ३१७७), ५३ मोठी बांधकामे या लेखाशिर्षाखाली खर्ची टाकण्यात यावा.
४. लोकनेते बाळासाहेब देसाई यांच्या दौलतनगर, ता.पाटण, जि. सातारा येथे उभारण्यात येणा-या स्मारकाच्या दुस-या टप्याच्या बांधकामास मुख्य अभियंता, सार्वजनिक बांधकाम विभाग, पुणे यांनी तयार केलेल्या आराखडा व अंदाजपत्रकानुसार रु.१४९९.९८ लक्ष (रु. चौदा कोटी नव्याणव लक्ष अठ्ठयाणव हजार फक्त ) इतक्या खर्चाच्या अंदाजपत्रक व आराखडयास वर नमूद केलेल्या अटींच्या अधीन राहून, तसेच नियोजन विभाग अनौ.संदर्भ क्र. २४८/१४४३, दिनांक २४.२.२०२० व वित्त विभाग अनौ.संदर्भ क्र.२७९/ व्यय-४, दि. २७.२.२०२० अन्वये दिलेल्या मान्यतेनुसार वित्तीय अधिकार अधिनियम पुस्तिका १९७४ मधील भाग पहिला, उप विभाग तीन, अनुक्रमांक चार, परिच्छेद क्र.२७ (२) व १३४ नुसार तसेच नियोजन विभाग परिपत्रक क्रमांक ससमा २०१०/प्र क्र. ४८ (भाग-१)/ का-१४६१, दिनांक ११/६/२०१८ अन्वये प्रशासकीय विभागास प्रदान करण्यात आलेल्या वित्तीय अधिकारानुसार या आदेशान्वये प्रशासकीय मान्यता देण्यात येत आहे.
# Page 3