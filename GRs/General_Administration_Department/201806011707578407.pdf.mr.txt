# Page 1
कक्ष अधिकारी पदावर पदोन्नतीसाठी पात्र सहायक कक्ष अधिकारी यांची दिनांक ०१.०१.२०१८ रोजीची तात्पुरती अतिरिक्त ज्येष्ठतासूची.
महाराष्ट्र शासन
सामान्य प्रशासन विभाग
शासन परिपत्रक क्रमांकः कअनि-१११८/प्र.क्र.६६/१४-ब
खो.क्र.५५७/५५९ (विस्तार), पाचवा मजला, मंत्रालय,
मादाम कामा मार्ग, हुतात्मा राजगुरु चौक, मुंबई - ४०० ०३२.
तारीख: ३१ मे, २०१८.
वाचा : १) शासन निर्णय क्रमांकः सामान्य प्रशासन विभाग, क्र. एसआरव्ही - २०११/प्र.क्र.२८४/१२ दिनांक २१ ऑक्टोबर, २०११.
२) शासन परिपत्रक क्रमांक: सामान्य प्रशासन विभाग, क्र. कअनि-१११७/प्र.क्र.१०५/१४-ब, दिनांक २३ जानेवारी, २०१८ शासन परित्रक :
१) संदर्भाधीन क्र.२ च्या परिपत्रकान्वये कक्ष अधिकारी पदावर पदोन्नतीसाठी पात्र असणाऱ्या सहायक कक्ष अधिकारी यांची दिनांक ०१.०१.२०१७ रोजीची अंतरिम सामायिक जेष्ठतासूची प्रसिध्द करण्यात आली आहे.
२) संदर्भाधीन क्र.१ च्या शासन निर्णयातील तरतुदीनुसार दिनांक १.१.२०१८ पर्यन्त जे सहायक कक्ष अधिकारी सातत्याने सहायक कक्ष अधिकारी पदावर गुणोत्तरानुसार (ज्या सहायक कक्ष अधिकारी यांनी त्यांची मूळ ज्येष्ठता गमाविली असेल त्यांच्या बाबतीत त्यांना मिळत असलेल्या ज्येष्ठतेच्या सुधारित दिनांकापासून) ५ वर्षापेक्षा अधिक काळ नियमित नेमणूक/पदोन्नतीने काम करीत आहेत व ज्यांनी कक्ष अधिकारी पदावरील पदोन्नतीसाठी विहित केलेली विभागीय परीक्षा उत्तीर्ण केलेली आहे किंवा ज्यांना सदर परीक्षा उत्तीर्ण होण्यापासून सूट देण्यात आलेली आहे, अशा सहायक कक्ष अधिकारी यांची तात्पुरती अतिरिक्त सामायिक ज्येष्ठतासूची तयार करण्यात आली असून ती या परिपत्रकासोबत जोडली आहे.
३) सहायक कक्ष अधिकारी संवर्गाच्या सेवाप्रवेश नियमानुसार ३०% जागांवर पदोन्नती कोट्यातून पात्र लिपिक-टंकलेखकांना सहायक कक्ष अधिकारी पदावर पदोन्नती देण्यात येते. त्यानुसार लिपिक टंकलेखकांना सहायक कक्ष अधिकारी पदावर नियमित पदोन्नती देण्याची कार्यवाही सुरू आहे, यास्तव सदरहू सहायक कक्ष अधिकारी यांचा सोबतच्या ज्येष्ठता सूचीत समावेश झालेला नाही.
लिपिक-टंकलेखकांना सहायक कक्ष अधिकारी पदावर नियमित पदोन्नती देण्याची कार्यवाही जस जशी पूर्ण करण्यात येईल, त्यानुसार पदोन्नत कोट्यातील सहायक कक्ष अधिकारी यांचा ज्येष्ठता सूचीत उचित स्थानी समावेश करण्यात येईल.
४) दिनांक १.१.२०१८ च्या ज्येष्ठता यादीत समाविष्ट होणाऱ्या सोबत जोडलेल्या यादीतील अ.क्र.१ ते ६६ येथील सहायक कक्ष अधिकारी यांचा दिनांक १.१.२०१७ रोजीच्या अंतिम ज्येष्ठतासूचीतील ज्येष्ठता क्रमांकानुसार त्या- त्या ठिकाणी समावेश होईल व अ.क्र. ६७ ते १३६ येथील सहायक कक्ष अधिकारी यांचा दिनांक १.१.२०१७ च्या ज्येष्ठता यादीतील शेवटच्या ज्येष्ठता क्रमांकानंतर (ज्ये. क्र. ७५९) समावेश होईल.
# Page 2
शासन परिपत्रक क्रमांकः कअनि-१११८/प्र.क्र.६६/१४-ब
५) सर्व मंत्रालयीन विभागांना विनंती करण्यात येते की, सदर परिपत्रक सर्व संबंधितांच्या निदर्शनास आणावे व तसे कळविल्याबाबत त्यांची स्वाक्षरी घेतलेली प्रत अभिलेखात ठेवावी. सदर ज्येष्ठतासूचीत काही वास्तविक चुका अथवा त्रुटी राहिल्या असतील तर त्याबाबत संबंधितांनी दिनांक १५ जून, २०१८ पर्यंत आपल्या विभागास निवेदन सादर करावे त्या दिनांकानंतर प्राप्त झालेल्या आक्षेपांचा विचार केला जाणार नाही अशा सूचना त्यांना द्याव्यात. त्याप्रमाणे दिनांक १५.०६.२०१८ पर्यंत प्राप्त झालेल्या निवेदनातील वस्तूस्थिती संबंधित विभागांनी संबंधितांचे सेवापुस्तक व अन्य उपलब्ध अभिलेखावरून तपासून विभागाच्या अभिप्रायासह सामान्य प्रशासन विभागाला दिनांक २०.०६.२०१८ पर्यंत कळवावे, म्हणजे त्याची पडताळणी करुन ज्येष्ठतासूचीत आवश्यक ते बदल करणे शक्य होईल. दिनांक २०.०६.२०१८ पर्यंत कोणतीही माहिती न आल्यास विभागातील संबंधितांचा काहीही आक्षेप नाही, असे गृहीत धरुन ज्येष्ठता सूची अंतिम करण्यात येईल याची कृपया नोंद घ्यावी.
६) सदरहू कक्ष अधिकारी पदावर पदोन्नतीसाठी पात्र सहायक कक्ष अधिकारी यांची दिनांक ०१.०१.२०१८ रोजीची अतिरिक्त तात्पुरती सामायिक ज्येष्ठता सूची, मा. उच्च न्यायालयाने याचिका क्रमांक २७९७/२०१५ वर दिलेल्या न्यायनिर्णयानुसार तसेच, या संदर्भात मा. सर्वोच्च न्यायालयात दाखल केलेल्या विशेष अनुज्ञा याचिका क्रमांक २८३०६/२०१७ वरील अंतिम न्यायनिर्णयाच्या अधीन राहून प्रसिध्द करण्यात येत आहे. उपरोक्त न्यायालयीन प्रकरणांमधील न्यायनिर्णयानुसार सन २००४ नंतरच्या निवडयाद्यांमध्ये बदल झाल्यास, त्यानुसार ज्येष्ठतासूचीमध्ये बदल होईल.
७) सदर ज्येष्ठतासूची मा. महाराष्ट्र प्रशासकीय न्यायाधिकरण, मुंबई येथे दाखल केलेला मूळ अर्ज क्रमांक ८६२/२०१६ च्या न्यायनिर्णयाच्या अधीन राहून प्रसिध्द करण्यात येत आहे.
८) सर्व मंत्रालयीन विभागांना विनंती करण्यात येते की, सदर ज्येष्ठतासूचीची प्रत वेबसाईटवरुन प्राप्त करुन घ्यावी. आपल्या विभागातील सर्व संबंधितांना ज्येष्ठतासूचीची प्रत वेबसाईटवरुन उपलब्ध करुन घेण्याबाबत कळवावे.
# Page 3
# Page 4
# Page 5
# Page 6
# Page 7
# Page 8