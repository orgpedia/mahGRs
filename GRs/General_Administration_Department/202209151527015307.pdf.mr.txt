# Page 1
राज्य माहिती आयोग, खंडपीठ औरंगाबाद येथे प्रतिनियुक्तीने कार्यरत श्री. सु.शे. हाके, लिपिक-टंकलेखक यांच्या प्रतिनियुक्तीस मुदतवाढ देण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांक: एएससी १५१७/प्र.क्र.१३७ (भाग-३)/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १५ सप्टेंबर, २०२२
वाचा : १) या विभागाचे आदेश क्र. एएससी १५१७/प्र.क्र.१३७/१४-अ, दि. २८-०८-२०१८.
२) या विभागाचे आदेश क्र. एएससी १५१७/प्र.क्र.१३७/१४-अ, दि. ०९-०९-२०२०.
३) राज्य माहिती आयुक्त, राज्य माहिती आयोग, खंडपीठ औरंगाबाद यांचे पत्र क्र.२०२२/रामाआ/प्र.क्र./ आस्था/२८८५/३४२०, दि. १७-०६-२०२२.
शासन आदेश
संदर्भाधिन क्र. १ येथील दिनांक २८-०८-२०१८ रोजीच्या आदेशान्वये श्री. सु.शे. हाके, लिपिक-टंकलेखक, जलसंपदा विभाग यांची राज्य माहिती आयोग, औरंगाबाद खंडपीठ या कार्यालयात २ वर्षाच्या कालावधीसाठी प्रतिनियुक्तीने नियुक्ती करण्यात आली होती. श्री. हाके हे दि. ११-०९-२०१८ रोजी राज्य माहिती आयोग, औरंगाबाद खंडपीठ येथे रूजू झाले होते. त्यानुसार श्री. हाके यांचा २ वर्षाचा प्रतिनियुक्तीचा कालावधी दि. १०-०९-२०२० रोजी संपुष्टात आला होता. संदर्भाधिन क्र. २ येथील दि. ०९-०९-२०२० च्या आदेशान्वये श्री. हाके यांच्या प्रतिनियुक्तीस २ वर्षाची (दि. ११-०९-२०२० ते दि. १०-०९-२०२२) मुदतवाढ देण्यात आलेली होती. श्री. हाके यांच्या ४ वर्षाच्या प्रतिनियुक्तीचा कालावधी (मुदतवाढीसह) दि. १०-०९-२०२२ रोजी संपुष्टात येत आहे.
२. राज्य माहिती आयुक्त, राज्य माहिती आयोग, खंडपीठ औरंगाबाद यांनी संदर्भाधिन क्र. ३ येथील दिनांक १७-०६-२०२२ च्या पत्रान्वये श्री. हाके यांच्याकडे आयोगातील लेखा शाखेचे महत्वाचे कामकाज सोपविण्यात आलेले असल्याने त्यांच्या प्रतिनियुक्तीस मुदतवाढ देण्याची विनंती केली आहे.
३. सामान्य प्रशासन विभाग, शासन निर्णय क्रमांक : एसआरव्ही २०११/प्र.क्र.१३७/का.१२, दिनांक १७.१२.२०१६ अन्वये प्रतिनियुक्तीचे धोरण निश्चित करण्यात आले असून, सामान्य प्रशासन विभाग, शासन निर्णय क्रमांक : एसआरव्ही २०१६/प्र.क्र.५१०/का.१२, दिनांक १६.०२.२०१८ च्या शासन निर्णयान्वये प्रतिनियुक्तीने नियुक्तीसाठी अटी व शर्ती आणि नियुक्तीची कार्यपध्दती याबाबतच्या धोरणामध्ये सुधारणा करण्यात आली आहे. त्यानुसार दि.१७-१२-२०१६ च्या शासन निर्णयातील परि.५ मध्ये पुढीलप्रमाणे सुधारणा करण्यात आली आहे:
परि.क्र. ५(अ) (३) :- प्रतिनियुक्ती प्रथमत: ३ वर्षासाठी देण्यात यावी व संबंधित अधिकाऱ्याची इच्छुकता व संवर्ग नियंत्रण विभागाचे सहमतीने हा कालावधी चौथ्या वर्षाकरिता वाढविण्यात यावा. परंतु चार वर्षांचा प्रतिनियुक्तीचा कालावधी पूर्ण झाल्यानंतर आणखी एक वर्षासाठी म्हणजेच ५ व्या वर्षासाठी मुदतवाढ द्यावयाची झाल्यास मा. मुख्यमंत्री यांची विनिर्दिष्टपणे मान्यता घेण्यात यावी. ५ वर्षाचा कालावधी संपल्यानंतर कोणत्याही परिस्थितीत मुदतवाढ अनुज्ञेय राहणार नाही.
४. वर परिच्छेद ३ मधील शासन निर्णयातील तरतुदीनुसार ५ व्या वर्षी श्री. हाके, यांच्या प्रतिनियुक्तीस १ (एक) वर्षासाठी मुदतवाढ देण्याबाबतची विनंती शासन स्तरावर मान्य करण्यात आली आहे. या आदेशान्वये श्री. हाके यांच्या प्रतिनियुक्तीस (दिनांक ११-०९-२०२२ ते दिनांक १०-०९-२०२३ पर्यंत) एक वर्ष मुदतवाढ देण्यात येत आहे.
# Page 2
शासन आदेश क्रमांक: एएससी १५१७/प्र.क्र.१३७ (भाग-३)/१४-अ
५. प्रतिनियुक्ती संदर्भात सर्व अटी व शर्ती संदर्भाधीन क्र. १ च्या शासन आदेशात नमूद केल्याप्रमाणे असतील.
श्री. हाके यांच्या प्रतिनियुक्तीसंदर्भातील सदर मुदतवाढ ही अंतिम स्वरुपाची असून, त्यांना या पुढे कोणतीही मुदतवाढ देण्यात येणार नाही. तसेच त्यांना मुदतवाढ देण्याबाबतचा प्रस्ताव पुन्हा राज्य माहिती आयोग, औरंगाबाद खंडपीठ यांनी या विभागाकडे सादर करु नये. दिनांक १०-०९-२०२३ रोजी प्रतिनियुक्तीचा कालावधी समाप्त होताच त्यांच्या सेवा त्यांच्या मूळ विभागात परत करण्यात याव्यात.
६. श्री. सु.शे. हाके, लिपिक-टंकलेखक यांच्या प्रशासकीय बाबी जलसंपदा विभाग यांच्यामार्फत हाताळण्यात येतील.