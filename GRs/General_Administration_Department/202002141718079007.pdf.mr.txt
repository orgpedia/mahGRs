# Page 1
मंत्रालयीन विभागातील अधिकारी/कर्मचारी यांचे पदोन्नतीसाठी किमान आवश्यक पात्रता गुण निश्चित करण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक: संकीर्ण १२१९/प्र.क्र.१३८/का.१४
मादाम कामा मार्ग, हुतात्मा राजगुरू चौक
मंत्रालय, मुंबई - ४०० ०३२
दिनांक: १४/०२/२०२०
संदर्भ :- १) सा.प्र.वि. शासन परिपत्रक क्र.एसआरव्ही-१०८९/३९/८९/चौदा, दि.२६.०२.१९९६ २) सा.प्र.वि. शासन निर्णय क्र.एसआरव्ही-२००२/प्र.क्र.२०/०२/१२, दि.२३.१२.२००२ ३) सा.प्र.वि. शासन परिपत्रक क्र.एएससी-२०११/(१०२/११)/१४-अ, दि.०६.०७.२०११ ४) सा.प्र.वि. शासन परिपत्रक क्र. एसआरव्ही-२०११/(१०१/११), १४-अ, दि.२९.०७.२०११ ५) सा.प्र.वि. शासन निर्णय क्र.एसआरव्ही-२०१८/प्र.क्र.१५९/कार्यासन-१२, दि.०१.०८.२०१९
परिपत्रक
राज्य शासकीय अधिकारी / कर्मचारी यांना पदोन्नती देण्याकरीता अनुसरावयाच्या कार्यवाही बाबतची एकत्रित मार्गदर्शक तत्वे शासन निर्णय दि.०१.०८.२०१९ अन्वये विहीत करण्यात आली आहेत. सदर शासन निर्णयान्वये दि.२३.१२.२००२ व दि.०१.०३.२०१७ चे शासन निर्णय अधिक्रमित करण्यात आले आहेत. तसेच सदर शासन निर्णयान्वये शासन निर्णय दि.०२.०२.२०१७ नुसार विहित केलेली १ ते १० मर्यादेत संख्यात्मक गुण देण्याची पध्दत विचारात घेऊन, पदोन्नतीच्या विविध टप्प्यांसाठी गुणांकानुसार ५ वर्षांच्या एकूण ५० गुणांपैकी किमान आवश्यक पात्रता गुण (Benchmark Score) विहित करण्यात आले आहेत.
२. शासन निर्णय दि.०१.०८.२०१९ नुसार पदोन्नतीसाठी किमान आवश्यक पात्रता गुण निश्चित केल्यामुळे आता, संदर्भाधीन क्र.१, ३ व ४ येथील शासन परिपत्रके निष्प्रभ ठरत असल्याने ती या परिपत्रकाद्वारे अधिक्रमित करण्यात येत आहेत.