# Page 1
सैन्यातील धारातीर्थी पडलेल्या महाराष्ट्रातील अधिकारी/जवान यांच्या विधवा/अवलंबितांना तसेच अपंगत्व प्राप्त झालेल्या अधिकारी व जवानांना आर्थिक मदत देण्याबाबत- अपंगत्व प्राप्त जवान हवलदार बगमारे नरेन्द्र रामाजी, जि. चंद्रपूर
महाराष्ट्र शासन
सामान्य प्रशासन विभाग
शासन निर्णय क्रमांकः मासैम-२०२१/प्र.क्र.२५१/२८
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारीख:०१/११/२०२१.
वाचा १) शासन निर्णय, सामान्य प्रशासन विभाग, क्र.मासैम १०९९/१६६१/प्र.क्र.१२६/९९/२८, दिनांक ०४.१०.२०००.
२) संचालक, सैनिक कल्याण विभाग, पुणे यांचे पत्र क्र.१६०१९/प्रस्ताव/सैकवि-१६/२१७४, दि.२१/१०/२०२१.
प्रस्तावना: संदर्भाधीन दिनांक ०४.१०.२००० च्या शासन निर्णयानुसार देशातील कोणत्याही क्षेत्रात अंतर्गत सुरक्षा संबंधी मोहिमेत/चकमकीत मे १९९९ पासून अपंगत्व आलेल्या, सैन्य दलातील तसेच सीमा सुरक्षा बल व इतर निमलष्करी दलातील महाराष्ट्र राज्याचे अधिवासी असलेल्या अपंगत्व प्राप्त जवानांना त्यांच्या अपंगत्वाच्या प्रमाणानुसार रु.१.०० लक्ष व रु.३.०० लक्ष इतकी आर्थिक मदत अनुज्ञेय आहे.
शासन निर्णय: सैनिक कल्याण विभागाने दिनांक २१/१०/२०२१ रोजीच्या पत्रान्वये शासनास सादर केलेल्या प्रस्तावाच्या अनुषंगाने, पुढील तक्त्यात नमूद केल्यानुसार अपंगत्व प्राप्त हवलदार बगमारे नरेन्द्र रामाजी या जवानास आर्थिक मदत देण्यास शासन मान्यता देण्यात येत आहे
-----------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | नाव व पत्ता | अपंगत्व प्राप्त दिनांक, मोहिम व ठिकाण | रक्कम रुपये |
| १ | नं. १५८५९४९-एन हवलदार बगमारे नरेन्द्र रामाजी मु. मालडोंगरी, पो. पारडगाव, ता.ब्रह्मपुरी, जि. चंद्रपूर, पिन- ४४१२०६ | दि. १७ जुलै, २००५. देशांतर्गत सुरक्षा संबंधी ऑपरेशन दिवर मोहिमेत कुपवाडा येथे कार्यरत असताना खराब हवामान तसेच रस्त्यामुळे वाहनाचा अपघात झाला. | ३,००,०००/ |
| एकूण रूपये | ३,००,०००/ |
-----------------------------------------------------------------------------------------------------------------------------------------------------------------------------------------------------------------------------------------------------------------------------
२. उपरोक्त रु. ३,००,०००/- (रुपये तीन लक्ष फक्त) रक्कमेपैकी ४० % म्हणजे रु. १,२०,०००/ (रुपये एक लाख वीस हजार फक्त) शासकीय अनुदानातून तर उर्वरित ६० % रक्कम म्हणजे रु. १,८०,०००/ (रुपये एक लाख ऐंशी हजार फक्त) मुख्यमंत्री सहायता (कारगिल) निधीतून घेण्यात आलेल्या व राष्ट्रीयकृत बँकेत गुंतविण्यात आलेल्या रकमेच्या व्याजातून अदा करण्यात यावी.
# Page 2
शासन निर्णय क्रमांकः मासैम-२०२१/प्र.क्र.२५१/२८ ३. वरील परिच्छेद क्र. २ मध्ये नमूद शासन अनुदानातून द्यावयाच्या रक्कमेपोटी होणारा खर्च रुपये १,२०,०००/- (रुपये एक लाख वीस हजार फक्त) हा मागणी क्र. ए-५ लेखाशीर्ष " २२३५ सामाजिक सुरक्षा व कल्याण, ६०-इतर सामाजिक सुरक्षा व कल्याण कार्यक्रम, १०२- सामाजिक सुरक्षा योजनेखाली निवृत्तीवेतने, (००)(०४) देशांतर्गत सुक्षासंबंधी मोहिमेत-चकमकीत धारातीर्थी पडलेल्या जवानांच्या विधवांना/अवलंबितांना तसेच अपंगत्व प्राप्त जवानांना आर्थिक मदत (२२३५ २६०८) ५० - इतर खर्च " या लेखाशीर्षाखाली सन २०२१ २०२२ या वित्तीय वर्षाकरीता मंजूर अर्थसंकल्पीय तरतूदीतून भागविण्यात यावा.
४. प्रस्तुत प्रकरणी 'आहरण व संवितरण अधिकारी, म्हणून जिल्हा सैनिक कल्याण अधिकारी, चंद्रपूर यांना प्राधिकृत करण्यात येत आहे. सदर आर्थिक मदत ECS द्वारे देण्यात यावी व त्याबाबतचा अहवाल शासनास सादर करण्यात यावा.
५. हा शासन निर्णय, वित्त विभागाच्या सहमतीने निर्गमित केलेल्या शासन निर्णय, सामान्य प्रशासन दिनांक ४.१०.२००० मधील मार्गदर्शक तत्वांचा अवलंब करुन निर्गमित करण्यात येत आहे.