# Page 1
राज्य मुख्य लोकसेवा हक्क आयुक्त कार्यालयातील प्रतिनियुक्तीस मुदतवाढ देण्याबाबत.
श्रीमती प्रि.प्र. परब, सहायक कक्ष अधिकारी
महाराष्ट्र शासन
सामान्य प्रशासन विभाग
शासन आदेश क्रमांक: संकीर्ण १०१७/प्र.क्र.११५/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: २० डिसेंबर, २०२१
वाचा: १) समक्रमांकित दिनांक २८-०८-२०१९ चे शासन आदेश.
२) समक्रमांकित दिनांक १८-०२-२०२१ चे शासन आदेश.
३) सा. प्र. वि नस्ती क्र. आरटीएस-२०२१/प्र.क्र.१२५/२०२१/लोकशाही दिन कक्ष यांचा प्राप्त प्रस्ताव.
शासन आदेश
संदर्भाधिन क्र. १ येथील दिनांक २८-०८-२०१९ च्या शासन आदेशान्वये श्रीमती प्रि.प्र. परब, सहायक कक्ष अधिकारी, वैद्यकीय शिक्षण व औषधी द्रव्ये विभाग, मंत्रालय, मुंबई - ३२ यांच्या सेवा १ (एक) वर्षाच्या कालावधीसाठी प्रतिनियुक्तीने राज्य मुख्य लोकसेवा हक्क आयुक्त कार्यालय, मुंबई या कार्यालयात उपलब्ध करुन देण्यात आल्या होत्या. त्यानुसार श्रीमती परब ह्या दिनांक ११-०९-२०१९ पासून राज्य मुख्य लोकसेवा हक्क आयुक्त कार्यालयात प्रतिनियुक्तीने कार्यरत आहेत. श्रीमती परब यांच्या राज्य मुख्य लोकसेवा हक्क आयुक्त या कार्यालयातील प्रतिनियुक्तीस संदर्भाधिन क्र. २ येथील आदेशान्वये १ वर्षासाठी मुदतवाढ देण्यात आली आहे. सदर मुदतवाढीचा कालावधी दिनांक १०-०९-२०२१ रोजी संपुष्टात आला आहे.
२. सामान्य प्रशासन विभाग/कार्यासन लो.दि.क. यांनी संदर्भाधिन क्र. ३ येथील प्रस्तावानुसार श्रीमती परब यांच्या प्रतिनियुक्तीस प्रशासकीय कारणास्तव १ (एक) वर्ष मुदतवाढ देण्याची शिफारस केली आहे.
३. सामान्य प्रशासन विभाग, शासन निर्णय क्रमांक :- एसआरव्ही २०११/प्र.क्र.१३७/का.१२, दिनांक १७.१२.२०१६ अन्वये प्रतिनियुक्तीचे धोरण निश्चित करण्यात आले असून, या शासन निर्णयास शा.नि. क्र.एसआरव्ही-२०१६/प्र.क्र.५१० / कार्या- १२, दिनांक १६-०२-२०१८ अन्वये दि.१७-१२-२०१६ च्या शासन निर्णयातील परि.५ मध्ये पुढीलप्रमाणे सुधारणा करण्यात आली आहे:
परि. क्र. ५ (अ) (३) :- प्रतिनियुक्ती प्रथमतः ३ वर्षासाठी देण्यात यावी व संबंधित अधिकाऱ्याची इच्छुकता व संवर्ग नियंत्रण विभागाचे सहमतीने हा कालावधी चौथ्या वर्षाकरिता वाढविण्यात यावा.
४. श्रीमती प्रि.प्र. परब, सहायक कक्ष अधिकारी यांच्या प्रतिनियुक्तीस दिनांक ११-०९-२०२१ पासुन पुढे १ (एक) वर्ष म्हणजेच तिसऱ्या वर्षासाठी (दिनांक ११-०९-२०२१ ते दिनांक १०-०९-२०२२) पर्यंत प्रशासकीय कारणास्तव मुदतवाढ देण्यात येत आहे.
# Page 2
शासन आदेश क्रमांक: संकीर्ण १०१७/प्र.क्र.११५/१४-अ
५. प्रतिनियुक्ती संदर्भात सर्व अटी व शर्ती या विभागाचे आदेश क्र.संकीर्ण १०१७/प्र.क्र.११५/ १४-अ, दिनांक २८-०८-२०१९ मध्ये नमूद केल्याप्रमाणे असतील.
६. श्रीमती प्रि.प्र. परब, सहायक कक्ष अधिकारी यांच्या अन्य प्रशासकीय बाबी वैद्यकीय शिक्षण व औषधी द्रव्ये विभाग व सामान्य प्रशासन विभाग/कार्यासन- लो. दि. क. यांच्यामार्फत हाताळण्यात येतील.