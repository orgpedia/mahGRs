# Page 1
राज्य शासन स्वातंत्र्य सैनिक निवृत्तिवेतन मंजूर करणेबाबत...
श्री. दत्तोपंत भिमराव बिराजदार, जि. धाराशिव
महाराष्ट्र शासन
सामान्य प्रशासन विभाग
शासन निर्णय क्रमांकः राशापे-१४२३/प्र.क्र.११५/स्वासैक-२
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक : ०८ मे, २०२३
वाचा : १) शासन निर्णय, सामान्य प्रशासन विभाग, क्र. पीओएस १०९३/प्र.क्र.१२७/स्वासैक-१, दि. ०४.०७.१९९५ २) शासन निर्णय, सामान्य प्रशासन विभाग, क्र. न्यायाप्र १२१४/प्र.क्र.४७/२०१४/स्वासैक-१, दि.३०.०७.२०१६ ३) जिल्हाधिकारी, धाराशिव यांचे पत्र क्र. २०१७ / उपचिटणीस/एमएजी-२/का.वि.१६४, दि. ०८.०७.२०२१
प्रस्तावना - श्री. दत्तोपंत भिमराव बिराजदार, जिल्हा धाराशिव यांनी हैद्राबाद मुक्ती संग्रामात सहभाग घेऊन कारावास भोगल्याबाबत त्यांना राज्य शासनाचे स्वातंत्र्य सैनिक निवृत्तीवेतन मिळणेबाबतची विनंती दि.०८.०१.२०१४ च्या पत्रान्वये केली होती. श्री. बिराजदार यांनी राजकीय कैदी म्हणून कारावास भोगल्याबाबत सादर केलेल्या जेल प्रमाणपत्राची सत्यता पडताळणी करणेबाबत अधिक्षक, मध्यवर्ती कारागृह, कलबुर्गी यांना कळविण्यात आले. त्यानुषंगाने अधीक्षक, मध्यवर्ती कारागृह, गुलबर्गा यांनी त्यांच्या दि. २३.०३.२०२१ च्या पत्रान्वये श्री. बिराजदार यांनी सादर केलेली दि. १४.०६.२०१३ रोजीची मध्यवर्ती कारागृह, गुलबर्गा येथील जेल प्रमाणपत्राची प्रत सत्य असल्याबाबत अहवाल सादर केला.
तसेच, जिल्हाधिकारी, धाराशिव यांनी त्यांच्या दिनांक ८.७.२०२१ च्या पत्रान्वये शासन निर्णय दि. १८.०४.२०१५ मधील तरतूदीनुसार दि.०४.०७.१९९५ च्या शासन निर्णयातील निकषांप्रमाणे प्रकरण तपासून प्रस्तुत प्रकरणी मंजुरीच्या शिफारशीसह प्रस्ताव शासनास सादर केलेला आहे.
मध्यवर्ती कारागृह, कलबुर्गी (गुलबर्गा), येथील राजकीय कैदी रजिस्टरमध्ये श्री. दत्तोपंत बिराजदार यांचे नाव आढळून आले आहे. त्यामुळे, श्री. दत्तोपंत भिमराव बिराजदार यांच्या प्रकरणी शासन निर्णय दि. ०४.०७.१९९५ अन्वये तुरूंगवास झालेले स्वातंत्र्य सैनिक या प्रवर्गासाठी विहित केलेल्या निकषाची पूर्तता होते. सदर बाब लक्षात घेता, श्री. दत्तोपंत बिराजदार यांना राज्य शासनाचे स्वातंत्र्य सैनिक निवृत्तीवेतन अनुज्ञेय ठरते. यास्तव त्यांना राज्य शासनाचे स्वातंत्र्य सैनिक निवृत्तीवेतन मंजूर करण्याची बाब शासनाच्या विचाराधीन होती. तद्नुषंगाने शासनाने खालील प्रमाणे निर्णय घेतला आहे.
शासन निर्णय : श्री. दत्तोपंत भिमराव बिराजदार, मु. पो. कदेर, ता. उमरगा, जि. धाराशिव यांचे प्रकरणी शासन निर्णय दि. ०४.०७.१९९५ मधील “तुरूंगवास भोगल्याची संबंधित तुरूंगाधिक-यांनी दिलेल्या दाखल्याची मूळ प्रत" या निकषाची पूर्तता होत आहे. तद्नुषंगाने, श्री. दत्तोपंत भिमराव बिराजदार
# Page 2
शासन निर्णय क्रमांकः राशापे-१४२३/प्र.क्र.११५/स्वासैक-२
यांना, शासन निर्णय दि. ३०.०७.२०१६ मधील तरतूदींच्या अधीन राहून या शासन निर्णयाच्या दिनांकापासून राज्य शासनाचे स्वातंत्र्य सैनिक निवृत्तीवेतन मंजूर करण्यात येत आहे.
२. या प्रित्यर्थचा खर्च मागणी क्र. ए-५, प्रधान लेखाशीर्ष - २२३५, सामाजिक सुरक्षा व कल्याण (६०) इतर सामाजिक सुरक्षा व कल्याण कार्यक्रम (१०२) सामाजिक सुरक्षा योजनेखाली निवृत्तिवेतन (००) (०१) स्वातंत्र्य सैनिक व त्यांच्यावर अवलंबून असलेल्या व्यक्ती इत्यादींना निवृत्तिवेतन, दत्तमत (२२३५००१५) या अर्थसंकल्पीय लेखाशीर्षाखाली खर्ची टाकण्यात यावा.