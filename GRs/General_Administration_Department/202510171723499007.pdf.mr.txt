# Page 1
राजभवन सचिवालयासाठी
मंजूर केलेल्या स्थायी
अग्रिमाच्या रकमेत वाढ
करण्याबाबत.......
महाराष्ट्र शासन
सामान्य प्रशासन विभाग
शासन निर्णय क्र.राजभ-२०२०/प्र.क्र.१०१/राजभ,
हुतात्मा राजगुरू चौक, मादाम कामा रोड,
मंत्रालय, मुंबई- ४०० ०३२.
दिनांक:- १७ ऑक्टोबर, २०२५.
संदर्भ : १) सामान्य प्रशासन विभाग, शासन निर्णय क्र.राजभ-
२०२०/२०९/प्र.क्र.१०१/२०-अ, दि.१२/०८/२०२१.
२) मा.राज्यपालांचे प्रधान सचिव यांचे पत्र क्र.GS-
CGH/ACTT/Perm. Adv/२०२४/१९५४,दि.३०/०९/२०२४.
३) महालेखापाल कार्यालयाचे पत्र क्र.TM/Ch-५/General
AdministrationDepartment/UOR-१२६/९११,
दि.०३/०९/२०२५.
प्रस्तावना:
राजभवन आस्थापना ही मा. राज्यपाल महोदयांच्या कार्यालयाची आस्थापना असून
प्रशासकीय कामकाजाचे स्वरुप भिन्न आहे. देशांतर्गत तसेच देशविदेशातील अति महत्वाचे अतिथी
मा. राज्यपाल महोदयांच्या भेटीस सतत येत असतात. याकरिता, अतिर्थ्य खर्च, भेटवस्तू,
फर्निशिंग, पेरोल डिझेल, विमान - रेल्वे प्रवास बुकींग, कंझ्युमेबल वस्तू इ. साठी तातडीने
कालमर्यादेत खर्च करावा लागतो. त्याकरिता, शासन निर्णय दिनांक १२/०८/२०२१ अन्वये
रु.२.०० लाख (अक्षरी रुपये दोन लाख फक्त) इतका स्थायी अग्रिम मंजूर करण्यात आला आहे.
मागील ४ वर्षातील भाववाढ व खर्चाचे अवलोकन करता स्थायी अग्रिमाच्या रकमेत सध्याचे
रु. २.०० लाख वरुन रु.१०,००,०००/- अशी वाढ करण्याबाबतची विनंती मा.राज्यपालांचे प्रधान
सचिव यांनी दि.१६.०४.२०२४ च्या पत्रान्वये शासनास केली आहे.सदर स्थायी अग्रिमामध्ये वाढ
करण्याठीचा प्र्स्ताव शासनाच्या विचाराधीन होता.
शासन निर्णय :-
राजभवन सचिवालयाच्या आस्थापनेकरिता सध्याचे रु.२.०० लाख (अक्षरी रुपये दोन
लाख फक्त) या स्थायी अग्रिमाच्या रक्कमेत वाढ करुन, रु.१०.०० लाख (अक्षरी रुपये दहा लाख
फक्त) इतकी स्थायी अग्रिमाची रक्कम मंजूर करण्याबाबत शासन मान्यता देण्यात येत आहे.
२. वित्तीय अधिकार नियम पुस्तिका-१९७८, भाग-पहिला, उप विभाग-एक ते पाच प्रदान
करण्यात आलेल्या वित्तीय अधिकारांमध्ये सुधारणा करण्याबाबत, शासन निर्णय क्रमांक विअप्र-
# Page 2
२०१३/प्र.क्र.३०/२०१३/विनियम, भाग-२, दिनांक १७/०४/२०१५ मधील भाग-१, उपविभाग-२,
मधील अनुक्रमांक १२ नुसार प्रदान करण्यात आलेल्या वित्तीय अधिकारानुसार वित्त विभागाच्या व
तसेच संदर्भधीन क्र: ३ वरील मा.महालेखापाल,मुंबई,यांची सहमतीने घेण्यात आलेली आहे.
३. महाराष्ट्र आकस्मिक खर्च नियम ५६ (सात) मध्ये नमूद केल्यानुसार तातडीचा खर्च या
अग्रिमातून भागविण्यात यावा. तसेच सदर खर्च स्थायी अग्रिम नोंदवहीमध्ये नोंदविण्यात
आल्यानंतर त्याचा हिशेब कार्यालयीन खर्च नियंत्रण नोंदवहीत महाराष्ट्र कोषागार नियम २९३
(म.को.नि.खंड-२ नमुना २७ मध्ये) स्थायी अग्रिम खाली सदर उप उदिष्ट्ट दर्शविण्यात यावी.
४. उपरोक्त खर्च मुख्य लेखाशीर्ष ८६७२ स्थायी रोख अग्रधन (नागरी), अंतर्गत उपशीर्ष
००, १०१ नागरी (००) (००) (०१) स्थायी रोख अग्रधन (नागरी) (८६७२००१३) या खालील मंजूर
अनुदानातून भागविण्यात यावा.
५. उपरोक्त शासन निर्णय, वित्त विभाग अनौपचारिक संदर्भ क्र.२४२/२०२५/विनियम,
दि.०७/०७/२०२५ अन्वये प्राप्त झालेल्या मान्यतेनुसार व संदर्भ क्र.३ येथील महालेखापाल
कार्यालयाच्या दि.०३/०९/२०२५ च्या पत्रान्वये प्राप्त झालेल्या सहमतीनुसार निर्गमित करण्यात
येत आहे.
६. सदर शासन निर्णय महाराष्ट्र शासनाच्या www.maharashtra.gov.in या