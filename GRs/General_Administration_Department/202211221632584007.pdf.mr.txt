# Page 1
सहायक कक्ष अधिकारी सेवाप्रवेशोत्तर प्रशिक्षण परीक्षेत यापूर्वी अनुत्तीर्ण झालेल्या उमेदवारांचे अर्ज मागविण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक: सेप्रप-२०२२/प्र.क्र.२१/का.१७
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२.
दिनांक: २२ नोव्हेंबर, २०२२
वाचा- समक्रमांकाचे दि. २१.११.२०२२ रोजीचे परिपत्रक
शासन परिपत्रक - उपरोक्त विषयांकीत संदर्भाधीन दि. २१.११.२०२२ चे परिपत्रक रद्द करून सदर परिपत्रकाद्वारे उपरोक्त विषयाच्या अनुषंगाने खालीलप्रमाणे सूचना देण्यात येत आहेत.
सहायक कक्ष अधिकारी सेवाप्रवेशोत्तर प्रशिक्षण परीक्षेत यापूर्वी एक किंवा अनेक विषयात अनुत्तीर्ण झालेल्या अथवा परीक्षेला अनुपस्थित राहीलेल्या उमेदवारांचे, सन २०२२ मध्ये आयोजित होणाऱ्या सहायक कक्ष अधिकारी सेवाप्रवशोत्तर प्रशिक्षण परीक्षेसाठी सोबत जोडलेल्या विहीत नमुन्यात अर्ज मागविण्यात येत आहेत. संबंधित उमेदवारांनी सदर अर्ज या विभागाकडे दिनांक ०२ डिसेंबर, २०२२ पर्यंत त्यांच्या आस्थापनेमार्फत सादर करावेत.
मंत्रालयीन संवर्गातील अनुत्तीर्ण उमेदवारांसाठी, महाराष्ट्र लोकसेवा आयोगातील अनुत्तीर्ण उमेदवारांसाठी तसेच विधी व न्याय विभागातील विधी संवर्गातील अनुत्तीर्ण उमेदवारांसाठी त्या त्या आस्थापना अधिकाऱ्यांनी, उमेदवारांच्या (Repeater) अर्जातील सर्व तपशिल बरोबर असल्याची खात्री करून सदर अर्ज या विभागाकडे विहीत वेळेत पाठविण्याची दक्षता घ्यावी .
सर्व मंत्रालयीन प्रशासकीय विभागांनी सदर परिपत्रक कृपया लेखी स्वरुपात संबंधित उमेदवारांच्या (प्रतिनियुक्ती वर / रजेवर असलेल्या सहायक कक्ष अधिकाऱ्यांसहित ) त्वरीत निदर्शनास आणावे व त्यांची स्वाक्षरी घेऊन ती कागदपत्रे आपल्या अभिलेखात जतन करुन ठेवावीत.
# Page 2