# Page 1
सामान्य प्रशासन विभागाच्या अखत्यारीतील बृहन्मुंबईतील शासकीय निवासस्थान वाटपाबाबतचे सुधारित धोरण.......
महाराष्ट्र शासन
सामान्य प्रशासन विभाग
शासन निर्णय क्रमांकः शानिवा १५१८/प्र.क्र.४६१/२३-अ
मंत्रालय, मादाम कामा मार्ग, हुतात्मा राजगुरु चौक, मुंबई-४०० ०३२.
दिनांक:०७ जानेवारी, २०२१
वाचा - १) शासन निर्णय, क्र. शानिवा -१०९५/प्र.क्र.८०७/९५/२३-अ, दि. १० सप्टेंबर, १९९६ २) शासन निर्णय, क्र. शानिवा २५९९/प्र.क्र. ४२/९९/२३-अ, दि. ६ मार्च, १९९९ ३) शासन निर्णय, क्र. शानिवा १९/२०००/प्र.क्र.२२६/ २०००/२३-अ, दि. १२ जून, २००० ४) शासन परिपत्रक, क्र. शानिवा २५०१/प्र.क्र.९१२/२००१/२३-अ,दि. १ एप्रिल, २००२ ५) शासन निर्णय क्र. शानिवा ११०१/प्र.क्र.११२/२००१/२३-अ, दि. ३१ ऑगस्ट, २००२.
६) शासन निर्णय, क्र. शानिवा २५०६/प्र.क्र.७५८/२००६/२३-अ, दि. १ नोव्हेंबर, २००६ ७) शासन परिपत्रक, क्र. शानिवा २५०८/प्र.क्र.३४/०८/२३-अ, दि. २१ फेब्रुवारी, २००८ ८) शासन निर्णय, क्र. शानिवा १००८/प्र.क्र.३०३/०८/२३-अ, दि. ३ जून, २००८ ९) शासन निर्णय क्र. शानिवा १०१०/प्र.क्र.३७४/१०/२३-अ, दि. ३० ऑगस्ट, २०१० १०) शासन निर्णय क्र. शानिवा १०१०/विसआ/प्र.क्र.७४७/२३-अ, दि. ११ एप्रिल, २०११ ११) शासन निर्णय क्र. शानिवा १५०९/प्र.क्र.३२०/०९/२३-अ, दि. १९ एप्रिल, २०११ १२) शासन निर्णय क्र. शानिवा २५११/प्र.क्र.२३९/११/२३-अ, दि. २९ जुलै, २०११ १३) शासन निर्णय क्र. शानिवा १५११/प्र.क्र. १७७/११/२३-अ, दि. ५ ऑक्टोबर, २०१२ १४) शासन निर्णय क्र. शानिवा १०१०/प्र.क्र.३७४/१०/२३-अ, दि. १६ जुलै, २०१४ १५) शासन निर्णय क्र. शानिवा १५११/प्र.क्र.१४८/११/२३-अ, दि. ३० डिसेंबर, २०१४ १६) शासन निर्णय क्र. शानिवा १५१३/प्र.क्र. ३४६/१३/२३-अ, दि. ०१ जुलै, २०१५ तसेच समक्रमांकाचे दि. १० जुलै, २०१५ चे शुद्धीपत्रक १७) शासन निर्णय क्र. शानिवा १५१६/प्र.क्र.२७७/१६/२३-अ, दि. १९ ऑक्टोबर, २०१६ १८) शासन निर्णय क्र. शानिवा २५१७/प्र.क्र.३३/१७/२३-अ, दि. १५ एप्रिल, २०१७ १९) शासन परिपत्रक क्र. शानिवा १४१७/प्र.क्र. १९४/१७/२३-अ, दि. ०६ मे, २०१७ २०) शासन निर्णय क्र. शानिवा २५१७/प्र.क्र.३३/१७/२३-अ, दि. ३० ऑगस्ट,२०१८ २१) शासन निर्णय क्र. शानिवा १५१८/प्र.क्र.४६१/२३-अ, दि. २९ मार्च, २०१९.
२२) शासन निर्णय, वित्त विभाग क्र. सेनिवे २०१२/प्र.क्र.८९/सेवा-४, दि. १६ फेब्रुवारी, २०१३.
२३) शासन अधिसुचना, वित्त विभाग क्र.सेनिवे १००६/७६/सेवा-४,दि.३० जुलै,२००७.
प्रस्तावना: बृहन्मुंबईतील शासकीय कार्यालयात कार्यरत अधिकारी / कर्मचारी यांना सामान्य प्रशासन विभागाच्या अखत्यारितील शासकीय निवासस्थानांचे वाटप करण्याविषयीच्या वेगवेगळया मुद्यांबाबत वेगवेगळे शासन निर्णय, परिपत्रक, आदेश या विभागाकडून निर्गमित करण्यात आलेले आहेत. उपरोक्त संदर्भाधीन अनु.क्र.१ते २१ येथे नमूद शासन आदेश/परिपत्रिक अधिक्रमित करुन शासकीय निवासस्थानांचे वाटप व अनुषंगीक बाबीं संदर्भात धोरण ठरविण्याकरिता दि. ११ एप्रिल, २०१९ च्या शासन निर्णयान्वये अ.मु.स. (सेवा) यांच्या अध्यक्षतेखाली अ.मु.स.(महसूल), प्र.स. व मु.रा.अ.(सा.प्र.वि.), सचिव (इमारती), सार्वजनिक बांधकाम विभाग यांची समिती गठीत करण्यात आली होती. सदर समितीने केलेल्या शिफारशी व इतर अनुषंगीक बाबी तसेच केंद्र शासनाने त्यांच्या अखत्यारीतील शासकीय निवासस्थाना संदर्भात दि.१६.०६.२०१७ अन्वये शासन राजपत्रान्वये प्रसिध्द केलेल्या
# Page 2
शासन निर्णय क्रमांकः शानिवा १५१८/प्र.क्र.४६१/२३-अ
नियमातील तरतूदी विचारात घेऊन सामान्य प्रशासन विभागाच्या अखत्यारितील शासकीय निवासस्थानांच्या वाटपासंदर्भातील धोरण ठरविण्यासाठी नियम तयार करण्याची बाब शासनाच्या विचाराधीन आहे.
शासन निर्णय:
उपरोक्त संदर्भाधीन अनु.१ ते २१ येथील शासन निर्णय/परिपत्रके याद्वारे अधिक्रमित करण्यात येत आहेत. बृहन्मुंबईतील कार्यरत शासकीय अधिकारी / कर्मचारी यांना बृहन्मुंबईतील सामान्य प्रशासन विभागाच्या अखत्यारीतील ( एखाद्या पदावरील अधिकाऱ्यासाठी अभिहस्तांकित केलेली निवासस्थाने वगळून) शासकीय निवासस्थान सामान्य प्रशासन विभागामार्फत वाटप करण्यात येतात. केंद्र शासनाच्या शासन राजपत्र दि.१६.०६.२०१७ अन्वये शासकीय निवासस्थान वाटपासंदर्भात नियम प्रसिध्द करण्यात आलेले आहेत. सदर नियमांतील तरतूदी विचारात घेऊन बृहन्मुंबईतील सामान्य प्रशासन विभागाच्या अखत्यारीतील शासकीय निवासस्थानांच्या वाटपासंदर्भात नियम तयार करण्यास याद्वारे शासन मान्यता देण्यात येत आहे. बृहन्मुंबईतील सामान्य प्रशासन विभागाच्या अखत्यारीतील शासकीय अधिकारी/कर्मचारी यांना शासकीय निवासस्थानांचे वाटप करण्याबाबत व अनुषंगीक बाबी संदर्भातील सदर नियम तयार करुन यथावकाश प्रसिध्द करण्यात येतील.
२. बृहन्मुंबईतील शासकीय कार्यालयात कार्यरत शासकीय अधिकारी/कर्मचारी यांस शासकीय निवासस्थान, तो शासकीय सेवेत बृहन्मुंबईतील शासकीय कार्यालयात कार्यरत असेपर्यंतच्या दिनांकापर्यंत सोबतच्या परिशिष्ट “अ” व “ब” मध्ये नमूद केल्यानुसार गट/प्रकार निहाय अनुज्ञेयतेनुसार शासकीय निवासस्थानांचे वाटप करण्यात येईल. शासकीय निवासस्थान मिळण्यासाठी ऑन-लाईन अर्ज करणे आवश्यक आहे. यासाठी www.gqms.maharashtra.gov.in या संकेत स्थळाचा वापर करण्यात यावा. शासकीय निवासस्थानांच्या मागणीसंदर्भातील अर्ज सादर करणे व त्यावर पुढील कार्यवाही करण्यासाठी शासकीय अधिकारी / कर्मचाऱ्यांनी तसेच विभाग प्रमुख/कार्यालय प्रमुखांनी परिशिष्ट-क मध्ये नमूद कार्यपध्दतीचा अवलंब करावा. अधिकारी/ कर्मचाऱ्यांच्या वेतनश्रेणीनुसार परिपूर्ण अर्ज संबंधित कार्यालयाकडून प्राप्त झाल्यानंतर अर्जदाराने अर्ज केल्याच्या तारखेनुसार व त्या क्रमानुसार अर्जदारांची नांवे प्रतीक्षायादीवर घेण्यात येतील. प्रतिक्षायादीनुसार अनुज्ञेय निवासस्थानाचे वाटप करण्यात येईल. प्रतिक्षायादी डावलून विशेष बाब म्हणून प्राधान्याने तसेच वरिष्ठ स्तरावरील निवासस्थान वाटपाबाबत प्राप्त अर्ज/विनंती/शिफारशी विचारात घेतल्या जाणार नाहीत.
३. शासकीय निवासस्थानांची देखभाल/दुरुस्ती सार्वजनिक बांधकाम विभागामार्फत करण्यात येत असल्याने केंद्र शासनाच्या शासकीय निवासस्थान वाटपासंदर्भातील नियमाच्या धर्तीवर सामान्य प्रशासन विभागाच्या अधिपत्याखालील बृहन्मुंबईतील शासकीय निवासस्थानांकरीता संबंधीत उप अभियंता, सार्वजनिक बांधकाम विभाग व त्यांचे नियंत्रणाखालील अधिकारी/कर्मचारी यांना त्यांच्या कार्यक्षेत्रातील शासकीय निवासस्थानांसंदर्भात मिळकत व्यवस्थापक (Estate Manager) म्हणून प्राधिकृत करण्यात येत आहे. मिळकत व्यवस्थापक (Estate Manager) यांनी त्यांच्या कार्यक्षेत्रातील निवासस्थानां संदर्भातील ऑनलाईन पध्दतीने निवासस्थान ताबा घेणे तसेच रिक्ततेबाबतचा अहवाल प्रत्येक महिन्याच्या ५ तारखेपर्यंत न चुकता सामान्य प्रशासन विभागास सादर करण्याची दक्षता घ्यावी. शासकीय निवासस्थानांच्या इमारतीमधील वाहने ठेवण्याकरीता आरक्षित गॅरेजेसचा वापर हा वाहने ठेवण्याच्या सुविधेकरीता असून अशा गॅरेजेसचा वापर हा केवळ वाहने ठेवण्यासाठीच करण्यात येईल.
अन्य कारणाकरीता गॅरेजेसचा वापर करता येणार नाही. तसेच सेवक निवासस्थानांमध्ये वास्तव्यास असलेले सेवक व त्यांचे कुटुंबिय म्हणजेच पती/पत्नी व त्यांचेवर अवलंबून असलेले पाल्य व पालक यांच्या व्यतिरिक्त अन्य कोणीही वास्तव्य करणार नाहीत किंवा कुठलाही गैरवापर व निवासस्थान अन्य कोणासही वापरास देता येणार नाही. तसेच संबंधीत अधिकारी यांनी निवासस्थान रिक्त केल्यानंतर त्यांचे सेवकांकरीता उपलब्ध करुन देण्यात आलेले सेवक निवासस्थान देखील तात्काळ रिक्त करुन घेण्यात येईल. निवासस्थान इमारतींच्या सार्वजनिक जागेत उपद्रव होणार नाही याची दक्षता घेण्यात यावी. संबंधीत कार्यकारी अभियंता यांनी याबाबत वेळोवेळी आढावा घ्यावा.
संबंधीत मिळकत व्यवस्थापक (Estate Manager) यांनी वेळोवेळी तपासणी करुन त्याबाबतचा अहवाल संबंधीत कार्यकारी अभियंता यांच्यामार्फत सामान्य प्रशासन विभागास त्वरीत सादर करावा.
पृष्ठ ७ पैकी २
# Page 3
शासन निर्णय क्रमांकः शानिवा १५१८/प्र.क्र.४६१/२३-अ
४. सेवानिवृत्त झालेल्या, सेवेतून कोणत्याही कारणास्तव कमी करण्यात आलेल्या, तसेच बृहन्मुंबईबाहेर बदली झालेल्या शासकीय अधिकारी / कर्मचाऱ्यांनी ३ महिन्याच्या आत शासकीय निवासस्थान रिक्त करणे आवश्यक राहिल. सदर ३ महिन्यांच्या कालावधीसाठी नियमित दराने (म्हणजे अनुज्ञप्ती व सेवा शुल्काएवढ्या) भाडे आकारणी करण्यात येईल. सदर कालावधी संपुष्टात आल्यानंतर निवासस्थान रिक्त करेपर्यंतच्या कालावधीसाठी दरमहा प्रति चौरस फूट रु. १५०/- याप्रमाणे दंडनीय अनुज्ञप्ती शुल्क आकारुन वसूल करण्यात येईल. तसेच संबंधीत कार्यकारी अभियंता / उप अभियंता यांच्यामार्फत निवासस्थान सक्तीने रिक्त करुन घेण्याची कारवाई करण्यात येईल. याकरिता सदर निवासस्थानाचा पाणी पुरवठा, विद्युत पुरवठा, गॅस पुरवठा व दुरध्वनी सेवा त्वरीत खंडीत करण्यात येईल. बृहन्मुंबईबाहेर बदली झालेल्या अधिकारी/कर्मचारी यांच्या निवासस्थानातील अनधिकृत वास्तव्याच्या कालावधीकरीता दंडनीय दराची वसूली करण्याकरीता प्रकरण संबंधीत अधिकारी/कर्मचारी यांच्या कार्यरत कार्यालयास पाठवावे. तसेच सेवानिवृत्त झालेल्या अधिकारी/कर्मचारी यांचेकडील निवासस्थानातील अनधिकृत वास्तव्याच्या कालावधीतील दंडनीय दराची वसूली संदर्भातील प्रकरण महालेखाकार कार्यालयाकडे सादर करण्याची कार्यवाही करावी.
५. सदर शासन निर्णय सामान्य प्रशासन विभागाच्या अखत्यारीतील बृहन्मुंबईतील शासकीय निवासस्थानांसाठी लागू राहिल. तसेच राज्यातील इतर सर्व शासकीय निवासस्थाने वाटपासंदर्भात उपरोक्त मुलभूत तत्वे अनुसरण्यात यावीत.
# Page 4
# Page 5
# Page 6
# Page 7