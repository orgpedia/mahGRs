# Page 1
महाराष्ट्र राज्यातील कोरोना विषाणू प्रसारावरील प्रतिबंधात्मक उपाय म्हणून लागू करण्यात आलेल्या लॉक डाऊनच्या कालावधीतील मुंबई महानगर प्रादेशिक विकास क्षेत्र (M.M.R.), पुणे महानगर पालिका (P.M.C.), मालेगाव महानगर पालिका तसेच पिंपरी-चिंचवड महानगर पालिका (P.C.M.C.) यांच्या कार्यक्षेत्रातील राज्य शासकीय कार्यालयातील उपस्थिती व अन्य उपाययोजनांबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : समय २०२०/प्र.क्र.३५/१८ (र.व का.)
मादाम कामा रोड, हुतात्मा राजगुरु चौक,
मंत्रालय (विस्तार), मुंबई ४०००३२
दिनांक : ४ मे, २०२०
वाचा:- : १. शासन निर्णय, सामान्य प्रशासन विभाग, क्रमांक : समय-२०२० / प्र. क्र. ३५/१८ (र.व का.), दिनांक १८ एप्रिल, २०२०, २. शासन निर्णय, सामान्य प्रशासन विभाग, क्रमांक : समय-२०२० / प्र. क्र. ३५/१८ (र.व का.), दिनांक २२ एप्रिल, २०२०, ३. केंद्रशासनाच्या गृह मंत्रालयाची अधिसूचना क्र. ४०-३/२०२०-डीएम-आय-(ए) दि. १ मे, २०२०, ४. शासन अधिसूचना, आपत्ती व्यवस्थापन व मदत व पुनवर्सन, क्रमांक : डीएमयू २०२० / सी आर ९२/ डीआयएसएम-१, दिनांक २ मे, २०२०.
५. केंद्रशासनाच्या कार्मिक व प्रशिक्षण विभागाचे आदेश क्र. ११०१३/९/२०१४-ईएसटीटी (ए-III), दि. २९ एप्रिल, २०२०.
शासन निर्णय :
कोरोना विषाणूंचा (COVID- १९) प्रसार राज्य शासकीय कार्यालयांमध्ये होऊ नये, तसेच राज्यातील अधिकारी / कर्मचारी यांना त्यांचा संसर्ग होऊ नये म्हणून विविध प्रतिबंधात्मक उपाय योजना राबविण्याच्या दृष्टीने या विभागाच्या संदर्भ क्रमांक १ व २ येथील शासन निर्णयान्वये विविध सूचना निर्गमित करण्यात आलेल्या आहेत.
२. या विभागाच्या संदर्भ क्र. २ येथील दि. २२ एप्रिल, २०२० च्या शासन निर्णयान्वये, मुंबई महानगर प्रादेशिक विकास क्षेत्र (M.M.R.) तसेच पुणे महानगर प्रादेशिक विकास क्षेत्र (P.M.R.) यांचे कार्यक्षेत्रातील राज्य शासकीय कार्यालयातील अधिकारी / कर्मचारी यांची कार्यालयीन उपस्थिती ५ टक्के इतकी ठेवण्याबाबत सूचना देण्यात आल्या होत्या. आता, केंद्र शासनाच्या संदर्भ क्र. ३ येथील दिनांक १ मे, २०२० च्या अधिसूचनेन्वये लॉकडाऊनचा कालावधी दि. १७ मे, २०२० पर्यंत
# Page 2
शासन निर्णय क्रमांक: समय २०२०/प्र.क्र.३५/१८(र.व का.)
वाढविण्यात आला असून त्या अनुषंगाने मदत व पुनर्वसन विभागाने निर्गमित केलेल्या दिनांक २ मे, २०२० च्या आदेशासोबतच्या मार्गदर्शक सूचनांमधील परिच्छेद ७ (II) (g) मधील सूचना विचारात घेऊन शासकीय कार्यालयातील उपस्थितीबाबत पुढीलप्रमाणे सुधारित आदेश देण्यात येत आहेत :
अ) मुंबई महानगर प्रादेशिक विकास क्षेत्र (M.M.R.), पुणे महानगर पालिका (P.M.C.), मालेगाव महानगर पालिका तसेच पिंपरी-चिंचवड महानगर पालिका (P.C.M.C.) यांच्या कार्यक्षेत्रातील शासकीय कार्यालयांतील उपस्थिती ५ टक्क्यांपर्यंत ठेवण्यात यावी.
ब) याअनुषंगाने रोटेशन पध्दतीने कार्यालयीन उपस्थिती निश्चित करण्यासाठी प्रत्येक मंत्रालयीन सचिव/संबंधित कार्यालयप्रमुख यांनी आवश्यक ती उपाययोजना करावी
क) उर्वरित संपूर्ण राज्यातील शासकीय कार्यालयांमधील उपस्थिती ही मदत व पुनर्वसन विभागाच्या संदर्भ क्रमांक ४ येथील दिनांक २ मे, २०२० च्या आदेशाप्रमाणे राहील.
३. त्याचप्रमाणे सर्व राज्य शासकीय अधिकारी / कर्मचारी (बाह्ययंत्रणेद्वारा नियुक्त अधिकारी / कर्मचारी यांचेसह) यांनी त्यांचे मोबाईल फोनवर “आरोग्य सेतु अॅप” तातडीने डाऊनलोड करून घ्यावा. तसेच त्यासंदर्भातील केंद्र शासनाच्या दिनांक २९ एप्रिल, २०२० च्या आदेशामध्ये नमूद करण्यात आलेल्या मार्गदर्शक सूचनांचे काटेकोरपणे पालन करण्यात यावे.
४. तसेच राज्यातील सर्व शासकीय कार्यालयांमध्ये कोरोना विषाणूंचा प्रसार रोखण्याच्यादृष्टीने खालील सूचनांचे काटेकोरपणे पालन करण्यात यावे.
अ) कार्यालयात उपस्थित सर्व अधिकारी / कर्मचारी यांनी कार्यालयात प्रवेश केल्यापासून ते कार्यालय सोडेपर्यंतच्या संपूर्ण कालावधीत चेहऱ्यावर मास्क परिधान करणे बंधनकारक राहील.
ब) साबणाचा वापर करून हात वारंवार धुणे तसेच हॅण्ड सॅनिटायझरचा वापर करणे आवश्यक राहील. त्यासाठी लिक्वीड सोप व हॅण्ड सॅनिटायझर पुरेशा प्रमाणात कार्यालयात उपलब्ध असेल, याबाबत दक्षता घेण्यात यावी.
क) कार्यालयात काम करतेवेळी सोशल डिस्टंसिंग पाळण्याच्यादृष्टीने दोन व्यक्तींमध्ये किमान तीन फूट अंतर राखावे.
ड) राज्य शासकीय कार्यालयात प्रवेश करणाऱ्या अभ्यागतांनीसुद्धा वरील सूचनांचे पालन करण्याच्यादृष्टीने संबंधित कार्यालय प्रमुखांनी उचित कार्यवाही करावी.
५. उपरोक्त सूचना पुढील आदेशापर्यंत लागू राहतील.
पृष्ठ ४ पैकी २
# Page 3
शासन निर्णय क्रमांक: समय २०२०/प्र.क्र.३५/१८(र.व का.)
# Page 4