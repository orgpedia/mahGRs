# Page 1
महाराष्ट्र शासन
सामान्य प्रशासन विभाग,
मंत्रालय (विस्तार), दालन क्र. ६३१, ६ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दूरध्वनी क्र. ०२२ २२७९३८२६ क्रमांक: ईएसबी ११२१/प्र.क्र. ५/१३ दिनांक-: ०१ फेब्रुवारी, २०२१.
प्रति, सह सचिव/उप सचिव (आस्थापना) सर्व मंत्रालयीन विभाग, मंत्रालय, मुंबई.
विषय :- आस्थापना मंडळाच्या विचारार्थ सादर करण्यात येणारे पदोन्नतीचे प्रस्ताव
तपासणीसूची.
संदर्भ :- शासन निर्णय, सामान्य प्रशासन विभाग, क्रमांक : एसआरव्ही २०१८/प्र.क्र. १५९/कार्यासन १२, दि. ०१ ऑगस्ट, २०१९.
महोदय/महोदया,
राज्य शासकीय अधिकारी / कर्मचारी यांना पदोन्नती देण्याकरिता अनुसरावयाच्या
कार्यवाही बाबतची एकत्रित मार्गदर्शक तत्वे दि. ०१.०८.२०१९ च्या शासन निर्णयान्वये निर्गमित
करण्यात आली आहेत.
२. राज्य शासनाच्या सेवेतील गट-अ संवर्गातील रु. ७६००/- व त्यापेक्षा जास्त ग्रेड वेतन
(सहाव्या वेतन आयोगानुसार) असलेल्या पदांवरील प्रस्ताव, आस्थापना मंडळाच्या
शिफारशीसाठी सादर केले जातात. त्यापैकी ग्रेड वेतन रु.१०,०००/- व त्यापेक्षा अधिक ग्रेड
वेतन असलेल्या राज्य शासनाच्या सेवेतील पदांवरील पदोन्नतीचे प्रस्ताव, आस्थापना मंडळ क्र.
१ च्या शिफारशीसाठी ठेवले जातात. रु. ७६००/- व त्यापेक्षा अधिक तथापि, रु.१०,०००/- पेक्षा
कमी ग्रेड वेतन असलेल्या पदांवरील पदोन्नतीचे प्रस्ताव, हे आस्थापना मंडळ क्र. २ च्या
शिफारशीसाठी सादर केले जातात.
३. आस्थापना मंडळापुढे विविध प्रशासकीय विभागांकडून राज्य शासनाच्या सेवेत
वेगवेगळया पदांवरील पदोन्नतीचे सादर होणारे प्रस्ताव हे आवश्यक असलेल्या सुसंगत तसेच
परिपूर्ण माहितीसह प्राप्त होत नसल्यामुळे आस्थापना मंडळास प्रस्ताव तपासणे अडचणीचे ठरते.
# Page 2
शासन पत्र क्रमांकः ईएसबी ११२१/प्र.क्र. ५/१३
हे विचारात घेऊन, विविध प्रशासकीय विभागांकडून आस्थापना मंडळाच्या शिफारशीसाठी
सामान्य प्रशासन विभागाकडे परिपूर्ण प्रस्ताव सादर व्हावे, याकरिता तपासणीसूची (Check
List) तयार करण्यात येत आहे.
४. दि. ०१.०८.२०१९ च्या शासन निर्णयातील विहित केलेल्या मार्गदर्शक तत्वांनुसार
प्रस्ताव आस्थापना मंडळाच्या शिफारशींसाठी सामान्य प्रशासन विभागाकडे सादर करताना,
प्रथम सोबत जोडलेल्या तपासणीसूचीमध्ये (Check List) नमूद सर्व माहिती व कागदपत्रांची
(स्पष्ट व वाचनीय कागदपत्रांची पूर्तता झाल्याची खातरजमा करण्यात यावी. आस्थापना
मंडळापुढे सादर करण्यात येणारे प्रस्ताव अधिक सुटसुटीत व क्रमवार माहिती देणारे असावेत,
या दृष्टीने सर्व कागदपत्रांचे संच क्रमवार लावून प्रत्येक पृष्ठाला क्रमांक देण्यात यावा.
अशाप्रकारे तपासणीसूचीनुसार सर्व कागदपत्रांची पूर्तता न करता प्राप्त होणारे प्रस्ताव सामान्य
प्रशासन विभागाद्वारे (Summarily rejected) नाकारण्यात येतील. त्यामुळे परिपूर्ण प्रस्ताव सादर करण्याची दक्षता संबंधित विभागाने घ्यावी.
५. तपासणीसूचीनुसार सर्व कागदपत्रांची पूर्तता करुन सादर न करण्यात येणारे प्रस्ताव,
सामान्य प्रशासन विभागात यापुढे स्वीकारले जाणार नाहीत व ते त्या टप्प्यावरच परत करण्यात
येतील. तसेच तपासणी करुन सामान्य प्रशासन विभागाकडे स्वीकारण्यात आलेल्या
प्रस्तावामध्ये काही त्रुटी निदर्शनास आल्यास त्याची पूर्तता १५ दिवसांत करणे आवश्यक राहील.
अन्यथा असे मूळ प्रस्ताव विभागास परत करण्यात येतील.
६. सबब, या पत्रासोबत जोडलेल्या पत्राच्या नमुन्यात व तपासणीसूचीनुसार परिपूर्ण प्रस्ताव
सादर करण्यात यावेत. सदरहू सूचना सर्व संबंधितांच्या निदर्शनास आणण्यात याव्यात.
# Page 3
# Page 4
# Page 5
# Page 6
# Page 7
# Page 8