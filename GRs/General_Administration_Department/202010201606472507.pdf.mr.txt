# Page 1
श्री. जी. सु. पांढरीकर, लिपिक-टंकलेखक, यांचा प्रतिनियुक्तीवरील कालावधी संपुष्टात आणून त्यांच्या सेवा त्यांच्या मूळ विभागास प्रत्यावर्तीत करण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांकः प्रतिनि-२५१८/प्र.क्र.१६७/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख:२० ऑक्टोबर, २०२०
शासन आदेश
वाचा : १) समक्रमांकाचे दिनांक २७-११-२०१८ चे शासन आदेश.
२) सामान्य प्रशासन विभाग, क्र. प्रतिनि-२०१८/प्र.क्र.१३०/१२-अ, दिनांक ३०-११-२०१८ चे शासन आदेश.
३) सामान्य प्रशासन विभाग, क्र. साप्रआ-१२१८/प्र.क्र.२८२/१९, दिनांक ०३-१२-२०१८ चे कार्यालयीन आदेश.
संदर्भाधिन क्र.१ येथील दिनांक २७-११-२०१८ च्या आदेशान्वये श्री. जी.सु. पांढरीकर, लिपिक टंकलेखक, सामान्य प्रशासन विभाग, यांच्या सेवा २ वर्षाच्या कालावधीसाठी प्रतिनियुक्तीने, संचालक, वसंतराव नाईक राज्य कृषि विस्तार व्यवस्थापन प्रशिक्षण संस्था, (वनामती) नागपूर, यांच्या कार्यालयात लिपिक, वर्ग-३ या पदावर प्रतिनियुक्तीने उपलब्ध करुन देण्यात आल्या होत्या. सदरहू प्रतिनियुक्तीच्या पदावर संदर्भाधिन क्र. २ येथील दिनांक ३०-११-२०१८ च्या आदेशान्वये प्रतिनियुक्तीने नियुक्ती करण्यात आली होती. संदर्भाधिन क्र. ३ येथील दिनांक ०३-१२-२०१८ च्या कार्यालयीन आदेशान्वये श्री. पांढरीकर यांना प्रतिनियुक्तीच्या पदावर रुजू होण्यासाठी दिनांक ०३-१२-२०१८ च्या कार्यालयीन आदेशान्वये कार्यमुक्त करण्यात आले होते.
२. श्री. पांढरीकर हे दिनांक दिनांक ०४-१२-२०१८ पासून संचालक, वसंतराव नाईक राज्य कृषि विस्तार व्यवस्थापन प्रशिक्षण संस्था, ( वनामती ) नागपूर, येथे कार्यरत असून त्यांचा २ वर्षाचा प्रतिनियुक्ती कालावधी दिनांक ०३-१२-२०२० रोजी संपुष्टात येणार आहे.
३. मंत्रालयीन विभागात लिपिक-टंकलेखक संवर्गातील पदे मोठया प्रमाणात रिक्त आहेत. यास्तव श्री.जी.सु.पांढरीकर, लिपिक-टंकलेखक यांचा प्रतिनियुक्तीचा २ वर्षाचा कालावधी समाप्त होण्यापूर्वी, संदर्भाधिन क्र. १ येथील आदेशातील परिच्छेद २ (ब) येथे नमूद केलेल्या अटीनुसार त्यांचा प्रतिनियुक्तीवरील कालावधी संपुष्टात आणून श्री. पांढरीकर, लिपिक-टंकलेखक, सामान्य प्रशासन विभाग यांच्या प्रतिनियुक्तीवरील सेवा आदेशाच्या दिनांकापासून त्यांच्या मूळ विभागास प्रत्यावर्तीत करण्यात येत आहेत.
४. श्री.जी.सु.पांढरीकर, यांनी आपल्या मूळ विभागात ( सामान्य प्रशासन विभागात) तातडीने रुजू होऊन तसा अहवाल या विभागास सादर करावा.
५. संचालक, वसंतराव नाईक राज्य कृषि विस्तार व्यवस्थापन प्रशिक्षण संस्था, (वनामती) नागपूर, यांनी श्री.जी.सु.पांढरीकर, लिपिक-टंकलेखक यांना त्यांच्या मूळ विभागात रुजू होण्यासाठी तातडीने कार्यमुक्त करावे व दिनांक ३१-१०-२०२० नंतर कोणतेही वेतन व भत्ते अदा करु नये.
६. संबंधित मंत्रालयीन प्रशासकीय विभागांनी श्री. जी.सु. पांढरीकर, लिपिक-टंकलेखक, हे आपल्या विभागात रुजू झाल्याची वस्तुस्थिती या विभागास तात्काळ कळवावी.
# Page 2
शासन आदेश क्रमांकः प्रतिनि-२५१८/प्र.क्र.१६७/१४-अ