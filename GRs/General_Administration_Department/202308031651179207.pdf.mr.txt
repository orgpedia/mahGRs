# Page 1
सैन्यातील अपंगत्व प्राप्त झालेल्या अधिकारी व जवानांना आर्थिक मदत देण्याबाबत- नाईक प्रेमदास रावसो खरात, जि. कोल्हापूर.
महाराष्ट्र शासन
सामान्य प्रशासन विभाग
शासन निर्णय क्रमांकः मासैम-२०२३/ प्र. क्र. १३७/२८ (अर्थ)
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक:- ०३/०८/२०२३.
वाचा
१)शासन निर्णय, सामान्य प्रशासन विभाग, क्र.मासैम २०१९/(प्र.क्र.६८)/२०१९/२८ दि. ०२.०८.२०१९.
२)संचालक, सैनिक कल्याण विभाग, पुणे यांचे पत्र क्र.१६०१९/प्रस्ताव/सैकवि-१६/१६९०, दि.२०/०७/२०२३.
प्रस्तावना: देशातील अंतर्गत सुरक्षा संबंधी मोहिमेत / चकमकीत दि. १ जानेवारी, २०१९ पासून अपंगत्व आलेल्या, सैन्य दलातील तसेच सीमा सुरक्षा बल व इतर निमलष्करी दलातील महाराष्ट्र राज्याचे अधिवासी असलेल्या अपंगत्व आलेल्या जवानांना त्यांच्या अपंगत्वाच्या प्रमाणानुसार संदर्भाधीन दिनांक ०२.०८.२०१९ च्या शासन निर्णयानुसार आर्थिक मदत देण्यात येते.
शासन निर्णय: सैनिक कल्याण विभागाने दिनांक २०/०७/२०२३ रोजीच्या पत्रान्वये शासनास सादर केलेल्या प्रस्तावाच्या अनुषंगाने, पुढील तक्त्यात नमूद केल्यानुसार अपंगत्व आलेल्या नाईक प्रेमदास रावसो खरात या जवानास आर्थिक मदत देण्यास शासन मान्यता देण्यात येत आहे:
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | नाव व पत्ता | अपंगत्व आल्याचा दिनांक, मोहिम व ठिकाण | रक्कम रुपये |
|  | नं .२८०६४४७F प्रेमदास रावसो खरात, ४ MARATHA LI, PIN ९११६०४ C/O ५६ APO  |  | दि. १० ऑगस्ट २०२० रोजी देशांतर्गत सुरक्षा संबंधी मोहिमेत क्रिष्णाघाटी सेक्टर, जम्मू काश्मिर (ऑपरेशन रक्षक) येथे नियंत्रण रेषेजवळ कार्यरत असताना शत्रुंनी शस्त्र संधीचे उल्ल्घंन करून केलेल्या गोळीबाराला प्रतीउत्तर देताना रॉकेट लॉन्चरने केलेल्या फ़ायरिंग च्या आवाजामुळे त्यांच्या डाव्या कानाला गंभीर इजा झाल्याने अपंगत्व | ३४,००,०००/ |
| एकूण रूपये | ३४,००,०००/ |
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. उपरोक्त रु. ३४,००,०००/- (रुपये चौतीस लाख फक्त) रक्कमेपैकी ५०% म्हणजे रु. १७,००,०००/- (रुपये सतरा लाख फक्त) शासकीय अनुदानातून तर उर्वरित ५० % रक्कम म्हणजे रु.१७,००,०००/- (रुपये सतरा लाख फक्त) मुख्यमंत्री सहायता (कारगिल) निधीतून घेण्यात आलेल्या व राष्ट्रीयकृत बँकेत गुंतविण्यात आलेल्या रकमेच्या व्याजातून अदा करण्यात यावी.
# Page 2
शासन निर्णय क्रमांकः मासैम-२०२३/ प्र. क्र. १३७/२८ (अर्थ)
३. वरील परिच्छेद क्र. २ मध्ये नमूद शासकीय अनुदानातून द्यावयाच्या रक्कमेपोटी होणारा खर्च रुपये १७,००,०००/- (रुपये सतरा लाख फक्त) हा “मागणी क्र. ए-५, प्रधानशीर्ष २२३५, सामाजिक सुरक्षा व कल्याण, ६०, इतर सामाजिक सुरक्षा व कल्याण कार्यक्रम, १०२ - सामाजिक सुरक्षा योजनेखाली निवृत्तीवेतने, (००) (०४ ) देशांतर्गत सुक्षासंबंधी मोहिमेत-चकमकीत धारातीर्थी पडलेल्या जवानांच्या विधवांना/अवलंबितांना आर्थिक मदत (२२३५२६०८) ५० इतर खर्च” या लेखाशीर्षाखाली सन २०२३-२०२४ या वित्तीय वर्षाकरीता मंजूर अर्थसंकल्पीय तरतूदीतून भागविण्यात यावा.
४. प्रस्तुत प्रकरणी 'आहरण व संवितरण अधिकारी, म्हणून जिल्हा सैनिक कल्याण अधिकारी, कोल्हापूर यांना प्राधिकृत करण्यात येत आहे. सदर आर्थिक मदत ECS द्वारे देण्यात यावी व त्याबाबतचा अहवाल शासनास सादर करण्यात यावा.
५. हा शासन निर्णय, वित्त विभागाच्या सहमतीने निर्गमित केलेल्या शासन निर्णय, सामान्य प्रशासन दिनांक ०२.०८.२०१९ मधील मार्गदर्शक तत्वांचा अवलंब करुन निर्गमित करण्यात येत आहे.