# Page 1
राज्य माहिती आयोग, औरंगाबाद खंडपीठ कार्यालयात प्रतिनियुक्तीने नियुक्ती करण्याबाबत.
श्रीमती म.म.परदेशी, सहायक कक्ष अधिकारी
महाराष्ट्र शासन
सामान्य प्रशासन विभाग
शासन आदेश क्रमांक: प्रतिनि २५२२/प्र.क्र.५२/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १७ मार्च, २०२२
वाचा : १) सामान्य प्रशासन विभाग, क्र.प्रतिनि-२५२१/प्र.क्र.१९१/१४-अ, दिनांक ०३-११-२०२१ रोजीचे पत्र
२) शालेय शिक्षण व क्रीडा विभाग यांचे क्र. इएसटी-२०२१/प्र.क्र.१९६/२१/प्रशा-१, दिनांक २४-११-२०२१ रोजीचे पत्र
३) श्रीमती म.म.परदेशी, सहायक कक्ष अधिकारी यांचे दिनांक ०४-१०-२०२१ व दिनांक ०९-११-२०२१ चे निवेदन
सामान्य प्रशासन विभाग, शासन निर्णय क्रमांक : एसआरव्ही २०११/प्र.क्र.१३७/का.१२, दिनांक १७.१२.२०१६ अन्वये प्रतिनियुक्तीचे धोरण निश्चित करण्यात आले असून, या शासन निर्णयास शा.नि.
क्र.एसआरव्ही-२०१६/प्र.क्र.५१०/कार्या-१२, दिनांक १६-०२-२०१८ अन्वये सुधारणा करण्यात आली आहे.
मंत्रालयीन संवर्गातील अधिकारी / कर्मचारी यांच्या प्रतिनियुक्तीबाबत करावयाची कार्यपध्दती सामान्य प्रशासन विभाग, शासन निर्णय क्रमांक : संकीर्ण २०१७/प्र.क्र.१२०/१४, दिनांक ३१.८.२०१७ च्या शासन निर्णयान्वये विहित करण्यात आली आहे. सदरहू शासन निर्णयातील तरतूदीस अनुसरुन राज्य माहिती आयोग, औरंगाबाद खंडपीठातील "सहायक कक्ष अधिकाऱ्याचे एक (१) रिक्त पद प्रतिनियुक्तीने भरण्याच्या अनुषंगाने या विभागाकडून संदर्भाधिन क्र. १ येथील दिनांक ०३-११-२०२१ च्या पत्रान्वये जाहिरात प्रसिद्ध करुन मंत्रालयीन सहायक कक्ष अधिकाऱ्यांकडून इच्छुकता मागविण्यात आली होती. त्यानुसार शालेय शिक्षण व क्रीडा विभागाने संदर्भाधिन क्र. २ येथील दिनांक २४-११-२०२१ च्या पत्रान्वये श्रीमती म.म.
परदेशी, सहायक कक्ष अधिकारी यांची प्रतिनियुक्तीने नियुक्ती करण्यास परवानगी दिली आहे.
२. मंत्रालयात सहायक कक्ष अधिकारी संवर्गात मोठ्याप्रमाणात सहायक कक्ष अधिकारी संवर्गात पदे रिक्त आहेत. तथापि श्रीमती म.म.परदेशी, यांनी त्यांच्या संदर्भाधिन क्र. ३ येथील निवेदनात नमूद केलेले कौटूंबिक कारण विचारात घेता श्रीमती म.म.परदेशी, सहायक कक्ष अधिकारी, शालेय शिक्षण व क्रीडा विभाग यांची राज्य माहिती आयोग, खंडपीठ औरंगाबाद या कार्यालयात, सहायक कक्ष अधिकारी या पदावर प्रतिनियुक्तीच्या दुसऱ्या टप्प्यासाठी प्रथमत: दोन वर्षाच्या कालावधीसाठी खालील अटींच्या अधीन राहून प्रतिनियुक्तीने नियुक्ती करण्यात येत आहे.
(अ) ज्या तारखेला शासकीय सेवेतील पदाचा कार्यभार सुपूर्द करील त्या तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला संबंधित कर्मचारी आपल्या शासकीय पदाचा कार्यभार पुन्हा स्वीकारील त्या तारखेला समाप्त होईल.
जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्याला परत बोलावून घेण्याचा अधिकार शासन/संवर्ग नियंत्रण अधिकारी / सक्षम प्राधिकारी राखून ठेवील
# Page 2
शासन आदेश क्रमांकः प्रतिनि २५२२/प्र.क्र.५२/१४-अ
(क) जर त्यांची सेवा स्वीयेत्तर नियोक्त्याला आवश्यक वाटली नाही तर त्याला मूळ विभागाकडे परत पाठवण्याची मुभा स्वीयेत्तर नियोक्त्याला राहील. मात्र याप्रमाणे परत पाठवण्यापूर्वी स्वीयेत्तर नियोक्त्याने शासनाला/सक्षम प्राधिकाऱ्याला तीन महिन्यांची नोटीस दिली पाहिजे; आणि (ड) त्याने मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला/सक्षम प्राधिकाऱ्याला दिल्यानंतर त्याला मूळ विभागाकडे परत येण्याची मुभा राहील.
३. प्रतिनियुक्तीच्या कालावधीत संबंधित कर्मचाऱ्यांना प्रतिनियुक्ती भत्ता देय असणार नाही.
म.ना.से.(पदग्रहण अवधी, स्वीयेतर सेवा...इ.) नियम १९८१ मधील नियम ४० (परिशिष्ट दोन) व सामान्य प्रशासन विभाग, शासन निर्णय, दिनांक १७-१२-२०१६ मधील तरतुदी विचारात घेऊन शालेय, शिक्षण व क्रीडा विभागाने प्रतिनियुक्तीच्या अटी व शर्ती याबाबत सामान्य प्रशासन विभाग/कार्यासन ६ यांच्याशी सल्लामसलत करुन ठरवाव्यात.
४. सा.प्र.वि., दिनांक १७-१२-२०१६ च्या शासन निर्णयातील परि. ५ (ब) (११) मधील तरतुद शा.नि.दि.१६-०२-२०१८ अन्वये सुधारणा करण्यात आली आहे सदरहू तरतुदीनुसार श्रीमती परदेशी यांची पुन्हा प्रतिनियुक्तीने नियुक्ती करावयाची असल्यास त्यांनी मूळ विभागात मूळ संवर्गात किमान ३ वर्षे सेवा कालावधी (Cooling Off) पूर्ण करणे आवश्यक आहे. श्रीमती परदेशी ह्या पूर्वीच्या प्रतिनियुक्तीवरुन दिनांक २८-०२-२०१९ रोजी परत आल्या आहेत. त्यांचा मूळ विभागात मूळ संवर्गात किमान ३ वर्षे सेवा कालावधी (Cooling Off) पूर्ण झालेला आहे.
५. प्रतिनियुक्ती ही संबंधित कर्मचाऱ्याची व प्रतिनियुक्तीवरील कार्यालयाची तात्पुरती व्यवस्था असून संबंधित कर्मचाऱ्याची प्रतिनियुक्तीने नेमणूक करण्यात आल्यामुळे तो कार्यरत असलेल्या विभागात त्या कर्मचाऱ्याची कमतरता रिक्त पदांअभावी नेहमी जाणवते. प्रतिनियुक्तीच्या ठिकाणावरील कार्यालयाने सदरहू कर्मचाऱ्याचा प्रतिनियुक्तीचा कालावधी समाप्त होताच, त्याची सेवा त्याच्या मूळ विभागास प्रत्यावर्तित करावी.
# Page 3