# Page 1
प्राचार्य, प्रादेशिक कृषि विस्तार व्यवस्थापन व शिक्षण संस्था, रामेती, पुणे या विभागीय प्रशिक्षण संस्थेत कार्यालयीन अधिक्षक (वर्ग-३) या पदावर प्रतिनियुक्तीने नियुक्ती देण्याबाबत
महाराष्ट्र शासन
सामान्य प्रशासन विभाग
शासन आदेश क्रमांकः प्रतिनि-२५१८/प्र.क्र.१६८/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख:२७ नोव्हेंबर, २०१८
शासन आदेश
सामान्य प्रशासन विभाग, शासन निर्णय क्रमांक : एसआरव्ही २०११/प्र.क्र.१३७/का.१२, दिनांक १७.१२.२०१६ अन्वये प्रतिनियुक्तीचे धोरण निश्चित करण्यात आले असून, मंत्रालयीन संवर्गातील अधिकारी / कर्मचारी यांच्या प्रतिनियुक्तीबाबत करावयाची कार्यपध्दती सामान्य प्रशासन विभाग, शासन निर्णय क्रमांक : संकीर्ण २०१७/प्र.क्र.१२०/१४, दिनांक ३१.८.२०१७ च्या शासन निर्णयान्वये विहित करण्यात आली आहे. या शासन निर्णयातील तरतूदीनुसार सामान्य प्रशासन विभाग नस्ती क्र. प्रतिनि २०१८/६१३/प्र.क्र.११६/१२-अ या नस्तीवर त्यांच्या प्रतिनियुक्ती संदर्भात करण्यात आलेल्या कार्यवाहीस अनुसरुन मंत्रालयीन विभागातील खालील कर्मचाऱ्याची सेवा संचालक, प्रादेशिक कृषि विस्तार व्यवस्थापन व शिक्षण संस्था, (रामेती), पुणे या विभागीय प्रशिक्षण संस्थेत खालीलप्रमाणे त्यांच्या नावासमोरील पदावर व कार्यालयात प्रतिनियुक्तीने उपलब्ध करुन देण्यात येत आहेत.
------------------------------------------------------------------------------------------------------------------------------------------------------------
| अ.क्र. | कर्मचाऱ्याचे नांव, पदनाम व वेतनश्रेणी | सध्याचा विभाग | प्रतिनियुक्तीचे पद व वेतनश्रेणी |
| १ | २ | ३ | ४ |
| १. | श्रीमती सु.वि.सावळवाडे, सहायक कक्ष अधिकारी, रु.९३००-३४८००+ग्रेड पे ४३०० | सामान्य प्रशासन विभाग | कार्यालयीन अधिक्षक, वर्ग-३ (रु.९३००-३४८००+ ग्रेड पे ४२००) |
------------------------------------------------------------------------------------------------------------------------------------------------------------
२. संचालक, प्रादेशिक कृषि विस्तार व्यवस्थापन व शिक्षण संस्था, (रामेती), पुणे या विभागीय प्रशिक्षण संस्थेत श्रीमती सु.वि.सावळवाडे, सहायक कक्ष अधिकारी, सामान्य प्रशासन विभाग यांच्या सेवा प्रथमत: दोन वर्षाच्या कालावधीसाठी खालील अटींच्या अधीन राहून प्रतिनियुक्तीने उपलब्ध करुन देण्यात येत आहे: (अ) ज्या तारखेला शासकीय सेवेतील पदाचा कार्यभार सुपूर्द करील त्या तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला संबंधित कर्मचारी आपल्या शासकीय पदाचा कार्यभार पुन्हा स्वीकारील त्या तारखेला समाप्त होईल.
(ब) जर त्याची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्याला परत बोलावून घेण्याचा अधिकार शासन/संवर्ग नियंत्रण अधिकारी/सक्षम प्राधिकारी राखून ठेवील.
# Page 2
शासन आदेश क्रमांकः प्रतिनि-२५१८/प्र.क्र.१६८/१४-अ
(क) जर त्याची सेवा स्वीयेत्तर नियोक्त्याला आवश्यक वाटली नाही तर त्याला मूळ विभागाकडे परत पाठवण्याची मुभा स्वीयेत्तर नियोक्त्याला राहील. मात्र याप्रमाणे परत पाठवण्यापूर्वी स्वीयेत्तर नियोक्त्याने शासनाला/सक्षम प्राधिकाऱ्याला तीन महिन्यांची लेखी नोटीस दिली पाहिजे; आणि (ड) त्याने मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला/सक्षम प्राधिकाऱ्याला दिल्यानंतर त्याला मूळ विभागाकडे परत येण्याची मुभा राहील.
३. म.ना.से.(पदग्रहण अवधी, स्वीयेतर सेवा...इ) नियम १९८१ मधील नियम ४० (परिशिष्ट दोन) व सामान्य प्रशासन विभाग, शासन निर्णय, क्रमांक : एसआरव्ही २०११/प्र.क्र.१३७/१२, दिनांक १७-१२ २०१६ मधील तरतुदी विचारात घेऊन सामान्य प्रशासन विभाग/कार्यासन १९ यांनी सामान्य प्रशासन विभाग/का-१२अ यांच्याशी सल्लामसलत करुन प्रतिनियुक्तीबाबतच्या अटी व शर्ती ठरवाव्यात.
४. श्रीमती सु.वि.सावळवाडे, सहायक कक्ष अधिकारी, यांचे प्रशासकीय बाबी सामान्य प्रशासन विभाग/कार्यासन १९ यांचे मार्फत हाताळण्यात येतील.
५. श्रीमती सु.वि.सावळवाडे, सहायक कक्ष अधिकारी यांना प्रतिनियुक्तीच्या पदावर हजर होण्यासाठी सामान्य प्रशासन विभाग/कार्यासन १९ यांनी तत्काळ कार्यमुक्त करावे.
६. प्रतिनियुक्ती ही संबंधित कर्मचाऱ्याची व प्रतिनियुक्तीवरील कार्यालयाची तात्पुरती व्यवस्था असून संबंधित कर्मचाऱ्याची प्रतिनियुक्तीने नेमणूक करण्यात आल्यास त्या कर्मचाऱ्याच्या विभागात त्या कर्मचाऱ्याची कमतरता रिक्त पदांअभावी नेहमी जाणवते. प्रतिनियुक्तीच्या ठिकाणावरील कार्यालयाने सदरहू कर्मचाऱ्याचा प्रतिनियुक्तीचा कालावधी समाप्त होताच त्याचे सेवा त्याच्या मूळ विभागास प्रत्यावर्तीत करावे. त्या कर्मचाऱ्याच्या प्रतिनियुक्तीचा कालावधी वाढविण्याबाबत / मुदतवाढ देण्याबाबतचा प्रस्ताव/विनंती संवर्ग नियंत्रणकडे सादर करण्यास टाळावे.