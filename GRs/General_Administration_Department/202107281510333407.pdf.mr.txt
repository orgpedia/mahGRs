# Page 1
मा. राज्यमंत्री, सार्वजनिक आरोग्य व कुटुंब कल्याण, वैद्यकीय शिक्षण अन्न व औषध प्रशासन, वस्त्रोद्योग, सांस्कृतिक कार्ये यांचे दालन व कार्यालयाकरीता मंत्रालय विस्तार इमारतीमध्ये जागा वाटप करणेबाबत.
महाराष्ट्र शासन
सामान्य प्रशासन विभाग,
शासन निर्णय, क्र.शाकाजा-११२०/प्र.क्र.१६/२०२०/२२,
मंत्रालय, मुंबई-४०० ०३२,
दिनांक : २८ जुलै, २०२१
संदर्भ : शासन निर्णय क्र. शाकाजा-११२०/प्र.क्र.१६/२०२०/२२, दिनांक १५.२.२०२१ प्रस्तावना: संदर्भाधीन शासन निर्णयान्वये मा. राज्यमंत्री, सार्वजनिक आरोग्य व कुटुंब कल्याण, वैद्यकीय शिक्षण, अन्न व औषध प्रशासन, वस्त्रोद्योग, सांस्कृतिक कार्ये यांचे दालन व कार्यालयासाठी सांस्कृतिक कार्ये विभागाच्या ताब्यातील मंत्रालय विस्तार इमारत, ७ वा मजला, दालन क्र. ७२१ ची अंदाजित ११०० चौ. फूट जागा वाटप करण्यात आली आहे. तसेच, सांस्कृतिक कार्ये विभागास मंत्रालय विस्तार इमारत, ७ वा मजला, दालन क्र. ७२१ येथील जागेच्या बदल्यात नविन प्रशासन भवन इमारत, १८ वा मजला, पश्चिम बाजू येथे रिक्त होणारी १२०० चौ. फूट जागा वाटप करण्यात आली आहे. तथापि, नविन प्रशासन भवन इमारत, १८ वा मजला, पश्चिम बाजू येथे १२०० चौ.फूट जागा रिक्त न झाल्यामुळे सदर जागेचा ताबा सांस्कृतिक कार्ये विभागास देता आलेला नाही. त्यामुळे सांस्कृतिक कार्ये विभागाने मंत्रालय विस्तार इमारत, ७ वा मजला, दालन क्र. ७२१ येथील जागा अद्याप रिक्त केलेली नाही.
पर्यायाने मा. राज्यमंत्री महोदयांना वाटप करण्यात आलेल्या सांस्कृतिक कार्ये विभागाच्या ताब्यातील मंत्रालय विस्तार इमारत, ७ वा मजला, दालन क्र. ७२१ ची अंदाजित ११०० चौ.फूट जागेचा ताबा देता आलेला नाही. सबब, सांस्कृतिक कार्ये विभागास मंत्रालय विस्तार इमारत, ७ वा मजला, दालन क्र.
७२१ ची अंदाजित ११०० चौ.फूट जागेच्या बदल्यात मंत्रालय, मुख्य इमारत, तळमजला येथील अभिलेख कक्षाच्या ताब्यातील ५९४० चौ. फूट जागेपैकी ११०० चौ.फूट जागा वाटप करण्याची बाब शासनाच्या विचाराधीन होती. त्यानुषंगाने शासनाने खालीलप्रमाणे निर्णय घेतला आहे : शासन निर्णय : सांस्कृतिक कार्ये विभागास मंत्रालय विस्तार इमारत, ७ वा मजला, दालन क्र. ७२१ येथील जागेच्या बदल्यात मंत्रालय, मुख्य इमारत, तळमजला येथील अभिलेख कक्षाच्या ताब्यातील ५९४० चौ.फूट जागेपैकी ११०० चौ.फूट जागा वाटप करण्यात येत आहे.
२. कार्यकारी अभियंता, इलाखा शहर (सा. बां.) विभाग, बांधकाम भवन, मुंबई यांनी उपरोक्त जागेबाबत संबंधित विभागाशी विचार विनिमय करुन मंत्रालय, मुख्य इमारत, तळमजला येथील ११०० चौ.फूट जागेचा ताबा संबंधितांना द्यावा व त्याबाबतचा अहवाल शासनास सादर करावा.
# Page 2
शासन निर्णय क्रमांकः शाकाजा-११२०/प्र.क्र.१६/२०२०/२२,
३. मा. राज्यमंत्री महोदयांना संदर्भाधीन शासन निर्णयान्वये वाटप केलेल्या ११०० चौ. फूट जागेत मा. राज्यमंत्री महोदयांचे दालन व कार्यालयातील अधिकारी / कर्मचाऱ्यांची बैठक व्यवस्था तयार करण्यात यावी. तसेच अभिलेख कक्षाच्या ताब्यातील ५९४० चौ. फूट जागेपैकी ११०० चौ. फूट जागेत सांस्कृतिक कार्ये विभाग व उर्वरित ४८४० चौ. फूट जागेत अभिलेख कक्ष यांची पुर्नरचना व बैठक व्यवस्था सार्वजनिक बांधकाम विभागाने करुन दयावी. त्यासाठी येणारा खर्च सार्वजनिक बांधकाम विभागामार्फत करण्यात यावा.