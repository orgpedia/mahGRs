# Page 1
कक्ष अधिकारी पदावर पदोन्नतीसाठीच्या विभागीय परीक्षेसाठी ज्या पेपरला पुस्तके, शासन निर्णय व अधिसुचनांची प्रत सोबत बाळगण्यास अनुमती आहे त्याबाबतची यादी जाहीर करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक: संकीर्ण/२३२३/प्र.क्र.१२/का.१७
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२
दिनांक:३१ मार्च, २०२३.
वाचा - शासन निर्णय क्र. विपनि-२७२२/प्र.क्र.८/का.१७, दि. ५ एप्रिल, २०२२
शासन परिपत्रक - कक्ष अधिकारी पदावरील पदोन्नतीसाठीच्या विभागीय परीक्षेचा अभ्यासक्रम संदर्भाधिन दि. ५ एप्रिल, २०२२ च्या शासन निर्णयान्वये सुधारित करण्यात आला असून त्यानुसार परीक्षेचे आयोजन करण्यात येते. सदर विभागीय परीक्षेतील काही पेपरसाठी पुस्तके, शासन निर्णय व अधिसुचना यांच्या प्रती सोबत बाळगण्यास अनुमती देण्यात आलेली आहे.
तथापि, संबंधित पेपरच्यावेळी नेमकी कोणती पुस्तके सोबत आणणे आवश्यक आहे याबाबत उमेदवारांमध्ये संभ्रम निर्माण होत असल्याने याबाबतची यादी प्रसिदध करणे आवश्यक आहे. त्यानुसार या शासन परिपत्रकासोबत जोडलेल्या परिशिष्टानुसार पेपरच्यावेळी सोबत बाळगावावयाची पुस्तके, शासन निर्णय व अधिसुचनांची यादी प्रसिद्ध करण्यात येत आहे.
सदर परिशिष्टामध्ये नमूद शासन निर्णय व अधिसुचना यांचेखेरीज इतर कोणतेही शासन निर्णय/अधिसुचना सोबत ठेवण्यास परवानगी नसेल याची संबंधित उमेदवारांनी नोंद घ्यावी.
मात्र महाराष्ट्र लोकसेवा आयोगातील सहायक कक्ष अधिकारी आणि विधी व न्याय विभागातील सहायक कक्ष अधिकारी (विधि) यांच्यासाठी संबंधित विषयासाठीच्या स्वतंत्र पेपरसाठी कोणती कागदपत्रे बाळगणे अनुज्ञेय आहे याबाबतची यादी महाराष्ट्र लोकसेवा आयोग व विधी व न्याय विभाग यांनी त्यांच्या स्तरावरून प्रसिदध करावी ही विनंती.
# Page 2
# Page 3