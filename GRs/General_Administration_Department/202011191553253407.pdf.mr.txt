# Page 1
सैन्यातील धारातीर्थी पडलेल्या महाराष्ट्रातील अधिकारी/जवान यांच्या विधवा/अवलंबितांना आर्थिक मदत देण्याबाबत - शहीद जवान कॉन्स्टेबल प्रशांत जोतीराम पाटील, जि. सांगली
महाराष्ट्र शासन
सामान्य प्रशासन विभाग
शासन निर्णय क्रमांक: मासैम-२०२० / प्र. क्र. १७२/२८
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारीख: १९/११/२०२०.
वाचा १) शासन निर्णय, सामान्य प्रशासन विभाग, क्र.मासैम १०९९/१६६१/प्र.क्र.१२६/९९/२८, दिनांक ०४/१०/२००० २) संचालक, सैनिक कल्याण विभाग, पुणे यांचे पत्र क्र.१६०२५/पाटील CRPF/सैकवि-१६/११५१, दिनांक ०४/११/२०२० प्रस्तावना युध्दात, युध्दजन्य परिस्थितीमध्ये, तसेच देशातील सुरक्षा संबंधी मोहिमेत, चकमकीत धारातीर्थी पडलेल्या राज्यातील सैनिकांच्या वारसांना /अपंगत्व आलेल्या सैनिकांना/तसेच देशातील सुरक्षा संबंधी मोहिमेत, चकमकीत धारातीर्थी पडलेल्या सीमा सुरक्षा बल व इतर तत्सम निमलष्कर दलातील सदस्य / त्यांच्या कुटुंबियांना संदर्भाधिन दिनांक ०४/१०/२००० रोजीच्या शासन निर्णयान्वये आर्थिक मदत देण्यात येते. त्यानुसार सैनिक कल्याण विभाग, पुणे यांनी शहीद कॉन्स्टेबल प्रशांत जोतीराम पाटील या धारातीर्थी जवानांच्या अवलंबितांना आर्थिक मदत देणेबाबतचा प्रस्ताव उक्त संदर्भ क्र. २ च्या पत्रान्वये शासनास सादर केला आहे.
शासन निर्णय सैनिक कल्याण विभागाने दिनांक ०४/११/२०२० च्या पत्रान्वये शासनास सादर केलेल्या प्रस्तावाच्या अनुषंगाने, पुढील तक्त्यात नमूद केल्यानुसार, महाराष्ट्र राज्यातील धारातीर्थी पडलेले जवान, कॉन्स्टेबल प्रशांत जोतीराम पाटील यांच्या अवलंबितांना आर्थिक मदत देण्यास शासन मान्यता देण्यात येत आहे :
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| नाव व पत्ता | मृत्यु दिनांक, मोहिम व ठिकाण | वारसांचे नांव व आर्थिक मदतीची रक्कम |
|  | नं. ०५५२५७२२५ कॉन्स्टेबल प्रशांत जोतीराम पाटील, मु.पो. किल्ले मच्छिंद्रगड, ता. वाळवा,जि. सांगली. | ११/०५/२००८ चत्रा, झारखंड राज्य येथे कार्यरत असताना माओवाद्यांशी झालेल्या चकमकीत | श्रीमती राजाक्का जोतीराम पाटील (वीरमाता) - रू.५.०० लाख (शासकीय निधीतून ४०% = २.००लाख) + (कारगील निधीतून ६०% = ३.०० लाख) मु.पो. किल्ले मच्छिंद्रगड, ता. वाळवा,जि. सांगली. |
| एकूण | रुपये ५.०० /- लाख |
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः मासैम-२०२०/प्र.क्र.१७२/२८ २. धारातीर्थी पडलेल्या जवानास शासन अनुदानातून द्यावयाच्या रकमेपोटी होणारा खर्च रु. २,००,०००/-(रुपये दोन लाख फक्त) हा मागणी क्र. ए-५ लेखाशीर्ष "२२३५ सामाजिक सुरक्षा व कल्याण, ६० - इतर सामाजिक सुरक्षा व कल्याण कार्यक्रम, १०२ - सामाजिक सुरक्षा योजनेखाली निवृत्तीवेतने, (००)(०४) देशांतर्गत/सुरक्षासंबंधी मोहिमेत-चकमकीत धारातीर्थी पडलेल्या जवानांच्या विधवांना/अवलंबितांना आर्थिक मदत (२२३५२६०८) ५० - इतर खर्च " या लेखाशीर्षामध्ये सन २०२०-२१ या आर्थिक वर्षासाठी मंजुर तरतूदीतून भागविण्यात यावा.
३. धारातीर्थी पडलेल्या जवानास एकूण अनुज्ञेय (रू. ५.०० लाख) रक्कमेपैकी रु.३,००,०००/ (रु.तीन लाख फक्त) इतकी रक्कम मुख्यमंत्री सहायता (कारगिल) निधीतून घेण्यात आलेल्या व राष्ट्रीयीकृत बँकेत सद्यस्थितीत गुंतविण्यात आलेल्या रकमेच्या व्याजातून अदा करण्यात यावी.
४. प्रस्तुत प्रकरणी 'आहरण व संवितरण अधिकारी', म्हणून जिल्हा सैनिक कल्याण अधिकारी, सांगली यांना प्राधिकृत करण्यात येत आहे. तसेच धारातीर्थी पडलेल्या जवानांच्या विधवांना/अवलंबितांना द्यावयाची आर्थिक मदत ECS द्वारे देण्यात यावी व त्याबाबतचा अहवाल शासनास सादर करण्यात यावा.
६. हा शासन निर्णय, वित्त विभागाच्या सहमतीने निर्गमित केलेल्या शासन निर्णय, सामान्य प्रशासन विभाग, क्र.मासैम १०९९/१६६१/प्र.क्र.१२६/९९/२८, दिनांक ०४/१०/२००० मधील मार्गदर्शक तत्वांचा अवलंब करुन निर्गमित करण्यात येत आहे.