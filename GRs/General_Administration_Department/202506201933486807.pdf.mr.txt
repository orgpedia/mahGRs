# Page 1
ई-कॅबिनेट प्रणाली बाबत...
ॲपल ब्रँड चे आयपॅड व तद्नुषंगिक वस्तू
खरेदी करण्यासाठी पुरवठा आदेश
देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : एसटीवाय-२०२५/प्र.क्र.१९/मंआस्था-२ (२१-अ)
मादाम कामा रोड, हुतात्मा राजगुरु चौक,
मंत्रालय, मुंबई ४०००३२
दिनांक : २० जून, २०२५.
संदर्भ: १) प्रकल्प अंमलबजावणी समितीचे बैठकीचे इतिवृत्त समक्रमांक दिनांक
०९/०४/२०२५.
२) सामन्य प्रशासन विभाग शासन निर्णय क्रमांक- एसटीवाय-२०२५/ प्र.क्र.१९/
मंआस्था-२ (२१-अ), दि.०९/०४/२०२५.
३)सामन्य प्रशासन विभाग शासन निर्णय क्रमांक- एसटीवाय-२०२५/ प्र .क्र.१९/
मंआस्था-२ (२१-अ), दि.०४/०६/२०२५.
४) सामन्य प्रशासन विभाग शासन निर्णय क्रमांक- एसटीवाय-२०२५/ प्र.क्र.१९/
मंआस्था-२ (२१-अ), दि.१३/०६/२०२५.
प्रस्तावना-:
राज्य शासनाच्या ई-कॅबिनेट प्रणालीच्या अनुषंगाने, मा.मंत्री परिषदेच्या सर्व सदस्य व संबंधित
अधिकारी यांच्याकरिता ॲपल ब्रँड चे ५० आयपॅड व इतर संलग्न साहित्य खरेदी ई-निविदाव्दारे करण्यास
संदर्भाधिन क्र.२ येथील शासन निर्णयान्वये प्रशासकीय व वित्तीय मान्यता देण्यात आलेली आहे. तसेच
त्यानुसार दिनांक ०९/०४/२०२५ रोजीच्या प्रथम ईनिविदेमध्ये एकही निविदाकार पात्र न ठरल्यामुळे सदर
निविदा दिनांक २८/०४/२०२५ रोजीच्या विभागीय खरेदी समितीच्या बैठकीत रद्द करण्यात आली होती.
त्यानंतर दिनांक १३/०५/२०२५ रोजी प्रसिध्द केलेल्या पुनर्निविदा मध्ये पात्र ठरलेल्या एल -१
निविदाकाराने विहित मुदतीत पुरवठा करण्यास सक्षम नसल्याचे कळविल्याने दिनांक ०४/०६/२०२५
रोजीचे पुरवठा आदेश दिनांक १३/०६/२०२५ रोजी रद्द करण्यात आले.
ई-कॅबिनेट या प्रणालीचा तातडीने अंमलबजावणी करण्याच्या अनुषंगाने दिनांक १३/०६/२०२५
रोजी अल्प मुदततेची ई-निविदा तातडीची बाब म्हणून प्रसिध्द करण्यात आली. सदर निविदेच्या दिनांक
२०/०६/२०२५ रोजी तांत्रिक छाननीमध्ये Innovative Techhub हे एकमेव निविदाकार पात्र ठरल्यामुळे
त्यांची व्यावसायिक निविदा दिनांक २०/०६/२०२५ रोजी उघडयात आली. सदर निविदाकाराचे दराचे
एकत्रित मुल्य रु. १,७६,१०१.०३/- इतके असून यापूर्वी दिनांक १३/०५/२०२५ रोजी प्रसिध्द केलेल्या
पुनर्निविदा द्वितीय निविदेमध्ये प्राप्त झालेल्या एल-१ व एल-२ निविदाकारापेक्षा कमी आहेत. तसेच
माहिती तंत्रज्ञान विभागाने देखील Innovative Techhub या संस्थेस आयपॅड खरेदीबाबत दिनांक
३०/०५/२०२५ रोजी दिलेल्या पुरवठा आदेशामध्ये देखील नमूद केलेले दरांची वाजवीपणाची खात्री
करण्यात आली आहे.
# Page 2
शासन निर्णय क्रमांकः एसटीवाय-२०२५/प्र.क्र.१९/मंआस्था-२ (२१-अ)
उद्योग, उर्जा व कामगार विभाग यांचे दिनांक ०६/०१/२०२० च्या पत्रांन्वये खरेदी विभागाच्या
समित्यांना खरेदीप्रकिये दरम्यान काही अडचणी उद्भवल्यास त्या इतिवृत्तात नमूद करुन त्यानुषंगाने
खरेदी प्रक्रिया पार पाडण्याबाबत विभाग प्रमुखांना पुर्णता मूभा देण्यात आली आहे. ई-कॅबिनेट करिता
तातडीन ॲपल आयपॅड उपलब्ध करुन द्यावयाचे आहे. एकंदरित सदर नमूद वस्तुस्थिती विचारात घेता
Innovative Techhub यांची निविदा स्विकारण्यात यावी असा विभागीय खरेदी समितीने निर्णय घेतला व
त्यानुषंगाने सदर निविदा स्विकारण्याची व पुरवठा आदेश देण्याची बाब शासनाच्या विचाराधीन होती.
त्यानुसार शासनाने पुढीलप्रमाणे निर्णय घेतला आहे.
शासन निर्णय:-
विभागीय खरेदी समितीव्दारे ई-निविदे संदर्भात करण्यात आलेल्या तांत्रिक व व्यावसायिक
छाननीअंती रेडियस सिस्टीम या सेवा पुरवठादार संस्थेची निविदा एल-१ असल्यामुळे सदर निविदा
स्वीकारण्यात येऊन पुढीलप्रमाणे वस्तुंचा पुरवठा करण्यासाठी त्यांना पुरवठा आदेश देण्यात येत आहेत.
याबाबतचा तपशील पुढीलप्रमाणे आहे:-
-----------------------------------------------------------------------------------------------------------------------------------------------------------------
| अ. क्र . | वस्तुचे नाव | नग | एल-१ नुसार प्रति नग दर रु. १८% GST वगळून किंमत रु. (एल-१) | १८% GST प्रति नग | १८% GST सह किंमत रु. (एल-१) प्रति नग | एकूण ५० नगा नुसार रक्कम |
| १ | Apple iPad | ५० | १,३७,९२१.१२/- | २४,८२५.८० | १,६२,७४६.९३ | ८१,३७,३४६.८९/- |
| २ | Magic Keyboard | ५० | २७,५१९.५४/- | ४,९५३.५१ | ३२,४७३.०५ | १६,२३,६५२.८६/- |
| ३ | Apple Pencil | ५० | ९६६०.३७/- | १,७३८.८७ | ११,३९९.२३ | ५,६९,९६१.८३/- |
| ४ | Apple Cover | ५० | १०००/- | १८० | १,१८० | ५९,०००/- |
|  | TOTAL |  | १,७६,१०१.०३/- | ३१,६९८.१८/- | २,०७,७९९.२१/- | १,०३,८९,९६१.५८/- |
-----------------------------------------------------------------------------------------------------------------------------------------------------------------
२. प्रस्तुत पुरवठा आदेशाच्या अनुषंगाने अटी व शर्ती पुढीलप्रमाणे राहातील:-
२.१. वरीलप्रमाणे नमूद वस्तुंची शासनास तातडीने आवश्यकता असल्याने पुरवठादारास या पुरवठा
आदेशाच्या दिनांकापासून १ आठवडयात वस्तुंचा पुरवठा करणे बंधनकारक राहिल.
२.२ शासनाने विहित केलेल्या विनिदेश (Specification) प्रमाणे पुरवठा करणे आवश्यक राहील.
विनिदेश (Specification) प्रमाणे वस्तु नसेल व वस्तुमध्ये काही बिघाड असल्यास सदर वस्तु नव्याने
उपलब्ध करुन देण्याची जबाबदारी, कोणत्याही आकाराशिवाय पुरवठादाराची राहील.
२.३ पुरविण्यात आलेली वस्तु ही सुस्थितीत व विनिदेश (Specification) प्रमाणे असल्याचे खात्री
केल्यानंतर देयक अदा करण्याची कार्यवाही करण्यात येईल.
२.४ सर्व वस्तुचे शासनाने दिलेले विनिदेश (Specification) इन बिल्ट असावे. त्यामध्ये निविदाकराने
कोणतही छेडछाड/ सुधारणा (Modification) करु नये तसेच याबाबतचे हमीपत्र सेवापुरवठादाराने देणे
बंधनकारक राहील.
२.५ पुरवठा केलेल्या वस्तुचा मॉडेल क्रमांक व विनिदेश (Specification) ची प्रत पुरवठा करताना
डिलीव्हरी चलन सोबत सादर करावी.
पृष्ट्ठ ३ पैकी २
# Page 3
शासन निर्णय क्रमांकः एसटीवाय-२०२५/प्र.क्र.१९/मंआस्था-२ (२१-अ)
२.६ पुरवठादारास पुरवठा आदेशाच्या ३ टक्के अनामत रक्कम ३ वषे या वॉरटी कालावधीसाठी बँक
गँरटीस्वरुपात आदेशाच्या दिनांकापासून १५ दिवसाच्या आत सादर करावे लागेल.
२.७ पुरविण्यात येणारे साहित्य २०२४ पूर्वी लॉच केलेले नसावे. तसेच सर्व हार्डवेअर हे नवीन व ब्रॅन्डेड
असणे आवश्यक आहे.
२.८ वॉरटी कालावधीत देखभाल व दुरुस्तीबाबत हमी (विना खर्च) निविदाकारास द्यावी लागेल.
३. सदरचा खर्च लेखाशिर्ष “मागणी क्र.ए-१, २०१३- मंत्री परिषद, (८००) इतर खर्च,(००)(०१) इतर
खर्च (अनिवार्य) (२०१३००५३) १७- संगणक खर्च या लेखाशीर्षाखाली सन २०२५-२६ या आर्थिक वर्षातील
उपलब्ध तरतुदीतून भागविण्यात यावा.
४. सदर मान्यता शासन निर्णय वित्त विभाग क्र.विअप्र-२०१३/प्र.क्र.३०/२०१३/विनियम, भाग-२,
दिनांक १७ एप्रिल,२०१५ अन्वये वित्तीय अधिकार नियमपुस्तिका, भाग पहिला,उपविभाग-२, अ.क्र.२७-अ
नियम क्र.७६ नुसार प्रशासकीय विभागास प्रदान करण्यात आलेल्या अधिकात देण्यात येत आहे.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध