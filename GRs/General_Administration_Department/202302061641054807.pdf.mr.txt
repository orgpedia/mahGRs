# Page 1
निविदा मुल्यांकन समितीची (Tender Evaluation Committee) स्थापना करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: ईएलआर-२०२२/प्र.क्र. ८६८/२२/का.३३
मादाम कामा मार्ग, हुतात्मा राजगरू चौक,
मंत्रालय, मुंबई-४०० ०३२
दिनांक: ०६ फेब्रुवारी, २०२३.
प्रस्तावना: मुख्य निवडणूक अधिकारी, महाराष्ट्र राज्य यांच्या कार्यालयाचे संकेतस्थळ चालू ठेवण्यासाठी व त्यावरील माहितीसाठी आणि मतदार यादीतील मतदारांचा डाटाबेस ठेवण्यासाठी या कार्यालयाचे तीन सर्व्हर्स कार्यरत होते.
सदर सर्व्हर्स मागील १० वर्षापेक्षा जास्त कालावधीसाठी वापरात होते. सदर सर्व्हर्स आता निकामी झाले आहेत.
त्यामुळे संचालक, माहिती व तंत्रज्ञान विभागाने तात्पुरत्या स्वरूपात मतदार यादीतील मतदारांचा डाटाबेस ठेवण्यासाठी व मुख्य निवडणूक अधिकारी कार्यालयाचे संकेतस्थळ चालू ठेवण्यासाठी सर्व्हर उपलब्ध करून दिला आहे. सदर तरतूद ही तात्पुरत्या स्वरूपातील असल्याने मतदार यादीतील मतदारांचा डाटाबेस ठेवण्यासाठी व मुख्य निवडणूक अधिकारी कार्यालयाचे संकेतस्थळ चालू ठेवण्यासाठी GeM Portal वरून दोन नवीन सर्व्हर्स तातडीने खरेदी करण्यात येत आहेत. GeM Portal वर सदर खरेदी करतांना ज्या निविदा प्राप्त होतील त्या निविदांचे
मुल्यांकन करण्यासाठी निविदा मुल्यांकन समितीची (Tender Evaluation Committee) स्थापना करण्याची बाब शासनाच्या विचाराधीन होती.
शासन निर्णय -
मुख्य निवडणूक अधिकारी, महाराष्ट्र राज्य यांच्या कार्यालयाकरिता गव्हर्नमेंट ई-मार्केटप्लेस (GeM) पोर्टलद्वारे दोन सर्व्हर्स खरेदी करण्यासाठी प्राप्त निविदांचे मुल्यांकन करण्यासाठी खालीलप्रमाणे निविदा मुल्यांकन समिती (Tender Evaluation Committee) गठीत करण्यात येत आहे.
अपर मुख्य सचिव व मुख्य निवडणूक अधिकारी - अध्यक्ष
उप सचिव व सह मुख्य निवडणूक अधिकारी - सदस्य
उप सचिव, वित्त विभाग - सदस्य
उपसचिव, उद्योग विभाग/उद्योग सहसंचालक(भांख) - सदस्य
संचालक, माहिती व तंत्रज्ञान यांचे प्रतिनिधी - सदस्य
अवर सचिव व उप मुख्य निवडणूक अधिकारी - सदस्य सचिव
२. या निविदा प्रक्रीयेत ज्या निविदा प्राप्त होतील त्या निविदांचे मुल्यांकन करून त्यापैकी निम्नस्तर (एल-१) निविदेची निवड करून ती निविदा स्वीकृत करण्यास मान्यता देण्याची कार्यवाही ही समिती करेल.
# Page 2
शासन निर्णय क्रमांक: ईएलआर-२०२२/प्र.क्र. ८६८/२२/का. ३३