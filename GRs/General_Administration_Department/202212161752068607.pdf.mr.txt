# Page 1
शासकीय अधिकारी/कर्मचारी यांचे कार्यमूल्यमापन अहवाल लिहिण्याबाबतची कार्यवाही पूर्ण करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक : सीएफआर १२२०/प्र.क्र.११९/का.१३
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : १६ डिसेंबर, २०२२.
वाचा : समक्रमांकाचे दिनांक १७ नोव्हेंबर २०२२ चे परिपत्रक
शासन परिपत्रक
समक्रमांकाच्या दिनांक १७ नोव्हेंबर २०२२ च्या परिपत्रकान्वये शासकीय अधिकारी/कर्मचारी यांचे सन २०२१-२२ या वर्षाचे कार्यमूल्यमापन अहवाल लिहिण्याबाबतची संपूर्ण कार्यवाही दिनांक ३१.१२.२०२२ पर्यंत पूर्ण करणेबाबत सूचना देण्यात आल्या आहेत.
तथापि, अद्याप २०% PAR स्वयंमुल्यनिर्धारण / प्रतिवेदन / पुनर्विलोकन या टप्प्यांवर प्रलंबित आहेत, असे दिसून येते.
महापारमध्ये कार्यमूल्यमापन अहवाल भरताना येणाऱ्या तांत्रिक अडचणी (विशेषत: नव्याने महापारमध्ये समाविष्ट केलेल्या अधिकाऱ्यांना येणाऱ्या अडचणी) तसेच विधीमंडळाचे हिवाळी अधिवेशन या पार्श्वभूमीवर कार्यमूल्यमापन अहवाल लिहिण्याबाबतची संपूर्ण कार्यवाही पूर्ण करण्यासाठी दिनांक १५.१.२०२३ पर्यंत मुदतवाढ देण्यात येत आहे. सदर मुदतवाढ अंतिम असेल.
२. महापारमध्ये समाविष्ट असलेल्या अधिकाऱ्यांच्या बाबतीत सन २०२१-२२ या वर्षाचे गोपनीय अहवाल दिनांक १६ जानेवारी, २०२३ रोजी महापार प्रणालीत बंद करण्यात येतील. महापारमध्ये समाविष्ट नसलेल्या अधिकारी/ कर्मचारी यांच्या बाबतीत सन २०२१-२२ वर्षाचे कार्यमूल्यमापन अहवाल दिनांक १५ जानेवारी, २०२३ पर्यंत अंतिम करण्यात यावेत.
३. वर नमूद केलेल्या वेळेत ही सर्व कार्यवाही केली जाईल याची जबाबदारी संबंधित आस्थापना अधिकारी/संस्करण अधिकारी यांची राहील.
# Page 2