# Page 1
शिस्तभंगविषयक कारवाई
शासकीय कर्मचाऱ्याच्या मृत्यूनंतर तात्काळ संपुष्टात आणण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक: वशिअ-१२१८/प्र.क्र.६१/११
मंत्रालय, मुंबई ४०००३२
दिनांक : ३१ मे, २०१८
परिपत्रक
महाराष्ट्र नागरी सेवा (शिस्त व अपील) नियम, १९७९ मधील तरतुदींन्वये शासकीय कर्मचाऱ्यांच्या विरूध्द शिस्तभंगाची कारवाई करण्यात येते. शिस्तभंगाची कारवाई सुरू असताना शासकीय कर्मचाऱ्याचे निधन झाल्यास त्यासंदर्भात वरील नियमांतील नियम १३ (चार) मध्ये खालीलप्रमाणे तरतूद विहित केली आहे:
अपचारी शासकीय कर्मचाऱ्याच्या मृत्यूनंतर शिस्तभंग कारवाई तात्काळ संपुष्टात येते. त्यामुळे या नियमांखालील कोणतीही शिस्तभंग कारवाई संबंधित अपचारी शासकीय कर्मचाऱ्याच्या मृत्यूनंतर चालू ठेवता येणार नाही.” २. वरील तरतुदीनुसार शिस्तभंगविषयक कारवाई चालू असताना कर्मचाऱ्याचे निधन झाल्यास त्याच्याविरुद्धची कारवाई तात्काळ संपुष्टात आणणे आवश्यक आहे. शासन शिस्तभंगविषयक प्राधिकारी असलेल्या प्रकरणी अशी कारवाई संपुष्टात आणण्याचे प्रस्ताव सहमतीसाठी प्रथम सामान्य प्रशासन विभागास सादर केले जातात. सामान्य प्रशासन विभागाची सहमती प्राप्त झाल्यावर त्यास शासनाची
मान्यता घेतली जाते. या प्रक्रियेत काही कालावधी जातो व चौकशी संपुष्टात आणण्यास विलंब होतो.
त्यामुळे निधन पावलेल्या कर्मचाऱ्याचे सेवानिवृत्तीविषयक लाभ मिळण्यास उशीर होऊन त्याच्या कुटुंबियांची गैरवाजवी अडचण होते.
३. वरील बाब विचारात घेऊन आता अशा सूचना देण्यात येत आहेत की, शिस्तभंगाची कारवाई सुरु असताना कर्मचाऱ्याचे निधन झाल्यास, आवश्यक ती खातरजमा करुन सदर कारवाई संपुष्टात आणण्याबाबतचा प्रस्ताव मंत्रालयीन प्रशासकीय विभागांनी सहमतीसाठी सामान्य प्रशासन विभागास सादर न करता शिस्तभंगविषयक प्राधिकाऱ्याच्या स्तरावर मान्यतेसाठी सादर करावा.
शासनास दुय्यम असणाऱ्या शिस्तभंगविषयक प्राधिकाऱ्यांनीदेखील कर्मचाऱ्याच्या निधनानंतर त्याच्याविरुद्धची शिस्तभंगविषयक कारवाई संपुष्टात आणण्याची कार्यवाही तात्काळ करावी.
# Page 2
शासन परिपत्रक क्रमांकः वशिअ-१२१८/प्र.क्र.६१/११