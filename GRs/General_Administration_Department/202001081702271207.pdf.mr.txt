# Page 1
महाराष्ट्र शासन
सामान्य प्रशासन विभाग
शासन आदेश क्रमांकः कअनि-१११८/प्र.क्र.०१/१४ ब
मादाम कामा मार्ग, हुतात्मा राजगुरू चौक,
मंत्रालय,मुंबई -४०००३२
दिनांक: ०८ जानेवारी, २०२०
संदर्भ : १) सा.प्र.वि.शासन आदेश क्र.कअनि १११८/प्र.क्र.०१/१४ब, दिनांक २५.०५.२०१८.
२) सा.प्र.वि.शासन आदेश क्र.कअनि १११८/प्र.क्र.०१/१४ब, दिनांक १६.०९.२०१९.
शासन आदेश
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या
विलंबास प्रतिबंध अधिनियम, २००५ च्या कलम ४(१) (२) (३) नुसार संदर्भाधीन क्रमांक १ येथील आदेशान्वये श्रीमती प्रि.सं.जोशी, कक्ष अधिकारी, महिला व बालविकास विभाग यांची उद्योग, ऊर्जा व कामगार विभागात
बदली करण्यात आली आहे. या संदर्भात संदर्भाधीन क्र.२ येथील आदेशान्वये श्रीमती जोशी, कक्ष अधिकारी यांना दिनांक १७.०९.२०१९ (म.पू.) पासून उद्योग, ऊर्जा व कामगार विभागात रुजू होण्यासाठी एकतर्फी कार्यमुक्त करण्यात आले आहे. तथापि, श्रीमती जोशी अद्याप उद्योग, ऊर्जा व कामगार विभागात रुजू झालेल्या नाहीत.
२. आता प्रस्तुत आदेशान्वये संदर्भाधीन क्र.१ व २ येथील आदेशातील श्रीमती प्रि.सं.जोशी, कक्ष अधिकारी यांच्या उद्योग,ऊर्जा व कामगार विभागातील बदलीचे तसेच त्यांच्या एकतर्फी कार्यमुक्ततेचे आदेश रद्द करण्यात येत आहेत. या आदेशान्वये श्रीमती जोशी यांची बदली प्रशासकीय कारणास्तव सामान्य प्रशासन विभाग येथे करण्यात येत आहे. हे आदेश तत्काळ अंमलात येतील.