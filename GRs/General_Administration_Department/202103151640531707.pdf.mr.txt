# Page 1
सैन्यातील धारातीर्थी पडलेल्या महाराष्ट्रातील अधिकारी/जवान यांच्या विधवा/अवलंबितांना आर्थिक मदत देण्याबाबत - शहीद जवान नायक मांदळे प्रदिप साहेबराव जि. बुलढाणा
महाराष्ट्र शासन
सामान्य प्रशासन विभाग
शासन निर्णय क्रमांकः मासैम-२०२१/प्र.क्र.५८/का-२८
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारीख: १५/०३/२०२१.
वाचा १) शासन निर्णय, सामान्य प्रशासन विभाग, क्र.मासैम २०१९/(प्र.क्र.६८)/२०१९/२८, दिनांक ०२/०८/२०१९
२) संचालक,सैनिक कल्याण विभाग, पुणे यांचे पत्र क्र.१६०२५/मांदळे प्रदिप / सैकवि-१६ दिनांक ०३/०३/२०२१
प्रस्तावना युध्दात, युध्दजन्य परिस्थितीमध्ये, तसेच देशातील सुरक्षा संबंधी मोहिमेत, चकमकीत / देशाबाहेरील मोहिमेत धारातीर्थी पडलेल्या राज्यातील सैनिकांच्या वारसांना तसेच देशातील सुरक्षा संबंधी मोहिमेत, चकमकीत धारातीर्थी पडलेल्या राज्यातील सीमा सुरक्षा बल व इतर तत्सम निमलष्कर दलातील सैनिकांच्या वारसांना संदर्भाधिन दिनांक ०२/०८/२०१९ रोजीच्या शासन निर्णयान्वये रू. १.०० कोटी इतकी आर्थिक मदत देण्यात येते.
शासन निर्णय सैनिक कल्याण विभाग, पुणे यांनी दिनांक ०३ मार्च, २०२१ च्या पत्रान्वये शासनास सादर केलेल्या प्रस्तावाच्या अनुषंगाने, पुढील तक्त्यात नमूद केल्यानुसार, महाराष्ट्र राज्यातील धारातीर्थी पडलेले जवान, नायक मांदळे प्रदिप साहेबराव यांच्या अवलंबितांना पुढीलप्रमाणे आर्थिक मदत देण्यास शासन मान्यता देण्यात येत आहे :
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| नाव व पत्ता | शहीद दिनांक,मोहिम व ठिकाण | वारसांचे नांव व आर्थिक मदतीची रक्कम |
| नं ४५८२५००-एच, नायक मांदळे प्रदिप साहेबराव मु. .पळसखेड चक्का, पो. सावखेड तेजन, ता. सिंदखेड राजा, जि. बुलढाणा - ४२३७०१. | १५ डिसेंबर, २०२० नियंत्रण रेषेवरील द्रास सेक्टर येथील ऑपरेशन एरियामध्ये हिमस्खलनाच्या नैसर्गिक आपत्तीमुळे शहीद. (ऑपरेशन रक्षक) | १)श्रीमती कांचन प्रदिप मांदळे (वीरपत्नी) - रू. ६० लाख २)श्रीमती सुनंदा साहेबराव मांदळे (वीरमाता) रू. ४० लाख मु. पळसखेड चक्का, पो. सावखेड तेजन, ता. सिंदखेड राजा, जि. बुलढाणा – ४२३७०१. |
| एकूण | रुपये १.०० कोटी |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. धारातीर्थी पडलेल्या जवानाच्या अवलंबितास एकूण अनुज्ञेय (रू. १.०० कोटी) रक्कमेपैकी रु.५०,००,०००/- ( रु.पन्नास लाख फक्त) इतकी रक्कम मुख्यमंत्री सहायता (कारगिल) निधीतून घेण्यात
आलेल्या व राष्ट्रीयीकृत बँकेत सद्यस्थितीत गुंतविण्यात आलेल्या रकमेच्या व्याजातून अदा करण्यात यावी.
# Page 2
शासन निर्णय क्रमांकः मासैम-२०२१/प्र.क्र.५८/का-२८ ३. शासन अनुदानातून द्यावयाच्या रकमेपोटी होणारा खर्च रु.५०,००,०००/-(रुपये पन्नास लाख फक्त) हा मागणी क्र.ए-५ लेखाशीर्ष "२२३५ सामाजिक सुरक्षा व कल्याण, ६० - इतर सामाजिक सुरक्षा व कल्याण कार्यक्रम,१०२-सामाजिक सुरक्षा योजनेखाली निवृत्तीवेतने, (०० ) ( ०४) देशांतर्गत/सुरक्षासंबंधी मोहिमेत चकमकीत धारातीर्थी पडलेल्या जवानांच्या विधवांना / अवलंबितांना आर्थिक मदत (२२३५ २६०८) ५०-इतर खर्च " या लेखाशीर्षाखाली सन २०२०-२१ या आर्थिक वर्षासाठी मंजुर तरतूदीतून भागविण्यात यावा.
४. प्रस्तुत प्रकरणी ‘आहरण व संवितरण अधिकारी', म्हणून जिल्हा सैनिक कल्याण अधिकारी, बुलढाणा यांना प्राधिकृत करण्यात येत आहे. तसेच धारातीर्थी पडलेल्या जवानांच्या विधवांना/अवलंबितांना द्यावयाची आर्थिक मदत ECS द्वारे देण्यात यावी व त्याबाबतचा अहवाल शासनास सादर करण्यात यावा.
५. हा शासन निर्णय, वित्त विभागाच्या सहमतीने निर्गमित केलेल्या शासन निर्णय, सामान्य प्रशासन विभाग, क्र.मासैम २०१९/(प्र.क्र.६८)/२०१९/२८, दिनांक ०२/०८/२०१९ मधील मार्गदर्शक तत्वांचा अवलंब करुन निर्गमित करण्यात येत आहे.