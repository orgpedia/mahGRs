# Page 1
सामान्य प्रशासन विभागाच्या अधिपत्याखालील शासकीय परिवहन सेवा, वरळी, मुंबई कार्यालयातील पदांचा सुधारित आकृतिबंध.
महाराष्ट्र शासन
सामान्य प्रशासन विभाग
शासन निर्णय क्रमांक:- शापसे-३४१७/प्र.क्र.१५४/का.३१ (शापसे)
मंत्रालय, मुंबई ४०० ०३२.
दिनांक:- २८ जुलै, २०२२
वाचा: १) सामान्य प्रशासन विभाग, शासन निर्णय क्र.शापसे-१००६/प्र.क्र.१६९/२८-अ, दि.२७.०८.२००९ २) शासन परिपत्रक, वित्त विभाग क्र. पदनि-०६१७/प्र.क्र.२०/आपुक, दि.२९.०६.२०१७ ३) वित्त विभागाचे पदनि-२०२१/प्र.क्र.७४/२१/आपुक, दि.०५.०१.२०२२ चे पत्र व त्यासोबतचे उच्चस्तरीय सचिव समितीच्या दि.२६.११.२०२१ रोजीच्या बैठकीचे इतिवृत्त
प्रस्तावना: सामान्य प्रशासन विभागाच्या अधिपत्याखालील शासकीय परिवहन सेवा, वरळी, मुंबई कार्यालयातील आकृतिबंध यापूर्वी संदर्भ क्र.१ वरील शासन निर्णयान्वये अंतिम करण्यात आला होता. आता प्रशासकीय विभाग व त्यांच्या अधिपत्याखालील कार्यालयातील मंजूर पदांचा आढावा घेऊन सुधारित आकृतिबंध निश्चित करण्याबाबतचे निर्देश वित्त विभागाच्या संदर्भ क्र. २ येथील शासन परिपत्रकान्वये देण्यात आलेले आहेत. त्यानुषंगाने सामान्य प्रशासन विभागाच्या अधिपत्याखालील शासकीय परिवहन सेवा, वरळी, मुंबई यांच्या आस्थापनेवरील मंजूर पदांचा आढावा घेऊन सुधारित आकृतिबंध निश्चित करणयाबाबतचा प्रस्ताव मा.मुख्य सचिव यांच्या अध्यक्षतेखालील उच्चस्तरीय सचिव समितीसमोर ठेवण्यात आला होता.
उच्चस्तर सचिव समितीने दि.२६.११.२०२१ रोजी झालेल्या बैठकीत शासकीय परिवहन सेवा, वरळी, मुंबई यांच्या आस्थापनेवरील १८८ पदांपैकी ३३ पदे कमी करून १३८ नियमित पदे व १७ पदांचे मनुष्यबळ बाह्ययंत्रणेकडून घेण्याबाबतच्या सुधारित आकृतिबंधाच्या प्रस्तावास मंजुरी दिली असून समितीने मंजूर केलेल्या सुधारित आकृतिबंधास मान्यता देण्याची बाब शासनाच्या विचाराधीन होती.
शासन निर्णय: सामान्य प्रशासन विभागाच्या अधिपत्याखालील शासकीय परिवहन सेवा, वरळी, मुंबई यांच्या आस्थापनेवरील सोबत जोडलेल्या विवरणपत्र - “अ” नुसार १३८ नियमित पदांस व विवरणपत्र- “ब” नुसार १७ मनुष्यबळ संख्येच्या प्रमाणात सेवा बाह्ययंत्रणेद्वारे घेण्यास या शासन निर्णयान्वये मंजुरी देण्यात येत आहे.
२. शासकीय परिवहन सेवा, वरळी, मुंबई यांच्या आस्थापनेवरील एकूण ५६ संवर्गांपैकी २१ संवर्ग मृत करण्यात आले आहेत. सुधारित आकृतिबंधात एकूण २५ संवर्ग करण्यात आले आहेत.
३. वरिष्ठ लिपिक, सहाय्यक लेखापाल, व वरिष्ठ लिपिक तथा रोखपाल (वेतनश्रेणी रु.५२०० २०२००, ग्रेड पे २४००) (एस ८ : रु.२५५००-८११००) या तीन संवर्गांचे एकत्रिकरण करून “वरिष्ठ लिपिक” असा एकच संवर्ग करण्यात आला आहे.
४. नोंदणी पर्यवेक्षक व सहायक नोंदणी पर्यवेक्षक (वेतनश्रेणी रु.५२००-२०२००, ग्रेड पे रु.२४००) (एस ८ : २५५००-८११००) या दोन संवर्गांचे एकत्रिकरण करून त्यांचे “नोंदणी पर्यवेक्षक” असा एकच संवर्ग तयार करण्यात आला आहे.
५. नोंदणी लिपिक व नोंदणी सहायक (वेतनश्रेणी रु.५२००-२०२००, ग्रेड पे १९००) (एस-६ : १९९०० ६३२००) या दोन संवर्गांचे एकत्रिकरण करुन त्याचे “नोंदणी लिपिक” असा एकच संवर्ग तयार करण्यात आला आहे.
६. सहाय्यक कार्यादेशक, मुख्य यांत्रिक व वाहन तपासणीस (वेतनश्रेणी रु.५२००-२०२००, ग्रेड पे रु.२४००) (एस-८ : २५५००-८११००) या संवर्गांचे एकत्रिकरण करून “मुख्य यांत्रिक” असा एकच संवर्ग तयार करण्यात आला आहे.
# Page 2
शासन निर्णय क्रमांकः शापसे-३४१७/प्र.क्र.१५४/का.३१ (शापसे)
७. सहायक यांत्रिक व कनिष्ठ यांत्रिक (वेतनश्रेणी रु.५२००-२०२००, ग्रेड पे रु.१९००) (एस-६ : १९९००-६३२००) या दोन संवर्गांचे एकत्रिकरण करून त्याचे “सहायक यांत्रिक” असा एकच संवर्ग तयार करण्यात आला आहे.
८. प्रमुख विजतंत्री, सहा. सज्जक, विजेरीकार, सहा. विजेरीकार, कातारी, सहा. कातारी, तुषार चितारी, सहा.तुषार चितारी, सहा. लोहार, संधारक, सहा. संधारक, सहा. रेडीयेटर यांत्रिक, टायरमन, भांडार खरेदीकार, वेचणीकार, अकुशल कामगार, स्वच्छक, धुणारा, हमाल सहा.टायरमन, खरवडणारा, शिपाई, पहारेकरी, सफाईगार हे संवर्ग मृत संवर्ग करण्यात आले आहेत.
९. वीजतंत्री (वेतनश्रेणी रु.५२००-२०२००, ग्रेड पे रु.१९००) (एस -६ : १९९००-६३२००) या संवर्गाचे नामाभिधान बदलून ते “वीजतंत्री तथा वातानुकुलित यांत्रिक” असे करण्यात आले आहे.
१०. विवरणपत्र -“अ” येथील जे संवर्ग मृत ठरविण्यात आले आहेत, त्या संवर्गात जितके कर्मचारी कार्यरत असतील तितकी पदे अधिसंख्य गणण्यात यावीत. सदर अधिसंख्य पद त्यावर कार्यरत व्यक्तीच्या सेवानिवृत्ती / राजीनामा / मृत्यू इ. कारणामुळे रिक्त झाल्यानंतर ते पद आपोआप रद्द होईल.
१०. विवरणपत्र –“ब” मध्ये नमूद १७ मनुष्यबळ संख्येच्या मर्यादेत गट-ड संवर्गातील अकुशल कामगार, स्वच्छक, धुणारा, शिपाई, पहारेकरी, सफाईगार या पदनामांच्या सेवा बाह्ययंत्रणेद्वारे घेण्यास मान्यता देण्यात येत आहे. तथापि, उक्त संवर्गात सध्या अधिसंख्य म्हणून कार्यरत असलेली पदे वगळून उर्वरित मनुष्यबळाच्या सेवा बाह्ययंत्रणेकडून घेण्यात याव्यात.
११. बाह्ययंत्रणेद्वारे पदांच्या सेवा घेतांना वित्त विभागाच्या दिनांक २७.०९.२०१०, दि.०२.०२.२०१३, दि.०२.१२.२०१३, दि.०२.०८.२०१६ व दि.३०.०९.२०२० च्या शासन परिपत्रकातील मार्गदर्शक सूचनांचे पालन करण्यात यावे. तसेच संवर्गनिहाय सेवा बाह्ययंत्रणेद्वारे घेण्याऐवजी संवर्गाचे एकत्रिकरण करून (multitasking करणारा कर्मचारीवृंद) बहुउद्देशिक स्वरुपाच्या सेवा बाह्यंत्रणेद्वारे याव्यात.
१२. शासकीय परिवहन सेवा, वरळी, मुंबई यांच्या आस्थापनेवरील नियमित पदांकरिता तसेच बाह्ययंत्रणेद्वारे भरण्यात येणाऱ्या पदांकरिता होणारा खर्च शासकीय परिवहन सेवा कार्यालयासाठी असलेल्या लेखाशीर्षाखाली खर्ची टाकण्यात यावा व त्या त्या वर्षाच्या मंजूर अनुदानातून भागविण्यात यावा.
१३. हा शासन निर्णय उच्चस्तरिय सचिव समितीच्या दिनांक २६.११.२०२१ रोजी झालेल्या २०२१ मधील ९ व्या बैठकीच्या इतिवृत्तातील मान्यतेस अनुसरून व वित्त विभागाच्या अनौपचारिक संदर्भ क्र. अनौसं २९५ / आपुक, दि.३०.०५.२०२२ अन्वये मिळालेल्या सहमतीस अनुसरून निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8