# Page 1
लिपिक-टंकलेखक सेवाप्रवेशोत्तर प्रशिक्षण परीक्षा - २०१९ ला पुन्हा बसू इच्छित असलेल्या उमेदवारांचे (Repeater) अर्ज पाठविण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांकः सेप्रप-१९१८/प्र.क्र.२२/का-१७
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: १२ फेब्रुवारी, २०१९.
वाचा १. शासन परिपत्रक क्रमांकः सेप्रप-१९१८/प्र.क्र.२२/का-१७, दि. १८ ऑगस्ट, २०१८.
शासन परिपत्रक - मंत्रालयीन प्रशासकीय विभागातील लिपिक-टंकलेखकांसाठी सेवाप्रवेशोत्तर प्रशिक्षण परीक्षा आयोजित करावयाची असून या परीक्षेला प्रथमच बसणाऱ्या उमेदवारांकडून दि. १८ ऑगस्ट, २०१८ च्या परिपत्रकान्वये अर्ज मागविण्यात आले होते. त्यानुसार अर्ज सादर केलेल्या उमेदवारांचे प्रशिक्षण दि. १ ऑक्टोबर, २०१८ ते २१ डिसेंबर, २०१८ या कालावधीत राज्य प्रशिक्षण नियंत्रण व मुल्यमापन यंत्रणा, यशदा यांच्या अधिनस्त असलेल्या विविध विभागीय प्रशासकीय प्रशिक्षण संस्थामध्ये पूर्ण झाले आहे.
२. दिनांक १८ ऑगस्ट, २०१८ च्या परिपत्रकास अनुसरुन अर्ज सादर केलेल्या उमेदवारांव्यतिरिक्त प्रशासकीय विभागातील जे लिपिक-टंकलेखक यापूर्वी आयोजित करण्यात आलेल्या लिपिक-टंकलेखक सेवाप्रवेशोत्तर प्रशिक्षण परीक्षेत अनुत्तीर्ण झाले आहेत किंवा परीक्षेला अनुपस्थित राहीले आहेत, अशा उमेदवारांनी लिपिक-टंकलेखक सेवाप्रवेशोत्तर प्रशिक्षण परीक्षा २०१९ ला बसण्यासाठी त्यांचे विहित नमुन्यातील अर्ज ( त्या अर्जात उमेदवाराचे संपूर्ण नाव नमूद करून ) त्यांच्या प्रशासकीय विभागामार्फत सादर करावेत. संबंधित उमेदवारांच्या प्रशासकीय विभागांच्या आस्थापना अधिकाऱ्यांनी उमेदवाराच्या अर्जातील सर्व तपशील बरोबर असल्याची खात्री करुन / प्रमाणित करुन अर्ज या कार्यासनाकडे निश्चितपणे दिनांक २८ फेब्रुवारी, २०१९ पर्यंत पोच होतील अशा पध्दतीने पाठवावेत. उमेदवाराने अर्जात नमूद केलेली सर्व माहिती अचूक असल्याची आस्थापना अधिकारी यांनी खात्री करावी. विहित नमुन्यातील अर्जाचा नमूना मंत्रालय इंट्रानेटवर “आवेदन पत्र” या मथळ्याखाली उपलब्ध आहे.
३. सामान्य प्रशासन विभाग, शासन निर्णय, दि. २० ऑगस्ट, २०१८ अन्वये लिपिक-टंकलेखक सेवाप्रवेशोत्तर प्रशिक्षण परीक्षेचा अभ्यासक्रम सुधारित करण्यात आला असून जे उमेदवार २०१८ पर्यंत जुन्या अभ्यासक्रमानुसार आयोजित करण्यात आलेल्या लिपिक-टंकलेखक सेवाप्रवेशोत्तर
# Page 2
शासन परिपत्रक क्रमांक: सेप्रप-१९१८/प्र.क्र.२२/का-१७
प्रशिक्षण परीक्षेतील कोणत्याही एक किंवा दोन्ही प्रश्नपत्रिकेमध्ये अनुत्तीर्ण झाले आहेत त्यांना या परीक्षेमध्ये दि. २० ऑगस्ट, २०१८ च्या शासन निर्णयामध्ये नमूद सुधारित अभ्यासक्रमानुसार फक्त प्रश्नपत्रिका क्रमांक- १ उत्तीर्ण होणे आवश्यक राहिल.
४. सर्व मंत्रालयीन प्रशासकीय विभागांनी कृपया सदर परिपत्रक लेखी स्वरुपात संबंधित लिपिक-टंकलेखक यांच्या ( प्रतिनियुक्ती वर / रजेवर असलेल्या लिपिक-टंकलेखक यांच्या सह) त्वरीत निदर्शनास आणावे व त्यांची स्वाक्षरी घेऊन, ती कागदपत्रे आपल्या अभिलेखात जतन करुन ठेवावीत. एखाद्या पात्र उमेदवाराचा अर्ज छाननी करुन विहित मुदतीत या कार्यासनास प्राप्त झाला नाही तर त्याची संपूर्ण जबाबदारी संबंधित उमेदवार आणि त्या विभागाची राहील. तसेच विहित कालमर्यादेनंतर प्राप्त होणारे अर्ज स्विकृत केले जाणार नाही याची कृपया नोंद घ्यावी.