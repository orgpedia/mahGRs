# Page 1
कामाच्या ठिकाणी महिलांचे लैंगिक छळ (प्रतिबंध मनाई व निवारण ) अधिनियम -२०१३ मधील तरतुदीनुसार अंतर्गत तक्रार समितीची पुर्नरचना करण्याबाबत.
महाराष्ट्र शासन
सामान्य प्रशासन विभाग,
शासन निर्णय क्रमांक संकीर्ण-२७१९/प्र क्र ३६/का-२१ आस्था
मंत्रालय, मुंबई- ४०००३२
दिनांक :- १ मार्च, २०२१
संदर्भ :- १) महिला व बालविकास विभाग शासन परिपत्रक क्रमांक मकक-२०१०/प्र क्र४६/ मकक, दि ११.०६.२०१० २) महिला व बालविकास विभाग शासन परिपत्रक क्रमांक मकचै-२०१०/प्र क्र६३/ मकक, दि १९.०६.२०१४ ३) सा प्रवि कार्यालयीन आदेश क्र संकीर्ण-२७१९/प्र क्र ३६/का-२१ आस्था, दि ०७.०३.२०१९
प्रस्तावना : केंद्र शासनाकडून कामाच्या ठिकाणी महिलांचे छळापासून संरक्षण प्रतिबंध, मनाई व निवारण) अधिनियम दिनांक २३.०४.२०१३ व त्या अंर्तगत दिनांक ९.१२.२०१३ रोजी नियम प्रसिध्द करण्यात आलेले असून प्रत्येक कार्यालयात अंतर्गत तक्रार समिती स्थापन करण्याबाबत महिला व बालविकास विभागाचा शासन निर्णय दिनांक
१९.०६.२०१४ रोजी निर्गमित करण्यात आला आहे. त्यानुसार मंत्री आस्थापनेच्या अधीनस्त मा.मुख्यमंत्री सचिवालय, मा.मंत्री व मा.राज्यमंत्री यांच्या कार्यालयातील कार्यरत महिला अधिकारी/कर्मचारी यांच्यासाठी तक्रार
समिती गठीत करण्यात आली आहे. सदर समितीचे अध्यक्ष नियतवयोमानानुसार सेवानिवृत्त झाल्या आहेत. तसेच
समितीचे सदस्य सद्यस्थितीत मुख्यमंत्री सचिवालयात कार्यरत नसल्यामुळे समितीची पुर्नरचना करण्याचे प्रस्तावित होते.
शासन निर्णय :
सामान्य प्रशासन विभाग शासन निर्णय दिनांक ७.३.२०१९ अन्वये कामाच्या ठिकाणी महिलांचे लैगिंक छळापासून संरक्षण (प्रतिबंध, मनाई व निवारण) अधिनियम २०१३ अंतर्गत मंत्री आस्थापनेच्या अधीनस्थ मा.
मुख्यमंत्री सचिवालय, मा.उपमुख्यमंत्री, मा. मंत्री व मा. राज्यमंत्री यांच्या कार्यालयातील प्रतिनियुक्तीने कार्यरत महिला अधिकारी/कर्मचारी यांच्यासाठी लैंगिक छळाबाबत येणाऱ्या तक्रारींची चौकशी करणे व त्यानुसार
कार्यवाहीची शिफारस करणे याकरिता खालीलप्रमाणे तक्रार समितीची पुर्नरचना करण्यात येत आहे.
१. श्रीमती सु.सं.राणे, कक्ष अधिकारी (साप्रवि का-२१) अध्यक्ष २. श्री राजेश वडनेरकर, कक्ष अधिकारी (साप्रवि का- २३- अ)) सदस्य ३. श्रीमती प्र.प्र, सावंत, कक्ष अधिकारी (साप्रवि का-२२) सदस्य ४. श्रीमती संगिता गुल्हाणे, कक्ष अधिकारी (साप्रवि का-२१-अ) सदस्य ५. श्रीमती शिल्पा नातू, कक्ष अधिकारी (मुख्यमंत्री सचिवालय ) सदस्य ६. श्रीम रोहिणी सकपाळ, सहायक कक्ष अधिकारी (साप्रवि का-२१) : सदस्य सचिव ७. श्रीमती सुनिला भिसे, संचालक, सावली प्रतिष्ठान, : अशासकीय सदस्य अ/२, धनराज अपार्टमेंट, दिवानमन नवयुग नगर,
वसई रोड (पश्चिम), तालुका पालघर ४०१२०१.
# Page 2
शासन निर्णय क्रमांकः संकीर्ण-२७१९/प्र क्र ३६/का-२१ आस्था
२. मा.मुख्यमंत्री सचिवालय, मा. उपमुख्यमंत्री, मा.मंत्री व मा. राज्यमंत्री कार्यालयात प्रतिनियुक्तीने कार्यरत महिला अधिकारी/कर्मचारी यांना याद्वारे असे कळविण्यात येते की, त्यांनी लैंगिक छळासंदर्भात
कोणतीही तक्रार असल्यास, ती महिला तक्रार निवारण समितीच्या अध्यक्ष किंवा सदस्य सचिवांकडे सादर करावी.
३. उपरोक्त समिती मा.मुख्यमंत्री सचिवालय, मा.उपमुख्यमंत्री,मा.मंत्री व मा.राज्यमंत्री कार्यालयात प्रतिनियुक्तीने कार्यरत महिला अधिकारी / कर्मचारी यांच्याकडून लैंगिक छळासंदर्भात प्राप्त झालेल्या तक्रारींची चौकशी करून कारवाईची शिफारस करेल.
४. उपरोक्त समितीच्या नावाचा फलक विभागाच्या दर्शनी लावण्याची कार्यवाही कार्यासन २१-अ यांनी तात्काळ करावी.