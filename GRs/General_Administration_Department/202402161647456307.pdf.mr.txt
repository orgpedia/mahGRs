# Page 1
दिनांक ११ ऑक्टोबर, २०२० रोजी आयोजित
राज्यसेवा पूर्व परीक्षा २०२० पुढे ढकलण्यात आल्यामुळे संस्थेने केलेल्या नुकसान
भरपाईच्या दाव्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक - मलोआ ११२२/ प्र. क्र. १०८/ मलोआ
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२.
दिनांक - १६ फेब्रुवारी, २०२४.
संदर्भ - १) केंद्र शासनाच्या मानव संसाधन मंत्रालयाचे कार्यालयीन ज्ञापन क्रमांक १६-१६/ २०२०- यु१ए,
दिनांक ०६ जुलै, २०२०.
२) महाराष्ट्र लोकसेवा आयोगाचे पत्र क्रमांक एमआयएस ०६१५/ सीआर-१८/ २०२०/ तीन, दिनांक २९ जुलै, २०२०.
३) महाराष्ट्र लोकसेवा आयोगाचे प्रसिद्धीपत्रक क्रमांक सीटीटी ०९२०/ सीआर ४६/ २०२०/
तीन, दिनांक १० ऑक्टोबर, २०२०
४) महाराष्ट्र लोकसेवा आयोगाचे पत्र क्रमांक एमआयएस ०६१५/ सीआर-०६/ २०२१/ तीन,
दिनांक ४ फेब्रुवारी, २०२१.
प्रस्तावना -
केंद्र शासनाच्या मानव संसाधन मंत्रालयाकडून कोरोना विषाणूचा प्रसार होऊ नये, यासाठी परीक्षा आयोजित करणाऱ्या संस्थांनी आवश्यक उपाययोजना करणेबाबत संदर्भाधीन ज्ञापन क्रमांक १ अन्वये आवश्यक त्या
सुचना देण्यात आलेल्या आहेत. त्याआधारे महाराष्ट्र लोकसेवा आयोगाकडून संदर्भाधीन पत्र क्रमांक २ अन्वये
आयोजित परीक्षांकरीता मानक कार्यप्रणाली तयार करण्यात आली. त्यानुषंगाने परीक्षा केंद्रावरील गर्दीचे व्यवस्थापन, मेटल डिटेक्टरद्वारे उमेदवारांची तपासणी/ झडती, थर्मल स्क्रिनिंग, स्वच्छता, केंद्र शासनाच्या मानक
कार्यप्रणालीनुसार विविध टप्प्यावर परीक्षा उपकेंद्राचे करावे लागणारे सॅनिटायझेशन, संबंधितांना किटचा पुरवठा
करणे, परीक्षेनंतर वापरलेल्या वस्तंूची विहित पद्धतीने विल्हेवाट लावणे, इत्यादी स्वरुपाच्या कामाकरीता मेसर्स इनोव्हेटीव्यु पात्र सेवा पुरवठादार संस्थेची निवड करण्यात आली होती.
राज्य सेवा पूर्व परीक्षा-२०२० दिनांक ०५ एप्रिल, २०२० रोजी घेण्याचे नियोजित होते. तथापी “कोव्हीड
परिस्थितीमुळे महाराष्ट्र लोकसेवा आयोगाच्या सर्व परीक्षा पुढे ढकलण्यात याव्यात” असा निर्णय घेण्यात आल्याने
महाराष्ट्र लोकसेवा आयोगाच्या दिनांक १० ऑक्टोबर, २०२० च्या प्रसिद्धीपत्रकान्वये परीक्षा पुढे ढकलण्याबाबत
सुचना निर्गमित करण्यात आल्या व परीक्षा आयोजनासंदर्भातील सर्व कार्यवाही तातडीने थांबवण्याविषयी सर्व
केंद्रांना परीक्षेस केवळ एक दिवसाचा अवधी बाकी असताना कळविण्यात आले. याअनुषंगाने संदर्भाधीन पत्र क्रमांक
४ अन्वये महाराष्ट्र लोकसेवा आयोगाने सदर संस्थेने परीक्षेकरीता करण्यात आलेल्या रुपये ३,०५,४९,९५०/- इतक्या रकमेच्या नुकसान भरपाईची मागणी केली आहे. सदरचा खर्च हा आकस्मिक परीस्थितीमुळे झाल्यामुळे
करारातील अटी व शर्तीनुसार सदर संस्थेस नुकसान भरपाई देण्याबाबत आयोगाकडून प्राप्त प्रस्तावास प्रशासकीय
मान्यता देण्याची बाब शासनाच्या विचाराधीन होती.
शासन निर्णय -
दिनांक ०५ एप्रिल, २०२० रोजी होणारी परीक्षा पुढे ढकलण्यात आल्याने परीक्षा केंद्रावरील गर्दीचे व्यवस्थापन, मेटल डिटेक्टरद्वारे उमेदवारांची तपासणी/ झडती, थर्मल स्क्रिनिंग, स्वच्छता, केंद्र शासनाच्या मानक
कार्यप्रणालीनुसार विविध टप्प्यावर परीक्षा उपकेंद्राचे करावे लागणारे सॅनिटायझेशन, संबंधितांना किटचा पुरवठा
# Page 2
शासन निर्णय क्रमांकः मलोआ ११२२/ प्र. क्र. १०८/ मलोआ
करणे, परीक्षेनंतर वापरलेल्या वस्तंूची विहित पद्धतीने विल्हेवाट लावणे, इत्यादी स्वरुपाच्या कामाकरीता नियुक्त
केलेल्या मेसर्स इनोव्हेटीव्यु या पात्र सेवा पुरवठादार संस्थेचे परीक्षा केंद्रांवर सेवा उपलब्ध करुन दिल्यामुळे सदर
संस्थेस झालेल्या नुकसान भरपाई करीता झालेला एकूण खर्च रुपये ३,०५,४९,९५०/- (अक्षरी रुपये तीन कोटी पाच
लाख एकोणपन्नास हजार नऊशे पन्नास फक्त) संस्थेबरोबर झालेल्या करारानुसार योग्य असल्याचे सचिव, महाराष्ट्र
लोकसेवा आयोग यांनी आयोगाच्या दिनांक ४ सप्टेंबर, २०२३ रोजीच्या पत्रान्वये प्रमाणित केले आहे. अपरिहार्य
परिस्थितीत परीक्षा पुढे ढकलण्यात आल्यामुळे सदर संस्थेमार्फत परीक्षेच्या आयोजनाकरीता करण्यात आलेल्या
रुपये ३,०५,४९,९५०/- (अक्षरी रुपये तीन कोटी पाच लाख एकोणपन्नास हजार नऊशे पन्नास फक्त) इतक्या
रकमेच्या नुकसान भरपाईस याद्वारे प्रशासकीय व वित्तीय मान्यता देण्यात येत आहे.
०२. सदर खर्च मागणी क्रमांक ए-३ सामान्य प्रशासन विभाग, २०५१ लोकसेवा आयोग, (१०२) राज्य लोकसेवा
आयोग, (००) (०१) महाराष्ट्र लोकसेवा आयोग (भारित), (१३) कार्यालयीन खर्च (भारित) या लेखाशिषांतर्गत मंजूर
करण्यात आलेल्या अनुदानातून भागविण्यात यावा.
०३. सदर शासन निर्णय वित्तीय अधिकार नियम पुस्तिका, १९७८ भाग-२ अंतर्गत निर्गमित केलेल्या सामान्य
प्रशासन विभाग, शासन आदेश क्रमांक मलोआ १११६/ प्र. क्र. २०२/ आठ, दिनांक १२ ऑक्टोबर, २०१८ मधील
परीच्छेद ५ नुसार तसेच वित्त विभागाच्या अनौपचारीक संदर्भ क्रमांक ५२९, दिनांक २० डिसेंबर, २०२३ अन्वये प्राप्त
मान्यतेनुसार निर्गमित करण्यात येत आहे.
०४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध