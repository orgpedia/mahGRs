# Page 1
लघुटंकलेखक (मराठी/इंग्रजी) परीक्षा-२०१७ महाराष्ट्र लोकसेवा आयोगाने प्रतिक्षायादीतील शिफारस केलेल्या उमेदवारांचे नियतवाटप.
महाराष्ट्र शासन
सामान्य प्रशासन विभाग
शासन निर्णय क्रमांकः एएससी-१५१८/प्र.क्र.१५७/१४-अ मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दूरध्वनी क्रमांक : २२७९४१७२
तारीख: २५ जुलै, २०१९
ज्ञापन-: लघुटंकलेखक (मराठी/इंग्रजी), या गट क पदावर नियुक्तीसाठी घेण्यात आलेल्या लघुटंकलेखक परीक्षा २०१७ - चा अंतिम निकाल मा.उच्च न्यायालय, मुंबई येथे दाखल केलेल्या रिट याचिका क्र.२०५३/२०१४ श्री. संजीव शुक्ला विरुध्द महाराष्ट्र शासन व इतर संलग्न याचिका प्रकरणी होणाऱ्या अंतिम निकालाच्या अधीन राहून महाराष्ट्र लोकसेवा आयोगाने शिफारस केलेल्या व निवडसूचीत समावेश करण्यात आलेल्या उमेदवारांचे नियतवाटप सोबतच्या विवरणपत्र “अ” व “ब” मध्ये नमूद केल्यानुसार त्यांच्या नांवासमोर दर्शविलेल्या मंत्रालयीन प्रशासकीय विभागात व बृहन्मुंबईतील शासकीय कार्यालयात लघुटंकलेखक (मराठी/इंग्रजी) या रिक्त पदांवर करण्यात येत आहे.
२. सोबतच्या विवरणपत्र “अ” व “ब” मध्ये नमूद केलेल्या उमेदवारांची नेमणूक पुढील अटी व शर्तीच्या अधीन राहून करण्यात यावी :
(9) सदर विवरणपत्रातील सर्व उमेदवारांनी दिनांक २७ ऑगस्ट, २०१९ पर्यंत संबंधित विभाग / कार्यालयात व्यक्तिशः उपस्थित राहून अस्थायी नियुक्तीचा स्वीकार करणे आवश्यक आहे. प्रस्तुत अस्थायी नियुक्तीसंदर्भात या मुदतीत उमेदवारांकडून काही उत्तर न आल्यास, त्यांचे नाव कोणतीही पूर्वसूचना न देता, या विभागाच्या/महाराष्ट्र लोकसेवा आयोगाच्या निवडसूचीतून कमी करण्यात येईल. तसेच विहित कालावधीत नियुक्ती स्वीकारणाऱ्या उमेदवारांची ज्येष्ठता महाराष्ट्र नागरी सेवा (सेवाज्येष्ठतेचे विनियमन) नियम, १९८२ मधील तरतुदीनुसार महाराष्ट्र लोकसेवा आयोगाने दिनांक १४.०१.२०१९ च्या पत्रान्वये केलेल्या शिफारस क्रमांकानुसार राहील. तसेच शासन निर्णय क्र.एसआरव्ही-२०१८/व्ही.आय.पी./प्र.क्र.२०७/कार्या.१२, दिनांक २८.५.२०१८ मधील तरतुदीनुसार “सदर उमेदवारांची शिफारस ही प्रतिक्षायादीमधून झालेली असल्यामुळे, सदर उमेदवारांची ज्या आदेशान्वये नियुक्ती होईल. त्या आदेशानुसार ते ज्या दिनांकास रुजू होतील त्या दिनांकास त्यांची ज्येष्ठता निर्धारित केली जाईल. सदर उमेदवारांना मूळ गुणवत्ता यादीनुसार ज्येष्ठतेचे लाभ अनुज्ञेय राहणार नाहीत.”
(२) महाराष्ट्र लोकसेवा आयोगाकडे केलेल्या अर्जातील कोणत्याही अर्हतेबाबतच्या दाव्याची तपासणी/पडताळणी आयोगाने केलेली नसल्याने, नियुक्ती स्विकारण्यासाठी उपस्थित रहाताना, महाराष्ट्र लोकसेवा आयोगाच्या जाहिरात क्रमांक : ९/२०१८, व १०/२०१८, दिनांक २५.१.२०१८ मध्ये नमूद केल्यानुसार वयोमर्यादेची तसेच शैक्षणिक आणि अन्य अटींची अर्हता दिनांक ०१.०५.२०१८ रोजी धारण केल्यासंदर्भातील खाली नमूद केलेली मूळ प्रमाणपत्रे उमेदवारांनी सोबत घेऊन जावीत. नियुक्ती स्विकारण्यासाठी उपस्थित राहताना सदर प्रमाणपत्रांची साक्षांकित प्रत उमेदवाराजवळ असणे अत्यावश्यक आहे १) वय/जन्मदिनांक
२) अधिवास
# Page 2
शासन निर्णय क्रमांकः एएससी-१५१८/प्र.क्र.१५७/१४-अ
३) शैक्षणिक पात्रता
४) महिलांच्या आरक्षित पदावर शिफारस करण्यात आलेल्या उमेदवारांच्या बाबत महिला आरक्षणासंदर्भात विहित केलेले दिनांक १ एप्रिल २०१६ किंवा तद्नंतरच्या दिनांकाचे प्रमाणपत्र
५) मागासवर्गीय असल्यास जाती/जमातीबद्दल विहित नमुन्यात आणि विहित अधिकाऱ्याने दिलेले मूळ प्रमाणपत्र तसेच संबंधित विभागीय जाती प्रमाणपत्र पडताळणी समिती यांनी दिलेले जात वैधता प्रमाणपत्र अनुसूचित जाती व अनुसूचित जमाती व्यतिरिक्त इतर सर्व मागास प्रवर्गातील उमेदवारांसाठी उन्नत व प्रगत गटात (क्रिमीलेयर) मोडत नसल्याचे दिनांक १ एप्रिल, २०१६ किंवा तद्नंतरच्या दिनांकाचे प्रमाणपत्र.
६) खेळाडू/शारीरिक अपंगत्व असल्यास, त्याबाबतचे सक्षम प्राधिकाऱ्यांनी दिलेले मूळ प्रमाणपत्र.
७) लघुटंकलेखक पदासाठी विहित केलेली मराठी लघुलेखनाची गती ८० शब्द प्रती मिनिट व मराठी टंकलेखनाची ३० शब्द प्रति मिनिट आणि इंग्रजी लघुलेखनाची गती ८० शब्द प्रती मिनिट व इंग्रजी टंकलेखनाची गती ४० शब्द प्रती मिनिट ही अर्हता धारण केल्याबाबतचे शासकीय परीक्षा मंडळाचे प्रमाणपत्र.
(३) उमेदवारांच्या पात्रता विषयक म्हणजेच शिक्षण, वय, खेळाडू, शारीरिक अपंगत्व, जाती विषयक प्रमाणपत्र इत्यादीबाबतच्या मूळ प्रमाणपत्रांची पडताळणी आयोगाने तसेच या विभागाने केली नसल्यामुळे या सर्व बाबतीत नियुक्ती प्राधिकाऱ्यांनी पडताळणी करणे आवश्यक आहे. प्रस्तुत उमेदवारांचे शिक्षण, वय, खेळाडू असल्यास त्याबाबतची प्रमाणपत्रे, शारीरिक अपंगत्व असल्यास त्याबाबतची प्रमाणपत्रे इत्यादी सर्व मूळ प्रमाणपत्रेही अधिसूचनेत नमूद केलेल्या अर्हतेनुसार आहेत किंवा कसे? हे नियुक्ती प्राधिकाऱ्यांनी उमेदवारांची तात्पुरती नियुक्ती करतानाच प्रथम तपासून पहावीत. तसेच, सर्व प्रमाणपत्रे आवश्यकतेनुसार संबंधित प्राधिकाऱ्याकडून तपासून घेण्यात यावीत.
आयोगाला केलेल्या अर्जातील दाव्याच्या तपासणीसाठी आवश्यक व योग्य ती प्रमाणपत्रे उमेदवार नियुक्ती प्राधिकाऱ्यांना सादर करु शकला नाही तर, उमेदवाराची नियुक्ती करण्यात येणार नाही व उमेदवाराची शिफारस आपोआप रद्द समजण्यात येईल.
(8) महिलांच्या आरक्षित पदावर शिफारस करण्यात आलेल्या महिला उमेदवारांकडून महिला व बाल विकास विभाग, शासन निर्णय क्रमांक:८२/२००१/मसेआ-२०००/प्र.क्र.४१५/ का.२, दिनांक २५.५.२००१ व शासन निर्णय क्रमांक: संकीर्ण-२०१७/प्र.क्र.१९१/१७/ का.२, दि.१५.१२.२०१७ नुसार शासनाने प्रस्तावित केलेले उन्नत व प्रगत गटात (क्रिमिलेयर) मोडत नसल्याचे दिनांक १ एप्रिल, २०१६ किंवा तद्नंतरच्या दिनांकाचे प्रमाणपत्र विभागीय आयुक्त, महिला व बाल विकास यांचेकडून तपासून घेण्यात येईल व त्यामधील सूचनांनुसार कार्यवाही करण्यात यावी.
(4) ज्या मागासवर्गीय उमेदवारांची खुल्या प्रवर्गातील पदावर शिफारस करण्यात आली असेल त्या उमेदवारांबाबत सामाजिक न्याय, सांस्कृतिक कार्य व विशेष सहाय्य विभाग, शासन निर्णय क्रमांक : सीबीसी-१०/२००४/प्र.क्र.५७०/मावक-५, दिनांक १६.५.२००७ मधील सूचनेनुसार कार्यवाही करण्यात यावी.
पृष्ठ ५ पैकी २
# Page 3
शासन निर्णय क्रमांकः एएससी-१५१८/प्र.क्र.१५७/१४-अ
(६) उमेदवारांचे गोपनीय अहवाल न तपासता त्यांचे नियतवाटप केले असल्याने उमेदवार शासकीय कर्मचारी असल्यास त्यांचे गोपनीय अभिलेख नियुक्ती देण्यापूर्वी तपासून त्यानंतरच नियुक्तीबाबत निर्णय घ्यावा.
(७) लघुटंकलेखक (मराठी/इंग्रजी) या पदावर नामनिर्देशनाने नियुक्त होणाऱ्या उमेदवाराकडे सामान्य प्रशासन विभाग, शासन निर्णय क्रमांक : प्रशिक्षण २०००/ प्र.क्र.६१/२००१/३९, दिनांक १९.३.२००३ मधील तरतुदीनुसार (अ) D.O.E.A.C.C.
सोसायटीच्या अधिकृत C.C.C. किंवा O स्तर किंवा B किंवा C स्तर पैकी कोणतीही एक परीक्षा उत्तीर्ण झाल्याचे प्रमाणपत्र किंवा (ब) महाराष्ट्र राज्य उच्च व तंत्र शिक्षण मंडळ, मुंबई यांचेकडील अधिकृत MS-CIT परीक्षा उत्तीर्ण झाल्याचे प्रमाणपत्र यापैकी एक प्रमाणपत्र किंवा माहिती तंत्रज्ञान (सा.प्र.वि.) विभागाच्या शासन निर्णय क्रमांक : मातंस २०१२/प्र.क्र.२७७/३९, दिनांक ४.२.२०१३ व शासन समक्रमांकित पूरकपत्र दिनांक ८.१.२०१८ मध्ये नमूद केल्यानुसार आवश्यक संगणक अर्हता आवश्यक आहे. तथापि, नियुक्ती स्विकारण्याच्यावेळेस सदर प्रमाणपत्र/अर्हता उमेदवारांकडे नसल्यास नियुक्ती स्विकारल्यापासून दोन वर्षाच्या आत उमेदवाराने उपरोक्त शासन निर्णयातील नमूद संस्थेचे संगणक ज्ञानाच्या अर्हतेचे प्रमाणपत्र सादर करणे आवश्यक राहील. या विहित कालावधीत उमेदवाराने सदर प्रमाणपत्र सादर न केल्यास उमेदवाराच्या सेवा समाप्त करण्यात येतील ही बाब उमेदवाराच्या नियुक्ती आदेशात स्पष्टपणे नमूद करण्यात यावी.
(८) लघुटंकलेखक (इंग्रजी) या पदावर नियुक्त होणा-या उमेदवारांना महाराष्ट्र नागरी सेवा ( इंग्रजी लघुलेखक व इंग्रजी टंकलेखक यांना प्राप्त करावयाच्या मराठी लघुलेखन / मराठी टंकलेखन परिक्षा सक्तीची करण्याबाबत) नियमावली १९९१ मधील नियम ३ व ४ नुसार एतदर्थ मंडळाची मराठी लघुलेखनाची ८० शब्द प्रति मिनिट गतीची व मराठी टंकलेखनाची प्रति मिनिट ३० शब्द प्रति मिनिट गतीची परीक्षा, शासन सेवेत प्रविष्ट झाल्याच्या दिनांकापासून ज्यांनी प्रथम भाषा मराठी (उच्चस्तर) विषय घेऊन माध्यमिक शालांत परिक्षा उत्तीर्ण केली आहे अशा इंग्रजी लघुलेखकांनी चार वर्षाच्या आत व प्रथम भाषा म्हणून मराठी (उच्चस्तर) विषय न घेता माध्यमिक शालांत परिक्षा उत्तीर्ण झालेल्या इंग्रजी लघुलेखकांनी चार वर्षांच्या आत उत्तीर्ण होणे आवश्यक राहील, ही बाबही उमेदवारांच्या नियुक्ती आदेशात स्पष्ट करावी. तसेच हिदी व मराठी भाषा परीक्षेसंबंधी केलेल्या नियमानुसार जर ती व्यक्ती अगोदर परीक्षा उत्तीर्ण झाली नसेल किंवा तिला उत्तीर्ण होण्यापासून सूट मिळाली नसेल तर, ती परीक्षा उत्तीर्ण होणे आवश्यक राहील.
(९) उमेदवारांना साक्षांकन नमुने महाराष्ट्र लोकसेवा आयोगामार्फत पाठविण्यात आले आहेत.
सदर साक्षांकन नमुना पूर्णपणे भरुन उमेदवाराने त्याचे नियतवाटप करण्यात आलेल्या विभागात हजर होताना तो सादर करावा. हजर झालेल्या उमेदवारांकडून साक्षांकन नमुने प्राप्त करुन घेतल्यानंतर उमेदवारांच्या पूर्व-चारित्र्याची पडताळणी सामान्य प्रशासन विभाग, शासन निर्णय क्रमांक : चापअ १००८/प्र.क्र.२१४/०८/१६-अ, दिनांक ९.१.२००९ मधील तरतुदी विचारात घेऊन पोलीस विभागाकडून करुन घ्यावी व अहवाल प्रतिकूल असल्यास, प्रस्तुत शासन निर्णयातील सूचनांनुसार संबंधित उमेदवारांच्याबाबत तातडीने कार्यवाही करुन तसे या विभागास अवगत करावे. "प्रस्तुत उमेदवारांची नियुक्ती त्यांच्या पूर्व-चारित्र्याची पडताळणी करण्यापूर्वी करण्यात येणार असल्यामुळे त्यांची नियुक्ती पुढील आदेश होईपर्यंत करण्यात आली आहे व सेवासमाप्ती पूर्वसूचना न देता करण्यात येईल.”असा स्पष्ट उल्लेख उमेदवारांच्या नियुक्तीच्या आदेशात करण्यात यावा.
पृष्ठ ५ पैकी ३
# Page 4
शासन निर्णय क्रमांकः एएससी-१५१८/प्र.क्र.१५७/१४-अ
उमेदवाराच्या चारित्र्य पडताळणी संदर्भात सामान्य प्रशासन विभागाच्या शासन परिपत्रक क्रमांक:चापअ १०१२/प्र.क्र.६३/१६-अ, दिनांक २६.८.२०१४ मधील सूचनादेखील विचारात घेण्यात याव्यात.
(१०) अनुसूचित जाती व अनुसूचित जमाती व्यतिरिक्त इतर सर्व मागास प्रवर्गातील उमेदवारांचे उन्नत व प्रगत गटात (क्रिमिलेयर) मोडत नसल्याचे दिनांक १.४.२०१६ ते ते ३१.३.२०१७ या वित्तीय वर्षातील प्रमाणपत्र सामाजिक न्याय, सांस्कृतिक कार्य व विशेष सहाय्य विभाग, शासन परिपत्रक क्रमांक : सीबीसी-१०/२००६/प्र.क्र.१५/मावक-५, दिनांक ३०.६.२००६ अन्वये दिलेल्या सूचनांनुसार तपासण्यात यावे. तसेच, यासंदर्भात सामाजिक न्याय व विशेष सहाय्य विभागाच्या शासन निर्णय क्रमांक : सीबीसी-१०/२००८/ प्र.क्र.६९७/ विजाभज–१, दिनांक २४.६.२०१३ अन्वये विहित केलेली तरतूद विचारात घेण्यात यावी.
(११) लघुटंकलेखकांची पदे ही मंत्रालयीन प्रशासकीय विभाग व बृहन्मुंबईतील विविध कार्यालयातील असल्याचे प्रस्तुत परीक्षेच्या जाहिरातीत स्पष्ट करण्यात आले होते.
त्यामुळे उमेदवारांची अन्य जिल्ह्यामध्ये नियुक्ती / बदली देण्याची विनंती मान्य केली जाणार नाही व या संदर्भातील अर्जाची दखल घेतली जाणार नाही. तसेच, अन्य विभाग/ कार्यालयात पुनर्वाटप करण्याबाबतच्या विनंतीचाही विचार करण्यात येणार नाही.
उमेदवारांनी सदर नियुक्ती विहीत मुदतीत स्विकारणे आवश्यक असून या संदर्भात उमेदवारांच्या मुदतवाढीच्या विनंती अर्जाची दखल घेतली जाणार नाही वा याबाबतच्या पत्रव्यवहाराची पोचही या विभागाकडून दिली जाणार नाही.
(१२) मुंबईबाहेरील उमेदवारांनी त्यांच्या मुंबईतील निवासस्थानाबाबतची व्यवस्था स्वत:च करावयाची असून त्यासाठी मुदतवाढ दिली जाणार नाही.
(१३) अस्थायी नियुक्ती स्विकारण्यासाठी उपस्थित रहाण्याकरीता लागणारा प्रवास खर्च उमेदवाराने स्वत:च सोसावयाचा आहे.
(१४) उमेदवाराने नियुक्ती स्विकारल्यानंतर सोबत जोडलेला रुजू अहवाल या कार्यासनास तात्काळ सादर करावा.
(१५) नियुक्तीसाठी रुजू होणाऱ्या उमेदवारांना तात्पुरती नियुक्ती देण्यात यावी व त्यासोबतचे प्रतिवेदन कोणत्याही परिस्थितीत नियुक्तीनंतर तात्काळ या विभागाकडे पाठविण्यात यावे.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19