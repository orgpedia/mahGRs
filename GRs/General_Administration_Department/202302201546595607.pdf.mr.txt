# Page 1
महाराष्ट्र जीवन प्राधिकरण, बेलापूर, नवी मुंबई येथे प्रतिनियुक्तीने कार्यरत असलेल्या श्रीमती र.अ. उपानेकर, तत्का. सहायक कक्ष अधिकारी यांच्या प्रतिनियुक्तीस मुदतवाढ देण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांक: प्रतिनि २५१९/प्र.क्र.१२२/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: २० फेब्रुवारी, २०२३.
वाचा : १) या विभागाचे समक्रमांक, दि.१०-०१-२०२० रोजीचे आदेश.
२) या विभागाचे समक्रमांक, दि. १५-१२-२०२१ रोजीचे आदेश.
३) मुख्य प्रशासकीय अधिकारी, महाराष्ट्र जीवन प्राधिकरण, बेलापूर यांचे पत्र क्र. मजीप्रा २०१९/ का.अ. / प्रतिनियुक्ती / ८४/आ.३/६२, दि. २९-०४-२०२२.
४) शासन आदेश क्रमांक कअप-१२२२/प्र.क्र.६५/१४-ब, दि. ३०-१२-२०२२
शासन आदेश
संदर्भाधिन क्र. १ येथील दिनांक १०-०१-२०२० च्या आदेशान्वये श्रीमती र.अ. उपानेकर, सहायक कक्ष अधिकारी, कृषि व पदुम विभाग यांची महाराष्ट्र जीवन प्राधिकरण बेलापूर, नवी मुंबई यांच्या आस्थापनेवरील “कार्यासन अधिकारी/अधिक्षक” या पदावर प्रथमत: २ वर्षाच्या कालावधीसाठी प्रतिनियुक्तीने नियुक्ती करण्यात आली होती. सदर आदेशानुसार श्रीमती उपानेकर ह्या दि. ०१-०२-२०२० रोजी महाराष्ट्र जीवन प्राधिकरण, बेलापूर, नवी मुंबई या कार्यालयात रूजू झाल्या आहेत. त्यानुसार श्रीमती उपानेकर यांच्या प्रतिनियुक्तीचा २ वर्षाचा कालावधी दि. ३१-०१-२०२२ रोजी संपुष्टात आलेला आहे.
२. संदर्भाधिन क्र. ३ येथील दिनांक २९-०४-२०२२ च्या पत्रान्वये मुख्य प्रशासकीय अधिकारी, महाराष्ट्र जीवन प्राधिकरण, बेलापूर यांनी श्रीमती उपानेकर यांच्या प्रतिनियुक्तीस मुदतवाढ देण्याची विनंती केली आहे. तथापि, दरम्यानच्या कालावधीत संदर्भाधिन क्र. ४ येथील दि. ३०-१२-२०२२ रोजीच्या आदेशान्वये श्रीमती उपानेकर यांना कक्ष अधिकारी पदावर प्रपत्र बढती (पदोन्नती) देऊन त्यांची पदस्थापना महाराष्ट्र जीवन प्राधिकरण, बेलापूर या कार्यालयात करण्यात आलेली आहे. यास्तव श्रीमती उपानेकर यांचा सहायक कक्ष अधिकारी पदावरील प्रतिनियुक्तीचा कालावधी दि. ०१-०२-२०२२ पासून त्यांना पदोन्नती देण्याच्या दिनांकापर्यंत नियमित करणे आवश्यक आहे.
३. सामान्य प्रशासन विभाग, शासन निर्णय क्रमांक : एसआरव्ही २०११/प्र.क्र.१३७/का.१२, दिनांक १७.१२.२०१६ अन्वये प्रतिनियुक्तीचे धोरण निश्चित करण्यात आले असून, सामान्य प्रशासन विभाग, शासन निर्णय क्रमांक : एसआरव्ही २०१६/प्र.क्र.५१०/का.१२, दिनांक १६.०२.२०१८ च्या शासन निर्णयान्वये प्रतिनियुक्तीने नियुक्तीसाठी अटी व शर्ती आणि नियुक्तीची कार्यपध्दती याबाबतच्या धोरणामध्ये सुधारणा करण्यात आली आहे. त्यानुसार दि.१७-१२-२०१६ च्या शासन निर्णयातील परि.५ मध्ये पुढीलप्रमाणे सुधारणा करण्यात आली आहे: परि.क्र. ५(अ) (३) :- प्रतिनियुक्ती प्रथमत: ३ वर्षासाठी देण्यात यावी व संबंधित अधिकाऱ्याची इच्छुकता व संवर्ग नियंत्रण विभागाचे सहमतीने हा कालावधी चौथ्या वर्षाकरिता वाढविण्यात यावा. परंतु चार वर्षांचा प्रतिनियुक्तीचा कालावधी पूर्ण झाल्यानंतर आणखी एक वर्षासाठी म्हणजेच ५ व्या वर्षासाठी मुदतवाढ द्यावयाची झाल्यास मा. मुख्यमंत्री यांची विनिर्दिष्टपणे मान्यता घेण्यात यावी. ५ वर्षाचा कालावधी संपल्यानंतर कोणत्याही परिस्थितीत मुदतवाढ अनुज्ञेय राहणार नाही.
# Page 2
शासन आदेश क्रमांकः प्रतिनि २५१९/प्र.क्र.१२२/१४-अ
४. वर परिच्छेद ३ मधील शासन निर्णयातील तरतुदीनुसार श्रीमती उपानेकर यांच्या प्रतिनियुक्तीस दि. ०१-०२-२०२२ पासून ते दि. २९-१२-२०२२ (म.नं.) पर्यंत मुदतवाढ देण्यात येत आहे.
५. प्रतिनियुक्ती संदर्भात सर्व अटी व शर्ती संदर्भाधीन क्र. १ च्या शासन आदेशात नमूद केल्याप्रमाणे असतील.
६. श्रीमती उपानेकर, तत्का. सहायक कक्ष अधिकारी यांच्या इतर सर्व प्रशासकीय बाबी कृषि व पदुम विभाग आणि पाणी पुरवठा व स्वच्छता विभाग/का. पापु २३ यांचेमार्फत हाताळण्यात येतील.