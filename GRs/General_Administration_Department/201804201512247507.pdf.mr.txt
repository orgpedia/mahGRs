# Page 1
सैन्यातील धारातीर्थी पडलेल्या महाराष्ट्रातील अधिकारी/जवान यांच्या विधवा / अवलंबितांना तसेच अपंगत्व प्राप्त झालेल्या अधिकारी व जवानांना आर्थिक मदत देण्याबाबत - शहीद जवान शिपाई शुभम सुर्यकांत मुस्तापुरे जि. परभणी.
महाराष्ट्र शासन
सामान्य प्रशासन विभाग
शासन निर्णय क्रमांकः मासैम-२०१८/ प्र. क्र. १८४/२८
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारीख: १९.०४.२०१८.
वाचा १) शासन निर्णय, सामान्य प्रशासन विभाग, क्र.मासैम २०१७/(प्र.क्र.३१०)/२०१७/२८, दिनांक २७/०३/२०१८ २) संचालक, सैनिक कल्याण विभाग, पुणे यांचे पत्र क्र.१६०२५/मुस्तापुरे/सैकवि-१६, दि.१९/०४/२०१८ शासन निर्णय युध्दात, युध्दजन्य परिस्थितीमध्ये, तसेच देशातील सुरक्षा संबंधी मोहिमेत, चकमकीत / देशाबाहेरील मोहिमेत धारातीर्थी पडलेल्या सैनिकांच्या वारसांना/अपंगत्व आलेल्या सैनिकांना/तसेच
देशातील सुरक्षा संबंधी मोहिमेत, चकमकीत धारातीर्थी पडलेल्या सीमा सुरक्षा बल व इतर तत्सम निमलष्कर दलातील अधिकारी/जवानांच्या विधवांना/ कुटुंबियांना संदर्भाधिन दिनांक २७/०३/२०१८ रोजीच्या शासन निर्णयान्वये आर्थिक मदत देण्यात येते धारातीर्थी पडलेल्या जवानाच्या बाबतीत देय असलेली आर्थिक मदतीची विभागणी खालीलप्रमाणे विभागून देण्यात येते. १) शहिद सैनिक विवाहीत असेल आणि त्याचे आई वडील दोघेही हयात असतील तर वीरपत्नी ६०%, वीरमाता २० % व वीरपिता २०%, २) शहिद सैनिक विवाहीत असेल आणि त्याचे आई- वडीलांपैकी फक्त आई किंवा वडील हयात असल्यास वीरपत्नी ६०% व वीरमाता/वीरपिता ४०%, ३) शहिद सैनिक विवाहीत असेल आणि त्याचे आई - वडील हयात नसतील तर वीरपत्नी १००%, ४) शहिद सैनिक अविवाहीत असेल आणि त्याचे आई-वडील दोघेही हयात असतील तर वीरमाता ५०%, व वीरपिता ५०%, ५) शहिद सैनिक अविवाहीत असेल आणि त्याचे आई / वडीलांपैकी फक्त आई किंवा वडील हयात असल्यास वीरमाता/वीरपिता १००% व शहिद सैनिक अविवाहीत असेल आणि त्याचे आई-वडीलही हयात नसतील तर त्याचे भाऊ/ बहीन यांच्यामध्ये समान विभागाणी करण्यात यावी या प्रमाणे आर्थिक मदतीची विभागणी करण्यात येते.
सैनिक कल्याण विभागाने दिनांक १९/०४/२०१८ च्या पत्रान्वये शासनास सादर केलेल्या प्रस्तावाच्या अनुषंगाने, पुढील तक्त्यात नमूद केल्यानुसार, महाराष्ट्र राज्यातील धारातीर्थी पडलेल्या जवानाच्या विधवा / अवलंबितांना आर्थिक मदत देण्यास शासन मान्यता देण्यात येत आहे:
# Page 2
शासन निर्णय क्रमांकः मासैम-२०१८/ प्र. क्र. १८४/२८ (शासन निर्णय क्र.मासैम २०१७/(प्र.क्र.३१०) २०१७/२८, दिनांक २७/०३/२०१८ अन्वये धारातीर्थी पडलेल्या जवानांच्या विधवा/ अवलंबितांना आर्थिक मदत )
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| नाव व पत्ता | मृत्यु दिनांक, मोहिम व ठिकाण | वारसाचे नांव व आर्थिक मदतीची रक्कम |
| २८१७९५१- एफ शिपाई मुस्तापुरे शुभम सुर्यकांत, मु. कोनेरवाडी पो. चाटोरी, ता. पालम, जि. परभणी | ३ एप्रिल, २०१८ टोपी पोस्ट (जम्मू - काश्मिर) ऑपरेशन रक्षक | १. श्रीम. सुनिता सुर्यकांत मुस्तापुरे (वीरमाता) रु.१२.५० लक्ष २. श्री. सुर्यकांत रावसाहेब मुस्तापुरे, (वीरपीता) रु.१२.५० लक्ष मु. कोनेरवाडी, पो. चाटोरी, ता. पालम, जि. परभणी |
| एकूण | रुपये २५.०० /- लक्ष |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. धारातीर्थी पडलेल्या जवानांना अनुज्ञेय ठरविलेल्या रक्कमेपैकी २० % म्हणजे रु. ५,००,०००/ ( रु. पाच लक्ष फक्त) प्रमाणे शासकीय अनुदानातून तर उर्वरित ८०% रक्कम म्हणजे रुपये २०,००,०००/ ( रु. वीस लक्ष फक्त) मुख्यमंत्री सहायता (कारगिल) निधीतून घेण्यात आलेल्या व राष्ट्रीयीकृत बँकेत सद्यस्थितीत गुंतविण्यात आलेल्या रु.४३,५०,००,०००/- रकमेच्या व्याजातून अदा करण्यात यावी.
३. वरील परिच्छेद क्र. २ मध्ये नमूद शासन अनुदानातून द्यावयाच्या रकमेपोटी होणारा खर्च रु.५,००,०००/- (रुपये पाच लक्ष फक्त) हा मागणी क्र. ए-५ लेखाशीर्ष "२२३५ सामाजिक सुरक्षा व कल्याण, ६० - इतर सामाजिक सुरक्षा व कल्याण कार्यक्रम, १०२ - सामाजिक सुरक्षा योजनेखाली निवृत्तीवेतने, (००) (०४) देशांतर्गत/सुरक्षासंबंधी मोहिमेत-चकमकीत धारातीर्थी पडलेल्या जवानांच्या विधवांना/अवलंबितांना आर्थिक मदत (२२३५२६०८) ५० - इतर खर्च " या लेखाशीर्षाखाली सन २०१८-२०१९ या वित्तीय वर्षाकरिता मंजूर रु.४७,४०,०००/- (रुपये सत्तेचाळी लाख चाळीस हजार फक्त) इतक्या अर्थसंकल्पीय तरतूदीतून भागविण्यात यावा.
४. प्रस्तुत प्रकरणी आहरण व संवितरण अधिकारी, म्हणून जिल्हा सैनिक कल्याण अधिकारी, परभणी यांना प्राधिकृत करण्यात येत आहे. तसेच धारातीर्थी पडलेल्या जवानांच्या विधवांना/अवलंबितांना द्यावयाची आर्थिक मदत ECS द्वारे देण्यात यावी व त्याबाबतचा अहवाल शासनास सादर करण्यात यावा.
५. हा शासन निर्णय, वित्त विभागाच्या सहमतीने निर्गमित केलेल्या शासन निर्णय, सामान्य प्रशासन विभाग, क्र.मासैम २०१७/(प्र.क्र.३१०)/२०१७/२८, दिनांक २७/०३/२०१८ मधील मार्गदर्शक तत्वांचा अवलंब करुन निर्गमित करण्यात येत आहे.
# Page 3