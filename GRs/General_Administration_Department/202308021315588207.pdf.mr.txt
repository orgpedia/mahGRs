# Page 1
भाप्रसे अधिकारी सेवानिवृत्त होतेवेळी शासकीय निवासस्थानाबाबतचे ना हरकत प्रमाणपत्र शासनास सादर करण्याबाबत.
BATT
महाराष्ट्र शासन
सामान्य प्रशासन विभाग
शासन परिपत्रक क्रमांक :- भाप्रसे- ३९२३/प्र.क्र.१२३/२०२३/९-अ
मंत्रालय, मुंबई :- ४०० ०३२
दिनांक :- २ ऑगस्ट, २०२३
प्रस्तावना - भारतीय प्रशासनिक सेवेतील अधिकारी सेवानिवृत्त होते वेळी त्यांचे सेवानिवृत्ती प्रकरण अंतिम करण्यासाठी भा.प्र.से. अधिकाऱ्यांच्या सेवाकालावधीमध्ये ते कार्यरत असलेल्या सर्व कार्यालयांकडून त्यांचे ना देय/ ना-मागणी प्रमाणपत्र व गट विमा तपशील मागविण्यात येतो. तसेच, सदर कालावधीमध्ये ते प्रतिनियुक्तीच्या कार्यालयांमध्ये कार्यरत असल्यास सदर कार्यालयांकडून त्यांचे रजा वेतन अंशदान व निवृत्ती वेतन अंशदानाचा शासनाकडे भरणा केला आहे किंवा कसे याबाबतची माहिती उपलब्ध करुन दिल्यांनतर
भा.प्र.से. अधिकाऱ्यांचे सेवानिवृत्ती प्रकरण अंतिम करण्यासाठी महालेखापाल कार्यालयाला सादर करण्यात येते.
शासकीय अधिकारी/ कर्मचारी यांनी निवृत्तीनंतर ३ महिन्यांच्या आत शासकीय निवासस्थान रिक्त करणे आवश्यक असून सदर ३ महिन्याच्या वास्तव्याकरिता नियमित दराने भाडे आकारणी करण्यात येते. सदर कालावधी संपुष्टात आल्यानंतर निवासस्थान रिक्त करेपर्यंतच्या कालावधीसाठी दंडनीय अनुज्ञप्ती शुल्काची आकारणी करण्यात येते. काही भा.प्र.से. अधिकाऱ्यांचा सेवानिवृत्ती अथवा अन्य काही कारणांमुळे शासकीय निवासस्थानातील वास्तव्याचा अनुज्ञेय कालावधी संपुष्टात येऊनही त्यांच्याकडून शासकीय निवासस्थान रिक्त केले जात नसल्याची बाब शासनाच्या निदर्शनास आली आहे. सेवानिवृत्तीवेळी शासकीय येणे बाकी असल्यास त्याची वसूली नियमानुसार सेवा उपदानातून करण्यात येते. तथापि, सेवानिवृत्त होणाऱ्या भा.प्र.से. अधिकाऱ्यांचे उपदान सेवानिवृत्तीनंतर अदा करण्यात येत असल्यामुळे सेवानिवृत्तीनंतर शासकीय निवासस्थानामधील वास्तव्यापोटी उद्ववणाऱ्या शासकीय येण्याची वसूली उपदानामधून करता येत नाही. यास्तव, सेवानिवृत्तीच्या वेळी शासकीय निवासस्थानात वास्तव्यास असलेल्या भा.प्र.से. अधिकाऱ्यांनी शासकीय निवासस्थान ३ महिन्याच्या कालावधीत रिक्त करणार असल्याबाबतचे हमीपत्र सार्वजनिक बांधकाम विभागाच्या संबंधित कार्यालयाकडे देण्याची व त्याआधारे सार्वजनिक बांधकाम विभागाने ना-हरकत प्रमाणपत्र निर्गमित करण्याबाबत सूचना देण्याची बाब शासनाच्या विचाराधीन होती.
शासन परिपत्रक : उपरोक्त बाब विचारात घेता, भा.प्र.से. अधिकारी सेवानिवृत्तीवेळी शासकीय निवासस्थानात वास्तव्य करीत असल्यास सेवानिवृत्तीनंतर ३ महिन्याच्या कालावधीत ते शासकीय निवासस्थान रिक्त करत असल्याबाबतचे हमीपत्र सेवानिवृत्तीपूर्वी त्यांनी प्रशासकीय विभाग / कार्यालयाच्या आहरण व संवितरण अधिकाऱ्यामार्फत सार्वजनिक बांधकाम विभागाच्या संबंधित कार्यालयाकडे सादर करावे. सदर हमीपत्र
# Page 2
शासन परिपत्रक क्रमांकः भाप्रसे-३९२३/प्र.क्र.१२३/२०२३/९-अ सार्वजनिक बांधकाम विभागाकडे प्राप्त झाल्यानंतर व संबंधित अधिकाऱ्याकडे शासकीय निवासस्थानापोटी
कोणतीही थकबाकी नसल्याची खातरजमा केल्यानंतर संबंधित कार्यकारी अभियंता, सार्वजनिक बांधकाम विभाग यांनी संबंधित प्रशासकीय विभागास ना-हरकत प्रमाणपत्र निर्गमित करावे. संबंधित प्रशासकीय विभाग/
कार्यालयाच्या आहरण व संवितरण अधिकारी यांनी ना-हरकत प्रमाणपत्राची नोंद संबंधित अधिकाऱ्याच्या
सेवापुस्तकामध्ये घेऊन अद्यावत सेवापुस्तकासह सहायक संचालक (लेखा), सामान्य प्रशासन विभाग, कार्यासन
९-अ यांच्याकडे पाठवावे. सदर ना-हरकत प्रमाणपत्र प्राप्त झाल्यानंतर निवृत्तीवेतनादी लाभ प्रस्तावावर पुढील कार्यवाही करण्यात येईल.