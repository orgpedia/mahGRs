# Page 1
शासकीय संदेश समाज माध्यमांद्वारे प्रसारित करण्यासाठी येणाऱ्या खर्चास प्रशासकीय व वित्तीय मान्यता देण्याबाबत
महाराष्ट्र शासन
सामान्य प्रशासन विभाग
शासन निर्णय क्रमांकः मावज-२०१८/प्र.क्र.३८३/का.३४
मादाम कामा रोड, , हुतात्मा राजगुरु चौक,
मंत्रालय, मुंबई ४०० ०३२.
दिनांक:२२ फेब्रुवारी, २०१९
वाचा :- माहिती व जनसंपर्क महासंचालनालयाचे पत्र क्र.वृत्तचित्र-२०१९/समाज माध्यम प्रस्ताव/ का.७/६४१,६६८ दि.२०/१०/२०१८ व दि.२५/१०/२०१८
प्रस्तावना: सर्वसामान्य जनतेला शासनाच्या विविध योजना व महत्त्वाकांक्षी प्रकल्प यांची माहिती होण्यासाठी माहिती व जनसंपर्क महासंचालनालयामार्फत विविध योजनांची प्रसिध्दी करण्यात येते त्यानुसार सन २०१८-१९ या आर्थिक वर्षामध्ये शासकीय योजनांची विशेष प्रसिध्दी मोहीमेंतर्गत शासकीय संदेश समाज माध्यमांद्वारे प्रसारीत करण्याची बाब शासनाच्या विचाराधीन होती.
शासन निर्णय: शासकीय योजनांची विशेष प्रसिध्दी मोहीम सन २०१८-१९ (योजनांतर्गत) योजनेंतर्गत शासकीय संदेश ट्विटर (Twitter), फेसबुक (Facebook), ब्लॉग (Blogger), युट्युब (YouTube), इन्स्टाग्राम(Instagram), साऊन्डक्लाऊड (Sound Cloud), महासंवाद: व्हॉटसअप बुलेटिन, टेलिग्राम चॅनल, महासंवाद: महाराष्ट्र शासन, एसएमस सेवा-DGIPR NEWS या विविध समाजमाध्यमांद्वारे शासकीय संदेश प्रसारित करण्यासाठी येणाऱ्या रु.७९,५३,२००/- (रुपये एकोणऐंशी लाख त्र्येपन्न हजार दोनशे फक्त) इतक्या रकमेस प्रशासकीय व वित्तीय मान्यता देण्यात येत आहे.
२. वरील प्रयोजनासाठी येणारा खर्च “सामान्य प्रशासन विभाग, मागणी क्र.ए-६, २२२०-माहिती व प्रसिध्दी ६० इतर, १०१ जाहिरात व दृक प्रसिध्दी, (००) (०३) शासकीय योजनांची विशेष प्रसिध्दी मोहिम, २६-जाहिरात व प्रसिध्दी (संगणक सांकेतांक २२२० ११७५) (योजनांतर्गत)” या लेखाशिर्षाखाली सन २०१८-१९ या आर्थिक वर्षातील मंजूर अनुदानातून भागविण्यात यावा. सदर खर्च करतांना शासनाचे प्रचलित नियम / आदेश कार्यपध्दती इ. चा अवलंब करण्यात यावा.
३. हा शासन निर्णय नियोजन विभागाच्या अनौपचारिक संदर्भ क्र.२०९/१४४३, दि.२०/१२/२०१८ व वित्त विभागाच्या अनौपचारिक संदर्भ क्र. ५०७/२०१८ / व्यय-४ दि.१६/०२/२०१९ अन्वये प्राप्त सहमतीने निर्गमित करण्यात येत आहे.
# Page 2
शासन निर्णय क्रमांकः मावज-२०१८/प्र.क्र.३८३/का.३४