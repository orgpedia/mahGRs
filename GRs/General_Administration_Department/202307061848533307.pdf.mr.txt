# Page 1
(Om)
महाराष्ट्र शासन
सामान्य प्रशासन विभाग,
मंत्रालयीन सेवा मंत्रालय विस्तार इमारत, दालन क्र.५५७, ५ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दूरध्वनी क्रमांक-०२२-२२७९४२५७ Email ID : Desk14b.gad-mh@gov.in
प्रशिक्षण/सर्वप्राथम्य क्रमांक: कअनि ११२३/प्र.क्र.०९/१४ब दिनांक:- ०६ जुलै, २०२३.
प्रति, सह सचिव/उप सचिव (आस्थापना) वित्त विभाग/उद्योग, उर्जा व कामगार विभाग, मंत्रालय, मुंबई-४०० ०३२.
विषयः-राज्य प्रशिक्षण धोरणांतर्गत सन २०२३ मधील प्रशिक्षण
कक्ष अधिकारी (गट ब) यांचे पदोन्नतीनंतरचे प्रशिक्षण.
नामनिर्देशित कक्ष अधिकाऱ्यांचे प्रशिक्षण रद्द करणेबाबत.
संदर्भ:- शासन पत्र समक्रमांक दिनांक ०५.०६.२०२३
महोदय/महोदया,
उपरोक्त संदर्भीय पत्र दिनाक ०५.०६.२०२३ अन्वये, कक्ष अधिकारी पदावर पदोन्नत झालेल्या व
पदोन्नतीनंतरच्या प्रशिक्षणासाठी पात्र असलेल्या कक्ष अधिकाऱ्यांसाठी डॉ. पंजाबराव देशमुख विदर्भ प्रशासकीय व विकास प्रशिक्षण प्रबोधिनी, अमरावती येथे दिनांक १९.०६.२०२३ ते दिनांक ३०.०६.२०२३
कालावधीमध्ये ०२ आठवड्यांचे पदोन्नतीनंतरचे प्रशिक्षण आयोजित करण्यात आले आहे. तथापि, सदर
प्रशिक्षणाकरिता नामनिर्देशित केलेल्या कक्ष अधिकाऱ्यांपैकी खालील तक्त्यात नमूद कक्ष अधिकारी उक्त प्रशिक्षण सत्रासाठी उपस्थित झाले नाहीत.
--------------------------------------------------------------------------
| अ.क्र. | कक्ष अधिकाऱ्यांचे नांव | विभाग |
|  | श्री.ग.ह.तायडे | वित्त विभाग (प्रतिनियुक्ती -नगर पंचायत, बोधवड जि. जळगाव) |
| २. | श्री.प्र.द.भिंताडे | उद्योग, उर्जा व कामगार विभाग |
--------------------------------------------------------------------------
२. यानुषंगाने नमूद करण्यात येते की, पदोन्नतीनंतरचे प्रशिक्षण हे राज्य प्रशिक्षण धोरण व महाराष्ट्र
नागरी सेवा (कालबध्द प्रशिक्षण) नियम २०२२ अन्वये देण्यात येत असून ते अनिवार्य आहे. सदर प्रशिक्षण विहित कालावधीत पूर्ण न केल्यास संबंधित अधिकारी/कर्मचारी यांचेवर महाराष्ट्र नागरी सेवा (कालबध्द
प्रशिक्षण) नियम २०२२ मधील नियम ५ मध्ये नमूद केलेल्या तरतूदीनुसार कारवाई करण्यास पात्र ठरतील.
३. उपरोक्त श्री. ग. ह. तायडे, कक्ष अधिकारी, वित्त विभाग (प्रतिनियुक्ती - नगर पंचायत, बोधवड जि.जळगाव) व श्री.प्र.द.भिंताडे, कक्ष अधिकारी, उद्योग, उर्जा व कामगार विभाग यांचे कक्ष अधिकारी
पदावरील पदोन्नतीनंतरच्या प्रशिक्षणासाठी प्रथमत: नामनिर्देशन करण्यात आले आहे. महाराष्ट्र नागरी सेवा
# Page 2
शासन पत्र क्रमांकः कअनि ११२३/प्र.क्र.०९/१४ब
(कालबध्द प्रशिक्षण) नियम २०२२ नुसार एक वेळेची सूट म्हणून त्यांची नावे डॉ. पंजाबराव देशमुख विदर्भ
प्रशासकीय व विकास प्रशिक्षण प्रबोधिनी, अमरावती येथे दिनांक १९.०६.२०२३ ते दिनांक ३०.०६.२०२३ या
कालावधीत आयोजित केलेल्या प्रशिक्षण सत्रामधून वगळण्यात येत आहेत. तथापि, सदर कक्ष अधिकाऱ्यांना
यापुढील आयोजित केलेले प्रशिक्षण बंधनकारक असून यापुढील प्रशिक्षणास उपस्थित न राहिल्यास
महाराष्ट्र नागरी सेवा (कालबध्द प्रशिक्षण) नियम २०२२ मधील नियम ५ मध्ये नमूद केलेल्या तरतूदीनुसार
कारवाईस पात्र ठरतील. सदर बाब संबंधित कक्ष अधिकारी यांच्या निदर्शनास आणून देण्यात यावी.