# Page 1
राज्यातील कोरोना आपत्ती निवारणाच्या उपाययोजनांकरिता राज्यातील सेवानिवृत्त राजपत्रित अधिकाऱ्यांनी मुख्यमंत्री सहाय्यता निधीमध्ये देणगी उपलब्ध करून देण्याबाबत ..
महाराष्ट्र शासन
सामान्य प्रशासन विभाग
शासन परिपत्रक क्रमांक: संकीर्ण-११२१/प्र.क्र.८७/१६-अ,
मंत्रालय विस्तार इमारत, ४ था मजला,
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२.
दिनांक: २४ जून, २०२१
वाचा - या विभागाचे समक्रमांकाचे दि. ७ मे, २०२१ चे परिपत्रक
प्रस्तावना कोरोना आपत्तीच्या दुसऱ्या टप्प्यात राज्यातील बहुतांश जिल्ह्यांत मोठ्या प्रमाणावर कोरोना विषाणूचा प्रादुर्भाव झाल्यामुळे कोरोना आपत्तीच्या निवारणासाठी प्रभावी उपाययोजनांकरिता राज्यातील सर्व भा.प्र.से, भा.पो.से, भा.व.से व महाराष्ट्र राज्य शासकीय / निमशासकीय अधिकारी / कर्मचारी यांच्या माहे मे, २०२१ च्या वेतनातील एक/ दोन दिवसाचे वेतन मुख्यमंत्री सहाय्यता निधीमध्ये देणगी म्हणून उपलब्ध करून देण्याबाबत या विभागाच्या समक्रमांकाच्या दि. ७ मे, २०२१ च्या परिपत्रकान्वये आवाहन करण्यात आले आहे. तसेच सेवानिवृत्त राजपत्रित अधिकाऱ्यांच्या सेवानिवृत्ती वेतनातून देखील दोन दिवसांचे निवृत्तीवेतन मुख्यमंत्री सहाय्यता निधीमध्ये देण्याचे आवाहन करण्यात आले आहे. परंतु सेवानिवृत्त राजपत्रित अधिकाऱ्यांच्या निवृत्तीवेतनातून दोन दिवसांचे निवृत्तीवेतन कपात करताना प्रशासकीय यंत्रणांना येणाऱ्या तांत्रिक अडचणींबाबत वित्त विभागाने या विभागास अवगत केले आहे तसेच या निर्णयाचा फेरविचार करण्याची विनंती केली आहे. वित्त विभागाच्या विनंतीस अनुसरून शासन खालीलप्रमाणे सूचना देत आहे.
परिपत्रक - राज्यातील कोरोना आपत्तीच्या निवारणासाठी सेवानिवृत्त राजपत्रित अधिकाऱ्यांनी ऐच्छिक रक्कम देणगी म्हणून मुख्यमंत्री सहाय्यता निधीमध्ये देण्याचे आवाहन करण्यात येत आहे. वाचा येथील दि. ७ मे, २०२१ च्या परिपत्रकातील परिच्छेद क्र. ३ (अकरा) येथे नमूद केल्याप्रमाणे, सदर रक्कम संबंधित निवृत्तीवेतन प्रदान करणाऱ्या प्राधिकाऱ्यांनी अधिकाऱ्यांच्या निवृत्तीवेतनातून कपात करण्यासंबंधी कोणतीही कार्यवाही करू नये. कोरोना आपत्तीच्या निवारणासाठी सेवानिवृत्त राजपत्रित अधिकाऱ्यांना ऐच्छिक देणगी रक्कम खाली नमूद केलेल्या तपशीलाप्रमाणे मुख्यमंत्री सहायता निधी बँक खात्यात कृपया परस्पर जमा करण्याबाबत आवाहन करण्यात येत आहे.
मुख्यमंत्री सहायता निधी बॅक खात्याचा तपशील -
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| “मुख्यमंत्री सहायता निधी- कोविड १९ बचत खाते क्रमांक ३९२३९५९१७२० स्टेट बँक ऑफ इंडिया, मुंबई मुख्य शाखा, फोर्ट, मुंबई-४०० ००१. शाखा कोड-००३००, IFS Code – SBIN००००३०० | Chief Miniter's Relief Fund - Covid 19 Saving Account No. 39239591720 State Bank of India Mumbai Main Branch, Fort, Mumbai-400 001. Br.Code- 00300, IFS Code – SBIN0000300 |
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 2
शासन परिपत्रक क्रमांकः संकीर्ण-११२१/प्र.क्र.८७/१६-अ