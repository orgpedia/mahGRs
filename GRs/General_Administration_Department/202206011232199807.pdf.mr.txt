# Page 1
राज्य सरकारी कर्मचारी संघटनांनी दि.२३ व २४ फेब्रुवारी, २०२२ या कालावधीत पुकारलेल्या संप कालावधीतील दि.२३ फेब्रुवारी २०२२ रोजी अनुपस्थित असलेल्या शासकीय कर्मचारी यांचा अनुपस्थितीचा कालावधी नियमित करण्याबाबत...
महाराष्ट्र शासन
सामान्य प्रशासन विभाग
शासन परिपत्रक क्रमांक : संघटना १५२२/प्र.क्र.२२/१६-अ
मंत्रालय, मादाम कामा मार्ग, हुतात्मा राजगुरु चौक
मुंबई - ४०० ०३२
दिनांक : ०१ जून, २०२२.
वाचा :-सामान्य प्रशासन विभाग, शासन परिपत्रक क्रमांक: संघटना १५२२/प्र.क्र.२२/१६-अ,दि.२२.०२.२०२२.
प्रस्तावना :
राज्य सरकारी कर्मचारी संघटनांनी विविध मागण्यासंदर्भात दि. २३ व २४ फेब्रुवारी, २०२२ या दोन दिवसाच्या संपाची राज्य शासनास नोटीस दिली होती. सदर संपात कर्मचाऱ्यांनी सहभागी होवू नये असे आवाहन संदर्भाधिन परिपत्रकान्वये करण्यात आले होते. तसेच संप मागे घेण्याबाबत राज्य सरकारी कर्मचारी संघटनांना राज्य शासनाने आवाहन केले होते. शासनाच्या आवाहनास प्रतिसाद देवून, दि.२३ फेब्रुवारी, २०२२ रोजी दुपारी १२.०० वाजता कर्मचारी संघटनांनी संप मागे घेतला. त्यामुळे दि. २३ फेब्रुवारी, २०२२ रोजी काही शासकीय कार्यालयांमध्ये कर्मचारी अनुपस्थित अथवा विलंबाने उपस्थित झाले. ही बाब विचारात घेता, दि.२३ फेब्रुवारी,२०२२ रोजी संपात सहभागी होण्यासाठी जे शासकीय कर्मचारी कार्यालयात अनुपस्थित होते त्या कर्मचाऱ्यांची अनुपस्थिती नियमित करण्याची बाब शासनाच्या विचाराधीन होती.
शासन परिपत्रक :
राज्य सरकारी कर्मचारी संघटनानी विविध मागण्यांसंदर्भात दि.२३ व २४ फेब्रुवारी २०२२ या दोन दिवसाच्या कालावधीत संप पुकारला होता. तथापि, दि.२३ फेब्रुवारी,२०२२ रोजी कर्मचारी संघटनांनी दुपारी १२.०० नंतर संप मागे घेतल्याचे जाहिर केले. त्यामुळे दि.२३ फेब्रुवारी २०२२ रोजी जे कर्मचारी कार्यालयात अनुपस्थित राहिले अथवा विलंबाने उपस्थित राहिले त्यांची अनुपस्थिती “ नैमित्तिक रजा” म्हणून नियमित करण्यात यावी. सदर बाब ही पूर्वोदाहरण म्हणून समजण्यात येवू नये.
# Page 2