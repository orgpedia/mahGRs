# Page 1
राज्य सेवा हक्क आयोग, नाशिक
या कार्यालयातील सहायक कक्ष
अधिकारी संवर्गातील रिक्त पद
प्रतिनियुक्तीने भरण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांकः File No.:GAD/१४१/२०२५-GAD - Lokshahi Din
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक: २७ नोव्हेंबर, २०२५.
वाचा: १) सा.प्र.वि. शासन निर्णय क्र. एसआरव्ही-२०११/प्र.क्र.१३७/कार्यासन १२,
दि. १७-१२-२०१६.
२) सा.प्र.वि. शासन निर्णय क्र. एसआरव्ही-२०१६/प्र.क्र.५१०/कार्या.१२,
दि. १६-०२-२०१८
३) या विभागाचे समक्रमांकाचे दि. २१-०८-२०२५ व दि.०६-१०-२०२५ रोजीचे
पत्र/जाहिरात.
शासन आदेश
संदर्भाधिन क्र. १ येथील दिनांक १७-१२-२०१६ च्या शासन निर्णयान्वये प्रतिनियुक्तीचे धोरण
निश्चित करण्यात आले असून, संदर्भाधिन क्र.२ येथील दि. १६-०२-२०१८ च्या शासन निर्णयान्वये
प्रतिनियुक्तीने नियुक्तीसाठी अटी व शर्ती आणि नियुक्तीची कार्यपध्दती याबाबतच्या धोरणामध्ये
सुधारणा करण्यात आली आहे. उपरोक्त शासन निर्णयातील तरतुदीनुसार संदर्भाधीन क्र. ३ येथील
पत्रांन्वये मंत्रालयीन विभागातील सहायक कक्ष अधिकारी संवर्गातील कर्मचाऱ्यांकडून राज्य सेवा
हक्क आयोगाच्या कार्यालयातील रिक्त पदे प्रतिनियुक्तीने भरण्याकरीता इच्छुकता मागविण्यात
आली होती. त्यानुसार मंत्रालयीन विभागाकडून प्राप्त इच्छुकतेमधून श्री.गोरख संतू गोवर्धने,सहायक
कक्ष अधिकारी, इतर मागास बहुजन कल्याण विभाग यांची राज्य सेवा हक्क आयोग, नाशिक या कार्यालयात ३ वर्षाच्या कालावधीसाठी प्रतिनियुक्तीने नियुक्ती करण्यात येत आहे.
--------------------------------------------------------------------------------------------------------------------
| कर्मचाऱ्याचे नाव व पदनाम | सध्याचा विभाग | प्रतिनियुक्तीचे ठिकाण | प्रतिनियुक्तीच्या ठिकाणावरील पदनाम |
| १ | २ | ३ | ४ |
| श्री. गोरख संतू गोवर्धने, सहायक कक्ष अधिकारी | इतर मागास बहुजन कल्याण | राज्य सेवा हक्क आयोग, नाशिक | सहायक कक्ष अधिकारी |
--------------------------------------------------------------------------------------------------------------------
२. उपरोक्त नमूद कर्मचाऱ्याची त्याच्या नावासमोर दर्शविलेल्या कार्यालयात खालील अटींच्या अधीन राहून प्रतिनियुक्तीने नियुक्ती करण्यात येत आहे.
# Page 2
(अ) उपरोक्त कर्मचारी ज्या तारखेला प्रतिनियुक्तीच्या पदावर रूजू होतील, त्या तारखेपासून
प्रतिनियुक्तीच्या सेवेचा प्रारंभ होईल आणि ती सेवा ज्या तारखेला संबंधित कर्मचारी
आपल्या शासकीय पदाचा कार्यभार पुन्हा स्वीकारतील त्या तारखेला समाप्त होईल.
(ब) जर त्यांची सेवा लोकसेवेच्या हिताच्या दृष्ट्टीने शासनाला आवश्यक वाटली तर
प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा
अधिकार शासन/संवर्ग नियंत्रण अधिकारी/सक्षम प्राधिकारी राखून ठेवतील.
(क) जर त्यांची सेवा स्वीयेत्तर नियोक्त्याला आवश्यक वाटली नाही तर त्यांना मूळ विभागाकडे
परत पाठवण्याची मुभा स्वीयेत्तर नियोक्त्याला राहील. मात्र याप्रमाणे परत पाठवण्यापूर्वी
स्वीयेत्तर नियोक्त्याने शासनाला/सक्षम प्राधिकाऱ्याला तीन महिन्यांची नोटीस दिली
पाहिजे; आणि
(ड) संबंधित अधिकाऱ्यांनी मूळ विभागाकडे परत जाण्याचा आपला उद्देश आहे अशी कमीत
कमी तीन महिन्यांची लेखी नोटीस शासनाला/सक्षम प्राधिकाऱ्याला दिल्यानंतर त्यांना
मूळ विभागाकडे परत येण्याची मुभा राहील.
३. प्रतिनियुक्तीच्या कालावधीत संबंधित कर्मचाऱ्यांना प्रतिनियुक्ती भत्ता देय असणार नाही.
म.ना.से.(पदग्रहण अवधी, स्वीयेतर सेवा...इ.) नियम १९८१ मधील नियम ४० (परिशिष्ट्ट दोन) व
सामान्य प्रशासन विभाग, शासन निर्णय, दिनांक १७-१२-२०१६ मधील तरतुदी विचारात घेऊन इतर
मागास बहुजन कल्याण विभागाने प्रतिनियुक्तीच्या अटी व शर्ती याबाबत सामान्य प्रशासन
विभाग/लो.दि.कक्ष यांच्याशी सल्लामसलत करुन ठरवाव्यात.
४. उपरोक्त कर्मचाऱ्याच्या बाबतीत इतर मागास बहुजन कल्याण विभाग हा त्यांचा प्रशासकीय
विभाग असल्यामुळे या कर्मचाऱ्यांच्या प्रशासकीय बाबी संबंधित प्रशासकीय विभाग व सामान्य प्रशासन विभाग/लो.दि.कक्ष यांचेमार्फत हाताळण्यात येतील.
५. संबंधित कर्मचारी यांना प्रतिनियुक्तीच्या पदावर हजर होण्यासाठी विभागाने तात्काळ
कार्यमुक्त करावे.
६. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर
# Page 3