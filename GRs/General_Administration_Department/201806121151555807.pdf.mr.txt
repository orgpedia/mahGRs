# Page 1
मंत्रालयीन प्रशासकीय विभाग व विभाग प्रमुख यांच्या अखत्यारितील सर्व कार्यालयामधील (महाराष्ट्र लोकसेवा आयोगाच्या अखत्यारितील पदांसहीत) गट-अ ते गट-ड या संवर्गातील सरळसेवेच्या बिंदुनामावली तपासणीसाठी व आरक्षण निश्चिती करिता विभागीय स्तरावर विभागीय आयुक्त यांना अधिकार प्रदान करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : बीसीसी-२०१६/प्र. क्र. ५A/१६-ब
मंत्रालय, मुंबई - ४०००३२.
दिनांक – १२ जून, २०१८.
वाचा :- १. सामान्य प्रशासन विभाग शासन निर्णय बीसीसी १०८५/२९८८/१६-ब दि. १३ ऑगस्ट १९८६.
२. सामान्य प्रशासन विभाग शासन निर्णय क्र. बीसीसी २००१/१८८७/प्र.क्र.६४०१/१६-ब दि. २६ आक्टोंबर, २००४.
३. सामान्य प्रशासन विभाग शासन परिपत्रक क्र. बीसीसी २००९/प्र.क्र.२९१/०९/१६-ब दि. ५ नोव्हेंबर, २००९.
४. सामान्य प्रशासन विभाग शासन परिपत्रक क्र. एसआरव्ही २०१०/प्र.क्र.३४७/१०/१२ दि. २४ फेब्रुवारी, २०११.
५. सामान्य प्रशासन विभाग शासन निर्णय क्र. बीसीसी २०१५/प्र.क्र.१२६/१५/१६-ब दि. ५ मे, २०१५.
६. सामान्य प्रशासन विभाग शासन निर्णय क्र. बीसीसी २०१६/प्र.क्र.५/१६/१६-ब दि. ५ मार्च, २०१६.
७. सामान्य प्रशासन विभाग शासन पत्र क्र. बीसीसी २०१६/प्र.क्र.२९५/१६/१६-ब दि. २२ जुलै, २०१६.
८. वित्त विभाग शासन निर्णय क्र. संकीर्ण २०१८/ प्र.क्र.२० /आपुक दि. १६ मे, २०१८.
प्रस्तावना : वित्त विभागाच्या उपरोक्त संदर्भाधिन क्र. ८ येथील दि. १६ मे, २०१८ रोजीच्या शासन निर्णयामध्ये शेतक-यांचे उत्पन्न दुप्पट करण्याच्या अनुषंगाने आवश्यक पायाभूत सुविधा पुरविण्यासाठी विविध विभागातील महत्वाच्या सेवेशी निगडीत पदभरतीस मान्यता दिलेली आहे. सदर भरतीच्या मान्यता दिलेल्या संवर्गानुसार प्रशासकीय विभाग प्रमुख यांच्या अखत्यारितील सर्व कार्यालयातील (महाराष्ट्र लोकसेवा आयोगाच्या अखत्यारितील पदांसहीत ) गट-अ ते गट-ड या संवर्गातील सरळसेवेच्या बिंदुनामावली बिंदुनामावली प्रमाणिकरण आरक्षण निश्चिती प्रक्रियेचे विकेंद्रिकरण करण्याची बाब शासनाच्या विचाराधीन होती. त्यानुसार शासन खालील प्रमाणे निर्णय घेत आहे.
शासन निर्णय : मंत्रालयीन प्रशासकीय विभाग व विभाग प्रमुख यांच्या अखत्यारितील सर्व कार्यालयामधील (महाराष्ट्र लोकसेवा आयोगाच्या अखत्यारितील पदांसहीत ) वित्त विभागाच्या दि. १६ मे, २०१८ रोजीच्या शासन निर्णयामध्ये नमूद केलेल्या गट-अ ते गट-ड या संवर्गातील सरळसेवेची पदे भरण्यासाठी आरक्षण निश्चितीचे व बिंदुनामावली तपासणी व प्रमाणित करण्याचे अधिकार विभागीय स्तरावर विभागीय आयुक्त यांना या शासन निर्णयान्वये प्रदान करण्यात येत आहेत.
# Page 2
शासन निर्णय क्रमांक: बीसीसी-२०१६/प्र. क्र. ५A/१६-ब
२. मंत्रालयीन प्रशासकीय विभागांच्या अधिनस्त सर्व राज्य स्तरीय विभाग प्रमुख व नियुक्ती प्राधिका-यांने त्यांच्या नियंत्रणाखालील सर्व गट-अ ते गट-ड या संवर्गाची सरळसेवेची बिंदुनामावली तपासताना, सेवाप्रवेश नियम, मंजूर पदांचा आकृतिबंध तसेच संबंधित कॅलेडर वर्षानुसार दि. १ जानेवारी रोजीची रिक्त पदे व संबंधित निवडसूची वर्षातील दि. ३१ डिसेंबर अखेरची रिक्त पदे अशाप्रकारे निवडसूची वर्षातील एकत्रित रिक्त पदे यांचा तपशील संदर्भाधिन क्र. ७ येथील दि. २२.७.२०१६ च्या शासन पत्रातील मार्गदर्शक सूचना विचारात घेऊन, ऑनलाईन / ऑफलाईन बिंदूनामावलीमध्ये भरुन सदर बिंदुनामावली संबंधित विभागीय आयुक्तांकडे मान्यतेस्तव सादर करावी.
३. सर्व विभागीय आयुक्त यांनी बिंदुनामावली व आरक्षण तपासणीची कार्यवाही ही सध्या अस्तित्वात असलेल्या कार्यपध्दतीनुसार पूर्ण करुन त्यास मान्यता दयावी. संबंधित विभागीय आयुक्तांकडून बिंदुनामावली योग्य प्रकारे प्रमाणित केली आहे किंवा कसे, असल्यास त्यानुसार प्रत्येक विभाग प्रमुखाने विविध संवर्गात सरळसेवेने दिलेल्या नियुक्त्या विहित आरक्षणानुसार आहेत किंवा कसे याबाबत मंत्रालयातील मागासवर्ग कक्षाकडून आवश्यकतेनुसार तपासणी करण्यात येईल. जर बिंदुनामावली बरोबर तपासली नाही किंवा विभाग प्रमुखाने बिंदुनामावली प्रमाणे सरळसेवेने नियुक्त्या दिल्या नसतील तर संबंधित विभागीय आयुक्त व विभाग प्रमुख यांना जबाबदार धरण्यात येईल.
४. या शासन निर्णयानुसार विभागीय आयुक्त यांना प्रदान केलेल्या अधिकारानुसार बिंदु नामावली तपासण्याची व आरक्षण निश्चितीची कार्यवाही तात्काळ सुरु करावी.
# Page 3