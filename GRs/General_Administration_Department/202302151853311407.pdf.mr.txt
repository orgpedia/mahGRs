# Page 1
छत्रपती शिवाजी महाराज यांचे जयंती दिनांक १९ फेब्रुवारी,२०२३ निमित्त विविध उपक्रमासंदर्भात
महाराष्ट्र शासन
सामान्य प्रशासन विभाग
परिपत्रक क्रमांक: जपुती - २०२३/प्र.क्र.४२ / कार्या. २९,
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२.
दिनांक : १५ फेब्रुवारी, २०२३
संदर्भ:-१) सामान्य प्रशासन विभागाचे शासन परिपत्रक क्रमांक : जपुती-२०२२/ प्र.क्र.१२०/कार्या.२९,दि.१८.०१.२०२३.
२) सामान्य प्रशासन विभाग शासन निर्णय क्र.संकीर्ण १४२३/प्र.क्र.१२/कार्या-३१ (राजशिष्टाचार),दि.०१.०२.२०२३.
परिपत्रक : संदर्भाधीन अनुक्रमांक १ येथील दिनांक १८.०१.२०२३ च्या परिपत्रकान्वये राज्यातील राष्ट्र पुरुष / थोरव्यक्ती यांची जयंती साजरी करण्याबाबतचे निदेश दिलेले आहेत.
२. शासनामार्फत दरवर्षी दिनांक १९ फेब्रुवारी रोजी छत्रपती शिवाजी महाराज यांची शासकीय कार्यालयात जयंती साजरी करण्यात येते. दिनांक १९ फेब्रुवारी चे औचित्य साधून या थोरपुरुषाचे ज्या ज्या ठिकाणी पुतळे/स्मारके आहेत, तेथे देखील छत्रपती शिवाजी महाराजांची जयंती साजरी करण्यात येते.
दिनांक १८.०२.२०२३ रोजी सकाळी ११.०० सर्व अधिकारी व संबंधित विभाग प्रमुख यांनी स्वत: पुतळा परिसराची पाहणी करुन संबंधित यंत्रणांकडून रंगरंगोटी,साफसफाई व सुशोभिकरण करुन घेऊन ते झाल्याची खातरजमा करुन घ्यावी.
३. सामान्य प्रशासन विभागाच्या दिनांक ०१ फेब्रुवारी, २०२३ शासन निर्णयान्वये महाराष्ट्राच्या राज्यगीताची घोषणा करण्यात आली आहे. या शासन निर्णयातील परिच्छेद क्र. २ नुसार छत्रपती शिवाजी महाराज यांची जयंतीचे औचित्य साधून दिनांक १९ फेब्रुवारी पासून सदर गीत दिनांक १९ फेब्रुवारी, २०२३ पासून महाराष्ट्राचे राज्य गीत म्हणून अंगीकारण्याचा निर्णय घेण्यात आला आहे.
४. तसेच दिनांक १९.०२.२०२३ रोजी सकाळी १०.०० वाजता महाराष्ट्र राज्याच्या राज्यगीताचे गायन करुन सर्व संबंधित वरिष्ठ अधिकारी व संबंधित कार्यालय प्रमुख यांनी प्रतिमेस पुष्पहार अर्पण करावे. तद्नंतर छोटेखानी सांस्कृतीक समारंभाचे आयोजन करण्यात यावे.
५. उपरोक्त उल्लेखित उपक्रम यशस्वीरित्या पार पाडावयाचे असल्याने त्याचे योग्य व काळजीपूर्वक नियोजन करणे अत्यावश्यक आहे. त्या दृष्टीने संबंधित यंत्रणांनी दिनांक १९ फेब्रुवारी, २०२३ रोजी होणाऱ्या छत्रपती शिवाजी महाराज यांचे जयंतीच्या कार्यक्रमाचे सर्व बाबीची काटेकोरपणे नियोजन करुन अंमलबजावणी करावी.
# Page 2
शासन परिपत्रक क्रमांकः जपुती- २०२३/प्र.क्र.४२/कार्या.२९