# Page 1
मा. राज्यमंत्री, सार्वजनिक आरोग्य व कुटुंब कल्याण, वैद्यकीय शिक्षण, अन्न व औषध प्रशासन, वस्त्रोद्योग, सांस्कृतिक कार्ये यांचे दालन व कार्यालयाकरीता मंत्रालय विस्तार इमारतीमध्ये जागा वाटप करणेबाबत.
महाराष्ट्र शासन
सामान्य प्रशासन विभाग,
शासन निर्णय, क्र.शाकाजा-११२०/प्र.क्र.१६/२०२०/२२,
मंत्रालय, मुंबई-४०० ०३२,
दिनांक : १५ फेब्रुवारी, २०२१
संदर्भ : शासन निर्णय क्र. शाकाजा-१११९/प्र.क्र.१२३/२०१९/२२, दिनांक ७.१२.२०२० प्रस्तावना : संदर्भाधीन शासन निर्णयान्वये मा. राज्यमंत्री, सार्वजनिक आरोग्य व कुटुंब कल्याण, वैद्यकीय शिक्षण, अन्न व औषध प्रशासन, वस्त्रोद्योग, सांस्कृतिक कार्ये यांचे दालन व कार्यालयासाठी नविन प्रशासन भवन इमारत, १८ वा मजला, पश्चिम बाजू येथे १२०० चौ.फूट जागा वाटप करण्यात आली आहे. सदर जागेऐवजी मा. राज्यमंत्री महोदय यांना मंत्रालय मुख्य / विस्तार इमारतीत जागा आवश्यक असल्यास त्यांनी त्यांच्या अखत्यारीतील विभागांच्या ताब्यात असलेल्या जागेचा वापर राज्यमंत्री कार्यालयासाठी करुन सदर विभाग नविन प्रशासकीय इमारतीत वाटप केलेल्या जागेत स्थलांतरीत करण्याबाबतची कार्यवाही संबंधीत विभागाच्या सचिवांच्या सल्ल्यानुसार संबंधीत विभागाच्या मा. मंत्री महोदयांच्या मान्यतेने करण्यात यावी, असे शासन निर्णयात नमूद केले होते. त्यानुसार मा. राज्यमंत्री, सार्वजनिक आरोग्य व कुटुंब कल्याण, वैद्यकीय शिक्षण, अन्न व औषध प्रशासन, वस्त्रोद्योग, सांस्कृतिक कार्ये यांना त्यांच्या अखत्यारीतील सांस्कृतिक कार्ये विभागाच्या ताब्यातील मंत्रालय विस्तार इमारत, ७ वा मजला, दालन क्र. ७२१ ची अंदाजित ११०० चौ.फूट जागा दालन व कार्यालयासाठी वाटप करण्यात यावी. तसेच, सांस्कृतिक कार्ये विभागास मंत्रालय विस्तार इमारत, ७ वा मजला, दालन क्र. ७२१ च्या अंदाजित ११०० चौ.फूट जागेच्या बदल्यात नविन प्रशासन भवन इमारत, १८ वा मजला, पश्चिम बाजू येथे रिक्त होणारी १२०० चौ.फूट जागा वाटप करण्याची बाब शासनाच्या विचाराधीन होती. त्यानुषंगाने शासनाने खालीलप्रमाणे निर्णय घेतला आहे : शासन निर्णय : सांस्कृतिक कार्ये विभागाच्या ताब्यातील मंत्रालय विस्तार इमारत, ७ वा मजला, दालन क्र. ७२१ ची अंदाजित ११०० चौ. फूट जागा मा. श्री. राजेंद्र पाटील यड्रावकर, राज्यमंत्री (सार्वजनिक आरोग्य व कुटुंब कल्याण, वैद्यकीय शिक्षण, अन्न व औषध प्रशासन, वस्त्रोद्योग, सांस्कृतिक कार्ये) यांना दालन व कार्यालयासाठी वाटप करण्यात येत आहे.
# Page 2
शासन निर्णय क्रमांकः शाकाजा-११२०/प्र.क्र.१६/२०२०/२२,
२. सांस्कृतिक कार्ये विभागास मंत्रालय विस्तार इमारत, ७ वा मजला, दालन क्र. ७२१ येथील जागेच्या बदल्यात नविन प्रशासन भवन इमारत, १८ वा मजलामजला, , पश्चिम बाजू येथे रिक्त होणारी १२०० चौ.फूट जागा वाटप करण्यात येत आहे.
३. कार्यकारी अभियंता, इलाखा शहर (सा.बां.) विभाग, बांधकाम भवन, मुंबई यांनी उपरोक्त जागेबाबत संबंधित विभागाशी विचार विनिमय करुन मंत्रालय विस्तार इमारत, ७ वा मजला, दालन क्र.
७२१ च्या ११०० चौ.फूट जागेचा व नविन प्रशासन भवन इमारत, १८ वा मजला, पश्चिम बाजू येथील १२०० चौ.फूट जागेचा ताबा संबंधितांना द्यावा व त्याबाबतचा अहवाल शासनास सादर करावा.
४. मा. राज्यमंत्री महोदयांना वाटप केलेल्या ११०० चौ. फूट जागेत मा. राज्यमंत्री महोदयांचे दालन व कार्यालयातील अधिकारी / कर्मचाऱ्यांची बैठक व्यवस्था तयार करण्यासाठी येणारा खर्च सार्वजनिक बांधकाम विभागामार्फत करण्यात यावा.
# Page 3