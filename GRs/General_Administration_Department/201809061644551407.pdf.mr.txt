# Page 1
महाराष्ट्र शासन
क्रमांक: असप्र २०१८/१३३०/प्र.क्र.१४८/चौदा सामान्य प्रशासन विभाग,
हुतात्मा राजगुरु चौक,मादाम कामा मार्ग मंत्रालय, मुंबई-४०० ०३२.
दिनांक:- ०६.०९.२०१८
प्रति, अवर सचिव (आस्थापना)/(प्रशिक्षण ) सोबतच्या यादीप्रमाणे संबंधित प्रशासकीय विभाग, मंत्रालय, मुंबई-४०००३२.
विषय:-राज्य प्रशिक्षण धोरणांतर्गत अवर सचिव गट-अ च्या
अधिकाऱ्यांसाठी पदोन्नती नंतरचे प्रशिक्षण.
संदर्भ:- प्रशासकीय प्रशिक्षण संस्था, यशदा, पुणे, यांचे दि. १६.०८.२०१८ चे पत्र.
महोदय, राज्य प्रशिक्षण धोरणांतर्गत गट-अ साठी पदोन्नतीनंतरचे प्रशिक्षण देण्याबाबत शासन निर्णय, सामान्य प्रशासन विभाग, क्रमांक:टिआरएन-०९/प्र.क्र.३९/०९/१२-अ दि.२३.९.२०११ नुसार विहीत केले आहे. त्यानुसार गट-अ प्रवर्गात पदोन्नत झालेले अवर सचिव संवर्गातील अधिकाऱ्यांना यशवंतराव चव्हाण विकास प्रशासन प्रबोधिनी, पुणे या संस्थेमार्फत दि.०३.१०.२०१८ ते दि.१४.१०.२०१८ या कालावधीमध्ये प्रशिक्षण आयोजित करण्यात आले आहे. सदर प्रशिक्षणासाठी नामनिर्देशित अधिकाऱ्यांची यादी सोबत जोडली आहे.
२. सदरचे प्रशिक्षण राज्य प्रशिक्षण धोरणानुसार देण्यात येत असून उपस्थिती अनिवार्य आहे. प्रशिक्षणास नामनिर्देशित अधिकारी गैरहजर राहिल्यास प्रशिक्षणाचा खर्च संबंधित व्यक्तीच्या पगारातून वसूल करण्यात येईल.
तसेच शासन परिपत्रक दि.२७ मे, २०१४ नुसार यापुढे दरवर्षी वेतनवाढ देताना अधिकारी व कर्मचारी यांनी नेमून दिलेले प्रशिक्षण पूर्ण केले किंवा कसे याची पडताळणी होणार आहे. तसेच यासंदर्भात सा.प्र.वि. कार्या.१४–ब च्या दिनांक-१३.०५.२०१५ च्या परिपत्रकान्वये प्रशिक्षणाबाबत सूचना देण्यात आल्या आहेत, त्याचेही अवलोकन व्हावे सदर प्रशिक्षण कालावधी मध्ये प्रशिक्षणार्थीनी प्रकल्प अहवाल तयार करून त्याचे सादरीकरण करणे अनिवार्य आहे.
३. प्रशिक्षणासाठी पुणे येथे जाण्या-येण्याची व्यवस्था प्रशिक्षणार्थी यांनी स्वतः करावयाची असल्याबाबत संबंधितांना कळविण्यात यावे व त्यांना प्रशिक्षणासाठी दिनांक ०१.१०.२०१८ (म.नं.) कार्यमुक्त करण्याची कार्यवाही संबंधित विभागामार्फत करण्यात यावी. नामनिर्देशित व्यक्तीस संबंधित विभागप्रमुखांनी कार्यमुक्त करणे सक्तीचे आहे. सदर आदेशाची एक प्रत यशवंतराव चव्हाण विकास प्रशासन प्रबोधिनी, पुणे तसेच या कार्यासनास पाठविण्यात यावी. प्रशिक्षणाबाबत डॉ.स.ना.पाटील (मो.नं.९१५८५५५१९४), अतिरिक्त संचालक, प्रशासकीय प्रशिक्षण संस्था तथा निबंधक, यशदा, पुणे तसेच श्री. गोरक्ष गोफणे, प्रकल्प कार्यकारी (मो.नं.९५९५४५३५४५) यांचेशी संपर्क साधण्यास प्रशिक्षणार्थींना कळविण्यात यावे.
# Page 2
# Page 3