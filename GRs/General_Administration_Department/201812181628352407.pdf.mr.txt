# Page 1
दूरचित्र वाहिन्यांद्वारे लाभार्थ्यांच्या यशकथांवर आधारित रिपोर्ताज निर्मिती व प्रसारणाकरिता येणाऱ्या खर्चास प्रशासकीय व वित्तीय मान्यता देण्याबाबत..
महाराष्ट्र शासन
सामान्य प्रशासन विभाग
शासन निर्णय क्रमांक: मावज-२०१८/प्र.क्र.३५५/का.३४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : १८ डिसेंबर, २०१८
वाचा :-_माहिती व जनसंपर्क महासंचालनालयाचे पत्र क्र.वृत्तचित्र-१८/यशकथा रिपोर्ताज प्रस्ताव/ का-७/५९९, दि.१०/१०/२०१८.
प्रस्तावना: शासनाच्या विविध योजनांचा लाभ घेतलेल्या लाभार्थ्यांच्या यशकथा विविध प्रसार माध्यमातून प्रसारित केल्याने अन्य पात्र नागरिक योजनेचा लाभ घेण्यास प्रवृत्त होतात.
लाभार्थ्यांनी कशा प्रकारे योजनांचा लाभ घेऊन आपले जीवनमान उंचावले हे दाखविल्यास अन्य प्रस्तावित लाभार्थ्यांना प्रोत्साहन मिळते आणि योजनांना चांगला प्रतिसाद मिळतो. मराठीतील सहा खाजगी दूरचित्रवाहिन्यांवरुन योजनांचा प्रत्यक्ष लाभ घेतलेल्या लाभार्थ्यांच्या अनुभवावर आधारित टी. व्ही. रिपोर्ताजची निर्मिती करून प्रसारित करण्याची बाब शासनाच्या विचाराधीन होती.
शासन निर्णय: शासकीय योजनांची विशेष प्रसिध्दी मोहीम सन २०१८-१९ (योजनांतर्गत) योजनेच्या अंतर्गत खाजगी दूरचित्रवाहिन्यांकडून लाभार्थ्यांच्या यशकथांवर आधारित रिपोर्ताज निर्मिती व प्रसारणाकरिता येणाऱ्या रु.१३,३५,३०,२१६/- (रुपये तेरा कोटी पस्तीस लाख तीस हजार दोनशे सोळा फक्त) इतक्या रकमेच्या खालील बाबीवरील खर्चास या शासन निर्णयान्वये प्रशासकीय व वित्तीय मान्यता देण्यात येत आहे.
२. रिपोर्ताज निर्मिती व प्रसारण याकरिता येणारा खर्च : ६० सेंकदांच्या किंवा त्याप्रमाणात रिपोर्ताज निर्मितीसाठी रु.३.५०,०००/- अधिक जी.एस.टी १८% प्रमाणे एका वृत्तवाहिनीला (एकूण कमाल ५० मिनिटे कालावधीचे विविध रिपोर्ताज) निर्मितीकरिता येणारा खर्च रु.१,७५,००,०००/- + जी.एस.टी. रु.३१,५०,०००/ रु.२,०६,५०,०००/- या प्रमाणे ६ दूरचित्रवाहिन्यांना रिपोर्ताज निर्मिती करिता येणारा खर्च रु.१२,३९,००,०००/- तसेच सदर रिपोर्ताजचे प्रसारण ६ दूरचित्रवाहिन्यांवरुन शासनमान्य दरानुसार करण्यासाठी येणारा खर्च रु. ९६,३०,२१६/- (जीएसटीसह) अशा एकूण खर्च रु.१३,३५,३०,२१६/- इतक्या खर्चास प्रशासकीय व वित्तीय मान्यता देण्यात येत आहे.
३. उपरोक्त खर्च करतांना आवश्यक असेल आणि योग्य बाबीवर कमीत कमी खर्च होईल याची दक्षता घ्यावी. सदर खर्च करताना शासनाचे निर्णय / परिपत्रक / वित्तीय नियमावलीतील तरतूदी इ. चे पालन करावे व विहित कार्यपद्धतीचा अवलंब करण्यात यावा.
# Page 2
शासन निर्णय क्रमांकः मावज-२०१८/प्र.क्र.३५५/का.३४ ४. यासंदर्भातील महासंचालनालयाचा अनुभव आणि व्यावसायिक (professional) कौशल्य व क्षमता लक्षात घेता माध्यमांची निवड, या माध्यमांच्या वापराचा आकार (size)/ कालावधी (duration) वारंवारिता (frequency) ठरविण्याबाबतचा अधिकार महासंचालक, माहिती व जनसंपर्क महासंचालनालय यांचा राहील.
५. प्रस्तुतचा खर्च मागणी क्रमांक ए-६, प्रधानशिर्ष - २२२०- माहिती व प्रसिध्दी, ६० - इतर खर्च १०१ जाहिराती व हक प्रसिध्दी, (००) (०३) शासकीय योजनांची विशेष प्रसिध्दी मोहीम (योजनांतर्गत) २६ - जाहिरात व प्रसिध्दी, संगणक सांकेतांक २२२० ११७५ या लेखाशिर्षाखालील सन २०१८-१९ मधील मंजूर अनुदानातून भागविण्यात यावा.
६. हा शासन निर्णय नियोजन विभागाच्या अनौपचारिक संदर्भ क्रमांक १८५/१४४३ दि.१७/१०/२०१८ व वित्त विभागाच्या अनौपचारिक संदर्भ क्र.४८७/२०१८/ व्यय - ४ दि.१३/१२/२०१८ अन्वये त्यांच्या प्राप्त सहमतीनुसार निर्गमित करण्यात येत आहे.