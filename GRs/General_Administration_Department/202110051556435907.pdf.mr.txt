# Page 1
महाराष्ट्र शासन
सामान्य प्रशासन विभाग
शासन आदेश क्रमांकः कअनि-११२१/प्र.क्र.५९/१४-ब
मादाम कामा मार्ग, हुतात्मा राजगुरू चौक
मंत्रालय, मुंबई ४०००३२.
दिनांक : ०५ ऑक्टोबर, २०२१
आदेश
श्रीमती दिपाली चंद्रकांत दिवटे, कक्ष अधिकारी, उद्योग, उर्जा व कामगार विभाग यांच्या सेवा पर्यटन व
सांस्कृतिक कार्य विभागाच्या अधिपत्याखालील पुराभिलेख संचालनालय, कोल्हापूर या कार्यालयातील सहाय्यक संचालक (गट-ब) या पदावर प्रतिनियुक्तीने दोन वर्षे अथवा सदर पदावर अन्य अधिकारी उपलब्ध होईपर्यंत यापैकी जे कमी असेल त्या कालावधीसाठी खालील अटींच्या अधीन राहून उपलब्ध करून देण्यात येत आहेत.
अ) श्रीमती दिवटे, कक्ष अधिकारी ह्या ज्या तारखेला प्रतिनियुक्तीच्या पदावर रुजू होतील त्या तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला ते आपल्या शासकीय पदाचा कार्यभार पुन्हा स्विकारतील त्या तारखेला समाप्त होईल.
ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन/सक्षम प्राधिकारी राखून ठेवील.
क) जर त्यांची सेवा स्वीयेत्तर नियोक्त्याला आवश्यक वाटली नाही तर त्यांना मूळ विभागाकडे परत पाठवण्याची मुभा स्वीयेत्तर नियोक्त्याला राहील. मात्र याप्रमाणे परत पाठवण्यापूर्वी स्वीयेत्तर नियोक्त्याने शासनाला/ सक्षम प्राधिकाऱ्याला तीन महिन्यांची नोटीस दिली पाहिजे; आणि
ड) त्यांनी मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला/ सक्षम प्राधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
२. म.ना.से.(पदग्रहण अवधी, स्वीयेत्तर सेवा ..इ) नियम १९८१ मधील नियम ४० (परिशिष्ट दोन) व सामान्य प्रशासन विभाग, शासन निर्णय, दिनांक १७.१२.२०१६ मधील तरतुदी विचारात घेऊन, उद्योग, उर्जा व कामगार विभागाने श्रीमती दिवटे यांच्या प्रतिनियुक्तीबाबतच्या अटी व शर्ती ठरवाव्यात.
३. श्रीमती दिवटे यांच्या इतर सर्व प्रशासकीय बाबी उद्योग, उर्जा व कामगार विभाग यांचेमार्फत हाताळण्यात येतील.
# Page 2
शासन आदेश क्रमांकः कअनि-११२१/प्र.क्र.५९/१४-ब
४. श्रीमती दिवटे यांना प्रतिनियुक्तीच्या ठिकाणी रूजू होण्यासाठी उद्योग, उर्जा व कामगार विभागाने तत्काळ कार्यमुक्त करावे. तसेच त्यांना प्रतिनियुक्तीच्या ठिकाणी हजर होण्यासाठी कार्यमुक्त केल्याचा दिनांक व त्यांचा प्रतिनियुक्तीचा कालावधी समाप्त होण्याचा दिनांक स्पष्टपणे आदेशात नमूद करावा. तसेच सदर दिनांकास श्रीमती दिवटे यांच्या प्रतिनियुक्तीच्या सेवा मूळ विभागात आपोआप प्रत्यावर्तित होतील असेही प्रतिनियुक्तीच्या आदेशात स्पष्टपणे नमूद करावे.
५. प्रतिनियुक्ती ही संबंधित कर्मचा-याची व प्रतिनियुक्तीवरील कार्यालयाची तात्पुरती व्यवस्था असून संबंधित कर्मचा-याची प्रतिनियुक्तीने नेमणूक करण्यात आल्यामुळे तो कार्यरत असलेल्या विभागात त्या कर्मचाऱ्याची कमतरता रिक्त पदांअभावी नेहमी जाणवते. प्रतिनियुक्तीच्या ठिकाणावरील कार्यालयाने सदरहू कर्मचाऱ्याचा प्रतिनियुक्तीचा कालावधी समाप्त होताच, त्याची सेवा त्याच्या मूळ विभागास प्रत्यावर्तित करावी.