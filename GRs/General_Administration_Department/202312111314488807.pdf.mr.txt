# Page 1
श्रीमती मानसी, भाप्रसे (२०२१) यांचे वेतन सामान्य प्रशासन विभागामार्फत अदा करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: डीईपी-१०२३/प्र.क्र.३५२ / २०२३ / दहा,
मादाम कामा रोड, हुतात्मा राजगुरू चौक,
मंत्रालय, मुंबई-४०००३२,
तारीख: ११.१२.२०२३
संदर्भ :- वित्त विभाग, शासन निर्णय क्र. पदनि-२०१६/प्र.क्र.७/१६/वित्तीय सुधारणा-१, दिनांक २०.०२.२०१६.
शासन निर्णय सन २०२१ च्या तुकडीतील परिविक्षाधीन भाप्रसे अधिकाऱ्यांसाठी महसूल व वन विभाग, शासन निर्णय, दिनांक २४.०८.२०२२ अन्वये विविध जिल्हाधिकारी कार्यालयांच्या आस्थापनेवर सहायक जिल्हाधिकारी संवर्गात दिनांक ०५.१२.२०२१ ते दिनांक ०४.१२.२०२३ या दोन वर्षांच्या परिविक्षाधीन कालावधीकरीता अधिसंख्य सहायक जिल्हाधिकारी पदे निर्माण करण्यास मंजूरी देण्यात आली. त्यानुसार संबंधित जिल्हाधिकारी कार्यालयामार्फत सदर परिविक्षाधीन भाप्रसे अधिकाऱ्यांना सदर कालावधीकरीता वेतन अदा करण्याबाबतची कार्यवाही करण्यात आली.
२. तथापि, श्रीमती मानसी, भाप्रसे (२०२१) ह्या आंतरसंवर्ग बदलीने पंजाब संवर्गातून दिनांक १८.१०.२०२३ रोजी महाराष्ट्र संवर्गामध्ये रुजू झाल्या असून सदर दिनांकापासून त्यांना वेतन अदा करणे आवश्यक आहे. त्यामुळे श्रीमती मानसी, भाप्रसे यांच्या दिनांक १८.१०.२०२३ पासून दिनांक ०४.१२.२०२३ पर्यंतच्या परिविक्षाधीन कालावधीकरीता सामान्य प्रशासन विभागांतर्गत ०१ अधिसंख्य पद निर्माण करण्यास याव्दारे शासन मंजूरी देण्यात येत आहे. तसेच श्रीमती मानसी, भाप्रसे यांना सदर कालावधीचे वेतन सामान्य प्रशासन विभागाच्या लेखाशिर्ष “मागणी क्रमांक ए-४, सचिवालय, सर्वसाधारण सेवा, ०९० सचिवालय (००) (०१), सामान्य प्रशासन विभाग (अनिवार्य), (०१), वेतन, (२०५२००२५)” मधून अदा करण्यात यावे.
३. सदर शासन निर्णय, वित्त विभाग, शासन निर्णय क्र.पदनि-२०१६/७/१६/वित्तीय सुधारणा–१, दिनांक २०.०२.२०१६ अन्वये प्रशासकीय विभागांना प्रदान करण्यात आलेल्या अधिकारानुसार निर्गमित करण्यात येत आहे.
४. वरीलप्रमाणे श्रीमती मानसी, भाप्रसे यांचे वेतन अदा करण्याबाबतची कार्यवाही सामान्य प्रशासन विभाग, कार्यासन-२६ (रोख शाखा) मार्फत करण्यात यावी.