# Page 1
“मागणी क्रमांक ए-२, मुख्य लेखाशीर्ष २०१५-निवडणुका (दतमत) (अनिवार्य) याखालील १११ - इलेक्ट्रॉनिक मतदान यंत्र” हे नवीन उपशीर्ष उघडण्याबाबत.
ईव्हीएम व व्हीव्हीपॅट मशीनच्या दिर्घ मुदतीसाठी भाडयाने घेतलेल्या गोदामांच्या भाडेपट्टीवरील महसूली खर्च
महाराष्ट्र शासन
सामान्य प्रशासन विभाग,
शासन निर्णय क्रमांक : ईव्हीएम-२०२१/प्र.क्र.५७१/२१/का.३३,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : ०८ डिसेंबर, २०२१
प्रस्तावना : राज्यात ईव्हीएम मशीन्स साठवणुकीसाठी नवीन गोदामे बांधकामे / दुरुस्ती/ भाडे याकरीता या भांडवली लेख्याखालील लेखाशीर्षांतर्गत खर्च करण्यात येत होता. ईव्हीएम मशीन्स साठवणुकीसाठी महाराष्ट्र राज्य वखार महामंडळ यांचेकडून २० जिल्हयातील गोदामे ३० वर्षाच्या दिर्घ मुदतीकरीता भाडयाने घेण्यात आलेली आहेत. सदर गोदामांचे भाडे अदा करणे याबाबतचा खर्च हा महसूली लेख्याखालील आहे. त्यामुळे सदर खर्च “मागणी क्र.ए-९, प्रधानशीर्ष ४०७०-इतर प्रशासनिक सेवांवरील भांडवली खर्च (कार्यक्रम)” या भांडवली लेख्याच्या कार्यक्रमांतर्गत अनुदानाखाली खर्ची घालणे योग्य ठरणार नाही. त्यामुळे महसूली लेख्याखाली अनिवार्य अनुदान अंतर्गत नवीन उपशीर्षाखाली ईव्हीएम व व्हीव्हीपॅट मशीनच्या साठवणुकीकरीता दिर्घ मुदतीच्या भाडयाने घेतलेल्या गोदामाचे भाडे अदा करण्यासाठी “१४-भाडेपट्टी व कर” हे नवीन उद्दीष्ट तयार करणे, तसेच वारंवार इतर ठिकाणी ईव्हीएम व व्हीव्हीपॅट मशीनच्या वाहतूक करतांना येणारा वाहतूक खर्च, हमाली खर्च, खानपान सेवा व इतर कार्यालयीन खर्च करणे इ. करीता “१३-कार्यालयीन खर्च" हे देखील नवीन उद्दीष्ट तयार करण्याची बाब विचाराधिन होती.
शासन निर्णय : राज्यात ईव्हीएम मशीन्स साठवणुकीसाठी दिर्घ मुदतीकरीता भाडयाने घेण्यात आलेल्या गोदामांचे भाडे अदा करणे व त्या अनुषंगाने येणाऱ्या इतर खर्चासाठी खालीलप्रमाणे नवीन लेखाशीर्ष उघडण्यास मंजूरी देण्यात येत आहे :
-----------------------------------------------------------------------------------------------------------------------------------------------------------------
| मराठी | English |
| ए-२ | A-2 |
| २०१५-निवडणुका (दतमत) (अनिवार्य) | 2015-Elections (voted) (committed) |
|  | 00 |
| १११ - इलेक्ट्रॉनिक मतदान यंत्र | 111-Electronic Voting Machines |
| (०१) इलेक्ट्रॉनिक मतदान यंत्र | (01) Electronic Voting Machines |
| (०१) (०१)इलेक्ट्रॉनिक मतदान यंत्रांची साठवणूक व वाहतूक, संगणक संकेतांक (२०१५ ०१३९) | (01) (01) Storage & Transport of Electronic Voting Machines, CRC (2015 0139) |
| अ) १३ कार्यालयीन खर्च ब) १४-भाडेपट्टी व कर | A) 13-Office Expenses B) 14-Rent Rates & Taxes |
-----------------------------------------------------------------------------------------------------------------------------------------------------------------
# Page 2
शासन निर्णय क्रमांक: ईव्हीएम-२०२१/प्र.क्र.५७१/२१/का.३३,
२. या लेखाशीर्षाखालील तरतूद खर्च करण्यासाठी उप सचिव व सह मुख्य निवडणूक अधिकारी, महाराष्ट्र राज्य व त्यांच्या अधिनस्त संबंधित जिल्हाधिकारी व जिल्हा निवडणूक अधिकारी यांना नियंत्रण अधिकारी म्हणून घोषित करण्यात येत आहे. तसेच संबंधित जिल्हाधिकारी व जिल्हा निवडणूक अधिकारी यांच्या अधीन संबंधित जिल्हयाचे उप जिल्हाधिकारी व उप जिल्हा निवडणूक अधिकारी यांना आहरण व संवितरण अधिकारी म्हणून घोषित करण्यात येत आहे.
३. सदरहू शासन निर्णय महालेखाकार (लेखा व हकदारी) - १, महाराष्ट्र मुंबई यांचा अनौपचारिक संदर्भ क्र. सं. ख. वि / चा-१ / सामान्य प्रशासन विभाग/यूओआर-८७/२०२१-२२/५०२, दिनांक ०१.१२.२०२१ तसेच वित्त विभाग अनौपचारिक संदर्भ ६४९/२०२१ / व्यय-४, दिनांक ०७.१२.२०२१ अन्वये दिलेल्या सहमतीने निर्गमित करण्यात येत आहे.