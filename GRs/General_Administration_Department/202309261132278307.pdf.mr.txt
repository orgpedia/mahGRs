# Page 1
महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती अधिनियम २०२२ नुसार गट-अ व गट-ब संवर्गात नियुक्ती करण्यात आलेल्या प्रशिक्षणार्थी अधिकाऱ्यांना एकत्रित परिविक्षाधीन प्रशिक्षण कार्यक्रम - ८ अ अधिसंख्य प्रशिक्षणासाठी मार्गदर्शक सुचना
महाराष्ट्र शासन
सामान्य प्रशासन विभाग
शासन परिपत्रक क्रमांक: टिआरएन- १०२२/प्र.क्र.१०१/सीपीटीपी
मंत्रालय, मुंबई - ४०० ०३२
दिनांक : २५ सप्टेंबर, २०२३.
वाचा - १) शासन निर्णय सामान्य प्रशासन विभाग क्र. टिआरएन-२०१३ / प्र.क्र. ८४ /१३ /१२-अ, दिनांक २०.१.२०१४.
२) शासन निर्णय सामान्य प्रशासन विभाग क्र. टिआरएन ०२१६ / प्र.क्र. ५८ / १७/सीपीटीपी, दिनांक ४.०१.२०१७.
३) शासन निर्णय सामान्य प्रशासन विभाग क्र. टिआरएन ०५१७ / प्र.क्र. ३६/ सीपीटीपी, दिनांक २१.०७.२०१७.
४) शासन निर्णय सामान्य प्रशासन विभाग क्र. टिआरएन ०५१७ / प्र.क्र. ३६/ सीपीटीपी, दिनांक २५.०९.२०१९.
५) शासन निर्णय सामान्य प्रशासन विभाग क्र. टिआरएन ०११९ / प्र.क्र. ०४/ सीपीटीपी, दिनांक ०८.०४.२०१९.
६) शासन परिपत्रक सामान्य प्रशासन विभाग क्र. टिआरएन-०८२२ /प्र.क्र.५८ /सीपीटीपी, दिनांक १३.०९.२०२२.
७) अधिसंख्य पदांची निर्मिती व निवड केलेल्या उमेदवारांची नियुक्ती अधिनियम, २०२२ दि. २५.०८.२०२२ व दि. १३.०१.२०२३.
८) शासन निर्णय सामान्य प्रशासन विभाग क्रमांक बीसीसी ११२२/प्र.क्र. १२८/१६-ब, दि.२१.०९.२०२२ व दि. ३१.०१.२०२३ ९) कार्यालयीन आदेश,सामान्य प्रशासन विभाग क्र.टिआरएन-२०२३/प्र.क्र.४३/सीपीटीपी-अ, दि.२५.०९.२०२३.
१०) कार्यालयीन आदेश, र सामान्य प्रशासन विभाग क्र. टिआरएन-०६२३/प्र.क्र.७१/सीपीटीपी-ब, दि.२५.०९.२०२३
प्रस्तावना - महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती अधिनियम, २०२२ च्या अनुषंगाने संदर्भ क्रमांक ८ येथील शासन निर्णयांद्वारे अधिसंख्य पदांची निर्मिती करण्यात आली असून त्या पदांवर संबंधित उमेदवारांना नियुक्ती देण्याची कार्यवाही प्रशासकीय विभागांनी केली आहे. महाराष्ट्र लोकसेवा आयोगामार्फत राज्यसेवा परीक्षेद्वारे सरळसेवेने गट अ आणि गट ब मध्ये नियुक्त होणाऱ्या विविध संवर्गातील परिवीक्षाधीन अधिका-यांचा एकत्रित परिवीक्षाधीन प्रशिक्षण कार्यक्रम (सीपीटीपी) अनुक्रमे यशदा, पुणे आणि
# Page 2
शासन परिपत्रक क्रमांकः टिआरएन- १०२२/प्र.क्र.१०१/सीपीटीपी
वनामती, नागपूर या प्रशिक्षण संस्थांमार्फत सुरु करण्याबाबतचा धोरणात्मक निर्णय शासनाने उपरोक्त वाचा येथील अ. क्र. १ येथील शासन निर्णयान्वये घेण्यात आला आहे. तसेच संदर्भ क्र. ६ येथील शासन निर्णयान्वये एकत्रित परिवीक्षाधीन प्रशिक्षण कार्यक्रम (सीपीटीपी) अंतर्गत प्रशिक्षण घेणाऱ्या परिवीक्षाधीन अधिकाऱ्यांसाठी राबविण्यात येणारा पदव्युत्तर पदवी अभ्यासक्रम यशदा, पुणे व गोखले इन्स्टिट्युट ऑफ पॉलिटिक्स अॅण्ड इकॉनॉमिक्स यांच्या संयुक्त विद्यमाने राबविण्याचा निर्णय घेण्यात आला आहे.
२. उपरोक्त अधिसंख्य पदावर नियुक्त केलेल्या अधिकाऱ्यांचे प्रशिक्षण एकत्रित परिवीक्षाधीन प्रशिक्षण कार्यक्रम-८ अ अधिसंख्य (सीपीटीपी- ८ अ) या तुकडी अंतर्गत दिनांक ०३.१०.२०२३ पासून सुरु होणार आहे. या अनुषंगाने या प्रशिक्षण कार्यक्रमासाठी रुजू होणारे उमेदवार, प्रशिक्षण संस्था व संबंधित प्रशासकीय विभाग यांनी करावयाच्या कार्यवाहीसाठी मार्गदर्शक सूचना निर्गमित करण्याची बाब शासनाच्या विचाराधीन होती. यानुसार पुढीलप्रमाणे सूचना निर्गमित करण्यात येत आहेत: शासन निर्णय महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती अधिनियम, २०२२ च्या अनुषंगाने संदर्भ क्रमांक ८ येथील शासन निर्णयाद्वारे अधिसंख्य पदांची निर्मिती व त्या पदांवर संबंधित उमेदवारांना नियुक्ती दिलेल्या उमेदवारांसाठी आयोजित करण्यात येणा-या एकत्रित परिवीक्षाधीन प्रशिक्षण कार्यक्रम ८ अ अधिसंख्य (सीपीटीपी-८अ अधिसंख्य)) संबंधातील विविध मुद्द्यांबाबत पुढीलप्रमाणे सूचना देण्यात येत आहेत.
(एक) प्रशिक्षण सुरु करण्यासंदर्भातील मार्गदर्शक सूचना : १. सीपीटीपी-८अ (अधिसंख्य) या तुकडीच्या प्रशिक्षणासाठी रुजू होणाऱ्या उमेदवारांना सीपीटीपी-८अ अंतर्गत प्रशिक्षणास रूजू होण्याबाबत संदर्भ क्र. ९ व १० नुसार आदेश निर्गमीत करण्यात आले आहेत २. सीपीटीपी-८अ (अधिसंख्य) या तुकडीतील गट-अ संवर्गातील सर्व परिवीक्षाधीन अधिकाऱ्यांनी दि. ०३.१०.२०२३ रोजी यशदा, पुणे येथे व गट-ब संवर्गातील सर्व परिवीक्षाधीन अधिकाऱ्यांनी वनामती, नागपूर येथे प्रशिक्षणास उपस्थित रहावे. राज्य शासनाच्या सेवेत, याआधी कार्यरत असलेले जे उमेदवार सीपीटीपी-८ अ (अधिसंख्य) च्या प्रशिक्षणास रुजू होणार आहेत, त्या उमेदवारांना प्रशिक्षण संस्थेमध्ये दिनांक ०३.१०.२०२३ (मध्यान्ह पूर्व) रोजी प्रशिक्षणासाठी रुजू होण्यासाठी ते सध्या कार्यरत असलेल्या कार्यालयांनी कार्यमुक्त करण्याची कार्यवाही करावी.
३. राज्य शासनाच्या सेवेत याआधी कार्यरत असलेले जे उमेदवार सीपीटीपी-८ अ (अधिसंख्य) या तुकडीच्या प्रशिक्षणास रुजू होणार आहेत, अशा उमेदवारांच्या अनुषंगाने शासन निर्णय सामान्य प्रशासन विभाग क्रमांक एसआरव्ही -१०९२/ प्र. क्र. १०३३/प्र. क्र.३३/९२/८, दिनांक २.१२.१९९७ अनुसार विहित केलेला एक महिन्याचा नोटीस कालावधी शिथील करण्यात येत आहे. तसेच शासन सेवेत असलेल्या उमेदवारांसाठी ते कार्यमुक्त झाल्याच्या दिनांकापासून प्रत्यक्षात प्रशिक्षण सुरु होईपर्यंतचा कालावधी आधीच्या पदावरील कर्तव्यार्थ कालावधी म्हणून नियमित करण्यात येईल.
पृष्ठ ४ पैकी २
# Page 3
शासन परिपत्रक क्रमांकः टिआरएन- १०२२/प्र.क्र.१०१/सीपीटीपी
(दोन) परिवीक्षाधीन अधिकाऱ्यांच्या वेतनाबाबत सीपीटीपी-८ अ (अधिसंख्य ) या तुकडीतील परिवीक्षाधीन अधिका-यांना वेतन व इतर अनुषंगिक भत्ते प्राप्त व्हावेत याअनुषंगाने संबंधित प्रशासकीय विभागांनी कार्यवाही करावी.
(तीन) परिवीक्षाधीन अधिका-यांकडून घेण्यात येणाऱ्या बंधपत्राबाबत : सीपीटीपी-८ अ (अधिसंख्य) या तुकडीच्या प्रशिक्षणासाठी रुजू होणा-या परिवीक्षाधीन अधिका यांना प्रशिक्षणास रुजू होण्यापूर्वी शासन निर्णय, सामान्य प्रशासन विभाग क्रमांकः टिआरएन ०५१४ /प्र. क्र. ७ / १४ / १८ - ब, दिनांक २८ फेब्रुवारी, २०१७ मधील तरतूदींनुसार बंधपत्र सादर करणे अनिवार्य राहिल.
(चार) एकत्रित परिवीक्षाधीन प्रशिक्षण कार्यक्रमांतर्गत पदव्युत्तर पदवी अभ्यासक्रम पूर्ण झालेल्या उमेदवारांसाठी सूट: संदर्भ क्रमांक ८ येथील शासन निर्णयांद्वारे निर्माण केलेल्या अधिसंख्य पदांवर नियुक्त झालेल्या उमेदवारांपैकी ज्या उमेदवारांनी एकत्रित परिवीक्षाधीन प्रशिक्षण कार्यक्रमांतर्गत पदव्युत्तर पदवी अभ्यासक्रम पूर्ण केला आहे, अशा उमेदवारांना उपरोक्त वाचा येथील अनुक्रमांक ३ आणि अनुक्रमांक ४ मध्ये नमूद केल्याप्रमाणे प्रशिक्षणाच्या टप्प्यामधून सूट देण्यासंदर्भातील आवश्यक कार्यवाही यशदा, पुणे व वनामती, नागपूर या प्रशिक्षण संस्थेने करावी.
(पाच) परिवीक्षाधीन अधिकाऱ्यांची सेवाज्येष्ठता : पोलीस उपअधीक्षक/सहायक पोलीस आयुक्त, गट-अ या संवर्गातील परिवीक्षाधीन अधिकारी वगळून इतर संवर्गातील परिवीक्षाधीन अधिका-यांची सेवाज्येष्ठता महाराष्ट्र नागरी सेवा [महाराष्ट्र लोकसेवा आयोगामार्फत घेण्यात येणा-या राज्य नागरी सेवा परीक्षेद्वारे गट “अ” आणि गट “ब” (राजपत्रित ) या पदाकरिता निवड होऊन, सरळसेवेने नियुक्त होणा-या व एकत्रित परिवीक्षाधीन प्रशिक्षण कार्यक्रमाअंतर्गत प्रशिक्षण घेणा-या उमेदवारांची सेवाज्येष्ठता निश्चित करणे] नियम, २०१५, दिनांक ७.११.२०१५ आणि दिनांक ३१.१२.२०१८ मध्ये नमूद केल्यानुसार निश्चित करण्यात येईल.
पोलीस उपअधीक्षक/सहायक पोलीस आयुक्त, गट-अ या संवर्गातील परिवीक्षाधीन अधिका यांची सेवाज्येष्ठता [महाराष्ट्र लोकसेवा आयोगामार्फत घेण्यात येणा-या राज्य नागरी सेवा परीक्षेद्वारे गट “अ” आणि गट “ब” (राजपत्रित) या पदाकरिता निवड होऊन, सरळसेवेने नियुक्त होणाऱ्या व एकत्रित परिवीक्षाधीन प्रशिक्षण कार्यक्रमाअंतर्गत प्रशिक्षण घेणा-या उमेदवारांची सेवाज्येष्ठता निश्चित करणे] नियम, २०१५, दिनांक ७.०९.२०१८ मध्ये नमूद केल्यानुसार निश्चित करण्यात येईल.
(सहा) पदव्युत्तर पदवी अभ्यासक्रम कार्यक्रमाची अंमलबजावणी : एकत्रित परिवीक्षाधीन प्रशिक्षण कार्यक्रमांतर्गत पदव्युत्तर अभ्यासक्रम राबिवण्याबाबत उपरोक्त वाचा येथील अनुक्रमांक ३ आणि अनुक्रमांक ४ येथील शासन निर्णयान्वये तरतूदी / मार्गदर्शक सूचना निर्गमित करण्यात आल्या आहेत. या शासन निर्णयातील तरतूदी व मार्गदर्शक सूचना
पृष्ठ ४ पैकी ३
# Page 4
शासन परिपत्रक क्रमांकः टिआरएन- १०२२/प्र.क्र.१०१/सीपीटीपी
सीपीटीपी- ८ अ (अधिसंख्य) तुकडीमध्ये प्रशिक्षण घेणा-या परिवीक्षाधीन अधिका-यांना लागू राहतील.
तसेच अ.क्र. ६ येथील शासन परिपत्रकानुसार पदव्युत्तर पदवी अभ्यासक्रम राबविण्यात येईल.
सीपीटीपी-८अ (अधिसंख्य) या तुकडीमधील परिवीक्षाधीन अधिका-यांना एकत्रित परिवीक्षाधीन प्रशिक्षण कार्यक्रम (सीपीटीपी) अंतर्गत समाविष्ट केलेल्या गट “अ” आणि गट"ब" (राजपत्रित) पदांसाठीच्या पदव्युत्तर पदवी अभ्यासक्रमांतर्गत घेण्यात येणा-या विभागीय परीक्षांबाबतचे नियम, २०१८, दिनांक १३.०४.२०१८ लागू राहतील.
(सात) परिवीक्षाधीन अधिका-यांसाठीचे रजा धोरण : सीपीटीपी अंतर्गत प्रशिक्षण देण्यात येणा-या परिवीक्षाधीन अधिका-यांसाठी शासन निर्णय, सामान्य प्रशासन विभाग, क्रमांक टिआरएन-०२१७/प्र.क्र.१०/सीपीटीपी, दिनांक १३.११.२०१७ अन्वये रजा धोरण निश्चित करण्यात आले आहे. सीपीटीपी-८ अ (अधिसंख्य ) या तुकडीमध्ये प्रशिक्षणास रुजू होणारे परिवीक्षाधीन अधिकारी, या परिवीक्षाधीन अधिका-यांचे संबंधित नोडल अधिकारी, संबंधित प्रशासकीय विभाग आणि प्रशिक्षण संस्था यांनी या धोरणातील तरतूदींचे पालन करणे बंधनकारक असेल.