# Page 1
महाराष्ट्रातील व्हर्टीपोर्टचा (Vertiports)विकास करण्यासाठी समिती व समन्वयकाची नेमणूक
करणेबाबत.
महाराष्ट्र शासन
सामान्य प्रशासन विभाग
शासन निर्णय क्र. संकीर्ण-२०२५/प्र.क्र.९९/विमान-२
हुतात्मा राजगुरु चौक, मादाम कामा रोड,
मंत्रालय, मुंबई ३२.
दि.१७ जुलै, २०२५
वाचा : १. महानिदेशक नागर विमानन, नवी दिल्ली यांचे पत्र क्र. D.O.No. DGCA-३१०४२/१/
२०२५-Drone, दि.१३ मार्च, २०२५.
२. व्हर्टीपोर्टस् च्या डिझाइन, ऑपरेशन आणि अधिकृततेसाठी मार्गदर्शन पत्रक क्र.
F.No.DGCA-३१०१८/६/२०२४, दि.५ सप्टेंबर, २०२४ ३. महाराष्ट्र विमानतळ विकास कंपनी, मुंबई यांचे पत्र क्र. MADC/२०२५/Vertiports
/२१९, दि.१५ मे, २०२५
प्रस्तावना :
देशात हवाई वाहतूक प्रगत व सुलभ करण्यासाठी व्हर्टीपोर्टस् चा विकास हा एक अपरिहार्य उपक्रम आहे.
सदर उपक्रम हा केंद्र सरकारच्या स्मार्ट सिटीज मिशनच्या उद्दिष्ट्टांशी देखील सुसंगत आहे. विद्यमान आणि
भविष्ट्यातील शहर आणि नियोजन उपक्रमांमध्ये व्हर्टीपोर्टस् च्या नियोजन/बांधकामासाठी जमीन निश्चितता,
व्यवहार्यता/योग्यता अभ्यास, नियामक अनुपालन आणि व्हर्टीपोर्टस् चा विकास करण्यासाठी एक स्थानिक
समिती व केंद्र शासनाशी समन्वय करण्यासाठी एक समन्वयक म्हणून नियुक्त करण्याबाबत केंद्र शासनाने
कळविले आहे. यानुषंगाने विद्यमान आणि भविष्ट्यातील शहर आणि नियोजन उपक्रमांमध्ये व्हर्टीपोर्टस् चा विकास
करण्यासाठी एक स्थानिक समिती व केंद्र शासनाशी समन्वय करण्यासाठी एक समन्वयक म्हणून नियुक्त
करण्याची बाब शासनाच्या विचाराधीन होती.
शासन निर्णय : -
महाराष्ट्रातील विद्यमान आणि भविष्ट्यातील शहर आणि नियोजन उपक्रमांमध्ये व्हर्टीपोर्टस् च्या
नियोजन/बांधकामासाठी जमीन निश्चितता, व्यवहार्यता/योग्यता अभ्यास, नियामक अनुपालन आणि व्हर्टीपोर्टस्
चा विकास करण्याकरिता खालीलप्रामणे स्थानिक समिती स्थापन करण्यात मान्यता देण्यात येत आहे.
------------------------------------------------------------------------------------
| अ.क्र. | अधिकाऱ्याचे पदनाम/ कार्यालय | पद |
| १ | अपर मुख्य सचिव/प्रधान सचिव/सचिव, सामान्य प्रशासन विभाग, मंत्रालय, मुंबई. | अध्यक्ष |
| २ | अपर मुख्य सचिव/प्रधान सचिव/सचिव, नगर विकास विभाग, मंत्रालय, मुंबई. | सदस्य |
| ३ | उपाध्यक्ष व व्यवस्थापकीय संचालक, महाराष्ट्र विमानतळ विकास कंपनी, मुंबई. | सदस्य |
| ४ | संबंधित जिल्यांचे जिल्हाधिकारी/ महानगरपालिका आयुक्त | सदस्य |
------------------------------------------------------------------------------------
# Page 2
२. महाराष्ट्रातील विविध जिल्यांमध्ये व्हर्टीपोर्टस् च्या अंमलबजावणीसाठी साइट ओळख, तांत्रिक-आर्थिक
मूल्यांकन, नियामक मंजुरी आणि एकूण प्रकल्प अंमलबजावणीसाठी संबंधित विभाग आणि भागधारकांशी
समन्वय साधण्यासाठी महाराष्ट्र विमानतळ विकास कंपनीला नोडल एजन्सी (समन्वयक) म्हणून नियुक्त
करण्यात येत आहे.
३. व्हर्टीपोर्टस् चा विकासासाठी केंद्र शासनाच्या नागर विमानन महासंचालनालय (DGCA) यांनी केलेल्या
मार्गदर्शक सूचना तसेच केंद्र शासनाने वेळेवेळी विहीत केलेल्या नियमांचे पालन करावे.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध