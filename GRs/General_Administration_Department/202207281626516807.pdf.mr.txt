# Page 1
वसंतराव नाईक राज्य कृषि विस्तार व्यवस्थापन प्रशिक्षण संस्था, (वनामती) नागपूर या संस्थेत प्रतिनियुक्तीने कार्यरत श्रीमती प्रा. र. पाटील, सहायक कक्ष अधिकारी यांच्या सेवा प्रत्यावर्तीत करण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांक: एएससी १४१६/प्र.क्र.१४१/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख:- २८ जुलै, २०२२
वाचा : १) समक्रमांकाचे दिनांक, दिनांक ०४-१०-२०१६ रोजीचे आदेश.
२) समक्रमांकाचे दिनांक, दिनांक ०४-०१-२०२१ रोजीचे आदेश.
३) वनामती, नागपूर यांचे पत्र क्र. आस्था-०४२२/सीपीटीपी/११३१/२०२२, दि. ०१-०४-२०२२.
४) राज्य माहिती आयोग, खंडपीठ, नागपूर यांचे पत्र क्र. आस्था- २०२२/प्र.क्र.२९/आस्था /२३९३, दि. १९-०४-२०२२.
शासन आदेश
संदर्भाधिन क्र. १ येथील दिनांक ०४-१०-२०१६ रोजीच्या आदेशान्वये श्रीमती प्रा.र. पाटील, सहायक कक्ष अधिकारी, जलसंपदा विभाग यांच्या सेवा ४ वर्षाच्या कालावधीसाठी प्रतिनियुक्तीने वसंतराव नाईक राज्य कृषि विस्तार व्यवस्थापन प्रशिक्षण संस्था, (वनामती) नागपूर या प्रशिक्षण संस्थेत उपलब्ध करुन देण्यात आल्या होत्या. संदर्भाधिन क्र. २ येथील दिनांक ०४-०१-२०२१ च्या कार्यालयीन आदेशान्वये श्रीमती पाटील यांच्या प्रतिनियुक्तीस दिनांक १९-१०-२०२० ते दिनांक १८-१०-२०२१ पर्यंत एक वर्ष मुदतवाढ देण्यात आली होती. सदरहू आदेशात परिच्छेद ५ मध्ये असे नमूद करण्यात आले होते की, श्रीमती पाटील यांना मुदतवाढ देण्याबाबतचा प्रस्ताव पुन्हा वसंतराव नाईक राज्य कृषि विस्तार व्यवस्थापन प्रशिक्षण संस्था, (वनामती) नागपूर या प्रशिक्षण संस्थेने व सामान्य प्रशासन विभाग / कार्यासन १२ अ यांनी या विभागाकडे सादर करु नये.
२. सामान्य प्रशासन विभाग, शासन निर्णय क्रमांक : एसआरव्ही २०११/प्र.क्र.१३७/का.१२, दिनांक १७.१२.२०१६ अन्वये प्रतिनियुक्तीचे धोरण निश्चित करण्यात आले असून, सामान्य प्रशासन विभाग, शासन निर्णय क्रमांक : एसआरव्ही २०१६/प्र.क्र.५१०/का.१२, दिनांक १६.०२.२०१८ च्या शासन निर्णयान्वये प्रतिनियुक्तीने नियुक्तीसाठी अटी व शर्ती आणि नियुक्तीची कार्यपध्दती याबाबतच्या धोरणामध्ये खालील प्रमाणे सुधारणा करण्यात आली आहे.
(अ) परि.क्र. ५(अ) (३) :- प्रतिनियुक्ती प्रथमत: ३ वर्षासाठी देण्यात यावी व व संबंधित अधिकाऱ्याची इच्छुकता व संवर्ग नियंत्रण विभागाचे सहमतीने हा कालावधी चौथ्या वर्षाकरिता वाढविण्यात यावा. परंतु चार वर्षांचा प्रतिनियुक्तीचा कालावधी पूर्ण झाल्यानंतर आणखी एक वर्षासाठी म्हणजेच ५ व्या वर्षासाठी मुदतवाढ द्यावयाची झाल्यास मा. मुख्यमंत्री यांची विनिर्दिष्टपणे मान्यता घेण्यात यावी. ५ वर्षाचा कालावधी संपल्यानंतर कोणत्याही परिस्थितीत मुदतवाढ अनुज्ञेय राहणार नाही.
# Page 2
शासन आदेश क्रमांकः एएससी १४१६/प्र.क्र.१४१/१४-अ
३. श्रीमती प्रा.र. पाटील, सहायक कक्ष अधिकारी, यांचा वसंतराव नाईक राज्य कृषि विस्तार व्यवस्थापन प्रशिक्षण संस्था, (वनामती) नागपूर या प्रशिक्षण संस्थेत ५ वर्षे ८ महिन्याचा कालावधी पूर्ण झालेला असल्यामुळे, श्रीमती पाटील यांच्या प्रतिनियुक्तीच्या सेवा या आदेशान्वये प्रत्यावर्तीत करण्यात येत आहेत.
४. श्रीमती प्रा.र. पाटील, सहायक कक्ष अधिकारी, यांना वसंतराव नाईक राज्य कृषि विस्तार व्यवस्थापन प्रशिक्षण संस्था, (वनामती) नागपूर या प्रशिक्षण संस्थेतून दिनांक २९-०७-२०२२ (म.नं.) पासून एकतर्फी कार्यमुक्त करण्यात येत आहे. श्रीमती पाटील यांनी तात्काळ आपल्या मूळ विभागात (जलसंपदा विभाग, मंत्रालय, मुंबई येथे) रुजू व्हावे. वसंतराव नाईक राज्य कृषि विस्तार व्यवस्थापन प्रशिक्षण संस्था, (वनामती) नागपूर या प्रशिक्षण संस्थेनी दिनांक ०१-०८-२०२२ पासून सदरहू संस्थेतून वेतन अदा करु नये.