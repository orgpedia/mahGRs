# Page 1
पुणे जिल्हयातील २०२-पुरंदर विधानसभा
मतदारसंघात झालेल्या ईव्हीएम चोरी
प्रकरणी चौकशी करण्यासाठी समिती गठीत
करण्याबाबत...
महाराष्ट्र शासन
सामान्य प्रशासन विभाग
शासन निर्णय क्र.ईव्हीएम -२०२४/प्र.क्र.-१३०/२४/३३
पाचवा मजला, हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२
दिनांक :- ०७ फेब्रुवारी, २०२४
वाचा :- भारत निवडणूक आयोगाचे पत्र क्र.४६४/MH/२०२४ (EVM)/WS-II,
दिनांक ०६.०२.२०२४ चे पत्र.
प्रस्तावना :-
भारत निवडणूक आयोगाच्या मार्गदर्शक सुचनांनुसार राज्यात ईव्हीएम जनजागृतीचा कार्यक्रम सुरु
असुन लोकसभा निवडणुक २०२४ करीता First Level Checking झालेल्या मशिन्सपैकी १० % EVM मशिन्स
प्रत्येक विधानसभा मतदारसंघास उपलब्ध करुन देण्यात आल्या असून त्या मशिन्स उप विभागीय अधिकारी
यांच्या अखत्यारितीत गोडावूनमध्ये ठेवण्यात आलेल्या आहेत. ईव्हीएम मशीनच्या सुरक्षिततेबाबत योग्य तो
पोलिस बंदाबस्त ठेवून सुरक्षेबाबत काळजी घेण्याचे निदेश भारत निवडणूक आयोगाने वेळोवेळी दिलेले
आहेत. तथापि या निदेशांचे पालन न झाल्याने दि. ५ फेब्रुवारी, २०२४ रोजी पुणे जिल्हयातील २०२ - पुरंदर
विधानसभा मतदार संघातील उप विभागीय अधिकारी यांच्या अखत्यारितील तहसिल कार्यालय पुरंदर येथील
स्राँग रुम मध्ये ईव्हीएम जनजागृतीसाठी ठेवण्यात आलेल्या १०% EVM मशिन्समधुन एक कंरोल युनिट (
BCUEL४१६०१) चोरीस गेल्याचा गैरप्रकार आढळून आला. याची गंभीर दखल घेवून, भारत निवडणूक
आयोगाने त्यांच्या दि.०६.०२.२०२४ रोजीच्या पत्रान्वये दिलेल्या निदेशांनुसार पुणे जिल्हयातील २०२-पुरंदर
विधानसभा मतदारसंघ येथील उपविभागीय अधिकारी यांचे अधीनस्त असलेल्या ईव्हीएम स्राँगरुम (सुरक्षा
कक्ष) मधून झालेल्या ईव्हीएम (Control Unit) चोरीप्रकरणी चौकशी करण्यासाठी समिती गठीत करण्याची
बाब शासनाच्या विचाराधीन होती.
शासन निर्णय:-
पुणे जिल्हयातील २०२ - पुरंदर विधानसभा मतदार संघातील उप विभागीय अधिकारी यांच्या
अखत्यारितील तहसिल कार्यालय पुरंदर येथील स्राँग रुम मध्ये ईव्हीएम जनजागृतीसाठी ठेवण्यात आलेल्या
१०% EVM मशिन्समधुन एक कंरोल युनिट ( BCUEL४१६०१) चोरीस गेल्याच्या घटनेची चौकशी
करण्याकरीता समिती गठीत करुन समितीचा अहवाल भारत निवडणूक आयोगास एक आठवड्याच्या आत
सादर करण्याचे निदेश भारत निवडणूक आयोगाने दिले आहेत. भारत निवडणूक आयोगाच्या निदेशांनुसार
विभागीय आयुक्त, पुणे यांचे अध्यक्षतेखाली खालीलप्रमाणे व्दिसदस्यीय समिती गठीत करण्यात येत आहे :-
१) विभागीय आयुक्त, पुणे - अध्यक्ष
२) पोलीस महानिरीक्षक, कोल्हापूर परिक्षेत्र, कोल्हापूर - सदस्य
# Page 2
शासन निर्णय क्रमांकः ईव्हीएम -२०२४/प्र.क्र.-१३०/२४/३३
२. उपरोक्त गठीत समितीने, पुणे जिल्हयातील २०२ - पुरंदर विधानसभा मतदार संघातील ईव्हीएम
चोरीला गेल्याच्या घटनेची तात्काळ सविस्तर चौकशी करुन त्याबाबतचा अहवाल आपल्या स्वयंस्पष्ट्ट
शिफारशीसह या कार्यालयास दि.१२.०२.२०२४ पयंत सादर करावा.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर