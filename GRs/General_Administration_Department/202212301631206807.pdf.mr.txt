# Page 1
महाराष्ट्र लोकसेवा आयोग कार्यालयाच्या कार्यालयीन कामकाजाचे संगणकीकरण करण्यासाठी सल्लागाराची नियुक्ती करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : मलोआ-२०२१/प्र.क्र.१०७/आठ
हुतात्मा राजगुरु चौक, मादाम कामा मार्ग, मंत्रालय, मुंबई ४०० ०३२.
दिनांक : : ३० डिसेंबर, २०२२
वाचा : १. सा.प्र.वि. शासन निर्णय, क्र. GAD-मातंस ०८०/४/२०१४-O/O DIRECTORATE OF IT-DIT(MH) दि. ९.५.२०१९.
२. साप्रवि शासन निर्णय क्रमांक मलोआ-२०२१/प्र.क्र.१०७/आठ दि.१२जुलै, २०२२.
३. सा.प्र.वि., शासन निर्णय क्र.मलोआ-२०२१/प्र.क्र.१०७/आठ, दि.३० ऑगस्ट, २०२२.
४. महाराष्ट्र लोकसेवा आयोगाचे पत्र क्र. सीओएम-०४२०/सीआर २३/२०२१/मातं. दि.१.१२.२०२२ ५. प्रकल्प अंमलबजावणी समितीच्या बैठकीचे इतिवृत्त क्र. मलोआ-११२१/प्र.क्र.१०७/आठ दि. ३० डिसेंबर २०२२२
प्रस्तावना : संदर्भाधीन क्र. २ येथील शासन निर्णयान्वये महाराष्ट्र लोकसेवा आयोगाच्या कार्यालयाच्या संगणकीकरणासाठी प्रकल्प अंमलबजावणी समिती गठीत करण्यात आली आहे. सदर समितीची बैठक दिनांक ४ ऑगस्ट, २०२२ रोजी समितीचे अध्यक्ष तथा मा. अपर मुख्य सचिव, सेवा यांच्या अध्यक्षतेखाली पार पडली.
त्यानुसार महाराष्ट्र लोकसेवा आयोगाने प्रस्तावित केल्याप्रमाणे आयोगाच्या कार्यालयीन कामकाजाचे संगणकीकरण करण्याच्या अनुषंगाने आयोगाने निवडलेल्या मे. ग्रँट थॉर्नटन या संस्थेस संदर्भाधीन क्र.३ येथील शासन निर्णयानुसार मान्यता देण्यात आली होती. तथापि, मे. ग्रँट थॉर्नटन या संस्थेकडे आयोगाच्या गरजांनुसार मनुष्यबळ उपलब्ध करुन देण्याची क्षमता नसल्याने व कामाचे गांभीर्य नसल्याने, एकंदरीत संस्थेकडून दाखविण्यात येणारा निष्काळजीपणा, वेळकाढूपणा पहाता त्या संस्थेकडून पुढील कार्यवाही शक्य नसल्याची बाब निदर्शनास आल्यामुळे सदर संस्थेची निवड महाराष्ट्र लोकसेवा आयोगाच्या स्तरावर रद्द करण्यात आली आहे.
आता मे. थॉर्नटन या संस्थेऐवजी आयोगाने नव्याने निवड केलेल्या मे.केपीएमजी या संस्थेस मान्यता देण्याची बाब शासनाच्या विचाराधीन होती.
शासन निर्णय : मे.ग्रँट थॉर्नटन या संस्थेस मान्यता देण्यात आलेला संदर्भ क्र.३ येथील दि.३०.०८.२०२२ रोजीचा शासन निर्णय याद्वारे अधिक्रमित करण्यात येत असून, महाराष्ट्र लोकसेवा आयोगाच्या कार्यालयाचे संगणकीकरण करण्यासाठी गठीत करण्यात आलेल्या प्रकल्प अंमलबजावणी समितीच्या दिनांक १६ डिसेंबर, २०२२ रोजी झालेल्या बैठकीत घेण्यात आलेल्या निर्णयानुसार महाराष्ट्र लोकसेवा आयोगाच्या कामकाजाचे संगणकीकरण करण्याकरीता व्यवहार्यता अहवाल तयार करण्याच्या कामासाठी महाराष्ट्र लोकसेवा आयोगाने निवडलेल्या मे.केपीएमजी या सल्लागार संस्थेस खालील अटी व शर्तीच्या अधीन राहून मान्यता देण्यात येत आहे.
२. संदर्भाधीन शासन निर्णय, दिनांक ०९.०५.२०१९ अन्वये विहित केल्यानुसार महाराष्ट्र लोकसेवा आयोगाने निवड केलेल्या मे.केपीएमजी या संस्थेच्या एका वरिष्ठ सल्लागाराच्या सेवा एक वर्षाकरीता कंत्राटी तत्त्वावर घेण्यासाठी परवानगी देण्यात येत आहे. मे. केपीएमजी या संस्थेस दिलेली मान्यता ही सामान्य प्रशासन विभाग, (माहिती व तंत्रज्ञान) शासन निर्णय, दिनांक ०९.०५.२०१९ अन्वये दिनांक १९ मार्च, २०२३ पर्यंतच्या कालावधीसाठी
# Page 2
शासन निर्णय क्रमांकः मलोआ-२०२१/प्र.क्र.१०७/आठ
विहित केलेली असल्याने सदर संस्थेचा (मे.केपीएमजी) दि.१९ मार्च,२०२३ नंतर सन २०२३-२०२४ करिता माहिती व तंत्रज्ञान विभागाच्या नामिका सूची (empanelled) मध्ये समाविष्ट असेल या अटीच्या अधीन राहून मान्यता देण्यात येत आहे. इतर अटी शर्ती खालीलप्रमाणे राहतील.
।. मे.केपीएमजी या संस्थेने तीन महिन्याच्या आत याबाबतचा व्यवहार्यता अहवाल महाराष्ट्र आयोगास
सादर करावा. त्यानंतर संस्थेची कामगिरी विचारात घेवून पुढील निर्णय घेण्यात यावा.
॥. प्रस्तुत संस्थेमार्फत करावयाचे कामकाज हे एका वरिष्ठ सल्लागारामार्फत करण्यात यावे.
III. सदर कामकाज हे शासनाच्या माहिती तंत्रज्ञान विभागाने वेळोवेळी दिलेल्या निर्देशानुसार नेमून दिलेल्या कार्यपध्दतीने करण्यात यावे.
IV. शासनाने वेळोवेळी ठरवून दिलेल्या वित्तीय मर्यादेचे पालन करण्यात यावे.
V. सदर संस्थेद्वारे नियुक्त केलेल्या सल्लागारास शासनाच्या माहिती व तंत्रज्ञान विभागाने वेळोवेळी ठरवून दिलेल्या दराने सेवाशुल्क अनुज्ञेय राहील.
०३. प्रकल्प अंमलबजावणी समितीद्वारे मंजूर झालेल्या प्रकल्पास प्रशासकीय मान्यता देण्याचे अधिकार वित्त विभाग, शासन निर्णय, क्रमांक-विअप्र २०१३/प्र.क्र.३०/२०१३/विनियम, भाग-२ दिनांक १७ एप्रिल, २०१५ च्या परिशिष्टातील वित्तीय अधिकार नियम पुस्तिका १९७८मधील भाग पहिला, उपविभाग तीनच्या अनुक्रमांक चार परिच्छेद क्रमांक २७ (२) नुसार दिलेल्या अधिकाराअन्वये या नियमातील अटींनुसार प्रस्तुत बाबीवर होणा-या खर्चास मान्यता देण्यात येत आहे.
०४. सदर खर्च “मागणी क्रमांक अ - ३ सामान्य प्रशासन विभाग - २०५१ लोकसेवा आयोग, (००) (१०२) राज्य लोकसेवा आयोग, अनिवार्य, (२०५१००१३) (१३) कार्यालयीन खर्च ” या लेखाशिर्षामधून सन २०२२-२३ च्या अनुदानातून खर्च भागविण्यात यावा.
# Page 3