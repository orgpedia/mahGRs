# Page 1
राज्य प्रशिक्षण धोरणांतर्गत देण्यात येणाऱ्या तांत्रिक प्रशिक्षणासाठी अर्थसंकल्पित तरतूदींबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक : टीआरएन-२०२१/प्र.क्र.१२०/२०२१/१२-अ हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२
दिनांक:- १२ ऑक्टोबर, २०२१
वाचा:- १. शासन निर्णय क्रमाक- टीआरएन- ०९/प्र.क्र.३९/०९/१२-अ, दि.२३.०९.२०११ २. शासन परिपत्रक क्र.टीआरएन २०१४/२४३/प्र.क्र.३८/१४/१२-अ, दि.२२.०४.२०१५
परिपत्रक :
संदर्भाधीन शासन निर्णयान्वये राज्याचे प्रशिक्षण धोरण निश्चीत करण्यात आले आहे.
त्यामध्ये राज्य प्रशिक्षण धोरणांतर्गत घेण्यात येणाऱ्या सर्व प्रकारच्या प्रशिक्षणासाठी निधी अर्थसंकल्पीत करण्याच्या तरतुदी विषद करण्यात आल्या आहेत. तसेच राज्य प्रशिक्षण धोरणानुसार यशदा पुणे यांनी तांत्रिक प्रशिक्षणाचा आराखडा संबंधीत विभागास सादर करण्याचे आणि त्या आराखड्यानुसार संबंधीत विभागाने तांत्रिक प्रशिक्षणासाठी निधी अर्थसंकल्पीत करण्याचे संदर्भाधीन परिपत्रकान्वये निदेशीत केले आहे.
२. तथापी प्रशासकीय विभागांच्या वेळोवेळी आयोजित सेवाविषयक आढावा बैठकांमध्ये तांत्रिक प्रशिक्षणासाठी विविध विभागांनी केलेल्या अर्थसंकल्पीय तरतुदी मोठया प्रमाणात अखर्चित राहतात, असे निदर्शनास आले आहे. राज्य प्रशिक्षण धोरणाच्या परिच्छेद २.२ नुसार तांत्रिक प्रशिक्षणाची आखणी, विकसन, नियोजन, समन्वय, अंमलबजावणी, आर्थिक खर्चाची तरतूद इत्यादीची जबाबदारी त्या संबंधीत प्रशासकीय विभागाची आहे. यानुषंगाने राज्य प्रशिक्षण धोरणाच्या प्रभावी अंमलबजावणीसाठी सर्व मंत्रालयीन विभागांना खालीलप्रमाणे सूचना देण्यात येत आहेत:
अ) या तांत्रिक प्रशिक्षणासाठी प्रत्येक विभागाने अर्थसंकल्पीत केलेला निधी अखर्चित न राहता त्याचा वार्षिक आराखडयानुसार योग्य विनियोग करण्याची सर्व संबंधीत प्रशासकीय विभागांनी दक्षता घ्यावी.
ब) याकरीता आर्थिक वर्षाच्या नियत कालावधीत वेळोवेळी विभागाच्या अधिनस्त क्षेत्रिय कार्यालये आणि तांत्रिक प्रशिक्षण संस्था यांच्या समन्वय बैठकांचे आयोजन करुन नियमितपणे खर्चित निधीबाबत आढावा घेण्यात यावा.
३. सर्व मंत्रालयीन विभागांनी उपरोक्त सूचनांची नोंद घेऊन आवश्यक कार्यवाही विहित वेळेत करावी.
# Page 2