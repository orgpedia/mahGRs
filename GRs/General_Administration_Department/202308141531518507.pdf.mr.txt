# Page 1
सहायक कक्ष अधिकारी यांच्या कक्ष अधिकारी पदावरील पदोन्नतीसाठीच्या सन २०२३ च्या द्वितीय विभागीय परीक्षेसाठी अर्ज करणेबाबत.....
महाराष्ट्र शासन
सामान्य प्रशासन विभाग
शासन परिपत्रक क्रमांक: परीक्षा २०२३/प्र.क्र.४४/का.१७
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक : १४ ऑगस्ट, २०२२.
शासन परिपत्रक महाराष्ट्र शासन दुय्यम मंत्रालयीन सेवा (कक्ष अधिकारी) विभागीय परीक्षा नियम, १९७७ दिनांक ६ जून, १९७७ नुसार सहायक कक्ष अधिकारी यांच्या कक्ष अधिकारी पदावरील पदोन्नतीसाठी कक्ष अधिकारी विभागीय परीक्षेचे आयोजन वर्षातून एकदा करण्यात येते. तथापि, कोविड-१९ च्या प्रादुर्भावामुळे सन २०२० मध्ये परीक्षेचे आयोजन न झाल्यामुळे एक वर्षाचा पडलेला खंड नियमित करण्यासाठी सन २०२३ मध्ये दोन कक्ष अधिकारी विभागीय परीक्षांचे आयोजन करण्याचे ठरविण्यात आले आहे.
त्यानुसार सन २०२३ च्या पहिल्या परीक्षेचे आयोजन मे, २०२३ मध्ये झाले असून आता दुसऱ्या विभागीय परीक्षेचे आयोजन करण्यात येणार आहे. सदर विभागीय परीक्षा ही ज्यांची प्रथम संधी असेल अशा उमेदवारांचे अर्ज या परीपत्रकाद्वारे मागविण्यात येत आहेत.
तसेच सन २०२३ नंतर, महाराष्ट्र शासन दुय्यम मंत्रालयीन सेवा (कक्ष अधिकारी) विभागीय परीक्षा नियम, १९७७ दिनांक ६ जून, १९७७ मधील तरतूदींनुसार प्रतिवर्षी कक्ष अधिकारी पदावरील पदोन्नतीसाठीच्या विभागीय परीक्षेचे आयोजन एकदाच करण्यात येईल याची नोंद घ्यावी.
सबब, प्रथम संधी असणाऱ्या व खालीलप्रमाणे पात्रता धारण करणाऱ्या उमेदवारांनी त्यांच्या विभागाच्या आस्थापना शाखेमार्फत या विभागास दिनांक ३१ ऑगस्ट, २०२३ पर्यंत सोबत जोडलेल्या विहीत नमुन्यात अर्ज सादर करावेत:
“महाराष्ट्र शासन दुय्यम मंत्रालय सेवा विभागीय परीक्षा नियम, १९७७ च्या नियम ३ मधील तरतुदीनुसार, मंत्रालयीन संवर्गातील / महाराष्ट्र लोकसेवा आयोगातील जे सहायक कक्ष अधिकारी आणि विधि व न्याय विभागातील जे सहायक कक्ष अधिकारी (विधि) यांनी सहायक कक्ष अधिकारी पदाची सेवाप्रवेशोत्तर प्रशिक्षण परीक्षा उत्तीर्ण केली आहे व ज्यांची सदर पदावर दि. ३१ ऑक्टोबर, २०२३ पर्यंत पाच वर्षांची अखंड सेवा पूर्ण होत आहे.”
तसेच ज्यांची सन २०२३ मधील द्वितीय विभागीय परीक्षा ही प्रथम संधीची परीक्षा नाही अशा सर्व उमेदवारांकडून परीक्षेसाठीचे अर्ज स्वतंत्रपणे मागविण्यात येतील.
# Page 2
शासन परिपत्रक क्रमांकः परीक्षा २०२३/प्र.क्र.४४/का.१७
सन २०२३ या वर्षीच्या द्वितीय विभागीय परीक्षेसाठीचे प्रशिक्षण माहे सप्टेंबर, २०२३ मध्ये आयोजित
करण्यात येणार असल्याने विहीत मुदतीत अर्ज करण्याची बाब, सर्व विभागांच्या आस्थापना शाखेच्या
अधिकाऱ्यांनी परीक्षेस पात्र असणाऱ्या सर्व सहायक कक्ष अधिकाऱ्यांच्या (प्रतिनियुक्तीवर/रजेवर असलेल्या
सहायक कक्ष अधिकाऱ्यांसह) कृपया त्वरित निदर्शनास आणावी व त्यांची स्वाक्षरी घेऊन ते कागदपत्र आपल्या अभिलेखात जतन करुन ठेवावेत.
# Page 3