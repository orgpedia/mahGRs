# Page 1
शासकीय अधिकारी / कर्मचारी यांचे कार्यमूल्यमापन अहवाल लिहिण्याबाबतची कार्यवाही पूर्ण करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक : सीएफआर १२२०/प्र.क्र. ११९/का.१३
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : २३ फेब्रुवारी, २०२२.
वाचा : समक्रमांकाचे दिनांक १७.१२.२०२१ व दिनांक ३०.१२.२०२१ चे परिपत्रक
शासन परिपत्रक -:
समक्रमांकाच्या दिनांक १७ डिसेंबर २०२१ व दिनांक ३० डिसेंबर २०२१ च्या परिपत्रकान्वये महापारमध्ये समाविष्ट असलेल्या अधिकाऱ्यांच्या बाबतीत सन २०१८-१९, २०१९-२० व २०२०-२१ या वर्षांचे गोपनीय अहवाल दिनांक ३१ जानेवारी, २०२२ रोजी महापार प्रणालीत बंद करण्यात येतील, अशा सूचना देण्यात आल्या आहेत. त्यानुसार कार्यवाही करण्यात आली असून सदर कार्यमूल्यमापन अहवाल आहेत त्या स्थितीत अंतिम राहतील अशी व्यवस्था करण्यात आली आहे.
२. तथापि, अद्याप काही पार संबंधित अधिकारी / प्रतिवेदन अधिकारी / पुनर्विलोकन अधिकारी स्तरावर प्रलंबित आहेत. तसेच, अजूनही काही अधिकाऱ्यांकडून मुदतवाढ देण्याबाबत विनंती करण्यात येत आहे, तथापि आता सर्व पार प्रणाली मध्ये बंद करण्यात आल्यामुळे ही मुदतवाढ देणे तांत्रिकदृष्टया शक्य होणार नाही. तथापि, मुदतवाढ देण्याबाबत प्राप्त विनंत्या लक्षात घेता सन २०१८-१९, २०१९-२० व २०२०-२१ चे कार्यमूल्यमापन अहवाल ऑनलाईन पध्दतीच्या वरील (प्रतिवेदन/पुनर्विलोकन अधिकारी) टप्प्यांवर प्रलंबित आहेत, त्या कार्यमूल्यमापन अहवालांची प्रत (print out) घेऊन संबंधित प्रतिवेदन/ पुनर्विलोकन अधिकाऱ्यांकडून ऑफलाईन भरुन घेऊन Scan करुन महापार मध्ये upload करण्याकरिता support-mahapar@nic.in या E-mail ID वर दिनांक २८.२.२०२२ पर्यंत मेल करण्याची कार्यवाही संबंधित संस्करण अधिका-यांनी करावी.
३. दिनांक २८.२.२०२२ नंतर प्राप्त झालेले पार महापार प्रणालीत अपलोड करण्यात येणार नाहीत, याची सर्व संबंधित प्रतिवेदन/पुनर्विलोकन अधिकारी आणि संस्करण अधिकारी यांनी नोंद घ्यावी.
४. महापारमध्ये समाविष्ट नसलेल्या अधिकारी/कर्मचारी यांच्या बाबतीत सन २०२०-२१ पर्यंतचे व त्यापूर्वीचे प्रलंबित असलेले सर्व कार्यमूल्यमापन अहवाल दिनांक २८ फेब्रुवारी, २०२२ पर्यंत अंतिम करण्यात यावेत.
# Page 2