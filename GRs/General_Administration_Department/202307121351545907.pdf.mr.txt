# Page 1
महाराष्ट्र शासन
सामान्य प्रशासन विभाग
शासन आदेश क्रमांक:- असप-१२२२/प्र.क्र.११०/का.१४
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२
दिनांक:- १२ जुलै, २०२३.
आदेश
श्री.विठ्ठल दत्तात्रेय भास्कर, अवर सचिव, सामान्य प्रशासन विभाग यांची पाणी पुरवठा व स्वच्छता विभागाच्या अधिपत्याखालील महाराष्ट्र जीवन प्राधिकरणातील “आस्थापना अधिकारी (दक्षता)” या पदावर प्रथमत: तीन वर्षासाठी खालील अटी व शर्तीच्या अधीन राहून प्रतिनियुक्तीने नियुक्ती करण्यात येत आहे.
(अ) श्री. विठ्ठल दत्तात्रेय भास्कर, अवर सचिव हे ज्या तारखेला प्रतिनियुक्तीच्या पदावर रूजू होतील त्या तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला ते आपल्या शासकीय पदाचा कार्यभार पुन्हा स्वीकारतील, त्या तारखेला समाप्त होईल.
(ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन / सक्षम प्राधिकाऱ्यास राहील.
(क) जर त्यांची सेवा स्वीयेत्तर नियोक्त्याला आवश्यक वाटली नाही, तर त्यांना मूळ विभागाकडे परत पाठविण्याची मुभा स्वीयेत्तर नियोक्त्याला राहील. मात्र याप्रमाणे परत पाठविण्यापूर्वी स्वीयेत्तर नियोक्त्याने शासनाला / सक्षम प्राधिकाऱ्याला तीन महिन्यांची नोटीस दिली पाहिजे; आणि (ड) त्यांनी मूळ विभागाकडे परत जाण्याचा आपला उद्देश आहे, अशी कमीत कमी तीन महिन्यांची लेखी नोटीस शासनाला / सक्षम प्राधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
२. म.ना.से.(पदग्रहण अवधी, स्वीयेत्तर सेवा....इ.) नियम १९८१ मधील नियम ४० (परिशिष्ट- २ ) मध्ये नमूद केलेल्या अटी व शर्ती विचारात घेऊन, श्री. विठ्ठल दत्तात्रेय भास्कर, अवर सचिव यांच्या प्रतिनियुक्तीबाबतच्या अटी व शर्ती, सामान्य प्रशासन विभाग व पाणी पुरवठा व स्वच्छता विभाग यांनी आपापसात सल्लामसलत करून ठरवाव्यात.
३. श्री. विठ्ठल दत्तात्रेय भास्कर, अवर सचिव यांच्या प्रतिनियुक्तीबाबतच्या इतर सर्व प्रशासकीय बाबी पाणी पुरवठा व स्वच्छता विभागामार्फत हाताळण्यात येतील.
४. श्री.विठ्ठल दत्तात्रेय भास्कर, अवर सचिव यांना पाणी पुरवठा व स्वच्छता विभागाच्या अधिपत्याखालील महाराष्ट्र जीवन प्राधिकरणातील “आस्थापना अधिकारी (दक्षता) " पदावर रुजू होण्यासाठी सामान्य प्रशासन विभागाने तात्काळ कार्यमुक्त करावे. तसेच पाणी पुरवठा व स्वच्छता विभागाच्या अधिपत्याखालील महाराष्ट्र जीवन प्राधिकरण यांनी श्री. विठ्ठल दत्तात्रेय भास्कर, अवर सचिव यांना तात्काळ रुजू करुन घ्यावे.
५. सामान्य प्रशासन विभाग, शासन परिपत्रक, क्र.संकिर्ण-२०२२/प्र.क्र.४५/१८ (र. व का.), दि.२५.०८.२०२२ मध्ये नमूद केल्यानुसार संबंधित अधिकाऱ्याने कार्यमुक्त होताना कार्यभार हस्तांतरण प्रमाणपत्र देणे बंधनकारक आहे.
# Page 2
शासन आदेश क्रमांकः असप-१२२२/प्र.क्र.११०/का.१४