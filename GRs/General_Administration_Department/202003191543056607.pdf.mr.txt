# Page 1
एकत्रित परिविक्षाधीन प्रशिक्षण कार्यक्रम ५ राज्यसेवा (मुख्य) परिक्षा - २०१७ च्या अंतिम निकालाच्या आधारावर महाराष्ट्र लोकसेवा आयोगाकडून निवड झालेल्या मंत्रालयीन कक्ष अधिकारी, गट ब संवर्गातील उमेदवारांना खातेनिहाय जिल्हा संलग्नता प्रशिक्षणाकरिता विभागात हजर करून घेण्याबाबत
महाराष्ट्र शासन
सामान्य प्रशासन विभाग
शासन आदेश क्रमांक: कअस १३२०/प्र.क्र.२२(१)/१४ब
मंत्रालय, मुंबई -४०० ०३२.
दिनांक: १९ मार्च, २०२०
संदर्भ - १) शासन निर्णय, सामान्य प्रशासन विभाग क्र.टिआरएन-२०१३/प्र.क्र.८४/१३/१२-अ, दिनांक २०.०१.२०१४ २) शासन निर्णय, सामान्य प्रशासन विभाग क्र.कअस - १३१९/प्र.क्र.६९/१४-ब, दिनांक १४.११.२०१९ ३) कार्यालयीन आदेश, सामान्य प्रशासन विभाग क्र. टिआरएन - ०६१८/प्र.क्र.५१/सीपीटीपी-, दिनांक १७.०१.२०२०
कार्यालयीन आदेश
सामान्य प्रशासन विभाग, शासन निर्णय दिनांक २०.०१.२०१४ अन्वये महाराष्ट्र लोकसेवा आयोगामार्फत
राज्यसेवा परीक्षेद्वारे प्रतिवर्षी सरळसेवेने नियुक्त होणा-या गट-अ मधील पदांसाठी यशदा, पुणे या संस्थेमार्फत व गट-ब मधील पदांसाठी वनामती, नागपूर या संस्थेमार्फत एकत्रित परिविक्षाधीन प्रशिक्षण देण्यात येणार आहे.
२. त्याअनुषंगाने एकत्रित परिविक्षाधीन प्रशिक्षण कार्यक्रम -५ अंतर्गत महाराष्ट्र लोकसेवा आयोगाने राज्यसेवा (मुख्य) परीक्षा -२०१७ द्वारे मंत्रालयीन कक्ष अधिकारी पदासाठी शिफारस केलेल्या पुढील तक्त्यातील १२ उमेदवारांची कक्ष अधिकारी, गट-ब या पदावर रकाना क्र.४ मध्ये त्यांच्या नावासमोर दर्शविलेल्या दिनांकापासून दोन वर्षांच्या एकत्रित परिविक्षाधीन प्रशिक्षण कार्यक्रमासाठी प्रशिक्षणार्थी परिविक्षाधीन अधिकारी म्हणून संदर्भाधीन क्र. ३ च्या आदेशान्वये तात्पुरती नियुक्ती देण्यात आली आहे.
---------------------------------------------------------------------------------------------
| अ.क्र. |  | परिविक्षाधीन कक्ष अधिकाऱ्यांचे नाव | राज्यसेवा परीक्षा २०१७ गुणवत्ता क्र. | रूजू दिनांक |
| १ | २ | ३ | ४ |
| १. | श्री. शरद सर्जेराव कोकाटे | १ | ३०.०९.२०१९ |
| २. | श्री. प्रदिप पुंजाहरी हासे | ३ | ०१.१०.२०१९ |
| ३. | श्री. दिपक वसंत पाटील | ४ | ०१.१०.२०१९ |
| ४. | श्री. युवराज मनोहर सोरेगांवकर | ६ | ३०.०९.२०१९ |
| ५. | श्री. किशोर बळीराम ननवरे | ७ | ३०.०९.२०१९ |
---------------------------------------------------------------------------------------------
# Page 2
शासन आदेश क्रमांकः कअस १३२०/प्र.क्र.२२(१)/१४ब
------------------------------------------------------------------------------------------------
| अ.क्र. | परिविक्षाधीन कक्ष अधिकाऱ्यांचे नाव  |  | राज्यसेवा परीक्षा २०१७  |  गुणवत्ता क्र. | रूजू दिनांक |
| ६. | श्री. संतोष बाळशिराम डेरे | ८ | ०१.१०.२०१९ |
| ७. | श्री. अनिरूद्ध शंकर गोसावी | ९ | ३०.०९.२०१९ |
| ८. | श्रीमती जयश्री सुरेश ठाकरे | १० | ३०.०९.२०१९ |
| ९. | श्रीमती मृणालिनी भालचंद्र पोळ | ११ | ३०.०९.२०१९ |
| १०. | श्रीमती अनघा अनंत चौधरी | १३ | ३०.०९.२०१९ |
| ११. | श्री. कुणाल राहूल पवार | १४ | ३०.०९.२०१९ |
| १२. | श्रीमती नेहा अनिल शिंदे | १६ | ३०.०९.२०१९ |
------------------------------------------------------------------------------------------------
३. एकत्रित परिविक्षाधीन प्रशिक्षण कार्यक्रमामधील खातेनिहाय जिल्हा संलग्नता प्रशिक्षण टप्प्यामधील प्रशिक्षण संबंधित प्रशासकीय विभागाने द्यावयाचे आहे. त्यानुसार उपरोक्त १२ परिविक्षाधीन कक्ष अधिकारी दिनांक १६.०३.२०२० (म.पू.) पासून प्रशिक्षण कालावधीमधील खातेनिहाय जिल्हा संलग्नता प्रशिक्षणाकरिता या विभागात
हजर झाले आहेत. सदरहू परिविक्षाधीन कक्ष अधिका-यांना दिनांक १६.०३.२०२० (म.पू.) पासून खालील अटी व शर्तींच्या अधीन राहून प्रशिक्षण कालावधीमधील खातेनिहाय जिल्हा संलग्नता प्रशिक्षणाकरिता रूजू करून घेण्यात येत आहे.
१. प्रशिक्षणार्थींना खातेनिहाय जिल्हा संलग्नता टप्प्यामधील प्रशिक्षण घेणे आवश्यक राहिल.
२. प्रशिक्षण कालावधीमध्ये प्रशिक्षणार्थींची वर्तणूक समाधानकारक असावी.
३. परिविक्षाधीन कक्ष अधिका-यांना संदर्भाधीन क्र.३ येथील आदेशान्वये विहित केलेल्या परिविक्षाधीन कालावधीवरील नियुक्तीच्या अटी व शर्ती लागू राहतील.
४. वर नमूद केलेल्या शर्ती व्यतिरिक्त सर्वसाधारणपणे राज्यसेवा, गट-ब च्या अधिका-यांसाठी महाराष्ट्र शासनाने विहीत केलेले इतरही सेवा नियम या उमेदवारांना लागू असतील व त्या नियमाचे पालन करणे त्यांना बंधनकारक राहील.
# Page 3