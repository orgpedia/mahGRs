# Page 1
संचालक, लेखा व कोषागारे, नियंत्रक, शिधावाटप व रि.पा.ई. (गवई गट) या कार्यालयांना तात्पुरत्या स्वरुपात स्थलांतरीत करुन त्यांना नव्याने जागा वाटप करण्याबाबत.
महाराष्ट्र शासन
सामान्य प्रशासन विभाग,
शासन निर्णय क्र.शाकाजा-१११५/प्र.क्र.१०९/भाग-१/२०१५/२२
मंत्रालय, मुंबई -४०० ०३२
दिनांक: १२ एप्रिल, २०२२
संदर्भ:- शासन निर्णय क्र.शाकाजा-१११५/प्र.क्र.१०९/भाग-१/२०१५/२२, दि. ३ मार्च, २०२२.
प्रस्तावना: उपरोक्त विषयी संदर्भाधीन दिनांक ३ मार्च, २०२२ चा शासन निर्णय याद्वारे रद्द करण्यात येत आहे.
२. महानगर विकास प्राधिकरण यांनी मुंबई मेट्रो टप्पा-३ (कुलाबा-बांद्रे-सिप्झ ) साठी तयार केलेल्या प्रकल्प आराखड्यातील मार्गीकेमधील फ्री पेस जर्नल मार्गावरील कुटीरांमध्ये (बॅरेक्समध्ये) दर्शविलेले संचालक, लेखा व व कोषागारे यांचे कार्यालयास शासन निर्णय, दिनांक ९.११.२०१६ अन्वये ठाकरसी हाऊस, मुंबई पोर्ट ट्रस्ट, बॅलार्ड इस्टेट, मुंबई-०१ येथे ७२०० चौ. फूट जागा वाटप करण्यात आली होती. तथापि, संचालक, लेखा व कोषागारे कार्यालयास ठाकरसी हाऊस, मुंबई पोर्ट ट्रस्ट, बॅलार्ड इस्टेट, मुंबई-०१ येथील जागा गैरसोयीची असल्यामुळे सदर कार्यालयास नव्याने जागा वाटप करण्याचा प्रस्ताव शासनाच्या विचाराधिन होता, त्यानुषंगाने आता शासनाने खालील प्रमाणे निर्णय घेतला आहे: शासन निर्णय: महानगर विकास प्राधिकरण यांनी मुंबई मेट्रो टप्पा-३ (कुलाबा-बांद्रे-सिप्झ ) साठी तयार केलेल्या प्रकल्प आराखड्यातील मार्गीकेमधील फ्री पेस जर्नल मार्गावरील कुटीरांमध्ये (बॅरेक्समध्ये) दर्शविलेले संचालक, लेखा व कोषागारे यांचे कार्यालयास ठाकरसी हाऊस, मुंबई पोर्ट ट्रस्ट, बॅलार्ड इस्टेट, मुंबई-०१ येथील जागेच्या बदल्यात कस्तुरी बिल्डींग, लेडी जमशेदजी टाटा मार्ग, चर्चगेट, मुंबई या इमारतीमध्ये ९८९० चौ.फूट जागा तात्पुरत्या स्वरुपात वाटप करण्यात येत आहे.
२. नवीन स्थलांतरीत ठिकाणी कार्यालयाची रचना कशी असावी याबाबत संचालक, लेखा व कोषागारे या कार्यालयांने आराखडा तयार करुन सदरचा आराखडा मुं.म.प्र.वि.प्राधिकरण आणि मुंबई मेट्रो रेल्वे महामंडळ (एमएमआरसी) यांना उपलब्ध करुन द्यावा.
३. संचालक, लेखा व कोषागारे या कार्यालयाने उपलब्ध करुन दिलेल्या आराखड्यानुसार संबंधित कार्यालयास जागेची आखणी, बसण्याची व्यवस्था तसेच कार्यालय हलविणे/स्थलांतरणासाठी मुं.म.प्र.वि.प्राधिकरण आणि एम.एम.आर. सी. यांनी आवश्यक ती कार्यवाही करावी.
# Page 2