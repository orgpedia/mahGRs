# Page 1
सैनिक कल्याण विभाग, पुणे येथे कार्यरत असलेले पेन्शन सेल बंद करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक सैकवि-२०१८/प्र.क्र.४२५/२०१८/२८
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक – १९ नोव्हेंबर, २०२०
वाचा - सामान्य प्रशासन विभाग, शासन निर्णय क्रमांक सैकवि-२०१८/(प्र.क्र.४२५)/२०१८/२८, दिनांक ८.७.२०१९
प्रस्तावना : महाराष्ट्रातील निवृत्तीवेतन धारक माजी सैनिक/विधवा यांना सहावा वेतन आयोग व त्यामधील सुधारणांप्रमाणे निवृत्तीवेतन मिळत नसल्याने त्यांना देय असलेली पेन्शन मिळवुन देण्यासाठी दिनांक १४ व १५ जानेवारी, २०१३ रोजी संचालक, सैनिक कल्याण विभाग, पुणे यांच्या अध्यक्षतेखाली संपन्न झालेल्या जिल्हा सैनिक कल्याण अधिका-यांच्या बैठकीमध्ये झालेल्या निर्णयानुसार सैनिक कल्याण विभाग, पुणे येथे दिनांक १६ जानेवारी, २०१३ पासून पेशन्स सेलची स्थापना करण्यात आली होती. तथापि, सन २०१८ मध्ये अशा प्रकरणाची संख्या कमी झाली असून सर्व जिल्हयातील सैनिकांना त्याकरीता पुणे येथे येणे अडचणीचे होत असल्याचे निदर्शनास आले आहे. सद्यस्थितीत सैनिक कल्याण विभाग, पुणे येथील पेन्शन सेलमधील कामाची व्याप्ती खूपच कमी आहे. त्यामुळे सदर पेन्शन सेल बंद करण्याची बाब शासनाच्या विचाराधीन होती. त्यानुसार शासनाने पुढीलप्रमाणे निर्णय घेतलेला आहे.
शासन निर्णय :
महाराष्ट्रातील निवृत्तीवेतन धारक माजी सैनिक/विधवा यांना सहावा वेतन आयोग व त्यामधील सुधारणांप्रमाणे त्यांना देय असलेली पेन्शन मिळण्यास पाठपुरावा करण्यासाठी सैनिक कल्याण विभाग, पुणे येथे सन, २०१३ पासून स्थापन करण्यात आलेला पेन्शन सेल बंद करण्यात येत आहे.
# Page 2