# Page 1
मे. बृहन्मुंबई विद्युत पुरवठा परिवहन (BEST) कंपनीस सबस्टेशन करीता अतिरिक्त जागा वाटप करण्याबाबत.
महाराष्ट्र शासन
सामान्य प्रशासन विभाग,
शासन निर्णय, क्र. शाकाजा-११२१/प्र.क्र.७७/२०२१/२२,
मंत्रालय, मुंबई - ४०० ०३२,
दिनांक : १ फेब्रुवारी, २०२२
प्रस्तावना : मंत्रालय विस्तार इमारतीमध्ये मा. मंत्री महोदयांच्या दालनांचे तसेच विविध प्रशासकीय विभागाच्या कार्यालयांच्या नुतनीकरणामुळे विद्युत पुरवठयाची मागणी वाढल्याने सुधारित सबस्टेशन उभारुन अतिरिक्त विद्युतभार उपलब्ध करुन देण्याकरीता मंत्रालय विस्तार इमारतीच्या पाठीमागील बाजूस असणाऱ्या मे. बृहन्मुंबई विद्युत पुरवठा परिवहन (BEST) कंपनीच्या सबस्टेशनच्या जागेशेजारील ८९.६४ चौ. मि. अतिरिक्त जागा आणि विद्युत मिटर रुम साठी मंत्रालय विस्तार इमारतीच्या जीन्याखालील ८.०८ चौ. मि. जागा मे. बृहन्मुंबई विद्युत पुरवठा परिवहन (BEST) कंपनीस वाटप करण्याचा प्रस्ताव शासनाच्या विचाराधीन होता. त्यानुषंगाने शासनाने खालीलप्रमाणे निर्णय घेतला आहे: शासन निर्णय : मे. बृहन्मुंबई विद्युत पुरवठा परिवहन (BEST) कंपनीस सुधारित सबस्टेशन उभारुन अतिरिक्त विद्युतभार उपलब्ध करुन देण्याकरीता मंत्रालय विस्तार इमारतीच्या पाठीमागील बाजूस असणाऱ्या मे. बृहन्मुंबई विद्युत पुरवठा परिवहन (BEST) कंपनीच्या सद्य:स्थितीत असलेल्या सबस्टेशनच्या जागेशेजारील ८९.६४ चौ. मि.
अतिरिक्त जागा आणि विद्युत मिटर रुम साठी मंत्रालय विस्तार इमारतीच्या जीन्याखालील ८.०८ चौ. मि. जागा खालील अटींच्या अधीन राहून वाटप करण्यात येत आहे : १) सब स्टेशनसाठी वापरण्यात येणाऱ्या जागेमुळे इमारतीच्या मुळ बांधकामास कोणताही धोका उद्भवणार नाही याची दक्षता घेण्यात यावी.
२) सब स्टेशनसाठी वापरण्यात येणाऱ्या जागेमधुन उपहारगृहाच्या व इतर भूमिगत ड्रेनेज लाईन जात असल्याने त्याबाबत योग्यती खबरदारी घेण्यात यावी.
३) इमारतीच्या सभोवताली अग्नीशमक यंत्राचे वाहन जाण्यास जागा मोकळी ठेवण्यात यावी.
२. कार्यकारी अभियंता, इलाखा शहर (सा. बां.) विभाग, बांधकाम भवन, मुंबई यांनी उपरोक्त जागेचा ताबा संबंधितांना दयावा व त्याबाबतचा अहवाल शासनास सादर करावा.
# Page 2
शासन निर्णय क्रमांकः शाकाजा-११२१/प्र.क्र.७७/२०२१/२२,