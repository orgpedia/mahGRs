# Page 1
वित्तीय अधिकार नियम पुस्तिका १९७८, भाग-२ वित्तीय अधिकारामध्ये सुधारणा करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक- मावज-२०१८ /प्र.क्र.२३९/३४
मंत्रालय, मुंबई ४०० ०३२.
दिनांक :- २६ मार्च, २०२०.
प्रस्तावना : माहिती व जनसंपर्क महासंचालनालयाच्या प्रसिद्धी माध्यमांपैकी मुद्रित, इलेक्ट्रॉनिक व इतर माध्यमांवर होणाऱ्या खर्चाचा विचार करता, बाजारमुल्य व वित्तीय अधिकारान्वये प्रदान करण्यात आलेली आर्थिक तरतूद यामध्ये खुपच तफावत दिसून येत आहे. शासनाची विविध धोरणे, मोहिमा, योजना जनतेपर्यंत पोहोचविण्याकरीता विविध वृत्तपत्रे, मासिके घडीपुस्तिका, भित्तीपुस्तके इत्यादिंच्या माध्यमातून प्रसिध्द करण्यात आलेल्या जाहिरातींवर होणाऱ्या खर्चात भरमसाठ वाढ झाली आहे. शासकीय संदेशाचे प्रसारण आणि शासकीय योजनांबाबत जनजागृती अंतर्गत बाबींवर होणारा संभाव्य खर्च दिवसेंदिवस वाढत आहे.
जाहिरातींवर होणारा खर्च विहित मर्यादेपेक्षा जास्त होत असल्याने वाढीव खर्चास वेळोवेळी शासन मान्यता घेणे क्रमप्राप्त ठरते. खर्चास मंजुरी प्राप्त होण्यास कालापव्यय होऊन उपक्रम व प्रसंगाचे औचित्य राहत नाही.
महासंचालनालयाच्या विविध शाखांमार्फत होणारे कामकाजाचे बदलते स्वरुप उदा. जाहिरातींच्या अपारंपरिक माध्यमे (उदा. लाईव्ह मिडिया, संप्रेषण माध्यमे इत्यादी), आधुनिक तंत्रज्ञानामुळे नव्याने उदयास आलेली माध्यमे (उदा.समाज माध्यमे), जाहिरातीचा प्रभाव आजमाविण्याकरिता सर्वेक्षण करणे इत्यादी बाबींचा समावेश करुन शासनाने वित्तीय अधिकार नियम पुस्तिका १९७८, भाग-एक, उपविभाग दोन मध्ये सामान्य प्रशासन विभाग तसेच विभागाच्या प्रशासकीय नियंत्रणाखालील माहिती व जनसंपर्क महासंचालनालयाच्या विभाग प्रमुख / कार्यालय प्रमुख यांना प्रदान करण्यात आलेल्या सध्याच्या वित्तीय अधिकार मर्यादेत वाढ करणे तसेच काही वित्तीय शक्ती नव्याने समाविष्ट करुन, होणारा खर्च व प्रदान करण्यात आलेल्या वित्तीय अधिकारामध्ये कालानुरुप सुधारणा करण्याची बाब शासनाच्या विचाराधीन होती.
शासन निर्णय:
वित्तीय अधिकार नियमपुस्तिका, १९७८, भाग- पहिला, उपविभाग-दोन, अ.क्र. ८, नियम क्र.१७ (जाहिरातींवर होणारा खर्च ) मधील अस्तित्वातील दोन बाबी (वृत्तपत्रे अथवा अन्य छापील जाहिरातींसाठी (वितरण) आणि दूरचित्रवाणी/व्हीडीओ फिल्म/इंटरनेट इत्यादींवर जाहिरातीसाठी (वितरण) / दृकश्राव्य माध्यमांकरीता व्हिडीओ, लघुपट, टिव्हीसी याकरीता सर्जनशील कामे (चित्रीकरण सोबत संपादन, निवेदन आदी, लाईव्ह स्ट्रिमिंग व सोबत जोडलेल्या प्रपत्र - अ मध्ये दर्शविल्याप्रमाणे नवीन वित्तीय शक्तींकरीता सामान्य प्रशासन विभागाच्या प्रशासकीय नियंत्रणाखालील माहिती व जनसंपर्क महासंचालनालयाच्या विभाग प्रमुख / कार्यालय प्रमुख यांना प्रदान करण्यात आलेले वित्तीय अधिकार मर्यादेत सहा वित्तीय शक्ती नव्याने समाविष्ट करुन वित्तीय अधिकार नियमपुस्तिका, १९७८, भाग - दोन मध्ये वाढ करण्यात येत आहे.
विभागप्रमुख/कार्यालयप्रमुख यांची यादी सोबतच्या प्रपत्र-ब मध्ये नमुद करण्यात आली आहे.
२. प्रशासनिक विभाग/विभाग प्रमुख/प्रादेशिक कार्यालय प्रमुख व कार्यालय प्रमुख यांना वित्तीय अधिकार नियम पुस्तिका १९७८, भाग-दुसरा अन्वयें ज्या वित्तीय शक्तींकरिता विशेष अधिकार प्रदान करण्यात आले असतील त्या वित्तीय शक्तींकरिता वित्तीय अधिकार नियम पुस्तिका १९७८, भाग-पहिला, उपविभाग-दोन, अनुक्रमांक - ८, नियम १७ (जाहिरातीवर होणारा खर्च ) मधील वित्तीय अधिकाराचा वापर करता येणार नाही.
# Page 2
शासन निर्णय क्रमांकः मावज-२०१८ /प्र.क्र.२३९/३४
३. प्रपत्रामध्ये नमूद केलेल्या बाबींच्या संदर्भात त्यासमोर विहित केलेल्या मर्यादेपेक्षा जास्त खर्च अपेक्षित असल्यास अथवा विहित अटी किंवा त्यातील एखादी अट पूर्ण होत नसेल तर अशा प्रस्तावास वित्त विभागाची / प्रशासकीय विभागाची वित्तीय व प्रशासकीय मंजूरी आवश्यक राहील.
४. सदर शासन आदेशान्वयें प्रदान करण्यात आलेल्या वित्तीय शक्तींचे पालन करताना शासकीय संदेशाचे प्रसारण व शासकीय योजनांबाबत जनजागृती यासाठी येणाऱ्या सर्व माध्यमांसाठी विविध स्तरावर येणाऱ्या खर्चाच्या बाबींकरीता शासनाकडून वेळोवेळी जारी करण्यात आलेल्या शासनाच्या सर्वसाधारण आदेशांचे काटेकोर पालन करण्यात यावे. तसेच अग्रिमाद्वारे खर्च करण्याऐवजी अधिदान व लेखा कार्यालय / कोषागार कार्यालयामध्ये तपशिलवार देयके सादर करुन खर्च करण्याची दक्षता घ्यावी.
५. प्राधिकाऱ्यांना प्रदान करण्यात आलेल्या वित्तीय शक्तींचा वापर करताना, त्यावर नियंत्रण ठेवण्याच्या दृष्टीने, संबंधित वित्तीय शक्तींच्या समोर विहित करण्यात आलेल्या वित्तीय मर्यादेचे सक्षम अधिकाऱ्यांकडून उल्लंघन होणार नाही, याबाबत दक्षता घेण्यात यावी.
६. ज्या बाबतीत वित्तीय अधिकार प्रदान करण्यात आलेले नाहीत तसेच अधिकार प्रदान काही अटींच्या अधीन केले असतील व त्या अटी किंवा त्यातील एखादी अट पूर्ण होत नसेल तर त्या बाबतीत प्रशासकीय किंवा वित्तीय मंजूरी वित्त विभागाच्या पूर्व संमतीशिवाय देता येणार नाही.
७. सदर शासन निर्णय वित्त विभागाच्या अनौपचारिक संदर्भ क्र.५१४/२०१९/विनियम, दि.२८.११.२०१९ अन्वयें प्राप्त झालेल्या सहमतीनुसार निर्गमित करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12