# Page 1
माहिती व जनसंपर्क महासंचालनालयाच्या दिल्ली येथील कार्यालयासाठी फोटो आणि व्हिडोयोग्राफीकरिता नवीन अद्ययावत कॅमेरा खरेदीसाठी रु.६.५० लाख इतक्या खर्चास प्रशासकीय व वित्तीय मान्यता देणेबाबत.
महाराष्ट्र शासन
सामान्य प्रशासन विभाग,
शासन निर्णय क्रमांक : मावज-२०२३/७२१/प्र.क्र.२९८/मावज-१
मादाम कामा रोड, हुतात्मा राजगुरु चौक, मंत्रालय, मुंबई ४०० ०३२.
दिनांक - २२ डिसेंबर, २०२३.
वाचा -: १. शासन निर्णय, उद्योग,ऊर्जा व कामगार विभाग क्र.भांखस-२०१४/प्र.क्र.८२/ भाग-III/उद्योग-४, दिनांक ०१ डिसेंबर, २०१६.
२. शासन निर्णय, उद्योग, ऊर्जा व कामगार विभाग क्र. भांखस-२०१४/प्र.क्र.८२/ भाग-III/उद्योग-४. दिनांक ०१ डिसेंबर, २०१६.
३. शासन निर्णय, उद्योग,ऊर्जा व कामगार विभाग क्र.भांखस-२०२१/प्र.क्र.८/उद्योग-४, दिनांक ०७ मे, २०२१.
४. माहिती व जनसंपर्क महासंचालनालयाचे पत्र क्र.लेसाभां/२०२३/कॅमेरा खरेदी/ का-१/५९२, दि.१४ सप्टेंबर, २०२३.
प्रस्तावना : मा.राज्यपाल, मा.मुख्यमंत्री महोदय व मंत्री तसेच वरिष्ठ अधिकारी यांचे दिल्ली येथील शासकीय दौऱ्यादरम्यान फोटोग्राफी व व्हिडियोग्राफी करण्यात येते. त्यामुळे महाराष्ट्र परिचय केंद्र, नवी दिल्ली या कार्यालयाकडे स्वत:चा अद्ययावत कॅमेरा असणे आवश्यक आहे. तथापि, दिल्ली कार्यालयाकडे अत्याधुनिक कॅमेरा उपलब्ध नसल्याने फोटोग्राफी करुन मुख्यमंत्री कार्यालयास तसेच पत्रकारांना मागणीनुसार तातडीने फोटोग्राफ्स पूरविणे शक्य होत नाही. माहिती व जनसंपर्क महासंचालनालयाच्या अधिनस्त कार्यालय महाराष्ट्र परिचय केंद्र, नवी दिल्ली येथील कार्यालयासाठी नवीन अद्ययावत कॅमेरा व सहसाहित्य खरेदी करण्याची बाब शासनाच्या विचाराधीन होती.
शासन निर्णय :
माहिती व जनसंपर्क महासंचालनालयाच्या अधिनस्त महाराष्ट्र परिचय केंद्र, नवी दिल्ली या कार्यालयासाठी फोटोग्राफी / व्हिडीयोग्राफीसाठी नवीन अद्ययावत कॅमेरा व सहसाहित्य खरेदीसाठी अंदाजित रु.६.५० लाख इतक्या खर्चास याद्वारे प्रशासकीय व वित्तीय मान्यता देण्यात येत आहे.
२. शासकीय विभाग/संस्थांकडून वस्तू व सेवांच्या खरेदीसाठी केंद्र शासनाने गव्हर्नमेंट ई मार्केटप्लेस (GeM) हे पोर्टल विकसित केलेले आहे. GeM पोर्टलवर खरेदी करताना खरेदीदार विभागाच्या गरजेनुसार निविदा फॉर्म, वस्तुनिहाय विनिर्देशांमध्ये बदल करण्याची सुविधा पोर्टलवर उपलब्ध असून, महाराष्ट्र परिचय केंद्र, नवी दिल्ली कार्यालयास फोटो आणि व्हिडियोग्राफीकरीता नवीन अद्ययावत कॅमेरा खरेदी करताना उद्योग, ऊर्जा व कामगार विभागाच्या दिनांक २४.८.२०१७ मधील शासन निर्णयातील सूचनांचे तंतोतंत पालन करावे.
# Page 2
शासन निर्णय क्रमांकः मावज-२०२३/७२१/प्र.क्र.२९८/मावज-१
३. वित्तीय अधिकार नियम पुस्तिका १९७८, शासन निर्णय क्र.विअप्र-२०१३/प्र.क्र.३०/१३/विनियम, भाग-२, दिनांक १७.४.२०१५ अन्वये भाग-पहिला, उपविभाग-दोन, अ.क्र.४, नियम क्र.७ अन्वये अवजारे, किरकोळ साधनसामुग्री आणि उपकरण संच विकत घेण्यास मंजूरी देणेबाबत प्रशासनिक विभागास असलेल्या वित्तीय अधिकारांतर्गत सदर खर्च करण्यात यावा.
४. प्रस्तुतचा खर्च सामान्य प्रशासन विभाग, मागणी क्र. ए-६, मुख्य लेखाशीर्ष २२२००४१९, १०९ छायाचित्र सेवा, १३-कार्यालयीन खर्च संगणक सांकेतांक २२२००४१९ या लेखाशीर्षातंर्गत सन २०२३ २४ या आर्थिक वर्षामध्ये उपलब्ध झालेल्या तरतूदीतून बिम्स प्रणालीवर उपलब्ध तरतुदींच्या मर्यादेत विहित कार्यपध्दतीचा अवलंब करुन भागविण्यात यावा.
५. खरेदी केलेल्या नविन कॅमेराची नोंद भांडार शाखेच्या जड वस्तू नोंदवहीमधे घेण्यात यावी.