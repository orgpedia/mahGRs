# Page 1
टि.सी.एस.-आयओएन (टाटा कन्सल्टन्सी सर्व्हिसेस लिमिटेड) व आय.बी.पी.एस. (इंस्टिट्यूट ऑफ बँकिंग पर्सोनेल सिलेक्शन) या कंपनींमार्फत स्पर्धा परीक्षा प्रक्रिया राबविताना प्रति उमेदवार परीक्षा शुल्क निश्चित करणेबाबत..
महाराष्ट्र शासन
सामान्य प्रशासन विभाग
शासन निर्णय क्रमांक: प्रानिमं १२२३/प्र.क्र.१४/का.१३-अ
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : १४ फेब्रुवारी, २०२३.
वाचा :-१) सामान्य प्रशासन विभाग, शासन निर्णय क्रमांक : प्रानिमं १२२२/प्र.क्र.५४/का.१३-अ, दिनांक ४ मे, २०२२.
२) सामान्य प्रशासन विभाग, शासन निर्णय क्रमांक : प्रानिमं १२२२/प्र.क्र.१३६/का.१३-अ, दिनांक २१ नोव्हेंबर, २०२२.
प्रस्तावना:
भूतपूर्व दुय्यम सेवा निवड मंडळांच्या कक्षेतील (महाराष्ट्र लोकसेवा आयोगाच्या कक्षेबाहेरील) सरळसेवेची रिक्त पदे भरण्याकरीता घेण्यात येणाऱ्या स्पर्धा परीक्षा ऑनलाईन पध्दतीने टि. सी. एस. आयओएन (टाटा कन्सल्टन्सी सर्व्हिसेस लिमिटेड ) व आय.बी.पी.एस. (इंस्टिट्यूट ऑफ बँकिंग पर्सोनेल सिलेक्शन) या कंपन्यांमार्फत घेण्याबाबत सामान्य प्रशासन विभागाच्या संदर्भाकित क्रमांक २ येथील दिनांक २१ नोव्हेंबर, २०२२ च्या शासन निर्णयान्वये शासन मान्यता देण्यात आली असून, सदर शासन निर्णयासोबतच्या परिशिष्ट-अ मध्ये टि.सी.एस.
आयओएन व आय.बी. पी. एस. कंपन्यांना विभाग/कार्यालयांनी अदा करावयाचे प्रति उमेदवार परीक्षा दर नमूद करण्यात आले आहेत.
टि.सी.एस.-आयओएन व आय.बी.पी.एस. या कंपन्यांना विभाग/कार्यालयांनी अदा करावयाचे प्रति उमेदवार परीक्षा दर वेगवेगळे आहेत. सदर दरात कर व प्रशासकीय खर्च समाविष्ट करुन विभाग/कार्यालयांनी आकारावयाचे प्रति उमेदवार परीक्षा शुल्क निश्चित करावयाचे आहे. कंपन्यांचे दर वेगवेगळे असल्याने पर्यायाने प्रति उमेदवार परीक्षा शुल्कही वेगवेगळे आकारले जात असल्याची बाब शासनाच्या निदर्शनास आणण्यात आली. त्या अनुषंगाने कंपनीच्या प्रति उमेदवार दरात कर (जी. एस. टी.) व प्रशासकीय खर्च या बाबी समाविष्ट करुन उमेदवारांकडून एकच परीक्षा शुल्क आकारण्याबाबतच्या प्रस्तावास मा. मंत्रिमंडळाच्या दिनांक ३१ जानेवारी, २०२३ च्या बैठकीत मान्यता दिली आहे. त्यानुसार, भूतपूर्व दुय्यम सेवा निवड मंडळांच्या कक्षेतील पदभरतीच्या स्पर्धा परीक्षेचे प्रति उमेदवार एकच परीक्षा शुल्क निश्चित करण्याबाबतचा शासन निर्णय निर्गमित करण्याची बाब शासनाच्या विचाराधीन होती.
शासन निर्णयः
भूतपूर्व दुय्यम सेवा निवड मंडळांच्या कक्षेतील (महाराष्ट्र लोकसेवा आयोगाच्या कक्षेबाहेरील) नामनिर्देशनाच्या कोट्यातील गट-ब (अराजपत्रित), गट-क व गट-ड संवर्गातील पदे सरळसेवेने भरताना स्पर्धा परीक्षा टि.सी.एस.-आयओएन (टाटा कन्सल्टन्सी सर्व्हिसेस लिमिटेड) व आय.बी.पी.एस. (इंस्टिट्यूट ऑफ बँकिंग पर्सोनेल सिलेक्शन) या कंपन्यांमार्फत ऑनलाईन पध्दतीने घेताना कंपन्यांना द्यावयाची रक्कम, कर व प्रशासकीय खर्च मिळून प्रति उमेदवार रु.१,०००/- इतके परीक्षा शुल्क आकारण्यात यावे व या परीक्षा शुल्कात राखीव प्रवर्गासाठी १०% सवलत देण्यात यावी.
# Page 2
शासन निर्णय क्रमांक: प्रानिमं १२२३/प्र.क्र.१४/का.१३-अ
२. उमेदवारांकडून प्राप्त होणाऱ्या परीक्षा शुल्काच्या रकमेतून परीक्षेचा खर्च भागवावा व काही रक्कम उरल्यास ती शासनाच्या एकत्रित निधीमध्ये जमा करावी. तसेच आवश्यकतेप्रमाणे काही अतिरिक्त प्रशासकीय खर्च लागल्यास तो भागविण्यासाठी विभाग/कार्यालयांनी अर्थसंकल्पात तरतूद करुन सदर खर्च भागवावा.
३. सामान्य प्रशासन विभाग, शासन निर्णय दिनांक २१ नोव्हेंबर, २०२२ सोबतच्या परिशिष्ट-अ मध्ये टि.सी.एस.- आयओएन व आय.बी. पी. एस. या कंपन्यांना विभाग/कार्यालयांनी द्यावयाचे प्रति उमेदवार परीक्षा दर नमूद केले आहेत. सदर दरानुसार विभागांनी कंपनीसमवेत करार करावा व त्याप्रमाणे कंपनीस रक्कम अदा करावी.
४. सामान्य प्रशासन विभागाच्या संदर्भाधीन क्रमांक २ येथील शासन निर्णय क्रमांक: प्रानिमं १२२२/ प्र.क्र.१३६/का.१३-अ, दिनांक २१ नोव्हेंबर, २०२२ मधील परिच्छेद क्रमांक २ “परीक्षा शुल्क” मधील (अ) व (ब) वगळून इतर तरतूदीत कोणताही बदल नसून, त्या शासन निर्णयासोबतच्या परिशिष्टासह यापुढे यथास्थिती लागू राहतील.
५. हे आदेश सदर शासन निर्णय निर्गमित होण्याच्या दिनांकापासून तात्काळ अंमलात येतील. परंतु हा शासन निर्णय निर्गमित होण्याच्या दिनांकापूर्वी पदभरतीकरीता जाहिरात प्रसिध्द होऊन परीक्षा शुल्क निश्चित करुन प्रक्रिया सुरु झाली असेल, अशा प्रकरणी सामान्य प्रशासन विभाग, शासन निर्णय क्रमांक: प्रानिमं १२२२/ प्र.क्र.१३६/का.१३-अ, दिनांक २१ नोव्हेंबर, २०२२ नुसार कार्यवाही करावी.
# Page 3