# Page 1
उच्च न्यायालयातील निवृत्त न्यायमूर्ती श्री. कैलास उत्तमचंद चांदीवाल यांची गठित करण्यात आलेल्या एक सदस्यीय उच्च स्तरीय चौकशी समितीच्या कार्यालयीन कामकाजाकरीता जागा वाटप करणेबाबत.
महाराष्ट्र शासन
सामान्य प्रशासन विभाग
शासन निर्णय क्र. शाकाजा-११२१/प्र.क्र.२७/२०२१/२२,
मंत्रालय, मुंबई - ४०० ०३२,
दिनांक : ०४ मे, २०२१
प्रस्तावना :
शासकीय इमारत जुने सचिवालय, २ रा मजला, फोर्ट, मुंबई येथे कार्यरत असलेल्या होमगार्ड विभागातील अधिकारी / कर्मचारी यांना होमगार्ड विभागाच्या ताब्यातील तळ मजला, पहिला मजला व तिसरा मजल्यावरील जागेत स्थलातंरीत करुन जुने सचिवालय इमारतीमधील दुसरा मजला (पश्चिम बाजू) येथील ४१७४.८८ चौ. फूट जागा सामान्य प्रशासन विभागाच्या ताब्यात घेण्याबाबतचा प्रस्ताव शासनाच्या विचाराधीन होता.
तसेच, श्री. परम बीर सिंह यांच्या दिनांक २०.३.२०२१ च्या पत्रात केलेल्या आरोपांची चौकशी करण्याकरीता शासन निर्णय, दिनांक ३० मार्च, २०२१ अन्वये उच्च न्यायालयातील निवृत्त न्यायमूर्ती श्री. कैलास उत्तमचंद चांदीवाल यांची एक सदस्यीय उच्च स्तरीय चौकशी समिती गठित करण्यात आली आहे. सदर चौकशी समितीच्या कार्यालयीन कामकाजासाठी सामान्य प्रशासन विभागाने ताब्यात घेतलेल्या ४१७४.८८ चौ.फूट जागेपैकी १००० चौ.फूट जागा तात्पुरत्या स्वरुपात वाटप करण्याचा प्रस्ताव शासनाच्या विचाराधीन होता.
त्यानुषंगाने शासनाने खालीलप्रमाणे निर्णय घेतला आहे :
शासन निर्णय :
शासकीय इमारत जुने सचिवालय, २ रा मजला, फोर्ट, मुंबई येथे कार्यरत असलेल्या होमगार्ड विभागातील अधिकारी / कर्मचारी यांना होमगार्ड विभागाच्या ताब्यातील तळ मजला, पहिला मजला व तिसरा मजल्यावरील जागेत स्थलातंरीत करुन जुने सचिवालय इमारतीमधील दुसरा मजला (पश्चिम बाजू) येथील ४१७४.८८ चौ. फूट जागा सामान्य प्रशासन विभागाच्या ताब्यात घेण्यात येत आहे.
२. श्री. परम बीर सिंह यांच्या दिनांक २०.३.२०२१ च्या पत्रात केलेल्या आरोपांची चौकशी करण्याकरीता शासन निर्णय, दिनांक ३० मार्च, २०२१ अन्वये उच्च न्यायालयातील निवृत्त न्यायमूर्ती श्री. कैलास उत्तमचंद चांदीवाल यांची एक सदस्यीय उच्च स्तरीय चौकशी समिती गठित करण्यात आली आहे. सदर चौकशी समितीच्या कार्यालयीन कामकाजासाठी सामान्य प्रशासन विभागाने ताब्यात घेतलेल्या ४१७४.८८ चौ.फूट जागेपैकी १००० चौ.फूट जागा तात्पुरत्या स्वरुपात वाटप करण्यात येत आहे.
३. कार्यकारी अभियंता, इलाखा शहर (सा.बां.) विभाग, बांधकाम भवन, मुंबई यांनी शासकीय इमारत जुने सचिवालय, २ रा मजला, फोर्ट, मुंबई येथील होमगार्ड विभागाच्या ताब्यातील ४१७४.८८ चौ.फूट जागेचा ताबा तात्काळ घेण्यात यावा. सदर जागेचा ताबा घेऊन त्या जागेपैकी उच्च स्तरीय चौकशी समितीकरीता वाटप करण्यात आलेल्या १००० चौ.फूट जागेत समितीच्या कार्यालयाकरिता अद्यावत न्यायालयीन कक्ष व कार्यालयीन कामकाज कक्ष तयार करण्यात यावा व त्याबाबतचा अहवाल शासनास सादर करावा.
# Page 2
शासन निर्णय क्रमांकः शाकाजा-११२१/प्र.क्र.२७/२०२१/२२