# Page 1
माहिती व जनसंपर्क महासंचालनालय व अधिनस्त कार्यालयातील वाहनचालकांची १० पदे बाह्ययंत्रणेद्वारे भरण्यास मंजुरी देणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: मावज-२०२२/प्र.क्र.६९/३४-अ
मादाम कामा मार्ग, हुतात्मा राजगुरु चौक
मंत्रालय, मुंबई- ४०० ०३२
दिनांक :- ०८ फेब्रुवारी, २०२३
संदर्भ :-१) सामान्य प्रशासन विभाग, शासन निर्णय, क्र: मावज २०२०/१२२/ प्र.क्र. ३२/का-३४ अ, दिनांक २ मार्च, २०२१,
२) वित्त विभाग, शासन निर्णय, क्र. -पदनि-२०२२/प्र.क्र.१५/आ.पु.क,
दि. २७.०४.२०२२
३) सामान्य प्रशासन विभाग, शासन निर्णय, क्र. मावज २०२२/२५४/
प्र.क्र. ६९ (भाग-२)/का ३४-अ, दि.३१ मे, २०२२.
४) सामान्य प्रशासन विभाग, शासन निर्णय, क्र. मावज २०२२/१९४/
प्र.क्र. ६९/का ३४-अ, दि. २१ जून, २०२२.
प्रस्तावना : माहिती व जनसंपर्क महासंचालनालयाकडील प्रसिध्दीच्या कामकाजाचे तातडीचे स्वरुप पाहता, तसेच वाहनांची असलेली निकड, मा. मुख्यमंत्र्यांच्या प्रत्येक कार्यक्रमांच्या प्रसिध्दी पथकास (Convoy) वाहनांची असणारी आवश्यकता व मा. मुख्यमंत्री, मा. मंत्री, मा. राज्यमंत्री यांची प्रसिध्दीची कामे लवकरात लवकर पुर्ण करणे या बाबी विचारात घेता माहिती व जनसंपर्क महासंचालनालय व अधिनस्त कार्यालयातील वाहनचालकांची ६ पदे संदर्भ क्र. १ च्या शासन निर्णयान्वये बाह्ययंत्रणेव्दारे भरण्यास मान्यता प्रदान करण्यात आली होती. तद्नंतर संदर्भ क्र. ३ च्या शासन निर्णयान्वये त्यास २ महिन्याची मुदतवाढ देण्यात आली आहे, तद्नंतर दिनांक संदर्भ क्र.३ च्या शासननिर्णयान्वये ६ महिन्यांची मुदतवाढ देण्यात आली होती.
माहिती व जनसंपर्क महासंचालनालयाच्या १००३ नियमित पदांचा सुधारित आकृतिबंध मंजूर झाला आहे. तथापि, सदर शासन निर्णय अद्यापही निर्गमित झाला नसल्याने, तसेच महासंचालनालयातील वाहने वाहनचालकांच्या अभावी बंदस्थितीत राहिल्यामुळे शासनाचे आर्थिक नुकसान टाळण्यासाठी वाहनचालकांची १० पदे बाह्ययंत्रणेव्दारे भरण्याची बाब शासनाच्या विचाराधीन होती.
शासन निर्णय :
माहिती व जनसंपर्क महासंचालनालयातील वाहनचालक, गट-क या संवर्गातील १० पदे बाह्ययंत्रणेद्वारे भरण्यास उपसमितीने दिनांक ०७/०६/२०२२ रोजीच्या बैठकीत ११ महिन्यांच्या कालावधीकरता दिलेल्या मान्यतेनुसार वाहनचालकांची पदे भरल्यानंतर आता उर्वरित दिनांक
# Page 2
शासन निर्णय क्रमांकः मावज-२०२२/प्र.क्र.६९/३४-अ
०१/०२/२०२३ पासून ते दिनांक ०६/०५/२०२३ पर्यत अथवा सरळसेवेने उमेदवार उपलब्ध होईपर्यत त्यापैकी जे अगोदर घडेल त्या कालावधीपर्यंत भरण्यास मंजुरी देण्यात येत आहे.
०२. सदर पदांची भरती करतांना वित्त विभागाच्या दिनांक २७/०४/२०२२ मध्ये नमूद केलेल्या परिपत्रकातील सूचनांचा अवलंब करण्यात यावा.
०३. सदर शासन निर्णय, वित्त विभागाच्या अनौपचारिक संदर्भ क्र. ५०७, दिनांक ०७/०२/२०२३ अन्वये दिलेल्या मंजूरीच्या अधीन राहून तसेच अप्पर मुख्य सचिव (सेवा), सामान्य प्रशासन विभाग व सचिव (व्यय), वित्त विभाग यांचा उप समितीच्या दिनांक ७ जून, २०२२ च्या बैठकीत दिलेल्या मंजूरी नुसार निर्गमित करण्यात येत आहे.