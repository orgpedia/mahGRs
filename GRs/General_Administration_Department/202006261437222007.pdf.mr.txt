# Page 1
महाराष्ट्र राज्यातील राज्यातील कोरोना विषाणू प्रसारावरील प्रतिबंधात्मक उपाय म्हणून लागू करण्यात आलेल्या लॉकडाऊनच्या अनुषंगाने राज्यात शासकीय कामकाजासाठी एनआयसी (NIC) ई-मेल / महाराष्ट्र शासनाच्या व तंत्रज्ञान विभागाने उपलब्ध करुन दिलेल्या शासकीय ई-मेल चा वापर करण्याबाबत सुधारित सूचना...
महाराष्ट्र शासन
सामान्य प्रशासन विभाग
शासन परिपत्रक क्रमांक : समय२०२०/प्र.क्र.३५/१८(र.वा.)
मादाम कामा रोड, हुतात्मा राजगुरु चौक,
मंत्रालय (विस्तार), मुंबई ४०००३२
दिनांक : २५ जून, २०२०
वाचा:- : १. शासन परिपत्रक, सामान्य प्रशासन विभाग, क्रमांक : समय-२०२० / प्र.क्र. ३५/१८ (र.वका.), दिनांक ५ जून, २०२०.
२. केंद्रशासनाच्या माहिती व तंत्रज्ञान मंत्रालयाची ई-मेल पॉलिसी ऑक्टोबर, २०१४ (version १.०)
शासन परिपत्रक:
या विभागाच्या उक्त संदर्भ क्र. १ येथे नमूद शासन परिपत्रकान्वये राज्यात कोरोना विषाणूंच्या प्रसारावरील प्रतिबंधात्मक उपाय म्हणून लागू करण्यात आलेल्या लॉकडाऊनच्या अनुषंगाने शासकीय कामकाजात ई-मेल तसेच व्हॉटस्अॅपचा वापर ग्राहय धरण्याबाबत सूचना देण्यात आलेल्या आहेत. तथापि, केंद्रशासनाच्या माहिती तंत्रज्ञान मंत्रालयाने प्रसिध्द केलेल्या उक्त सदंर्भ क्र. २ येथे नमूद केलेल्या “ई-मेल पॉलिसी” नुसार केंद्रशासनातंर्गत नॅशनल इनफॉर्मेटिक्स सेंटर (NIC) यांनी उपलब्ध करुन दिलेल्या शासकीय ई-मेल सेवेचा वापर राज्य शासनाच्या कामकाजात करणे बंधनकारक आहे.
२. उक्त परिच्छेदात नमूद केलेली वस्तुस्थिती विचारात घेता संदर्भ क्र. १ येथील दि. ५ जून, २०२० चे परिपत्रक या अन्वये रद्द करण्यात येत आहे. त्याचप्रमाणे, घरातून शासकीय कामकाज करताना शासकीय ई-मेल सेवेचा वापर करण्याबाबत पुढीलप्रमाणे सुधारित सूचना देण्यात येत आहेत: (₁) शासकीय अधिकारी / कर्मचारी यांनी शासकीय कामकाजाचा निपटारा करण्यासाठी घरुन कामकाज करताना केंद्रशासनाच्या “ई-मेल पॉलिसी,२०१४” मधील मार्गदर्शक तत्वानुसार फक्त NIC (नॅशनल इनफॉर्मेटिक्स सेंटर) यांनी उपलब्ध करुन दिलेल्या NIC ई-मेल किंवा महाराष्ट्र शासनाच्या माहिती व तंत्रज्ञान विभागाने उपलब्ध करुन दिलेल्या शासकीय ई-मेलचाच वापर करावा. त्यांच्या वापरातील अन्य ई-मेल सर्विस प्रोव्हायडरच्या ई-मेलचा वापर करु नये.
# Page 2
शासन परिपत्रक क्रमांकः समय२०२०/प्र.क्र.३५/१८ (र.वका.)
(ii) प्रत्येक अधिकारी / कर्मचारी यांनी त्यांचे NIC ई-मेल/शासकीय ई-मेल आयडी तसेच एसएमएस ची सुविधा असलेला मोबाईल क्रमांक त्यांच्या कार्यालय प्रमुखांना उपलब्ध करुन दयावा.
(iii) शासकीय कामकाजासाठी NIC ई-मेल/ शासकीय ई-मेल आयडी चा वापर करुन शासकीय कामाचा जास्तीत जास्त निपटारा करावा.
(iv) प्रस्ताव ई-मेलद्वारे फारवर्ड केल्यानंतर त्याबाबतची सूचना लगेचच संबंधितांना एसएमएस(sms)/व्हॉटस्अॅप (whatsapp) वरुन देण्याबाबत दक्षता घ्यावी.
(v) उक्त पद्धतीने वरिष्ठांकडून प्राप्त सूचनेनुसार ईमेलद्वारे अंतिम मान्यतेसाठी सादर केलेला प्रस्ताव (फॉरवर्ड केलेला प्रस्ताव ) हा, तो सादर करणारे व अंतिम मान्यता देणारे या दोन्ही स्तरामधील अधिकाऱ्यांनी पाहिला, तपासला व मान्य केला आहे, असे गृहित धरण्यात येईल.
प्रस्ताव तयार करणाऱ्या अधिकारी / कर्मचारी यांनी प्रस्ताव ई-मेलद्वारे अंतिमतः फॉरवर्ड करण्यापूर्वी तो सर्व संबंधित अधिकाऱ्यांच्या निदर्शनास आणून फॉरवर्ड करावा व त्याची प्रत (C.C. मध्ये) सर्व संबंधित अधिकाऱ्यांना चिन्हांकित करावी.
३. तरी सर्व मंत्रालयीन अपर मुख्य सचिव / प्रधान सचिव / सचिव तसेच मंत्रालयाच्या नियंत्रणाखालील सर्व विभागप्रमुख तसेच कार्यालयप्रमुख यांना विनंती करण्यात येते की, त्यांनी सदर सूचना त्यांचे नियंत्रणाखालील अधिकारी / कर्मचारी यांचे निदर्शनास आणाव्यात.
४. सदरचे परिपत्रक हे फक्त कोरोना विषाणूंच्या प्रसारावरील प्रतिबंधात्मक उपाय म्हणून लागू करण्यात आलेल्या लॉकडाऊनच्या कालावधीपुरते तसेच जोपर्यंत संपूर्ण राज्यातील सर्व शासकीय कार्यालयातील एकूण उपस्थिती १०० टक्के इतकी करण्यात येईपर्यंतच्या कालावधीकरिता एक तातडीची बाब म्हणून लागू राहील.
५. महाराष्ट्र राज्यात “ई-मेल पॉलिसी" ही माहिती तंत्रज्ञान उपविभागामार्फत राबविण्यात येत असल्याने शासकीय अधिकारी / कर्मचाऱ्यांच्या NIC ई-मेल आयडी/शासकीय ई-मेल आयडी बाबत काही शंका उपस्थित होत असल्यास / अडचण उद्भवत असल्यास त्याबाबत माहिती तंत्रज्ञान उपविभागाने आवश्यक कार्यवाही करावी.
# Page 3
# Page 4