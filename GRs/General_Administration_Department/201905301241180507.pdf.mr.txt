# Page 1
मुख्यमंत्री धर्मादाय देणगी निधीमधून अर्थसहाय्य मंजूर करणेबाबत.
राजा दिनकर केळकर संग्रहालय, पुणे
महाराष्ट्र शासन
सामान्य प्रशासन विभाग
शासन निर्णय क्रमांक- सीसीएफ-२०१९/प्र.क्र.२२/२०१९/२५
मुख्य इमारत, ३ रा मजला,
मंत्रालय, मुंबई ४०० ०३२.
दिनांक : ३० मे, २०१९
वाचा -
१) शासन निर्णय, सामान्य प्रशासन विभाग, क्र. पीडीसी-१०६९-१३५१४-बी, दि. २७/०८/१९६९
२) शासन निर्णय, सामान्य प्रशासन विभाग, क्र. पीडीसी-१०६९/१३५१४-बी, दि. ०८/१०/१९७०
३) शासन निर्णय, सामान्य प्रशासन विभाग, क्र.सीसीएफ-२०१४/प्र.क्र.८८/२०१४/२५ दि.४/३/२०१७
४) शासन शुध्दीपत्रक, सामान्य प्रशासन विभाग, क्र.सीसीएफ-२०१४/प्र.क्र.८८/२०१४/२५ दि.२७/९/२०१७
शासन निर्णय :
मुख्यमंत्री धर्मादाय देणगी निधीचे संपूर्ण नियंत्रण, व्यवस्थापन व प्रशासन मा. मुख्यमंत्री महोदय
यांच्याकडे निहीत आहेत. मुख्यमंत्री धर्मादाय देणगी निधीमधून महाराष्ट्र राज्यातील किंवा राज्याबाहेरील
सामाजिक, शैक्षणिक, सांस्कृतिक, धर्मादाय किंवा तत्सम सार्वजनिक किंवा निमसार्वजनिक संस्था किंवा
संघटना यांना या निधीतून मा. मुख्यमंत्री यांच्या स्वेच्छानिर्णयानुसार अर्थसहाय्य देण्यात येते. संदर्भ क्र.३
येथील शासन निर्णयातील तरतूदीनुसार संस्था नोंदणी अधिनियम १८६०० अन्वये तसेच मुंबई सार्वजनिक
विश्वस्त व्यवस्था अधिनियम १९५०० अन्वये संस्था नोंदणीकृत असणे आवश्यक आहे. मात्र राजा दिनकर
केळकर संग्रहालय, पुणे ही संस्था, संस्था नोंदणी अधिनियम १८६० अन्वये तसेच मुंबई सार्वजनिक विश्वस्त
व्यवस्था अधिनियम १९५० अन्वये नोंदणीकृत नाही. तथापि, सदर संस्था शासकीय असल्यामुळे उपरोक्त अट
शिथील करून, राजा दिनकर केळकर संग्रहालय, पुणे या संस्थेस संग्रहालयाच्या नवीन इमारतीचे बांधकाम
करण्यासाठी येणारा खर्च भागविण्यासाठी मुख्यमंत्री धर्मादाय देणगी निधीतून प्रथम रु.५० लक्ष इतकी रक्कम
अदा करण्यात यावी. सदर अदा केलेल्या रकमेचे उपयोगिता प्रमाणपत्र संस्थेने सादर केल्यानंतर उर्वरित
रु.५० लक्ष संस्थेस उपलब्ध करून देण्यात यावेत. याप्रमाणे एकूण रु.१ कोटी इतक्या अर्थसहाय्यास
मा.मुख्यमंत्री महोदय यांनी मंजूरी दिली आहे.
२. राजा दिनकर केळकर संग्रहालय, पुणे या संस्थेस मा.मुख्यमंत्री महोदय यांनी मंजूरी दिलेल्या रुपये
एक कोटी इतक्या अर्थसहाय्यापैकी रुपये ५० लक्ष (अक्षरी रुपये पन्नास लक्ष फक्त) इतके अर्थसहाय्य याद्वारे
मंजूर करण्यात येत आहे.
# Page 2
शासन निर्णय क्रमांक: सीसीएफ-२०१९/प्र.क्र.२२/२०१९/२५
३. राजा दिनकर केळकर संग्रहालय, पुणे या संस्थेस संग्रहालयाच्या नवीन इमारत बांधकामासाठी
येणारा खर्च भागविण्यासाठी निधी मंजूर करण्यात आला आहे. संस्थेने त्याच प्रयोजनासाठी सदर निधी खर्च
करावा आणि खर्चाच्या अनुषंगाने “सनदी लेखापाल” (Chartered Accountant) यांनी प्रमाणित केलेले
उपयोगिता प्रमाणपत्र, निधी प्राप्त झाल्यानंतर एक वर्षात सादर करावे. तसेच संस्थेने नियमानुसार
लेखापरिक्षण करुन घेऊन लेखापरिक्षण अहवाल देखील शासनास सादर करावा.
४. सदर निधी वित्त विभाग, शासन निर्णय क्रमांक संकीर्ण-१०१०/प्र.क्र.६८/कोषा प्र-५, दि. १८ एप्रिल,
२०११ मधील तरतुदीस अनुसरुन मुख्यमंत्री धर्मादाय देणगी निधीच्या स्वीयप्रपंजी (PLA) लेखा खात्यामधून
राजा दिनकर केळकर संग्रहालय, पुणे या संस्थेच्या भारतीय स्टेट बँक, पुणे, खाते क्र. १११५३६७५५३६ मध्ये
विहीत कार्यपद्धतीनुसार जमा करण्यात येत आहे.
५. सदर शासन निर्णय संदर्भाधीन दि. २७/०८/१९६९, दि ८/१०/१९७०, व दि.४/३/२०१७ च्या शासन
निर्णयातील व दि.२७.९.२०१७ च्या शासन शुध्दीपत्रकातील तरतूदीनुसार मा. मुख्यमंत्री महोदय यांच्या मंजूरी
नंतर निर्गमित करण्यात येत आहे.
# Page 3