# Page 1
शहीद स्मारक नानोरी, ता.
चांदूरबाजार, जि. अमरावती या हुतात्मा स्मारकाच्या परिरक्षण, निगा व दुरुस्तीचे काम “विशेष बाब” म्हणून करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : संकीर्ण-१९१८/प्र.क्र.४८/२०१८/स्वासैक- १ हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक-१७ मे, २०१८.
प्रस्तावना : शहीद स्मारक नानोरी, ता. चांदूरबाजार, जि. अमरावती या हुतात्मा स्मारकाच्या परिरक्षण, निगा व दुरुस्तीबाबत मा. राज्यमंत्री (वित्त) यांच्या अध्यक्षतेखाली चांदूरबाजार, (जि. अमरावती) विधानसभा क्षेत्राचे विधानसभा सदस्य यांच्यासमवेत सोमवार दिनांक १६/०४/२०१८ रोजी बैठक संपन्न झाली. सदर बैठकीत नानोरी, ता. चांदूरबाजार, जि. अमरावती हुतात्मा स्मारकाचे काम “विशेष बाब” म्हणून पूर्ण करण्याचा निर्णय घेण्यात आला आहे.
शासन निर्णय : शहीद स्मारक नानोरी, ता. चांदूरबाजार, जि. अमरावती या हुतात्मा स्मारकाच्या परिरक्षण, निगा व दुरुस्ती या कामाबाबत मा. राज्यमंत्री (वित्त) यांच्या अध्यक्षतेखाली सोमवार दिनांक १६/०४/२०१८ रोजी झालेल्या बैठकीत सदर स्मारकाचे सौंदर्यकरण, निगा व परिरक्षणाचे काम “विशेष बाब” म्हणून करण्याचा निर्णय घेण्यात आला आहे. यासाठी अंदाजे रु.१,२५,००,०००/- (रु. एक कोटी पंचवीस लक्ष फक्त) इतक्या निधीची आवश्यकता लागणार असून सदरचा निधी रु.
५०,००,०००/- (रु. पन्नास लक्ष फक्त) शासन स्तरावरून, रु.६०,००,०००/- (रु. साठ लक्ष फक्त) इतका निधी जिल्हाधिकारी, अमरावती यांचेकडील नाविन्यपूर्ण योजनेतून तर रु. १५,००,०००/- (रु. पंधरा लक्ष फक्त) इतका निधी स्थानिक आमदार यांच्या आमदार निधीमधून उपलब्ध करण्यात येईल. सदर काम आठ महिन्याच्या कालावधीत पूर्ण करण्यात येईल.
२. या कामाकरीता होणारा खर्च चालू आर्थिक वर्षातील मागणी क्र. ए-४ २०५९ सार्वजनिक बांधकामे, (८०) सर्वसाधारण, ०५३- परिरक्षण व दुरुस्ती (००) (०१) हुतात्मा स्मारकांचे परिरक्षण व निगा यासाठी सहायक अनुदान (२०५९ ००१५) या लेखाशीर्षाखाली सन २०१८-१९ या वित्तीय वर्षाच्या मंजूर अंदाजपत्रकीय तरतुदीतून भागविण्यात यावा आणि त्याच लेखाशीर्षाखाली खर्ची टाकण्यात यावा.
# Page 2
शासन निर्णय क्रमांकः संकीर्ण-१९१८/प्र.क्र.४८/२०१८/स्वासैक-१