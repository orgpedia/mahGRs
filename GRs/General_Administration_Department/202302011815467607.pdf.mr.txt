# Page 1
मा. राज्यपाल महोदयांच्या दि.२९.८.२०१९ च्या अधिसूचनेनुसार अनुसूचित क्षेत्रातील (पेसा) १७ संवर्गातील सरळसेवेची पदे भरणेबाबत.
महाराष्ट्र शासन
सामान्य प्रशासन विभाग,
शासन निर्णय क्र. बीसीसी २०१८/प्र.क्र.४२७/१६-ब
मादाम कामा मार्ग, हुतात्मा राजगुरु चौक,
मंत्रालय, मुंबई ४०००३२.
दिनांक : ०१ फेब्रुवारी, २०२३.
वाचा : १) सामान्य प्रशासन विभाग शासन निर्णय क्र. बीसीसी-२०१४/प्र.क्र.२१३ A/१४/१६-ब, दि. ५ मार्च, २०१५.
२) सामान्य प्रशासन विभाग शासन शुद्धिपत्रक क्र. बीसीसी-२०१४/प्र.क्र.२१३/१४/ १६-ब, दि.२६ जून, २०१५.
३) राज्यपाल महोदयांनी, अनुसूचित क्षेत्रातील अधिसूचित १७ संवर्गातील सरळसेवेची पदे भरण्याबाबत दि.२९.८.२०१९ रोजी निर्गमित केलेली अधिसूचना.
प्रस्तावना :
मा.राज्यपाल महोदयांनी भारताच्या संविधानाच्या पाचव्या अनुसूचीच्या परिच्छेद ५ च्या उप परिच्छेद (०१) द्वारे प्रदान करण्यात आलेल्या अधिकाराचा वापर करुन, महाराष्ट्र राज्य जनजाती सल्लागार परिषदेच्या ५० व्या बैठकीतील शिफारस क्र. ३४ नुसार अनुसूचित क्षेत्रातील अधिसूचित १७ संवर्गातील सरळसेवेची पदे भरण्याबाबतची अधिसूचना
दि.२९.८.२०१९ रोजी निर्गमित केलेली आहे. त्यानुसार अनुसूचित क्षेत्रातील ज्या गावांमध्ये आदिवासींची लोकसंख्या ५०% पेक्षा अधिक आहे, अशा सर्व गावांमध्ये १७ अधिसूचित संवर्गातील
१००% पदे स्थानिक आदिवासींमधून भरावयाची आहेत. ज्या गावांमध्ये आदिवासींची लोकसंख्या २५% ते ५०% दरम्यान आहे, अशा सर्व गावांमध्ये १७ अधिसूचित संवर्गातील ५०% पदे स्थानिक आदिवासींमधून भरावयाची आहेत. व ज्या गावांमध्ये आदिवासींची लोकसंख्या २५% पेक्षा कमी
आहे, अशा सर्व गावांमध्ये १७ अधिसूचित संवर्गातील (पोलीस पाटील व कोतवाल वगळून) २५%
पदे स्थानिक आदिवासींमधून भरावयाची आहेत. “स्थानिक अनुसूचित जमातीतील उमेदवार” याचा अर्थ “जे उमेदवार स्वत: किंवा त्यांचे वैवाहीक साथीदार किंवा ज्यांचे मातापिता किंवा
आजी-आजोबा हे दि.२६ जानेवारी, १९५० पासून आजपर्यंत संबंधित जिल्हयांच्या अनुसूचित
क्षेत्रात सलगपणे राहत आले आहेत, असे अनुसूचित जमातीचे उमेदवार” असा आहे.
दि.२९.८.२०१९ च्या अधिसूचनेची अंमलबजावणी करण्यासाठी मार्गदर्शक सूचना निर्गमित करण्याची बाब शासनाच्या विचाराधीन होती.
# Page 2
शासन निर्णय क्रमांक: बीसीसी २०१८/प्र.क्र.४२७/१६-ब शासन निर्णय:
मा.राज्यपाल महोदयांच्या दि.९.६.२०१४ च्या अधिसूचनेनुसार अनुसूचित क्षेत्रातील १२
संवर्गातील पदे स्थानिक अनुसूचित जमातीमधून भरण्याबाबतच्या सूचना उपरोक्त संदर्भाधीन क्र.१
व २ अन्वये देण्यात आल्या होत्या. संदर्भाधीन क्र.१ येथे नमूद केलेला दि.५.३.२०१५ चा शासन
निर्णय व संदर्भाधीन क्र.२ येथे नमूद केलेले दि.२६.६.२०१५ चे शासन शुद्धिपत्रक याद्वारे अधिक्रमित
करण्यात येत आहे.
२. ठाणे, पालघर, नाशिक, धुळे, नंदुरबार, जळगाव, अहमदनगर, पुणे, नांदेड, अमरावती,
यवतमाळ, गडचिरोली व चंद्रपूर या जिल्हयांमध्ये अनुसूचित क्षेत्राचा समावेश होत आहे.
३. अनुसूचित क्षेत्रामध्ये समाविष्ट असलेल्या तालुक्यांची / गावांची खात्री सर्व संबंधित
प्रशासकीय विभागांनी आदिवासी विकास विभागाकडून करावी. तसेच आदिवासी विकास
विभागाने सदर गावांची सद्य:स्थिती दर्शविणारी तालुकानिहाय यादी सर्व विभागांना उपलब्ध
करुन द्यावी.
४. अनुसूचित क्षेत्रातील अधिसूचित १७ संवर्गातील सरळसेवेची पदे भरण्यासंदर्भात
दि.२९.८.२०१९ रोजी निर्गमित केलेल्या अधिसूचनेनुसार पदे भरण्यासाठी खालीलप्रमाणे
कार्यवाही करण्यात यावी.
१) अनुसूचित क्षेत्रातील ज्या गावांमध्ये आदिवासींची लोकसंख्या ५० % पेक्षा अधिक आहे,
अशा सर्व गावांमध्ये अधिसूचनेच्या जोडपत्रात नमूद केलेल्या १७ संवर्गातील सरळसेवेची १००%
पदे स्थानिक आदिवासींमधून भरण्यात यावीत.
२) ज्या गावांमध्ये आदिवासींची लोकसंख्या २५% ते ५०% दरम्यान आहे, अशा सर्व
गावांमध्ये अधिसूचनेच्या जोडपत्रात नमूद केलेल्या १७ अधिसूचित संवर्गातील सरळसेवेची ५०%
पदे स्थानिक आदिवासींमधून भरण्यात यावीत.
३) ज्या गावांमध्ये आदिवासींची लोकसंख्या २५% पेक्षा कमी आहे, अशा सर्व गावांमध्ये
अधिसूचनेच्या जोडपत्रात नमूद केलेल्या १७ अधिसूचित संवर्गातील (कोतवाल व पोलीस पाटील
वगळून) २५% पदे स्थानिक आदिवासींमधून भरण्यात यावीत. तसेच अशा सर्व गावांमध्ये
कोतवाल व पोलीस पाटील संवर्गातील पदे सद्य:स्थितीत अस्तित्वात असलेल्या आरक्षणाच्या
नियमानुसार तसेच गुणवत्तेनुसार भरण्यात यावीत.
# Page 3
शासन निर्णय क्रमांक: बीसीसी २०१८/प्र.क्र.४२७/१६-ब
४) मा. राज्यपाल महोदयांच्या दि.२९.८.२०१९ च्या अधिसूचनेमध्ये नमूद १७ संवर्गातील
पदांबाबत प्रत्येक प्रशासकीय विभागाने प्रत्येक संवर्गातील पदाचे क्षेत्र (गावे) निश्चित करुन ते
अधिसूचित करावे.
५) अनुसुचित क्षेत्राच्या गांवामधील अनुसूचित जमातीच्या लोकसंख्येचे, अनुसूचित
जातीच्या लोकसंख्येचे व इतर लोकसंख्येचे प्रमाण निश्चित करावे..
६) प्रत्येक पदाच्या निश्चित केलेल्या क्षेत्रानुसार अनुसूचित जमातीच्या लोकसंख्येचे प्रमाण
निश्चित करुन अनुसूचित जमाती प्रवर्गातून १००%, ५०% व २५% भरावयाची संवर्गनिहाय
पदसंख्या निश्चित करावी
७) ज्या अधिसूचित क्षेत्रातील ५०% पदे अनुसूचित जमाती प्रवर्गातून भरावयाची आहेत त्या
क्षेत्रातील पदांना “परिशिष्ट अ” प्रमाणे आरक्षण ठेवण्यात यावे.
८) ज्या अधिसूचित क्षेत्रातील २५% पदे अनुसूचित जमाती प्रवर्गातून भरावयाची आहेत त्या
क्षेत्रातील पदांना “परिशिष्ट ब” प्रमाणे आरक्षण ठेवण्यात यावे.
९) अधिसूचित क्षेत्रातील अधिसूचित १७ संवर्गातील पदांच्या कार्यक्षेत्रासाठी जिल्हा हा
घटक धरण्यात यावा. तथापि, वन विभागाच्या अखत्यारितील वन निरिक्षक व वनरक्षक या
पदांबाबत वनविभाग / तालुका हा घटक धरण्यात यावा. सदर पदांसाठी सोबत जोडलेल्या
“परिशिष्ट-क” प्रमाणे नियुक्ती प्राधिकारी घोषित करावे.
१०) भरती प्रक्रिया राबविताना स्थानिक अनुसूचित जमातीतील उमेदवार उपलब्ध न
झाल्यास रिक्त राहणारी पदे संबंधित महसूली विभागातील अनूसचित जमातीच्या स्थानिक भाषा
अवगत असलेल्या अर्हताधारक उमेदवारामधून भरण्यात यावीत.
११) अधिसूचित क्षेत्राव्यतिरिक्त इतर क्षेत्रातील १७ संवर्गातील पदे महाराष्ट्र राज्य
लोकसेवा (अनुसूचित जाती, अनुसूचित जमाती, निरधिसूचित जमाती (विमुक्त जाती, भटक्या
जमाती, विशेष मागास प्रवर्ग व इतर मागास वर्ग यांच्यासाठी आरक्षण) अधिनियम २००१ नुसार व
आरक्षणासंदर्भात वेळोवेळी निर्गमित केलेल्या शासन निर्णयानुसार भरण्यात यावीत.
१२) वरीलप्रमाणे पदभरती करताना वित्त विभागाच्या वेळोवेळी निर्गमित केलेल्या सूचनांचे
पालन करण्यात यावे.
५. सदर शासन निर्णय सर्व शासकीय / निमशासकीय कार्यालये, सेवा मंडळे, महानगर
पालिका, नगरपालिका, स्थानिक स्वराज्य संस्था, जिल्हा परिषदा, महामंडळे, शासकीय अनुदान
# Page 4
शासन निर्णय क्रमांक: बीसीसी २०१८/प्र.क्र.४२७/१६-ब
प्राप्त शैक्षणिक संस्था, विद्यापीठे, सहकारी संस्था, शासकीय उपक्रम व शासनाच्या
अधिपत्याखालील किंवा शासनाने अनुदान दिलेली मंडळे यांना लागू आहे.
# Page 5
# Page 6
# Page 7
# Page 8