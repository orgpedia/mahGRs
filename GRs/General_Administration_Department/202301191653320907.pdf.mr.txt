# Page 1
राज्यातील निवृत्तीवेतनधारक स्वातंत्र्य सैनिक / त्यांचे जोडीदार यांचे निवृत्तीवेतनात वाढ करणेबाबत.....
माहे नोव्हेंबर, २०२२ ते डिसेंबर, २०२२ थकबाकीचे प्रदान....
महाराष्ट्र शासन
सामान्य प्रशासन विभाग
शासन निर्णय क्रमांक: संकिर्ण-१९२१/प्र.क्र.१५५/२०२१/स्वासैक- १
हुतात्मा राजगुरु चौक, मादाम कामा मार्ग,
मंत्रालय, मुबंई ४०० ०३२.
दिनांक : १९ जानेवारी, २०२३.
वाचा: १) सामान्य प्रशासन विभाग, शासन निर्णय क्रमांक निवृवे-२०१२/प्र.क्र.११९/२०१२/स्वासैक-१ दिनांक ०३.०९.२०१४.
२) सामान्य प्रशासन विभाग, शासन निर्णय क्रमांक संकिर्ण-२००५/प्र.क्र.१४१/२००५(२०१७)/स्वासैक-१, दिनांक १३.०३.२०१९.
३) सामान्य प्रशासन विभाग, संकिर्ण-१९२१/प्र.क्र.१५५/२०२१/स्वासैक-१, दिनांक २२.११.२०२२
प्रस्तावना: राज्य शासनामार्फत स्वातंत्र्य सैनिक/त्यांचे जोडीदार यांना शासन निर्णय दिनांक ३ सप्टेंबर, २०१४ अन्वये दरमहा रु.१०,०००/- इतके स्वातंत्र्यसैनिक निवृत्तीवेतन अनुज्ञेय करण्यात आले होते. त्यानुसार आतापर्यंत माहे डिसेंबर, २०२२ पर्यंतचे दरमहा निवृत्तीवेतन संबंधित जिल्हाधिकारी कार्यालयांना वितरीत करण्यात आले आहे.
राज्यातील निवृत्तीवेतनधारक स्वातंत्र्य सैनिक/ त्यांचे जोडीदार यांना स्वातंत्र्य सैनिक निवृत्तीवेतनात वाढ करण्याबाबतचा निर्णय मा.मंत्रिमंडळाच्या दिनांक १७ नोव्हेंबर, २०२२ रोजीच्या बैठकीमध्ये घेण्यात आला, त्यानुसार संदर्भ क्र.३ येथील दिनांक २२.११.२०२२ रोजीच्या शासन निर्णयान्वये स्वातंत्र्य सैनिकांच्या निवृत्तीवेतनात वाढ करण्यात आली आहे. त्यानुसार सदर स्वातंत्र्य सैनिक / त्यांचे जोडीदार यांना माहे नोव्हेंबर, २०२२ ते डिसेंबर, २०२२ या दोन महिन्यांच्या कालावधीतील थकबाकीचे प्रदान अदा करण्याची बाब शासनाच्या विचाराधिन होती.
शासन निर्णय: शासन निर्णय दिनांक २२.११.२०२२ मधील तरतूदीनुसार राज्य शासन स्वातंत्र्य सैनिक निवृत्तीवेतनधारक स्वातंत्र्य सैनिक/ त्यांचे जोडीदार यांना स्वातंत्र्य सैनिक निवृत्तीवेतनात वाढ केलेल्या कालावधीपासून म्हणजे दिनांक १ नोव्हेंबर, २०२२ ते डिसेंबर, २०२२ या दोन महिन्याच्या कालावधीतील थकबाकीचे प्रदान करण्यास या शासन निर्णयान्वये मान्यता देण्यात येत आहे.
त्यानुसार सर्व जिल्हाधिकारी यांनी राज्यातील स्वातंत्र्य सैनिक / त्यांचे जोडीदार यांच्या बँकखात्यामध्ये थकबाकी जमा करणेबाबत उचित कार्यवाही करावी.
२. सर्व जिल्हाधिकारी कार्यालयांनी स्वातंत्र्य सैनिक / त्यांचे जोडीदार यांना थकबाकी देय करण्यासाठी शासन निर्णयासोबत जोडलेल्या विवरणपत्रामध्ये दर्शविल्याप्रमाणे एकूण रु. १२,४५,८०,०००/- (रुपये बारा कोटी पंचेचाळीस लाख ऐंशी हजार फक्त) इतका निधी वितरीत करण्यात येत आहे. सदर निधीतून सर्व स्वातंत्र्य सैनिक / त्यांचे जोडीदार यांना थकबाकी वितरीत करणेबाबतची कार्यवाही १५ दिवसात पूर्ण करुन त्याबाबतचा अद्ययावत अहवाल शासनास सादर करावा.
# Page 2
शासन निर्णय क्रमांक: संकिर्ण-१९२१/प्र.क्र.१५५/२०२१/स्वासैक-१
३. जिल्हाधिका-यांना वितरीत केलेल्या निधीतून खर्च केलेल्या अनुदानाच्या रकमांचा ताळमेळ महालेखापाल - १, मुंबई / महालेखापाल - २ नागपूर यांचेकडे विहित कालावधीत करुन खर्चमेळाचा मासिक अहवाल शासनास नियमितपणे सादर करावा. याप्रकरणी शासन परिपत्रक क्र. खर्चमेळ २०११/प्र.क्र.१३९/२०११/स्वासैक-१, दिनांक १६/०८/२०११ नुसार कार्यवाही करावी.
४. याप्रित्यर्थचा चालू आर्थिक वर्षातील खर्च मागणी क्र. ए-५, २२३५, सामाजिक सुरक्षा व व कल्याण, ६०, इतर सामाजिक सुरक्षा व कल्याण कार्यक्रम, १०२, सामाजिक सुरक्षा योजनेखालील निवृत्तीवेतन, (००) (०१) स्वातंत्र्य सैनिक व त्यांच्यावर अवलंबून असलेल्या व्यक्ती इत्यादींना निवृत्तीवेतन ( २२३५००१५ ) (अनिवार्य), ०४ - निवृत्तीवेतनविषयक खर्च या लेखाशीर्षाखालील सन २०२२-२३ या वित्तीय वर्षाच्या मंजूर अंदाजपत्रकीय तरतुदीतून भागविण्यात यावा आणि त्याच लेखाशीर्षाखाली खर्ची टाकण्यात यावा.
# Page 3