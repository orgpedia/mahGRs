# Page 1
शासकीय परिवहन सेवा, मुंबई या कार्यालयामार्फत खाजगी पुरवठादारांकडून घेण्यात येणाऱ्या वाहनांचे दर करार निश्चित करणेबाबत...
महाराष्ट्र शासन
सामान्य प्रशासन विभाग
शासन निर्णय क्रमांक:- शापसे-३४२२/प्र.क्र.७८/का.३१
मंत्रालय, मुंबई ४०० ०३२.
दिनांक:- ०१ जून, २०२३
वाचा: १) नियंत्रक, शासकीय परिवहन सेवा, यांचे पत्र क्र. शापसे/वा. वि. / २०२३/२०८३, दि. ३०.०१.२०२३.
२) शासन निर्णय, सामान्य प्रशासन विभाग क्र. शापसे-३४२०/प्र.क्र.५४/३१, दि. १०.०८.२०२० व शासन पत्र समक्रमांक दि.०९.०८.२०२१, ३) शासन निर्णय क्र.शापसे-१०११/प्र.क्र.१५५/३१, दि.३०.०६.२०११ ४) शासन पत्र क्र.शापसे-३४२२/प्र.क्र.७८/३१ (शापसे), दि.०३.०१.२०२३
प्रस्तावना: शासकीय परिवहन सेवा, वरळी, मुंबई यांच्याकडून अति अति व अति महत्वाच्या राज्य अतिथींच्या परिवहन व्यवस्थेसाठी, शासकीय वाहने उपलब्ध नसतांना खाजगी पुरवठादारांकडून भाडयाने वाहने उपलब्ध करून घेण्यात येतात. याकरिता संदर्भाधिन क्र. २ अन्वये, निश्चित केलेल्या पुरवठादारांचे दरपत्रक संपुष्टात आल्यानंतर भाडेतत्वावर वाहने घेण्यासाठी उपरोक्त दरकरारास संदर्भाधीन क्र. ४ येथील शासन पत्रान्वये दि.३१.०१.२०२३ पर्यंत अथवा नवीन दरकरार होईपर्यंत यापैकी जे अगोदर घडेल त्या कालावधीपर्यंत मुदतवाढ देण्यात आली होती व शासकीय परिवहन सेवा कार्यालय, मुंबई मार्फत नव्याने खाजगी पुरवठादारांकडून भाडयाने वाहने उपलब्ध करून घेण्यासाठी दरकरार करण्यासाठी ई-निविदा मागविण्यात आल्या होत्या. त्याअनुषंगाने प्राप्त निविदांची संदर्भ क्र. ३ च्या दिनांक ३०.०६.२०११ च्या शासन निर्णयान्वये गठित समितीमार्फत छाननी करण्यात आली. सदर छाननी अंती वाहन पुरवठ्यासंदर्भातील विविध टप्प्यांचे कमीत कमी दर अंतिमतः निश्चित करण्यात आले. या निश्चित करण्यात आलेल्या दरांना मान्यता देण्याची व या दराने जे खाजगी पुरवठादार वाहने पुरविण्यास तयार असतील त्या पुरवठादारांना शासनमान्य पुरवठादार म्हणून मान्यता देण्याची बाब शासनाच्या विचाराधिन होती.
शासन निर्णय: त्यानुसार आता, शासकीय परिवहन सेवा, वरळी, मुंबई यांचेकडून मुंबईस भेट देणाऱ्या सन्माननीय अतिथींच्या परिवहन व्यवस्थेसाठी शासकीय वाहने उपलब्ध नसताना खाजगी पुरवठादारांकडून भाडयाने वाहने उपलब्ध करून घेण्यासाठी सोबतच्या विवरणपत्र - अ मधील दरास शासनाची मान्यता देण्यात येत आहे. या दराने तसेच निविदेतील अटी व शर्तीच्या अधिन राहून खालील तक्त्यात नमूद पुरवठादारांकडून त्यांच्या नावापुढे दर्शविण्यात आल्या प्रमाणे विवरणपत्र - अ मधील
# Page 2
शासन निर्णय क्रमांकः शापसे-३४२२/प्र.क्र.७८/का.३१
नमूद प्रकाराची वाहने उपलब्ध करून घेण्यासही या शासन निर्णयान्वये, शासनाची मान्यता देण्यात येत आहे.
-----------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | वाहन पुरवठादाराचे नांव व पत्ता व दूरध्वनी क्रमांक | विवरणपत्र –अ मधील वाहनाचा अनुक्रमांक |
| १ | मे. सुलभा ट्रॅव्हल्स, मुंबई, १०, मॅजेस्टिक शॉपिंग सेंटर, जे. एस. एस. रोड, गिरगांव, मुंबई ४०० ००४ ०२२-२३८९००६२, २३८५०७८० भ्रमणध्वनी क्र. ९८२१४७०३२२ | विवरणपत्र-अ मधील सर्व वाहने |
| २ | मे. संजय ट्रॅव्हल्स, मुंबई शॉप क्र.८, ई विंग, ट्रान्स रेसिडन्सी, सुहास नगर, रोड क्र.२३, आयसीआयसीआय बँके जवळ, एमआयडीसी, अंधेरी (पूर्व), मुंबई -४०० ०९३ ०२२-२३५३०२९१, २३५३०२९२ भ्रमणध्वनी क्र. ९८६९०८१४७८ e-mail- sanjaaytravels@vsnl.net | विवरणपत्र-अ मधील सर्व वाहने |
| ३ | मे. ए. बी. ट्रॅव्हल्स, मुंबई ६-ओ, शॉप नं.१, दामोदर पार्क, एल.बी.एस. मार्ग, घाटकोपर, (पश्चिम) मुंबई-४०० ०८६ ०२२-२५००८८५५ भ्रमणध्वनी क्र. ९८२०१४८५८/९६६४४६६७८९ e-mail- info@abcabs.co.in | विवरणपत्र-अ मधील सर्व वाहने |
| ४ | मे. विजय ट्रॅव्हल्स, मुंबई, शॉप क्र. ३, पारसमणी बिल्डिंग, न्यू माणीकलाल इस्टेट, नरसी मेहता मार्ग, घाटकोपर (प.), मुंबई - ८६ ०२२-४००३८८२८ भ्रमणध्वनी क्र. ८१०८७६१६३१/८४३३९७५८७९ email- vijaytravelsbooking@gmail.com | विवरणपत्र-अ मधील सर्व वाहने |
| ५ | मे.पॅटको कॅब्स प्रा.लि., ५, वैशाली विले पार्ले को. ऑप. हौसिंग, महंत रोड एक्सटेंशन, विले पार्ले (पू.), मुंबई -४०० ०५७ भ्रमणध्वनी क्र. ९५९४५५७३७३/९८२१५१७३३७३ / ९६१९७१७३७३ email-mangesh.patak@rediffmail.com | विवरणपत्र-अ मधील सर्व वाहने |
| ६ | मे. इको (इंडिया) मोबॅलिटी अँड हॉस्पिटॅलिटी प्रा. लि. मुंबई, १६६, सीएसटी रोड, सेंट्रल प्लाझा जवळ, कलिना, सांताक्रूझ, मुंबई -४०० ०९८ भ्रमणध्वनी –९३१३६९६६१७ e-mail- limos@ecorentacar.com | विवरणपत्र -अ मधील अ.क्र.१ ते ६, ८ ९ व १७ या वाहना प्रकारांसाठी |
-----------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः शापसे-३४२२/प्र.क्र.७८/का.३१
-------------------------------------------------------------------------------------------------------------------------------------------------------------------------------------------------------------------------------------------------------------------------
| ७ | मे.रामनिरंजन केडिया रेंट अ कार प्रा.लि., १९ कलियानदास उद्योग भवन, सेंच्युरी बाजार लेन, प्रभादेवी, मुंबई - ४०० ०२५ ९१-२२ ४३२२७७७७ | विवरणत्र अ मधील अ.क्र. ९,११,१८, व २० या वाहन प्रकारांसाठी |
| ८ | मे.प्लॅटिनम रेंट अ कार इंडिया प्रा.लि., ५ वा मजला, टेक्नोपोलिस नॉलेज पार्क, महाकाली केव्हज रोड, चकाला, अंधेरी (पूर्व), मुंबई -४०० ०९३ ९१ २२ ६८६२०४०० / ९१ ९८६७५७६७५० email-sales@platinumgroup.in | विवरणपत्र-अ मधील अ.क्र. १,२,३,५,७,९,११,१९ व २१ या वाहन प्रकारांसाठी |
-------------------------------------------------------------------------------------------------------------------------------------------------------------------------------------------------------------------------------------------------------------------------
२. खाजगी पुरवठादाराकडून भाडयाने वाहने घेण्यासंदर्भात नियंत्रक, शासकीय परिवहन सेवा, मुंबई यांनी खालीलप्रमाणे कार्यवाही करावी
१) निविदा सूचनांमधील अटी व शर्तीच्या अधिन राहून सोबतच्या विवरणपत्रातील दर मान्य असलेल्या उपरोक्त पुरवठादारांबरोबर वाहन पुरवठयाबाबतचा आवश्यक तो दरकरार तात्काळ करून घेण्यात यावा. तसेच निविदेतील अटी व शर्तींचे काटेकोरपणे पालन होईल असे पहावे.
२) सदर दरकरार दिनांक या शासन निर्णयाच्या दिनांकापासून दोन वर्षाच्या कालावधीसाठी (दि. ०१/०६/२०२३ ते दि.३१/०५/२०२५ पर्यंत) अंमलात राहील. तसेच दि ३१.०१.२०२३ ते या शासन निर्णयाच्या दिनांकपर्यंत उपरोक्त संदर्भाधिन क्र. २ च्या शासन निर्णयान्वये निश्चित केलेले दर लागू राहतील.
३) सदर दर करारामध्ये कोणतेही बदल वा सुधारणा करण्याचे अधिकार अंतिमत: शासनाचे राहतील.
४) खाजगी वाहने भाडयाने उपलब्ध करून घ्यावयाची झाल्यास नियंत्रकांनी वरील शासनमान्य पुरवठादारांकडूनच वाहने उपलब्ध करून घ्यावीत. वरील पुरवठादारांना समान न्यायाने भाडयाने वाहने उपलब्ध करून देण्याबाबत कळविण्यात यावे. जर एखाद्या पुरवठादाराने त्या दिवशी वाहने पुरविण्यास असमर्थता दर्शविली तर तसे त्या पुरवठादाराकडून लेखी घेण्यात यावे व त्याची प्रत बिलासोबत सादर करावी. मात्र सातत्याने पुरवठादाराकडून वाहनांचा पुरवठा न होऊ शकल्यास दंडात्मक कार्यवाही करण्याचे अधिकार नियंत्रक, शासकीय परिवहन सेवा यांना राहतील.
५) उपरोक्त सर्व पुरवठादारांनी विविक्षित परिस्थितीत / अपरिहार्य कारणास्तव वाहने पुरविण्यास असमर्थता दर्शविल्यास, अशा अपवादात्मक परिस्थितीत शासनमान्य दराने अन्य पुरवठादाराकडून वाहन उपलब्ध करून घेण्यास नियंत्रक, शासकीय परिवहन सेवा, यांना प्राधिकृत करण्यात येत आहे.
६) संबंधित पुरवठादारांनी वाहनाचा पुरवठा केल्यानंतर त्याबाबतचे देयक १५ दिवसांच्या आत नियंत्रक, शासकीय परिवहन सेवा, मुंबई किंवा संबंधित मागणीदार कार्यालयास अदा करण्यासाठी सादर करावीत.
७) नियंत्रक, शासकीय परिवहन सेवा, मुंबई यांनी वाहन पुरवठ्याबाबतची देयके प्राप्त झाल्यावर त्यांची तपासणी करून ती शिफारशींसह ३० दिवसाच्या आत न चुकता शासनास सादर करावीत.
८) राज्य शासनाच्या अन्य प्रशासकीय विभागांना त्यांच्या आवश्यकतेनुसार वाहने खाजगी पुरवठादारांकडून भाडयाने घ्यावयाची असल्यास, त्यांनी परस्पर संबंधित पुरवठादारांकडून विवरणपत्रातील दरानुसार वाहने उपलब्ध करून घ्यावीत. त्यावरील खर्च संबधित प्रशासकीय विभागाने त्यांच्याकडील तरतुदींतून भागवावा. सदर खर्चाची देयके शासकीय परिवहन सेवा पृष्ठ ४ पैकी ३
# Page 4
शासन निर्णय क्रमांकः शापसे-३४२२/प्र.क्र.७८/का.३१
कार्यालयाकडून प्रमाणित करण्याची आवश्यकता नाही. यासाठी शासकीय परिवहन सेवा कार्यालयाशी अनावश्यक पत्रव्यवहार किंवा मागणीपत्र करू नये.
# Page 5