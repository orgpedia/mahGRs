# Page 1
शासकीय जाहिरात वितरण कार्यपध्दतीमधून मुख्य निवडणूक अधिकारी, महाराष्ट्र राज्य यांचे कार्यालयास वगळणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक :- मावज-२०१८/प्र.क्र.३२२/३४
मादाम कामा रोड, मुंबई ४०० ०३२.
दिनांक :- १७ सप्टेंबर, २०१८
वाचा:- १) शासन निर्णय क्रमांक : सामान्य प्रशासन विभाग, क्र.मावज-२०१६/प्र.क्र.३९७/३४, दिनांक ५ जानेवारी, २०१८ प्रस्तावना: शासनाचे विभाग, शासकीय कार्यालये, सर्व महामंडळे/मंडळे, प्राधिकरणे, आयोग व राज्य
शासकीय कंपन्या यांच्यामार्फत देण्यात येणाऱ्या वर्गीकृत जाहिराती त्यांच्या स्तरावरुन शासन मान्य
दराने वितरीत कराव्यात व दर्शनी जाहिराती तयार करण्याचे वितरणाचे व सर्वंकष जाहिरात
मोहिमा आखणी व अंमलबजावणीचे काम माहिती व जनसपंर्क महासंचालनालयामार्फतच करण्यात
यावे असे आदेश सामान्य प्रशासन विभागाच्या दिनांक ५.१.२०१७ च्या शासन निर्णयान्वये निर्गमित
करण्यात आलेले आहेत.
मुख्य निवडणूक अधिकारी, महाराष्ट्र राज्य यांच्या कार्यालयामार्फत हाती घेण्यात येणाऱ्या
योजना व उपक्रम हे राज्य शासनाचे नसून भारत निवडणूक आयोगाचे असतात. त्यामुळे त्यांच्या
कार्यालयास सदर शासन निर्णयामधून वगळणे ही बाब शासनाच्या विचाराधीन होती.
शासन निर्णय :
मुख्य निवडणूक अधिकारी, महाराष्ट्र राज्य यांच्या कार्यालयामार्फत करण्यात येणाऱ्या
भारत निवडणूक आयोगाच्या जाहिराती व प्रसिध्दीच्या कामासाठी त्या कार्यालयास संदर्भाधिन
दि. ५.१.२०१७ च्या शासन निर्णयामधून वगळण्यास शासन मान्यता देण्यात येत आहे. तसेच मुख्य
निवडणूक अधिकारी, महाराष्ट्र शासन यांच्या कार्यालयाने विनंती केल्यास त्याप्रमाणे प्रचार व
प्रसिध्दीचे काम करण्यासाठी तज्ञ जाहिरात संस्था नेमून देणे आणि प्रसिध्दी साहित्य तयार
करण्याचे व जाहिरातीचे दर माहिती व जनसंपर्क महासंचालनालयाने ठरवून दयावेत.
# Page 2
शासन निर्णय क्रमांकः मावज-२०१८/प्र.क्र.३२२/३४