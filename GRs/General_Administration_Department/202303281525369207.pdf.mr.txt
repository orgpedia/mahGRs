# Page 1
ई- ऑफिस कार्यप्रणालीच्या वापरासंदर्भात.
महाराष्ट्र शासन
सामान्य प्रशासन विभाग
शासन परिपत्रक क्रमांक : संकीर्ण - २०२३/प्र.क्र. ०२/१८(र. व का.)
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक : २७ मार्च, २०२३.
संदर्भ :-१) शासन परिपत्रक क्रमांक : संकीर्ण २०२३/प्र.क्र.०२/१८ (र. व का.), दि. ०२ फेब्रुवारी, २०२३.
२) शासन परिपत्रक क्रमांक: मातंसं २०२२ / प्र.क्र. ६२ / से- १ / ३९,
दिनांक २३.०२.२०२३.
शासन परिपत्रक : राज्य शासनामध्ये शासकीय कामकाजात संगणकाचा अधिकाधिक वापर करुन शासकीय कामकाज गतिमान व्हावे, कामकाजात सुसूत्रता यावी, दस्तऐवज व माहिती सुरक्षित राहावी, तसेच निर्णय प्रक्रिया गतिमान व सुलभ व्हावी याकरिता मंत्रालयीन विभागांमधील तसेच क्षेत्रीय कार्यालयांतील शासकीय कामकाजात ई- ऑफिस प्रणालीचा प्रभावी वापर करून सदर प्रणाली कार्यान्वित करण्यासाठी आवश्यक असलेल्या सूचना उपरोक्त संदर्भीय परिपत्रकांनुसार देण्यात आल्या आहेत. मंत्रालयीन सर्व प्रशासकीय विभागांमधील तसेच क्षेत्रीय कार्यालयांतील शासकीय कामकाजात दि.०१ एप्रिल, २०२३ पासून ई- ऑफिस प्रणालीचा वापर प्रभावी पणे करण्यासाठी संदर्भीय परिपत्रक दिनांक. २३ फेब्रुवारी, २०२३ नुसार मानक कार्यपद्धती निर्गमित करण्यात आली आहे.
२. मंत्रालयीन प्रशासकीय विभाग तसेच क्षेत्रीय कार्यालयांमधील शासकीय कामकाजात सद्य:स्थितीत ई- ऑफिसची कार्यवाही ६.२ या कार्यप्रणालीमध्ये सुरू आहे. सदर कार्यप्रणाली उन्नत करून आता ७.० या कार्यप्रणालीवर सुरू करावयाची आहे. याकरिता सद्य:स्थितीत सुरू असलेली ई- ऑफिस ६.२ ही कार्यप्रणाली दिनांक २९ मार्च, २०२३ ते दिनांक १७ एप्रिल, २०२३ पर्यंत या कालावधीमध्ये उपलब्ध राहणार नाही. तरी सद्य:स्थितीत वापरात असलेल्या ई- ऑफिस कार्यप्रणालीसंदर्भात खालीलप्रमाणे कार्यवाही करण्यात यावी अशा सूचना देण्यात येत आहेत: अ) मंत्रालयीन विभागांतील सद्य:स्थितीत सुरु असलेली ई- ऑफिस कार्यप्रणाली ६.२ मधून ७.० वर उन्नत करण्याकरिता दिनांक २९ मार्च, २०२३ रोजी रात्री ८.०० वाजल्यापासून दिनांक ३ एप्रिल, २०२३ रोजी सकाळी ९.०० वाजेपर्यंत सदर कार्यप्रणाली उपलब्ध राहणार नाही. तरी सदर कालावधीमध्ये मंत्रालयीन विभागांनी ई- ऑफिस कार्यप्रणालीवरील नस्तींबाबतची कार्यवाही तात्पुरत्या स्वरूपात प्रत्यक्षपणे (फिजिकल ) करावी. ई- ऑफिस कार्यप्रणाली ६.२ मधून ७.० वर उन्नत करुन उपलब्ध झाल्यानंतर नवीन कार्यप्रणालीमध्ये टपाल / नस्त्या स्कॅन करुन दाखल (upload) करण्याची जबाबदारी संबंधित विभागांची राहील. तरी मंत्रालयीन सर्व विभागांनी याबाबतची नोंद घेऊन आवश्यक ती कार्यवाही करावी.
ब) क्षेत्रीय कार्यालयांतील सद्य:स्थितीत सुरु असलेली ई- ऑफिस कार्यप्रणाली ६.२ मधून ७.० वर उन्नत करण्याकरिता दिनांक १३ एप्रिल, २०२३ रोजी रात्री ८.०० वाजल्यापासून दिनांक १७ एप्रिल, २०२३ रोजी सकाळी ९.०० वाजेपर्यंत सदर कार्यप्रणाली उपलब्ध राहणार नाही. तरी सदर कालावधीमध्ये क्षेत्रीय कार्यालयांनी ई- ऑफिस कार्यप्रणालीवरील नस्तींबाबतची कार्यवाही
# Page 2
शासन परिपत्रक क्रमांकः संकीर्ण-२०२३/प्र.क्र. ०२/१८(र. व का.)
तापत्पुरत्या स्वरूपात प्रत्यक्षपणे (फिजिकल ) करावी. ई- ऑफिस कार्यप्रणाली ६.२ मधून ७.० वर उन्नत करुन उपलब्ध झाल्यानंतर नवीन कार्यप्रणाली मध्ये टपाल / नस्त्या स्कॅन करुन दाखल (upload) करण्याची जबाबदारी संबंधित क्षेत्रीय कार्यालयांची राहील. तरी संबंधित क्षेत्रीय कार्यालयांनी याबाबतची नोंद घेऊन आवश्यक ती कार्यवाही करावी.
# Page 3