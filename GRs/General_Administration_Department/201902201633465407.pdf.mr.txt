# Page 1
लिपिक-टंकलेखक सेवाप्रवेशोत्तर प्रशिक्षण परीक्षा २०१९ ला बसू इच्छित असलेल्या उमेदवारांचे अर्ज पाठविण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक: सेप्रप-१९१८/प्र.क्र.२२/का-१७
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: २० फेब्रुवारी, २०१९.
वाचा १. शासन परिपत्रक क्रमांकः सेप्रप-१९१८/प्र.क्र.२२/का-१७, दि. १८ ऑगस्ट, २०१८.
२. शासन परिपत्रक क्रमांकः प्रप-१९१८/प्र.क्र.२२/का-१७, दि. १२ फेब्रुवारी, २०१९.
शासन परिपत्रक - मंत्रालयीन प्रशासकीय विभागातील लिपिक-टंकलेखकांसाठीच्या सेवाप्रवेशोत्तर प्रशिक्षण परीक्षेला प्रथमच बसणाऱ्या व संदर्भाधिन क्र. १ च्या परिपत्रकास अनुसरुन अर्ज सादर केलेल्या उमेदवारांना दि. १ ऑक्टोबर, २०१८ ते २१ डिसेंबर, २०१८ या कालावधीत तुकडीनिहाय राज्य प्रशिक्षण नियंत्रण व मूल्यमापन यंत्रणा, यशदा यांच्या अधिनस्त असलेल्या विविध विभागीय प्रशासकीय प्रशिक्षण संस्थामध्ये पायाभूत प्रशिक्षणांतर्गत प्रशिक्षण देण्यात आले आहे. तथापि, नव्याने नियुक्त झालेल्या काही लिपिक-टंकलेखक यांना विभागाने विलंबाने नियुक्ती दिल्यामुळे ते संदर्भ क्र. १ च्या परिपत्रकास अनुसरुन अर्ज सादर करु शकले नाहीत. मात्र त्यांनी दि. १ ऑक्टोबर, २०१८ ते २१ डिसेंबर, २०१८ या कालावधीत तुकडीनिहाय झालेले प्रशिक्षण पूर्ण केल्याचे निदर्शनास आले आहे. त्यामुळे संदर्भ क्र .१ येथील परिपत्रकास अनुसरुन अर्ज सादर केलेला नाही, परंतु उपरोक्त कालावधीतील पायाभूत प्रशिक्षण पूर्ण केले आहे त्या लिपिक-टंकलेखकांनी लिपिक-टंकलेखक सेवाप्रवेशोत्तर प्रशिक्षण परीक्षा-२०१९ ला बसण्यासाठी त्यांचे विहित नमुन्यातील अर्ज संदर्भ क्र. २ च्या परिपत्रकास अनुसरुन दि. २८ फेब्रुवारी, २०१९ पर्यंत या विभागास त्यांच्या प्रशासकीय विभागामार्फत सादर करावेत.
२. तसेच नव्याने नियुक्त झालेले जे संदर्भ क्र. १ च्या परिपत्रकास अनुसरुन अर्ज सादर करु शकले नाहीत आणि ज्यांनी पायाभूत प्रशिक्षणही पूर्ण केलेले नाही असे लिपिक-टंकलेखक सेवाप्रवेशोत्तर प्रशिक्षण परीक्षा-२०१९ देवू इच्छित असतील तर त्यांनीही संदर्भ क्र.२ च्या परिपत्रकास अनुसरुन दि. २८ फेब्रुवारी, २०१९ पर्यंत या विभागास त्यांच्या प्रशासकीय विभागामार्फत अर्ज सादर करावेत.
३. संबंधित उमेदवारांच्या प्रशासकीय विभागांच्या आस्थापना अधिकाऱ्यांनी उमेदवाराच्या अर्जातील सर्व तपशील बरोबर असल्याची खात्री करुन / प्रमाणित करुन अर्ज या कार्यासनाकडे निश्चितपणे दिनांक २८ फेब्रुवारी, २०१९ पर्यंत पोच होतील अशा पध्दतीने पाठवावेत. उमेदवाराने
# Page 2
शासन परिपत्रक क्रमांक: सेप्रप-१९१८/प्र.क्र.२२/का-१७
अर्जात नमूद केलेली सर्व माहिती अचूक असल्याची आस्थापना अधिकारी यांनी खात्री करावी. विहित नमुन्यातील अर्जाचा नमूना मंत्रालय इंट्रानेटवर “आवेदन पत्र” या मथळ्याखाली उपलब्ध आहे.
३. सर्व मंत्रालयीन प्रशासकीय विभागांनी कृपया सदर परिपत्रक लेखी स्वरुपात संबंधित लिपिक-टंकलेखक यांच्या ( प्रतिनियुक्ती वर / रजेवर असलेल्या लिपिक-टंकलेखक यांच्या सह ) त्वरीत निदर्शनास आणावे व त्यांची स्वाक्षरी घेऊन, ती कागदपत्रे आपल्या अभिलेखात जतन करुन ठेवावीत. एखाद्या पात्र उमेदवाराचा अर्ज छाननी करुन विहित मुदतीत या कार्यासनास प्राप्त झाला नाही तर त्याची संपूर्ण जबाबदारी संबंधित उमेदवार आणि त्या विभागाची राहील. तसेच विहित कालमर्यादेनंतर प्राप्त होणारे अर्ज स्विकृत केले जाणार नाही याची कृपया नोंद घ्यावी.