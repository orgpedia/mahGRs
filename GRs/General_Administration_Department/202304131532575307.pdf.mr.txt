# Page 1
सरळसेवा सहायक कक्ष अधिकारी (मुख्य) परीक्षा-२०२१ महाराष्ट्र लोकसेवा आयोगाने शिफारस केलेल्या उमेदवारांपैकी विहित मुदतीत रूजू न झालेल्या उमेदवारांची नियुक्ती रद्द करण्याबाबत.
महाराष्ट्र शासन
सामान्य प्रशासन विभाग
क्रमांक : एएससी १४२२/प्र.क्र.२३०/१४-अ,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दूरध्वनी क्रमांक : ०२२-२२७९४१७२.
दिनांक : १३ एप्रिल, २०२३.
वाचा:- १) म.लो.आ. चे क्र. १४४२ (२) (१)/२०२१/२३, दि. ०८-१२-२०२२ रोजीचे पत्र.
२) या विभागाचे समक्रमांकाचे दि. २३-०१-२०२३ चे ज्ञापन.
३) सा.प्र.वि., शासन परिपत्रक क्र. मलोआ १११९/प्र.क्र.११५/८, दि.०२-०८-२०१९.
शासन आदेश :
महाराष्ट्र दुय्यम सेवा, अराजपत्रित गट-ब मुख्य परीक्षा २०२१ या परीक्षेतील सहायक कक्ष
अधिकारी संवर्गाच्या १०० पदांसाठी दिनांक ३१-०७-२०२२ रोजी घेण्यात आलेल्या मुख्य परिक्षेचा अंतिम
निकाल दि. ०६-१२-२०२२ रोजी महाराष्ट्र लोकसेवा आयोगाने त्यांच्या संकेतस्थळावर प्रसिध्द केला आहे.
सरळसेवा सहायक कक्ष अधिकारी (मुख्य) परीक्षा-२०२१ च्या अंतिम निकालाच्या आधारे महाराष्ट्र
लोकसेवा आयोगाने संदर्भाधिन क्र. १ येथील दिनांक ०८-१२-२०२२ च्या पत्रान्वये शिफारस केलेल्या १००
उमेदवारांचे या विभागाच्या संदर्भाधिन क्र. २ येथील दि. २३-०१-२०२३ च्या ज्ञापनान्वये मंत्रालयीन
विभागात सहायक कक्ष अधिकारी पदावर नियतवाटप करण्यात आले होते. सदर ज्ञापनान्वये उमेदवारांना
नियुक्तीचा स्विकार करण्यासाठी दि. २३-०२-२०२३ पर्यंत मुदत देण्यात आलेली होती.
२. संदर्भाधीन क्र. ३ येथील दि. ०२-०८-२०१९ च्या शासन परिपत्रकानुसार नियुक्ती आदेशात नमूद
केलेल्या ३० दिवसाच्या मुदतीत उमेदवार रूजू न झाल्यास किंवा विहित कालावधीत रूजू होण्यासाठी
मुदतवाढ देण्याची विनंती न केल्यास किंवा विहित वाढीव कालावधीत उमेदवार रूजू न झाल्यास नियुक्ती
प्राधिकारी यांनी संबंधित उमेदवाराची नियुक्ती रद्द करण्याचे आदेश निर्गमित करण्याची तरतूद करण्यात
आलेली आहे.
# Page 2
शासन आदेश क्रमांकः एएससी १४२२/प्र.क्र.२३०/१४-अ
३. दि. २३-०१-२०२३ च्या ज्ञापनान्वये नियवाटप करण्यात आलेल्या १०० उमेदवारांपैकी ५
उमेदवारांनी विहित मुदतीत नियुक्तीचा स्विकार करण्यासाठी मुदतवाढ देण्याबाबत या विभागाकडे अर्ज
सादर केले होते. या ५ उमेदवारांनी त्यांच्या अर्जात नमूद केलेली कारणे तसेच "महाराष्ट्र नागरी सेवा
(ज्येष्ठतेचे विनियमन) नियमावली, २०२१" मधील तरतुदीनुसार सदर ५ उमेदवारांना नियतवाटप केलेल्या
विभागात रूजू होण्यासाठी एक महिना म्हणजेच दि. २३-०३-२०२३ पर्यंत मुदतवाढ देण्यात आली होती.
तथापि अन्य ९५ उमेदवारांनी दि. २३-०२-२०२३ पर्यंत संबंधित विभाग/कार्यालयात व्यक्तिश: उपस्थित
राहून नियुक्ती स्विकारणे आवश्यक होते. तथापि, नियतवाटप करण्यात आलेल्या १०० उमेदवारांपैकी २९
उमेदवारांनी नियुक्ती स्विकारली नाही. (मुदतवाढ देण्यात आलेल्या उमेदवारांसह)
४. सबब, संदर्भाधिन क्र. ३ येथील शासन परिपत्रकातील तरतुदीनुसार संदर्भाधिन क्र. २ येथील
दि. २३-०१-२०२३ च्या ज्ञापनान्वये मंत्रालयीन विभागात सहायक कक्ष अधिकारी पदावर नियतवाटप
करण्यात आलेल्या उमेदवारांपैकी विहित कालावधीत रूजू न झालेल्या सोबतच्या विवरणपत्र "अ" मधील
उमेदवारांचे नियतवाटप रद्द करण्यात येत आहे.
# Page 3
# Page 4