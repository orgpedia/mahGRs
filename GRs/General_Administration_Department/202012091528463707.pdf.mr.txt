# Page 1
एकत्रित परिविक्षाधीन प्रशिक्षण कार्यक्रमाकरिता आर्थिक वर्ष सन २०२०-२१ साठी यशदा, पुणे या संस्थेस अनुदान वितरित करण्याबाबत (२)
महाराष्ट्र शासन
सामान्य प्रशासन विभाग
शासन निर्णय क्रमांक. टिआरएन-११२०/प्र.क्र.३१/सीपीटीपी-अ
मंत्रालय, मुंबई
दिनांक- ०९/१२/२०२०
वाचा :-१) सामान्य प्रशासन विभाग, शासन निर्णय, क्रमांक-टिआरएन-२०१३/प्र.क्र.८४/१३/१२-अ, दिनांक २०/०१/२०१४
२) वित्त विभाग, शासन निर्णय क्रमांक. बीयुडी-२०२०/प्र.क्र.६५/सीपीटीपी-अ, दिनांक ०४/०५/२०२०
३) सामान्य प्रशासन विभाग, शासन निर्णय, क्रमांक-बीयुडी-२०२०/प्र.क्र.१३ /सीपीटीपी-अ, दिनांक २८/०९/२०२०
४) यशदा, पुणे यांचे पत्र क्र.जा.क्रमांक.७१०/सीपीटीपी प्रशासन/८६/०८/२०-२१/अर्थसंकल्पीय अंदाज/२०२१-२२, दिनांक ०५/११/२०२०
प्रस्तावना : सामान्य प्रशासन विभाग, शासन निर्णय, दि. २०/०१/२०१४ नुसार शासन सेवेमध्ये सरळसेवेने नियुक्ती हाणाऱ्या गट-अ व गट-ब संवर्गातील अधिकांऱ्यासाठी एकत्रित परिविक्षाधीन प्रशिक्षण कार्यक्रम राबविण्यात येत आहे. एकत्रित परिविक्षाधीन प्रशिक्षण कार्यक्रमासाठी यशवंतराव चव्हाण विकास प्रशासन प्रबोधिनी (यशदा), पुणे या प्रशिक्षण संस्थेच्या आस्थापनेवर सीपीटीपी कक्षासाठी संदर्भ क्र. १ येथील शासन निर्णयान्वये एकूण १२ पदे मंजूर करण्यात आली आहेत. उपरोक्त वाचा येथील संदर्भ क्र.
३ येथील शासन निर्णयान्वये यशदाच्या आस्थापनेवर दि. २१/०८/२०१४ ते दि. २४/०६/२०१८ या कालावधीत प्रतिनियुक्तीवर राहिलेले श्री. मारुती मुळे, लेखाधिकारी यांच्या वेतन फरकाच्या पहिल्या हफ्त्याची भविष्य निर्वाह निधी रक्कम रु.६०,४८६/- व रजा वेतन अशंदान आणि निवृत्ती वेतन अंशदान यावरील रु. ८८,१७९/- असे एकूण रु.१,४८,६६५/- इतके अनुदान दिनांक २८/०९/२०२० शासन निर्णयान्वये वितरित करण्यात आले आहे. आता दिनांक २६/०८/२०२० पासून लेखाधिकारी, वर्ग-१ हे पद भरण्यात आले असून त्यांच्या वेतनाकरिता दिनांक २६/०९/२०२० पासून मार्च, २०२१ पर्यंत एकूण रु. ८,७२,०००/- इतका निधी वितरित करण्याची बाब शासनाच्या विचाराधीन होती.
शासन निर्णय सदर शासन निर्णयान्वये यशवंतराव चव्हाण विकास प्रशासन प्रबोधिनी (यशदा), पुणे या संस्थेस “लेखाशीर्ष-ए-४, २०७० इतर प्रशासकीय सेवा ०० -००३ प्रशिक्षण (००) (१२) यशदा, पुणे या संस्थेस एकत्रित परिविक्षाधीन प्रशिक्षण कार्यक्रमासाठी सहायक अनुदान (२०७००८७१) ३६, सहायक अनुदाने (वेतन)” या लेखाशिर्षाखाली सन २०२०-२०२१ या आर्थिक वर्षात रु.८,७२,०००/- (रुपये आठ लक्ष बाहत्तर हजार फक्त) इतका निधी वितरित करण्यास पुढील अटी व शर्तीच्या अधीन राहून शासन मान्यता देण्यात येत आहे.
अ) यशवंतराव चव्हाण विकास प्रशासन प्रबोधिनी (यशदा) पुणे या संस्थेने खर्च वितरित अनुदानाच्या मर्यादेत ठेवावा व प्रत्यक्ष झालेल्या खर्चाइतकीच देयके कोषागारातून आहरित करण्याची दक्षता घ्यावी.
# Page 2
शासन निर्णय क्रमांकः टिआरएन-११२०/प्र.क्र.३१/सीपीटीपी-अ
आ) प्रत्यक्ष झालेल्या खर्चाइतकी देयके कोषागारात सादर करुन रक्कम आहरित केल्यानंतर आहरित केलेली रक्कम महालेखापाल कार्यालयातील लेख्यात त्याच शीर्षाखाली नोंदली गेली आहे किंवा नाही याची खात्री करुन घ्यावी व त्याबाबतचे प्रमाणपत्र १५ दिवसांच्या आत शासनास सादर करावे.
इ) सन २०२०-२१ या आर्थिक वर्षात केलेल्या खर्चाचा खर्च ताळमेळ करण्याची संपूर्ण जबाबदारी संबंधित नियंत्रक अधिकारी तसेच आहरण व संवितरण अधिकारी यांची राहील.
ई) यशवंतराव चव्हाण विकास प्रशासन प्रबोधिनी (यशदा), पुणे या संस्थेने वितरित करण्यात आलेल्या अनुदानाचे उपयोगिता प्रमाणपत्र (UTILIZATION CERTIFICATE) महालेखापाल, महाराष्ट्र १/२, मुंबई/ नागपूर व शासनाला सादर करावे.
उ) यशवंतराव चव्हाण विकास प्रशासन प्रबोधिनी (यशदा), पुणे या संस्थेने उपरोक्त अनुदानामधून केलेल्या खर्चाचे स्वतंत्र लेखे व पुस्तके ठेवण्यात यावीत. सदर लेखे व पुस्तके तपासण्याचे अधिकार महालेखापाल, महाराष्ट्र १/२, मुंबई / नागपूर यांना राहतील व त्याकरिता यशदा, पुणे त्यांना संपूर्ण सुविधा उपलब्ध करुन देईल.
ऊ) वित्त विभागाच्या दि. ०४/०५/२०२० च्या शासन निर्णयातील नमूद अटी / शर्तीचे पालन करुन सदर निधी खर्च करण्यात यावा.
३. यशवंतराव चव्हाण विकास प्रशासन प्रबोधिनी (यशदा), पुणे या संस्थेचे आहरण व संवितरण अधिकारी यांनी संस्थेस वितरित करण्यात येत असलेल्या अनुदानाची रक्कम रु.८,७२,००० /- (रुपये आठ लक्ष बाहत्तर हजार फक्त) आहरित करावी.