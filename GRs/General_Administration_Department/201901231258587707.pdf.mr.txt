# Page 1
मा.सर्वोच्च न्यायालयाने सिव्हिल अपिल क्र.८९२८/२०१५ व इतर याचिका यामध्ये दि. ६ जुलै, २०१७ रोजी दिलेल्या निर्णयाची अंमलबजावणी करण्यासंदर्भात गठित मंत्रिमंडळ उपसमितीस मुदतवाढ.
महाराष्ट्र शासन
सामान्य प्रशासन विभाग
शासन निर्णय क्रमांक: बीसीसी २०१८/प्र.क्र.३०८/१६-ब
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२.
दिनांक : २३ जानेवारी, २०१९
वाचा- शासन निर्णय,सामान्य प्रशासन विभाग,क्र.बीसीसी २०१८/प्र.क्र.७२/१६-ब, दि.५ जुन,२०१८
प्रस्तावना
मा.सर्वोच्च न्यायालयाने सिव्हिल अपिल क्र.८९२८/२०१५ (चेअरमन अॅन्ड मॅनेजिंग डायरेक्टर,
एफसीआय आणि इतर विरूद्ध जगदिश बालाराम बहिरा व इतर) व इतर याचिका यामध्ये दि.६ जुलै,२०१७
रोजी, अनुसूचीत जाती, अनुसूचीत जमाती, विजा-अ, भज-ब, भज-क, भज-ड, विशेष मागास प्रवर्ग अथवा इतर
मागासवर्ग या जातींना असलेल्या आरक्षणाच्या आधारे शासकीय सेवेत दाखल झालेल्या व त्यानंतर जातीचे
दावे अवैध ठरलेल्या व्यक्तींना शासकीय सेवेत संरक्षण देय ठरत नाही, असा निर्णय दिला आहे. मा. सर्वोच्च
न्यायालयाच्या या निर्णयाची राज्यात अंमलबजावणी कशाप्रकारे व्हावी याबाबतची कार्यपध्दती निश्चित
करण्यासाठी व शासनास शिफारस करण्यासाठी संदर्भाधिन शासन निर्णयान्वये मा.मंत्री, आदिवासी विकास
यांच्या अध्यक्षतेखाली मंत्रिमंडळ उपसमिती स्थापन करण्यात आली आहे. सदर समितीच्या स्थापनेस मा.उच्च
न्यायालय,खंडपीठ नागपूर यांनी रिट पिटिशन क्र.३१४०/२०१८ मध्ये दि.११.६.२०१८ रोजी अंतरिम
आदेशान्वये स्थगिती दिल्याने मंत्रिमंडळ उपसमितीस विहित मुदतीत शासनास शिफारशी सादर करणे शक्य
झाले नाही. मा.उच्च न्यायालयाने दि.२८.९.२०१८ रोजी समितीवरील स्थगिती उठविल्यामुळे शासनास
शिफारशी सादर करण्यासाठी सदर समितीस मुदतवाढ देण्याची बाब शासनाच्या विचाराधिन होती.
शासन निर्णय
मा.मंत्री, आदिवासी विकास यांच्या अध्यक्षतेखाली संदर्भाधिन शासन निर्णयान्वये गठित करण्यात
आलेल्या मंत्रिमंडळ उपसमितीस शिफारशी सादर करण्यासाठी दि. ३१ मार्च, २०१९ पर्यंत मुदतवाढ देण्यात
येत आहे.
# Page 2
शासन निर्णय क्रमांक: बीसीसी २०१८/प्र.क्र.३०८/१६-ब
# Page 3