# Page 1
सामान्य प्रशासन विभाग (खुद) साठी कायमस्वरुपी २ वाहने स्टाफ कार म्हणून भाडयाने घेण्यास मंजूरी देण्याबाबत.
महाराष्ट्र शासन
सामान्य प्रशासन विभाग
शासन निर्णय क्र. संकीर्ण-२०१९/प्र.क्र.९०/का.२४
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक :- २३ डिसेंबर, २०२०
वाचा :-(१) सामान्य प्रशासन विभाग, शासन निर्णय क्र संकीर्ण-११०९/प्र.क्र.३३८/०९/१९अ, दि.२७/०९/२०११ (२) सामान्य प्रशासन विभाग, शासन निर्णय क्र शापसे-३४२०/प्र.क्र.५४/का.३१, दि.१०/०८/२०२०
शासन निर्णय : सामान्य प्रशासन विभाग (खुद्द) पदांचा आकृतीबंध दिनांक १४ मे २००४ च्या शासन निर्णयान्वये मंजूर करण्यात आला असून त्यानुसार वाहनचालकांची १३ पदे मंजूर होती. १ पद अल्पसंख्याक विभागाकडे दिनांक ४ एप्रिल २००८ च्या शासन निर्णयान्वये हस्तांतरीत करण्यात आल्यामुळे विभागात वाहनचालकांची १२ पदे मंजूर आहेत. विभागातील वाहन आढावा दिनांक २७ सप्टेंबर २०११ च्या शासन निर्णयान्वये मंजूर करण्यात आला असून आढाव्याअंती एकुण ९ वाहने विभागासाठी मंजूर आहेत.
२. विभागात ५ वाहनचालक शासकीय असून ४ वाहनचालकांची पदे रिक्त आहेत. सदर पदावर कंत्राटी वाहनचालक कार्यरत आहेत. वाहन आढाव्याअंती विभागासाठी १ स्टाफ कार अनुज्ञेय आहे. तथापि प्रधान सचिव (राज्यशिष्टाचार) हे शासकीय परिवहन सेवा, मुंबई यांचे वाहन वापरत असल्यामुळे त्यांचे वाहन विभागात स्टाफ कार म्हणून वापरण्यात येत आहे, त्यामुळे विभागात दोन स्टाफ कार कार्यरत होत्या. दोन्ही स्टाफ कार नादुरुस्त असल्यामुळे त्या दुरुस्तीसाठी शासकीय परिवहन सेवा, मुंबई यांच्याकडे तपासणीसाठी पाठविण्यात आल्या होत्या.
त्यापैकी १ वाहन दुरुस्त होईल असे शासकीय परिवहन सेवा, मुंबई यांच्याकडून कळविण्यात आले आहे. सदर वाहन दुरुस्तीसाठी पाठविण्यात आलेले आहे.
३. विभागात १८ सह सचिव / उप सचिव कार्यरत आहेत. त्यामध्ये ३ भा.प्र.सेवेतील अधिकारी सह सचिव म्हणून कार्यरत आहेत. शासकीय कामानिमित्त अधिकारी /कर्मचारी यांना मंत्रालयाबाहेर जाण्यासाठी वाहनांची नितांत आवश्यकता असते. त्यामुळे विभागात असलेली ९ वाहने वगळता सामान्य प्रशासन विभाग ( का.३१) दिनांक १० ऑगस्ट २०२० मध्ये नमूद केलेल्या वाहन पुरवठा धारकाकडून सामान्य प्रशासन विभाग (खुद्द) साठी स्टाफ कार म्हणून वापरण्यासाठी कायमस्वरुपी २ वाहने भाडयाने घेण्यास मंजूरी देण्याबाबत वित्त विभागास प्रस्ताव सादर करण्यात आला होता. त्यावर वित्त विभागाने मंजूरी दिलेली आहे. त्यानुसार २ वाहने स्टाफ कार म्हणून कायमस्वरुपी भाडयाने घेण्यास शासन मंजूरी देत आहे.
# Page 2
शासन निर्णय क्रमांकः संकीर्ण-२०१९/प्र.क्र.९०/का.२४
४. सदर शासन निर्णय वित्त विभाग अनौ.सं.क्र.४३७/२०२०/व्यय-४, दि.१६/१२/२०२० अन्वये देण्यात आलेल्या मंजूरीनुसार निर्गमित करण्यात येत आहे.