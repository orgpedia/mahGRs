# Page 1
शैक्षणिक आणि सामाजिकदृष्ट्या मागास (ईएसबीसी) प्रवर्गाकरिता आरक्षणाच्या तरतुदीनुसार दिलेल्या तदर्थ नियुक्त्यांना मा. उच्च न्यायालयाच्या दि.२ मे, २०१८ च्या अंतरीम आदेशाच्या अनुषंगाने मुदतवाढ देण्याबाबत
महाराष्ट्र शासन
सामान्य प्रशासन विभाग
शासन निर्णय क्रमांक: बीसीसी २०१३/प्र.क्र.३५४/भाग-४/२०१३/१६-ब मादाम कामा मार्ग,हुतात्मा राजगुरु चौक,
मंत्रालय, मुंबई -४०० ०३२.
दिनांक : ४ मे, २०१८.
वाचा: १. सन २०१४ चा महाराष्ट्र अध्यादेश क्रमांक १३, दिनांक ९ जुलै, २०१४. महाराष्ट्र राज्य शैक्षणिक आणि सामाजिकदृष्ट्या मागास (ईएसबीसी) प्रवर्गाकरिता (राज्यातील शैक्षणिक संस्थांमधील जागांच्या प्रवेशाचे आणि राज्याच्या नियंत्रणाखालील लोकसेवांमधील नियुक्त्यांचे किंवा पदांचे) आरक्षण अध्यादेश, २०१४.
२. शासन निर्णय सामाजिक न्याय व विशेष सहाय्य विभाग क्र. सीबीसी-१०/२०१३/प्र.क्र.३५/ मावक, दि.१५ जुलै,२०१४.
३. सामान्य प्रशासन विभाग, शासन निर्णय क्रमांक बीसीसी २०१३/प्र.क्र.३५४/भाग-२/२०१३ /१६-ब, दि.२४.७.२०१४.
४. सामान्य प्रशासन विभाग, शासन निर्णय क्रमांक बीसीसी २०१३/प्र.क्र.३५४/भाग-२/२०१३ / १६-ब, दि.२१.२.२०१५.
५. महाराष्ट्र राज्य शैक्षणिक आणि सामाजिकदृष्ट्या मागास (ईएसबीसी) प्रवर्गाकरिता (राज्यातील शैक्षणिक संस्थांमधील जागांच्या प्रवेशाचे आणि राज्याच्या नियंत्रणाखालील लोकसेवांमधील नियुक्त्यांचे किंवा पदांचे) आरक्षण अधिनियम, २०१४, ( महाराष्ट्र अधिनियम क्रमांक १/२०१५ ) ६. सामान्य प्रशासन विभाग, शासन शुद्धिपत्रक क्रमांक बीसीसी २०१३/प्र.क्र.३५४/भाग २/२०१३/१६-ब, दि. २ डिसेंबर, २०१५ ७. सामान्य प्रशासन विभाग, शासन निर्णय बीसीसी २०१३/प्र.क्र.३५४/भाग-४/२०१३/१६ ब,दि.१७ मे,२०१७ ८. सामान्य प्रशासन विभाग, शासन निर्णय बीसीसी २०१३/प्र.क्र.३५४/भाग-४/२०१३/१६ ब,दि.९ नोव्हेंबर,२०१७ ९. सामान्य प्रशासन विभाग, शासन शुध्दीपत्रक बीसीसी २०१३/प्र.क्र.३५४/भाग-४/२०१३ / १६-ब, दि. २ डिसेंबर, २०१७ प्रस्तावना : मा. उच्च न्यायालय मुंबई येथे दाखल झालेल्या रिट याचिका क्रमांक ३१५१/२०१४ प्रकरणी मा. उच्च न्यायालयाने दिनांक ७.४.२०१५ रोजीच्या आदेशानुसार महाराष्ट्र अधिनियम क्रमांक १/२०१५ या अधिनियमास स्थगिती दिली होती व मा. उच्च न्यायालयाने दिलेले आदेश
# Page 2
शासन निर्णय क्रमांक: बीसीसी २०१३/प्र.क्र.३५४/भाग-४/२०१३/१६-ब
विचारात घेता, या विभागाच्या संदर्भ क्र.६ येथील दि.२/१२/२०१५ च्या शासन शुद्धिपत्रकान्वये खालीलप्रमाणे सुधारित आदेश निर्गमित करण्यात आले होते.
अ) शासकीय व निमशासकीय सेवेतील रिक्त पदांसाठी दि.१४.११.२०१४ पूर्वी, शैक्षणिक व सामाजिकदृष्ट्या मागास प्रवर्गासाठी असलेल्या आरक्षणासह जाहिरात दिली असल्यास, अशा पदांवर मा. उच्च न्यायालयाचा अंतिम निर्णय होईपर्यंत खुल्या प्रवर्गातील, गुणवत्तेनुसार पात्र उमेदवारांमधून तात्पुरत्या स्वरूपात जास्तीत जास्त ११ महिन्यांच्या कालावधीसाठी किंवा सदर न्यायालयीन प्रकरणाचा अंतिम निर्णय, यापैकी जे अगोदर घडेल त्या कालावधीकरिता,तदर्थ स्वरूपात नेमणुका करण्यात याव्यात.
ब) उपरोक्त नेमणूका या मा. उच्च न्यायालय, मुंबई येथे दाखल झालेल्या रिट याचिका क्र.३१५१/२०१४ श्री.संजीत शुक्ला विरूद्ध महाराष्ट्र शासन व इतर संलग्न याचिका या प्रकरणी होणा-या अंतिम निर्णयाच्या अधिन राहून करण्यात येतील, ही बाब संबंधितांच्या नियुक्ती आदेशात स्पष्टपणे नमूद करण्यात यावी.
वरिल आदेशास अनुसरून देण्यात आलेल्या नियुक्त्यांचा ११ महिन्यांचा कालावधी संपुष्टात आल्यामुळे सदर नियुक्त्यांना मुदतवाढ देण्यासंदर्भात राज्य शासनाच्या वतीने मा.उच्च न्यायालय,मुंबई येथे वेळोवेळी दाखल करण्यात आलेल्या दिवाणी अर्जावर मा. उच्च न्यायालयाने वेळोवेळी दिलेल्या अंतरिम आदेशानुसार उपरोक्त संदर्भ क्र.७ ते ८ येथिल शासन निर्णयानुसार व संदर्भ क्र.९ येथील शासन शुध्दीपत्रकानुसार या तदर्थ नियुक्त्या दि. ३ मे, २०१८ पर्यत पुढे चालू ठेवण्यासंदर्भात आदेश निर्गमित करण्यात आले होते.
उपरोक्त तदर्थ नियुक्त्यांचा कालावधी दि.३ मे, २०१८ रोजी संपुष्टात आला असल्यामुळे तसेच मा.उच्च न्यायालय, मुंबई येथे दाखल झालेल्या रिट याचिका क्र.३१५१/२०१४ श्री. संजीत शुक्ला विरूद्ध महाराष्ट्र शासन व इतर संलग्न याचिका या प्रकरणी अद्याप मा. उच्च न्यायालयाचा अंतिम निर्णय न झाल्यामुळे सदर नियुक्त्यांना आणखी मुदतवाढ देण्याबाबत राज्य शासनाच्यावतीने मा. उच्च न्यायालय, मुंबई येथे दिवाणी अर्ज क्र. २५/२०१८ दाखल आला होता.सदर दिवाणी अर्जावर मा.उच्च न्यायालय, मुंबई यांनी दि. २ मे, २०१८ रोजी दिलेल्या आदेशानुसार सदर तदर्थ नियुक्त्यांना मुदतवाढ देण्याची बाब शासनाच्या विचाराधीन होती.
शासन निर्णय: मा.उच्च न्यायालय, मुंबई येथे प्रलंबित असलेल्या जनहित याचिका क्रमांक १४९/२०१४ यामध्ये शासनाने दाखल केलेल्या दिवाणी अर्ज क्र.२५/२०१८ वर मा. उच्च न्यायालयाने दि.२.५.२०१८ रोजी दिलेले अंतरिम आदेश खालीलप्रमाणे आहे : Heard the learned counsel for the parties on the Civil Application No. 25 of 2018. On due consideration, the Civil Application is disposed of by extending the time fixed in the order dated 10th November, 2017 by further period of six months from today.
२. मा.उच्च न्यायालयाचे उपरोक्त अंतरिम आदेश विचारात घेऊन शासन खालील प्रमाणे आदेश देत आहे.
पृष्ठ ४ पैकी २
# Page 3
शासन निर्णय क्रमांक: बीसीसी २०१३/प्र.क्र.३५४/भाग-४/२०१३/१६-ब
मा.उच्च न्यायालय,मुंबई यांच्या दि.७.४.२०१५ रोजीच्या अंतरिम आदेशानुसार उपरोक्त संदर्भाधिन क्र.६ येथिल शासन शुद्धिपत्रकान्वये शासकीय व निमशासकीय सेवेतील रिक्त पदांसाठी दि.१४.११.२०१४ पूर्वी, शैक्षणिक व सामाजिकदृष्टया मागास प्रवर्गासाठी असलेल्या आरक्षणासह दिलेल्या जाहिरातीनुसार, अशा पदांवर मा. उच्च न्यायालयाचा अंतिम निर्णय होईपर्यंत खुल्या प्रवर्गातील, गुणवत्तेनुसार पात्र उमेदवारांमधून तात्पुरत्या स्वरूपात जास्तीत जास्त ११ महिन्यांच्या कालावधीसाठी किंवा सदर न्यायालयीन प्रकरणाचा अंतिम निर्णय, यापैकी जे अगोदर घडेल त्या कालावधीकरिता, तदर्थ स्वरूपात दिलेल्या नेमणुका, मा.उच्च न्यायालयाच्या दि.२.५.२०१८ च्या अंतरिम आदेशानुसार पुढील सहा महिने म्हणजे दि.३ नोव्हेंबर, २०१८ पर्यंत चालू ठेवण्यात याव्यात.
३ सदर शासन निर्णय राज्यातील सर्व शासकीय, निमशासकीय कार्यालये, सेवामंडळे, महानगरपालिका, नगरपालिका, शैक्षणिक संस्था, स्थानिक स्वराज्य संस्था, जिल्हा परिषदा, महामंडळे,शासकीय अनुदान प्राप्त संस्था, विद्यापीठे, सहकारी संस्था, शासकीय उपक्रम व शासनाच्या अधिपत्याखालील किंवा शासनाने अनुदान दिलेली मंडळे इत्यादींना लागू राहील.
याबाबत सर्व प्रशासकीय विभागांनी त्यांच्या अधिनस्त असलेल्या सर्व क्षेत्रिय कार्यालयांना/आस्थापनांना योग्य ते आदेश निर्गमित करावेत व सदर आदेशाची संबंधित प्रशासकिय विभागाने तातडीने अंमलबजावणी करावी.
# Page 4