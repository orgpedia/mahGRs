# Page 1
शासकीय विमान सेसना सायटेशन ५६०
एक्सएलएस व्हीटी-व्हिडीडी व शासकीय
हेलिकॉप्टर एअरबस एच १४५ व्हीटी
जीओव्ही या हवाई वाहनांकरीता
विमानचालन व्यवस्थापन सेवा
पुरविण्याकरिताच्या कंत्राटास मुदतवाढ
देण्याबाबत.
महाराष्ट्र शासन
सामान्य प्रशासन विभाग
शासन निर्णय क्र. विचासं-१११९/प्र.क्र.१७/विमान-१
हुतात्मा राजगुरु चौक, मादाम कामा रोड,
मंत्रालय, मुंबई ३२.
दिनांक:- ०५ सप्टेंबर, २०२४.
वाचा :१) मा.मुख्य सचिव यांच्या अध्यक्षतेखालील शक्ती प्रदत्त समितीच्या दिनांक
१३.०८.२०१९ रोजीच्या बैठकीचे इतिवृत्त.
२) संचालक,विमानचालन संचालनालय, जुहू विमानतळ, मुंबई यांचे दिनांक
१९/०४/२०२३ चे पत्र
३) सामान्य प्रशासन विभागाचे पत्र क्र.विचासं-११२३/ प्र.क्र.३१६/२८-अ,
दि.१९/१०/२०२३ (दि.३/१०/२०२३ च्या शक्ती प्रदत्त बैठकीचे इतिवृत्त)
४) संचालक,विमानचालन संचालनालय, जुहू विमानतळ, मुंबई यांचे दिनांक
६/११/२०२३ चे पत्र.
५) शासन निर्णय क्र.विचासं-१११९/प्र.क्र.३/२८-अ , दिनांक ५.१२.२०२३.
६) संचालक,विमानचालन संचालनालय, जुहू विमानतळ, मुंबई यांचे दिनांक
१७.३.२०२४ चे पत्र
७) मा.मुख्य सचिव यांच्या अध्यक्षतेखालील शक्ती प्रदत्त समितीच्या
दि.२०.०८.२०२४ रोजी झालेल्या बैठकीचे इतिवृत्त.
प्रस्तावना :
शासकीय मालकीच्या सेसना सायटेशन ५६० व्ही.टी.व्हि.डी.डी. (विमान) व एअरबस एच
१४५ व्ही.टी.जी.ओ.व्ही.(हेलिकॉप्टर) या हवाई वाहनाकरीता विमानचालन व्यवस्थापन सेवेसाठी
नवीन संस्थेची नियुक्ती करणेकरीता निविदा प्रक्रिया महाराष्ट्र विमान विकास कंपनी मार्फत
राबविण्यास मा.मुख्य सचिव यांच्या अध्यक्षतेखालील शक्ती प्रदत्त समितीच्या दिनांक १३.०८.२०१९
रोजीच्या बैठकीत मान्यता देण्यात आली. त्यानुसार महाराष्ट्र विमानतळ विकास कंपनी यांचेमार्फत
निविदा प्रक्रिया पूर्ण केली. तद्नंतर संचालक, विमानचालन संचालनालय,मुंबई यांनी त्यांचे स्तरावर
ॲरो एअरक्राफ्ट सेल्स अँड चार्टरस प्रा.लि.,नवी दिल्ली या कंपनीसमवेत दिनांक ०१/०४/२०२३ पासून
पुढील तीन वर्षासाठी करारनामा केला. संचालक, विमानचालन संचालनालय,मुंबई यांचेकडून सदर
करारनामा संदर्भ क्र.२ येथील पत्रान्वये शासनास मान्यतेसाठी सादर करण्यात आला. परंतू सदर
करारनामा अंतिम करण्यापूर्वी शक्ती प्रदत्त समितीची मान्यता घेतलेली नसल्याने, सदर
करारनाम्यास कायोत्तर मंजूरी घेण्याबाबतचा प्रस्ताव मा.मुख्य सचिव यांच्या अध्यक्षतेखालील शक्ती
प्रदत्त समितीच्या दिनांक ०३/१०/२०२३ रोजीच्या बैठकीत सादर करण्यात आला.
# Page 2
शासन निर्णय क्रमांकः विचासं-१११९/प्र.क्र.१७/विमान-१
२. शक्ती प्रदत्त समितीच्या दिनांक ०३/१०/२०२३ रोजीच्या बैठकीत घेण्यात आलेल्या
निर्णयानुसार संदर्भ क्र.५ येथील शासन निर्णयान्वये शासकीय मालकीच्या सेसना सायटेशन ५६०
व्ही.टी.व्हि.डी.डी. (विमान) व एअरबस एच १४५ व्ही.टी.जी.ओ.व्ही.(हेलिकॉप्टर) या हवाई
वाहनाकरीता विमानचालन व्यवस्थापन सेवा पुरविण्याकरीता ॲरो एअरक्राफ्ट सेल्स अँड चार्टर्ड
प्रा.लि.,नवी दिल्ली यांच्या सोबत संचालक, विमानचालन संचालनालय, मुंबई यांनी केलेल्या
करारनाम्यास दि.०१.०४.२०२३ ते दि.३१.०३.२०२४ या कालावधीसाठी कायोत्तर मान्यता देण्यात
आली. सदर कायोत्तर मान्यता दिनांक ३१/०३/२०२४ रोजी संपुष्ट्टात आल्यामुळे विमानचालन
संचालनालयाने संदर्भ क्र.६ च्या पत्रान्वये मुदतवाढीचा प्रस्ताव शासनास सादर केला. सदर
कंत्राटास मुदतवाढ देण्याची बाब शासनाच्या विचाराधीन होती.
३. मा.मुख्य सचिव यांच्या अध्यक्षतेखालील शक्ती प्रदत्त समितीच्या दिनांक २०/०८/२०२४
रोजी झालेल्या बैठकीत शासकीय मालकीच्या सेसना सायटेशन ५६० व्ही.टी.व्हि.डी.डी. (विमान) व
एअरबस एच १४५ व्ही.टी.जी.ओ.व्ही.(हेलिकॉप्टर) या हवाई वाहनाकरीता विमानचालन व्यवस्थापन
सेवा पुरविण्याकरीता ॲरो एअरक्राफ्ट सेल्स अँड चार्टर्ड प्रा.लि.,नवी दिल्ली यांच्या सोबत करण्यात
आलेल्या कंत्राटास जुन्या अटी शर्ती व दरानुसार दि.०१.०४.२०२४ पासून दि.३१.०३.२०२५ पयंत
मुदतवाढ देण्याचा निर्णय घेण्यात आला.
शासन निर्णय :-
४. शासकीय मालकीच्या सेसना सायटेशन ५६० व्ही.टी.व्हि.डी.डी. (विमान) व एअरबस एच १४५
व्ही.टी.जी.ओ.व्ही.(हेलिकॉप्टर) या हवाई वाहनाकरीता विमानचालन व्यवस्थापन सेवा (Aviation
management Service) पुरविण्याकरीता ॲरो एअरक्राफ्ट सेल्स ॲन्ड चार्टर्ड प्रा.लि.,नवी दिल्ली
यांचेसमवेत संचालक, विमानचालन संचालनालय,मुंबई यांनी केलेल्या करारास जुन्या अटी शर्ती व
दरानुसार दि.०१.०४.२०२४ पासून दि.३१.०३.२०२५ पयंत मुदतवाढ देण्यास मान्यता देण्यात येत
आहे.
५. ॲरो एअरक्राफ्ट सेल्स ॲन्ड चार्टर्ड प्रा.लि.,नवी दिल्ली यांच्या समवेत करार करण्यास तसेच
याबाबत होणारा खर्च करण्यास संचालक, विमानचालन संचालनालय, मुंबई यांना याद्वारे प्राधिकृत
करण्यात येत आहे.
६. सदर बाबीसाठी होणारा खर्च मागणी क्र.ए-४, “२०७०-इतर प्रशासकीय सेवा (११४)
परिवहन साधनांची खरेदी व परिरक्षण (००) (०२) विमान चालन सल्लागार, महाराष्ट्र शासन (अनिवार्य)
२०७० ०१५६” या लेखाशिर्षातंर्गत "५०-इतर खर्च" या उद्दिष्ट्टाखाली संबंधित आर्थिक वर्षात उपलब्ध
अर्थसंकल्प तरतूदीतून भागविण्यात यावा, व त्याच लेखाशिर्षाखाली खर्ची टाकण्यात यावा.
७. सदरहू प्रकरणी उप संचालक, विमानचालन, मुंबई यांना आहरण व संवितरण अधिकारी
म्हणून घोषित करण्यात येत आहे व संचालक, विमानचालन संचालनालय, मुंबई यांना नियंत्रक
अधिकारी म्हणून प्राधिकृत करण्यात येत आहे.
८. सदरहू शासन निर्णय, विमानचालन संचालनालयाच्या विविध बाबींवर निर्णय घेण्यासाठी
मा.मुख्य सचिवांच्या अध्यक्षतेखालील शक्ती प्रदत्त समितीच्या दि.२०.८.२०२४ रोजी झालेल्या
बैठकीत घेण्यात आलेल्या निर्णयानुसार निर्गमित करण्यात येत आहेत.
पृष्ट्ठ ३ पैकी २
# Page 3
शासन निर्णय क्रमांकः विचासं-१११९/प्र.क्र.१७/विमान-१
९. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर