# Page 1
महाराष्ट्र शासन
तात्काळ क्र. प्रतिनि-२०१८/सं.क्र.१२२३/प्र.क्र.१३८/का-१४ सामान्य प्रशासन विभाग मंत्रालय, मादाम कामा मार्ग, हुतात्मा राजगुरु चौक, मुंबई-४०० ०३२.
दिनांक :-०६.०८.२०१८ प्रति, सह /उप सचिव, सर्व मंत्रालयीन विभाग (आस्थापना), मंत्रालय, मुंबई- ४०० ०३२.
विषय- महाराष्ट्र लोकसेवा आयोगाच्या कार्यालयातील सचिव हे पद प्रतिनियुक्तीने भरण्याबाबत.
मंत्रालयीन सह सचिव यांचेकडून इच्छुकता मागणी.
संदर्भ- सा.प्र.वि., चे जा.क्र.मलोआ १११६/प्र.क्र.१४३/आठ, दि.६.८.२०१८ चे पत्र.
महोदय/ महोदया,
संदर्भाधीन पत्रान्वये, महाराष्ट्र लोकसेवा आयोगाच्या कार्यालयातील रिक्त होणारे सचिव हे पद प्रतिनियुक्तीने भरण्यासंदर्भात मंत्रालयीन सह सचिव संवर्गातील अधिकाऱ्यांकडून इच्छुकता मागविण्याबाबत विनंती केली आहे. (प्रत संलग्न)
२. त्यानुषंगाने सर्व मंत्रालयीन प्रशासकीय विभागांना विनंती करण्यात येते की, सचिव, महाराष्ट्र लोकसेवा आयोग या पदावर जाण्यासाठी इच्छुक असलेल्या आपल्या विभागातील सह सचिवांची नावे, त्यांचे मागील पाच वर्षांच्या गोपनीय अहवालांच्या प्रमाणित प्रतींसह, वैयक्तिक माहिती (Bio-data), संपूर्ण सेवा तपशील (कालावधी, विभाग, पद), ना-विभागीय चौकशीचे प्रमाणपत्र व विभागाचे ना-हरकत प्रमाणपत्र इ. माहिती या विभागाकडे दि.१०.०८.२०१८ पर्यंत निश्चितपणे प्राप्त होतील अशा रितीने पाठविण्यात यावी. तसेच कोणीही अधिकारी इच्छुक नसल्यास निरंक असेही या विभागास कळवावे, ही विनंती.
# Page 2
# Page 3