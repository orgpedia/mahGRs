# Page 1
राज्यात २६ जानेवारी, (प्रजासत्ताक दिन) व १५ ऑगस्ट, (स्वातंत्र्य दिन) या राष्ट्रीय कार्यक्रमांमध्ये शहीद जवानांची पत्नी व आई-वडीलांचा सत्कार करण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांकः संकिर्ण-२०२०/प्र.क्र.२३/का-२८
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारीख:- २४/०१/२०२०.
वाचा : शासन परिपत्रक क्रमांक संकिर्ण २०१७/प्र.क्र.१५०/३०, दिनांक १२ ऑक्टोंबर, २०१७.
शासन परिपत्रक :
राज्यात २६ जानेवारी (प्रजासत्ताक दिन) व १५ ऑगस्ट (स्वातंत्र्य दिन) या राष्ट्रीय सणांचे शासकीय
कार्यक्रम राष्ट्रध्वजारोहण करुन साजरे केले जातात. प्रजासत्ताक दिनी व स्वातंत्र्य दिनी या राष्ट्रीय
कार्यक्रमांमध्ये शहीद जवानांच्या पत्नी व आई-वडीलांना निमंत्रित करण्याबाबत शासन परिपत्रक
दिनांक १२ ऑक्टोंबर, २०१७ अन्वये मार्गदर्शक सूचना निर्गमित केल्या आहेत.
२. उपरोक्त आदेशाच्या अनुषंगाने आपणांस असे निर्देशित करण्यात येत आहे की, देशाच्या सिमारेषेवर
लष्करी कार्यवाही, युध्द किंवा युध्दजन्य परिस्थितीत आणि देशाच्या संरक्षणासाठी सैन्यदलातील
अधिकारी/जवानांना विरगती प्राप्त झाली आहे, अशा शहीदांच्या वीर पत्नी व त्यांचे आई-वडील, हे
प्रजासत्ताक दिन व स्वातंत्र्य दिन या राष्ट्रीय दिनी ध्वजारोहण कार्यक्रमास उपस्थित राहील्यास त्यांचा शाल
व श्रीफळ देवून यथोचित सन्मान करण्यात यावा.
# Page 2