# Page 1
महाराष्ट्र शासन
क्र : एसआरव्ही २०२२/प्र क्र.२९/का.१२ सामान्य प्रशासन विभाग
मादाम काम मार्ग,
हुतात्मा राजगुरु चौक
मंत्रालय विस्तार भवन, मुंबई
दिनांक : २३ मे, २०२२
प्रति, अपर मुख्य सचिव / प्रधान सचिव/सचिव सर्व प्रशासकीय विभाग, मंत्रालय, मुंबई
विषय : बदली अधिनियमानुसार बदलीची कार्यवाही करण्याबाबत..
महोदय, सन २०२२ या चालू वर्षी बदली अधिनियमानुसार बदलीची कार्यवाही करण्यात यावी किंवा कसे, याबाबत काही प्रशासकीय विभागांकडून विचारणा करण्यात येत असल्याने याबाबत पुढीलप्रमाणे स्पष्टीकरण देण्यात येत आहे.
"महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५" मधील तरतूदीनुसार सन २००५ पासून प्रतिवर्षी बदली करण्यास सक्षम प्राधिकाऱ्याच्या मान्यतेने प्रशासकीय विभागाच्या स्तरावरुन एप्रिल व मे महिन्यात सर्वसाधारण बदल्या करण्यात येतात.
तथापि, कोविड–१९ या विषाणूमुळे उद्भवलेल्या महामारीमुळे लागू झालेल्या टाळेबंदीच्या अपवादात्मक परिस्थितीच्या पार्श्वभूमीवर सन २०२० च्या एप्रिल व मे महिन्यात तसेच सन २०२१ च्या एप्रिल व मे महिन्यात बदली अधिनियमातील तरतूदीनुसार सर्वसाधारण बदल्या न करण्याबाबतचे विवक्षित आदेश सामान्य प्रशासन विभागामार्फत निर्गमित करण्यात आले होते. थोडक्यात केवळ मागील दोन वर्ष, अपवादात्मक परिस्थिती विचारात घेऊन, सामान्य प्रशासन विभागाने बदली संदर्भात विवक्षित आदेश निर्गमित आले होते.
आता, बदली अधिनियमानुसार प्रतिवर्षी बदली प्रक्रिया विहित मुदतीत पूर्ण करणे अभिप्रेत आहे.