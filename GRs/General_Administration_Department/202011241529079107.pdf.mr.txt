# Page 1
लोकनेते बाळासाहेब देसाई यांचे दौलतनगर, ता.पाटण, जि.सातारा येथील स्मारकाच्या टप्पा-२ च्या बांधकामाकरिता निधी वितरित करण्याबाबत...
महाराष्ट्र शासन
सामान्य प्रशासन विभाग,
शासन निर्णय क्र. स्मारक- ३११७/प्र.क्र.१६९/२९
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२,
दिनांक : २३ नोव्हेंबर, २०२०
वाचा:- १) शासन निर्णय, सामान्य प्रशासन विभाग क्र.स्मारक ३११५/२५३/प्र.क्र.२६०/२९, दिनांक १९.११.२०१५ २) शासन निर्णय, शासन निर्णय क्र. स्मारक ३११७/प्र.क्र.१६९/२९, दिनांक ५.३.२०२० ३) शासन परिपत्रक, वित्त विभाग क्र.अर्थसं २०२०/प्र.क्र.६४/अर्थ-३, दिनांक १६.४.२०२० ४) शासन परिपत्रक, वित्त विभाग क्र.अर्थसं २०२०/प्र.क्र.६५/अर्थ-३, दिनांक ४.५.२०२० ५) जिल्हाधिकारी,सातारा यांचे पत्र क्र. नियोजन/पाटण/बादेस्मा/२०१९-२०/का-६/९३, दि. ६.१.२०२० ६) जिल्हाधिकारी,सातारा यांचे पत्र क्र. नियोजन/पाटण/बादेस्मा/२०२०-२१/का-६/३०४१, दि. ८.९.२०२०
प्रस्तावना:
लोकनेते बाळासाहेब देसाई यांचे दौलतनगर, ता.पाटण, जि.सातारा येथील स्मारकाच्या टप्पा-२ अंतर्गत मुलांमुलींचे वसतिगृह तसेच सभागृहाचे बांधकाम करण्यात येणार असून त्याकरिता जिल्हाधिकारी,सातारा यांनी दिनांक ६/१/२०२० अन्वये सादर केलेल्या रु.१४.९९ कोटी रकमेच्या आराखडे व अंदाजपत्रकास शासन निर्णय क्रमांक स्मारक ३११७/प्र.क्र.१६९/२९, दिनांक ५.३.२०२० अन्वये प्रशासकीय मान्यता देण्यात आली आहे. प्रस्तुत स्मारकाकरिता पावसाळी अधिवेशन २०२० मध्ये रु.३.५० कोटी इतका निधी पुरवणी मागणीद्वारे उपलब्ध करुन देण्यास विधीमंडळाने मान्यता दिली आहे.
जिल्हाधिकारी यांच्या संदर्भाधीन अ.क्र. ६ वरील दि.८/९/२०२० च्या मागणीस अनुसरुन वित्त विभागाने उपलब्ध करुन दिलेला रु. १.०० कोटी इतका निधी वितरित करण्याची बाब शासनाच्या विचाराधीन होती.
शासन निर्णय : या शासन निर्णयाद्वारे लोकनेते बाळासाहेब देसाई यांचे दौलतनगर, ता. पाटण, जि. सातारा येथील स्मारकाच्या टप्पा-२ च्या बांधकामाकरिता रु.१,००,००,०००/- (रु. एक कोटी फक्त) इतका निधी वितरित करण्यास मान्यता देण्यात येत आहे.
२. सदरचा खर्च सन २०२०-२१ या आर्थिक वर्षात मंजूर असलेल्या तरतूदीतून भागविण्यात यावा व तो खालील लेखाशिर्षाखाली खर्ची टाकण्यात यावा.
मागणी क्रमांक -ए-४, मुख्य लेखाशीर्ष, २०५९ सार्वजनिक बांधकामे ८०- सर्वसाधारण ८००- इतर खर्च (००) (००) (०२) राष्ट्रपुरूष/थोर व्यक्ती यांची स्मारके व पुतळे यांचे बांधकाम (कार्यक्रम) (२०५९ ३१७७), ५३ मोठी बांधकामे
वित्त विभाग, शासन परिपत्रक क्र. अर्थसं-२०१९/प्र.क्र.४४/ अर्थ-३, दिनांक १ एप्रिल, २०१९ मधील परि.११ मध्ये नमूद केल्यानुसार ठेव बांधकामाच्या स्वरुपात सार्वजनिक बांधकाम विभागाकडे वर्ग न करता चालू आर्थिक वर्षामध्ये स्मारकाच्या कामासाठी खर्च करण्याची जिल्हाधिकारी, सातारा यांनी दक्षता घ्यावी.
३. उपरोक्त निधीमधून खर्च करण्यासाठी, जिल्हाधिकारी कार्यालय, सातारा (सांकेतांक क्रमांक २३०१००३४३७ ) यांना आहरण व संवितरण अधिकारी म्हणून घोषित करण्यात येत आहे. सदर निधीच्या खर्चाची उपयोगिता प्रमाणपत्र महालेखापाल, मुंबई यांना सादर करण्याची तसेच महालेखापालांच्या लेख्यांशी खर्चमेळ घालण्याची जबाबदारी जिल्हाधिकारी, सातारा यांची राहील.
# Page 2
शासन निर्णय क्रमांक: स्मारक- ३११७/प्र.क्र.१६९/२९
४. हा शासन निर्णय, प्रशासकीय विभागांना वित्तीय अधिकार नियम पुस्तिका १९७८, भाग पहिला, वित्त विभाग शासन निर्णय क्र. विअप्र २०१३/प्र. क्र. ३०/२०१३/विनियम, भाग-२ दिनांक १७ एप्रिल, २०१५ अन्वये प्राप्त झालेल्या अधिकारांतर्गत किंवा त्या-त्या विभागांना वेळोवेळी वित्तीय अधिकार नियम पुस्तिका भाग-२ अन्वये प्रदान करण्यात आलेल्या वित्तिय अधिकारांतर्गत असलेल्या प्रकरणांबाबत देण्यात आलेल्या अधिकारास अनुसरुन निर्गमित करण्यात येत आहे. तसेच सदर निधी वितरित करण्यास नियोजन विभाग व वित्त विभागाने अ.नौ.सं. क्र. ३४२/२०२०/व्यय-४, दिनांक ९/११/२०२० अन्वये मान्यता दिली आहे.