# Page 1
जिल्हाधिकारी, पुणे कार्यालयाकरिता खाजगी वाहन पुरवठादारांकडून घेण्यात येणाऱ्या वाहनांचे दर करार निश्चित करण्याबाबत
महाराष्ट्र शासन
सामान्य प्रशासन विभाग
शासन निर्णय, क्रमांक:- वाहन-२१२२/प्र.क्र.६/का.३१ (शापसे)
मंत्रालय, मुंबई ४०० ०३२.
दिनांक :- १२ एप्रिल, २०२३
वाचा: १) शासन निर्णय, सामान्य प्रशासन विभाग क्र.वाहन-२०१९/प्र.क्र.९२/३१, दि.१०.०६.२०२० २ ) जिल्हाधिकारी, पुणे यांचे पत्र क्र. कावि/२२/२०२३, दि.२३.०१.२०२३ ३) जिल्हाधिकारी, पुणे यांचे पत्र क्र.कावि/४८/२०२३, दि.०८.०२.२०२३
प्रस्तावना:
राज्यात येणाऱ्या राज्य अतिथी / मान्यवर यांच्या परिवहनाकरिता सर्व जिल्हाधिकारी कार्यालयांच्या
अधिनस्त डी. व्ही. वाहने ठेवण्यात आली आहेत. तथापि, जिल्ह्याच्या ठिकाणी एकाच वेळी अनेक मान्यवर
भेटीसाठी आल्यास व डी. व्ही. वाहने अपुरी पडल्यास खाजगी वाहन पुरवठादारांकडून भाड्याने वाहन
उपलब्ध करून घेण्याबाबत दरकरार करण्यात येतो. जिल्हाधिकारी, पुणे कार्यालयाकडील यापूर्वीचा
संदर्भाधीन शासन निर्णयान्वये करण्यात आलेला दरकरार संपुष्टात आल्याने, भाडेतत्त्वावर वाहने
घेण्याबाबत जिल्हाधिकारी, पुणे कार्यालयामार्फत ई-निविदा प्रक्रिया राबविण्यात आली होती. सदर निविदा
प्रक्रियेनंतर पुणे जिल्ह्यासाठी सदरहू ई-निविदा प्रक्रियेतील निविदाधारकास व त्यांनी सादर केलेल्या दरपत्रकास मान्यता देण्याची बाब शासनाच्या विचाराधीन होती.
शासन निर्णय:
पुणे जिल्ह्यास भेट देणाऱ्या सन्माननीय अतिथी व मान्यवरांच्या परिवहन व्यवस्थेसाठी
शासकीय डि.व्ही. वाहने उपलब्ध नसताना खाजगी वाहन पुरवठादारांकडून भाड्याने वाहने पुरविण्याबाबत
ई-निविदा प्रक्रीयेमध्ये प्राप्त झालेल्या निम्नतम दरपत्रकास (सोबतचे विवरणपत्र - अ) शासनाची मान्यता देण्यात येत आहे. तसेच निविदेतील अटी व शर्तीच्या अधिन राहून, ई-निविदेत न्यूनतम दर (एल-१) नमूद करणाऱ्या खालील पुरवठादाराकडून या दराने वाहने उपलब्ध करुन घेण्यासही या शासन निर्णयान्वये शासनाची मान्यता देण्यात येत आहे.
---------------------------------------------------------------------------------------------------------------------------------------------------------------------------------------------
| अ.क्र. | वाहन पुरवठादाराचे नाव व पत्ता | दुरध्वनी क्रमांक |
| १. | मे.ब्ल्यू मेरिडियन हॉलिडेज प्रा.लि., ९५५/९५६, विद्या विलास सी.एच.एस., प्लाट नं.१३, पद्मनाभ, दीप बंगला चौक, शिवाजीनगर, पुणे ४११०१६ bluemeridian.holidays@gmail.com | ९८२२६०४२७७/ ९७६७८९०५८६ |
---------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः वाहन-२१२२/प्र.क्र.६/का.३१ (शापसे) २. खाजगी पुरवठादाराकडून भाड्याने वाहने घेण्यासंदर्भात जिल्हाधिकारी, पुणे यांनी खालीलप्रमाणे कार्यवाही करावी.
(१) निविदा सूचनांमधील अटी व शर्तींच्या अधिन राहून सोबतच्या विवरणपत्रातील दर मान्य
असलेल्या उपरोक्त पुरवठादाराबरोबर वाहन पुरवठ्याबाबतचा आवश्यक तो दरकरार तात्काळ करुन घेण्यात यावा. तसेच निविदेतील अटी व शर्तीचे काटेकोरपणे पालन होईल असे पहावे.
(२) सदर दरकरार शासन निर्णयाच्या दिनांकापासून म्हणजेच दि.१२/०४/२०२३ ते
दि.११.०४.२०२६ या तीन वर्षाच्या कालावधीसाठी लागू राहील. दरम्यान दि. ११.०४.२०२३ पर्यंत दि.
१०.०६.२०२० च्या शासन निर्णयातील दरकराराप्रमाणे दर लागू राहतील.
(३) सदर दर करारामध्ये कोणतेही बदल वा सुधारणा करण्याचे अधिकार अंतिमत: शासनाचे राहतील.
(४) खाजगी वाहने भाड्याने उपलब्ध करुन घ्यावयाची झाल्यास जिल्हाधिकारी, पुणे यांनी वरील
शासनमान्य पुरवठादाराकडूनच वाहने उपलब्ध करुन घ्यावीत, जर एखाद्या पुरवठादाराने वाहने पुरविण्यास
असमर्थता दर्शविली तर तसे त्या पुरवठादाराकडून लेखी घेण्यात यावे.
(५) उपरोक्त पुरवठादारानी विवक्षित परिस्थितीत / अपरिहार्य कारणास्तव वाहने पुरविण्यास असमर्थता दर्शविल्यास, अशा अपवादात्मक परिस्थितीत शासनमान्य दराने अन्य पुरवठादाराकडून वाहन
उपलब्ध करुन घेण्यास जिल्हाधिकारी, पुणे यांना प्राधिकृत करण्यात येत आहे.
(६) वाहन पुरवठा केल्यानंतर त्याबाबतची देयके पुरवठादारांना ३ महिन्याच्या आत अदा करणे अभिप्रेत आहे. त्यासाठी वाहने भाड्याने घेतल्यानंतर जिल्हाधिकारी, पुणे यांनी वाहन पुरवठ्याबाबतची देयके
तात्काळ प्राप्त करुन घेऊन ती आपल्या शिफारशीसह ३० दिवसाच्या आत न चुकता शासनास सादर करावीत.
(७) संबंधित पुरवठादारांनी वाहनाचा पुरवठा केल्यानंतर त्याबाबतचे देयके तात्काळ जिल्हाधिकारी, पुणे यांना सादर करावीत.
(८) पुणे विभागातील अन्य शासकीय / निमशासकीय कार्यालयांना त्यांच्या आवश्यकतेनुसार वाहने
खाजगी पुरवठादारांकडून घ्यावयाची असल्यास, त्यांनी परस्पर संबंधित पुरवठादारांकडून विवरणपत्रातील दरानुसार वाहने उपलब्ध करुन घ्यावीत. त्यावरील खर्च संबंधित शासकीय / निमशासकीय कार्यालयाने
त्यांच्याकडील तरतूदींमधून भागवावा. सदर खर्चाची देयके जिल्हाधिकारी, पुणे कार्यालयाकडून प्रमाणित
करण्याची आवश्यकता नाही. यासाठी जिल्हाधिकारी, पुणे कार्यालयाशी अनावश्यक पत्रव्यवहार किंवा मागणीपत्र करु नये.
पृष्ठ ४ पैकी २
# Page 3
शासन निर्णय क्रमांकः वाहन-२१२२/प्र.क्र.६/का.३१ (शापसे)
# Page 4