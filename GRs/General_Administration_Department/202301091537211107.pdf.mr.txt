# Page 1
जयते
महाराष्ट्र शासन
सामान्य प्रशासन विभाग,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दूरध्वनी क्रमांक-२२७९४२५७ Email ID : Desk 14b.gad-mh@gov.in
क्रमांक : कअनि-११२२/प्र.क्र.९६/१४-ब दिनांक : ०९ जानेवारी २०२३
प्रति, सह/उप सचिव (आस्थापना) सर्व मंत्रालयीन विभाग, मंत्रालय, मुंबई-४०० ०३२
विषय : गृह विभागाच्या अधिपत्याखालील राज्य मानवी हक्क आयोग, मुंबई या कार्यालयातील कार्यासन अधिकारी व अधीक्षक हे प्रत्येकी एक रिक्त पद मंत्रालयीन संवर्गातील कक्ष अधिकाऱ्यांमधून प्रतिनियुक्तीने भरण्याबाबत.
संदर्भ : : १)सा.प्र.वि.शा.नि. क्र. एसआरव्ही-२०११/प्र.क्र.१३७/का.१२,दि.१७-१२-२०१६ २) सा.प्र.वि. शा.नि. क्र.एसआरव्ही-२०१६/प्र.क्र.५१०/का.१२,दि.१६.०२.२०१८ ३) सा.प्र.वि.शा.नि.क्र.संकीर्ण-२०१७/प्र.क्र.१२०/कार्या-१४, दि.३१.०८.२०१७
महोदय/महोदया,
संदर्भाधिन क्र.१ व २ येथील दि.१७.१२.२०१६ व दि.१६.०२.२०१८ च्या शासन निर्णयांन्वये प्रतिनियुक्तीचे धोरण निश्चित करण्यात आले आहे. तसेच संदर्भाधिन क्र.३ येथील दि. ३१.८.२०१७ च्या शासन निर्णयान्वये मंत्रालयीन संवर्गातील अधिकारी / कर्मचारी यांच्या प्रतिनियुक्तीबाबत कार्यपध्दती
विहित करण्यात आली आहे. सदर कार्यपध्दतीस अनुसरुन गृह विभागाच्या अधिपत्याखालील राज्य मानवी हक्क आयोग, मुंबई या कार्यालयातील कार्यासन अधिकारी व अधीक्षक हे प्रत्येकी एक रिक्त पद प्रतिनियुक्तीने भरण्यासाठी सर्व मंत्रालयीन विभागांतील कक्ष अधिकाऱ्यांकडून इच्छुकता मागविण्यात येत आहे.
२. उपरोक्त नमूद पदे मंत्रालयीन संवर्गातील कक्ष अधिकाऱ्यांमधून प्रतिनियुक्तीने भरण्याकरिता सदर जाहिरात प्रसिध्द करण्यात येत असल्याने या जाहिरातीस अनुसरुन क्षेत्रिय कार्यालयातील अधिकाऱ्यांनी सदर पदांकरिता या विभागाकडे अर्ज सादर करु नयेत व असे अर्ज सादर करण्यात
आल्यास ते विचारात घेतले जाणार नाहीत, तसेच त्याबाबत संबंधितांस काहीही उत्तर कळविण्यात येणार नाही.
# Page 2
शासन पत्र क्रमांकः कअनि-११२२/प्र.क्र.९६/१४-ब
३. सामान्य प्रशासन विभाग, शा.नि. दिनांक १७.१२.२०१६ च्या शासन निर्णयातील परिच्छेद ५(अ)(७) मध्ये नमूद केल्यानुसार कक्ष अधिकारी संवर्गातील अधिकाऱ्यांचा परिविक्षा कालावधी समाधानकारकरित्या पुर्ण होऊन त्यानंतर त्यांचा किमान ५ वर्षे सेवा कालावधी पूर्ण झालेला नाही, अशा अधिकाऱ्यांची या विभागाकडे शिफारस करण्यात येऊ नये.
४. उपरोक्त पदासाठी प्रतिनियुक्तीवर जाण्यास इच्छुक असलेल्या मंत्रालयीन संवर्गातील कक्ष अधिकाऱ्यांनी परस्पर या विभागाकडे अर्ज सादर करु नयेत. त्यांनी आपआपल्या विभागास अर्ज सादर करावेत. परस्पर अर्ज सादर केल्यास त्या अर्जांचा विचार करण्यात येणार नाही व त्याबाबत संबंधितांस काहीही उत्तर कळविण्यात येणार नाही.
५. सर्व संबंधित मंत्रालयीन प्रशासकीय विभागांनी इच्छुक कक्ष अधिकाऱ्यांचे अर्ज प्राप्त झाल्यानंतर संदर्भाधिन शासन निर्णयातील तरतूदीनुसार अर्जांची छाननी करुन आपल्या विभागाच्या सचिवांच्या मान्यतेने इच्छुक कक्ष अधिकाऱ्यांचा प्रतिनियुक्तीचा प्रस्ताव सोबत जोडलेल्या प्रपत्रातील माहिती व मागील पाच वर्षांच्या गोपनीय अहवालांसह या कार्यासनाकडे दिनांक ३०.०१.२०२३ पर्यंत पोहोचतील अशा रीतीने पाठवावा. (नोंदणी शाखेत पाठवू नये)
६. एकदा निवड झालेल्या कक्ष अधिकाऱ्यांस त्याचे नांव मागे घेता येणार नाही. तसेच, आपल्या विभागातून सदर पदावर प्रतिनियुक्तीसाठी जाण्यास कोणीही कक्ष अधिकारी इच्छुक नसल्यास तसेही कृपया दिनांक ३०.०१.२०२३ पर्यंत या विभागास कळविण्यात यावे.
# Page 3