# Page 1
कोरोना विषाणू प्रसारास प्रतिबंधात्मक उपाय म्हणून बायोमेट्रीक उपस्थिती प्रणालीचा वापर मर्यादित कालावधीसाठी स्थगित करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांकः समय- २०२० / प्र. क्र.३१/१८ (र. व का.)
मंत्रालय, मादाम कामा मार्ग, हुतात्मा राजगुरु चौक,
मुंबई - ४०० ०३२.
दिनांक : १६ मार्च, २०२०.
शासन परिपत्रक :
जगभरातील अनेक देशांमध्ये कोरोना विषाणूंचा प्रसार झाला आहे. त्यामुळे आरोग्यविषयक गंभीर समस्या निर्माण झाली असून मोठ्या प्रमाणावर जिवित हानी होत आहे. कोरोना विषाणूंमुळे बाधित रुग्ण आपल्या देशातील काही ठिकाणी आढळून आले आहेत.
२. वरील पार्श्वभूमीवर, कोरोना विषाणूंचा प्रसार राज्यातील कार्यालयांमध्ये होऊ नये तसेच राज्यातील अधिकारी / कर्मचारी यांना त्यांचा संसर्ग होऊ नये, यासाठी प्रतिबंधात्मक उपाय म्हणून राज्यातील सर्व शासकीय कार्यालयांमधील बायोमेट्रीक उपस्थिती प्रणालीचा वापर पुढील आदेश होईपर्यंत स्थगित करण्यात येत आहे. या कालावधीमध्ये अधिकारी / कर्मचारी यांची कार्यालयातील उपस्थिती पूर्वीप्रमाणे हजेरीपटावर नोंदविण्यात यावी. यासंदर्भात विभाग / कार्यालयांतील आस्थापना शाखांनी आवश्यक ती उपाययोजना करावी.
# Page 2