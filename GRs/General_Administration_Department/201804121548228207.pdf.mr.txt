# Page 1
महाराष्ट्र लोकसेवा आयोगा मार्फत आयोजित परीक्षांचे वेळी परीक्षाकेंद्रावर संबंधित उमेदवारांची झडती/तपासणी करण्यासाठी नियुक्त करण्यात आलेल्या पोलीस कर्मचा-यांना मानधन देणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : मलोआ १११७/प्र.क्र.११६/आठ
मंत्रालय, मुंबई ४०० ०३२
दिनांक: १२ एप्रिल, २०१८
वाचा:- १. शासन परिपत्रक क्र. मलोआ १०१६/प्र.क्र.२६३/आठ, दि. १७ नोव्हेंबर, २०१६.
२. सचिव,महाराष्ट्र लोकसेवा आयोग, मुंबई यांचे अ.शा. पत्र क्र.एमआयएस-०६१६/ सीआर-५८/२०१६/तीन, दि. २ डिसेंबर, २०१६.
प्रस्तावना : संविधानातील अनुच्छेद ३२० मधील तरतुदीनुसार राज्याच्या सेवांमध्ये विविध पदांवर नियुक्ती करण्याकरीता सुयोग्य व अर्हताप्राप्त उमेदवारांच्या शिफारशी महाराष्ट्र लोकसेवा आयोगामार्फत करण्यात येतात. आयोगामार्फत आयोजित परीक्षांचे स्वरुप अत्यंत संवेदनशील असून परीक्षार्थीदवारे Blue tooth, head Phone, Small Camera fitted on watches, Shirt button, pens, rings spy camera,smart watches, lenses इत्यादी अत्याधुनिक दूरसंचार साधनांच्या सहाय्याने गैरप्रकार झाल्यास परीक्षा रद्द कराव्या लागणे, गुन्हा दाखल करणे अशा बाबी उद्भवण्याची शक्यता लक्षात घेऊन परीक्षेचे सुनियोजित आयोजन व प्रभावी नियंत्रणासाठी व परीक्षेचे वेळी तातडीने उपाययोजना करुन गैरप्रकार रोखण्यासाठी सुरक्षिततेची उपाययोजना म्हणून परीक्षा केंद्रावरील सुरक्षा यंत्रणेतील पोलीसांमार्फत उमेदवारांची झडती / तपासणी (Frisking) करुन घेण्याबाबत सूचना सर्व विभागीय आयुक्त/जिल्हाधिकारी यांना अ.क्र.१ येथील परिपत्रकान्वये देण्यात आलेल्या आहेत. सदर परिपत्रकातील सूचना क्र. १,३ व १७ नुसार संघ लोकसेवा आयोगाच्या धर्तीवर महाराष्ट्र लोकसेवा आयोगातर्फे आयोजित केल्या जाणा-या परीक्षांकरीता उमेदवारांची झडती/तपासणी(Frisking) करण्याकरीता पोलीसांची नियुक्ती करण्याची व त्यांना मानधन देण्याची बाब शासनाच्या विचाराधीन होती.
शासन निर्णय:
उपरोक्त वस्तुस्थितीस अनुसरुन महाराष्ट्र लोकसेवा आयोगमार्फत आयोजित करण्यात येणा-या परीक्षांमधील गैरप्रकार रोखण्यासाठी सुरक्षा यंत्रणेतील पोलिसांमार्फत उमेदवारांची झडती/तपासणी(Frisking) करण्यासाठी परीक्षेच्या दिवशी प्रत्येक उपकेंद्रावर ३ पुरुष व २ महिला पोलीसांना नियुक्ती करण्यास व त्यांना प्रतिदिन प्रत्येकी रु.२००/- या दराने मानधन देण्यास मंजूरी देण्यात येत आहे.
३. सदर बाबीवरील खर्च हा मागणी क्र. ए-३, २०५१ लोकसेवा आयोग, १०२ राज्य लोकसेवा आयोग, (००)(०१) महाराष्ट्र लोकसेवा आयोग (अनिवार्य) (२०५१ ००१३) २८-व्यवसायिक सेवा" अंतर्गत सन २०१८-१९ या आर्थिक वर्षाच्या मंजूर अनुदानातून भागविण्यात यावा.
# Page 2
शासन निर्णय क्रमांकः मलोआ १११७/प्र.क्र.११६/आठ
४. सदर शासन निर्णय हा गृह विभागाच्या अनौ.संदर्भ क्र.७०/२०१७/विशा १-अ, दि. १७.१०.२०१७ अन्वये तसेच वित्त विभागाच्या अनौ. संदर्भ क्र. ५५७/२०१७/व्यय-४ व अनौ. संदर्भ क्र. ३३२/२०१७/सेवा-६, दिनांक १५.०३.२०१८ अन्वये दिलेल्या सहमतीस अनुसरुन निर्गमित करण्यात येत आहे.