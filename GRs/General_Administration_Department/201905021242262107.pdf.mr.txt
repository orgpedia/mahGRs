# Page 1
महाराष्ट्र शासन
सामान्य प्रशासन विभाग
शासन आदेश क्रमांक : कअनि १११७/प्र.क्र.१३९/१४-ब
मादाम कामा मार्ग, हुतात्मा राजगुरु चौक,
मंत्रालय, मुंबई -४०००३२.
दिनांक : ३० एप्रिल, २०१९
वाचा :- १) सामान्य प्रशासन विभाग, शासन परिपत्रक क्रमांक कअनि १११७/प्र.क्र.१०५/१४-ब, दिनांक २३.०१.२०१८ २) सामान्य प्रशासन विभाग, शासन परिपत्रक क्रमांक कअनि १११८/प्र.क्र.६६/१४-ब, दिनांक ०१.०१.२०१९
शासन आदेश
महाराष्ट्र लोकसेवा आयोग पुरस्कृत श्री.अच्युत पंढरीनाथ इप्पर हे सहायक (सध्याचे पदनाम सहायक कक्ष अधिकारी) या पदावर सध्या कार्यरत असून त्यांचा गुणवत्ता क्रमांक २/२००९ (खुला प्रवर्ग) असा आहे. सामान्य प्रशासन विभाग/कार्यासन १४-अ, दिनांक २५.०४.२०११ च्या पत्रान्वये श्री.इप्पर यांची महसूल व वन विभागामध्ये सहायक पदी नियुक्ती करण्यात आली असून त्यांना पत्र निर्गमित केल्याच्या दिनांकापासून ३० दिवसांच्या आत नियुक्ती स्वीकारण्याबाबत कळविण्यात आले होते. तसेच सदर आदेशामध्ये या कालावधीत नियुक्ती स्विकारली नाही तर महाराष्ट्र लोकसेवा आयोगाने दिलेल्या गुणवत्ता क्रमानुसार ज्येष्ठता मिळणार नाही असेही नमूद करण्यात आले होते. सदर ३० दिवसाची मुदत दिनांक २४.०५.२०११ रोजी संपुष्टात येत होती.
२. श्री.इप्पर हे दिनांक ०१.०९.२००९ पासून पोलीस उपनिरीक्षक पदावर कार्यरत होते. श्री.इप्पर यांनी पोलीस आयुक्त, मुंबई यांचेकडे विनंती अर्ज करुन सहायक या नवीन पदावर रुजू होण्यासाठी त्यांना कार्यमुक्त करण्याची विनंती केली होती. सदर विनंती नुसार श्री. इप्पर यांच्या कार्यमुक्तीच्या प्रस्तावावर संबंधित यंत्रणेकडून कार्यवाही करण्यात येत होती. यास्तव श्री. इप्पर यांनी दिनांक २३.०५.२०११ च्या पत्रान्वये मंत्रालयीन सहायक पदावर नियुक्ती स्विकारण्यास ०७ दिवसांची मुदतवाढ देण्याची विभागास विनंती केली होती. सदर विनंतीस अनुसरुन सामान्य प्रशासन विभाग/कार्यासन १४-अ च्या दिनांक ०३.०६.२०११ च्या पत्रान्वये, श्री.इप्पर यांना त्यांची नियुक्ती केलेल्या कार्यालयात दिनांक ०५.०६.२०११ रोजी किंवा तत्पुर्वी रुजू होण्याची परवानगी देण्यात आली होती.
३. दरम्यान, पोलीस आयुक्त, बृहन्मुंबई यांच्या दिनांक ३१.०५.२०११ च्या कार्यालयीन आदेशान्वये तसेच वरिष्ठ पोलीस निरिक्षक, विमानतळ पोलीस ठाणे, मुंबई यांच्या दिनांक ३१.०५.२०११ च्या आदेशान्वये श्री.इप्पर यांना परिविक्षाधिन पोलीस उपनिरीक्षक पदावरुन नवीन नियुक्तीच्या ठिकाणी हजर होण्यासाठी दिनांक ३१.०५.२०११ (म.नं.) पासून कार्यमुक्त करण्यात आले. त्यानुसार श्री. इप्पर हे दिनांक ०१.०६.२०११ रोजी महसूल व वन विभागात सहायक कक्ष अधिकारी पदावर रुजू झाले आहेत.
४. श्री.इप्पर यांनी दिनांक २८.०३.२०१८ व ०४.०८.२०१८ च्या अर्जान्वये, सहायक कक्ष अधिकारी पदावर रुजू होण्यासाठी झालेला विलंब हा प्रशासकीय कारणास्तव असल्याने तसेच सहायक कक्ष अधिकारी पदावर रुजू होण्यास सक्षम प्राधिकारी यांना मागितलेल्या ०७ दिवसांच्या मुदतीत ते सदर पदावर रुजू झाले असल्याने महाराष्ट्र नागरी सेवा (ज्येष्ठतेचे विनियमन) नियमावली १९८२ मधील नियम ५(२) अनुसार नियुक्तीचा मानीव दिनांक देऊन सहायक कक्ष अधिकारी पदावरील ज्येष्ठता महाराष्ट्र लोकसेवा आयोगाने दिलेल्या गुणवत्ता क्रमांकानुसार गणण्यात यावी व त्या अनुषंगाने संबंधित ज्येष्ठतासूचीत आवश्यक ते बदल करण्यात यावेत अशी विनंती केली होती.
# Page 2
शासन आदेश क्रमांक: कअनि १११७/प्र.क्र.१३९/१४-ब
५. श्री.इप्पर यांनी केलेली वरील विनंती तसेच त्यांना सहायक कक्ष अधिकारी पदावर रुजू होण्यास झालेला विलंब हा प्रशासकीय कारणास्तव झाला असल्याने, महाराष्ट्र नागरी सेवा (ज्येष्ठतेचे विनियमन) नियमावली १९८२ मधील नियम ५(२) अनुसार श्री. इप्पर यांना सहायक कक्ष अधिकारी पदावरील २८.०४.२०११ हा नेमणुकीचा मानीव दिनांक देण्यास याद्वारे शासन मान्यता देण्यात येत आहे.
६. श्री.इप्पर यांना सहायक कक्ष अधिकारी पदावरील २८.०४.२०११ हा नेमणुकीचा मानीव दिनांक देण्यात आल्याने त्यांची कक्ष अधिकारी पदावर पदोन्नतीसाठी पात्र सहायक कक्ष अधिकारी यांच्या दिनांक ०१.०१.२०१७ व
दिनांक ०१.०१.२०१८ रोजीच्या अंतरिम सामायिक ज्येष्ठतासूचीमध्ये पुढील प्रमाणे सुधारणा करण्यात येत आहे :
--------------------------------------------------------------------------------------------------
| सहायक कक्ष अधिकाऱ्याचे नाव : श्री.अच्युत पंढरीनाथ इप्पर |
| नेमणुकीचा मानीव दिनांक : २८.०४.२०११ |
| ज्येष्ठता सूची वर्ष | सुधारित अनुक्रमांक | ज्येष्ठता यादीतील क्रमानंतर | ज्येष्ठता यादीतील क्रमापूर्वी |
|  | २ | ३ | ४ |
| २०१७ | ७३०-अ | श्री. स.दा.मेहेर यांच्या नंतर | श्री.यो.सु.गुणीजन यांच्या पूर्वी |
| २०१८ | ५४१-अ | श्री.सं.ब.नवले यांच्या नंतर | श्री. यो.सु.गुणीजन यांच्या पूर्वी |
--------------------------------------------------------------------------------------------------