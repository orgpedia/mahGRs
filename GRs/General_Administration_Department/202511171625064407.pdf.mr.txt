# Page 1
मंत्रालय मुख्य इमारत(तळ मजला)
येथील त्रिमूर्ती प्रांगणाच्या जागेचे
आरक्षण विविध कार्यक्रमासाठी उपलब्ध
करून देणेबाबत.
महाराष्ट्र शासन
सामान्य प्रशासन विभाग,
शासन परिपत्रक, क्र.शाकाजा-११२३/प्र.क्र.७/२०२३/निवास-१,
मंत्रालय, मुंबई-४०० ०३२,
दिनांक : १७ नोव्हेंबर, २०२५.
वाचा : - १. शासन परिपत्रक, क्र.शाकाजा-११२३/प्र.क्र.७/२०२३/२२, दि.०३ फेब्रुवारी, २०२३.
२. शासन शुध्दीपत्रक, क्र.शाकाजा-११२३/प्र.क्र.७/२०२३/२२, दि.१० ऑक्टोबर, २०२४.
प्रस्तावना : -
मंत्रालय मुख्य इमारत, तळ मजला येथील त्रिमूर्ती प्रांगणाच्या जागेचे आरक्षण सामान्य
प्रशासन विभाग (कार्या-२२) या कार्यासनाच्या नियंत्रणाखाली असून सदर आरक्षण उपलब्ध करून
देताना काही अटी व शर्ती संदर्भाधीन शासन परिपत्रकान्वये निश्चित करण्यात आल्या आहेत. सदर
शासन परिपत्रक व शासन शुद्धीपत्रक अधिक्रमित करुन खालील सुधारीत अटी व शर्ती निश्चित
करण्याची बाब शासनाच्या विचाराधीन होती. त्यानुषंगाने पुढीलप्रमाणे सुधारीत अटी व शर्ती निश्चित
करण्यात येत आहे:-
शासन परिपत्रक: -
मंत्रालय मुख्य इमारत, तळ मजला येथील त्रिमूर्ती प्रांगणाच्या जागेचे आरक्षण विविध
कार्यक्रमासाठी उपलब्ध करून देताना खालीलप्रमाणे अटी व शर्ती निश्चित करण्यात आल्या आहेत.
अटी व शर्ती :-
१) शासकीय कार्यक्रमासाठी प्रशासकीय विभागामार्फत सामान्य प्रशासन विभाग/निवास-१
यांच्याकडे सादर करण्यात आलेल्या प्रस्तावानुसार त्रिमूर्ती प्रांगण उपलब्ध करुन देण्यात येईल.
२) प्रशासकीय विभागांच्या अधिनस्त कार्यालयांनी थेट या कार्यासनाकडे त्रिमूर्ती प्रांगणाच्या जागेच्या
आरक्षणासाठी पत्रव्यवहार करण्यात येऊ नये.
३) प्रशासकीय विभागाच्या अंतर्गत असलेले शासकीय उपक्रमामार्फत तयार करण्यात आलेल्या
वस्तुंची विक्री व प्रदर्शनासाठी केवळ तीन स्टॉल लावण्यास २ दिवसांसाठी परवानगी देण्यात येईल.
४) शासकीय योजनांची व धोरणांची प्रसिद्धी व प्रचारासाठी प्रशासकीय विभागाच्या प्रस्तावानुसार
दोन दिवस त्रिमूर्ती प्रांगण उपलब्ध करुन देण्यात येईल.
# Page 2
शासन परिपत्रक क्रमांकः शाकाजा-११२३/प्र.क्र.७/२०२३/निवास-१,
५) प्रशासकीय विभागाच्या शिफारशीनुसार सामाजिक संस्था यांना रक्तदान व वैद्यकीय
शिबिरासाठी २ दिवस त्रिमूर्ती प्रांगण देण्यात येईल.
६) सामाजिक संस्था यांना विक्रीसाठी तसेच अन्य कोणत्याही प्रयोजनासाठी त्रिमूर्ती प्रांगण देण्यात
येणार नाही.
७) सार्वजनिक बँका व एलआयसी यांच्यामार्फत लोकहिताच्या योजनाबाबत प्रसिद्धी व प्रचारासाठी २
दिवस त्रिमूर्ती प्रांगण देण्यात येईल.
८) मा.मंत्री/राज्यमंत्री महोदयांचे खाजगी सचिव/विशेष कार्य अधिकारी तसेच राज्य शासनाच्या
मान्यताप्राप्त संघटना यांनी त्रिमूर्ती प्रांगणात आयोजित करावयाच्या कार्यक्रमासाठी संबंधित
प्रशासकीय विभागांकडे पत्रव्यवहार करावा. प्रशासकीय विभागांनी त्यांच्या शिफारशीसह या
कार्यासनाकडे प्रस्ताव सादर करावा.
९) दिव्यांग व्यक्तींनी तयार केलेल्या वस्तुची विक्री व प्रदर्शनासाठी प्रशासकीय विभागाकडून प्रस्ताव
प्राप्त झाल्यास १ स्टॉल २ दिवसांसाठी देण्यात येईल.
१०) प्रदर्शनाच्या कार्यक्रमाचे आयोजन करताना सुरक्षिततेच्या दृष्ट्टीकोनातून आवश्यक ती सर्व
खबरदारी घेण्यात यावी.
११) शासनाची वेळ व कामात अडथळा येणार नाही, याकडे लक्ष देवून प्रदर्शनाचा कार्यक्रम करावा.
१२) ध्वनी प्रदूषण होणार नाही याची दक्षता घेण्यात यावी. तसेच कार्यक्रमासाठी वापरण्यात येणाऱ्या
ध्वनीक्षेपकाचा आवाज त्रिमूर्ती प्रांगणापुरता मर्यादित राहील याची दक्षता घ्यावी.
१३) प्रदर्शन कार्यक्रमाच्या वेळी लावण्यात आलेले बॅनर्स/पोस्टर्स कार्यक्रम संपल्यानंतर काढण्याची
व प्रांगण स्वच्छ ठेवण्याची दक्षता घ्यावी.
१४) विजेचा वापर आवश्यक तेथेच व कमीत कमी करावा.
१५) पोलीस उप आयुक्त/ सहायक पोलीस आयुक्त, मंत्रालय सुरक्षा (प्रवेशद्वार) यांनी कार्यक्रम
आयोजित करणाऱ्यांना विभागाच्या विनंतीनुसार प्रवेशपत्र देण्यात यावे.
१६) आवश्यकतेनुसार सुरक्षिततेच्या दृष्ट्टीने गृह विभागाची परवानगी घेण्यात यावी.
१७) मा.मुख्यमंत्री/ उप मुख्यमंत्री/ मंत्री/राज्यमंत्री यांना त्रिमूर्ती प्रांगणातील जागेची आवश्यकता
भासल्यास विभागाने दिलेली परवानगी पूर्व सूचनेशिवाय रद्द करण्यात येईल व तसे झाल्यास पर्यायी
जागेची व्यवस्था केली जाणार नाही.
१८) कार्यक्रमाच्यावेळी कचरा करण्यात येवू नये, स्वच्छता राखण्यात यावी.
१९) कार्यक्रमाच्यावेळी भोजन, अल्पोपहार याची व्यवस्था करता येणार नाही.
पृष्ट्ठ ३ पैकी २
# Page 3
शासन परिपत्रक क्रमांकः शाकाजा-११२३/प्र.क्र.७/२०२३/निवास-१,
सदर शासन परिपत्रक महाराष्ट्र शासनाच्या www.maharashtra.gov.in या