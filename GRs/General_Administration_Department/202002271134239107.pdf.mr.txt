# Page 1
महाराष्ट्र शासन
क्र. राआधो ४०१९/प्र.क्र.३१/१६-अ सामान्य प्रशासन विभाग,
नवीन प्रशासन भवन, ६ वा मजला, हुतात्मा राजगुरु चौक, मादाम कामा मार्ग, मंत्रालय, मुंबई ४०० ०३२.
दिनांक - २७ फेब्रुवारी, २०२० प्रति, सर्व विभागीय आयुक्त / जिल्हाधिकारी / सर्व निवासी उपजिल्हाधिकारी / सर्व तालुका दंडाधिकारी तथा तहसिलदार.
विषय -: संघ लोकसेवा आयोगाच्या परीक्षेसाठी आर्थिकदृष्ट्या दुर्बल
घटकांसाठी उत्पन्न व मत्ता यांचे प्रमाणपत्र (EWS) देण्याबाबत.
संदर्भ :- साप्रवि शासन निर्णय क्र. राआधो-४०१९/प्र.क्र.३१/१६-अ, दि.
१२.०२.२०१९
महोदय / महोदया, राज्य शासनाने संदर्भाधीन दि. १२ फेब्रुवारी २०१९ रोजीच्या शासन निर्णयान्वये खुल्या प्रवर्गातील आर्थिकदृष्ट्या दुर्बल घटकांसाठी शासकीय सेवा व शैक्षणिक संस्थांमध्ये प्रवेशाकरिता १० % जागा आरक्षित केल्या आहेत. सदर आरक्षण हे केंद्र शासनातील व राज्य शासनातील नागरी सेवा व पदे यामध्ये सरळसेवा प्रवेशासाठी व शैक्षणिक संस्थांमधील प्रवेशाकरिता आहे. संघ लोकसेवा आयोगामार्फत घेण्यात आलेल्या नागरी सेवा परीक्षा-२०१९ या परीक्षेच्या मुलाखतीसाठी सन २०१७-२०१८ चे उत्पन्न व मत्ता याचे प्रमाणपत्र देण्याबाबत सर्व उमेदवारांना संघ लोकसेवा आयोगाकडून कळविण्यात आले आहे. यास्तव मागणी केल्यानुसार सदर मुलाखत देणाऱ्या महाराष्ट्रातील आर्थिकदृष्ट्या दुर्बल घटकातील पात्र सर्व उमेदवारांना केंद्र शासनाने विहित केलेल्या नमुन्यात सदर उमेदवारांच्या सन २०१७-२०१८ चे उत्पन्न व मत्ता याबाबतची तपासणी करून त्यानुसार प्रमाणपत्र (EWS) ऑफलाईन देण्याची कार्यवाही तात्काळ करण्यात यावी, जेणेकरून उक्त आरक्षणाचा लाभ घेणे, सर्व पात्र उमेदवारांना शक्य होईल.