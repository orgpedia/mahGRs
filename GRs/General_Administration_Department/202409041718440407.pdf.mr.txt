# Page 1
महाराष्ट्र शासन
सामान्य प्रशासन विभाग
क्रमांकः उसप्र १३२४/प्र.क्र.८८/प्रशा-१
मादाम कामा मार्ग,हुतात्मा राजगुरू चौक
मंत्रालय, मुंबई ४०० ०३२.
दिनांक: ०४ सप्टेंबर, २०२४.
आदेश
श्री.बाबासाहेब सदाशिव खंदारे, अवर सचिव, शालेय शिक्षण व क्रीडा विभाग यांची, पाणी पुरवठा
व स्वच्छता विभागाच्या अधिपत्याखालील महाराष्ट्र जीवन प्राधिकरण, बेलापूर या कार्यालयातील
‘आस्थापना अधिकारी (दक्षता)’ या पदावर खालील अटी व शतींच्या अधीन राहून प्रथमत: ३ वर्षाच्या
कालावधीसाठी प्रतिनियुक्तीने नियुक्ती करण्यात येत आहे.
(अ) श्री.खंदारे, अवर सचिव ज्या तारखेला प्रतिनियुक्तीच्या पदावर रूजू होतील त्या
तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला ते आपल्या
शासकीय पदाचा कार्यभार पुन्हा स्वीकारतील, त्या तारखेला समाप्त होईल.
(ब) जर त्यांची सेवा लोकसेवेच्या हिताच्या दृष्ट्टीने शासनाला आवश्यक वाटली तर
प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा
अधिकार शासन / सक्षम प्राधिकाऱ्यास राहील.
(क) जर त्यांची सेवा स्वीयेत्तर नियोक्त्याला आवश्यक वाटली नाही, तर त्यांना मूळ
विभागाकडे परत पाठविण्याची मुभा स्वीयेत्तर नियोक्त्याला राहील. मात्र याप्रमाणे परत
पाठविण्यापूर्वी स्वीयेत्तर नियोक्त्याने शासनाला / सक्षम प्राधिकाऱ्याला तीन महिन्यांची
नोटीस दिली पाहिजे; आणि
(ड) त्यांनी मूळ विभागाकडे परत जाण्याचा आपला उद्देश आहे, अशी कमीत कमी तीन
महिन्यांची लेखी नोटीस शासनाला / सक्षम प्राधिकाऱ्याला दिल्यानंतर त्यांना मूळ
विभागाकडे परत येण्याची मुभा राहील.
२. म.ना.से. (पदग्रहण अवधी, स्वीयेत्तर सेवा....इ.) नियम १९८१ मधील नियम ४० (परिशिष्ट्ट-२)
मध्ये नमूद केलेल्या अटी व शर्ती विचारात घेऊन, श्री.खंदारे यांच्या प्रतिनियुक्तीबाबतच्या अटी व शर्ती,
शालेय शिक्षण व क्रीडा विभाग आणि पाणी पुरवठा व स्वच्छता विभाग (पापु-२३) यांनी आपापसात
सल्लामसलत करून ठरवाव्यात.
३. श्री.खंदारे यांच्या इतर सर्व प्रशासकीय बाबी शालेय शिक्षण व क्रीडा विभागामार्फत हाताळण्यात
येतील.
# Page 2
शासन आदेश क्रमांकः उसप्र १३२४/प्र.क्र.८८/प्रशा-१
४. श्री.खंदारे यांना, महाराष्ट्र जीवन प्राधिकरण, बेलापूर या कार्यालयातील आस्थापना अधिकारी
(दक्षता) या प्रतिनियुक्तीच्या पदावर रूजू होण्याकरिता शालेय शिक्षण व क्रीडा विभागाने तात्काळ
कार्यमुक्त करावे.
५. सदर शासन आदेश महाराष्ट्र शासनाच्या www.maharashtra.gov.in या वेबसाईटवर प्रसिध्द