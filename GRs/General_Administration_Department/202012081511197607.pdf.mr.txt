# Page 1
सामान्य प्रशासन विभाग (खुद्द) मधील संगणक, प्रिंटर व स्कॅनर दुरुस्तीबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : दुरुस्ती-२०१९/प्र.क्र.७६/का.२४
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक:- ०८ डिसेंबर, २०२०
शासन निर्णय: सामान्य प्रशासन विभाग ( ( मा.तं. ) दिनांक ०१ ऑगस्ट २०११ च्या शासन निर्णयानुसार संगणक, प्रिंटर, लॅपटॉप, सर्व्हर व इतर सर्व आयटी उपकरणांचे वयोमान ०५ वर्षे निश्चित करण्यात आलेले आहे. संगणक व प्रिंटर मध्ये काही वेळा किरकोळ स्वरुपाची दुरुस्ती असते परंतु मंत्रालयात संगणक व प्रिंटरची दुरुस्ती करण्याची सोय उपलब्ध नसल्यामुळे चांगल्या स्थितीमधील संगणक व प्रिंटर निर्लेखित करावे लागतात. सदर बाब माहिती तंत्रज्ञान विभागाच्या निदर्शनास आली असता संगणक व प्रिंटरची ०५ वर्षे वारंटी कालावधी विचारात घेण्यात यावा. तसेच उपलब्ध असलेल्या संगणक व प्रिंटरसाठी सर्व्हिस करार करण्यात यावा असे अभिप्राय देण्यात आलेले आहेत.
२. संगणक, प्रिंटर, स्कॅनर दुरुस्तीसाठी यापूर्वी मे. बेस टॉप टेक्नोलॉजी, मुंबई यांच्याशी सेवासंविदेचा वार्षिक करार करण्यात आला होता. तथापि त्यांची सेवा समाधानकारक नसल्यामुळे त्यांच्याशी करण्यात आलेला सेवासंविदेचा वार्षिक करार दि. ०४/१२/२०२० पासून समाप्त करण्यात आलेला आहे. सामान्य प्रशासन विभाग ( खुद्द ) साठी संगणक,प्रिंटर, स्कॅनर दुरुस्तीसाठी प्राप्त झालेल्या दरपत्रकानुसार मे. आयुष इंटरप्रायजेस, मानखुर्द ( प ) मुंबई यांचे दरपत्रक खालील प्रमाणे स्विकारण्यात येत आहे.
----------------------------------------------
| अ.क्र. | कामाचे प्रकार | प्रती नग दर | रक्कम रुपये |
|  | संगणक दुरुस्ती/सर्व्हिसिंग | १ | ८५०/ |
|  | संगणकीय प्रिंटर दुरुस्ती/सर्व्हिसिंग | १ | ७५०/ |
|  | संगणकीय मदरबोर्ड दुरुस्ती | १ | ३५००/ |
| OC | संगणकीय हार्ड डिस्क रिकव्हरी | १ GB | २००/ |
| ५ | एस.एम.पी.एस. दुरुस्ती | १ | १८००/ |
|  | संगणकीय स्कॅनर दुरुस्ती/सर्व्हिसिंग |  | ७५०/ |
| ७ | संगणकीय माऊस दुरुस्ती/सर्व्हिसिंग |  | ८०/ |
|  | संगणकीय किबोर्ड दुरुस्ती/सर्व्हिसिंग |  | १२०/ |
| ९ | संगणकीय हार्ड डिस्क नवीन ५०० GB | १ | २८००/ |
----------------------------------------------
३. सामान्य प्रशासन विभाग (खुद्द) मधील ज्या कार्यासनाचे संगणक, प्रिंटर, स्कॅनर नादुरुस्त असतील त्यांनी प्रथम माहिती व तंत्रज्ञान विभागाने उपलब्ध करुन दिलेल्या संगणक तज्ञाकडून संगणक साहित्य दुरुस्त करण्याचे प्रयत्न करावेत. त्यांच्याकडून संगणक साहित्य दुरुस्त न झाल्यास तसा लेखी अहवाल त्यांच्याकडून घेऊन का.२४ मध्ये ठेवण्यात आलेल्या नोंदवही मध्ये नादुरुस्त संगणक साहित्याची नोंद करावी. का.२४ मधून संगणक दुरुस्ती करणाऱ्या व्यक्तीस ( मे. आयुष इंटरप्रायजेस, मुंबई) यांना संबधित कार्यासनास पाठविण्यात येईल व त्यांच्याकडून सदर संगणक साहित्य दुरुस्त होत असल्यास ते दुरुस्त करुन देण्यात येईल. दुरुस्त होणाऱ्या संगणकीय साहित्याचीच रक्कम कंपनीस देय राहील. मे. आयुष इंटरप्रायजेस, मुंबई यांनी दिलेले दर ०१ वर्षासाठी प्रथमतः स्विकारण्यात येत आहे.
# Page 2
शासन निर्णय क्रमांकः दुरुस्ती-२०१९/प्र.क्र.७६/का.२४