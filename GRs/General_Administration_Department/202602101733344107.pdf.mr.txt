# Page 1
तात्पुरत्या (कंत्राटी) स्वरुपात नियुक्त
करण्यात आलेल्या कर्मचाऱ्यांच्या सेवा
नियमित करण्याच्या प्रस्तावांबाबत
अभ्यास करुन वस्तुस्थितीदर्शक अहवाल
शासनास सादर करण्याकरिता अभ्यास
गट गठित करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक एसआरव्ही-२०२५/प्र.क्र.६८/सेवा-३ (का.१२).
५४८, मंत्रालय (विस्तार), मादाम कामा मार्ग, हुतात्मा राजगुरू चौक, मुंबई. पिन ४०००३२.
दिनांक : १० फेब्रुवारी २०२६.
संदर्भ :- शासन परिपत्रक, सामान्य प्रशासन विभाग, क्र. एसआरव्ही-२००५/प्र.क्र.४७/०५/१२, दि.२५.०८.२००५.
प्रस्तावना.
अपील (दिवाणी) क्र.७७४४/१९९७, डॉ. (श्रीम.) चंचल गोयल वि. राजस्थान राज्य
आणि अपील (दिवाणी) क्र.१४१३/२००३, ए. उमराणी वि. निबंधक सहकारी संस्था व इतर या
प्रकरणांमध्ये मा. सवोच्च न्यायालयाने अनुक्रमे दि.१८.०२.२००३ व दि. २८.०७.२००४ रोजी
दिलेल्या न्यायनिर्णयांना अनुलक्षून, संदर्भाधीन शासन परिपत्रकाद्वारे पुढीलप्रमाणे सूचना
देण्यात आल्या-
“सर्व मंत्रालयीन विभाग, विभाग प्रमुख आणि कार्यालय प्रमुख यांना निदेशित करण्यात येते की, मा. सवोच्च न्यायालयाचे उपरोक्त आदेश पाहता सर्व पदावरील नियुक्त्तया विहित मार्गाने/माध्यमामार्फत करण्याची दक्षता घ्यावी. अत्यंत तातडीची गरज म्हणून तात्पुरत्या/अस्थायी नियुक्त्या कराव्या लागल्या तर त्या विहित वेळेत संपुष्ट्टात आणण्याची दक्षता घ्यावी तसेच अशा कर्मचा-यांनी त्यांना नियमित सामावून घेण्याची मागणी केल्यास ती मान्य करता येणार नसल्याचे त्यांना स्पष्ट्टपणे सांगण्यात यावे. तसेच यासंदर्भात न्यायालयात प्रकरण दाखल झाल्यास मा. सवोच्च न्यायालयाच्या वरील न्यायनिर्णयांचा संदर्भ देऊन युक्तिवाद करण्याच्या सूचना सरकारी वकीलांना देण्यात याव्यात.”
२. असे असतानाही, तात्पुरत्या (कंत्राटी) कर्मचाऱ्यांच्या सेवा नियमित करण्याबाबत
प्रस्तावांवर काही प्रशासकीय विभागांकडून कार्यवाही करण्यात आली आहे. म्हणून, संबंधित
प्रशासकीय विभागांमध्ये याबाबत उद्भवलेली प्रकरणे व कायदेशीर बाजू लक्षात घेऊन अशा
प्रस्तावांवर करावयाच्या कार्यवाही संदर्भात अभ्यास करुन वस्तुस्थितीदर्शक अहवाल सादर
करण्याकरिता एक अभ्यास गट गठित करण्याची बाब शासनाच्या विचाराधीन होती.
# Page 2
शासन निर्णय.
शासकीय व निमशासकीय आस्थापनांवरील तात्पुरत्या स्वरुपात नियुक्त असलेल्या
कर्मचाऱ्यांच्या सेवा नियमित करण्याबाबत संबंधित प्रशासकीय विभागांमध्ये उद्भवलेली
प्रकरणे आणि कायदेशीर बाजू लक्षात घेऊन अशा प्रस्तावांसंदर्भात अभ्यास करुन
वस्तुस्थितीदर्शक अहवाल शासनास सादर करण्याकरिता, याद्वारे, पुढीलप्रमाणे अभ्यास गट
गठित करण्यात येत आहे:-
(१) मा.मुख्य सचिव ... अध्यक्ष.
(२) अपर मुख्य सचिव (वित्त), वित्त विभाग ... सदस्य.
(३) अपर मुख्य सचिव (सेवा), सा. प्र. विभाग ... सदस्य.
(४) प्रधान सचिव/सचिव, नियोजन विभाग ... सदस्य.
(५) प्रधान सचिव व विधि परामर्शी, विधि व न्याय विभाग ... सदस्य
२. सदर अभ्यास गटाच्या बैठकीस आवश्यकतेनुसार तज्ञ अथवा अन्य अधिकाऱ्यांना
निमंत्रित सदस्य म्हणून अध्यक्ष आमंत्रित करु शकतील.
३. उक्त समिती समोर शालेय शिक्षण व क्रीडा विभाग, पाणी पुरवठा व स्वच्छता विभाग,
ग्राम विकास विभाग, सार्वजनिक आरोग्य विभाग, वैद्यकीय शिक्षण व औषधिद्रव्ये विभाग व
अशा इतर संबंधित विभागाच्या सचिवांनी त्यांच्या विभागाशी संबंधित योजनेखालील
तात्पुरत्या (कंत्राटी) नियुक्त्या नियमित करण्याबाबत उद्भवलेल्या प्रकरणाची वस्तुस्थिती,
वित्तीय भार, कायदेशीर बाबी तसेच भारत सरकार व इतर राज्यांतील अशा योजनेबाबत
कार्यपद्धती, इत्यादी माहितीसह आपले अभिप्राय सादर करावेत.
४. त्या अनुषंगाने अभ्यास करुन वस्तुस्थितीदर्शक अहवाल उक्त अभ्यासगट शासनास
सादर करील.
५. हा शासन निर्णय, महाराष्ट्र शासनाच्या www.maharashtra.gov.in या वेबसाईटवर
# Page 3