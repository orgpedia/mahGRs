# Page 1
राज्य सार्वजनिक उपक्रमाचे अंशकालीन व राज्यमंत्री / मंत्री दर्जा प्राप्त अध्यक्ष / उपाध्यक्ष व संचालक मंडळाचे सदस्य यांना तसेच राज्यस्तरीय समिती / परिषद / आयोग यांना त्यांच्या दौरा कालावधीत उपलब्ध करून दिलेल्या डी.व्ही.
वाहनाच्या देयकाची प्रतीपूर्ती करणेबाबत.
महाराष्ट्र शासन
सामान्य प्रशासन विभाग
शासन निर्णय क्र. डीव्हीसी-२०१७/प्र.क्र.१६६/३१
मंत्रालय, मुंबई - ४०० ०३२
दिनांक : १५ जानेवारी, २०२१
वाचा : १) शासन निर्णय, वित्त विभाग, क्र.शासाउ-१०१०/प्र.क्र.९६/१०/सा.उ., दि.१३.०३.२०१२
२) शासन निर्णय, वित्त विभाग, क्र.वाहन-२०१४/प्र.क्र.२३/१४/विनियम,
दि.३०.०५.२०१४
प्रस्तावना : महाराष्ट्र राज्यात भेटीसाठी येणाऱ्या मान्यवर राज्य अतिथींच्या परिवहनासाठी सामान्य प्रशासन विभागातील राजशिष्टाचार उपविभागामार्फत सर्व जिल्हाधिकाऱ्यांना मुंबई शहर, मुंबई उपनगर वगळून) डी.व्ही.वाहने उपलब्ध करून दिली जातात. संबंधित जिल्हाधिकाऱ्यांच्या अधिनस्त राज्य अतिथी व राज्याच्या मंत्रीपरिषद सदस्यांच्या परिवहनाकरीताच डी.व्ही वाहने वापरली जातात.
वित्त विभागाच्या दि.१३.०३.२०१२ च्या शासन निर्णयानुसार राज्य सार्वजनिक उपक्रमाचे अंशकालीन व राज्यमंत्री /मंत्री दर्जा प्राप्त, अध्यक्ष / उपाध्यक्ष व संचालक मंडळाचे सदस्य तसेच राज्यमंत्री / मंत्री दर्जा प्राप्त असणारे राज्यस्तरीय समित्या / परिषदा / आयोग यांचे पदाधिकारी हे शासकीय कामाकरिता दौऱ्यावर असल्यास त्यांना शासकीय विश्रामगृह देण्यात यावे, उपलब्धतेनुसार डी. व्ही. वाहन (राजशिष्टाचार विभागाने मंत्रिमंडळ सदस्य व राज्य अतिथींसाठी जिल्हाधिकाऱ्यांकडे ठेवलेले वाहन) पुरविण्यात यावे. डी. व्ही वाहन उपलब्ध नसल्यास इतर शासकीय वाहन जिल्हाधिकाऱ्यांनी पुरवावे. निवास व परिवहन व्यवस्थेबाबतच्या देयकांची प्रतिपूर्ती संबंधित प्रशासकीय विभागाने करावी अशी तरतूद करण्यात आली आहे. त्यानुषंगाने पुरविण्यात येणाऱ्या डी. व्ही. वाहन / शासकीय वाहनाचे वापरासाठी देयकाची आकारणी करण्यासाठी धोरण निश्चित करण्याची बाब शासनाच्या विचाराधीन होती.
शासन निर्णय : राज्य सार्वजनिक उपक्रमाचे अंशकालीन व राज्यमंत्री /मंत्री दर्जा प्राप्त, अध्यक्ष / उपाध्यक्ष व संचालक मंडळाचे सदस्य तसेच राज्यमंत्री / मंत्री दर्जा प्राप्त असणारे राज्यस्तरीय समित्या / परिषदा / आयोग यांचे पदाधिकारी हे शासकीय कामाकरिता जिल्हा दौऱ्यावर असतांना त्यांना जिल्हाधिकारी यांनी उपलब्धतेनुसार पुरविलेल्या डी. व्ही. वाहनाच्या ( राजशिष्टाचार विभागाने मंत्रिमंडळ सदस्य व राज्य अतिथींसाठी जिल्हाधिकाऱ्यांकडे ठेवलेले वाहन) व शासकीय वाहनाच्या वापराचे दर वित्त विभागाच्या दि.३०.०५.२०१४ च्या शासन निर्णयामधील तरतूदीनुसार आकारण्याचा निर्णय शासनाने घेतला आहे.
२. त्याबाबतच्या देयकाची प्रतीपूर्ती संबंधित विभाग / उपक्रम यांचेकडून करून घ्यावी व प्राप्त झालेल्या प्रतीपूर्तीच्या रकमा ००७०- इतर प्रशासनिक सेवा, ६०- इतर सेवा, ८००-इतर जमा रकमा, ०१ इतर जमा रकमा, (०१)(१९) डी.व्ही. वाहन वापराचे भाडे शुल्क (००७००८७८०१) या जमाशीर्षामध्ये जमा कराव्या.
३. सद्यःस्थितीत वित्त विभागाने निर्धारित केलेले दि.३०.०५.२०१४ चे धोरण यापुढील काळात सुधारित केल्यास त्यातील दर डी.व्ही.वाहन वापरास थेटपणे लागू होतील.
# Page 2
शासन निर्णय क्रमांकः डीव्हीसी-२०१७/प्र.क्र.१६६/३१
४. डी.व्ही.वाहन मागणी संबंधित उपक्रमाच्या प्रशासकीय कार्यालयाने जिल्हाधिकारी यांना लेखी कळविणे आवश्यक आहे. संबंधित मान्यवरांचे स्वीय कर्मचारी वर्गाकडून याप्रमाणे कळवितांना वाहन वापराचा खर्च सदर कार्यालय अदा करेल असेही स्पष्ट नमूद करणे आवश्यक राहील.
५. हे धोरण बृहन्मुंबई कार्यक्षेत्र व शासकीय परिवहन सेवा, मुंबई यांना लागू राहणार नाही.
६. सदर शासन निर्णय वित्त विभागाच्या अनौपचारिक संदर्भ क्र.७३/२०१९/विनियम, दि.१४.०६.२०१९ व अनौपचारिक संदर्भ क्र.३९/सा.उ., दि.१८.०७.२०१९ अन्वये दिलेल्या सहमतीने निर्गमित करण्यात येत आहे.