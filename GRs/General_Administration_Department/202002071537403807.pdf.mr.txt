# Page 1
विधानमंडळाच्या आश्वासनांची पुर्तता विहित कालावधीत करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांकः संकीर्ण- २०१९/प्र.क्र. ३५/१८ (र. व का.)
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक : ५ फेब्रुवारी, २०२०.
परिपत्रक : महाराष्ट्र विधानमंडळाच्या विधानसभा व विधान परिषदेमध्ये देण्यात आलेल्या आश्वासनांच्या पुर्ततेसंदर्भात आयोजित सचिवांच्या साक्षीच्या दरम्यान विधानपरिषद आश्वासन समितीच्या निदर्शनास खालील बाबी आल्याचे संसदीय कार्य विभागाने विभागाच्या निदर्शनास आणले आहे.
१. शासनाच्या वतीने मा. मंत्री / राज्यमंत्री यांचेकडून देण्यात आलेली आश्वासने व विभागाने पुर्ततेबाबत दिलेली माहिती यामध्ये विसंगती आढळून येते.
२. काही आश्वासनांच्या विभागीय हस्तांतरणाच्या बाबतीत संबंधित विभाग ठाम नसल्याने त्या आश्वासनांवरील पुर्ततेची कार्यवाही दीर्घकाळ प्रलंबित राहते.
३. साक्षीच्या वेळी सदस्यांनी विचारलेल्या प्रश्नांची परिपूर्ण व समाधानकारक माहिती संबंधित सचिव / अधिकारी देऊ शकत नाहीत. तसेच विभागाने सादर केलेली माहिती विसंगत व समितीची दिशाभूल करणारी असते.
४. अपुऱ्या माहितीअभावी समितीला बैठका पुढे ढकलाव्या लागतात.
२. उपरोक्त पार्श्वभूमीवर सर्व मंत्रालयीन अपर मुख्य सचिव / प्रधान सचिव / सचिव यांना विनंती करण्यात येते की, विधान परिषद समितीने उपस्थित केलेल्या वरील मुद्यांच्या अनुषंगाने विधानमंडळाची आश्वासने विहित मुदतीत व योग्यप्रकारे पूर्ण होण्याच्या दृष्टीने आवश्यक कार्यवाही करावी. तसेच आश्वासन समितीसमोर साक्षीसाठी पूर्ण तयारी करूनच उपस्थित रहावे, जेणे करून समितीचे सर्वतोपरी समाधान होईल.
# Page 2