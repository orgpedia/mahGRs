# Page 1
माहिती व जनसंपर्क महासंचालनालय व अधिनस्त कार्यालयातील वाहनचालक गट-क संवर्गातील १० पदांच्या सेवा बाह्ययंत्रणेद्वारे घेण्याच्या प्रस्तावास मुदतवाढ देणेबाबत.
महाराष्ट्र शासन
सामान्य प्रशासन विभाग
शासन निर्णय क्र. मावज २०२२/१९४/प्र.क्र.६९/३४-अ
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक:- २६ जून, २०२३
संदर्भ :- १) सामान्य प्रशासन विभाग, शासन निर्णय, क्र: मावज २०२० / १२२/ प्र.क्र. ३२/का-३४ अ, दिनांक २ मार्च, २०२१.
२) वित्त विभाग, शासन निर्णय, क्र. -पदनि-२०२२/प्र.क्र.१५/आ.पु.क,
दि. २७.०४.२०२२.
३) सामान्य प्रशासन विभाग, शासन निर्णय, क्र. मावज २०२२/२५४/
प्र.क्र. ६९ (भाग-२)/का ३४-अ, दि.३१ मे, २०२२.
४) सामान्य प्रशासन विभाग, शासन निर्णय, क्र. मावज २०२२/१९४/
प्र.क्र. ६९/का ३४-अ, दि. २१ जून, २०२२.
५) सामान्य प्रशासन विभाग, शासन निर्णय, क्र. मावज २०१६/प्र.क्र. ८२/ भाग-३/का ३४-अ, दि. १८ जुलै, २०२२.
६) सामान्य प्रशासन विभाग, शासन निर्णय, क्र. मावज २०२२/१९४/
प्र.क्र. ६९/का ३४-अ, दि. ८ फेब्रुवारी, २०२३.
प्रस्तावना : माहिती व जनसंपर्क महासंचालनालयाकडील प्रसिध्दीच्या कामकाजाचे तातडीचे स्वरुप पाहता, तसेच वाहनांची असलेली निकड, मा. मुख्यमंत्र्यांच्या प्रत्येक कार्यक्रमांच्या प्रसिध्दी पथकास (Convoy) वाहनांची असणारी आवश्यकता व मा. मुख्यमंत्री, मा. मंत्री, मा. राज्यमंत्री यांची प्रसिध्दीची कामे लवकरात लवकर पूर्ण करणे या बाबी विचारात घेता माहिती व जनसंपर्क महासंचालनालय व अधिनस्त कार्यालयातील वाहनचालकांची ६ ६ पदे संदर्भ क्र. १ येथील दिनांक २ मार्च, २०२१ च्या शासन निर्णयान्वये बाह्ययंत्रणेव्दारे भरण्यास मान्यता प्रदान करण्यात आली होती.
तद्नंतर संदर्भ क्र. ३ वरील दिनांक ३१ मे, २०२२ च्या शासन निर्णयान्वये त्यास २ महिन्याची मुदतवाढ देण्यात आली आहे, तद्नंतर वाहनचालकांची १० पदे संदर्भ क्र. ४ येथील दिनांक २१/०६/२०२२ च्या शासन निर्णयान्वये ६ महिने अथवा सुधारीत आकृतीबंध अंतिम होईल, यापैकी जे अगोदर घडेल त्या कालावधीपर्यंत बाह्ययंत्रणेव्दारे भरण्यास मंजूरी देण्यात आली होती. तद्नंतर संदर्भ क्र. ५ येथील दिनांक १८ जुलै, २०२२ च्या शासन निर्णयान्वये माहिती व जनसंपर्क महासंचालनालयाच्या १००३ नियमित पदांचा सुधारित आकृतिबंध मंजूर झाला आहे. तद्नंतर संदर्भ क्र. ६ येथील दिनांक ८ फेब्रुवारी, २०२३ च्या शासन निर्णयान्वये उपसमितीने दिनांक ०७/०६/२०२२ रोजीच्या बैठकीत दिलेल्या मान्यतेनुसार दिनांक ०१/०२/२०२३ पासून ते दिनांक ०६/०५/२०२३ पर्यंत अथवा सरळसेवेने उमेदवार उपलब्ध होईपर्यंत यापैकी जे अगोदर घडेल त्या कालावधीपर्यंत
# Page 2
शासन निर्णय क्रमांकः मावज २०२२/१९४/प्र.क्र.६९/३४-अ
पदे भरण्यास मंजुरी दिली होती. तथापि, माहिती व जनसंपर्क महासंचालनालयाकडील प्रसिध्दीच्या कामकाजाचे तातडीचे स्वरुप पाहता, तसेच वाहनांची असलेली निकड, मा.
मुख्यमंत्र्यांच्या प्रत्येक कार्यक्रमांच्या प्रसिध्दी पथकास (Convoy) वाहनांची असणारी आवश्यकता व मा. मुख्यमंत्री, मा. मंत्री, मा. राज्यमंत्री यांची प्रसिध्दीची कामे लवकरात लवकर पूर्ण करणे तसेच सदर पदे सरळसेवेने भरण्यास लागणारा कालावधी या बाबी विचारात घेता, वाहनचालकांच्या १० पदांच्या सेवा बाह्ययंत्रणेद्वारे घेण्याच्या प्रस्तावास दिनांक ०७/०५/२०२३ पासून पुढे मुदतवाढ देण्याची बाब शासनाच्या विचाराधीन होती.
शासन निर्णय : माहिती व जनसंपर्क महासंचालनालयातील वाहनचालक, गट-क या संवर्गातील १० पदांच्या सेवा बाह्ययंत्रणेद्वारे घेण्याच्या प्रस्तावास वित्त विभागाच्या शासन निर्णय दिनांक ०९/०६/२०१७ अन्वये गठीत अप्पर मुख्य सचिव (सेवा), सामान्य प्रशासन विभाग व सचिव (व्यय), वित्त विभाग यांच्या उपसमितीने दिनांक ०७/०६/२०२३ रोजीच्या बैठकीत, वाहनचालक गट-क या संवर्गातील १० रिक्त पदे नियमित भरण्यात येईपर्यत किंवा ६ महिने यापैकी जे अगोदर घडेल त्या कालावधीपर्यत मुदतवाढ दिली आहे. त्यामुळे वाहनचालक, गट-क या संवर्गातील १० रिक्त पदे दिनांक ०७/०५/२०२३ पासून ते दिनांक ०६/११/२०२३ पर्यत अथवा सरळसेवेने उमेदवार उपलब्ध होईपर्यत यापैकी जे अगोदर घडेल त्या कालावधीपर्यंत बाहययंत्रणेद्वारे (मे. कृष्णा मोटर्स, जोगेश्वरी, मुंबई यांच्यामार्फत ) भरण्यास मुदतवाढ देण्यात येत आहे.
०२. सदर पदांची भरती करतांना वित्त विभागाच्या दिनांक २७/०४/२०२२ मध्ये नमूद केलेल्या परिपत्रकातील सूचनांचा अवलंब करण्यात यावा.
०३. सदर शासन निर्णय, वित्त विभागाच्या अनौपचारिक संदर्भ क्र. ३४८४, दिनांक ३१/०५/२०२३ अन्वये दिलेल्या मंजूरीच्या अधीन राहून तसेच अप्पर मुख्य सचिव (सेवा), सामान्य प्रशासन विभाग व सचिव (व्यय), वित्त विभाग यांच्या उपसमितीने दिनांक ७ जून, २०२३ च्या बैठकीत दिलेल्या मंजूरी नुसार निर्गमित करण्यात येत आहे.
# Page 3