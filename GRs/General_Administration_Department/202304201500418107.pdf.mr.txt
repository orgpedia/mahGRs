# Page 1
मुख्य निवडणूक अधिकारी, महाराष्ट्र राज्य यांचे संकेतस्थळ कार्यान्वित राहण्यासाठी नवीन सर्व्हर्स खरेदी करण्यासाठी प्रशासकीय मंजूरी देण्याबाबत
महाराष्ट्र शासन
सामान्य प्रशासन विभाग
शासन निर्णय क्रमांक : ईएलआर-२०२२/प्र.क्र.८६८/२२/का.३३
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२
दिनांक : १९ एप्रिल, २०२३
वाचा :- सामान्य प्रशासन विभाग, शासन निर्णय क्र. : ईएलआर-२०२२/प्र.क्र.८६८/२२/का.३३, दिनांक ६ फेब्रुवारी, २०२३
शासन निर्णय :
उपरोक्त दिनांक ६ फेब्रुवारी, २०२३ च्या शासन निर्णयानुसार मुख्य निवडणूक अधिकारी, महाराष्ट्र राज्य यांच्या कार्यालयाचे संकेतस्थळ चालू ठेवण्यासाठी व त्यावरील माहितीसाठी आणि मतदार यादीतील मतदारांचा डाटाबेस ठेवण्याठी एकूण रु.४०,००,०००/- इतक्या कमाल किंमत मर्यादेत एकूण दोन नवीन सर्व्हर्स खरेदी करण्याकरीता उद्योग, उर्जा व कामगार विभागाच्या दिनांक २४.०८.२०१७ रोजीच्या शासन निर्णयातील कार्यपध्दतीचा अवलंब करून गव्हर्नमेंट ई-मार्केटप्लेस (GeM) पोर्टलद्वारे खरेद करण्यास प्रशासकीय मान्यता प्रदान करण्यात आली होती. प्रशासकीय मान्यतेनुसार सदर सर्व्हर्स खरेदीसाठी येणारा खर्च मागणी क्रमांक ए-२, २०१५ - निवडणूका, १०३ मतदार याद्या तयार करणे व त्यांचे मुद्रण (००) (०१) मतदार याद्या तयार करणे व त्यांचे मुद्रण,१३ कार्यालयीन खर्च (२०१५००३२) या लेखाशीर्षाखाली सन २०२२-२०२३ या आर्थिक वर्षात उपलब्ध असलेल्या मंजूर तरतूदीतून भागविण्यास मान्यता देण्यात आली होती. तथापि, सन २०२२-२३ या आर्थिक वर्षात सर्व्हर्स खरेदी करण्याची प्रक्रिया पूर्ण न झाल्याने सदर आर्थिक वर्षात सर्व्हर्स खरेदी करणे शक्य झाले नाही.
२. नवीन सर्व्हर्स खरेदी करण्याची प्रक्रिया सन २०२३-२४ मध्ये पूर्ण झालेली असल्याने सदर दोन नवीन सर्व्हस खरेदी करण्यासाठी येणारा खर्च उपरोक्त नमूद लेखाशीर्षातील “१३-कार्यालयीन खर्च (२०१५००३२)” या उद्दिष्टांतर्गत सन २०२३-२४ मध्ये उपलब्ध असलेल्या मंजूर तरतूदीतून भागविण्यास मान्यता प्रदान करण्यात येत आहे.
३. वित्त विभाग, शासन निर्णय क्रमांक: विअप्र-२०१३/प्र.क्र.३०/२०१३/विनियम, भाग-२, दिनांक १७ एप्रिल, २०१५ व वित्तीय अधिकार नियमपुस्तिका, १९७८, भाग पहिला, उप विभाग-दोन मधील अनुक्रमांक २७–अ, नियम क्रमांक ७६ अन्वये विभागांना प्रदान करण्यात आलेल्या अधिकारास अनुसरून हा शासन निर्णय निर्गमित करण्यात येत आहे.
# Page 2
शासन निर्णय क्रमांक: ईएलआर-२०२२/प्र.क्र.८६८/२२/का.३३