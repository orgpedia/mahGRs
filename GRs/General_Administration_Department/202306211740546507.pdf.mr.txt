# Page 1
सहायक आयुक्त (मागासवर्ग कक्ष) यांच्या कार्यालयातील पदांचा सुधारित आकृतीबंध विहित करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : संकीर्ण-२०२२/प्र.क्र.७७/१६-ब (बी)
मंत्रालय, मुंबई - ४०० ०३२
दिनांक:२१ जून, २०२३
वाचा: १) सामान्य प्रशासन विभाग, शा.नि.क्रमांक:बीसीसी-१०८५/२९८८/१६-ब, दि.१३.०८.१९८६ २) सामान्य प्रशासन विभाग, शासन निर्णय क्र.:बीसीसी-१०८८/१९१९/१६-ब, दि.११.०५.१९९० ३) सामान्य प्रशासन विभाग, शा.नि.क्रमांक:बीसीसी-१३९४/प्र.क्र.२५/९४/१६-ब, दि.२४.११.२००० ४) वित्त विभाग, शासन निर्णय, क्र.:असंक-१००१/प्र.क्र.२९/२००१/वित्तीय सुधारणा, दि.१०.०९.२००१ ५) सामान्य प्रशासन विभाग, शा.नि.क्रमांक:अर्थसं-२००३/प्र.क्र.११५/०३/१६-ब, दि.१९.०७.२००४ ६) सामान्य प्रशासन विभाग, शा.नि.क्रमांक:बीसीसी-२००५/प्र.क्र.२/०५/१६-ब, दि.१६.०३.२००६ ७) वित्त विभाग, शासन निर्णय क्र.:पदनि २०१६/प्र.क्र.८/१६/विसु-१, दि.११.०२.२०१६ ८) वित्त विभाग, शासन निर्णय क्र.:पदनि-०६१७/प्र.क्र.२०/आ.पु.क., दि.०९.०६.२०१७ ९) सामान्य प्रशासन विभाग, शा.नि.क्रमांक:बीसीसी-२०१८/प्र.क्र.२८९/१६-ब, दि.१३.०९.२०१९
प्रस्तावना: सहायक आयुक्त (मागासवर्ग कक्ष), विभागीय आयुक्त कार्यालये, महाराष्ट्र राज्य या कार्यालयांतील एकूण ४६ पदांना संदर्भ क्र.६ अन्वये यापूर्वी मान्यता देण्यात आली होती. वित्त विभाग, शासन निर्णय, दि.१०.०९.२००१ अन्वये राज्य शासनाच्या अखत्यारितील सर्व शासकीय कार्यालयांतील पदांचा आढावा घेऊन सुधारीत आकृतीबंध निश्चित करण्याबाबत विहित केलेल्या धोरणानुसार बहुतांश प्रशासकीय विभाग व त्यांच्या नियंत्रणाखालील कार्यालयांनी सुधारित आकृतीबंध निश्चित केला नसल्याचे निदर्शनास आल्यामुळे वित्त विभागाने मा. मुख्य सचिवांच्या निदेशानुसार दि. ११.०२.२०१६ रोजी सुधारित आकृतीबंध निश्चित करण्याबाबत शासन निर्णय निर्गमित केला आहे. त्यानुसार सहायक आयुक्त (मागासवर्ग कक्ष) या कार्यालयांतील पदांचा सुधारित आकृतीबंध विहित करण्याचा प्रस्ताव शासनाच्या विचाराधीन होता.
शासन निर्णय : या शासन निर्णयासोबतच्या परिशिष्ट "अ" मध्ये दर्शविल्यानुसार सहायक आयुक्त (मागासवर्ग कक्ष) या कार्यालयातील अ.क्र.१ ते ४ ४ येथे नमूद संवर्गातील नियमित पदे व अ.क्र.५ व ६ येथे नमूद संवर्गातील बाह्ययंत्रणेद्वारे घ्यावयाचे एकूण १२ मनुष्यबळ याबाबतच्या सुधारित आकृतीबंधास वित्त विभाग, शासन निर्णय, दि.११.०२.२०१६ अन्वये दिलेल्या मार्गदर्शक सूचनांनुसार मा. मुख्य सचिवांच्या अध्यक्षतेखाली उच्चस्तरीय सचिव समितीने दि.२९.०४.२०२२ रोजीच्या बैठकीत मान्यता दिली आहे.
त्यानुसार सहायक आयुक्त (मागासवर्ग कक्ष) या कार्यालयातील परिशिष्ट "अ" नुसार एकूण ३६ नियमित पदे व परिशिष्ट "ब" नुसार बाह्ययंत्रणेद्वारे घ्यावयाचे १२ मनुष्यबळ अशा सुधारित आकृतीबंधास या शासन निर्णयाद्वारे मान्यता देण्यात येत आहे.
२. परिशिष्ट “अ” येथील तक्त्यात दर्शविल्यानुसार वाहनचालक व शिपाई हे संवर्ग मृत घोषित करण्यात आले आहेत. त्यापैकी वाहनचालक संवर्गातील १ कार्यरत पद व शिपाई संवर्गातील ६ कार्यरत पदे अशी एकूण ७ कार्यरत पदे अधिसंख्य ठरविण्यात येत आहेत. सदर अधिसंख्य पदे
# Page 2
शासन निर्णय क्रमांकः संकीर्ण-२०२२/प्र.क्र.७७/१६-ब(बी)
त्यावरील कार्यरत कर्मचाऱ्यांच्या स्वेच्छा सेवानिवृत्ती / सेवानिवृत्ती / राजीनामा / मृत्यू इ. कारणांमुळे रिक्त झाल्यानंतर आपोआप निरसित होतील.
३. तसेच वाहनचालक व शिपाई या संवर्गांकरिता मनुष्यबळाच्या मर्यादेत (सध्या अधिसंख्य पदावर कार्यरत असलेली पदे वगळून) बाह्ययंत्रणेकडून गरजेनुसार सेवा उपलब्ध करुन घेण्यात याव्यात. सदर संवर्गातील अधिसंख्य पदे निरसित झाल्यानंतर या सेवा बाह्ययंत्रणेमार्फत गरजेनुसार उपलब्ध करुन घेण्यात याव्यात.
४. उपरोक्त नमूद ३६ नियमित पदे व बाह्ययंत्रणेद्वारे घ्यावयाचे १२ मनुष्यबळ यांच्या वेतन व भत्त्यावर येणारा खर्च सामान्य प्रशासन विभाग, मागणी क्र. ए - ०४, मुख्य लेखा शीर्ष "२०७० इतर प्रशासनिक सेवा-८०० इतर खर्च (००)(०६) विभागीय आयुक्तांची कार्यालये- मागासवर्ग कक्ष (२०७० ०५८६)” या लेखाशीर्षातून भागविण्यात यावा.
५. सदर शासन निर्णय, उच्चस्तरीय सचिव समितीच्या दि.२९.०४.२०२२ रोजी झालेल्या सन २०२२ मधील दुसऱ्या बैठकीत दिलेल्या मान्यतेने तसेच वित्त विभागाच्या अनौपचारिक संदर्भ क्र. ३२/आपुक, दि. १८.०१.२०२३ अन्वये मिळालेल्या सहमतीनुसार निर्गमित करण्यात येत आहे.
# Page 3