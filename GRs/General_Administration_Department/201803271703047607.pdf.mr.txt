# Page 1
वितरण आदेश क्र. १८ मराठवाडा प्रशासकीय व विकास प्रशिक्षण प्रबोधिनी, नाथनगर (उत्तर) पैठण औरंगाबाद या संस्थेस, गोदावरी पाटबंधारे विकास महामंडळ,औरंगाबाद यांच्या अधिनस्त असलेली सागर दर्शन विश्रामगृह इमारत व सभोवतालची १ हेक्टर जमिन हस्तांतरित करण्याकरिता प्रशासकीय व वित्तीय मान्यता देऊन निधी वितरित करणेबाबत. - सन २०१७-१८
महाराष्ट्र शासन
सामान्य प्रशासन विभाग
शासन निर्णय क्रमांक: मप्र २०१८/ प्रक्र.१६/१८/१२-अ
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक २७ मार्च, २०१८.
वाचा : १ .वित्त विभाग, शासन परिपत्रक क्र .अर्थसं २०१७/प्र.क्र६८./अर्थ-३,दि१. एप्रिल .२०१७, २. वित्त विभाग, शासन परिपत्रक क्र.अर्थसं २०१७/प्र.क्र.७५/अर्थ-३, दि१८. एप्रिल.२०१७, ३ . सामान्य प्रशासन विभाग, शासन परिपत्रक क्र . बीयुडी २०१७/प्र.क्र.७०/२०१७/२५, दि.२० एप्रिल, २०१७.
४. वित्त विभाग, शासन परिपत्रक क्र अर्थसं २०१७/प्र.क्र.७५/अर्थ-३, दि. ३० जून, २०१७.
५. वित्त विभाग, शासन परिपत्रक क्र.अर्थसं २०१७/प्र.क्र.७५/अर्थ-३, दि.६ फेब्रुवारी, २०१८ ६. विभागीय आयुक्त तथा पदसिध्द अध्यक्ष कार्यकारी समिती, मराठवाडा प्रशासकीय व विकास प्रशिक्षण प्रबोधिनी, नाथनगर (उत्तर) पैठण औरंगाबाद यांचे क्र .२०१६/मप्रविप्रप्र/आस्था/ इमारत /प्रक्र./कावि/३३५/दि.१९.९.२०१६ चे पत्र.
प्रस्तावना :
मराठवाडा प्रशासकीय व विकास प्रशिक्षण प्रबोधिनी, नाथनगर (उत्तर) पैठण औरंगाबाद या संस्थेस राज्य प्रशिक्षण धोरणाअन्वये विभागीय प्रशासकीय प्रशिक्षण संस्थां म्हणून घोषित करण्यात आले आहे. त्यानुसार सदर संस्थेमध्ये वर्ग-२ व ३ चे ५ प्रकारचे प्रशिक्षण घेण्यात येत आहे. सदर प्रशिक्षणाचा वाढता व्याप व प्रशिक्षणार्थी यांची सदर प्रबोधिनीमध्ये जागेअभावी व सोयीअभावी प्रशिक्षण घेण्यास होणारी गैरसोय लक्षात घेता, जायकवाडी प्रकल्प, नाथनगर (उत्तर) पैठण येथील गोदावरी पाटबंधारे विकास महामंडळ, औरंगाबाद यांच्या ताब्यात असलेली १ हेक्टर जमिन व त्यावरील ४४० चौ.मी बांधकाम क्षेत्र असलेली सागर दर्शन विश्रामगृह इमारतीची मागणी संस्थेकडून, गोदावरी पाटबंधारे विकास महामंडळ, औरंगाबाद यांच्याकडे करण्यात आली होती.
२. त्याअनुषंगाने 'गोदावरी पाटबंधारे विकास महामंडळ, औरंगाबाद यांच्या दि. १८.५.२०१६ रोजीच्या नियामक मंडळाच्या बैठकीमध्ये ठराव क्र. ६१/८ नुसार मौजे - कातपूर, ता. पैठण, जिल्हा - औरंगाबाद येथील गट क्र.११५ मधील महामंडळाच्या मालकीची १ हेक्टर जमिन व त्यावरील ४४० चौ. मी बांधकाम क्षेत्र असलेल्या सागर दर्शन विश्रामगृह इमारत यांची, सार्वजनिक बांधकाम विभागाच्या मुल्यांकनानुसार रु. ५४.८५ लाख इतकी मूल्यांकित किंमत गोदावरी पाटबंधारे विकास महामंडळाकडे भरणा झाल्यानंतरच सदर इमारतीचा ताबा देण्यात येईल, या अटीवर मान्यता देण्यात आली आहे.
त्यानुसार, विभागीय आयुक्त तथा पदसिध्द अध्यक्ष कार्यकारी समिती, मराठवाडा प्रशासकीय व विकास प्रशिक्षण प्रबोधिनी, नाथनगर ( उत्तर ) पैठण औरंगाबाद यांनी संदर्भाधीन क्र.६ पत्रान्वये गोदावरी पाटबंधारे विकास महामंडळ, औरंगाबाद यांच्या ताब्यात असलेली १ हेक्टर जमिन व त्यावरील ४४० चौ. मी बांधकाम क्षेत्र असलेली सागर दर्शन विश्रामगृह इमारत याची निश्चित केलेली किंमत रु. ५४.८५ लाख इतकी रक्कम महामंडळास वितरित करण्याकरिता शासनाकडे निधीची मागणी केली आहे. सदर बाब विचारात घेऊन, सागर दर्शन विश्रामगृह इमारत मराठवाडा प्रशासकीय व विकास प्रशिक्षण प्रबोधिनी, पैठण, जिल्हा - औरंगाबाद या संस्थेकडे हस्तांतरित होण्यासाठी रु. ५४.८५ लाख इतकी रक्कम महामंडळास वितरित करण्याकरिता, प्रशासकीय व वित्तीय मान्यता देण्यात येऊन निधी वितरित करण्याची बाब शासनाच्या विचाराधीन आहे..
# Page 2
शासन निर्णय क्रमांकः मप्रप्र २०१८/ प्रक्र.१६/१८/१२-अ
राज्य प्रशिक्षण धोरण २०११ नुसार घोषित झालेल्या ६ विभागीय प्रशासकीय प्रशिक्षण संस्था व ३६ जिल्हा प्रशाकीय प्रशिक्षण संस्थांमध्ये प्रशिक्षणाकरिता येणा-या प्रशिक्षणार्थी यांच्यासाठी आवश्यक त्या पायाभूत सोई सुविधा निर्माण करणे गरजेचे असल्यामुळे मागणी क्र.ए-९, ( ४०७० ०२३१ ) ५३ मोठी बांधकामे, हे लेखाशीर्ष निर्माण करण्यात आले आहे. या लेखाशिर्षाखाली सन २०१७-१८ या आर्थिक वर्षाकरिता सुधारित अंदाजामध्ये रु.१०.०० कोटी इतकी अर्थसंकल्पीय तरतूद करण्यात आली असून, संदर्भाधीन क्र. ५ च्या शासन परिपत्रकान्वये ८० % च्या मर्यादेत रु.८.०० कोटी (रुपये आठ कोटी) इतका निधी अर्थसंकल्प वितरण प्रणालीवर मंजूरीकरिता उपलब्ध करून देण्यात आला आहे. संदर्भाधीन क्र. ४ च्या शासन परिपत्रकान्वये अर्थसंकल्पीय अंदाजामध्ये केलेल्या तरतूदीच्या अनुषंगाने संपूर्ण अनुदान नियंत्रक अधिकाऱ्यांच्या स्वाधिन करण्यात आले आहे.
शासन निर्णय : मराठवाडा प्रशासकीय व विकास प्रशिक्षण प्रबोधिनी, नाथनगर (उत्तर) पैठण औरंगाबाद या संस्थेस गोदावरी पाटबंधारे विकास महामंडळ, औरंगाबाद यांच्या ताब्यात असलेली १ हेक्टर जमिन व त्यावरील ४४० चौ. मी बांधकाम क्षेत्र असलेली सागर दर्शन विश्रामगृह इमारत याची निश्चित केलेली किंमत रु. ५४.८५ लाख (अक्षरी रुपये चोपन्न लाख, पंच्याऐशी हजार फक्त) इतकी मूल्यांकित केलेली रक्कम सदर संस्थेस वितरित करण्याकरिता वित्त विभागाच्या वित्तिय अधिकार नियम पुस्तिका १९७८ मधील भाग पहिला, उपविभाग तीन, अनुक्र. ४, परिच्छेद क्र. २७ (२) (अ) नुसार प्रशासनिक विभागास प्रदान केलेल्या वित्तिय शक्तीचा वापर करुन व सदर अधिकारातील रकाना क्र.६ खालील अटींच्या अधीन राहून प्रस्तावास प्रशासकीय व वित्तीय मान्यता देण्यात येत आहे.
२. मराठवाडा प्रशासकीय व विकास प्रशिक्षण प्रबोधिनी, नाथनगर (उत्तर) पैठण औरंगाबाद या संस्थेच्या वरील कामांसाठी अर्थसंकल्प वितरण प्रणालीवर उपलब्ध असलेल्या निधीतून रु. ५४.८५ लाख (अक्षरी रुपये चोपन्न लाख, पंच्याऐंशी हजार फक्त) एवढा निधी वितरित करण्यास मंजूरी देण्यात येत आहे.
३. मराठवाडा प्रशासकीय व विकास प्रशिक्षण प्रबोधिनी, नाथनगर (उत्तर) पैठण औरंगाबाद यांनी सदर रक्कम गोदावरी पाटबंधारे विकास महामंडळ, औरंगाबाद या महामंडळास तात्काळ हस्तांतरित करुन सदर जागा संस्थेच्या नावावर करुन घेण्याची कार्यवाही संचालक यांच्या स्तरावर करण्यात यावी. केलेल्या कार्यवाहीचा अहवाल शासनास तीन महिन्यात सादर करण्यात यावा.
४. यासाठी होणारा रु. ५४.८५ लाख (अक्षरी रुपये चोपन्न लाख, पंच्याऐंशी हजार फक्त) इतका खर्च मागणी क्र.ए-९, मुख्य लेखाशीर्ष ४०७०-इतर प्रशासनिक सेवांवरील भांडवली खर्च (००) ००३, प्रशिक्षण (००) (०१) राज्य प्रशिक्षण धोरणांतर्गत नवीन प्रशिक्षण संस्था स्थापन करणे (४०७० ०२३१) ५३ मोठी बांधकामे या लेखाशीर्षाखाली सन २०१७-२०१८ या आर्थिक वर्षाच्या मंजूर तरतूदीमधून भागविण्यात यावा.
५. सदरहू मंजूर करण्यात आलेला निधी संबंधित कोषागारातून काढून घेतल्यानंतर, काढण्यात आलेली रक्कम महालेखापाल कार्यालयातील लेख्यात त्याच शिर्षाखाली नोंदली गेली आहे किंवा नाही याची खात्री करुन घ्यावी व त्याबाबतचे प्रमाणपत्र विहित वेळेत शासनास सादर करावे.
६. आता वितरीत करण्यात येत असलेल्या अनुदानाचे उपयोगिता प्रमाणपत्र (UTILIZATION CERTIFICATE) मराठवाडा प्रशासकीय व विकास प्रशिक्षण प्रबोधिनी, नाथनगर (उत्तर) पैठण औरंगाबाद महालेखापाल, लेखापरीक्षा- महाराष्ट्र- २, नागपूर यांना आणि शासनास तातडीने सादर करावे.
७. उपरोक्त अनुदानातून केलेल्या खर्चाचे स्वतंत्र लेखे व पुस्तके तपासण्याचे अधिकार महालेखापाल, लेखापरीक्षा, महाराष्ट्र-२, नागपूर, यांना राहतील आणि त्याकरीता संबंधित संस्था त्यांना संपूर्ण सुविधा उपलब्ध करुन देईल.
८. प्रस्तुत शासन निर्णय, नियोजन व वित्त विभागाच्या अनुक्रमे, अनौ. संदर्भ क्र.१६/१८/१४४३ दि.२३.१.२०१८, व अनौ.संदर्भ क्र.५७/२०१८/व्यय-४ दि.५.२.२०१८ अन्वये दिलेल्या मान्यतेनुसार तसेच, वित्त विभागाच्या परिपत्रक क्र.अर्थसं २०१६/प्र.क्र.७५/अर्थ-३, दि.१८ एप्रिल, २०१७ अन्वये प्रशासकीय विभागांना प्रदान करण्यात आलेल्या अधिकारान्वये निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः मप्रप्र २०१८/ प्रक्र.१६/१८/१२-अ