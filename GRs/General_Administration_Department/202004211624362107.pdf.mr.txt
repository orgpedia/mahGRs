# Page 1
महाराष्ट्र राज्यातील कोरोना विषाणू प्रसारावरील प्रतिबंधात्मक उपाय म्हणून लागू करण्यात आलेल्या लॉकडाऊनच्या कालावधीमध्ये दिव्यांग अधिकारी / कर्मचारी यांच्या शासकीय कार्यालयातील उपस्थितीबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : समय २०२०/प्र.क्र.३५/१८(र.वका.)
मादाम कामा रोड, हुतात्मा राजगुरु चौक,
मंत्रालय (विस्तार), मुंबई ४०००३२
दिनांक : २१ एप्रिल, २०२०
वाचा:- : १. शासन अधिसूचना, सार्वजनिक आरोग्य विभाग, क्रमांक : करोना-२०२० / प्र. क्र.५८ / आरोग्य-५, दिनांक १४ मार्च, २०२०, २. शासन निर्णय, सामान्य प्रशासन विभाग, क्रमांक : समय-२०२० / प्र. क्र. ३५/१८ (र.वका.), दिनांक १८ मार्च, २०२०, ३. शासन निर्णय, सामान्य प्रशासन विभाग, क्रमांक : समय-२०२० / प्र. क्र. ३५/१८ (र. वका.), दिनांक २० मार्च, २०२०, ४. शासन निर्णय, सामान्य प्रशासन विभाग, क्रमांक : समय-२०२० / प्र. क्र. ३५ /१८ (र.वका.), दिनांक २३ मार्च, २०२०, ५. शासन अधिसूचना, आपत्ती व्यवस्थापन व मदत व पुनवर्सन, क्रमांक : डीएमयू २०२० / सीआर ९२ / डीआयएसएम-१, दिनांक १३ एप्रिल, २०२०, ६. शासन अधिसूचना, आपत्ती व्यवस्थापन व मदत व पुनवर्सन, क्रमांक : डीएमयू २०२० / सीआर ९२ / डीआयएसएम-१, दिनांक १७ एप्रिल, २०२०.
७. शासन निर्णय, सामान्य प्रशासन विभाग, क्रमांक : समय-२०२० / प्र. क्र. ३५ /१८(र.वका.), दिनांक १८ एप्रिल, २०२०, ८. केंद्रशासनाच्या लोकतक्रार, पेन्शन, कार्मिक व प्रशिक्षण मंत्रालयाचे क्र.११०१३/९/२०१४-Estt-(A III) दिनांक २७ मार्च, २०२० चे आदेश.
९. महाराष्ट्र राज्य अपंग कर्मचारी संघटना, मुंबई यांचे दि. १८ एप्रिल, २०२० चे मा. मुख्य सचिव महोदयांना उद्देशून लिहिलेले पत्र.
# Page 2
शासन निर्णय क्रमांकः समय २०२०/प्र.क्र.३५/१८ (र.वका.)
शासन निर्णय:
कोरोना विषाणूंचा (COVID-१९) प्रसार राज्यातील कार्यालयांमध्ये होऊ नये, तसेच राज्यातील अधिकारी/कर्मचारी यांना त्यांचा संसर्ग होऊ नये म्हणून विविध प्रतिबंधात्मक उपाययोजना राबविण्याच्या दृष्टीने या विभागाच्या वेळोवेळी निर्गमित करण्यात आलेल्या उक्त संदर्भाधीन क्र. २, ३, ४ व ७ येथे नमूद केलेल्या शासन आदेशान्वये शासकीय कार्यालयातील कर्मचाऱ्यांची एकूण उपस्थिती नियंत्रित करण्याबाबतच्या सूचना देण्यात आलेल्या आहेत.
२. याबाबत केंद्रशासनाच्या उक्त संदर्भ क्र. ८ येथील दिनांक २७ मार्च, २०२० च्या आदेशान्वये कार्यालयात अत्यावश्यक सेवा देण्यासाठी उपस्थित राहण्यापासून दिव्यांग कर्मचाऱ्यांना वगळण्याबाबत सूचना देण्यात आलेल्या आहेत. त्यास अनुसरुन महाराष्ट्र राज्य अपंग कर्मचारी संघटनेने दिव्यांग व्यक्तींची रोगप्रतिकारक शक्ती सर्वसामान्याच्या तुलनेत तितकीशी चांगली नसल्याने त्याचप्रमाणे दळण वळणाबाबत ऐनवेळी उद्भवणाऱ्या अडचणींचा सामना करणे दिव्यांगाना कष्टप्रद व त्रासदायक होत असल्याने सर्व दिव्यांग कर्मचाऱ्यांना लॉकडाऊनच्या कालावधीमध्ये कार्यालयात उपस्थित राहण्यापासून सूट देण्याची मागणी संदर्भ क्र. ९ येथील पत्रान्वये केली आहे.
३. उपरोक्त परिस्थितीत राज्यामध्ये लॉकडाऊनच्या कालावधीत शासकीय कार्यालयामध्ये कामकाज करण्यासाठी उपस्थित राहण्यापासून सर्व दिव्यांग अधिकारी / कर्मचारी यांना या आदेशान्वये सूट देण्यात येत आहे.
४. सदरचे आदेश पुढील आदेशापर्यन्त लागू राहतील.
# Page 3
# Page 4