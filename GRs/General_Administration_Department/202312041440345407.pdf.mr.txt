# Page 1
सरळसेवा सहायक कक्ष अधिकारी (मुख्य) परीक्षा २०२१ (प्रतिक्षायादी क्र.२ मधुन)
महाराष्ट्र लोकसेवा आयोगाने शिफारस केलेल्या उमेदवारांपैकी विहित मुदतीत रूजू न झालेल्या उमेदवारांचे नियतवाटप रद्द करण्याबाबत.
महाराष्ट्र शासन
सामान्य प्रशासन विभाग,
क्रमांक : एएससी १४२२/प्र.क्र. २३०/प्रशा-३ (१४-अ),
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दूरध्वनी क्रमांक : ०२२-२२७९४१७२.
दिनांक : ०४ डिसेंबर, २०२३.
वाचा:- १) या विभागाचे समक्रमांकाचे दि. २०-०७-२०२३ रोजीचे पत्र.
२) म.लो.आ.चे क्र. १४४२ (२) (१)/२०२१/तेवीस, दि. २८-०८-२०२३ रोजीचे पत्र.
३) या विभागाचे समक्रमांकाचे दि. १३-१०-२०२३ रोजीचे ज्ञापन.
४) सा.प्र.वि., शा.प. क्र. मलोआ १११९/प्र.क्र.११५/८, दि. ०२-०८-२०१९.
शासन आदेश :
महाराष्ट्र लोकसेवा आयोगाने संदर्भाधीन क्र. २ येथील दि.२८-०८-२०२३ रोजीच्या पत्रान्वये महाराष्ट्र दुय्यम सेवा, अराजपत्रित गट-ब मुख्य परीक्षा - २०२१ मधून प्रतिक्षायादी क्र. २ मधून २१ उमेदवारांची मंत्रालयीन विभागातील सहायक कक्ष अधिकारी या पदावर सरळसेवेने नियुक्ती करण्याकरिता शिफारस केली होती. महाराष्ट्र लोकसेवा आयोगाच्या शिफारशीनुसार या विभागाच्या संदर्भाधीन क्र. ३ येथील दि. १३-१०-२०२३ च्या ज्ञापनान्वये सदर २१ उमेदवारांचे मंत्रालयीन विभागात नियतवाटप करण्यात आले होते. तथापि नियतवाटप करण्यात आलेल्या २१ उमेदवारांपैकी १० उमेदवारांनी विहित मुदतीत नियुक्ती स्वीकारली नाही.
२. संदर्भाधीन क्र. ४ येथील दि. ०२-०८-२०१९ च्या शासन परिपत्रकानुसार नियुक्ती आदेशात नमूद केलेल्या ३० दिवसांच्या मुदतीत उमेदवार रूजू न झाल्यास किंवा विहित कालावधीत रूजू होण्यासाठी मुदतवाढ देण्याची विनंती न केल्यास किंवा विहित वाढीव कालावधीत उमेदवार रूजू न झाल्यास नियुक्ती प्राधिकारी यांनी संबंधित उमेदवाराची नियुक्ती रद्द करण्याचे आदेश निर्गमित करण्याची तरतूद करण्यात आलेली आहे.
३. सबब, संदर्भाधिन क्र. ४ येथील शासन परिपत्रकातील तरतुदीनुसार संदर्भाधिन क्र. ३ येथील दि. १३-१०-२०२३ रोजीच्या ज्ञापनान्वये मंत्रालयीन विभागात सहायक कक्ष अधिकारी पदावर नियतवाटप करण्यात आलेल्या उमेदवारांपैकी विहित कालावधीत रूजू न झालेल्या सोबतच्या विवरणपत्रामधील उमेदवारांचे नियतवाटप रद्द करण्यात येत आहे.
# Page 2
शासन आदेश क्रमांक: एएससी १४२२/प्र.क्र. २३०/प्रशा-३ (१४-अ),
# Page 3