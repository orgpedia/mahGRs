# Page 1
शासकीय विमान/ हेलिकॉप्टर
वापरण्यासंदर्भात नियम विहित करण्याबाबत.
महाराष्ट्र शासन
सामान्य प्रशासन विभाग
शासन निर्णय क्र. विचासं-१११३/प्र.क्र.८५/२८-अ
हुतात्मा राजगुरु चौक, मादाम कामा रोड,
मंत्रालय, मुंबई ३२.
दिनांक:- १३ सप्टेंबर, २०२३
संदर्भ:-सामान्य प्रशासन विभाग, शासन निर्णय क्र. विचासं-१११३/प्र.क.८५,
दिनांक १३/२/२०१५
प्रस्तावना :- शासकीय ताफ्यातील हेलिकॉप्टर / विमान वापरासंदर्भातील नियम संदर्भाधीन दिनांक १३/२/२०१५ येथील शासन निर्णयान्व्ये निश्चित करण्यात आले आहेत. सदर शासन निर्णयातील काही बाबी कालबाहय झाल्यामुळे हा शासन निर्णय पुनर्रचित करण्याची आवश्यकता होती. त्यानुषंगाने खालीलप्रमाणे निर्णय घेण्यात येत आहे.
शासन निर्णय : संदर्भाधीन शासन निर्णय दिनांक १३/२/२०१५ याद्वारे अधिक्रमित करण्यात येत आहे.
शासकीय ताफ्यातील विमान/हेलिकॉप्टर वापरासंदर्भातील नियम खालीलप्रमाणे आहेत.
१) शासकीय विमान/हेलिकॉप्टरचा वापर केवळ शासकीय कर्तव्यासाठी करण्यात येईल.
२) मा. राज्यपाल, मा. मुख्यमंत्री व मा. उपमुख्यमंत्री यांना राज्य शासनाच्या ताफ्यातील विमान/हेलिकॉप्टर्स वापरण्याकरीता प्राधान्य असेल.
३) मा.राज्यपाल, मा. मुख्यमंत्री व मा. उपमुख्यमंत्री यांना शासकीय विमान/ हेलिकॉप्टर मागणीप्रमाणे संचालक विमानचालन संचालनालय,मुंबई यांनी उपलब्ध करुन द्यावे. याबाबतचे समन्वय सामान्य प्रशासन विभाग (विमानचालन) यांच्याकडून करण्यात येईल.
४) मा.मुख्यमंत्री यांच्या मान्यतेने, राज्य अतिथी किंवा अन्य महत्वाच्या व्यक्ती (State Guest or Distinguished person) तसेच केंद्रीय मंत्री, राज्याचे मंत्री, केंद्र व राज्य शासनाचे वरिष्ठ अधिकारी यांना शासकीय विमान/हेलिकॉप्टर ज्या ठिकाणी नियमित हवाई सेवा उपलब्ध नाही अशा ठिकाणी हवाई प्रवासाकरीता उपलब्ध करण्यात येईल.
५) खालील तक्त्यात नमूद केल्याप्रमाणे मा.राज्यपाल, मा.मुख्यमंत्री व मा.उपमुख्यमंत्री ज्यावेळी शासकीय विमान/हेलिकॉप्टरचा वापर करतील तेव्हा त्यांच्या सोबत ज्या कर्मचा-यांना त्यांच्या
कर्तव्याचा भाग म्हणून जाणे आवश्यक आहे, त्यांना तसेच परिरक्षणासंदर्भातील इंजिनिअर व तांत्रिक कर्मचारी यांना शासकीय विमान/ हेलिकॉप्टर मधून प्रवास करता येईल. मात्र असे कर्मचारी विमान/ हेलिकॉप्टरमध्ये जागा उपलब्ध असेल तरच विमान/ हेलिकॉप्टरमधून प्रवास करु शकतील.
# Page 2
शासन निर्णय क्रमांकः विचासं-१११३/प्र.क्र.८५/२८-अ
--------------------------------------------------------------------------------------------------------------------------------------------------------------------------------------------------------------
| अ.क्र. | पद | विमान/हेलिकॉप्टरमधून प्रवास करणारे कर्मचारी |
| १ | मा.राज्यपाल | १) राज्यपाल यांचे सचिव २) राज्यपालांचे ए.डी.सी. ३) राज्यपाल यांना आवश्यक वाटणारे अन्य अधिकारी / कर्मचारी. ४) मा.राज्यपाल यांनी सुचविलेली अन्य व्यक्ती. |
|  | मा.मुख्यमंत्री | १) खाजगी सचिव/विशेष कार्य अधिकारी/स्वीय सहायक २) जो कर्मचारी बरोबर असावा असे मा. मुख्यमंत्री यांना वाटते असे अन्य अधिकारी / कर्मचारी. ३) मा.मुख्यमंत्री यांनी सुचविलेली अन्य व्यक्ती. |
|  | मा.उपमुख्यमंत्री | १) खाजगी सचिव/विशेष कार्य अधिकारी/स्वीय सहायक २) जो कर्मचारी बरोबर असावा असे मा. उपमुख्यमंत्री यांना वाटते असे अन्य अधिकारी / कर्मचारी. ३) मा. उपमुख्यमंत्री यांनी सुचविलेली अन्य व्यक्ती. |
--------------------------------------------------------------------------------------------------------------------------------------------------------------------------------------------------------------
६) मा. मुख्यमंत्री यांच्या पूर्व परवानगीखेरीज कोणत्याही अशासकीय व्यक्तीला शासकीय विमान/ हेलिकॉप्टरमधून प्रवास करण्यास अनुमती देता येणार नाही. अशासकीय व्यक्ती त्यांच्या वैयक्तिक जबाबदारीवर शासकीय विमान/ हेलिकॉप्टरमधून प्रवास करतील. मात्र सदर प्रवासादरम्यान घडलेल्या दुदैवी घटनेमुळे त्यांच्या जीवीतांचे अथवा मालमत्तेचे नुकसान झाल्यास त्याबाबतीत कोणतीही जबाबदारी राज्य शासनावर असणार नाही.
७) तपासणी उड्डाण (Test Flight ) आणि वैमानिकांचे प्रशिक्षण व तपासण्या (Training and Checks) उड्डाणाबाबत संचालक, विमानचालन हे मा. मुख्यमंत्री यांच्या पूर्वमान्यतेने कार्यक्रमाची आखणी करतील.
# Page 3