# Page 1
निवृत्तीवेतनधारकांना कायमस्वरुपी ओळखपत्र,
महाराष्ट्र शासन
सामान्य प्रशासन विभाग
शासन परिपत्रक क्रमांक : संकीर्ण २०१८ / प्र. क्र. १९६ / १८ (र. व का.)
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- २९ डिसेंबर, २०१८
वाचा : १) शासन परिपत्रक, सामान्य प्रशासन विभाग, क्रमांक : संकीर्ण १०९९/१२२० / १८ (र. व का.), दिनांक २८ जुलै, २०००.
२) शासन परिपत्रक, सामान्य प्रशासन विभाग, क्रमांक : संकीर्ण २०१६ / प्र. क्र. १८३ / १८ (र. व का.), दिनांक २३ फेब्रुवारी, २०१७.
३) शासन परिपत्रक, सामान्य प्रशासन विभाग, क्रमांक : संकीर्ण २०१६ / प्र. क्र. १८३ / १८ (र. व का.), दिनांक २३ जून, २०१७.
शासन परिपत्रक :
शासकीय अधिकारी / कर्मचारी यांच्या सेवानिवृत्तीनंतर त्यांना कायमस्वरुपी ओळखपत्र देण्याबाबत मार्गदर्शक सूचना संदर्भाधीन परिपत्रकान्वये निर्गमित करण्यात आलेल्या आहेत. तथापि सेवानिवृत्त अधिकारी / कर्मचाऱ्यास नेमक्या कोणत्या विभाग / कार्यालयाकडून ओळखपत्र मिळणे अपेक्षित आहे, याबाबत अनेक विभागांकडून या विभागास विचारणा होत असते. सबब यासंदर्भात खालीलप्रमाणे नमूद केल्याप्रमाणे कार्यवाही करावी.
अ) सर्वसाधारणपणे संबंधित अधिकारी / कर्मचारी ज्या विभाग / कार्यालयातून सेवानिवृत्त झाला आहे, त्या विभाग / कार्यालयाने ओळखपत्र देण्याची कार्यवाही करावी.
आ) संबंधित अधिकारी / कर्मचारी जर प्रतिनियुक्तीच्या पदावरून सेवानिवृत्त झाला असेल, तर त्याच्या मूळ विभाग / कार्यालयाने ओळखपत्र द्यावे.
इ) लेखा अधिकारी / सांख्यिकी अधिकारी यांसारख्या अन्य विभाग / कार्यालयांमध्ये कार्यरत असणाऱ्या अधिकारी / कर्मचाऱ्यांना त्यांच्या मूळ विभागांनी ( याबाबतीत लेखा व कोषागारे संचालनालय / अर्थ व सांख्यिकी संचालनालय) ओळखपत्र देण्याची कार्यवाही करावी.
# Page 2