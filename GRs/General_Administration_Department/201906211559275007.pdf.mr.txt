# Page 1
होर्डिंग्जद्वारे शासकीय संदेश प्रसारणासाठीच्या खर्चास प्रशासकीय व वित्तीय मान्यता देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : मावज-२०१९/प्र.क्र.१४०/का-३४
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : २१ जून, २०१९
वाचा: १) माहिती व जनसंपर्क महासंचालनालयाचे पत्र क्र. वृत्तचित्र-२०१९/वि.प्र.मो./का-७/५८, दिनांक २१ मे, २०१९
२) माहिती व जनसंपर्क महासंचालनालयाचे पत्र क्र. वृत्तचित्र - २०१९-२०/वि.प्र.मो./का-७/१६७, दिनांक १९ जून, २०१९
प्रस्तावना राज्य शासनामार्फत जनकल्याणाच्या विविध योजना राबविल्या जातात. या योजनांची माहिती सर्वसामान्य जनतेपर्यंत पोहोचविण्यासाठी या योजनांना प्रसार माध्यमांद्वारे प्रसिद्धी देणे आवश्यक आहे. त्यासाठी माहिती व जनसंपर्क महासंचालनालयामार्फत विविध योजना/मोहीमा राबविल्या जातात. या योजनांपैकी 'विशेष प्रसिद्धी मोहीम' ही योजनांतर्गत योजना असून सन २०१९-२० अर्थसंकल्पामध्ये उपलब्ध करुन देण्यात आलेल्या तरतुदीमधून सार्वजनिक फलकांद्वारे शासकीय संदेश प्रसारण करण्याची बाब शासनाच्या विचाराधीन होती.
त्यानुसार खालीलप्रमाणे शासनाने निर्णय घेतला आहे.
शासन निर्णय :
सन २०१९-२० या वर्षासाठी रु.५,५०,००,०००/- (रुपये पाच कोटी पन्नास लाख फक्त) इतक्या रकमेच्या खालील बाबींवरील खर्चास या शासन निर्णयान्वये प्रशासकीय व वित्तीय मान्यता देण्यात येत आहे.
-------------------------------------------------------------------------------------------------------------------------------------------
| अ.क्र. | बाब | खर्चाचा तपशिल | एकूण खर्च |
| १. | होर्डिंग्ज | महासंचालनालयाच्या मालकीच्या सार्वजनिक फलकांवर शासनमान्य दराने संदेश प्रसारण (राज्य पातळीवर व स्थानिक पातळी) | रु.५,५०,००,०००/ |
| महासंचालनालयाच्या दरपत्रकावरील खाजगी बाह्य माध्यमांद्वारे (आऊटडोअर मीडिया) शासनमान्य दराने संदेश प्रसारण |
| राज्यातील विभागीय मुख्यालयाची शहरे, अन्य मोठी शहरे येथे सार्वजनिक फलकावर वाणिज्य दराने संदेश प्रसारण |
-------------------------------------------------------------------------------------------------------------------------------------------
२. उपरोक्त खर्च करताना आवश्यक असेल आणि योग्य अशा बाबींवर तसेच कमीत कमी खर्च होईल, याची दक्षता घ्यावी. सदर खर्च करताना शासनाचे निर्णय/परिपत्रक / वित्तीय नियमावलीतील तरतुदी इत्यादींचे पालन करावे व विहित कार्यपद्धतीचा अवलंब करण्यात यावा.
३. प्रस्तुतचा खर्च सामान्य प्रशासन विभाग, मागणी क्र.-ए-६-२२२०-माहिती व प्रसिध्दी, ६० इतर, १०१ जाहिरात व दृक प्रसिध्दी (००) (०३) शासकीय योजनांची विशेष प्रसिध्दी मोहीम (योजनांतर्गत), २६ जाहिरात व प्रसिध्दी (संगणक सांकेतांक क्र.२२२०११७५) लेखाशिर्षाखालील सन २०१९-२० मधील मंजूर अनुदानातून भागविण्यात यावा.
# Page 2
शासन निर्णय क्रमांकः मावज-२०१९/प्र.क्र.१४०/का-३४
४. हा शासन निर्णय नियोजन विभागाच्या अनौपचारिक संदर्भ क्रमांक ८८/२०१९/१४४३, दि.४/६/२०१९ व वित्त विभागाच्या अनौपचारिक संदर्भ क्रमांक २०३/२०१९/व्यय-४, दि.१०/०६/२०१९ अन्वये त्यांच्या प्राप्त सहमतीने निर्गमित करण्यात येत आहे.