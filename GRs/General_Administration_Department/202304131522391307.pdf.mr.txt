# Page 1
मंत्रालयीन प्रशासकीय विभागांना नागरीकांकडून तसेच क्षेत्रिय कार्यालयांकडून पाठविण्यात येणारे टपाल स्विकारण्यासाठी मंत्रालय मुख्य प्रवेशव्दाराजवळ मध्यवर्ती टपाल केंद्र सुरू करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : संकीर्ण १८२१/प्र.क्र.१९/१८-अ
मादाम कामा मार्ग, हुतात्मा राजगुरू चौक
मंत्रालय, मुंबई ४०० ०३२.
दिनांक : १३ एप्रिल, २०२३.
वाचा : १) सामान्य प्रशासन विभाग, शासन परिपत्रक क्रमांक : संकीर्ण २०२३/प्र.क्र.०२/ १८ (र. व का.), दि.०२ फेब्रुवारी, २०२३.
२) माहिती व तंत्रज्ञान संचालनालय, शासन परिपत्रक क्रमांक : मातंसं २०२२/प्र.क्र.६२/ से १/३९, दि.२३ फेब्रुवारी, २०२३.
प्रस्तावना : सामान्य प्रशासन विभागाच्या दिनांक ०२.०२.२०२३ रोजीच्या शासन परिपत्राकान्वये मंत्रालयीन विभाग व त्यांच्या अधिपत्याखालील कार्यालयांमध्ये प्राप्त होणाऱ्या टपालांवर तात्काळ कार्यवाही व्हावी व वेळेचा अपव्यव होऊ नये, याकरीता दिनांक ०१.०२.२०२३ पासून मंत्रालयातील सर्व प्रशासकीय विभागात तसेच क्षेत्रीय कार्यालयांतील पत्रव्यवहार करतांना प्रत्येक टपाल ई-ऑफिसच्या माध्यमातून पाठविण्याबाबतची कार्यवाही करण्याबाबत सूचना देण्यात आल्या आहेत. तसेच माहिती व तंत्रझान संचालनालयाच्या दिनांक २३.०२.२०२३ रोजीच्या परिपत्रकान्वये मंत्रालयीन प्रशासकीय विभागांमधील तसेच क्षेत्रीय कार्यालयातील शासकीय कामकाजात दि.०१.०४.२०२३ पासून ई-ऑफिस प्रणालीचा वापर प्रभावीपणे करण्यासाठी मानक कार्यपध्दती निश्चित करण्यात आली आहे.
त्याअनुषंगाने मंत्रालयात सर्वसामान्य जनतेकडून तसेच क्षेत्रिय कार्यालयातून येणारे दैनंदिन टपाल स्वीकारण्यासाठी मंत्रालयाचे मुख्य प्रवेशव्दार येथे मध्यवर्ती टपाल केंद्र सुरु करण्याची बाब शासनाच्या विचाराधीन होती.
शासन निर्णय - शासकीय कामकाजामध्ये ई-ऑफिस प्रणालीचा वापर करण्याचे शासकीय धोरण विचारात घेता कार्यालयातील टपालासाठी ई-मेलचा अधिकाधिक वापर करणे अभिप्रेत आहे. मंत्रालयात क्षेत्रीय कार्यालय तसेच नागरिकांकडून येणारे दैनंदिन टपाल स्विकारण्यासाठी मंत्रालयाच्या मुख्य प्रवेशव्दारावर मध्यवर्ती टपाल केंद्र दिनांक १९.०४.२०२३ पासुन सुरू करण्यात येत आहे.
२. मंत्रालयात फक्त टपाल देण्यासाठी येणाऱ्या नागरिकांकडून/ क्षेत्रीय कार्यालयातील कर्मचाऱ्यांद्वारे प्राप्त होणारे टपाल स्वीकारण्यासाठी मंत्रालयाच्या मध्यवर्ती टपाल केंद्र येथील खिडक्यांवर टपाल स्वीकृतीसाठी विभाग / कार्यालय निहाय सोबतच्या जोडपत्राप्रमाणे व्यवस्था करण्यात आली आहे.
३. मंत्रालय मध्यवर्ती टपाल केंद्रातील खिडक्यांवर टपाल स्वीकृतीसाठी मा. मुख्यमंत्री व मा. उपमुख्यमंत्री कार्यालयासाठी असलेल्या प्रत्येक खिडकीसाठी सदर कार्यालयातील २ लिपिक प्रत्येक खिडकीत आळीपाळीने उपस्थित राहतील. एका प्रशासकीय विभागाकरीता वाटप करण्यात
# Page 2
शासन निर्णय क्रमांक: संकीर्ण १८२१/प्र.क्र.१९/१८-अ
आलेल्या खिडकीवर संबंधीत प्रशासकीय विभागाचे टपाल स्वीकारण्यासाठी संबंधीत विभागाचे दोन लिपीक दररोज उपस्थित राहतील. तसेच ज्या खिडकीवर दोन प्रशासकीय विभागांचे टपाल स्विकारले जाईल, तेथे प्रत्येक विभागाचा एक लिपीक दररोज उपस्थित राहील. त्यानुसार प्रत्येक खिडकीवर दोन लिपिक पूर्ण वेळ कार्यरत असतील.
४. मंत्रालय मध्यवर्ती टपाल स्वीकृती केंद्रामध्ये विभागांनी नियुक्त करावयाचे संबंधीत विभागांतील लिपिक हे संगणकाचे ज्ञान असलेले, तसेच टपाल स्कॅनिंग करणे व ई-ऑफिसबाबतची माहिती असलेले असणे आवश्यक आहे. मध्यवर्ती टपाल केंद्रात प्रत्येक खिडकीवरील एक लिपिक हे आलेल्या टपालाची सविस्तर नोंद करुन त्याचा नोंदणी क्रमांक अर्जदारास टपाल स्वीकारते वेळी तात्काळ उपलब्ध करुन देईल. त्याच खिडकीवरील दुसरा लिपिक सदर प्राप्त झालेले टपाल स्कॅन करुन ते संबंधीत प्रशासकीय विभागाच्या नोंदणी शाखेस ई-ऑफिस व्दारे ऑनलाईन पाठविण्यात येईल. या करिता मध्यवर्ती टपाल केंद्रातील विभागांकरिता स्वतंत्र ई-खाते NIC मार्फत तयार करण्यात येईल.
५. मध्यवर्ती टपाल केंद्रातील संबंधित खिडकीवर प्रशासकीय विभागातील लिपीक टंकलेखक टपाल स्विकारण्यासाठी नियमितपणे उपस्थित राहतील याची दक्षता प्रत्येक प्रशासकीय विभागाने घेणे आवश्यक राहील. तसेच मध्यवर्ती टपाल केंद्रातील कामाची सुसूत्रता राहण्याकरिता विभागांनी नियुक्त केलेल्या लिपिकांची वारंवार अदलाबदल करण्यात येऊ नये. टपाल स्वीकृतीसाठी अनुपस्थित राहणा या लिपिकांबाबत प्राप्त होणाऱ्या तक्रारींची सर्वस्वी जबाबदारी संबंधित विभागांची राहील.
६. मंत्रालय मध्यवर्ती टपाल केंद्रातून विभागांच्या नोंदणी शाखेस ई-ऑफिस प्रणालीव्दारे ऑनलाईन पाठविण्यात आलेले टपाल यावर विभागांनी ई-ऑफिस प्रणालीच्या माध्यमातून कामकाज करण्यात यावे. मंत्रालय मध्यवर्ती टपाल केंद्रात प्रत्यक्ष स्विकारण्यात आलेले टपाल संबंधित विभागांच्या लिपिकांनी दिनांक निहाय गठ्ठे बांधून मध्यवर्ती टपाल केंद्रात जमा करुन ठेवण्यात यावे.
सदर दिनांक निहाय गठ्ठे बांधून जमा करुन ठेवण्यात आलेले टपाल प्रत्येक महिन्यात संबंधित विभागाच्या नोंदणी शाखेत जमा करण्यात यावे. सदर जमा केलेल्या टपाला संदर्भात प्रचलित अभिलेख नियमानुसार संबंधित विभागांनी कार्यवाही करावी.
७. मंत्रालयीन प्रशासकीय विभाग तसेच क्षेत्रीय कार्यालयांमार्फत पाठविण्यात येणारे जे टपाल (उदा.नकाशे, पुस्तके इ.) ई-ऑफिसच्या माध्यमातून पाठविणे शक्य नाही, केवळ असेच टपाल मध्यवर्ती टपाल केंद्रात स्वीकारले जाणार नाही. सदरचे टपाल हस्तबटवडयाने संबंधीत विभागास पाठविण्यात यावे.
८. मंत्रालय मध्यवर्ती टपाल केंद्राबाबत केलेली व्यवस्था व जोडपत्रात नमूद सूचना या आदेशाच्या दिनांकापासून त्वरीत अंमलात येतील.
# Page 3
# Page 4
# Page 5