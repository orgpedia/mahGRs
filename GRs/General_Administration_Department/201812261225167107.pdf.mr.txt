# Page 1
मंगळवार, दिनांक २० मार्च, २०१८ रोजी मध्य रेल्वे मार्गावरील माटुंगा-दादर रेल्वे स्थानकांदरम्यान रेल्वे भरतीसंदर्भात विद्यार्थ्यांनी केलेल्या रेल रोको आंदोलनामुळे या दिवसाची विशेष नैमित्तिक रजा मंजूर करणेबाबत...
महाराष्ट्र शासन
सामान्य प्रशासन विभाग
शासन परिपत्रक क्रमांकः विनैसु-१५१८/ई-३०३२९३९/प्र.क्र.१३८/२९
मादाम कामा मार्ग, हुतात्मा राजगुरू चौक, मंत्रालय, मुंबई ४०० ०३२.
दिनांक : २६ डिसेंबर, २०१८
परिपत्रक :
मंगळवार, दिनांक २० मार्च, २०१८ रोजी मध्य रेल्वे मार्गावरील माटुंगा-दादर रेल्वे स्थानकांदरम्यान रेल्वे भरतीसंदर्भात विद्यार्थ्यांनी केलेल्या रेल रोको आंदोलनामुळे मध्य मार्गावरील रेल्वे वाहतूक विस्कळीत झाली. त्यामुळे बहुसंख्य राज्य शासकीय अधिकारी / कार्यालयात उपस्थित राहू शकले नाहीत, अशा मध्य रेल्वेमार्गावरील निवासस्थान असल्याने अनुपस्थित राहिलेल्या अधिकारी/कर्मचा-यांना मंगळवार, दिनांक २० मार्च, २०१८ रोजी विशेष नैमित्तिक रजा देण्याची बाब शासनाच्या विचाराधीन होती.
२. याबाबत शासनाने असा निर्णय घेतला आहे की, मध्ये रेल्वेमार्गावर निवासस्थान असलेले जे राज्य शासकीय अधिकारी / कर्मचारी मंगळवार, दिनांक २० मार्च, २०१८ रोजी वर उल्लेखित कारणामुळे त्यांच्या कार्यालयात उपस्थित राहू शकले नाहीत, अशा अधिकारी/कर्मचा-यांना त्या दिवसाची विशेष नैमित्तिक रजा मंजूर करण्यात यावी.
# Page 2