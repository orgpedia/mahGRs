# Page 1
सामान्य प्रशासन विभाग (खुद्द) च्या आस्थापनेवरील “अवर सचिव (विधि) " संवर्गातील १ पद "उपसचिव (विधि) " या संवर्गात श्रेणीवर्धित करण्याबाबत...
महाराष्ट्र शासन
सामान्य प्रशासन विभाग
शासन निर्णय क्रमांक: आढावा-३५२३/प्र.क्र.८५/आस्था-२(१९-अ)
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख :- ०८ नोव्हेंबर, २०२३
वाचा : १) शासन आदेश, विधि व न्याय विभाग, क्रमांक-इएसटी-२०२३/प्र.क्र.१७/का-२, दिनांक १८ सप्टेंबर, २०२३
२) कार्यालयीन आदेश, कृषि व पदुम विभाग क्रमांक- कृपवि-१२२३/प्र.क्र.४४२/प्रशा-१, दिनांक २० सप्टेंबर, २०२३
प्रस्तावना : विधि व न्याय विभागाच्या दिनांक १८ सप्टेंबर २०२३ रोजीच्या शासन आदेशान्वये श्री. प्रशांत ज्ञानदेव सदांशिव, उप सचिव (विधि) यांची कृषि व पदुम विभागातून सामान्य प्रशासन विभागात प्रशासकीय कारणास्तव बदलीने पदस्थापना करण्यात आली आहे. त्यानुसार कृषि व पदुम विभागाने संदर्भाधीन-२ च्या कार्यालयीन आदेशान्वये श्री.सदांशिव यांना दिनांक २० सप्टेंबर, २०२३ (म.नं.) पासून कार्यमुक्त केले आहे. श्री. सदांशिव याच दिवसापासून या विभागात रुजू झाले आहेत.
२. शासन निर्णय, सामान्य प्रशासन विभाग क्रमांक-आढावा-१६१६/प्र.क्र.२१३/१९अ, दिनांक १७ जानेवारी २०२३ अन्वये सामान्य प्रशासन विभाग (खुद्द) च्या आस्थापनेवरील विविध संवर्गातील ७५३ पदांचा सुधारित आकृतीबंध मंजूर करण्यात आला आहे. या विभागासाठी अवर सचिव (विधि) संवर्गात २ पदे मंजूर आहेत. त्यातील १ पद मुख्य सचिव कार्यालयासाठी मंजूर असून अन्य रिक्त पदावर श्री. सदांशिव, उप सचिव (विधि) यांची पदस्थापना करावयाची आहे. सध्या श्री. सदांशिव यांना उपसचिव (विधि) पदावर पदस्थापना देण्यासाठी विभागातील अवर सचिव (विधि) संवर्गातील एक पद, उप सचिव (विधि) संवर्गात श्रेणी उन्नत करणे आवश्यक आहे. सबब, विभागातील अवर सचिव (विधि) संवर्गातील एक पद उप सचिव (विधि) संवर्गात श्रेणीवर्धित करण्याची बाब शासनाच्या विचाराधीन होती.
शासन निर्णय : सामान्य प्रशासन विभाग (खुद्द) च्या आस्थापनेवरील अवर सचिव (विधि) संवर्गातील (वेतन स्तर एस-२३ : रु.६७,७००-२,०८,७००) १ पद उप सचिव (विधि) संवर्गात (वेतन स्तर एस-२५ : रु.७८,८००-२,०९,०००) दिनांक २० सप्टेंबर, २०२३ (म.नं.) पासून श्रेणीवर्धित करण्यास शासन मान्यता देण्यात येत आहे.
२. या श्रेणीवर्धित पदावर श्री. प्रशांत ज्ञानदेव सदांशिव, उप सचिव (विधि) यांना दिनांक २० सप्टेंबर, २०२३ (म.नं.) पासून उप सचिव (विधि) पदावर पदस्थापना देण्यात येत आहे. श्री. प्रशांत ज्ञानदेव सदांशिव, उप सचिव (विधि) हे त्या पदावर कार्यरत असेपर्यंत सदर पद अस्तित्वात राहील त्यानंतर श्रेणीउन्नत केलेले पद आपोआप मूळ पदात रुपांतरित होईल.
# Page 2
शासन निर्णय क्रमांकः आढावा-३५२३/प्र.क्र.८५/आस्था-२(१९-अ)
३. याबाबत होणारा खर्च सामान्य प्रशासन विभागाच्या योग्य त्या अर्थसंकल्पिय लेखाशीर्षाखालील मंजूर अनुदानातून भागविण्यात यावा.
४. हा शासन निर्णय वित्त विभागाच्या अनौपचारिक संदर्भ क्रमांक-३८८/२०२३ / सेवा - ९. दिनांक १० ऑक्टोबर, २०२३ अन्वये मिळालेल्या सहमतीने निर्गमित करण्यात येत आहे.