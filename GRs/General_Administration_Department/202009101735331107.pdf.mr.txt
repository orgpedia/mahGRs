# Page 1
लोक आयुक्त आणि उप लोक आयुक्त कार्यालय अधिनस्त आस्थापनेवरील वाहनांचा सुधारित आढावा .
महाराष्ट्र शासन
सामान्य प्रशासन विभाग
शासन निर्णय क्रमांक : आढावा २०२०/प्र.क्र.५३ / कार्या.-१५
मंत्रालय, मुंबई- ४०० ०३२.
दिनांक : १० सप्टेंबर, २०२०
संदर्भ : १) शासन निर्णय, वित्त विभाग क्र. वाहन-१०००/प्र.क्र.६५/२००१/ विनियम, दि. १० सप्टेंबर, २००१
२) शासन निर्णय क्र. सामान्य प्रशासन विभाग, संकीर्ण ११०९/ प्र.क्र.३३८/०९/१९- अ, दि. २७ सप्टेंबर, २०११
संदर्भिय क्रमांक २ येथील सामान्य प्रशास विभाग, शासन निर्णय दि. २७ सप्टेंबर, २०११ अन्वये सामान्य प्रशासन विभाग (खुद) व अधिनस्त कार्यालयांच्या आस्थापनेंवरील वाहनांचा एकत्रित आढावा मंजूर करण्यात आलेला आहे. या शासन निर्णयात अन्य कार्यालयांसह लोक आयुक्त आणि उप लोक आयुक्त कार्यालयाच्या अधिनस्त वाहनांचा आढावाही समाविष्ट आहे.
सदर कार्यालयात सद्यस्थितीत उप लोक आयुक्त या पदाची संख्या १ ऐवजी २ अशी करण्यात आलेली आहे व उप लोक आयुक्त या वाढ़ीव पदास राज्य स्तरीय वाहन आढावा समितीने १ (कार) वाहन अनुज्ञेय केलेले आहे. सबब या अनुषंगाने संदर्भिय १ येथील शासन निर्णयातील तरतुदीनुसार सुधारित वाहन आढावा आदेश निर्गमित करणे आवश्यक आहे. तरी लोक आयुक्त आणि उप लोक आयुक्त कार्यालय, मुंबई या कार्यालयाचा सुधारित वाहन आढावा पुढील प्रमाणे मंजूर करण्यात येत आहे.
-------------------------------------------------------------------------------------------------------------------------------------------------------------------------------
| सामान्य प्रशासन विभाग शा. नि. दि. २७ सप्टेंबर, २०११ नुसार मंजूर वाहने | सुधारित वाहन आढाव्यानुसार मंजूर वाहने |
| लोक आयुक्त (१ कार) उप लोक आयुक्त (१ कार) अधिकारी/ कर्मचारी (१) स्टाफ कार एकूण ३ वाहने | लोक आयुक्त (१ कार) उप लोक आयुक्त (२ कार ) अधिकारी / कर्मचारी (१) स्टाफ कार एकूण ४ वाहने |
-------------------------------------------------------------------------------------------------------------------------------------------------------------------------------
२. हा शासन निर्णय वित्त विभागाच्या अनौपचारिक संदर्भ क्र. ३६७ / २०१९ विनियम, दि.
२३.८.२०१९ अन्वये वित्त विभागाच्या सहमतीने निर्गमित करण्यात येत आहे.
# Page 2
शासन निर्णय क्रमांकः आढावा २०२०/प्र.क्र.५३/कार्या.-१५