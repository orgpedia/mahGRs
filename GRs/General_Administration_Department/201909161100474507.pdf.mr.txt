# Page 1
मंत्रालयाव्यतिरिक्त राज्यातील इतर शासकीय कार्यालयांमध्ये येणाऱ्या अभ्यागतांच्या प्रवेशाबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांकः संकीर्ण-२०१६/प्र.क्र.९/१८ (र. व का.)
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक : ०८ ऑगस्ट, २०१९
परिपत्रक :
श्री. भालचंद्र बडवाईक विरुध्द महाराष्ट्र शासन या मुंबई उच्च न्यायलय, खंडपीठ नागपूर येथे दाखल केलेल्या जनहित याचिकेमध्ये न्यायालयाने राज्यातील शासकीय कार्यालयामध्ये अभ्यांगतांच्या प्रवेशासाठी एक विशिष्ट कार्यपध्दती अवलंबण्याबाबत व त्यामध्ये सुसुत्रता आणण्याबाबत सुचना केल्या आहेत. या सूचनांच्या अनुषंगाने मंत्रालयात येणाऱ्या अभ्यागतांच्या प्रवेशासाठी प्रवेशपत्रिका गृह विभागाकडून विहित करण्यात आलेली आहे. तथापि राज्यातील इतर शासकीय कार्यालयांमध्ये येणाऱ्या अभ्यांगतांसाठी प्रवेशपत्राचा नमुना विहित करण्यात आलेला नाही. सबब सर्व जिल्ह्यांच्या जिल्हाधिकाऱ्यांना सूचित करण्यात येते की, त्यांनी त्यांचे नियंत्रणाखालील जिल्ह्यातील शासकीय कार्यालयांमध्ये येणाऱ्या अभ्यागतांसाठी प्रवेशपत्राचा नमुना विहित करावा व त्या नमुन्यातील प्रवेशपत्र दिल्यानंतरच संबंधित अभ्यागतास शासकीय कार्यालयामध्ये प्रवेश देण्याबाबत सूचना निर्गमित कराव्यात. तसेच अभ्यागतांच्या (ज्येष्ठ नागरिक / दिव्यांग / सर्वसाधारण अभ्यागत) प्रवेशाची वेळ, प्रवेशपत्र प्राप्त करून घेण्यासाठी आवश्यक कागदपत्रे, प्रवेशाच्या वेळी सोबत ठेवता न येणाऱ्या प्रतिबंधित वस्तु इ. ची माहितीबाबतचे फलकसुद्धा प्रवेशाच्या ठिकाणी लावण्याबाबत संबंधित कार्यालयांना सूचना देण्यात याव्यात.
२. यासंदर्भात मंत्रालयामध्ये प्रदर्शित करण्यात आलेल्या सूचनाफलकाची प्रत तसेच अभ्यागतांना देण्यात येत असलेल्या प्रवेशपत्राची प्रत संदर्भासाठी सोबत जोडली आहे. तरी यासंदर्भातील कार्यवाहीसंबंधी जिल्हा पोलिस अधिक्षक / विशेष पोलिस महानिरीक्षक अथवा संबंधित क्षेत्रिय पोलिस अधिकाऱ्यांचे मार्गदर्शन घेण्यात यावे.
# Page 2
# Page 3
# Page 4