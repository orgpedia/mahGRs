# Page 1
महाराष्ट्र शासन
क्र.एएससी-१५१९/प्र.क्र.२२/१४-अ सामान्य प्रशासन विभाग,
खोली क्र.५५७अ(विस्तार), पाचवा मजला, मादाम कामा रोड, हुतात्मा राजगुरु चौक, मंत्रालय, मुंबई ४०० ०३२.
दिनांक :- ३० जानेवारी, २०१९.
प्रति, अवर सचिव/कक्ष अधिकारी (आस्थापना), सर्व मंत्रालयीन विभाग.
विषय :- शासनाने विहित केलेल्या सेवाप्रवेश नियमातील तरतुदीनुसार तसेच बिंदुनामावली संदर्भातील प्रचलित नियमांच्या तरतुदीनुसार लघुलेखक संवर्गाचे सन २०१९ साठी मागणीपत्र सादर करणेबाबत
संदर्भ :- १. सामान्य प्रशासन विभागाची अधिसूचना क्र. एएससी १५९३/३६१९/१४ अ,
दि. ३१.०७.१९९७
२. सामान्य प्रशासन विभागाची अधिसूचना क्र. सेप्रनि १५०७/प्र.क्र.१३४/०७/१४ अ, दि.१९-११-२००८
मंत्रालयीन विभागांकडून त्यांच्या अखत्यारीतील बृहन्मुंबईतील सर्व शासकीय कार्यालयांतील लघुलेखक संवर्गातील रिक्त पदे भरण्यासाठी या विभागामार्फत मागणीपत्र मागवून ते एकत्रितरित्या महाराष्ट्र लोकसेवा आयोगास सादर केले जाते. मंत्रालयीन विभागांना विनंती करण्यात येते की, बिंदुनामावलीसंदर्भातील प्रचलित नियमानुसार तसेच संदर्भाधिन सेवाप्रवेश नियमांतील तरतुदीनुसार पुढील बाबींची पूर्तता करुनच सन २०१९ साठी मागणीपत्र सादर करण्याबाबत संबंधित विभागांना सूचना द्याव्यात.
१. दि. ३१.०७.१९९७ च्या अधिसूचनेन्वये लघुलेखक संवर्गाचे सेवाप्रवेश नियम विहित करण्यात आलेले असून त्यानुसार उच्चश्रेणी लघुलेखक, निम्नश्रेणी लघुलेखक व लघुटंकलेखक ही पदे भरण्यासाठी सरळसेवा व पदोन्नतीचे प्रमाण ५०: ५० टक्के असे विहित करण्यात आले आहे. तर, दि. १९.११.२००८ अन्वये लघुटंकलेखक पदे भरण्यासाठी ५०: ५० या प्रमाणाऐवजी ८०: २० असे प्रमाण सरळसेवा व पदोन्नतीसाठी सुधारीत करण्यात आलेले आहे. तथापि, बरीच कार्यालये या प्रमाणात मागणीपत्र पाठवित नाहीत. असे निदर्शनास आलेले आहे. तरी, योग्य प्रमाणात सुधारित मागणीपत्र सादर करावे.
२. निम्न संवर्गात पदोन्नतीसाठी पद उपलब्ध नसल्यास काही कार्यालये पदोन्नतीच्या कोटयातील पदे देखील सरळसेवेमध्ये समाविष्ट करुन १०० टक्के पदे सरळसेवेने भरण्यासाठी मागणीपत्र पाठवितात. या संदर्भात दि. ३१.०७.१९९७ च्या सेवाप्रवेश नियमातील नियम क्र. ९ चे अवलोकन करावे. त्यानुसार, “सेवेच्या निकडीच्या दृष्टीने आवश्यक आहे असे शासनाचे मत असेल तर, शासन महाराष्ट्र लोकसेवा आयोगाशी नियुक्तीपूर्वी, विचारविनिमय करुन आवश्यक असेल तर उच्चश्रेणी लघुलेखक, निम्नश्रेणी लघुलेखक व लघुटंकलेखक ही पदे भरण्यासाठी विहित केलेले सरळसेवा व पदोन्नतीचे प्रमाण शिथिल करुन, नियुक्ती करु शकेल.” त्यामुळे कार्यालयाच्या स्तरावर १०० टक्के पदे सरळसेवेने भरण्यासाठी मागणीपत्र सादर करता येणार नाही. तर, त्यासाठी प्रथम शासनाची व महाराष्ट्र लोकसेवा आयोगाची मान्यता घ्यावी लागेल.
तोपर्यंत फक्त सरळसेवेच्या मंजुर पदांतील प्रमाणानुसार मागणीपत्र सादर करावे.
३. काही कार्यालये बिंदुनामावली एकत्रित असल्याचे कारण दर्शवून इंग्रजी व मराठी लघुलेखकांसाठी स्वतंत्र रकान्यात मागणीपत्र न पाठविता एकत्रित मागणी सादर करतात. बिंदुनामावली जरी एकत्रित असली तरी, महाराष्ट्र लोकसेवा आयोगास इंग्रजी व मराठी लघुलेखकांची मागणी स्वतंत्रपणे करावी लागत असल्याने इंग्रजी व मराठी लघुलेखकांसाठी एकत्रित मागणीपत्र न पाठविता ते स्वतंत्र रकान्यात सादर करावे.
# Page 2
शासन पत्र क्रमांकः एएससी-१५१९/प्र.क्र.२२/१४-अ
४. काही कार्यालयांनी विजा (अ), भज (ब), भज (क) व भज (ड) या संवर्गांसाठी एकत्रितपणे १ पद दर्शविले आहे. अ ते ड प्रवर्गासाठी एकच पद उपलब्ध असल्यास नियमानुसार सदर पद आळीपाळीने भरावयाचे असल्याने सद्य:स्थितीत या चारपैकी नक्की कोणत्या प्रवर्गाचा उमेदवार हवा आहे त्याची मागणी स्पष्टपणे कार्यालयाने मागणीपत्रात करणे आवश्यक आहे. त्यानंतरच मागणीचा विचार करणे शक्य होईल.
५. विहित नमुन्यात मागणीपत्र प्राप्त झाले नाही तर सरळसेवेची पदसंख्या सेवाप्रवेश नियमातील प्रमाणानुसार आहे किंवा नाही याची तपासणी करता येत नाही. त्यामुळे शासनाने विहित केलेल्या नमुन्यातच मागणीपत्र सादर करावे आणि त्यामध्ये नमुद केलेले सर्व रकाने व माहिती व्यवस्थित भरल्यानंतरच मागणीपत्र पाठविण्याची दक्षता घ्यावी.
६. उच्चश्रेणी लघुलेखक, निम्नश्रेणी लघुलेखक आणि लघुटंकलेखक संवर्गासाठी स्वतंत्र विवरणपत्र पाठवावे.
७. बृहन्मुंबईतील शासकीय कार्यालयांचे मागणीपत्र महाराष्ट्र लोकसेवा आयोगास एकत्रितपणे सादर केले जाते.
एखाद्या कार्यालयाच्या मागणीपत्रात त्रुटी असल्यास ती त्रुटीपूर्तता होईपर्यंत उर्वरित सर्व कार्यालयांचे मागणीपत्र प्रलंबित राहते. बृहन्मुंबईतील शासकीय कार्यालयांची संख्या मोठी असल्याने अशाप्रकारे सर्व कार्यालयांच्या मागणीपत्रातील त्रुटींचे निरसन करुन एकत्रित मागणीपत्र आयोगास सादर करण्यास बराच विलंब लागतो.
८. वरील सर्व बाबींची पूर्तता करुन किंबहुना अशा बाबींबाबत त्रुटी मागणीपत्रात राहणार नाहीत याची दक्षता घेऊन मागणीपत्र सादर केल्यास लवकरात लवकर मागणीपत्र आयोगास सादर करणे शासनास शक्य होईल. दि.१५.२.२०१९ पर्यंत आपल्या अधिनस्त कार्यालयांकडून माहिती प्राप्त करुन घ्यावी व आपल्या अधिपत्याखाली असलेल्या कार्यालयांची लघुलेखक संवर्गाची सन २०१९ च्या मागणीपत्राची माहिती विहित विवरणपत्रामध्ये दि. २०.२.२०१९ पर्यंत या विभागास पाठवावे. सन २०१९ ची लघुलेखकांची मागणी उशिरा प्राप्त झाल्यास लोकसेवा आयोगाला मागणीपत्र पाठविताना त्यामध्ये समावेश करणे शक्य झाले नाही तर त्यास हा विभाग जबाबदार राहणार नाही, याचीदेखील नोंद घेण्यात यावी.
# Page 3
# Page 4
# Page 5