# Page 1
मंत्री आस्थापनेवर निर्माण केलेल्या ३० जनसंपर्क अधिकाऱ्यांच्या काल्पनिक पदांवरील नियुक्तीकरिता विहित केलेल्या पात्रतेत 'सुधारणा करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : मावज-२०१८/प्र.क्र.१४५/३४-अ,
मंत्रालय, मुंबई ४०० ०३२.
दिनांक : २७ ऑगस्ट, २०१८
संदर्भः सामान्य प्रशासन विभाग, शासन निर्णय, समक्रमांक, दिनांक ८ फेब्रुवारी, २०१८.
प्रस्तावना:
मंत्री आस्थापनेवर निर्माण करण्यात आलेल्या ३० जनसंपर्क अधिकाऱ्यांच्या पदावरील नियुक्तीकरिता निवड प्रक्रिया, शैक्षणिक अर्हता, वयोमर्यादा, अनुभवाची पात्रता, मंत्री आस्थापनेवर करावयाची कामे इ.
कार्यपध्दती संदर्भाधीन शासन निर्णयान्वये निश्चित करण्यात आली आहे. त्यातील उमेदवाराचे वय, शैक्षणिक अर्हता व अनुभव यात सुधारणा करण्याची बाब शासनाच्या विचाराधीन होती. त्याबाबत शासनाने पुढीलप्रमाणे निर्णय घेतला आहे.
शासन निर्णय :
मंत्री आस्थापनेवर ३० जनसंपर्क अधिकाऱ्यांची काल्पनिक पदावर नियुक्ती करण्यासाठी उमेदवाराचे वय, शैक्षणिक अर्हता व अनुभव यामध्ये खालीलप्रमाणे सुधारणा करण्यात येत आहे. -
१) उमेदवाराचे वय ३८ वर्षांपेक्षा जास्त नसावे. (मागासवर्गीयांकरिता वयोमर्यादा ५ वर्षे शिथिलक्षम) २) उमेदवाराकडे मान्यताप्राप्त विद्यापीठाच्या कोणत्याही क्षेत्रातील पदवीसह पत्रकारितेतील पदविका असावी.
३) पदवीपूर्वी अथवा पदवीनंतर उमेदवाराने दैनिकामधून किंवा नियतकालिकामधून किंवा
---------------------------------------------------------------------------------------
| समाजमाध्यम / संज्ञापन या क्षेत्रात किमान ३ वर्षे पूर्णवेळ काम केल्याचा अनुभव असलेल्या |
| उमेदवारांचा प्राथम्याने विचार व्हावा. |
---------------------------------------------------------------------------------------
--------------------------------------------------------------------------------------------
| २. उपरोक्त सुधारणांव्यतिरिक्त सदर पदावरील उमेदवारांच्या निवडी व नियुक्तीबाबतच्या अन्य सर्व |
| बाबी संदर्भाधीन शासन निर्णयात नमूद केल्यानुसारच राहतील. |
--------------------------------------------------------------------------------------------
# Page 2