# Page 1
जवान कल्याण विश्वस्त मंडळाची पुर्नरचना करण्याबाबत..
महाराष्ट्र शासन
सामान्य प्रशासन विभाग
शासन निर्णय क्रमांक: नासंस- २०२०/प्र.क्र.०१/२०२०/५
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारीख: - ०६/०३/२०२०.
प्रस्तावना: नागरी संरक्षण समितीच्या दि.११/१२/१९७१ च्या बैठकीत जवान कल्याण विश्वस्त मंडळ
(महाराष्ट्र) या सार्वजनिक न्यासाच्या स्थापनेचा निर्णय घेण्यात आला आहे. त्यानुसार दि.१२/१/१९७२
रोजी सदर न्यासाची स्थापना करण्यात आली. त्यामध्ये मा. मुख्यमंत्री हे पदसिध्द अध्यक्ष असून
मा.मंत्री, माजी सैनिक कल्याण हे पदसिध्द विश्वस्त खजिनदार आहेत. तसेच मा. मुख्य सचिव हे
पदसिध्द विश्वस्त असून उपसचिव, सा.प्र.वि. / का.५ हे देखील पदसिध्द विश्वस्त व सचिव आहेत.
त्याव्यतिरिक्त सदर न्यासावर विश्वस्त म्हणून ४ ते ५ माजी सैनिक अधिकारी व २ सन्माननीय सदस्यांची
नियुक्ती करण्याची तरतूद आहे. आता नवीन मंत्रिमंडळ गठीत झाल्यामुळे जवान कल्याण विश्वस्त
मंडळाची पुर्नरचना करावयाचे शासनाच्या विचाराधीन आहे.
शासन निर्णय:
जवान कल्याण विश्वस्त मंडळ (महाराष्ट्र) या संस्थेच्या नियम व विनियमाच्या नियम ६ मधील तरतूदीनुसार खालीलप्रमाणे विश्वस्त मंडळाची पुर्नरचना करण्यात येत आहे. : १. श्री.उध्दव ठाकरे, मा. मुख्यमंत्री पदसिध्द अध्यक्ष २. श्री.दादाजी भुसे, मा.मंत्री, माजी सैनिक कल्याण - पदसिध्द विश्वस्त व खजिनदार ३. श्री.अजोय मेहता, मा. मुख्य सचिव, - पदसिध्द विश्वस्त ४. श्री.सुरेश खाडे, मा. उपसचिव सा.प्र.वि./ का.५ - पदसिध्द विश्वस्त व सचिव
२. हा शासन निर्णय, जवान कल्याण विश्वस्त मंडळाच्या पदसिध्द अध्यक्षांच्या मान्यतेने तथा संस्थेच्या नियमावलीच्या नियम क्रमांक ६ मधील तरतूदीनुसार निर्गमित करण्यात येत आहे.
# Page 2
शासन निर्णय क्रमांकः नासंस- २०२०/प्र.क्र.०१/२०२०/५