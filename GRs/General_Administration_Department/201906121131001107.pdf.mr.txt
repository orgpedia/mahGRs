# Page 1
महानगर गॅस लिमिटेड यांना वाटप केलेल्या वांद्रे कुर्ला संकुल प्रशासकीय इमारतीच्या तळमजल्यावरील गाळे क्र. ४ ते ८ येथील जागेस मुदतवाढ देण्याबाबत.
महाराष्ट्र शासन
सामान्य प्रशासन विभाग,
शासन निर्णय क्र.शाकाजा-१११३/प्र.क्र.१९/२०१३/२२,
मंत्रालय, मुंबई - ४०० ०३२.
दिनांक: १२ जून, २०१९
संदर्भ:- १) शासन परिपत्रक, सामान्य प्रशासन विभाग, क्र.शाकाजा-११.९२/प्र.क्र.१११/२२, दि.६ फेब्रुवारी, १९९६.
२) शासन शुध्दीपत्रक, सामान्य प्रशासन विभाग, क्र.शाकाजा-११.९२/प्र.क्र.१११/२२, दि.८ फेब्रुवारी,१९९६.
३) शासन परिपत्रक, सामान्य प्रशासन विभाग, क्र.शाकाजा-११९५/प्र.क्र.१८८/२२,
दि.४ मे, १९९८.
४) शासन पत्र, सामान्य प्रशासन विभाग, क्र.शाकाजा-११.०१/प्र.क्र.२९/२००१/२२, दि.१२ एप्रिल, २००२.
५) शासन परिपत्रक,सामान्य प्रशासन विभाग, क्र.शाकाजा-११.०१/प्र.क्र.२९/२००१/२२, दि.२७ मे,२००४.
६) शासन निर्णय, सामान्य प्रशासन विभाग, क्र.शाकाजा-१११३/प्र.क्र.९९/२०१३/२२, दि. १६ मे, २०१४.
प्रस्तावना :
महानगर गॅस लिमिटेड, वांद्रे, मुंबई यांना व्यवसायासाठी वांद्रे कुर्ला संकुलातील प्रशासकीय इमारतीतील तळमजल्यावरील गाळे क्र.४ ते ८ या ५ गाळ्यांचे वाटप दि.२८ फेब्रुवारी, १९९६ पासून भाडेतत्वावर करण्यात आले आहे. त्यासाठी महानगर गॅस लिमिटेड यांना वेळोवळी मुदतवाढ देण्यात आली आहे.
संदर्भाधिन क्र.६ येथील शासन निर्णयान्वये महानगर गॅस लिमिटेड, वांद्रे, मुंबई यांना दि. ३१/१२/२०१८ पर्यंत दिलेली ५ वर्षाची मुदतवाढ संपुष्टात आली आहे. तसेच, महानगर गॅस लिमिटेड ही एक जीवनावश्यक सेवा पुरविणारी संस्था असल्यामुळे ग्राहकांची गैरसोय होऊ नये यास्तव व्यावसायीक गाळेधारकांच्या गाळयांच्या नुतनीकरणाबाबतचे धोरण निश्चित होण्यापूर्वी पुढील ५ वर्षाकरिता मुदतवाढ देण्याचा प्रस्ताव शासनाच्या विचाराधीन होता. त्याबाबत आता शासनाने पुढीलप्रमाणे निर्णय घेतला आहे :
शासन निर्णय :
महानगर गॅस लिमिटेड, वांद्रे, मुंबई यांना व्यवसायासाठी वांद्रे कुर्ला संकुलातील प्रशासकीय इमारत क्र.सी-२ (अधिदान व लेखाधिकारी कार्यालय इमारत) च्या तळमजल्यावरील गाळे क्र.४ ते ८ या ५ गाळ्यांचे वाटप दि. ६ फेब्रुवारी, १९९६ पासून भाडेतत्वावर करण्यात आले आहे. सदर मुदत दि. ३१ डिसेंबर, २०१८ रोजी संपुष्टात आल्यामुळे तसेच, महानगर गॅस लिमिटेड ही एक जीवनावश्यक सेवा पुरविणारी संस्था असल्यामुळे व्यावसायीक गाळेधारकांच्या गाळयांच्या नुतनीकरणाबाबतचे धोरण निश्चित होण्यापूर्वी दि. १ जानेवारी, २०१९ ते ३१ डिसेंबर,२०२३ पर्यंत ५ वर्षाच्या कालावधीकरिता पुढील अटींच्या अधीन राहून मुदतवाढ देण्यात येत आहे :
# Page 2
शासन निर्णय क्रमांकः शाकाजा-१११३/प्र.क्र.१९/२०१३/२२,
(१) शासन निर्णय क्र.शाकाजा-१५९७/प्र.क्र.१०५/९७/२२, दि.१६ ऑक्टोबर, २००३ नुसार सुधारीत दराप्रमाणे, व्यवसायिक दराने प्रति चौ.फूट रु.१५/- प्रतिमहिना व त्यामध्ये प्रत्येक वर्षी दि.१ एप्रिल रोजी १०% दरवाढ करुन जागेचे भाडे आकारण्यात यावे.
(२) शासनाकडून भविष्यात व्यावसायीक गाळेधारकांच्या गाळयांच्या नुतनीकरणाबाबतचे धोरण निश्चित झाल्यास व भाडयामध्ये सुधारणा झाल्यास सुधारित दराने महानगर गॅस लिमिटेड, वांद्रे, मुंबई यांनी शासनास भाडे अदा करणे बंधनकारक राहील.
(३) सदर जागेवर महानगर गॅस लिमिटेड, वांद्रे, मुंबई यांचा कोणताही हक्क राहणार नाही.
(४) शासनाच्या परवानगी शिवाय व्यवसायामध्ये बदल करता येणार नाही अथवा सदरची जागा इतरास भाडयाने अथवा कोणत्याही स्वरुपात देता येणार नाही.
(५) वाटप केलेल्या उपरोक्त जागेव्यतिरिक्त इतर जागेवर अतिक्रमण करण्यात येऊ नये.
(६) महानगर गॅस लिमिटेड, वांद्रे, मुंबई यांच्याकडून भाडे थकबाकीची रक्कम शिल्लक असल्यास ती त्वरीत वसुल करण्यात यावी.
(७) भाडे व भाडे थकबाकीच्या वसुलीची जबाबदारी कार्यकारी अभियंता, उत्तर मुंबई (सा. बां.) विभाग, अंधेरी (प.), मुंबई यांची राहील.
(८) शासनास गरज भासेल त्यावेळी जागा रिकामी करुन देणे महानगर गॅस लिमिटेड, वांद्रे, मुंबई यांना बंधनकारक राहील.
(९) जागेचा करारनामा महानगर गॅस लिमिटेड, वांद्रे, मुंबई यांनी कार्यकारी अभियंता, उत्तर मुंबई (सा.बां.) विभाग, अंधेरी (प.), मुंबई यांच्याशी करावा.