# Page 1
विभागीय व जिल्हा प्रशासकीय प्रशिक्षण संस्थांच्या दैनंदिन कामकाजावर विभागीय आयुक्त व जिल्हाधिकारी यांच्या परिणामकारक सनियंत्रणाबाबत.
महाराष्ट्र शासन
सामान्य प्रशासन विभाग
शासन परिपत्रक्र क्रमांक: टिआरएन २०२१/प्र.क्र.१२५/ १२-अ
मंत्रालय, मुंबई ४०० ०३२,
दिनांक : : १४ ऑक्टोबर, २०२१
वाचा :- १) शासन निर्णय सा.प्र.वि. क्र. टिआरएन ०९/प्र.क्र. ३९/०९/१२-अ, दि. २३.०९.२०११.
२) शासन निर्णय सा.प्र.वि. क्र. टिआरएन २०११/प्र.क्र.२८७/११/१२-अ, दि.१४.१०.२०१३.
३) शासन निर्णय सा.प्र.वि. क्र. टिआरएन २०१४/प्र.क्र.१२०/१४/१२-अ, दि.१३.०८.२०१४.
४) शासन निर्णय सा.प्र.वि. क्र. टिआरएन २०१४/प्र.क.१२०/१२-अ, दि.१२.०९.२०१४.
५) शासन निर्णय सा.प्र.वि.क्र. टिआरएन २०१५/प्र.क्र.१२२/१५/१२-अ, दि.२८.१०.२०१५
६) शासन निर्णय सा.प्र.वि. क्र. टिआरएन २०१७/प्र.क्र.५१/१७/१२-अ, दि. ०२.०८.२०१८
परिपत्रक
राज्य शासन सेवेत सर्व स्तरावर कार्यक्षमता वाढवून गतिमान प्रशासन होण्याकरिता राज्यातील सर्व कर्मचारीवृंद यांना प्रशिक्षण देण्याच्या हेतूने संदर्भाधीन क्र. १ च्या शासन निर्णयान्वये राज्याचे प्रशिक्षण धोरण निश्चित करण्यात आले आहे. त्यानूसार प्रशासनिक प्रशिक्षणाची प्रक्रिया राज्य, विभाग व जिल्हा अशा तीन स्तरांवर कार्यान्वित आहे. तसेच विभागीय आणि जिल्हा स्तरावर प्रशिक्षण विषयक कामकाज पार पाडण्यासाठी संदर्भाधीन क्र. २ ते ६ येथील
शासन निर्णयान्वये विभागीय आणि जिल्हा प्रशिक्षण संस्था घोषित केल्या आहेत. सदरहू संस्थांची यादी (परिशिष्ट –अ आणि ब) सोबत जोडली आहे. तसेच सदर संस्थांना त्यांचे प्रशिक्षण विषयक कामकाजासंदर्भात मार्गदर्शन करण्यासाठी नियामक मंडळ आणि दैनंदिन कामाकाजावरील नियंत्रणासाठी कार्यकारी मंडळाची रचना विहित केली आहे.
२. संदर्भाधीन क्र.२ च्या शासन निर्णयानुसार विभागीय प्रशिक्षण संस्थांची पुढील उद्दिष्टे निश्चित केली आहेत.
१. विभागीय मुख्यालयात असलेल्या वर्ग-ब व क च्या अधिकारी/कर्मचा-यांसाठी प्रशिक्षण कार्यक्रम घेणे.
२. विशेष योजना व कार्यक्रमाची अंमलबजावणी करण्यासाठी निवडलेल्या गटांकरिता विभागवार विशेष कार्यशाळा आयोजित करणे.
३. संबंधित विभागातील स्थानिक स्वराज्य संस्था व शासनाचे अंगीकृत व्यवसाय यांच्या प्रशिक्षण गरजा पूर्ण करण्यासाठी क्षेत्रीय संस्थांना प्रशिक्षण सुविधा उपलब्ध करुन देणे.
४. राज्य स्तरावर संशोधनासाठी माहिती सामुग्रीचे विकसन करणे, तसेच यशदा राज्य शासनाशी संपर्क साधणे ५. प्रशिक्षणाचे वेळोवेळी मूल्यमापन करणे.
६. प्रायोजित प्रशिक्षण कार्यक्रम प्रकल्प व सल्ला सेवा यामधुन निधी उभारणे.
७. प्रशिक्षण धोरणाच्या अंमलबजावणीसंदर्भात आवश्यक कार्यवाही करणे.
तसेच संदर्भाधीन क्र. ३ च्या शासन निर्णयानुसार जिल्हा प्रशासकीय प्रशिक्षण संस्थांची पुढील उद्दिष्टे निश्चित केली आहेत.
१. जिल्हयात असलेल्या वर्ग-ड च्या कर्मचा-यांसाठी जिल्हा प्रशासकीय प्रशिक्षण केंद्र सुरु करुन प्रशिक्षण कार्यक्रम घेणे.
२. जिल्हयातील विशेष योजना व कार्यक्रमांची अंमलबजावणी करण्यासाठी निवडलेल्या गटांकरिता विशेष कार्यशाळा आयोजित करणे
# Page 2
शासन परिपत्रक क्रमांक: टिआरएन २०२१/प्र.क्र.१२५/१२-अ
३. संबंधित जिल्हयातील स्थानिक स्वराज्य संस्था व शासनाचे अंगीकृत व्यवसाय यांच्या प्रशिक्षण गरजा पूर्ण करण्यासाठी क्षेत्रीय संस्थांना प्रशिक्षण सुविधा उपलब्ध करुन देणे.
४. प्रशिक्षणाचे वेळोवेळी मूल्यमापन करणे.
५. प्रशिक्षण धोरणाच्या अंमलबजावणीसंदर्भात आवश्यक कार्यवाही करणे.
विभागीय आणि जिल्हा प्रशिक्षण संस्थांच्या उपरोक्त नमुद उद्दिष्टांच्या परिणामकारक पूर्ततेसाठी विभागीय प्रशिक्षण संस्थांच्या ‘कार्यकारी मंडळाचे 'आणि जिल्हा प्रशासकीय प्रशिक्षण संस्थांच्या ‘नियामक मंडळांचे’ पदसिध्द अध्यक्ष हे संबंधित विभागीय आयुक्त आहेत. तसेच विभागीय प्रशिक्षण संस्थांच्या नियामक मंडळाचे ते पदसिध्द उपाध्यक्षही आहेत. तर संबंधित जिल्हयाचे जिल्हाधिकारी हे जिल्हा प्रशिक्षण संस्थांच्या कार्यकारी समितीचे पदसिध्द अध्यक्ष आहेत.
विभागीय आणि जिल्हा प्रशिक्षण संस्थांच्या नियामक मंडळ आणि कार्यकारी मंडळांच्या उपरोक्त रचनेनुसार संबंधित विभागीय आयुक्त आणि जिल्हाधिकारी यांचे सदरहू प्रशिक्षण संस्थांवर अधिक परिणामकारक संनियंत्रण असणे आवश्यक असल्याचे प्रशिक्षण विषयक आढावा बैठकांच्यावेळी निदर्शनास आले. यानुषंगाने राज्य प्रशिक्षण धोरणाच्या यथोचित अंमलबजावणीसाठी सर्व विभागीय आयुक्त आणि जिल्हाधिकारी यांना खालीलप्रमाणे सूचना देण्यात येत आहेत. : १) संबंधित विभागीय आयुक्त/जिल्हाधिकारी यांनी संबंधित विभागीय/जिल्हा प्रशिक्षण संस्थांशी योग्य समन्वय राखून सनियंत्रणाचे कामकाज अधिक परिणामकारक होण्यासाठी विशेष दक्षता घ्यावी. सदर संस्थांना वेळोवेळी प्रत्यक्ष भेटी दयाव्यात.
२) याकरिता संबंधित विभागीय आयुक्त/जिल्हाधिकारी यांनी संबंधित विभागीय/जिल्हा प्रशिक्षण संस्थांमधील प्रशिक्षण विषयक सेवा सुविधा, मनुष्यबळ (रिक्त पदे), प्रशिक्षण विषयक दर्जा इत्यादी बाबींचा वेळोवेळी आढावा घेऊन प्रशिक्षणाच्या उद्दिष्टपूर्तीसाठी संस्थेस उचित मार्गदर्शन करावे.
३) सदरहू संस्थांच्या नियामक मंडळ आणि कार्यकारी मंडळांच्या बैठकांचे वेळोवेळी आयोजन होण्याकरिता संबंधित संस्थांना वेळोवेळी आवश्यक निदेश दयावेत.
४) प्रशिक्षण संस्थांच्या प्रशिक्षणाचा दर्जा उंचावण्याच्या दृष्टीने सदरहू संस्थाच्या प्रशिक्षणा सत्रांमध्ये अतिथी व्याख्याते म्हणून प्रत्यक्ष सहभाग घ्यावा.
५) विभागातील/जिल्हयातील प्रलंबित प्रशिक्षणाचा वेळोवेळी आढावा घेऊन त्याबाबतचा अहवाल यशदा, पुणे या शिखर संस्थेस सादर करावा.
६) वेळोवेळी विहीत शासन निदेशानुसार प्रशिक्षणासाठी आवश्यक अर्थसंकल्पिय तरतूद आणि त्याचा यथायोग्य विनियोग याबाबत संस्थांवर आवश्यक सनियंत्रण राखावे.
सर्व विभागीय आयुक्त आणि जिल्हाधिकारी यांनी उपरोक्त सूचनांची नोंद घेऊन आवश्यक कार्यवाही करावी.
# Page 3
# Page 4
# Page 5