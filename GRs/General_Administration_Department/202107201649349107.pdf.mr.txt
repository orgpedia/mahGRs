# Page 1
उच्च न्यायालयातील निवृत्त न्यायमूर्ती श्री. कैलास उत्तमचंद चांदीवाल यांची गठित करण्यात आलेल्या एक सदस्यीय उच्च स्तरीय चौकशी समितीच्या कार्यालयीन कामकाजाकरीता जागा वाटप करणेबाबत.
महाराष्ट्र शासन
सामान्य प्रशासन विभाग
शासन निर्णय क्र. शाकाजा-११२१/प्र.क्र.२७/२०२१/२२,
मंत्रालय, मुंबई-४०० ०३२,
दिनांक : २० जुलै, २०२१
संदर्भ :- शासन निर्णय, क्र.शाकाजा-११२१/प्र.क्र.२७/२०२१/२२, दिनांक ४.५.२०२१
प्रस्तावना : संदर्भीय दिनांक ४.५.२०२१ रोजीचा शासन निर्णय या निर्णयाद्वारे रद्द करण्यात येत आहे.
श्री. परम बीर सिंह यांच्या दिनांक २०.३.२०२१ च्या पत्रात केलेल्या आरोपांची चौकशी करण्याकरीता शासन निर्णय, दिनांक ३० मार्च, २०२१ अन्वये उच्च न्यायालयातील निवृत्त न्यायमूर्ती श्री. कैलास उत्तमचंद चांदीवाल यांची एक सदस्यीय उच्च स्तरीय चौकशी समिती गठित करण्यात आली आहे. सदर चौकशी समितीच्या कार्यालयीन कामकाजासाठी होमगार्ड व नागरी संरक्षण कार्यालयाच्या अखत्यारितील क्रॉस मैदान येथील १००० चौ.फूट जागा तात्पुरत्या स्वरुपात वाटप करण्याचा प्रस्ताव शासनाच्या विचाराधीन होता. त्यानुषंगाने शासनाने खालीलप्रमाणे निर्णय घेतला आहे :
शासन निर्णय : श्री. परम बीर सिंह यांच्या दिनांक २०.३.२०२१ च्या पत्रात केलेल्या आरोपांची चौकशी करण्याकरीता शासन निर्णय, दिनांक ३० मार्च, २०२१ अन्वये उच्च न्यायालयातील निवृत्त न्यायमूर्ती श्री. कैलास उत्तमचंद चांदीवाल यांची एक सदस्यीय उच्च स्तरीय चौकशी समिती गठित करण्यात आली आहे. सदर चौकशी समितीच्या कार्यालयीन कामकाजासाठी होमगार्ड व नागरी संरक्षण कार्यालयाच्या अखत्यारितील क्रॉस मैदान येथील १००० चौ.फूट जागा तात्पुरत्या स्वरुपात वाटप करण्यात येत आहे.
३. कार्यकारी अभियंता, इलाखा शहर (सा.बां.) विभाग, बांधकाम भवन, मुंबई यांनी होमगार्ड व नागरी संरक्षण कार्यालयाच्या अखत्यारितील क्रॉस मैदान येथील १००० चौ.फूट जागेचा ताबा संबंधितांना दयावा. तसेच, सदर जागेत समितीच्या कार्यालयाकरिता अद्यावत न्यायालयीन कक्ष व कार्यालयीन कामकाज कक्ष तयार करण्यात यावा व त्याबाबतचा अहवाल शासनास सादर करावा.
# Page 2