# Page 1
शासकीय विमान सेसना सायटेशन ५६० एक्सएलएस व्हीटी-व्हिडीडीच्या उड्डानाकरीता कंत्राटी पध्दतीने नेमण्यात आलेल्या एजन्सीकडून प्राप्त वैमानिकांस मुदतवाढ देण्याबाबत.
महाराष्ट्र शासन
सामान्य प्रशासन विभाग
शासन निर्णय क्र. विचासं-१११९/प्र.क्र.१९/२८-अ
हुतात्मा राजगुरु चौक, मादाम कामा रोड,
मंत्रालय, मुंबई ३२.
दिनांक: २२ फेब्रुवारी, २०१९.
वाचा : १) सामान्य प्रशासन विभाग, शासन निर्णय क्र.डीसीए-२०१२/प्र.क्र.२९४/ २८-अ दि. १५/०२/२०१८
२) सामान्य प्रशासन विभाग, शासन निर्णय क्र.डीसीए-२०१२/प्र.क्र.२९४/ २८-अ, दि.१७/११/२०१७
३) सामान्य प्रशासन विभागाचे पत्र क्र.विचासं-१११८/प्र.क्र.१६०/२८-अ, दि.१/१/२०१९ (शक्ती प्रदत्त बैठकीचे इतिवृत्त)
प्रस्तावना : राज्यातील अतिमहत्वाच्या व्यक्तींच्या हवाई प्रवासाची जबाबदारी राज्य शासनाच्या अधिनस्त विमानचालन संचालनालयाद्वारे पार पाडली जाते. दिनांक १७/११/२०१७ रोजीच्या शासन निर्णयान्वये शासकीय विमान सेसना सायटेशन ५६० एक्सएलएस व्हीटी-व्हिडीडी हे विमान कार्यरत ठेवण्याकरीता ई-निविदा पध्दतीचा अवलंब करुन मे ॲरो एअरक्राफ्ट सेल्स अँड चार्टर्ड प्रा. लि. यांची निवड करण्यात आली होती. सदर कंपनीला कंत्राट दिल्यानंतर शासनाच्या विमानाकरीता कॅ.डेव्हीड मायकल कोप यांची वरिष्ठ वैमानिक व श्रीदुष्यंत . हुडा यांची सह वैमानिक म्हणून निवड करण्यात येऊन त्यांची नियुक्ती १ वर्षाच्या कालावधीकरीता करण्यात आली होती.
सदर करार दिनांक १६/११/२०१८ रोजी संपुष्टात आला आहे. मे. ॲरोएअरक्राफ्ट सेल्स अँड चार्टर्ड प्रा.लि. यांच्याशी झालेल्या करारानुसार सध्याच्याच वैमानिकांना १ वर्ष मुदतवाढ देण्याबाबत प्रस्ताव शासनाच्या विचाराधीन होता.
मा. मुख्य सचिव यांच्या अध्यक्षतेखालील राज्य शासनाच्या अधिनस्त असलेल्या विमानचालन संचालनालयाच्या कामकाजाशी संबंधित बाबींसंदर्भात निर्णय घेण्यासाठी सामान्य प्रशासन विभागाच्या दिनांक १५/२/२०१८ अन्वये स्थापन करण्यात आलेल्या शक्ती प्रदत्त समितीच्या दिनांक १/१/२०१९ च्या बैठकीत या निर्णयास मान्यता देण्यात आली आहे. शक्ती प्रदत्त समितीच्या बैठकीतील निर्णयाच्या अनुषंगाने, खालील नमुद शासन निर्णय निर्गमित करण्यात येत आहे.
# Page 2
शासन निर्णय क्रमांकः विचासं-१११९/प्र.क्र.१९/२८-अ
शासन निर्णय : शासनाच्या मालकीचे विमान सेसना सायटेशन ५६० एक्सएलएस व्हीटी-व्हीडीडी याकरीता कंत्राटी पध्दतीने नेमण्यात आलेल्या कॅ.डेव्हीड कोप,मुख्य वैमानिक (PIC) व कॅ. दुष्यंत हुडा, सह वैमानिक या दोन्ही वैमानिकांना पुढील एक वर्ष म्हणजेच दिनांक १५/११/२०१९ पर्यंत किंवा डी.जी.सी.ए. ची उड्डाण परवानगी असे पर्यंत यापैकी जे आधी घडेल, तो पर्यंत मुदतवाढ देण्यात अनुमती देण्यात येत आहे. या कंपनीसोबत राज्य शासनाच्या वतीने करारनामे करण्याचे अधिकार राज्य शासनाच्या वतीने संचालक, विमानचालन संचालनालय यांना प्रदान करण्यात येत आहेत ३. या बाबतचा होणारा खर्च मागणी क्र.ए-४, “२०७०-इतर प्रशासकीय सेवा (११४) परिवहन साधनांची खरेदी व परिरक्षण (००) (०२) विमान चालन सल्लागार, महाराष्ट्र शासन (अनिवार्य) २०७० ०१५६” या लेखाशिर्षातंर्गत ५०-इतर खर्च या उद्दिष्टाखाली संबंधित आर्थिक वर्षात उपलब्ध अर्थसंकल्प तरतूदीतून भागविण्यात यावा, व त्याच लेखाशिर्षाखाली खर्ची टाकण्यात यावा.
४. या प्रित्यर्थ उप संचालक, विमानचालन, मुंबई यांना आहरण व संवितरण अधिकारी म्हणून व संचालक, विमानचालन संचालनालय, मुंबई यांना नियंत्रक अधिकारी म्हणून घोषित करण्यात येत आहे.
५. सदरहू आदेश विमानचालन संचालनालयाच्या विविध बाबींवर निर्णय घेण्यासाठी मा. मुख्य सचिवांच्या अध्यक्षतेखाली कार्यरत असलेल्या शक्ती प्रदत्त समितीच्या दि.१.०१.२०१९ रोजी झालेल्या बैठकीत घेतलेल्या निर्णयानुसार निर्गमित करण्यात येत आहेत.