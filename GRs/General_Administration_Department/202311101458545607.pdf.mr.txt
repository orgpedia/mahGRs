# Page 1
राज्य सेवा हक्क आयोग, कोकण महसुल विभाग या कार्यालयासाठी संगणक व प्रिंटर खरेदीच्या खर्चास वित्तीय मान्यता देण्याबाबत..
महाराष्ट्र शासन
सामान्य प्रशासन विभाग
शासन निर्णय क्र.GAD/२०/२०२३/लो.दि.कक्ष
मंत्रालय,मुंबई-४०० ०३२
दिनांक:- ०८ नोव्हेंबर,२०२३
संदर्भ: १) वित्त विभाग,शासन निर्णय क्र.विअप्र/प्र.क्र.३०/२०१३/विनियम,दि.१७.४.२०२३ २) उद्योग, उर्जा व कामगार शासन निर्णय क्र. भांखस-२०१४/प्र.क्र.८२/भाग-॥/ उद्योग- ४, दि.०१.१२.२०१६
३) उद्योग, उर्जा व कामगार शासन निर्णय क्र.भांखस-२०१४/प्र.क्र.२०४/उद्योग-४, दि.०८.१२.२०१७
४) राज्य मुख्य सेवा हक्क आयोग कार्यालयाचे नस्ती क्र.संकीर्ण-२०२२/प्र.क्र.३६/ मुसेहआ, दि.२७ सप्टेंबर,२०२३ रोजीचे पत्र
प्रस्तावना: महाराष्ट्र राज्य सेवा हक्क आयोगामध्ये एक मुख्यालय व सहा महसूली विभागात राज्य सेवा हक्क आयोगाची कार्यालये यांचा समावेश होतो. सदर कार्यालये नियमितरित्या नोव्हेंबर, २०२१ पासून कार्यान्वित झाली आहेत. तसेच सदर कार्यालयामध्ये अधिकारी/कर्मचारी यांची आवश्यकरित्या प्रतिनियुक्तीने नियुक्ती करण्यात आली होती. संदर्भाधीन क्र. ४ च्या प्रस्तावान्वये राज्य मुख्य सेवा हक्क आयोगाने राज्य सेवा हक्क आयोग, कोकण महसुली कार्यालयासाठी ६ संगणक व ३ प्रिंटरच्या (रू.५.०० लक्ष रकमेच्या मर्यादेत) खरेदी करण्यासाठी वित्तीय मान्यता प्रदान करण्याबाबत विनंती केले आहे.
२. राज्य सेवा हक्क आयोग, कोकण महसुली विभाग कार्यालयाकरीता मंजूर करण्यात आलेला
-----------------------------------------------------------------------------------------
| आकृतीबंधानुसार १८ पदांपैकी सद्य:स्थितीत कार्यालयामध्ये कार्यरत ११ पदांपैकी संगणकावर काम |
| करणाऱ्या कर्मचाऱ्यांची संख्या ९ अशी आहे. राज्य सेवा हक्क आयोग, कोकण कार्यालयाकडे ६ |
-----------------------------------------------------------------------------------------
------------------------------------------------------------------------------------------
| संगणक व ३ प्रिंटर उपलब्ध असून सद्य:स्थितीत कार्यरत अधिकारी व कर्मचारी यांच्यासाठी आणखी ३ |
| संगणक व १ प्रिंटरची तातडीने आवश्यकता असल्यामुळे |
------------------------------------------------------------------------------------------
कार्यालयासाठी ३ संगणक व १ प्रिंटरच्या खरेदी करण्यास वित्तीय मान्यता देण्याची बाब विचाराधीन आहे.
शासन निर्णय: त्यानुषंगाने राज्य सेवा हक्क आयोग, कोकण महसुली कार्यालयासाठी ३ संगणक व १ प्रिंटरच्या खरेदीच्या खर्चास (उपलब्ध निधीच्या मर्यादेत) संदर्भ क्र.१ अन्वये वित्तीय अधिकार नियम पुस्तिका १९७८, भाग पहिला, उप विभाग दोन मधील अनुक्रमांक २७- अ, नियम क्र. ७६ नुसार प्रशासकीय विभागांना प्रदान करण्यात आलेल्या वित्तीय अधिकारानुसार तसेच संदर्भ क्र. २ व ३ मधील शासन निर्णयातील परिच्छेद क्र.२.१३ च्या तरतुदीनुसार खालील अटी व शर्तीच्या अधीन राहून वित्तीय मान्यता देण्यात येत आहे.
# Page 2
शासन निर्णय क्रमांक: GAD/२०/२०२३/लो.दि.कक्ष
अ) सदर संगणकाचे व प्रिंटर विनिर्देश गरजेनुसार अद्यावत असल्याची खातरजमा करण्यात यावी.
आ) सदर संगणक व प्रिंटर तांत्रिक विनिर्देश (Technical Specification) हे संबंधित तज्ञांनी मान्य केल्याप्रमाणे व कोणत्याही विशिष्ट कंपनीस फायदा होईल अशा रितीने तयार केले नसल्याबाबतची खातरजमा करण्यात यावी.
इ) उद्योग, उर्जा व कामगार विभाग शासन निर्णय क्र. भासंख-२०१४/प्र.क्र.८२/भाग-३ / उद्योग ४,दि.०१.१२.२०१६ व त्या विभागाने वेळोवळी निर्गमित केलेल्या शासन निर्णयान्वये शासकीय विभागांनी करावयाच्या कार्यालयीन खरेदीसाठीच्या कार्यपध्दीतीची सुधारित नियमपुस्तिका यामधील अटी व शर्ती आणि तरतुदीनुसार, काटेकोरपणे पालन करून, विहीत पध्दतीने संगणक खरेदी प्रक्रिया राबविण्यात यावी.
ई) उद्योग,ऊर्जा व कामगार विभाग शासन निर्णय दि.०१/१२/२०१६ व दि.२४/८/२०१७ अन्वये दिलेल्या अटींच्या व शर्तींच्या अनुषंगाने GEM च्या माध्यमातून संगणक व प्रिंटर खरेदी प्रक्रिया पूर्ण करून पुरवठादार निश्चित झाल्याशिवाय खरेदी देयके कोषागारातून आहरीत करू नयेत.
उ) वित्तीय मान्यता देताना प्रस्तावित संगणक व प्रिंटर खरेदीचे दर प्रक्रियेअंती दर निश्चित करण्यात यावा. सदर दर हा बाजार भावापेक्षा कमी असल्याबाबत व संबंधित पुरवठादाराने या बाबींचा इतर ठिकाणी ज्या दराने पुरवठा केला आहे त्या दरापेक्षा जास्त नसल्याबाबत राज्य सेवा हक्क आयोग, कोकण महसुली विभाग कार्यालयाने खातरजमा करावी.
ऊ) खरेदी करण्यात येणाऱ्या बाबींचा पुरवठा झाल्यावर त्यांची साठवणूक व वितरण करणे तसेच सदर संगणक व प्रिंटर विनावापर पडून राहणार नाही व त्यांचा विहीत मुदतीत वापर होईल याची दक्षता घेण्यात यावी.
ऋ) सदर प्रकरणी होणारा खर्च राज्य सेवा हक्क आयोगाशी संबंधित मागणी क्र.ए-४,२०७०-इतर प्रशासनिक सेवा,(८००) इतर खर्च, (००), (०१) महाराष्ट्र राज्य सेवा हक्क आयोग, (१३) कार्यालयीन खर्च-संगणक संकेतांक २०७०A००२ हया अर्थसंकल्पीय लेखाशिर्षाखाली खर्ची
घालण्यात यावा व तो सन २०२३-२४ या वित्तीय वर्षासाठी मंजूर झालेल्या अनुदानातून भागविण्यात यावा.
# Page 3