# Page 1
महाराष्ट्र लोकसेवा आयोगामार्फत केलेली प्रश्नपत्रिकांची छपाई खाजगी मुद्रणालयामार्फत केल्यानंतर संबंधितांना देयके प्रदान करताना ई-कुबेर प्रणालीमधून सूट देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक मलोआ११२२/प्र.क्र.३२/आठ
हुतात्मा राजगुरु चौक, मादाम कामा रोड,
मंत्रालय, मुंबई-४०००३२.
दिनांक- २७ एप्रिल, २०२२
वाचा: १. शा.नि. सा.प्र.वि. क्र. मलोआ-१०९६/६९६/प्र.क्र.४७/९६/आठ दि. १/०३/१९९७.
२. शा.नि. वि.वि. क्र.-संकीर्ण २०२०/प्र.क्र.६/२०/कोषा-प्रशा ५ दि. १२/११/२०२१.
३. महाराष्ट्र लोकसेवा आयोगाचे पत्र क्र. एसपपु/२०२१/१८दि. ३१.१.२०२२.
प्रस्तावना :
संदर्भाधीन क्र.१ येथील दि. १.३.१९९७ च्या शासन निर्णयान्वये संघ लोकसेवा आयोगाच्या धर्तीवर महाराष्ट्र लोकसेवा आयोगास खाजगी मुद्रणालयाकडून पेपर छपाई करुन घेण्यास मान्यता देण्यात आली आहे.
वित्त विभागाने संदर्भाधीन क्र.२ येथील दि.१२.११.२०२१ च्या शासन निर्णयान्वये शासनाच्या विविध कंत्राटदार/ पुरवठादार / अनुदान प्राप्त संस्था अशा त्रयस्थ अदात्यांना अधिदान व लेखा कार्यालय, मुंबई यांचे कडून होणारी सर्व प्रकारची प्रदाने थेट त्रयस्थ अदाता यांच्या बँक खात्यात ई-कुबेर प्रणालीद्वारे जमा करण्यात यावी, अशा सूचना दिलेल्या आहेत. त्याअनुषंगाने महाराष्ट्र लोकसेवा आयोगाने संदर्भाधीन क्र. ३ येथील दिनांक ३१.१.२०२२ च्या पत्रान्वये प्रश्नपत्रिका छपाईची देयके ई कुबेर प्रणालीद्वारे खाजगी मुद्रणालयास अदा करावयाची झाल्यास मुद्रणालयाची माहिती प्रणालीमध्ये भरली जाऊन मुद्रणालयाची ओळख उघड होईल व आयोगाकडून प्रश्नपत्रिका छपाईसाठी अत्यंत काटेकोरपणे पाळल्या जात असलेल्या गोपनीयतेचा भंग होणार आहे. परिणामस्वरुप खाजगी मुद्रणालयाची ओळख उघड होऊन प्रश्नपत्रिकांची गोपनीयता धोक्यात येऊ नये यासाठी वित्त विभागाने दिनांक १२/११/२०२१ च्या शासन निर्णयान्वये कार्यान्वित केलेल्या ई-कुबेर प्रणालीमधून महाराष्ट्र लोकसेवा आयोगास शिथिलता देण्याची विनंती आयोगाने केली आहे त्या अनुषंगाने खालील प्रमाणे निर्णय घेण्यात येत आहे.
शासन निर्णय :
महाराष्ट्र लोकसेवा आयोगास प्रश्नपत्रिकांची गोपनीयता अबाधित राखता यावी व विषयाची संवेदन शिलता विचारात घेऊन महाराष्ट्र लोकसेवा आयोगामार्फत खाजगी मुद्रणालयाकडून प्रश्नपत्रिका छपाईची देयके अदा करताना ई-कुबेर प्रणालीमधून सूट देण्यात येत आहे. तसेच सदर प्रदान हे आहरण व संवितरण अधिकारी, महाराष्ट्र लोकसेवा आयोग यांच्या नावे घेऊन नंतर संबंधित खाजगी मुद्रणालयास रक्कम वितरीत करण्यास या शासन निर्णयाद्वारे मान्यता देण्यात येत आहे.
४. सदर शासन निर्णय वित्त विभागाने अनौपचारिक संदर्भ क्र.अ.नौ.सं.क्र.५५/२२/को.प्र.५, दि.१७.३.२०२२ अन्वये दिलेल्या सहमतीने निर्गमित करण्यात येत आहे.
# Page 2
शासन निर्णय क्रमांकः मलोआ११२२/प्र.क्र.३२/आठ