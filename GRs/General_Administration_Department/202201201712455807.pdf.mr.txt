# Page 1
शासकीय परिवहन सेवा, वरळी, मुंबई या कार्यालयातील अधिकारी/कर्मचारी यांच्या वयाच्या ५०/५५ व्या वर्षापलीकडे /अर्हताकारी सेवेच्या 30 वर्षानंतर सेवेचे पुनर्विलोकन व अभिवेदन करण्यासाठी समिती गठीत करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : संकीर्ण-१४२१/प्र.क्र.९४/३१
मंत्रालय, मुंबई - ४०० ०३२
दिनांक- २०.०१.२०२२
वाचा :-सामान्य प्रशासन विभाग, शासन निर्णय क्र.एलपीएल-२०१७/प्र.क्र.२१/कार्या-१५, दि.१०.०६.२०१९
प्रस्तावना : सामान्य प्रशासन विभागाच्या दि.१० जून, २०१९ रोजीच्या शासन निर्णयान्वये वयाच्या ५०/५५ व्या वर्षापलीकडे / अर्हताकारी सेवेच्या ३० वर्षानंतर शासकीय अधिकारी / कर्मचारी यांचे सेवा पुनर्विलोकन करुन मुदतपूर्व सेवानिवृत्त करण्याबाबतची एकत्रित कार्यवाही विहित करण्यात आली आहे. सदर शासन निर्णयामध्ये अधिकारी / कर्मचारी यांच्या सेवेचे पुनर्विलोकन करण्यासाठी गठीत करावयाच्या समितीमध्ये अध्यक्ष म्हणून विभाग प्रमुखांव्यतिरिक्त गट - अ चा ज्येष्ठ अधिकारी तसेच १ सदस्य विभागातील अन्य गट अ चा ज्येष्ठ अधिकारी असावा अशी तरतूद आहे. तसेच अभिवेदन समितीमध्ये अध्यक्ष विभाग प्रमुख / कार्यालय प्रमुख, तर एक सदस्य हा मंत्रालयीन प्रशासकीय विभागाच्या नियंत्रणाखालील अन्य विभाग प्रमुखांच्या कक्षेतील गट-अ अधिकारी व १ सदस्य संबंधित नियुक्ती प्राधिकारी असावा व सदस्य सचिव विभाग प्रमुखांच्या कार्यालयातील गट-अ अधिकारी असावा, अशी तरतूद आहे. त्यास अनुसरून शासकीय परिवहन सेवा, वरळी, मुंबई या कार्यालयासाठी पुनर्विलोकन समिती व अभिवेदन समिती गठीत करण्याचा प्रस्ताव शासनाच्या विचाराधीन होता.
शासन निर्णय :
२. या विभागाच्या अधिपत्याखालील शासकीय परिवहन सेवा, वरळी, मुंबई या कार्यालयातील अधिकारी/ कर्मचा-यांचे वयाच्या ५०/५५ व्या वर्षापलीकडे/अर्हताकारी सेवेच्या ३० वर्षानंतर सेवेचे पुनर्विलोकन करण्यासाठी पुनर्विलोकन समिती व सेवापुनर्विलोकनानंतर मुदतपूर्व सेवानिवृत्तीच्या निर्णया विरुध्दच्या अभिवेदनावर विचार करण्याकरिता अभिवेदन समिती खालील प्रमाणे गठीत करण्यात येत आहे :
# Page 2
शासन निर्णय क्रमांकः संकीर्ण-१४२१/प्र.क्र.९४/३१
पुनर्विलोकन समितीची रचना
-------------------------------------------------------------------------
| १ | अवर सचिव, सामान्य प्रशासन विभाग (कार्यासन-३१) मंत्रालय, मुंबई | अध्यक्ष |
|  | अवर सचिव, सामान्य प्रशासन विभाग (कार्यासन-३०), मंत्रालय, मुंबई | सदस्य |
| ३ | नियंत्रक, शासकीय परिवहन सेवा, वरळी, मुंबई | सदस्य |
| ४ | लेखा अधिकारी, शासकीय परिवहन सेवा, वरळी, मुंबई | सदस्य सचिव |
-------------------------------------------------------------------------
अभिवेदन समितीची रचना
----------------------------------------------------------------------------
| १ | संचालक, शासकीय परिवहन सेवा, वरळी, मुंबई | अध्यक्ष |
| २ | अवर सचिव, सामान्य प्रशासन विभाग (कार्यासन ३०), मंत्रालय, मुंबई | सदस्य |
| ३ | नियंत्रक, शासकीय परिवहन सेवा, वरळी, मुंबई | सदस्य |
|  | अवर सचिव, सामान्य प्रशासन विभाग (कार्यासन-३१), मंत्रालय, मुंबई | सदस्य सचिव |
----------------------------------------------------------------------------