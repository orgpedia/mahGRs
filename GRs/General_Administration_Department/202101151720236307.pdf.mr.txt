# Page 1
महाराष्ट्र शासन
सामान्य प्रशासन विभाग
शासन आदेश क्रमांकः कअनि-११२०/प्र.क्र.४२/१४-ब
मादाम कामा मार्ग, हुतात्मा राजगुरू चौक
मंत्रालय, मुंबई ४०००३२.
दिनांक : १५ जानेवारी, २०२१
संदर्भ :- समक्रमांकाचे दिनांक ०९.१०.२०२० रोजीचे आदेश
आदेश
श्री. ग.पि.मगदूम, कक्ष अधिकारी, अल्पसंख्याक विकास विभाग यांची संदर्भाधीन आदेशान्वये महाराष्ट्र राज्य हज समिती कार्यालयातील कक्ष अधिकारी या पदावर प्रतिनियुक्तीने एक वर्षाच्या कालावधीसाठी नियुक्ती करण्यात आली आहे. श्री. मगदूम, कक्ष अधिकारी हे महाराष्ट्र राज्य हज समिती कार्यालयामध्ये दिनांक १५.१०.२०२० रोजी पासून प्रतिनियुक्तीने कार्यरत आहेत.
२. या आदेशान्वये श्री. ग.पि.मगदूम, कक्ष अधिकारी यांच्या महाराष्ट्र राज्य हज समिती कार्यालयातील प्रतिनियुक्तीच्या सेवा प्रत्यावर्तित करण्यात येत असून, श्री. मगदूम, कक्ष अधिकारी यांची मौलाना आझाद अल्पसंख्याक आर्थिक विकास महामंडळ, मुंबई या कार्यालयातील "व्यवस्थापक" या पदावर एक वर्ष कालावधीसाठी खालील अटींच्या अधीन राहून प्रतिनियुक्तीने नियुक्ती करण्यात येत आहेत.
अ) श्री. मगदूम ज्या तारखेला प्रतिनियुक्तीच्या पदावर रुजू होतील त्या तारखेपासून प्रतिनियुक्तीच्या सेवेचा प्रारंभ होईल त्यानंतर एक वर्षांनी प्रतिनियुक्तीच्या पदाचा कार्यभार सुपूर्द करुन त्यांच्या मूळ विभागात ज्या तारखेला रुजू होतील त्या तारखेला त्यांचा प्रतिनियुक्तीचा कालावधी समाप्त होईल.
ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्याला परत बोलावून घेण्याचा अधिकार शासन/सक्षम प्राधिकारी राखून ठेवील.
क) जर त्यांची सेवा स्वीयेत्तर नियोक्त्याला आवश्यक वाटली नाही तर त्यांना मूळ विभागाकडे परत पाठवण्याची मुभा स्वीयेत्तर नियोक्त्याला राहील. मात्र याप्रमाणे परत पाठवण्यापूर्वी स्वीयेत्तर नियोक्त्याने शासनाला/ सक्षम प्राधिकाऱ्याला तीन महिन्यांची नोटीस दिली पाहिजे; आणि ड) त्यांनी मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला / सक्षम प्राधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
२. म.ना.से.(पदग्रहण अवधी, स्वीयेत्तर सेवा .. इ) नियम १९८१ मधील नियम ४० (परिशिष्ट - दोन) मधील तरतुदी विचारात घेऊन अल्पसंख्याक विकास विभागाने प्रतिनियुक्तीबाबतच्या अटी व शर्ती ठरवाव्यात.
३. श्री. मगदूम यांच्या इतर सर्व प्रशासकीय बाबी अल्पसंख्याक विकास विभागामार्फत हाताळण्यात येतील.
# Page 2