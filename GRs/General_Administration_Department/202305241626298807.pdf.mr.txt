# Page 1
विशेष कार्यकारी अधिकारी म्हणून नियुक्तीबाबतचे सुधारित निकष आणि कार्यपध्दती निश्चित करण्याबाबत......
महाराष्ट्र शासन
सामान्य प्रशासन विभाग
शासन निर्णय क्रमांक- विकाअ-१११५/प्र.क्र.८८/का.५
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक: २४ मे, २०२३.
वाचा:-शासन निर्णय, सामान्य प्रशासन विभाग क्र.विकाअ-१११५/प्र.क्र.८८/५, दि.३१/१२/२०१५.
पूरक पत्र:- शासन निर्णय, सामान्य प्रशासन विभाग क्र.विकाअ-१११५/प्र.क्र.८८/५, दि.१५/०३/२०१६.
प्रस्तावना : राज्यातील विशेष कार्यकारी अधिकारी पदावरील नियुक्तीबाबतचे निकष संदर्भाधीन शासन निर्णय दिनांक ३१ डिसेंबर, २०१५ आणि पूरकपत्र दि.१५ मार्च, २०१६ अन्वये निश्चित करण्यात आले आहेत.
त्यानुसार जिल्हाधिकारी यांच्याकडून विशेष कार्यकारी अधिकारी पदावर नियुक्ती करण्याबाबतचे प्रस्ताव शासनास सादर करण्यात येतात. सदर प्रस्ताव संबंधित जिल्ह्याचे मा.पालकमंत्री व मा.मुख्यमंत्री यांच्याकडे अंतिम मान्यतेकरीता सादर केले जातात. सदर मान्यता प्राप्त झाल्यानंतर विशेष कार्यकारी अधिकारी यांच्या नियुक्ती करण्याबाबत संबंधित जिल्हाधिकारी यांना शासन स्तरावरुन कळविण्यात येते.
संदर्भाधीन क्रमांक १ च्या शासन निर्णयातील परिच्छेद ४ खालील (४.१) नुसार विशेष कार्यकारी अधिकारी यांच्या नियुक्तीबाबतचे विहित नमुन्यातील अर्ज जिल्हाधिकारी यांनी पूर्वचारित्र्य पडताळणीसाठी संबंधीत पोलीस अधीक्षक/ पोलीस आयुक्त यांच्याकडे पाठवावयाचे आहेत. पोलीसांकडून पडताळणी अहवाल प्राप्त झाल्यानंतर त्या सर्व उमेदवारांच्या नावांची यादी शासनाच्या मान्यतेसाठी सादर करावयाची आहे. सदर पोलीस पडताळणी अहवाल प्राप्त होण्यास बऱ्याचदा वेळ लागत असल्यामुळे विशेष कार्यकारी अधिकाऱ्यांच्या नियुक्तीस विलंब होत असतो. त्याअनुषंगाने पोलिस पडताळणी आणि विशेष कार्यकारी अधिकारी यांची यादी मंजुरीच्या कार्यपध्दतीमध्ये सुधारणा करण्याची बाब शासनाच्या विचाराधीन होती.
शासन निर्णयः-. विशेष कार्यकारी अधिकारी यांच्या नियुक्तीच्या कार्यपध्दतीमध्ये खालीलप्रमाणे सुधारणा करण्यास शासन मान्यता देत आहे.
१) जिल्हाधिकारी यांच्याकडून विशेष कार्यकारी अधिकारी यांच्या नियुक्तीसाठी यापुढे शासनास प्रस्ताव सादर करण्याची आवश्यकता राहणार नाही. जिल्हाधिकारी यांनी विशेष कार्यकारी अधिकारी या पदाच्या उमेदवाराकडून प्राप्त झालेले अर्ज व मा. पालकमंत्री यांच्याकडून प्राप्त झालेली शिफारस लक्षात घेऊन त्यांच्या नियुक्तीचे आदेश निर्गमित करावे.
# Page 2
शासन निर्णय क्रमांक: विकाअ-१११५/प्र.क्र.८८/का.५
२) विशेष कार्यकारी अधिकारी यांच्या नियुक्तीसाठी संदर्भाधीन दिनांक ३१ डिसेंबर, २०१५ च्या शासन निर्णयान्वये परिशिष्ट १ मधील उमेदवाराची माहिती व प्रतिज्ञापत्र या संदर्भात पोलिस पडताळणीस बराच कालावधी लागत असल्याने विशेष कार्यकारी अधिकारी यांच्या नियुक्तीस विलंब होत असतो. त्या अनुषंगाने विशेष कार्यकारी अधिकारी या पदासाठी उमेदवारांकडून प्राप्त झालेले अर्ज व मा. पालकमंत्री यांच्याकडून शिफारस प्राप्त करताना जिल्हाधिकारी यांनी या शासन निर्णयासोबत जोडलेल्या परिशिष्ट १ (अ) नुसार उमेदवाराचे स्वय: घोषणापत्र प्रथम घेण्यात यावे.
३) जिल्हाधिकारी यांच्याकडून स्वयः घोषणापत्राच्या आधारे विशेष कार्यकारी अधिकाऱ्यांच्या नियुक्तीचे आदेश निर्गमित केल्यानंतर नियुक्त विशेष कार्यकारी अधिकारी यांची पोलिस पडताळणी ही संदर्भाधीन दिनांक ३१ डिसेंबर, २०१५ च्या शासन निर्णयान्वये परिशिष्ट १ मधील माहिती व प्रतिज्ञापत्रानुसार पुढील सहा महिन्यांत करुन घेणे बंधनकारक राहील.
४) जिल्हाधिकारी यांच्याकडून प्राप्त होणाऱ्या पोलिस पडताळणीचे प्रस्ताव पोलिस अधिक्षक/पोलिस आयुक्त यांच्याकडून सहा महिन्याच्या आत संबंधित जिल्हाधिकारी यांच्याकडे पडताळणी करून पाठवणे बंधनकारक राहील.
५) जिल्हाधिकारी यांच्याकडून नियुक्त विशेष कार्यकारी अधिकारी यांचे पोलिस पडताळणी अहवाल नकारात्मक प्राप्त झाल्यास संबंधितांची नियुक्ती जिल्हाधिकाऱ्यांनी तात्काळ रद्द करुन त्यांच्यावर चुकीचे स्वयंः घोषणापत्र व परिशिष्ट १ (अ) मधील माहिती व प्रतिज्ञापत्र सादर केल्याबद्दल नियमोचित कार्यवाही त्वरीत करावी.
२. वरील सुधारणा व्यतिरिक्त शासन निर्णय दिनांक ३१ डिसेंबर, २०१५ आणि पूरकपत्र दिनांक १५ मार्च, २०१६ मधील इतर तरतुदी व निकष लागू राहतील.
# Page 3
# Page 4