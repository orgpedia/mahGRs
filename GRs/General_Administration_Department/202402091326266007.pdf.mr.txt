# Page 1
“मुंबई राज्य तलाठी व कुलकर्णी संघ” या
संघटनेच्या नावात “महाराष्ट्र राज्य तलाठी संघ”
असा बदल करणेबाबत ....
महाराष्ट्र शासन
सामान्य प्रशासन विभाग,
शासन निर्णय क्र. संघटना १५२४/प्र.क्र. २७ /१६-अ,
मादाम कामा मार्ग, राजगुरु हुतात्मा चौक,
मंत्रालय, मुंबई-४०० ०३२.
दिनांक : ९ फेब्रुवारी, २०२४
वाचा:-
१.सामान्य प्रशासन विभाग, शासन निर्णय क्र. ८९९२/४६, दिनांक ५.६.१९५१
२.महसूल व वन विभाग, क्र.तलाठी २०२२/प्र.क्र.२१३/ई-१० या नस्तीन्वये सादर प्रस्ताव
३.सामान्य प्रशासन विभाग, शासन परिपत्रक क्रमांक संघटना १५१५/प्र.क्र.१३८/१६-अ, दि.
२१.७.२०१५.
४.सामान्य प्रशासन विभाग, शासन परिपत्रक क्रमांक संघटना १५१६/प्र.क्र.२७३/ २०१६/ १६-अ,
दि. २.१.२०१७
प्रस्तावना:-
शासकीय कर्मचा-यांच्या (औद्योगिकेत्तर) संघटनांना महाराष्ट्र नागरी सेवा (वर्तणूक) नियम,
१९७९ च्या नियम २९, नियम ३० व सदर नियमावलीच्या परिशिष्ट्ट, अनुसूची एक व अनुसूची दोन
मध्ये विहित केलेल्या अटी व शर्ती तसेच "नवीन आदर्श नियम" ची घटना व नियमांच्या अधीन राहून
मान्यता देण्यात येते. संदर्भाधीन क्र.१ येथील शासन निर्णयान्वये मुंबई राज्य तलाठी व कुलकर्णी
संघ या संघटनेस पूर्वीच्या मुंबई नागरी सेवा वर्तणूक, शिस्त व अपील नियमांतील तरतूदींन्वये
शासन मान्यता देण्यात आली आहे. महाराष्ट्र राज्याच्या निर्मितीनंतर ज्या ज्या ठिकाणी "मुंबई
रागज्य" असे नमूद आहे त्या ठिकाणी "महाराष्ट्र राज्य" असे नाव लावण्याचे आदेश पारित करण्यात
आले आहेत. तसेच त्याचदरम्यान कुलकर्णी वतने नष्ट्ट झाल्याने केवळ तलाठी हे पदनाम
अस्तित्वात राहिले आहे. सदर प्रकरणी महसूल विभागाने संदर्भ क्र.२ अन्वये सादर केलेल्या
प्रस्तावानुषंगाने, “मुंबई राज्य तलाठी व कुलकर्णी संघ” हया नावामध्ये “महाराष्ट्र राज्य तलाठी
संघ ” असा बदल करण्याचा प्रस्ताव शासनाच्या विचाराधीन होता.
शासन निर्णय:-
“मुंबई राज्य तलाठी व कुलकर्णी संघ” या शासकीय कर्मचा-यांच्या (औद्योगिकेतर)
संघटनेच्या नावात संदर्भाधीन क्र.३ येथील शासन परिपत्रकामध्ये नमूद कार्यपद्धतीस अनुसरुन
“महाराष्ट्र राज्य तलाठी संघ” असा बदल करण्यास शासन निर्णयान्वये मान्यता देण्यात येत आहे.
तसेच सदर संघटनेचा समावेश संदर्भ क्र. ४ मध्ये करण्यात येत आहे.
२. लेटरहेडवर शासन मान्यतेचा पूर्वीचा क्रमांक नमूद करुन त्याखाली या शासन
निर्णयाचाही क्रमांक नमूद करावा.
# Page 2
शासन निर्णय क्रमांकः संघटना १५२४/प्र.क्र. २७ /१६-अ,
३. संदर्भ क्र. ४ सोबतच्या परिशिष्ट्टामधील अ.क्र.३८ “धी कुलाबा डिस्रिक तलाठी युनियन,
पनवेल” ही संघटना उक्त संघटनेत विलीन झाल्याबाबत विभागाने प्रस्तावित केले असल्याने, “धी
कुलाबा डिस्रिक तलाठी युनियन, पनवेल”या संघटनेची मान्यता रद्द समजण्यात येत आहे.
४. मुंबई राज्य तलाठी व कुलकर्णी संघ या संघटनेची मान्यता संदर्भ क्र.१ अन्वये देण्यात आली
आहे. उक्त संघटना महाराष्ट्र नागरी सेवा (वर्तणूक) नियम १९७९ अंमलात येण्यापूर्वीची असल्याने
सदर नियमान्वये कलम २९ व ३० अन्वये विहीत करण्यात आलेली नवीन आदर्श नियमावली
(घटना) उक्त संघटनेने स्विकारलेली असून, खाली विहित केलेल्या अतिरिक्त अटी व शतींच्या
अधीन राहून शासनाची मान्यता देण्यात येत आहे:-
१)सदर संघटना ही महसूल व वन विभाग, मंत्रालय, मुंबई ३२ यांच्या प्रशासकीय अधिपत्याखाली
संलग्न असेल.
२)महसूल व वन विभागाचे प्रभारी सचिव सदर संघटनेच्या दफ्तर तपासणी, संघटनेच्या
निवडणुका, पदाधिकारी या संबंधात वाद उदभवल्यास सक्षम अधिकारी राहतील. तसेच ते
आपल्या अधिपत्याखालील अधिका-यास (जो उप सचिवांचे हुद्द्याच्या अधिका-यांपेक्षा कनिष्ट्ठ
नाही) या कार्यासाठी नामनिदेशीत करु शकतील.
३)“महाराष्ट्र राज्य तलाठी संघ” या वर्गाचे प्रतिनिधित्व सदर संघटना करते त्या वर्गातील
शासकीय अधिका-यांच्या एकूण संख्येपैकी २५ टक्के पेक्षा कमी नाही एवढे सदस्य कायम
असावेत. तसेच त्या वर्गातील प्रत्येक कर्मचाऱ्यांला सदस्यत्व खुले असेल.
४)सदर संघटनेस कोणत्याही राजकीय पक्षाशी किंवा राजकीय संघटनेशी संबंधीत किंवा
राजकीय चळवळीमध्ये सहभागी होता येणार नाही. सदर संघटना सदस्यांच्या वतीने कोणतेही
प्रचारात्मक किंवा प्रक्षोभक साहित्य, वृत्तपत्रातून किंवा अन्यथा प्रकाशित करणार नाही किंवा
संघटनेच्या सदस्यास प्रकाशित करण्यास अनुमती देणार नाही.
५)सदर संघटनेचे कार्यवृत्त-पुस्तक, सदस्यांची नोंदवही, लेखा पुस्तके आणि प्रमाणके आणि इतर
सर्व कागदपत्रे, यासंबंधात शासनाने प्राधिकृत केले असेल अशा कोणत्याही अधिका-यांना
तपासणीसाठी खुली ठेवील.
६)सदर संघटनेने, शासन यासंबंधात प्राधिकृत करील, अशा अधिका-याने आवश्यक म्हणून
ठरवून दिलेल्या तारखेपयंत संबंधित विभागाच्या सचिवाला, आपल्या सदस्यांचे वार्षिक
विवरणपत्र आणि लेखापरीक्षित लेख्यांची प्रत सादर केली पाहिजे. तसेच विहित कालावधीत
संघटनेच्या पदाधिका-यांच्या निवडणुका घेणे बंधनकारक राहील.
७)सदर संघटनेने महाराष्ट्र अत्यावश्यक सेवा परिरक्षण अधिनियम (MESMA) चे उल्लंघन होणार
यांची दक्षता घ्यावी.
८)“महाराष्ट्र राज्य तलाठी संघ” या संघटनेने महाराष्ट्र नागरी सेवा (वर्तणूक) नियम,१९७९
मधील नियम क्रमांक २९ व ३० मधील विहित अटी व शर्ती तसेच उपरोक्त नमूद अट क्रमांक ३
ते ७ चे उल्लंघन केल्यास संघटनेची मान्यता रदद करण्यात येईल.
पृष्ट्ठ ३ पैकी २
# Page 3
शासन निर्णय क्रमांकः संघटना १५२४/प्र.क्र. २७ /१६-अ,
५. सदर संघटनेमार्फत उपरोक्त विहीत अटींचे योग्य प्रकारे पालन करण्यात येत आहे,
याबाबत महसूल व वन विभाग यांनी वेळोवेळी खातरजमा करावी व याकरिता संदर्भ क्र २ .येथील
शासन परिपत्रकात नमूद सूचनेनुसार आवश्यक ती कार्यवाही करावी.
६.सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर