# Page 1
मंत्रालयीन प्रशासकीय विभागांना नागरिकांकडून तसेच क्षेत्रीय कार्यालयाकडून येणारे टपाल केवळ मंत्रालय मुख्य प्रवेशद्वाराजवळील मध्यवर्ती टपाल केंद्रात स्वीकृत करणेबाबत.
महाराष्ट्र शासन
सामान्य प्रसासन विभाग
शासन परिपत्रक क्रमांक :- संकीर्ण १८२१/प्र.क्र.१९/कार्यासन १८-अ
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक - १२ ऑक्टोबर, २०२३.
वाचा १) सामान्य प्रशासन विभाग, शासन परिपत्रक क्रमांक -संकिर्ण २०२३/प्र.क्र.०२/१८/(र.व का.), दिनांक ०२ फेब्रुवारी, २०२३.
२) माहिती तंत्रज्ञान संचालनालय, शासन परिपत्रक क्रमांक-मातंसं-२०२२/प्र.क्र.६२/से-१/३९, दिनांक २३ फेब्रुवारी, २०२३.
३) सामान्य प्रशासन विभाग, शासन निर्णय क्रमांक- संकीर्ण १८२१/प्र.क्र.१९/१८-अ, दिनांक १३ एप्रिल, २०२३.
४) सामान्य प्रशासन विभाग, शासन निर्णय क्रमांक- संकीर्ण १८२१/प्र.क्र.१९/१८-अ, दिनांक १४ सप्टेंबर, २०२३.
प्रस्तावना : सामान्य प्रशासन विभागाच्या दिनांक १३ एप्रिल, २०२३ रोजीच्या शासन निर्णयानुसार मंत्रालयीन विभाग तसेच त्यांच्या प्रशासकीय नियंत्रणाखालील क्षेत्रीय कार्यालयामध्ये प्राप्त होणा-या टपालावर तात्काळ कार्यवाही व्हावी तसेच वेळेचा अपव्यय होऊ नये याकरिता मंत्रालय मुख्य प्रवेशद्वाराजवळ मध्यवर्ती टपाल केंद्र (C.R.U.) सुरू करण्यात आले आहे आणि दिनांक १४ सप्टेंबर, २०२३ च्या शासन निर्णया नुसार मध्यवर्ती टपाल केंद्रची (C.R.U.) पुनर्रचना करण्यात आलेली आहे.
शासन परिपत्रक : सध्या, मा. मुख्यमंत्री, मा. उपमुख्यमंत्री मा. मंत्री कार्यालयातील टपाल व मुख्यमंत्री सहायता निधी कक्षाबाबतचे टपाल, क्षेत्रीय कार्यालयाकडून येणारे टपाल, मंत्रालयीन विभागाकडून येणारे टपाल व हस्तबटवडयाने येणारे टपाल संबंधित प्रशासकीय विभागात स्वीकृत केले जात असल्याची बाब निदर्शनास आलेली आहे.
२. आता या शासन परिपत्रकान्वये, क्षेत्रीय कार्यालयातून येणारे टपाल, मा. मुख्यमंत्री, मा. उपमुख्यमंत्री, मा.मंत्री कार्यालयातील टपाल व मुख्यमंत्री सहायता निधी कक्षाबाबतचे टपाल डाक कार्यालयात हस्तबटवडयाने येणारे मंत्रालयीन विभागाचे टपाल त्या त्या संबंधित विभागांमध्ये न देता सर्व टपाल हे मध्यवर्ती टपाल केंद्र (C.R.U.) मध्ये जमा करणे व त्यावर शासन निर्णय दिनांक १४ सप्टेंबर, २०२३ प्रमाणे कार्यवाही करण्याबाबत सर्व मंत्रालयीन विभागांना कळविण्यात येत आहे.
# Page 2
शासन परिपत्रक क्रमांकः संकीर्ण १८२१/प्र.क्र.१९/कार्यासन १८-अ
३. सदर सूचना या आदेशाच्या दिनांकापासून त्वरित अंमलात येतील.