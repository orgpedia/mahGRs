# Page 1
दिव्यांग व्यक्ती हक्क अधिनियम २०१६ च्या अनुषंगाने केंद्र शासनाने दिव्यांगासाठी पदनिश्चितीबाबत प्रसिध्द केलेल्या यादीनुसार मंत्रालय (खुद्द) तसेच बृहन्मुंबईतील शासकीय कार्यालयातील गट अ ते गट-क मधील पदांवर शारिरीकदृष्ट्या नि:समर्थ असलेल्या व्यक्तींसाठी सुयोग्य पदे सुनिश्चित करणेबाबत .
महाराष्ट्र शासन
सामान्य प्रशासन विभाग
शासन निर्णय क्रमांक कअस १३१९/प्र.क्र.७४/१४-ब
मंत्रालय, मुंबई - ४०० ०३२.
दिनांक : ०७ जुलै, २०२१.
संदर्भ : १) दिव्यांग हक्क अधिनियम २०१६ २) शासन निर्णय, सामाजिक न्याय व विशेष सहाय्य विभाग क्रमांक दिव्यांग-२०१९/ प्र.क्र.२५१/दि.क.२, दिनांक ०२.०२.२०२१.
३) शासन निर्णय समक्रमांक दिनांक २६.०२.२०२१.
प्रस्तावना :
दिव्यांग व्यक्ती हक्क अधिनियम, २०१६ मधील तरतुदीनुसार केंद्र शासनाच्या सामाजिक न्याय व अधिकारीता मंत्रालय, नवी दिल्ली यांचे धर्तीवर राज्य शासनाच्या आस्थापनेवरील दिव्यांगांसाठी पदांचे सुनिश्चिती करणेबाबत सामाजिक न्याय व विशेष सहाय्य विभाग, यांच्या संदर्भाधीन क्रमांक २ येथील शासन निर्णयान्वये सूचना देण्यात आल्या आहेत. त्यानुसार मंत्रालयीन विभागातील तसेच महाराष्ट्र लोकसेवा आयोगाच्या कार्यकक्षेतील बृहन्मुंबई शासकीय कार्यालयातील गट- अ ते गट- क मधील पदांवर शारिरीकदृष्ट्या नि:समर्थ असलेल्या व्यक्तींसाठी संदर्भाधीन क्रमांक ३ येथील आदेशान्वये पदे सुनिश्चित करण्यात आली आहेत. आता सह सचिव, उप सचिव व अवर सचिव या संवर्गासाठी दिव्यांगासाठी पदे सुनिश्चित करण्याची बाब विचाराधीन आहे.
शासन निर्णय:
संदर्भाधीन क्रमांक २ येथील शासन निर्णयातील परिच्छेद (आय) नुसार “जे पद निम्न (फिडर केडर) स्तरावर दिव्यांगांसाठी सुनिश्चित केले असेल असे पद पदोन्नतीच्या पदाकरीता आपोआपच दिव्यांगांच्या सदर प्रवर्गासाठी सुनिश्चित केले असल्याचे समजण्यात यावे.” अशी तरतूद करण्यात आली आहे. मंत्रालयीन विभागातील सह सचिव, उप सचिव व अवर सचिव ही पदे पूर्णत: पदोन्नतीने भरली जातात. तसेच सदर सवंर्गाचे निम्न (फिडर केडर) स्तरावरील पद कक्ष अधिकारी हे आहे. कक्ष अधिकारी संवर्गासाठी संदर्भाधीन क्रमांक ३ येथील शासन निर्णयान्वये दिव्यांगांसाठी पदे सुनिश्चित करण्यात आली आहेत. सबब संदर्भाधीन क्रमांक ३ अन्वये कक्ष अधिकारी संवर्गासाठी सुनिश्चित केलेले
# Page 2
शासन निर्णय क्रमांक: कअस १३१९/प्र.क्र.७४/१४-ब
दिव्यांगांचे निकष हे मंत्रालयीन संवर्गातील सह सचिव, उप सचिव व अवर सचिव या पूर्णत: पदोन्नतीच्या पदांकरीता दिव्यांगांसाठी सुनिश्चित केले असल्याचे समजण्यात यावे.
४. सदर शासन निर्णय सामाजिक न्याय व विशेष सहाय्य विभागाने संदर्भाधीन क्रमांक २ येथील शासन निर्णयान्वये दिलेल्या सूचनांनुसार निर्गमित करण्यात येत आहे .