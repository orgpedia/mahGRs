# Page 1
महाराष्ट्र प्रशासकीय न्यायाधिकरण कार्यालयात गट- ड शिपाई पदाची कामे बाहययंत्रणेमार्फत करुन घेण्याकरीता शिपायांच्या ४ अकुशल पदांच्या सेवा उपलब्ध करुन घेण्यास मान्यता देण्याबाबत.
महाराष्ट्र शासन
सामान्य प्रशासन विभाग,
शासन निर्णय क्रमांक : मप्रन्या-२०२३/२५५/प्र.क्र.८१/२०२३/का.३८,
मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२.
दिनांक : १८ ऑक्टोबर, २०२३.
वाचा :- १) सामान्य प्रशासन विभाग शासन निर्णय क्रमांक : मप्रन्या-२०१६/प्र.क्र.१०६/का.३८, दि. २१/१०/२०२२.
२) वित्त विभाग शासन निर्णय क्रमांक : पदनि-२०२२/प्र.क्र.१५/आ.पु.क., दि. २७ एप्रिल, २०२२.
३) प्रभारी प्रबंधकक्रमांक : पदनि-२०२२/प्र.क्र.१५/आ.पु.क., दि. २७ सप्टेंबर, २०२३
प्रस्तावना :
दिनांक २१ ऑक्टोबर, २०२२ रोजीच्या शासन निर्णयान्वये, महाराष्ट्र प्रशासकीय न्यायाधिकरण या कार्यालयातील १३५ पदांचा सुधारित आकृतीबंध मंजूर करण्यात आला आहे. शासनावरील खर्च आटोक्यात ठेऊन विकास कामांसाठी पुरेसा निधी उपलब्ध होण्याचे दृष्टीने शक्य असेल तेथे नवीन पदनिर्मीती न करता सदरची कामे बाहययंत्रणेमार्फत करुन घेण्याचे शासनाचे धोरण आहे. महाराष्ट्र प्रशासकीय न्यायाधिकरणामध्ये मा. पदाधिकारी व अधिकारी यांचे आदेशानुसार कामे करण्याकरिता तसेच मा. पदाधिकाऱ्यांच्या निवासस्थानी शिपायांची नितांत आवश्यकता असल्याने, महाराष्ट्र प्रशासकीय न्यायाधिकरणामधील गट-ड च्या शिपाई पदाची कामे बाहययंत्रणेमार्फत करुन घेण्याकरिता शिपायांच्या ४ अकुशल पदांच्या सेवा उपलब्ध करुन घेण्याबाबतचा प्रस्ताव शासनाच्या विचाराधीन होता.
शासन निर्णय :
महाराष्ट्र प्रशासकीय न्यायाधिकरण, मुंबई या कार्यालयाची निकड लक्षात घेता महाराष्ट्र प्रशासकीय न्यायाधिकरणामधील गट-ड च्या शिपाई पदाची कामे बाहययंत्रणेमार्फत करुन घेण्याकरिता शिपायांच्या ४ अकुशल पदांच्या सेवा उपलब्ध करुन घेण्यास खालील परिच्छेद-२ मधील अटी व शर्तीच्या अधीन राहून मान्यता देण्यात येत आहे.
२. अटी व शर्ती :
१) महाराष्ट्र प्रशासकीय न्यायाधिकरणामधील गट-ड च्या शिपाई पदाची कामे बाहययंत्रणेमार्फत करुन घेताना, वित्त विभागाच्या दिनांक २७ एप्रिल, २०२२ च्या शासन निर्णयातील मार्गदर्शक सूचनांचे काटेकोरपणे पालन करण्याची दक्षता घ्यावी.
२) यासाठी होणारा खर्च कमीत कमी व प्रमाणात राहील याची जबाबदारी विभाग प्रमुख / कार्यालय प्रमुख यांची राहील.
३) बाहयंत्रणेद्वारे (कंत्राटदार / ठेकेदार /कंपनी / संस्थेकडून) कामे करुन घेण्यासाठी शासनाने विहीत केलेले नियम व कार्यपध्दती यांचे अनुपालन करणे आवश्यक आहे.
# Page 2
शासन निर्णय क्रमांकः मप्रन्या-२०२३/२५५/प्र.क्र.८१/२०२३/का.३८
४) बाहययंत्रणेद्वारे कामे करुन घेण्यासाठी संबंधित कार्यालयाने ज्या कंपनीस/ संस्थेस काम सोपवायचे आहे, त्यांचेबरोबर त्याबाबतचा करार करावा. सदर करारात आवश्यकतेनुसार संबंधित कार्यालयांनी अटी व शर्ती नमूद कराव्यात. या करारामध्ये कंपनी / संस्थेमार्फत काम करणाऱ्या कर्मचारी यांच्या सेवेचे कोणतेही उत्तर दायित्व शासनावर राहणार नाही, याची दक्षता घ्यावी.
५) बाहययंत्रणेद्वारे करुन घ्यावयाच्या कामाचे प्रदान “वेतन” या तपशिलवार शिर्षाखाली न दाखविता “१०-कंत्राटी सेवा” या शिर्षाखाली दर्शविण्यात यावे. तसे न केल्यास ती प्रशासकीय अनियमितता समजण्यात येईल.