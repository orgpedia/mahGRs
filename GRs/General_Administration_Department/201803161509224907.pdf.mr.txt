# Page 1
राज्य माहिती आयुक्त कोकण खंडपीठ, नवी मुंबई या कार्यालयातील उप सचिवाचे पद सह सचिव पदावर उन्नत करण्याबाबत.
महाराष्ट्र शासन
सामान्य प्रशासन विभाग,
शासन निर्णय क्र.संकिर्ण-२०१८/प्र.क्र.२६/१८/सहा,
मंत्रालय, मुंबई - ४०० ०३२.
दिनांक :- १६.३.२०१८.
पहा:- राज्य माहिती आयोगाचे पत्र क्र.मुमाआ २०१८/८०/प्र.क्र.४/०१ दि.१६.१.२०१८.
प्रस्तावना :
राज्य माहिती आयोगाच्या, कोकण खंडपीठातील उप सचिव श्री. अ.मं. साबळे यांना शासन आदेश,
सामान्य प्रशासन विभाग, क्र.ससप १११७/प्र.क्र.१२४/का. १४ दि.१.१.२०१८ च्या आदेशान्वये सह सचिव पदावर
पदोन्नती देण्यात आलेली आहे. श्री. साबळे यांच्या माहिती आयोगातील कामाचा अनुभव व राज्य माहिती आयोगाच्या कोकण खंडपीठातील अधिकारी/कर्मचाऱ्यांची रिक्त पदे विचारात घेता तेथील उप सचिवाचे पद सह
सचिव पदावर उन्नत करण्याची बाब शासनाच्या विचाराधीन होती. त्यासंदर्भात शासनाने खालीलप्रमाणे निर्णय घेतला आहे.
शासन निर्णय
१) राज्य माहिती आयुक्त, कोकण खंडपीठ, नवी मुंबई या कार्यालयातील वेतनश्रेणी रू.१५६००-३९१०० अधीक ग्रेड पे रू.७६००/- मधील उप सचिव संवर्गातील एक पद रु.३७४००-६७०००+ ग्रेड पे ८७०० या सह सचिव पदाच्या वेतनश्रेणीत श्रेणी उन्नत करण्यात येत आहे.
२) उपरोक्त व्यवस्था तात्पुरत्या स्वरुपाची असून ती श्री. अ.मं. साबळे, सह सचिव हे त्या पदावर कार्यरत असे पर्यंतच अस्तित्वात राहील. तदनंतर सदर पद उप सचिवाच्या मूळ संवर्गात आपोआप श्रेणी अवनत होईल.
सदर शासन निर्णय वित्त विभागाच्या अनौपचारिक संदर्भ क्रमांक ७२/२०१८/ सेवा-९, दि. ६.३.२०१८ अन्वये प्राप्त झालेल्या सहमतीनुसार निर्गमित करण्यात येत आहे.
# Page 2