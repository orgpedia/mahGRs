# Page 1
नाशिक महसूल प्रशिक्षण प्रबोधिनी, नाशिक या संस्थेच्या इमारतीचे विस्तारीकरण करण्याच्या बांधकामास दिलेली प्रशासकीय मान्यता रद्द करणेबाबत.
(सन २०२२-२३-)कार्यक्रमांतर्गत (४०७० ०२३१)
महाराष्ट्र शासन
सामान्य प्रशासन विभाग
शासन निर्णय क्रमांक : टीआरएन-२०२०/प्र.क्र.४३/२००/१२-अ,
मंत्रालय, मुंबई - ४०० ०३२.
दिनांक : २१ जुन, २०२२
संदर्भ :- १. शासन निर्णय, सामान्य प्रशासन विभाग क्र. - टीआरएन -२०१६/८००/ प्र.क्र.२००/१६/१२-अ,दि.१६ फेब्रुवारी, २०१७
२. संचालक, नाशिक विभागीय प्रशासकीय प्रशिक्षण संस्था, नाशिक यांचे
क्र:-विप्रप्रसं/कक्ष-१/कावि/२१७/२०२२ जा.क्र.८६ दि.२३ मार्च, २०२२
प्रस्तावना: राज्य प्रशिक्षण धोरण २०११ नुसार सामान्य प्रशासन विभागाच्या अधिनस्त घोषित झालेल्या ६ विभागीय प्रशासकीय प्रशिक्षण संस्थांपैकी नाशिक महसूल प्रशिक्षण प्रबोधिनी, नाशिक या संस्थेच्या प्रशिक्षण इमारतीमध्ये प्रशिक्षणार्थी यांच्या निवास व्यवस्थेमध्ये वाढ होण्याकरिता तिस-या मजल्याचे विस्तारित बांधकामाकरिता संदर्भाधीन क्र. १ च्या शासन निर्णयान्वये प्रशासकीय व वित्तीय मान्यता देऊन एकूण रु.३४२.९६ लाख (अक्षरी रुपये तीन कोटी, बेचाळीस लाख, शहाण्णव हजार फक्त) इतका निधी वितरित करण्यात आला होता.
२. संस्थेने या अनुषंगाने विभागीय आयुक्त कार्यालया शेजारील नाशिक रोड येथील राज्य शासनाच्या नावे असलेली २७११२.९० चौरस मीटर एवढया सामान्य प्रशासन विभागाच्या अधिनस्त मंजूर जागेभोवती नव्याने स्थापन करण्यात येणा-या संस्थेकरिता संरक्षक भिंत बांधकाम करण्यासाठी रु.१५५.२७ लाख इतक्या रक्कमेच्या अंदाजपत्रकास प्रशासकीय व तांत्रिक मान्यता देण्याबाबत विनंती केली आहे. तसेच यापूर्वी दि.१६.२.२०१७ च्या शासन निणर्यान्वये वितरित करण्यात आलेला रु.३४२.९६ लाख इतका निधी तांत्रिक कारणास्तव प्रत्यक्षात बांधकाम सुरू झालेले नसल्यामुळे सार्वजनिक बांधकाम विभागाकडे जमा निधीतून रु.१५५.२७ लाख इतका खर्च करण्यास मान्यता देण्याची विनंती शासनास संदर्भाधीन क्र. २ च्या पत्रान्वये संस्थेने केली आहे
३. सदर प्रस्तावाच्या अनुषंगाने नियोजन व वित्त विभागाने, " ज्या प्रयोजनार्थ सदर निधी खर्च करण्यास मान्यता घेण्यात आली आहे, त्याच प्रयोजनाकरिता खर्च करणे उचित असून प्रस्तावित प्रयोजनाकरिता खर्च न झाल्यास सदर निधी शासनास प्रत्यार्पित करण्याची कार्यवाही करणे आवश्यक आहे," असे विभागास कळविले आहेत.
याकरिता, याबाबत यापूर्वीचा दि.१६.२.२०१७ चा प्रशासकीय व वित्तीय मान्यतेचा शासन निर्णय रद्द करण्याबाबत व शासनाने वितरित केलेली रु.३४२.९६ लाख इतकी रक्कम प्रत्यार्पित करण्याबाबत आवश्यक कार्यवाही करण्याची बाब विचाराधीन होती, या अनुषंगाने शासनाने पुढील निर्णय घेतला आहे. :
# Page 2
शासन निर्णय क्रमांक: टीआरएन -२०२०/प्र.क्र.४३/२००/१२-अ,
शासन निर्णय: राज्य प्रशिक्षण धोरण २०११ नुसार घोषित झालेल्या नाशिक विभागीय प्रशासकीय प्रशिक्षण संस्था, नाशिक संस्थांमध्ये प्रशिक्षणाकरिता येणा-या प्रशिक्षणार्थी यांच्यासाठी आवश्यक त्या पायाभूत सोई सुविधा निर्माण करणे गरजेचे आहे. त्याकरिता मागणी क्र. ए - ९, मुख्य लेखाशीर्ष ४०७०- इतर प्रशासनिक सेवांवरील भांडवली खर्च (००) ००३, प्रशिक्षण (००) (०१) राज्य प्रशिक्षण धोरणांतर्गत नवीन प्रशिक्षण संस्था स्थापन करणे ( ४०७० ०२३१ ) ५३ मोठी बांधकामे, या लेखाशीर्षाखाली सन २०१६-१७ या आर्थिक वर्षाकरिता संदर्भाधीन क्र.१ च्या शासन निर्णयान्वये या संस्थेच्या प्रशिक्षण इमारतीमध्ये प्रशिक्षणार्थी यांच्या निवास व्यवस्थेमध्ये वाढ होण्याकरिता तिस-या मजल्याचे विस्तारित बांधकामाकरिता एकूण रु.३४२.९६ लाख (अक्षरी रुपये तीन कोटी, बेचाळीस लाख, शहाण्णव हजार फक्त ) इतक्या खर्चास दिलेली प्रशासकीय मान्यता तांत्रिक व प्रशासकीय कारणास्तव रद्द करण्यात येत आहे.
२. त्याचप्रमाणे, संस्थेमार्फत सार्वजनिक बांधकाम विभागास वितरित केलेला, परंतू सार्वजनिक बांधकाम विभागाकडे विनियोगा अभावि पडून असलेला रु.३४२.९६ लाख (अक्षरी रुपये तीन कोटी, बेचाळीस लाख, शहाण्णव हजार फक्त ) इतका निधी नाशिक विभागीय प्रशासकीय प्रशिक्षण संस्था, नाशिक, यांनी मागणी क्र.ए-९, मुख्य लेखाशीर्ष ४०७० - इतर प्रशासनिक सेवांवरील भांडवली खर्च (००) ९११, अति प्रदानाची वसुली (००) (००) (०१) अति प्रदानाची वसुली, (कार्यक्रम) (४०७० ०२६७ ) ७० वजा - वसुली, या लेखाशीर्षाखाली सन २०२२-२३ या आर्थिक वर्षात तात्काळ शासनास प्रत्यार्पित करावा आणि केलेल्या कार्यवाहीचा अहवाल
शासनास सादर करण्यात यावा.
हा शासन निर्णय नियोजन विभागाच्या अनौ. संदर्भ क्र.१५९/१४४३, दि.२५.४.२०२२ व वित्त विभाग,
व्यय – ४, यांच्या दि.२५.५.२०२२ च्या टिप्पणीन्वये प्राप्त अभिप्रायांस अनुसरुन निर्गमित करण्यात येत आहे.