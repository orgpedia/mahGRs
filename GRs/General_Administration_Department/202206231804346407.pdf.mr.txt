# Page 1
मराठवाडा मुक्तीसंग्रामाचे अमृत महोत्सवी वर्ष साजरे करण्याकरिता आयोजित करावयाच्या कार्यक्रमांवरील खर्च भागविण्याकरिता नवीन लेखाशीर्ष उघडण्यास मान्यता देणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : बियुडी-१४२२/प्र.क्र.६७/स्वासैक-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २३ जून, २०२२.
वाचा : शासन निर्णय क्रमांक : संकिर्ण-१९२२/प्र.क्र.६१/स्वासैक-१, दि. ४/०५/२०२२.
प्रस्तावना : महाराष्ट्र विधानमंडळाच्या सन २०२२ च्या पहिल्या अर्थसंकल्पीय अधिवेशनात महाराष्ट्र
राज्याचा सन २०२२-२०२३ या वर्षाचा अर्थसंकल्प मा. उपमुख्यमंत्री (वित्त) यांचे मार्फत दि. ११ मार्च, २०२२ रोजी विधानमंडळात सादर करण्यात आला आहे. सदर अर्थसंकल्प सादर करताना मा.उपमुख्यमंत्री यांनी केलेल्या अर्थसंकल्पीय भाषणामध्ये " दिनांक १७ सप्टेंबर, २०२२ रोजी मराठवाडा मुक्ती संग्रामाचे अमृत महोत्सवी वर्ष सुरु होत आहे. हे वर्ष साजरे करण्यासाठी मराठवाडयाच्या आठही जिल्हयांत मुक्तीसंग्रामाची माहिती देणा-या विविध कार्यक्रमांचे आयोजन करण्यात येणार आहे. या कार्यक्रमांची रुपरेषा निश्चित करण्यासाठी मराठवाडयातील सर्व मंत्री व पालकमंत्र्याचा समावेश असलेली मंत्रिमंडळ उप समिती स्थापन करण्यात येणार आहे. याकरिता निधी उपलब्ध करुन देण्यात येतील अशी घोषणा केली होती.”
त्याअनुषंगाने, शासन निर्णय दि. ४.५.२०२२ अन्वये मंत्रिमंडळ उप समिती स्थापन केली असून सदर कार्यक्रमाची अंमलबजावणी होण्याच्या अनुषंगाने निधी अर्थसंकल्पित करण्याकरिता स्वतंत्र लेखाशीर्ष उघडण्याची बाब शासनाच्या विचाराधीन होती.
शासन निर्णय :
मराठवाडा मुक्ती संग्रामाचे अमृत महोत्सवी वर्ष साजरे करण्याकरिता मराठवाडा विभागातील आठही जिल्हयांमध्ये मराठवाडा मुक्तीसंग्रामाची माहिती देणा-या विविध कार्यक्रमांचे आयोजन दिनांक १७ सप्टेंबर, २०२२ ते दिनांक १७ सप्टेंबर, २०२३ या कालावधीमध्ये करण्यात येणार आहे. या कालावधीमध्ये आयोजित होणाऱ्या कार्यक्रमांवरील खर्च भागविण्याकरिता निधी अर्थसंकल्पित करण्यासाठी नवीन लेखाशीर्ष उघडण्यास खालीलप्रमाणे मान्यता देण्यात येत आहे :
# Page 2
शासन निर्णय क्रमांकः बियुडी-१४२२/प्र.क्र.६७/स्वासैक-१
--------------------------------------------------------------------------------------------------------------------------------------------------------------------------
| मागणी क्रमांक | ए-५ | A-५ |
| मुख्य लेखाशीर्ष | २२३५, सामाजिक सुरक्षा व कल्याण | २२३५, Social Security and Welfare |
| उप मुख्यलेखाशीर्ष | ६०, इतर सामाजिक सुरक्षा व कल्याण कार्यक्रम | ६०, Other Social Security and Welfare Programmes |
| गौण शीर्ष | २००, इतर कार्यक्रम | २००, Other Programmes |
| गटशीर्ष | (००) (११) | (००)(११) |
| उपगट शीर्ष | (००) (१३) मराठवाडा मुक्ती संग्राम अमृत  |  महोत्सवी वर्ष साजरे करणे (२२३५ सी५९१) | (००)(१३) To celebrate Marathwada Mukti Sangram Amrit Mahotsavi Year (२२३५C५९१) |
| उद्दिष्ट | ५०-इतर खर्च | ५०-Other Charges |
--------------------------------------------------------------------------------------------------------------------------------------------------------------------------
सदर शासन निर्णय नियोजन विभागाच्या सहमतीने व वित्त विभागाच्या अनौ.सं.क्र.३३५/व्यय ४/२०२२, दि.९/६/२०२२ व महालेखापाल (लेखा व अनुज्ञेयता) – १, महाराष्ट्र, मुंबई यांच्या अनौ.सं.क्र.३०/२०२२-२३/Tr.No., दि. १७/६/२०२२ अन्वये दिलेल्या मान्यतेनुसार निर्गमित करण्यात येत आहे.
# Page 3