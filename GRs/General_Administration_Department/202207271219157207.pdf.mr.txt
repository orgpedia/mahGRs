# Page 1
श्री. राधेश्याम मोपलवार, (भा.प्र.से. १९९५) यांची महासंचालक, वॉर रुम- पायाभूत सुविधा प्रकल्प मुख्यमंत्री सचिवालय या पदावर नियुक्ती करण्याबाबत
महाराष्ट्र शासन
सामान्य प्रशासन विभाग
शासन निर्णय क्रमांक:एईओ-१०२२/प्र.क्र.३७०/का.१० मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक २६.०७.२०२२
शासन आदेश: महाराष्ट्र शासनाचे अनेक पायाभूत सुविधा प्रकल्प कार्यान्वित असून अनेक नवनवीन मोठे प्रकल्प हाती घेण्यात येत आहेत. या सर्व प्रकल्पांच्या योजनाबध्द व वेगवान अमलबजावणीसाठी मुख्यमंत्री सचिवालयात "वॉर रुम चे पुनरुज्जीवन करण्यात येणार आहे. त्यानुषंगाने मुख्यमंत्री सचिवालयात "महासंचालक (वॉर रुम- पायाभूत सुविधा प्रकल्प) " {Director General (War Room Infrastructure Projects) } म्हणून नियुक्ती करण्याची बाब शासनाच्या विचाराधीन होती.
शासन निर्णय: श्री. राधेश्याम मोपलवार, भाप्रसे १९९५ हे दिनांक २८.०२.२०१८ रोजी सचिव पदावरुन सेवानिवृत्त झाले आहेत. त्यांचा प्रशासनातील विविध महत्वाच्या पदावरील प्रदिर्घ अनुभव विचारात घेऊन त्यांची मुख्यमंत्री सचिवालयात "महासंचालक (वॉर रुम- पायाभूत सुविधा प्रकल्प) " {Director General (War Room - Infrastructure Projects) } म्हणून नियुक्ती करण्यात येत आहे.
२. सदर नियुक्तीच्या संदर्भातील अटी व शर्ती पुढीलप्रमाणे असतील: १) श्री. राधेश्याम मोपलवार यांना सेवानिवृत्तीपूर्वी मिळत असलेल्या एकूण वेतनातून (मूळ वेतन व महागाई भत्ता धरुन) त्यांना मिळत असलेले निवृत्तीवेतन (महागाई भत्ता आणि अंशराशीकृत निवृत्तीवेतनासह) वजा केल्यानंतर येणारी रक्कम ही मासिक परिश्रमिक म्हणून निश्चित करण्यात येत आहे.
२) श्री. राधेश्याम मोपलवार यांनी शासनाकडून निवासाची अन्य सुविधा न घेतल्यास त्या मोबदल्यात त्यांना भाप्रसे मधील Super time Scale च्या अधिकाऱ्यांना अनुज्ञेय असलेल्या निवासस्थानाएवढे निवासस्थान भाडयाने घेण्यासाठी शासनाकडून घरभाडे अनुज्ञेय असेल.
३) श्री. राधेश्याम मोपलवार यांनी शासनाकडून वाहनाची सुविधा न घेतल्यास त्या मोबदल्यात त्यांना शासन नियमानुसार अनुज्ञेय असणारा वाहनभत्ता कार्यालयात रुजू होतील त्या दिनांकापासून अनुज्ञेय असेल.
४) सदर नियुक्ती ही श्री राधेश्याम मोपलवार रुजू होतील त्या तारखेपासून मा.मुख्यमंत्री यांचे पुढील विवक्षित आदेश प्राप्त होईपर्यंतच्या कालावधीसाठी असेल.
# Page 2
५) श्री. राधेश्याम मोपलवार यांना सदर प्रयोजनार्थ बैठकव्यवस्था व आवश्यक असलेले मनुष्यबळ उपलब्ध करुन देण्याची कार्यवाही मुख्यमंत्री कार्यालयाकडून करण्यात येईल.