# Page 1
सामान्य प्रशासन विभाग (खुद)साठी बाहय यंत्रणेकडून घेण्यात येणा-या वाहनचालकांच्या उपस्थितीबाबत.
महाराष्ट्र शासन
सामान्य प्रशासन विभाग,
शासन निर्णय क्र बावासे-२०२०/प्र.क्र.४०/का.२४
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक :- ११ डिसेंबर २०२०
वाचा :- सामान्य प्रशासन विभाग, शासन निर्णय क्र बावासे-२०२०/प्र.क्र.३४/का.२४, दि.१२/१०/२०२०
शासन निर्णय : - सामान्य प्रशासन विभाग (खुद्द) मध्ये ९ वाहने असून ५ शासनाचे वाहनचालक कार्यरत आहेत.
उर्वरित वाहनांसाठी कंत्राटी वाहनचालक नियुक्त करण्यासाठी वित्त विभाग, शासन परिपत्रक, वित्त विभाग, क्रमांक पदनि २०१३/प्र.क्र. ११/१३विसु-१, दिनांक ०२-०२-२०१३ मधील तरतुदीनुसार निविदा मागवून मे. क्रिष्णा मोटर्स, जोगेश्वरी, मुंबई यांच्याकडून बाह्ययंत्रणेव्दारे मासिक दराने वाहन चालक नियुक्त करण्यास दिनांक १२/१०/२०२० च्या शासन निर्णयाव्दारे मान्यता देण्यात आली आहे.
२. उद्योग उर्जा व कामगार विभाग किमान वेतन अधिनियम-१९४८ नुसार किमान वेतनदरामध्ये एका साप्ताहिक सुट्टीचा समावेश करण्यात आलेला असल्यामुळे त्यांना एक साप्ताहिक सुट्टी अनुज्ञेय आहे. तथापि असे निदर्शनास आले आहे की, विभागात क्रिष्णा मोटर्स यांच्याकडून घेण्यात आलेले ४ कंत्राटी वाहनचालक हे सर्व शासकीय सुटृयांच्या दिवशी कार्यालयात उपस्थित असल्याबाबत त्य दिवसाच्या वेतनाची व अतिकालिक भत्याची मागणी करीत असतात. कंत्राटी वाहनचालक यांना उद्योग उर्जा व कामगार विभाग किमान वेतन अधिनियम-१९४८ नुसार एक साप्ताहिक सुट्टी अनुज्ञेय आहे. ज्या आठवडयात त्यांना शासकीय कामकाजामुळे सर्व दिवस कामावर उपस्थित रहावे लागल्यास केवळ साप्ताहिक सुट्टीचा एक दिवस याप्रमाणे अतिकालिक भत्ता अनुज्ञेय राहील. त्यामुळे सर्व शनिवार हा कंत्राटी वाहनचालक यांचा नियमित उपस्थितीचा दिवस गणण्यात यावा. या वाहनचालकांना रविवारी कामावर बोलविल्यास त्या दिवसाचा अतिकालिक भत्ता त्यांना अनुज्ञेय राहील. त्यानुसार संबधित संस्थेने शासनाकडे देयकाची मागणी करणे आवश्यक राहील.
# Page 2