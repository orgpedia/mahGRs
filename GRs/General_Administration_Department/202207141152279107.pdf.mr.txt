# Page 1
महाराष्ट्र-कर्नाटक सीमाप्रश्न आंदोलनातील हुतात्म्यांच्या वारसांना निवृत्तीवेतन व इतर आर्थिक लाभ...
वित्तीय वर्ष २०२२-२०२३ मधील जुलै, ऑगस्ट व सप्टेंबर, २०२२ या ३ महिन्यांकरिता अनुदानाचे वाटप.
महाराष्ट्र शासन
सामान्य प्रशासन विभाग
शासन निर्णय, क्रमांक : बियुडी-१८२२/प्र.क्र.१८/२०२२/३६
मंत्रालय, मादाम कामा मार्ग, हुतात्मा राजगुरु चौक, मुंबई - ४०० ०३२.
दिनांक : १४ जुलै, २०२२
संदर्भ : १) शासन निर्णय, सामान्य प्रशासन विभाग, क्र. बियुडी-१८१४/प्र.क्र.९६/२०१४/३६, दि.२१.०४.२०१५.
२) शासन परिपत्रक, वित्त विभाग, क्र. अर्थसं-२०२२/प्र.क्र.४३/अर्थ-३, दि.०४.०४.२०२२.
३) शासन निर्णय, सामान्य प्रशासन विभाग, क्र. बियुडी-२०२२/प्र.क्र.५२/२०२२/२५, दि.०६.०४.२०२२.
४) शासन निर्णय, सामान्य प्रशासन विभाग, क्र. बीयुडी-१८२२/प्र.क्र.१८/२०२२/३६, दि.२२.०४.२०२२.
५) शासन निर्णय, सामान्य प्रशासन विभाग, क्र. बीयुडी-१८२२/प्र.क्र.१८/२०२२/३६, दि.१८.०५.२०२२.
शासन निर्णय :
महाराष्ट्र-कर्नाटक सीमा आंदोलनातील १४ हुतात्म्यांच्या लाभार्थ्यांना प्रत्येकी रु.१०,०००/- दरमहा निवृत्तीवेतन, वार्षिक रु.५००/- प्रवासखर्च व रु.५,०००/- इतर अनुषंगिक लाभ अदा करण्यासाठी "मागणी क्र.ए ५, २२३५ - सामाजिक सुरक्षा व कल्याण, ६०-इतर सामाजिक सुरक्षा व कल्याण कार्यक्रम - १०२ - सामाजिक सुरक्षा योजनेखाली निवृतीवेतन - (००) (०३) महाराष्ट्र-कर्नाटक सीमा आंदोलनातील हुतात्म्यांचे वारसांना निवृत्तीवेतन (२२३५ २४९३)" या लेखाशीर्षाअंतर्गत सन २०२२-२०२३ या वित्तीय वर्षासाठी एकूण रु.१७,५७,०००/ एवढी अर्थसंकल्पीय तरतूद मंजूर करण्यात आलेली आहे. त्यापैकी माहे एप्रिल, २०२२ या एका महिन्याचा खर्च भागविण्याकरीता उपलब्ध झालेल्या अनुदानातून रु.१,४७,०००/-, व मे तसेच जून, २०२२ या दोन महिन्यांचा निवृत्तीवेतनाचा खर्च भागविण्याकरिता रु. २,८०,०००/- इतके अनुदान संबंधीत जिल्हाधिकारी यांना अनुक्रमे संदर्भ क्र.४ व ५ येथील दिनांक २२.०४.२०२२ व दिनांक १८.०५.२०२२ च्या शासन निर्णयांन्वये व या परिच्छेद क्र.२ खालील तक्त्यातील रकाना क्र.४ व ५ मध्ये नमूद केल्याप्रमाणे वितरित करण्यात आलेले आहे.
२. सन २०२२-२३ या आर्थिक वर्षातील खर्च भागविण्यासाठी अर्थसंकल्पिय अंदाज, वितरण व संनियंत्रण प्रणालीद्वारे (बीम्स) जुलै, ऑगस्ट व सप्टेंबर, २०२२ या ३ महिन्यांचे निवृत्तीवेतन वितरित करण्यासाठी एकूण रु.४,५१,५००/- इतके अनुदान बीम्स प्रणालीवर उपलब्ध झालेले आहे. कोल्हापूर जिल्हयातील ९ लाभार्थ्यांपैकी श्री नागाप्पा यलप्पा चोपडे या लाभार्थ्याचे दिनांक १०.३.२०२२ रोजी निधन झाल्याने कोल्हापूर येथील लाभार्थ्याची संख्या आता ९ ऐवजी ८ झाली आहे. या लाभार्थ्यांच्या नांवे जिल्हाधिकारी, कोल्हापूर यांना एप्रिल, मे व जून, २०२२ करिता अदा केलेली रु.३०,५००/- (निवृत्तीवेतन व वार्षिक प्रवास भत्ता) इतकी रक्कम त्यांचेकडे शिल्लक आहे. त्यामुळे उर्वरित ८ लाभार्थ्यांना जुलै, ऑगस्ट व सप्टेंबर या तीन महिन्यांकरिता रु.२,४०,०००/- ऐवजी रु.२,०९,५००/- इतके अनुदान निवृत्तीवेतनासाठी मंजूर करण्यात येत आहे. बी. डी. एस. वर प्राप्त झालेल्या एकूण रु. ४,५१,५००/ अनुदानातून या योजनेंतर्गत एकूण १३ लाभार्थ्यांना जुलै, ऑगस्ट व सप्टेंबर, २०२२ या ३ महिन्यांच्या कालावधीकरिता निवृत्तीवेतनासाठी रु.३,५९,५००/- (रुपये तीन लाख एकोणसाठ हजार पाचशे फक्त) चे अनुदान संबंधीत ४ जिल्हाधिकारी यांना पुढील तक्त्यातील रकाना क्र.६ मध्ये नमूद केल्यानुसार वितरीत करण्यात येत आहे.
पृष्ठ ३ पैकी १
# Page 2
शासन परिपत्रक क्रमांकः बियुडी-१८२२/प्र.क्र.१८/२०२२/३६
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | जिल्हाधिकारी कार्यालयाचे नाव (लाभार्थ्यांची संख्या) | सन २०२२ २०२३ एकूण मंजूर अर्थसंकल्पीय अनुदान (रुपये) | माहे एप्रिल, २०२२ साठी निवृत्तीवेतन व प्रवास भत्ता करीता वितरीत  |  केलेले एकूण अनुदान (रुपये) | निवृत्तीवेतन (दरमहा रु.१०,०००/ प्रत्येकी प्रमाणे) मे व जून, २०२२ साठी वितरीत अनुदान (रुपये) | निवृत्तीवेतन ( दरमहा रु.१०,०००/ प्रत्येकी प्रमाणे जुलै ते सप्टेंबर, २०२२ साठी वितरीत अनुदान (रुपये) | एकूण वितरीत अनुदान (रुपये) |
| १ | २ | ३ | ४ | ५ | ६ | ७ |
| १ | मुंबई शहर (३) | ३,७६,५०० | ३१,५०० | ६०,००० | ९०,००० | १,८१,५०० |
| २ | कोल्हापूर (९) | ११,२९,५०० | ९४,५०० | १,८०,००० | २,०९,५०० (८ लाभार्थी २,४०,०००-३०,५००) | ४,८४,००० |
| ३ | पुणे (१) | १,२५,५०० | १०,५०० | २०,००० | ३०,००० | ६०,५०० |
| ४ | रत्नागिरी (१) | १,२५,५०० | १०,५०० | २०,००० | ३०,००० | ६०,५०० |
| एकूण अनुदान | १७,५७,००० | १,४७,००० | २,८०,००० | ३,५९,५०० | ७,८६,५०० |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. सदर लेखानुदान पुढील अटींच्या अधीन राहून वितरीत करण्यात येत आहे:
१) जुलै, ऑगस्ट व सप्टेंबर २०२२ या ३ महिन्यांचा खर्च संबंधित जिल्हाधिकारी यांनी त्यांना वितरीत केलेल्या तरतुदीइतक्या मर्यादेत ठेवावा.
२) संबंधित जिल्हाधिकारी यांनी उक्त बाबीवर होणाऱ्या खर्चाची वेगळी नोंद ठेवून महालेखापाल कार्यालयामधील खर्चाच्या नोंदीशी ताळमेळ घालून त्याचे विवरणपत्र सामान्य प्रशासन विभाग/ कार्यासन-२५ व वित्त विभाग यांच्याकडे विहित मुदतीत पाठवावे व त्याची प्रत या कार्यासनासदेखील पाठवावी. तसेच कुठल्याही परिस्थितीत “२२३५२४९३” या लेखाशीर्षाखालीच या रकमा खर्ची पडत असल्याची व त्याबाबत खर्चमेळाद्वारे खातरजमा करण्याची जबाबदारी संबंधित जिल्हाधिकारी यांची राहील, याची कृपया नोंद घ्यावी.
४. हा शासन निर्णय, सामान्य प्रशासन विभागाचे पत्र क्र.बीयुडी-२०२२/प्र.क्र.५२/२०२२/२५, दि.०६.०४.२०२२ व वित्त विभागाचे परिपत्रक क्र.अर्थसं-२०२२/प्र.क्र.४३/अर्थ-३, दि.०४.०४.२०२२ मधील सूचना विचारात घेऊन निर्गमित करण्यात येत आहे.
# Page 3