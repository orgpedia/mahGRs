# Page 1
कै. बाळासाहेब सावंत यांच्या मौजे जाकिमि-या, ता. रत्नागिरी, जिरत्नागिरी . येथील स्मारकासाठी निधी मंजूर करण्याबाबत.......
महाराष्ट्र शासन
सामान्य प्रशासन विभाग,
शासन निर्णय क्र. स्मारक- ३१०९/प्र. क्र. ५०/२९
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२,
दिनांक : २२ मार्च, २०२२
वाचा:-१) शासन निर्णय, सामान्य प्रशासन विभाग क्र. स्मारक- ३१०९/प्र. क्र. ५०/०९/२९, दिनांक ३१.०३.२०१० २) शासन निर्णय, सामान्य प्रशासन विभाग,क्र.स्मारक-३११०/प्र.क्र.५०/२००९/२९, दिनांक १८.११.२०१० ३) शासन निर्णय, सामान्य प्रशासन विभाग, क्र.स्मारक-३१०९/प्र.क्र.५०/२९, दिनांक १३.०४.२०१८ ४) शासन निर्णय, सामान्य प्रशासन विभाग, क्र.स्मारक-३१०९/प्र.क्र.५०/२९, दिनांक १६.०८.२०१८ ५) जिल्हाधिकारी, रत्नागिरी यांचे पत्र क्र. जिनिस/PLN-RA-३/स्मारक/५८९/२०२१, दिनांक १२.०७.२०२१ ६) शासन परिपत्रक,वित्त विभाग क्र.अर्थसं-२०२१/प्र.क्र.४८/अर्थ-३,दिनांक १४.१०.२०२१ प्रस्तावना:
कै.बाळासाहेब सावंत यांचे मौजे जाकिमि-या, ता. रत्नागिरी, जि. रत्नागिरी येथे स्मारक बांधण्यासाठी रु. १०४.९३ लाख इतक्या रकमेच्या आराखडे व अंदाजपत्रकास उपरोक्त अनु.क्र.२ येथील शासन निर्णयान्वये प्रशासकीय मान्यता देण्यात आली असून अनु. क्र. १ येथील शासन निर्णयान्वये रु. ५०.०० लाख उपलब्ध करुन देण्यात आले आहे.
संदर्भ क्र.४ च्या शासन निर्णयान्वये रु.७४.२६ लाख (रुपये चौ-याहत्तर लाख सव्वीस हजार फक्त) इतका निधी उपलब्ध करुन देण्यात आला आहे. तथापि जिल्हाधिकारी, रत्नागिरी यांना उपलब्ध करुन देण्यात आलेल्या ७४.२६ लाख इतक्या रकमेपैकी रु. १२.७६ लाख इतका निधी खर्च झाल्याने उर्वरित निधी रु.६१.५० लाख इतका निधी समर्पित केलेला आहे.
रु. ६२.७६ लाख इतक्या खर्चाचे उपयोगिता प्रमाणपत्र जिल्हाधिकारी, रत्नागिरी यांनी सादर केले आहे.
सदर स्मारकासाठी उर्वरित रु.९३.३३ लाख इतका निधी उपलब्ध करुन देण्याबाबत जिल्हाधिकारी, रत्नागिरी यांनी दिनांक १२.०७.२०२१ च्या पत्रान्वये मागणी केली आहे. सदर निधी उपलब्ध करुन देण्याची बाब शासनाच्या विचाराधीन होती.
शासन निर्णय: कै. बाळासाहेब सावंत यांचे मौजे जाकिमि-या, ता.रत्नागिरी, जि. रत्नागिरी येथील स्मारकाच्या उर्वरित कामासाठी रु. ६२.५७ लाख ( रुपये बासष्ट लाख सत्तावन्न हजार फक्त) इतका निधी मंजूर करण्यात येत आहे.
२. सदरचा खर्च सन २०२१-२२ या आर्थिक वर्षात मंजूर असलेल्या तरतूदीतून भागविण्यात यावा व तो खालील लेखाशिर्षाखाली खर्ची टाकण्यात यावा.
मागणी क्रमांक -ए-४,
मुख्य लेखाशीर्ष, २०५९ सार्वजनिक बांधकामे
८०- सर्वसाधारण, ८००-राज्य योजना
(००) (०२) राष्ट्रपुरूष / थोर व्यक्ती यांची स्मारके व पुतळे यांचे बांधकाम
(२०५९ ३१७७), ५३ मोठी बांधकामे
३. वित्त विभाग, शासन परिपत्रक क्र. अर्थसं-२०२१/प्र.क्र.४८/अर्थ-३, दिनांक २४ जून, २०२१ मधील तरतुदीचे पालन करण्यात यावे. तसेच वितरीत निधी ठेव बांधकामाच्या स्वरुपात सार्वजनिक बांधकाम विभागाकडे वर्ग न करता चालू आर्थिक वर्षामध्ये स्मारकाच्या कामासाठी खर्च करण्याची जिल्हाधिकारी, रत्नागिरी यांनी दक्षता घ्यावी.
# Page 2
शासन निर्णय क्रमांक: स्मारक- ३१०९/प्र. क्र. ५०/२९
४. उपरोक्त निधीमधून खर्च करण्यासाठी सहाय्यक जिल्हा नियोजन अधिकारी, जिल्हाधिकारी कार्यालय, रत्नागिरी (सांकेतांक क्रमांक १४०१००१०३९) यांना आहरण व संवितरण अधिकारी म्हणून घोषित करण्यात येत आहे.
सदर निधीच्या खर्चाची, निधीचे उपयोगिता प्रमाणपत्र महालेखापाल, मुंबई यांना सादर करण्याची तसेच महालेखापालांच्या लेख्यांशी खर्चमेळ घालण्याची जबाबदारी जिल्हाधिकारी, रत्नागिरी यांची राहील.
५. हा शासन निर्णय, प्रशासकीय विभागांना वित्तीय अधिकार नियम पुस्तिका १९७८, भाग पहिला, वित्त विभाग शासन निर्णय क्र.विअप्र २०१३/प्र.क्र.३०/२०१३/विनियम, भाग-२ दिनांक १७ एप्रिल, २०१५ अन्वये प्राप्त झालेल्या अधिकारातंर्गंत किंवा त्या-त्या विभागांना वेळोवेळी वित्तीय अधिकार नियम पुस्तिका भाग-२ अन्वये प्रदान करण्यात आलेल्या वित्तिय अधिकारातंर्गंत असलेल्या प्रकरणाबाबत देण्यात आलेल्या अधिकारास अनुसरुन निर्गमित करण्यात येत आहे. तसेच वित्त विभाग, शासन निर्णय क्र.अर्थसं २०२१/प्र.क्र.४८/अर्थ-३, दिनांक २४ जून, २०२१ सोबतचे परिशिष्ट मधील अ.क्र.९ मधील प्रत्येक मुद्यांची पूर्तता करण्यात आली आहे.