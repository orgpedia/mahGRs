# Page 1
केंद्र शासनाच्या CPGRAMS (PG PORTAL)
या प्रणालीवर प्राप्त तक्रारीसाठी “राज्य सुचना
विज्ञान अधिकारी, राष्ट्रीय सूचना विज्ञान केंद्र,
महाराष्ट्र, मुंबई”, यांची "राज्याचे समन्वय
अधिकारी" (STATE NODAL OFFICER)
म्हणून नियुक्ती करण्याबाबत.......
महाराष्ट्र शासन
सामान्य प्रशासन विभाग,
शासन परिपत्रक क्रमांकः पोर्टल-२०२४/प्र.क्र.९९/ कार्या- समन्वय-२
मंत्रालय, मुंबई-४०००३२.
दिनांक: १२ सप्टेंबर, २०२४.
शासन परिपत्रक:-
CPGRAMS (PG Portal) या केंद्र शासनाच्या प्रणालीवर मा. राष्ट्रपती, मा. पंतप्रधान,
प्रशासकीय सुधारणा व लोक शिकायत विभाग, तसेच थेट ऑनलाईन प्राप्त झालेल्या तक्रारी हया
संबंधित मंत्रालयीन विभागास आवश्यक त्या कार्यवाहीसाठी पाठविण्यात येतात. CPGRAMS ची
उद्दिष्ट्ट साध्य करण्यासाठी नागरिकांच्या तक्रारीचे समाधानकारक निराकरण करण्यासाठी, या
यंत्रणेचे पुनः र्विलोकन, सुव्यवस्थापन आणि मजबूतीकरण करणे आवश्यक आहे.
२. CPGRAMS या प्रणालीवर आजअखेर एकुण २९,००६ एवढ्या तक्रारी प्रलंबित असून त्यापैकी
२३,९१९ तक्रारी या ३० दिवसाच्या विहीत केलेल्या कालावधीहून अधिक दिवस प्रलंबित राहिलेल्या
आहेत. महाराष्ट्र राज्य हे प्रलंबित तक्रारीसाठी, देशात तिसऱ्या क्रमांकावर असून तक्रारी निकाली
काढून प्रलंबितता कमी करण्यासाठी उपाययोजना करण्याबाबत दिनांक २० ऑगस्ट, २०२४ रोजीच्या
पत्रांन्वये सचिव, कार्मिक, लोक शिकायत व पेन्शन विभाग, नवी दिल्ली यांनी सूचना दिलेल्या आहेत.
३. CPGRAMS (PG PORTAL) ही तक्रार निवारण यंत्रणा राज्यात प्रभावीपणे राबविण्यासाठी,
"राज्य सूचना विज्ञान अधिकारी, राष्ट्रीय सूचना विज्ञान केंद्र, महाराष्ट्र, मुंबई" यांची राज्याचे समन्यय
अधिकारी (STATE NODAL OFFICER) म्हणून नियुक्ती करण्यात येत आहे. त्यांना खालील सूचना
देण्यात येत आहेत:-
अ) राज्यातील प्रलंबित तक्रारी निकाली काढण्याच्या दृष्ट्टीने आवश्यक मनुष्ट्यबळ (Dedicated
PG Cell) नियुक्त करावा. तसेच, राष्ट्रीय सूचना केंद्रातील श्री. लक्ष्मीकांत गरजे, वैज्ञानिक,
यांचे सहाय्य घ्यावे.
ब) प्राप्त होणाऱ्या तक्रारींचे विश्लेषण करून तक्रारींचे मूळ कारण शोधणे, एकाच विषया
संदर्भात जनेतेकडून तक्रारी प्राप्त होत असल्यास यासाठी संबंधित विभागांना ठोस अशी
कार्यवाही करण्याकरीता योग्य सुचना देणे, गुणवत्तापूर्वक व विहित केलेल्या कालावधीत
तक्रारी निकाली काढण्यासाठी संबंधित प्रशासकीय विभागांच्या अधिपत्याखालील तक्रार
निवारण आधिकारी (G.R.O.) यांच्याकडून प्रयत्न होण्याच्या दृष्ट्टीने त्यांना सूचना करणे.
# Page 2
शासन परिपत्रक क्रमांकः पोर्टल-२०२४/प्र.क्र.९९/ कार्या- समन्वय-२
क) या प्रकरणी केंद्र शासनाव्दारे आयोजित आढावा बैठकीत सहभागी होवून राज्यातील
प्रलंबित तक्रारीच्या संदर्भातील सादरीकरण करावे. प्रलंबितता कमी करण्यासाठी केंद्र
शासनाव्दारे प्राप्त सूचनांनुसार सर्व प्रशासकीय विभागातील समन्वय अधिकारी यांच्या बैठका
आयोजित करुन समन्वय साधून त्यांना योग्य सूचना देणे.
ड) CPGRAMS या प्रणालीवर प्राप्त तक्रारी हाताळण्याच्या दृष्ट्टीने प्रशासकीय विभागांच्या
अधिपत्याखालील तक्रार निवारण आधिकारी (G.R.O) यांना केंद्र शासनाच्या सूचनेनुसार
"यशदा" द्वारे दिले जाणाऱ्या प्रशिक्षणाबाबत "यशदा" यांच्याशी समन्वय साधून प्रशिक्षणाचा
आराखडा तयार करणे.
४. सदर शासन परिपत्रक, महाराष्ट्र शासनाच्या www.maharashtra.gov.in या संकेत स्थळावर