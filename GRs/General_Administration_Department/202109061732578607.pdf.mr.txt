# Page 1
माहिती जनसंपर्क महासंचालनालयातील सहायक संचालक (माहिती) / माहिती अधिकारी / अधिपरिक्षक, पुस्तके व प्रकाशने गट-ब संवर्गातील अधिकाऱ्यांच्या विशेष कारणास्तव बदल्याबाबत.
महाराष्ट्र शासन
सामान्य प्रशासन विभाग
शासन आदेश क्रमांक: मावज-२०२१/७०२/प्र.क्र.१२१/३४-अ,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
तारीख:- ०६ सप्टेंबर, २०२१
वाचा : १) सामान्य प्रशासन विभाग, शासन निर्णय, क्र. एसआरव्ही-२०२१/प्र.क्र. २०/कार्या-१२, दिनांक २९- जुलै, २०२१.
शासन आदेश :
कोविड-१९ या संसर्गजन्य रोगाच्या पार्श्वभूमीवर सन २०२१-२२ या चालू आर्थिक वर्षातील बदल्यांसंदर्भात सामान्य प्रशासन विभाग, शासन निर्णय, दिनांक २९ जुलै, २०२१ अन्वये सुधारित आदेश निर्गमित करण्यात आला आहे. सद्यस्थितीत तिसऱ्या लाटेची संभाव्य शक्यता विचारात घेता, तसेच कोविड-१९ या विषाणूमुळे उद्भवलेली महामारी व त्या अनुषंगाने घालण्यात आलेले निर्बंध या बाबीचा विचार करता बदली भत्यावरील खर्च मर्यादित स्वरुपात करण्याच्या दृष्टीने सन २०२१-२२ या चालू आर्थिक वर्षी, विशेष कारणास्तव बदल्या या एकूण कार्यरत पदांच्या १० टक्के एवढ्या मर्यादेत करण्यास, या शासन निर्णयाव्दारे मान्यता देण्यात आलेली आहे.
२. महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील तरतूदीनुसार माहिती व जनसंपर्क महासंचालनालयातील वरिष्ठ सहायक संचालक (माहिती) / वरिष्ठ उपसंपादक / जिल्हा माहिती अधिकारी / जनसंपर्क अधिकारी, गट-अ, (वेतनश्रेणी एस - १५: ४१८०० - १३२३००) या संवर्गातील मधील खालील नमूद अधिकाऱ्याची कामकाजाच्या व प्रशासकीय सोयीच्या दृष्टीने त्यांच्या नावासमोर स्तंभ ४ मध्ये दर्शविलेल्या ठिकाणी बदलीने पदस्थापना करण्यात येत आहे.
-----------------------------------------------------------------------------------------------------------
| अ.क्र. | अधिकाऱ्याचे नाव | सध्याचे पद व ठिकाण | बदलीनंतरचे पद व ठिकाण |
| १ | २ | ३ | ४ |
| १ | श्री. सचिन गाढवे, | सहायक संचालक (माहिती), वृत्त शाखा, मुंबई | माहिती अधिकारी, जिल्हा माहिती कार्यालय, पुणे |
| २ | श्री. वृषाली पाटील | सहायक संचालक (माहिती), पुणे | माहिती अधिकारी, जिल्हा माहिती कार्यालय, कोल्हापूर |
| ३ | श्री. राहूल भालेराव, | माहिती अधिकारी, अकोला | माहिती अधिकारी, जिल्हा माहिती कार्यालय, ठाणे |
-----------------------------------------------------------------------------------------------------------
# Page 2
शासन आदेश क्रमांकः मावज-२०२१/७०२/प्र.क्र.१२१/३४-अ
३. उपरोक्त अधिकाऱ्यांना बदल्यांच्या पदावर रुजू होण्यासाठी तात्काळ कार्यमुक्त करण्यात येत आहे. सदर अधिकाऱ्यांनी त्यांच्या नावासमोर स्तंभ ४ मध्ये दर्शविलेल्या पदावर तात्काळ रुजू होऊन, त्याबाबतचा रुजू अहवाल शासनास विनाविलंब सादर करावा.
४. तसेच उक्त बदलीच्या पार्श्वभुमीवर एखादे पद रिक्त राहत असल्यास प्रशासकीय अडचण होऊ नये याकरिता, सामान्य प्रशासन विभाग, शासन परिपत्रक क्रमांक: एसआरव्ही २०१८ / प्र.क्र.
२०८/ कार्या. १२, दिनांक ५ सप्टेंबर, २०१८, मधील तरतूदींनुसार अतिरिक्त कार्यभार देण्याबाबत योग्य ती दक्षता घेण्यात यावी.
५. सदर आदेश तात्काळ अंमलात येतील. सदर बदलीनंतरच्या पदस्थापनेत बदल करण्यासाठी संबंधित अधिकाऱ्यांच्या कोणत्याही विनंतीची दखल घेण्यात येणार नाही व त्या संदर्भात कोणत्याही प्रकारे दबाव आणल्यास संबंधित अधिकाऱ्याविरुध्द महाराष्ट्र नागरी सेवा (वर्तणूक) नियम, १९७९ अन्वये शिस्तभंगाची कारवाई करण्यात येईल.