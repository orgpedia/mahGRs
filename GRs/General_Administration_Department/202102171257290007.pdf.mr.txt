# Page 1
दिव्यांग व्यक्ती (समान संधी, हक्कांचे संरक्षण व संपूर्ण सहभाग ) अधिनियम, २०१६ मधील तरतूदीनुसार मंत्रालय उपाहारगृहे यांच्या आस्थापनेवरील दिव्यांगासाठी पदाचे सुनिश्चिती करणेबाबत.
महाराष्ट्र शासन
सामान्य प्रशासन विभाग (उपाहारगृहे)
शासन निर्णय क्रमांक : आस्था २०१७/प्र.क्र.४९५/१७/मंउका,
मंत्रालय, मुंबई - ४०० ०३२.
दिनांक- १७ फेब्रुवारी, २०२१
संदर्भ- १) शासन निर्णय सामान्य प्रशासन विभाग (उपाहारगृहे) क्रमांक आस्था २०१७/ प्र.क्र.४९५/१७/मंउका, दिनांक ८/०२/२०१८ २) दिव्यांग व्यक्ती हक्क अधिनियम, २०१६ ३) केद्र शासनाच्या सामाजिक न्याय व अधिकारिता मंत्रालय, नवी दिल्ली यांची दिनांक ४/०१/२०२१ ची अधिसूचना ४) शासन निर्णय, सामाजिक न्याय व विशेष सहाय्य विभाग क्रमांक दिव्यांग २०१९/ प्र.क्र.२५१/दि.क.२, दिनांक ०२/०२/२०२१ प्रस्तावना दिव्यांग व्यक्ती हक्क अधिनियम, २०१६ दिनांक २८ डिसेंबर, २०१६ नुसार लागु करण्यात आलेला आहे. सदर अधिनियमातील नियम क्रमांक ३३ नुसार शासन सेवेतील पदे दिव्यांगासाठी सुनिश्चित करावयाची आहेत. केंद्र शासनाने दिनांक ४/०१/२०२१ च्या अधिसूचनेन्वये दिव्यांग व्यक्तींसाठी सुनिश्चित केलेल्या पदांच्या यादीचे पुनर्विलोकन करुन सदर यादी www.disabilityaffairs.gov.in या वेबसाईटवर प्रसिध्द केली आहे. त्यानुषंगाने सामाजिक न्याय व विशेष सहाय्य विभागाच्या दिनांक २/०२/२०२१ च्या शासन निर्णयान्वये राज्य शासनाच्या आस्थापनेवरील पदे दिव्यांग व्यक्तींसाठी सुनिश्चित करण्याबाबत सुचना निर्गमित केल्या आहेत.
त्यानुषंगाने केंद्र शासनाच्या दिनांक ४/०१/२०२१ च्या अधिसुचनेनुसार मंत्रालय उपाहारगृहे / आहारगृहाच्या आस्थापनेवर दिव्यांग व्यक्तींसाठी सुनिश्चिती केलेल्या पदांचे पुनर्विलोकन करण्याची बाब शासनाच्या विचाराधीन होती.
शासन निर्णय
सामान्य प्रशासन विभागाच्या अधिपत्याखालील मंत्रालय उपाहारगृह, विधानभवन उपाहारगृह, कोकणभवन उपाहारगृह व चौरस आहारगृहाच्या आस्थापनेवरील पदांवर दिव्यांग असलेल्या व्यक्तींसाठी सुयोग्य पदे सुनिश्चित करणेबाबतचा संदर्भ क्रमांक १ येथील शासन निर्णय अधिक्रमित करुन पुढीलप्रमाणे सुधारित आदेश देण्यात येत आहे.
२. दिव्यांग व्यक्ती अधिनियम २०१६ मधील तरतूदीनुसार केंद्र शासनाच्या सामाजिक न्याय व अधिकारिता विभागाकडुन दिनांक ४/०१/२०२१ मध्ये प्रसिध्द केलेल्या अधिसूचनेसोबतच्या यादीन्वये जी पदे दिव्यांग असलेल्या व्यक्तींसाठी आरक्षण देण्यासाठी निश्चित केलेली आहे, त्या यादीतील पदांशी तुलना करुन मंत्रालय उपाहारगृहे/आहारगृहातील गट-ड संवर्गातील सरळसेवेत भरावयाची
# Page 2
शासन निर्णय क्रमांक: आस्था २०१७/प्र.क्र.४९५/१७/मंउका,
पदे या शासन निर्णयासोबतच्या परिशिष्ट-'अ' मध्ये दर्शविल्याप्रमाणे दिव्यांग असलेल्या व्यक्तींसाठी सुनिश्चित करण्यात येत आहेत.
३. दिव्यांग व्यक्ती अधिनियम २०१६ या अधिनियमातील कलम ३४ अनुसार सामान्य प्रशासन विभागाच्या अधिपत्याखालील मंत्रालय उपाहारगृहे/आहारगृहांच्या आस्थापनेवरील गट-ड या संवर्गातील पदावरील सरळसेवा भरतीमध्ये किमान ४० टक्के दिव्यांगत्व असलेल्या (अ) अंध/अल्पदृष्टी, (ब) कर्णबधीरता अथवा ऐकु येण्यातील दुर्बलता, (क)अस्थिव्यंगता/मेंदुचा पक्षाघात (Cerebral Palsy)/ कुष्ठरोग मुक्त (Leprosy cured)/ शारीरिक वाढ खुंटणे (dwarfism)/ आम्ल हल्लाग्रस्त(acid attack victims)/ स्नायुविकृती(muscular dystrophy), (ड) स्वमग्नता (Autism)/ मंदबुध्दी किंवा आकलन क्षमतेची कमतरता (intellectual disability) / विशिष्ट शिक्षण अक्षमता (specific learning disbility)/मानसिक आजार (mental illness), (इ) वरील 'अ' ते 'ड' मधील बहिरेपणा व अंधत्वासह एकापेक्षा जास्त प्रकारचे दिव्यांगत्व असणारे व्यक्तींसाठी असे दिव्यांगत्व प्रकार निश्चित करण्यात आले असून सदर दिव्यांगाच्या ५ प्रकारांपैकी अ, ब, क साठी प्रत्येकी १% तसेच गट ड व इ साठी १% या प्रमाणे एकूण ४% आरक्षण लागू राहील. तसेच जे पद निम्न (फिडर केडर) स्तरावर दिव्यांगासाठी सुनिश्चित केले असेल असे पद पदोन्नतीच्या पदाकरीता आपोआपच दिव्यांगाच्या सदर प्रवर्गासाठी सुनिश्चित केले असल्याचे समजण्यात यावे.
४. हा शासन निर्णय सामाजिक न्याय व विशेष सहाय्य विभाग क्रमांक दिव्यांग २०१९/ प्र.क्र.२५१/दि.क.२, दिनांक ०२/०२/२०२१च्या शासन निर्णयान्वये दिलेल्या सुचनांनुसार निर्गमित करण्यात येत आहे.
# Page 3
# Page 4
# Page 5