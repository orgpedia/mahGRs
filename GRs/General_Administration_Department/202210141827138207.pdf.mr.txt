# Page 1
महाराष्ट्र शासन
प्रशिक्षण/सर्वप्राथम्य क्रमांक: कअनि ११२२/प्र.क्र.७०/१४ब दिनांक ३१ ऑक्टोबर, २०२२ ते ११ नोव्हेंबर २०२२ सामान्य प्रशासन विभाग, हुतात्मा राजगुरू चौक, मादाम कामा मार्ग, मंत्रालय, मुंबई ४०० ०३२.
दिनांक :- १४ ऑक्टोबर २०२२
प्रति, सह/उप सचिव (आस्थापना) मंत्रालयीन विभाग (सोबतच्या यादीप्रमाणे) मंत्रालय, मुंबई.
विषय:- राज्य प्रशिक्षण धोरणांतर्गत सन २०२२ मधील प्रशिक्षण
कक्ष अधिकारी (गट ब) यांचे पदोन्नतीनंतरचे प्रशिक्षण
संदर्भ:-१) सामान्य प्रशासन विभाग, शासन निर्णय क्रमांक टीआरएन-०९/प्र.क्र.३९/ ०९/१२-अ, दि.२३.०९.२०११
२) सामान्य प्रशासन विभाग, शासन परिपत्रक क्रमांक कअप-१२१४/प्र.क्र.६५/ १४-ब, दि.१३.०५.२०१५
३) महाराष्ट्र नागरी सेवा (कालबध्द प्रशिक्षण) नियम २०२२, दि.०२.०२.२०२२ ४) मराठवाडा प्रशासकीय व विकास प्रशिक्षण प्रबोधिनी, औरंगाबाद यांचे दि.०७.१०.२०२२ चे पत्र.
महोदय,
सामान्य प्रशासन विभाग, शासन निर्णय दि.२३.०९.२०११ अन्वये सर्व शासकीय अधिकारी/कर्मचारी यांच्यासाठी प्रशिक्षण धोरण विहीत केले आहे. तसेच सामान्य प्रशासन विभाग, शासन अधिसूचना दि.०२.०२.२०२२ अन्वये महाराष्ट्र नागरी सेवा (कालबध्द प्रशिक्षण) नियम २०२२ प्रसिध्द करण्यात आले आहेत. सदर नियमानुसार सर्व शासकीय अधिकारी / कर्मचाऱ्यांना पायाभूत, उजळणी व पदोन्नतीनंतरचे प्रशिक्षण अनिवार्य करण्यात आले आहे. साप्रवि, शासन निर्णय दि.२३.०९.२०११ अन्वये राज्य प्रशिक्षण धोरणांतर्गत गट-ब करिता पदोन्नतीनंतरच्या प्रशिक्षणाचा कालावधी दोन आठवडे एवढा विहीत करण्यात आला आहे.
२. त्यानुसार कक्ष अधिकारी पदावर पदोन्नती झालेल्या अधिका-यांसाठी मराठवाडा प्रशासकीय व विकास प्रशिक्षण प्रबोधिनी, औरंगाबाद या संस्थेमार्फत दिनांक ३१.१०.२०२२ ते ११.११.२०२२ या कालावधीमध्ये १२ दिवसांचे पदोन्नतीनंतरचे प्रशिक्षण आयोजित करण्यात आले आहे. प्रशिक्षणाकरिता नामनिर्देशित केलेल्या कक्ष अधिका-यांची यादी सोबत जोडली आहे.
३. सदरचे प्रशिक्षण राज्य प्रशिक्षण धोरण व महाराष्ट्र नागरी सेवा (कालबध्द प्रशिक्षण) नियम २०२२ अन्वये देण्यात येत असून यासाठी उपस्थिती अनिवार्य आहे. प्रशिक्षणाबाबत साप्रवि, शासन परिपत्रक दि.१३ मे, २०१५ मधील सूचना संबंधितांच्या निदर्शनास आणाव्यात.
# Page 2
४. महाराष्ट्र नागरी सेवा (कालबध्द प्रशिक्षण) नियम २०२२ मध्ये पदोन्नतीनंतरचे प्रशिक्षण पूर्ण न करणाऱ्या अधिका-यांची वेतनवाढ रोखण्याची तरतूद आहे. सदर बाब संबंधीत सर्व प्रशिक्षणार्थी कक्ष अधिकाऱ्यांच्या निदर्शनास आणून देण्यात यावी.
५. प्रशिक्षणास नामनिर्देशन केलेले अधिकारी हे प्रशिक्षण सुरू होण्याच्या आदल्या दिवशी दि.३०.१०.२०२२ रोजी सायंकाळी ६.०० वाजेपर्यंत किंवा प्रशिक्षणाच्या पहिल्या दिवशी दिनांक ३१.१०.२०२२ रोजी सकाळी ९.०० वाजेपर्यंत मराठवाडा प्रशासकीय व विकास प्रशिक्षण प्रबोधिनी,नाथनगर (उत्तर), ता. पैठण, जि. औरंगाबाद येथे पोहोचतील या बेताने त्यांना कार्यमुक्त करावे.
प्रवासासाठी आरक्षणाची गरज लक्षात घेऊन प्रशिक्षण कालावधीबाबत संबंधित विभागाने तात्काळ प्रशिक्षणार्थींस कळवावे. नामनिर्देशित कक्ष अधिकाऱ्यांना संबंधित विभागप्रमुखांनी कार्यमुक्त करणे सक्तीचे असून, कार्यमुक्तीच्या आदेशाची एक प्रत संचालक, मराठवाडा प्रशासकीय व विकास प्रशिक्षण प्रबोधिनी, औरंगाबाद तसेच या कार्यासनास पाठविण्यात यावी.
६. नामनिर्देशित कक्ष अधिकारी यांनी सत्र संचालक श्री. संदीप काळे (मो.नं.९९६०१४८१८०) यांच्याशी संपर्क साधावा.
# Page 3
# Page 4
# Page 5