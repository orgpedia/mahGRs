# Page 1
मतदार मदत केंद्रांना (Voter Help Centres) मुदतवाढ देणे व सदर मतदार मदत केंद्रांवर बाह्य यंत्रणेद्वारे काम करून घेण्यासाठी काल्पनिक पदे निर्माण करण्याबाबत…...
महाराष्ट्र शासन
सामान्य प्रशासन विभाग
शासन शुध्दीपत्रक क्रमांक: ईएलआर २०१९/प्र.क्र.३५८/१९/३३,
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२,
दिनांक : ०७ ऑक्टोंबर, २०२२
वाचा: १. शासन निर्णय क्रमांक: ईएलआर २०१९/प्र.क्र.३५८/१९/३३, दिनांक १५ जुलै, २०२२ प्रस्तावना : उपरोक्त संदर्भाधीन शासन निर्णयान्वये, राज्यामधील ४५० मतदार मदत केंद्रांना दिनांक ३१ मार्च, २०२३ पर्यंत मुदतवाढ देण्यात आली आहे व सदर मुदतवाढीच्या कालावधीकरीता या प्रत्येक मतदार मदत केंदांवर एक यानुसार डाटा एंट्री ऑपरेटरची ४५० काल्पनिक पदे निर्माण करून ती बाह्य यंत्रणेद्वारे भरुन घेण्यास मान्यता ली आहे. तसेच या ४५० डाटा एंट्री ऑपरेटर यांना किमान रु. १९,०००/- प्रतिमाह इतका मोबदला देण्याचा निर्णय घेण्यात आलेला आहे.
सदर डाटा एंट्री ऑपरेटर यांना वरील प्रमाणे मोबदला कधी पासून अनुज्ञेय करण्यात यावा, याबाबत काही जिल्हाधिकारी व जिल्हा निवडणूक अधिकारी यांच्याकडून विचारणा करण्यात आली आहे. या अनुषंगाने खालील प्रमाणे शुद्धीपत्रक निर्गमित करण्यात येत आहे.
शासन शुध्दिपत्रक :
उपरोक्त शासन निर्णयामध्ये परिच्छेद क्र.४ (उ) नंतर परिच्छेद ४ (ऊ) खालील प्रमाणे समाविष्ट करण्यात येत आहे.
“४ (ऊ) बाह्यसेवा पुरवठादार संस्थेकडून सदर डाटा एंट्री ऑपरेटर यांना द्यावयाचा, कामाचा प्रतिमाह किमान रु.१९,०००/- मोबदला हा शासन निर्णय,समक्रमांक, दि.१५/०७/२०२२ निर्गमित झाल्याच्या दिनांकानंतर बाह्यसेवा पुरवठादार संस्थेसोबत केलेल्या कराराच्या दिनांकापासुन लागु राहील. तसेच जर शासन निर्णय, समक्रमांक, दि.१५/०७/२०२२ हा निर्गमित होण्यापुर्वी बाह्यसेवा पुरवठादार संस्थेसोबत करार झालेला असल्यास, सदर करार संपुष्टात आणून, विहित कार्यपध्दतीचा अवलंब करुन नव्याने बाह्यसेवा पुरवठादार संस्थेसोबत करार करण्यात यावा व नव्याने नियुक्त बाह्यसेवा पुरवठादार संस्थेसोबत केलेल्या कराराच्या दिनांकापासुन सदर डाटा एंट्री ऑपरेटर यांना त्यांच्या कामाचा प्रतिमाह रु.१९,०००/- मोबदला लागु करण्यात यावा.”
# Page 2