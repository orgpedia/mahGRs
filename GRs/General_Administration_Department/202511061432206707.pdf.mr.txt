# Page 1
राज्यात अतिवृष्ट्टीमुळे उद्भवलेल्या
नैसर्गिक आपत्तीग्रस्त नागरिकांना मदत
म्हणून राज्यातील सर्व भा.प्र.से.,
भा.पो.से., भा.व.से व महाराष्ट्र राज्य
शासनाचे सर्व अधिकारी/कर्मचारी यांच्या
माहे ऑक्टोबर, २०२५ च्या वेतनातील
एक दिवसाचे वेतन मुख्यमंत्री सहायता
निधीमध्ये देणगी म्हणून उपलब्ध करुन
दिल्याबाबत...
महाराष्ट्र शासन
सामान्य प्रशासन विभाग
शासन परिपत्रक क्रमांक : संकिर्ण ११२५/प्र.क्र.१०७/आरक्षण-१
हुतात्मा राजगुरु चौक, मादाम कामा मार्ग,
मंत्रालय, विस्तार इमारत ४ था मजला,
मंत्रालय, मुंबई ४०० ०३२.
दिनांक : ०६ नोव्हेंबर,२०२५
प्रस्तावना -
दिनांक ०८.१०.२०२५ च्या शासन निर्णयान्वये राज्यात अतिवृष्ट्टीमुळे उद्भवलेल्या नैसर्गिक
आपत्तीग्रस्त नागरिकांना मदत म्हणून राज्यातील सर्व अधिकारी / कर्मचारी यांच्या माहे ऑक्टोबर, २०२५
च्या वेतनातील एक दिवसाचे वेतन मुख्यमंत्री सहायता निधीमध्ये देणगी स्वरुपात देण्याचे आव्हान
करण्यात आलेले होते. त्यानुषंगाने आयकर अधिनियम, १९६१ मधील कलम ८०G अंतर्गत प्रत्येक
देणगीदार आयकराच्या सवलतीस पात्र ठरतात. सदर सवलत मिळण्यासाठी देणग्यांबाबतची माहिती
आयकर विभागाकडे Form-१०BD उपलब्ध असणे आवश्यक आहे. सदर देणग्यांचा तपशिल आहरण व
संवितरण अधिकारी यांनी मुख्यमंत्री सचिवालयाकडे उपलब्ध करून देणे अनिवार्य असून सदरहू माहिती
नंतर सचिवालयाने आयकर विभागास Form-१०BD मध्ये विहीत मुदतीत सादर करणे अनिवार्य आहे.
तसे न केल्यास परिणामी ₹२००/- प्रति दिन इतकी शास्ती अदा करावी लागेल. मुख्यमंत्री सहायता निधी
कक्षाच्या सनदी लेखापालांनी याबाबत दि.१५/१०/२०२५ रोजी त्याबाबतचे अभिप्राय दिलेले आहेत.
शासकीय/निम-शासकीय कार्यालयातील सर्व अधिकारी/कर्मचारी यांच्या वेतनातून प्राप्त होणाऱ्या
देणगीच्या अनुषंगाने सर्व देणगीदार आयकराच्या सवलतीस पात्र ठरतात. सदर वस्तुस्थिती लक्षात घेता
एक दिवसाच्या वेतनाच्या स्वरुपाने देणगी देणाऱ्या सर्व शासकीय/निम-शासकीय अधिकारी/कर्मचारी
यांची माहिती आयकर विभागास Form-१०BD मध्ये सादर करणे अनिवार्य आहे. यासाठी आवश्यक ती
माहिती संकलित करून मा. मुख्यमंत्री कार्यालयाकडे एकत्रितरित्या पाठविण्यासाठी सूचना देण्याची बाब
शासनाच्या विचाराधीन होती.
परिपत्रक –
शासकीय/निम-शासकीय कार्यालयातील सर्व अधिकारी/कर्मचारी यांच्या वेतनातून प्राप्त
झालेल्या देणगीच्या अनुषंगाने सर्व शासकीय/निम-शासकीय अधिकारी/कर्मचारी यांची माहिती
आयकर विभागास Form-१०BD मध्ये सादर करणे अनिवार्य असून, सदर माहिती गोळा
# Page 2
करण्यासाठी प्रशासकिय विभागांनी त्यांच्या विभागातील व त्यांच्या अधिनस्त येणाऱ्या
शासकिय/निमशासकिय कार्यालयांतील अधिकारी/कर्मचारी यांची माहिती सोबत जोडलेल्या
परिशिष्ट्ट-ड मध्ये नमूद केल्याप्रमाणे संकलित करावी. सदर माहिती मुख्यमंत्री सहायता निधी कक्ष,
मुख्यमंत्री सचिवालय यांना एकत्रितरित्या न चुकता आपल्या स्तरावरून donationscmrf-
mh@mah.gov.in या ई-मेलवर Excel Format मध्ये दिनांक २५.११.२०२५ पूर्वी उपलब्ध करुन
देण्यात यावी. सदर माहिती पाठविण्यास विलंब झाल्यास त्या विलंबाची जबाबदारी संबंधित
प्रशासकिय विभागाची राहील.
२ . सदर शासन परिपत्रक महाराष्ट्र शासनाच्या www.maharashtra.gov.in या
# Page 3
# Page 4