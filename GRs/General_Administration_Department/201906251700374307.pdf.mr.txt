# Page 1
जनगणना – २०२१
सनियंत्रण व अंमलबजावणीसाठी समिती गठीत करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: जनग-१२१९/१८९/प्र.क्र.६१/५
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- २५ जून, २०१९
पहा : महारजिस्ट्रार व जनगणना आयुक्त, गृह मंत्रालय, भारत सरकार, नवी दिल्ली यांचे अ.शा. पत्र क्र.9/12/2019-CD ( Cen ) दिनांक २४.०४.२०१९
प्रस्तावना : केंद्र शासनाच्या सूचनेनुसार जनगणनेसाठी पुरविण्यात येणाऱ्या निधीचे वाटप जिल्हाधिकारी कार्यालये व महानगरपालिका यांना करणे, जनगणनेचे काम पूर्ण करण्याकरिता अधिकारी / कर्मचारीवृंद नियुक्त करण्यासंदर्भात सूचना निर्गमित करणे राज्य शासनाच्या सामान्य प्रशासन विभागाकडून करण्यात येते. महाराष्ट्र शासनामार्फत मा.मुख्य सचिव यांच्या अध्यक्षतेखाली जनगणना, २०२१ चे कामकाज सुलभरित्या पार पाडले जावे यासाठी तसेच सनियंत्रण व अंमलबजावणीसाठी सातत्याने जिल्हा पातळीवरील अधिकाऱ्यांशी सक्रीयरित्या समन्वय असणे आवश्यक आहे. यासाठी महसूल, ग्रामीण विकास, नगर विकास, नियोजन विभाग, शालेय शिक्षण, वित्त विभाग इत्यादी विभागांच्या सचिवांची मा. मुख्य सचिव यांच्या अध्यक्षतेखाली एक जनगणना समिती गठित करण्याची बाब शासनाच्या विचाराधीन होती.
शासन निर्णय : राज्यात जनगणना – २०२१ सनियंत्रण व अंमलबजावणीसाठी मा. मुख्य सचिव यांच्या अध्यक्षतेखाली खालीलप्रमाणे समिती गठीत करण्यात येत आहे :
----------------------------------------------------------------------------------------------------------------------------------------
| अ.क्र. | नांव व पद | समितीतील पद |
| १. | मा.मुख्य सचिव, महाराष्ट्र शासन | अध्यक्ष |
| २. | प्रधान सचिव व विचौअ (१), सामान्य प्रशासन विभाग, मंत्रालय, मुंबई | सदस्य |
| ३. | उपसचिव, कार्यासन-५, सामान्य प्रशासन विभाग, मंत्रालय, मुंबई | सदस्य-सचिव |
| ४. | अपर मुख्य सचिव, महसूल व वन विभाग, मंत्रालय, मुंबई | सदस्य |
| ५. | अपर मुख्य सचिव, शालेय शिक्षण विभाग, मंत्रालय, मुंबई | सदस्य |
| ६. | अपर मुख्य सचिव, नियोजन विभाग, मंत्रालय, मुंबई | सदस्य |
| ७. | प्रधान सचिव, नगर विकास विभाग, मंत्रालय, मुंबई | सदस्य |
| ८. | प्रधान सचिव, ग्राम विकास विभाग, मंत्रालय, मुंबई | सदस्य |
| ९.  |  | प्रधान सचिव (ले. व को.) वित्त विभाग, मंत्रालय, मुंबई | सदस्य |
| १०. | सचिव (व्यय), वित्त विभाग, मंत्रालय, मुंबई | सदस्य |
| ११. | श्री. रणजितसिंग देओल, उपाध्यक्ष व व्यवस्थापकीय संचालक, महाराष्ट्र राज्य परिवहन मंडळ, (माजी संचालक, जनगणना संचालनालय, मुंबई ) | सदस्य |
| १२. | संचालक, जनगणना संचालनालय, महाराष्ट्र, मुंबई | संयोजक |
----------------------------------------------------------------------------------------------------------------------------------------
# Page 2
शासन निर्णय क्रमांकः जनग-१२१९/१८९/प्र.क्र.६१/५
२. (१) सन २०२१ च्या जनगणनेशी संबंधीत कामांचा आढावा घेण्यासाठी तसेच रजिस्ट्रार जनरल व जनगणना आयुक्त, नवी दिल्ली, भारत सरकार यांनी दिलेल्या सूचनांची अंमजबजावणी करण्यासाठी या समितीची किमान तीन महिन्यातून एकदा बैठक होईल.
(२) सदर समिती कोणत्याही व्यक्ती/ व्यक्तींस समितीचे सदस्य म्हणून नामांकीत करु शकेल.
(३) संचालक, जनगणना संचालनालय, मुंबई, महाराष्ट्र हे या समितीचे संयोजक असतील.