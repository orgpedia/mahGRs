# Page 1
शासकीय सर्व पोर्टलसाठी एकच समन्वयक/ नोडल अधिका-याची नियुक्ती करणेबाबत.......
महाराष्ट्र शासन
सामान्य प्रशासन विभाग,
शासन परिपत्रक क्रमांक:-पोर्टल-२०२०/प्र.क्र.४७/का-२९अ
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२,
दिनांक:- ०८ जुलै, २०२२.
शासन परिपत्रक : पी.जी.पोर्टल हे संकेतस्थळ केंद्र शासनाने जनतेच्या तक्रारींचे निराकरण करणे व प्राप्त तक्रारींवर कार्यवाही करणे तसेच तक्रारींच्या अनुषंगाने आवश्यक मार्गदर्शन करणे यासाठी सुरु केले असून या माध्यमातून मा. राष्ट्रपती, मा. पंतप्रधान, केंद्रीय प्रशासकीय सुधारणा व लोकशिकायत विभागाकडे जनतेने केलेल्या ऑनलाईन तक्रारींवर कार्यवाही करण्यात येते. जनतेने राष्ट्रपती कार्यालय/उपराष्ट्रपती कार्यालय / पंतप्रधान कार्यालय/राज्यपाल कार्यालयांकडे केलेल्या ऑनलाईन तक्रारी कार्यासनात प्राप्त होत असतात सदर तक्रारी पुढील कार्यवाहीसाठी संबंधित मंत्रालयीन विभागाकडे उचित कार्यवाहीसाठी पाठविण्यात येतात.
या संदर्भात घेतलेल्या आढावा बैठकीत, पी.जी.पोर्टल, आपले सरकार, ई-समिक्षा, माहिती अधिकार, महा. ई-ऑफीस, ई.एच.आर.एम.एस. इत्यादी पोर्टलकरीता विभाग स्तरावर वेगवेगळे समन्वयक /नोडल अधिकारी यांची नियुक्ती करण्यात आली आहे. त्यामुळे एन. आय. सी. चे अधिकारी व विभागाचे समन्वयक/नोडल अधिकारी यांच्या मध्ये योग्यप्रकारे समन्वय होत नसल्याचे आढळून आले आहे.
याकरीता विभाग स्तरावर शासनाच्या सर्व पोर्टलकरीता सह सचिव / उप सचिव दर्जाचा एकच समन्वयक /नोडल अधिका-याची नियुक्ती करण्यात यावी, जेणेकरुन एन. आय. सी. अधिकारी/तंत्रज्ञ यांना विभागाच्या एकच समन्वयक / नोडल अधिका-यांकडून सर्व पोर्टल संबंधातील माहिती घेणे/देणे सोयीचे होईल व कामात गतिमानता येईल.