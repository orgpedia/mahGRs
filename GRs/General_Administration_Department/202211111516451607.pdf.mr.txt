# Page 1
एकत्रित परिविक्षाधीन प्रशिक्षण कार्यक्रमाकरिता आर्थिक वर्ष सन २०२२-२३ साठी यशदा, पुणे या संस्थेस अनुदान वितरित करण्याबाबत
(वेतनेतर ३ रा हप्ता)
महाराष्ट्र शासन
सामान्य प्रशासन विभाग
शासन निर्णय क्रमांक. बीयुडी-२०२२/प्र.क्र.२४/सीपीटीपी-अ
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२
दिनांक- ११/११/२०२२
वाचा :-१) सामान्य प्रशासन विभाग, शासन निर्णय, क्रमांक-टिआरएन-२०१३/प्र.क्र.८४/१३/१२ अ, दिनांक २०/०१/२०१४
२) वित्त विभाग, शासन परिपत्रक क्रमांक. अर्थसं-२०२२/प्र.क्र.४३ / अर्थ -३, दिनांक ०४/०४/२०२२
३) यशदा, पुणे यांचे पत्र क्र.जा.क्रमांक सीपीटीपी प्रशासन/१२५/०९/२१/१३२४, दिनांक २७/०९/२०२२
प्रस्तावना : सामान्य प्रशासन विभाग, शासन निर्णय, दि. २०/०१/२०१४ नुसार शासन सेवेमध्ये सरळसेवेने नियुक्त होणाऱ्या गट-अ आणि गट-ब संवर्गातील अधिकांऱ्यासाठी एकत्रित परिविक्षाधीन प्रशिक्षण कार्यक्रम (सीपीटीपी) राबविण्यात येत असून प्रशिक्षणासाठी प्रतिदिन प्रति प्रशिक्षणार्थी उपलब्ध करुन द्यावयाचा निधी सामान्य प्रशासन विभाग, शासन निर्णय, दिनांक ०८/०८/२०१४ अन्वये निश्चित करण्यात आला आहे. त्यानुसार एकत्रित परिविक्षाधीन प्रशिक्षण कार्यक्रम - ७ या तुकडीच्या यशदा, पुणे येथे सुरु असलेल्या अनिवार्य संलग्नता या प्रशिक्षणाच्या टप्प्यासाठी सन २०२२-२३ या अर्थसंकल्पीय वर्षात यशदा, पुणे यांना रु.७८,४०,०००/- इतके अनुदान यशवंतराव चव्हाण विकास प्रशासन प्रबोधिनी (यशदा) यांना वितरित करावयाची बाब शासनाच्या विचाराधीन होती.
शासन निर्णय राज्यसेवा परीक्षा-२०१९ अन्वये शिफारस झालेल्या उमेदवारांचे प्रशिक्षण दिनांक १७/०१/२०२२ पासून सुरु करण्यात आले असून त्यांना जिल्हा संलग्नतेच्या टप्प्यावर संबंधित प्रशासकीय विभागांकडे रुजू करुन घेण्यात आले होते. सीपीटीपी-७ चा आता अनिवार्य संलग्नतेचा टप्पा दिनांक १६/०९/२०२२ ते दिनांक २१/१०/२०२२ या कालावधीत यशदा, पुणे येथे सुरु झालेला आहे. याअनुषंगाने अनिवार्य संलग्नता प्रशिक्षण टप्प्यासाठी यशदा, पुणे यांना दिनांक १६/०९/२०२२ ते दिनांक २१/१०/२०२२ या ३५ दिवसांकरिता रु.२०००/- प्रति दिन / प्रति प्रशिक्षणार्थी (३५ दिवस X ११२ प्रशिक्षणार्थी X रु.२०००/- ) असे एकूण रु.७८,४०,०००/- (रुपये अठ्ठयाहत्तर लक्ष चाळीस हजार फक्त) इतके सहायक अनुदान (वेतनेतर ) वितरित करण्याबाबत यशदा, पुणे यांनी संदर्भाधीन अनुक्रमांक ३ नुसार विनंती केली आहे.
# Page 2
शासन निर्णय क्रमांकः बीयुडी-२०२२/प्र.क्र.२४/सीपीटीपी-अ
२. आता सदर शासन निर्णयान्वये यशवंतराव चव्हाण विकास प्रशासन प्रबोधिनी (यशदा), पुणे या संस्थेस “लेखाशीर्ष- ए- ४, २०७० इतर प्रशासकीय सेवा ०० ००३ प्रशिक्षण (००) (१२) यशदा, पुणे या संस्थेस एकत्रित परिविक्षाधीन प्रशिक्षण कार्यक्रमासाठी सहायक अनुदाने (२०७००८७१) ३१, सहायक अनुदाने (वेतनेतर)” या लेखाशिर्षाखाली सन २०२२-२०२३ या आर्थिक वर्षात रु.७८,४०,०००/- (रुपये अठ्ठयाहत्तर लक्ष चाळीस हजार फक्त) इतका निधी वितरित करण्यास पुढील अटी व शर्तींच्या अधीन राहून शासन मान्यता देण्यात येत आहे: अ. सदर प्रयोजनासाठीचा खर्च वितरित अनुदानाच्या मर्यादेत ठेवावा व प्रत्यक्ष झालेल्या खर्चाइतकीच देयके कोषागारातून आहरित करण्याची दक्षता घ्यावी.
आ. प्रत्यक्ष झालेल्या खर्चाइतकी देयके कोषागारात सादर करुन रक्कम आहरित केल्यानंतर आहरित केलेली रक्कम महालेखापाल कार्यालयातील लेख्यात त्याच शीर्षाखाली नोंदली गेली आहे किंवा नाही याची खात्री करुन घ्यावी व त्याबाबतचे प्रमाणपत्र १५ दिवसांच्या आत शासनास सादर करावे.
इ. सन २०२२-२३ या आर्थिक वर्षात केलेल्या खर्चाचा खर्च ताळमेळ करण्याची संपूर्ण जबाबदारी संबंधित नियंत्रक अधिकारी तसेच आहरण व संवितरण अधिकारी यांची राहील.
ई. यशवंतराव चव्हाण विकास प्रशासन प्रबोधिनी (यशदा), पुणे यांना वितरित करण्यात आलेल्या अनुदानाचे उपयोगिता प्रमाणपत्र (UTILIZATION CERTIFICATE) त्यांनी महालेखापाल, महाराष्ट्र १/२, मुंबई/नागपूर व शासनाला सादर करावे.
उ. तसेच यशदा, पुणे यांनी सदर अनुदानामधून केलेल्या खर्चाचे स्वतंत्र लेखे व पुस्तके ठेवण्यात यावीत. सदर लेखे व पुस्तके तपासण्याचे अधिकार महालेखापाल, महाराष्ट्र १/२, मुंबई/ नागपूर यांना राहतील.
ऊ. वित्त विभागाच्या दिनांक ०४/०४/२०२२ च्या शासन निर्णयातील नमूद अटी/ शर्तीचे पालन करुन सदर निधी खर्च करण्यात यावा.
# Page 3