# Page 1
माहिती जनसंपर्क महासंचालनालयातील सहायक संचालक (माहिती) / माहिती अधिकारी / अधिपरिक्षक, पुस्तके व प्रकाशने गट-ब संवर्गातील अधिकाऱ्यांच्या विशेष कारणास्तव बदल्याबाबत.
महाराष्ट्र शासन
सामान्य प्रशासन विभाग
शासन शुध्दीपत्रक क्रमांकः मावज-२०२१/७०२/प्र.क्र.१२१/३४-अ,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
तारीख:- ०५ ऑक्टोबर, २०२१
वाचा : शासन आदेश समक्रमांक दि. ६ सप्टेंबर, २०२१.
शुध्दीपत्रक :
माहिती व जनसंपर्क महासंचालनालयातील सहायक संचालक (माहिती) / माहिती अधिकारी / अधिपरिक्षक, पुस्तके व प्रकाशने, गट-ब या संवर्गातील अधिकाऱ्यांच्या विनंती बदल्यांबाबतच्या शासन आदेश समक्रमांकित दि. ६.९.२०२१ रोजीच्या आदेशामधील परिच्छेद २ मध्ये, “महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील तरतूदीनुसार माहिती व जनसंपर्क महासंचालनालयातील वरिष्ठ सहायक संचालक (माहिती) / वरिष्ठ उपसंपादक / जिल्हा माहिती अधिकारी / जनसंपर्क अधिकारी, गट-अ, (वेतनश्रेणी एस - १५ : ४१८०० - १३२३००)” या ऐवजी "महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील तरतूदीनुसार माहिती व जनसंपर्क महासंचालनालयातील सहायक संचालक (माहिती) / माहिती अधिकारी, गट-ब, (वेतनश्रेणी एस १५ : ४१८०० - १३२३००)” असे वाचावे. आणि आदेशामधील तक्त्यामधील अ.क्र. ३ येथील श्री. राहूल भालेराव यांच्या नावा समोरील स्तंभ ४ मध्ये बदलीनंतरचे पद व ठिकाण “माहिती अधिकारी, जिल्हा माहिती कार्यालय, ठाणे” या ऐवजी “माहिती अधिकारी, जिल्हा माहिती कार्यालय, पालघर" असे वाचावे.
# Page 2