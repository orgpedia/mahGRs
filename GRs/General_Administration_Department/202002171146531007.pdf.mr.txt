# Page 1
राज्य प्रशिक्षण धोरणानुसार घोषित करण्यात आलेल्या महाराष्ट्र पर्यावरण अभियांत्रिकी प्रशिक्षण आणि संशोधन संस्था ( मीत्रा) नाशिक या जिल्हा प्रशासकीय प्रशिक्षण संस्थेचा दर्जा रद्द करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : टिआरएन-२०२०/प्र.क्र.१५/२०२०/१२-अ
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२
दिनांक : १७ फेब्रुवारी, २०२०.
वाचा १. शासन निर्णय क्रमांक टिआरएन- २००९/प्रक्र.३९/०९/१२-अ दि.२३ सप्टेबर, २०११.
२. निर्णय क्रमांक टिआरएन-२०१४/प्रक्र.१२/१४/१२-अ दि.१३ ऑगस्ट,२०१४.
३. शासन निर्णय क्रमांक टिआरएन- २०१४/प्रक्र.१२/१४/१२-अ दि.१२ सप्टेबर,२०१४.
४. शासन निर्णय क्रमांक टिआरएन- २०१५/प्रक्र.८०/१५/१२-अ दि.२४ जुलै, २०१८.
५. संचालक, यशदा पुणे यांचे क्रमाक राप्रनिमूयं/२०१९-२०/RATI-DATI-पव्य/प्र.क्र.०८/४३७, दि.२५.११.२०१९.
प्रस्तावना: राज्य शासन सेवेत सर्व स्तरावर कार्यक्षमता वाढवून गतिमान प्रशासन होण्याकरिता राज्यातील संवर्ग अधिकारी/ कर्मचारी यांना प्रशिक्षण देण्याच्या हेतूने संदर्भाधीन क्र.१ येथील शासन निर्णयान्वये महाराष्ट्र राज्याचे प्रशिक्षण धोरण निश्चित करण्यात आले आहे. त्यास अनुसरुन जिल्हा मुख्यालयाच्या स्तरावर प्रशिक्षण विषयक कामकाज पार पाडण्यासाठी संदर्भाधीन क्र.२ व ३ येथील शासन निर्णयान्वये शासनाच्या इतर विभागाच्या अधिनस्त असलेल्या तांत्रिक प्रशिक्षण संस्थांना जिल्हा प्रशासकीय प्रशिक्षण संस्था म्हणून घोषित करण्यात आले आहे.
संदर्भाधीन क्र. ४ येथील शासन निर्णयान्वये महाराष्ट्र पर्यावरण अभियांत्रिकी प्रशिक्षण आणि संशोधन संस्था (मीत्रा) नाशिक या संस्थेस जिल्हा प्रशासकीय प्रशिक्षण संस्था म्हणून घोषित करण्यात आले होते. सदर संस्थेचा जिल्हा प्रशासकीय प्रशिक्षण संस्था म्हणून देण्यात आलेला दर्जा रद्द करण्याची विनंती संदर्भाधीन क्र. ५ च्या पत्राने शासनास करण्यात आली होती.
या अनुषंगाने सदर संस्थेचा जिल्हा प्रशासकीय प्रशिक्षण संस्था म्हणून देण्यात आलेला दर्जा रद्द करण्याची बाब शासनाच्या विचाराधीन होती. त्यानुसार शासनाने आता खालीलप्रमाणे निर्णय घेतला आहे.
शासन निर्णय : राज्य प्रशिक्षण धोरणाअन्वये प्रशासकीय प्रशिक्षण कार्यक्रम राबविण्याकरिता घोषित केलेल्या पाणीपुरवठा व स्वच्छता विभागाच्या अधिपत्त्याखालील महाराष्ट्र पर्यावरण अभियांत्रिकी प्रशिक्षण आणि संशोधन संस्था ( मीत्रा) नाशिक या संस्थेचा राज्य प्रशिक्षण धोरणांतर्गत “जिल्हा प्रशासकीय प्रशिक्षण संस्था ” म्हणून दर्जा रद्द करण्यात येत आहे.
# Page 2
शासन निर्णय क्रमांक: टिआरएन-२०२०/प्र.क्र.१५/२०२०/१२-अ