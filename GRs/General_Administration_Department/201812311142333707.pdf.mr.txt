# Page 1
महाराष्ट्र शासन
सामान्य प्रशासन विभाग
शासन आदेश क्रमांकः एएससी-१५१८/प्र.क्र.१/१४-अ
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक : ३१ डिसेंबर, २०१८
संदर्भ :- १) या विभागाचे समक्रमांक दिनांक ०८.०२.२०१८, २) शासन निर्णय क्रमांक एसआरव्ही-२०१५/प्र.क्र.३०३/का.१२,दि.१२.०९.२०१६
शासन आदेश
संदर्भाधीन क्रमांक १ च्या आदेशान्वये श्री. क. स. मुल्ला, निवडश्रेणी लघुलेखक, महसुल व वन विभाग, यांना वरिष्ठ स्वीय सहायक पदावर तदर्थ पदोन्नती देऊन, त्यांची पदोन्नतीनंतरची पदस्थापना गृह विभागामध्ये करण्यात आली आहे. श्री. मुल्ला, हे पदोन्नतीनंतर पदस्थापना दिलेल्या विभागामध्ये अद्यापपर्यंत हजर झालेले नाहीत.
आता, या आदेशान्वये श्री. क. स. मुल्ला, निवडश्रेणी लघुलेखक, महसुल व वन विभाग, यांना वरिष्ठ स्वीय सहायक पदावरील पदोन्नतीने गृह विभागात करण्यात आलेली पदस्थापना स्विकारण्यासाठी दिनांक ३१.१२.२०१८(म.नं.) पासून एकतर्फी कार्यमुक्त करण्यात येत आहे.श्री. मुल्ला यांनी इतर कोणत्याही आदेशाची प्रतिक्षा न करता त्यांची पदस्थापना केलेल्या गृह विभागात तत्काळ रूजू व्हावे.
म.ना.से. (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ चे नियम १२ मधील तरतुदीनुसार उपरोक्त निवडश्रेणी लघुलेखक यांना पदग्रहण अवधी अनुज्ञेय नसल्याने, ते पदोन्नतीनंतर पदस्थापना दिलेल्या गृह विभागात तत्काळ रुजू झाले नाहीत तर, त्यांच्या अनुपस्थितीचा कालावधी सेवाखंड धरण्यात येईल.
तसेच श्री. मुल्ला, हे पदोन्नतीनंतर पदस्थापना केलेल्या विभागामध्ये हजर झाले नाहीत तर, संदर्भाधीन क्रमांक २ येथील शासन निर्णयातील परिच्छेद क्र.१ नुसार श्री. मुल्ला, हे पदोन्नती स्विकारण्यास तयार नाहीत, असे गृहीत धरुन त्यांचे नाव पदोन्नतीसाठी पात्र कर्मचाऱ्यांच्या यादीतून वगळण्यात येईल व पुढील दोन वर्षी तयार करण्यात येणाऱ्या वरिष्ठ स्वीय सहायकांच्या निवडसूचीमध्ये त्यांच्या नावाचा विचार केला जाणार नाही.
# Page 2