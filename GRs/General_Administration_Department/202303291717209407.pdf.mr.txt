# Page 1
“स्वातंत्र्याचा अमृत महोत्सव” या कार्यक्रमांतर्गत, महाराष्ट्र धोरण संशोधन संस्था, कार्यान्वित करण्यासाठी मंजूर असलेल्या मौजे ताथवडे, ता. मुळशी, जिल्हा पुणे येथील जमिनीवर यशदामार्फत प्रेक्षागृहाच्या (Convertion Center) बांधकामाकरिता पर्यटन व सांस्कृतिक कार्य विभागाने उपलब्ध केलेला निधी वितरीत करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: मधोस-२०२२/प्र.क्र.१५८/२२/१२-अ
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२,
दिनांक - २९ मार्च, २०२३
वाचा:- १) शासन निर्णय क्रमांक:मधोस-२०१७/प्र.क्र.०४/१७/१२-अ, दिनांक ०७ जुलै, २०१७ २) शासन पत्रा पर्यटन व सांस्कृतिक विभाग क्रमांक संकीर्ण-८२२२/प्र.क्र.४१३/सां.का.४, दिनांक १७ फेब्रुवारी, २०२३
३) शासन निर्णय क्रमांक:मधोस-२०२२/प्र.क्र.१५८/२२/१२-अ, दिनांक २७ मार्च, २०२३ ४) शासन निर्णय, पर्यटन व सांस्कृतिक कार्य विभाग क्र. संकीर्ण-८२२३/प्र.क्र.४१३/ (भाग १)/सां.का.४, दिनांक २८ मार्च, २०२३
५) शासन पत्र, सामान्य प्रशासन विभाग क्र.मधोस-२०२२/प्र.क्र.१५८/का.१२-अ, दिनांक २८ मार्च, २०२३.
प्रस्तावना: राज्यात लागू असलेली धोरणे, योजना व कार्यक्रम यांचे नियमित मूल्यमापन करणे,
धोरणात्मक परिक्षणासाठी धोरण संशोधन करणे, धोरणात्मक पर्यायांचा तौलनिक अभ्यास करुन सर्वाधिक
उपयुक्त पर्याय निवडणे आणि प्रशिक्षणाद्वारे प्रशासकीय सुधारणांना चालना देण्याकरिता जागतिक मानांकनाची
महाराष्ट्र धोरण संशोधन संस्था यशदा, पुणे या शिखर संस्थेच्या माध्यमातून स्थापन करण्यास संदर्भाधीन दिनांक
७ जुलै, २०१७ च्या शासन निर्णयान्वये मान्यता दिली आहे. सदर धोरण संशोधन संस्थेच्या मौजे ताथवडे
ता. मुळशी जि. पुणे येथील जमिनीवर “स्वातंत्र्याचा अमृत महोत्सव” या कार्यक्रमांतर्गत, पब्लिक फॅसिलिटी
लाईक कॉन्फरन्स हॉलच्या (प्रेक्षागृह) यशदामार्फत बांधकामासाठी रु.३६११.१४ लाख (अक्षरी रुपये छत्तीस कोटी
अकरा लाख चौदा हजार फक्त) इतक्या रक्कमेच्या अंदाजपत्रकास संदर्भाधीन दिनांक २७ मार्च, २०२३ च्या
शासन निर्णयान्वये प्रशासकीय मान्यता देण्यात आली आहे.
त्यानुषंगाने पर्यटन व सांस्कृतिक कार्य विभागाने संदर्भाधीन दिनांक २८ मार्च, २०२३ च्या शासन
निर्णयान्वये लेखाशीर्ष क्र. झेडडी - २, मुख्यलेखाशीर्ष २२०५, कला व संस्कृती, (१०२) कला व संस्कृती, (१३)
# Page 2
शासन निर्णय क्रमांकः मधोस-२०२२/प्र.क्र.१५८/२२/१२-अ
स्वातंत्र्याचा अमृत महोत्सवांतर्गत कार्यक्रम, (२२०५ ३७३३)– ५० इतर खर्च (कार्यक्रम) या लेखाशीर्षाखालील सन
२०२२-२३ या वर्षासाठी मंजूर असलेल्या आर्थिक तरतुदीतून सदरहू खर्च भागविण्यास मंजुरी दिली आहे व
सदरहू निधी या विभागाच्या लेखाशीर्ष मागणी क्रमांक ए-९, मुख्य लेखाशीर्ष “ ४०७०, इतर प्रशासनिक सेवांवरील
भांडवली खर्च-००३ प्रशिक्षण (००) (०२) महाराष्ट्र धोरण संशोधन संस्थेकरिता प्रशासकीय इमारत बांधकाम
कार्यक्रम (४०७० ०३४७)-५३ मोठी बांधकामे” या लेखाशीर्षांतर्गत सन २०२२-२३ या आर्थिक वर्षाकरिता उपलब्ध
केला आहे.
तसेच सदरहू निधी वितरणासाठी संचालक, सांस्कृतिक कार्य संचालनालय यांना नियंत्रण अधिकारी
म्हणून घोषित केले असून, त्यांना संबंधित विभागातील अधिकारी यांना नियंत्रण अधिकारी म्हणून घोषित
करण्याचे अधिकार प्रदान केले आहेत व संबंधित विभागाच्या नियंत्रण अधिकाऱ्यांनी प्राधिकृत केलेले अधिकारी
यांना आहरण व संवितरण अधिकारी म्हणून घोषित केले आहे.
या अनुषंगाने सांस्कृतिक कार्य विभागाने “स्वातंत्र्याचा अमृत महोत्सव” या कार्यक्रमांतर्गत उपलब्ध
केलेला निधी यशदा, पुणे यांना वितरीत करण्याची बाब विचाराधीन होती.
शासन निर्णय: सांस्कृतिक कार्य विभागाने या विभागास निधी उपलब्ध केलेल्या लेखाशीर्ष (४०७०
०३४७) करिता नियंत्रक अधिकारी उप सचिव (प्रशिक्षण) सामान्य प्रशासन विभाग, मंत्रालय, मुंबई हे असून,
आहरण व संवितरण अधिकारी (२२०१०००१२१) लेखाधिकारी यशदा, पुणे हे आहेत.
तरी धोरण संशोधन संस्थेच्या मौजे ताथवडे ता. मुळशी जि. पुणे येथील जमिनीवर “स्वातंत्र्याचा अमृत
महोत्सव” या कार्यक्रमांतर्गत, पब्लिक फॅसिलिटी लाईक कॉन्फरन्स हॉलच्या (प्रेक्षागृह) यशदामार्फत
बांधकामासाठी पर्यटन व सांस्कृतिक कार्य विभागाकडून उपलब्ध झालेला रु.३६११.१४ लाख (अक्षरी रुपये
छत्तीस कोटी अकरा लाख चौदा हजार फक्त) इतका निधी वितरीत करण्यास याद्वारे मान्यता देण्यात येत आहे.
सदरहू खर्च लेखाशीर्ष मागणी क्रमांक ए-९, मुख्य लेखाशीर्ष “ ४०७०, इतर प्रशासनिक सेवांवरील
भांडवली खर्च-००३ प्रशिक्षण (००) (०२) महाराष्ट्र धोरण संशोधन संस्थेकरिता प्रशासकीय इमारत बांधकाम
कार्यक्रम (४०७० ०३४७)-५३ मोठी बांधकामे” या लेखाशीर्षांतर्गत सन २०२२२-२३ या आर्थिक वर्षाकरिता उपलब्ध
तरतुदीतून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः मधोस-२०२२/प्र.क्र.१५८/२२/१२-अ
४. सदरहू मंजूर करण्यात आलेले अनुदान संबंधित कोषागारातून काढून घेतल्यानंतर, काढण्यात आलेली
रक्कम महालेखापाल कार्यालयातील लेख्यात त्याच लेखाशीर्षाखाली नोंदली गेली आहे किंवा नाही यांची खात्री
करुन घ्यावी व त्याबाबतचे प्रमाणपत्र विहित वेळेत शासनास सादर करावे.
५. आता वितरीत करण्यात येत असेलेल्या अनुदानाचे उपयोगिता प्रमाणपत्र (Utilization Certificate)
यशदा, पुणे यांनी महालेखापाल, लेखापरीक्षा - महाराष्ट-१, मुंबई यांना आणि शासनास तातडीने सादर करावे.
६. उपरोक्त अनुदानातून केलेल्या खर्चाचे स्वतंत्र लेखे व पुस्तके तपासण्याचे अधिकार महालेखापाल
लेखापरीक्षा-महाराष्ट्र-१, मुंबई यांना राहतील आणि त्याकरिता संबंधित संस्था त्यांना संपूर्ण सुविधा उपलब्ध
करुन देईल.
७. सदर शासन निर्णय संदर्भाधीन क्रमांक (४) येथील दिनांक २८ मार्च, २०२३ च्या शासन निर्णयातील
परिच्छेद क्रमांक ३ व ४ अन्वये प्राप्त सहमतीस अनुसरुन निर्गमित करण्यात येत आहे.
८. सदर शासन निर्णय महाराष्ट्र शासनाच्या या संकेतस्थळावर उपलब्ध करण्यात आला असून त्याचा
संगणक संकेतांक २०२३०३२९१७१७२०९४०७ असा आहे. हा आदेश डिजिटल स्वाक्षरीने साक्षांकित करुन
निर्गमित करण्यात येत आहे.
महाराष्ट्राचे राज्यपाल यांच्या आदेशानुसार व नावांने,
KAUMUDI
fbb618ff074d97dd8622, postalCode=400032, st=Maharashtra, RAVINDRA MARGAJ
(कौमुदी मरगज)
अवर सचिव, महाराष्ट्र शासन
प्रति, मा.राज्यपल तथा कुलपती यांचे प्रधान सचिव, राजभवन, मलबारहिल, मुंबई मा.मुख्यमंत्री यांचे खाजगी सचिव, मंत्रालय, मुंबई मा.मंत्री (पर्यटन व सांस्कृतिक कार्य) यांचे खाजगी सचिव, मंत्रालय, मुंबई महालेखापाल (लेखा व अनुज्ञेयता/ लेखा परीक्षा), महाराष्ट्र-१/२ मुंबई,/नागपूर महालेखापाल (लेखा परीक्षण) महाराष्ट्र-१/२ मुंबई,/नागपूरमहासंचालक, यशदा, पुणे संचालक, सांस्कृतिक कार्य संचालनालय, मुंबई अधिदान व लेखाधिकारी, मुंबई नियोजन विभाग, (का.१४४३/१४७१) मंत्रालय, मुंबई वित्त विभाग (व्यय-४/१५) (अर्थसंकल्प-१४) मंत्रालय, मुंबई सचिव, पर्यटन व सांस्कृतिक कार्य विभाग यांचे वरिष्ठ स्वीय सहायक मंत्रालय, मुंबई अपर मुख्य सचिव (सेवा) सामान्य प्रशासन विभाग, यांचे वरिष्ठ स्वीय सहायक मंत्रालय, मुंबई सह सचिव कार्या-२५ सामान्य प्रशासन विभाग, मंत्रालय, मुंबई निवडनस्ती कार्यासन-१२-अ, सामान्य प्रशासन विभाग, मंत्रालय, मुंबई.
पृष्ठ ३ पैकी ३