# Page 1
राज्य प्रशिक्षण धोरणांतर्गत मंजूर तरतूदीमधून राज्य प्रशिक्षण नियंत्रण व मूल्यमापन यंत्रणा, यशदा पुणे, ६ विभागीय व ३३ जिल्हा प्रशासकीय प्रशिक्षण संस्थांना प्रशासकीय प्रशिक्षणाकरिता, ( प्रशिक्षण शुल्क ) सन २०२२-२३ या आर्थिक वर्षाच्या प्रशासकीय प्रशिक्षण आराखडयास प्रशासकीय मान्यता व ३१ सहायक अनुदान ( वेतनेतर ) करिता निधी वितरित करणेबाबत:- कार्यक्रमांतर्गत सन २०२२-२३
महाराष्ट्र शासन
सामान्य प्रशासन विभाग
शासन निर्णय क्रमांक: टीआरएन २०२२ / प्रक्र.६३/२२/१२-अ
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक : १६ डिसेंबर, २०२२
वाचा :१. शासन निर्णय सामान्य प्रशासन विभाग, क्रमांक टीआरएन-०९/प्रक्र.३९/०९/१२-अ
दि.२३.९.२०११
२. शासन निर्णय सामान्य प्रशासन विभाग क्रमांक टिआरएन -२०१४/४४०/प्रक्र.६६/१४/१२ अ दि.१.११.२०१४.
३. शासन निर्णय सामान्य प्रशासन विभाग, क्रमांक यशदा-२०१५/१२५५/प्रक्र.२४३/१५/१२ अ दि.३०.०४.२०१६
४. शासन परिपत्रक वित्त विभाग, क्र. अर्थसं२०२२/प्र.क्र.४३/अर्थसंकल्प-३, दि.४ एप्रिल, २०२२.
५. अर्धशासकीय पत्र वित्त विभाग, क्र. अर्थसं २०२२/प्र.क्र.४३/अर्थसंकल्प ३, दि.५. एप्रिल,२०२२ ६. उपमहासंचालक, यशदा पुणे यांचे क्र.राप्रनिमूयं/२०२२-२३/आर्थिक तरतुद/प्रक्र.१/२१ दि.१२.०५.२०२२ चे पत्र.
७. शासन पत्र, सामान्य प्रशासन विभाग क्र. टीआरएन २०२२/प्रक्र.६३/१२-अ दि.१०.६.२०२२ ८. महासंचालक,यशदा पुणे यांचे क्र.राप्रनिमूयं / २०२२-२३/आर्थिक तरतुद/प्रक्र.१/५३ दि.२१.६.२०२२ चे पत्र.
९. शासन निर्णय सामान्य प्रशासन विभाग, क्रमांक टीआरएन २०२२/ प्रक्र.६३/२२/१२-अ दि. २ सप्टेंबर, २०२२.
१०. महासंचालक,यशदा पुणे यांचे क्र.राप्रनिमूयं /२०२२-२३/KRA उद्दिष्ट/प्रक्र.०२/१०२ दि.४.११.२०२२ चे पत्र.
प्रस्तावना : राज्य शासनाचे प्रशिक्षण धोरण प्रभावीपणे राबविण्याकरिता यशदा पुणे, या संस्थेमध्ये वर्ग १ १ चे अधिकारी, विभागीय संस्थांमध्ये वर्ग २ व वर्ग ३ चे अधिकारी व कर्मचारी व जिल्हा स्तरीय प्रशासकीय प्रशिक्षण संस्थांमध्ये वर्ग ३ व वर्ग ४ च्या कर्मचा-यांकरिता प्रशासकीय प्रशिक्षण घेण्याचे संदर्भाधीन क्र.१ च्या शासन निर्णयान्वये
निश्चित झाले आहे. या प्रशिक्षणार्थ्यांकरिता निवास व भोजन व्यवस्था व इतर प्रशिक्षण संबंधित सर्व अनुषंगिक बाबी याकरिता संदर्भाधीन क्र.२ च्या शासन निर्णयान्वये यशदा पुणे, विभागीय व जिल्हा प्रशासकीय प्रशिक्षण संस्थांसाठी निवासी प्रशासकीय प्रशिक्षण शुल्क दर मंजूर करण्यात आले आहे. त्याचप्रमाणे, नवीन विषयाची तोंड ओळख या एक दिवसीय अनिवासी प्रशिक्षणाकरिता संदर्भाधीन क्र.३ च्या शासन निर्णयान्वये यशदा पुणे, विभागीय व जिल्हा प्रशासकीय प्रशिक्षण संस्थांसाठी प्रशिक्षण शुल्क दर मंजूर करण्यात आले आहे.
२. राज्य प्रशिक्षण धोरणांतर्गत सन २०२२-२३ या आर्थिक वर्षात कार्यक्रमांतर्गत संदर्भाधीन क्र.४ च्या शासन परिपत्रकान्वये मागणी क्र. ए-४, २०७००८५३ या लेखाशिर्षाखाली रु.४०००.०० लाख इतकी अर्थसंकल्पित
# Page 2
शासन निर्णय क्रमांकः टीआरएन २०२२/प्रक्र.६३/२२/१२-अ
तरतुद असून संदर्भाधीन क्र.५ च्या अर्धशासकीय पत्रान्वये ६० % मर्यादेत रु.२४००.०० लाख इतका निधी संपूर्ण आर्थिक वर्षासाठी उपलब्ध करुन देण्याची बाब निश्चित करण्यात आली आहे.
त्यानुसार, राज्य प्रशिक्षण नियंत्रण व मूल्यमापन यंत्रणा, यशदा पुणे अंतर्गत, यशदा पुणे यांनी सन २०२२-२३ या आर्थिक वर्षात यशदा पुणे, ६ विभागीय व ३४ जिल्हास्तरीय प्रशासकीय प्रशिक्षण संस्थांमध्ये एकूण १७०५१ प्रशिक्षणार्थी यांच्या ऑफलाईनव्दारा होणा-या प्रशासकीय प्रशिक्षणासाठी प्रशिक्षण शुल्क दरानुसार रु.२२२७.९६ लाख ( रुपये बावीस कोटी, सत्तावीस लाख, शहाण्णव हजार फक्त ) इतक्या प्रशासकीय प्रशिक्षणाच्या खर्चास संदर्भाधीन क्र. ९ अन्वये प्रशासकिय व वित्तीय मान्यता देण्यात आली आहे.
त्यास अधिन राहून, यशदा पुणे, ६ विभागीय व ३३ जिल्हा प्रशासकीय प्रशिक्षण संस्थांना प्रशासकीय प्रशिक्षण खर्चापोटी ( रु.२००.०० लाख राप्रनिमूयं, यशदा पुणे + रु.५४०.०० लाख ६ विभागीय प्रशासकीय प्रशिक्षण संस्था + रु.१००.०० लाख ३३ जिल्हा प्रशासकीय प्रशिक्षण संस्थां) असा एकूण रु.८४०.०० लाख (अक्षरी रुपये आठशे चाळीस लाख, फक्त) इतका निधी ३१ सहायक अनुदान (वेतनेतर ) म्हणून संदर्भाधीन क्र. ९ च्या शासन निर्णयान्वये वितरित करण्यात आला आहे.
आता, महासंचालक यशदा पुणे यांनी संदर्भाधीन क्र. १० अन्वये दि. १ एप्रिल २०२२ ते दि.३१ ऑक्टोबर २०२२ या ७ महिन्याच्या कालावधीत एकूण १९३८५ इतक्या प्रशिक्षणार्थी यांना प्रशासकीय प्रशिक्षण देण्यात आले असून या प्रशिक्षणाच्या खर्चासाठी निधी वितरित करण्याची मागणी केली आहे.
त्यानुसार सदर निधी वितरित करण्याची बाब विचाराधीन आहे.
शासन निर्णय :
३. राज्य प्रशिक्षण धोरणान्वये, प्रशासकीय प्रशिक्षणासाठी निश्चित केलेलया प्रशिक्षण आराखडयानुसार एकूण १९३८५ इतक्या प्रशिक्षणार्थी यांना दि. १ एप्रिल २०२२ ते दि. ३१ ऑक्टोबर २०२२ या ७ महिन्याच्या कालावधीत देण्यात आलेल्या प्रशिक्षणावरील रु.१२५४.२० लाख इतका खर्च झाला आहे. तसेच नोव्हेंबरमध्ये पूर्ण झालेले प्रशिक्षण व डिसेंबर ते फेब्रुवारी या कालावधीत होणा-या प्रशिक्षण खर्चाकरिता सन २०२२-२३ या आर्थिक वर्षातील रु.४०.०० कोटी इतक्या अर्थसंकल्पिय तरतूदीनुसार ६०% च्या मर्यादेत अर्थसंकल्प वितरण प्रणालीवर रु. ८४०.०० लाख इतका निधी वितरणासाठी (अक्षरी रुपये आठशे चाळीस लाख, फक्त) उपलब्ध करुन दिलेला आहे.
सदर निधी राज्य प्रशिक्षण नियंत्रण व मूल्यमापन यंत्रणा, यशदा पुणे, ६ विभागीय प्रशासकीय प्रशिक्षण संस्थांना व ३३ जिल्हा प्रशासकीय प्रशिक्षण संस्थांना प्रशासकीय प्रशिक्षण शुल्काच्या खर्चापोटी मागणी क्र. अ ४ २०७०-इतर प्रशासकीय सेवा ०० - ००३ - प्रशिक्षण ०० - १० - राज्य प्रशिक्षण कार्यक्रम राबविण्यासाठी विविध सुविधा व सहाय यावरील खर्च (२०७० ०८५३ ) ३१ सहायक अनुदान ( वेतनेतर ) ” कार्यक्रमांतर्गत या लेखाशिर्षाखाली, सन २०२२-२३ या आर्थिक वर्षाकरिता वितरित करण्यास मान्यता देण्यात येत आहे.
४. यासाठी होणारा रु.८४०.०० लाख (अक्षरी रुपये आठशे चाळीस लाख फक्त) इतका खर्च “ मागणी क्र. ए-४, २०७० - इतर प्रशासकीय सेवा ०० ००३ - प्रशिक्षण ०० १०- राज्य प्रशिक्षण कार्यक्रम राबविण्यासाठी विविध सुविधा व सहाय यावरील खर्च ( २०७० ०८५३ ) " ३१ सहायक अनुदान (वेतनेतर)" या लेखाशिर्षाखाली सन २०२२-२३ या आर्थिक वर्षाकरिता मंजूर अर्थसंकल्पिय अनुदानातून भागविण्यात येईल.
पृष्ठ ८३ ३ पैकी २
# Page 3
शासन निर्णय क्रमांकः टीआरएन २०२२/प्रक्र.६३/२२/१२-अ
५. सदर शासन निर्णय निर्गमित करण्यासाठी वित्त विभागाचे परिपत्रक क्र. अर्थसं २०२२/प्रक्र.४३/अर्थ-३ दि. ४ एप्रिल, २०२२ अन्वये प्रशासकीय विभागांना प्रदान करण्यात आलेल्या अधिकारान्वये निर्गमित करण्यात येत आहे. सदर परिपत्रकाच्या परिशिष्टातील अनुक्रमांक ९ येथील नमूद अटींची प्रस्तुत प्रकरणी पूर्तता होत आहे.
६. सदर शासन निर्णय वित्त विभागाच्या वित्तीय अधिकार नियम पुस्तिका १९७८ मधील भाग पहिला, उपविभाग एक, अनु.क्र. २७, परिच्छेद क्र.१४९ नुसार व सदर अधिकारातील रकाना क्र.६ खालील अटींच्या अधीन राहून प्रशासनिक विभागास प्रदान केलेल्या शक्तींचा वापर करुन निर्गमित करण्यात येत आहे.