# Page 1
मुख्यमंत्री धर्मादाय देणगी निधीमधून अर्थसहाय्य मंजूर करणेबाबत.
राजा दिनकर केळकर संग्रहालय, पुणे
महाराष्ट्र शासन
सामान्य प्रशासन विभाग
शासन निर्णय क्रमांक सीसीएफ-२०१९/प्र.क्र.२२/२०१९/२५
मुख्य इमारत, ३ रा मजला,
मंत्रालय, मुंबई ४०० ०३२.
दिनांक : ०९ एप्रिल, २०२१
वाचा -
१) शासन निर्णय, सामान्य प्रशासन विभाग, क्र. पीडीसी-१०६९-१३५१४-बी, दि. २७/०८/१९६९ २) शासन निर्णय, सामान्य प्रशासन विभाग, क्र. पीडीसी-१०६९/१३५१४-बी, दि. ०८/१०/१९७० ३) शासन निर्णय, सामान्य प्रशासन विभाग, क्र.सीसीएफ-२०१४/प्र.क्र.८८/२०१४/२५ दि.४/३/२०१७ ४) शासन शुध्दीपत्रक, सामान्य प्रशासन विभाग, क्र.सीसीएफ-२०१४/प्र.क्र.८८/२०१४/२५ दि.२७/९/२०१७ ५) शासन निर्णय, सामान्य प्रशासन विभाग, क्रमांक-सीसीएफ-२०१९/प्र.क्र.२२/२०१९/२५, दि.३०.५.२०१९
शासन निर्णय :
मुख्यमंत्री धर्मादाय देणगी निधीचे संपूर्ण नियंत्रण, व्यवस्थापन व प्रशासन मा. मुख्यमंत्री महोदय यांच्याकडे निहीत आहेत. मुख्यमंत्री धर्मादाय देणगी निधीमधून महाराष्ट्र राज्यातील किंवा राज्याबाहेरील सामाजिक, शैक्षणिक, सांस्कृतिक, धर्मादाय किंवा तत्सम सार्वजनिक किंवा निमसार्वजनिक संस्था किंवा संघटना यांना या निधीतून अर्थसहाय्य देण्यात येते. राजा दिनकर केळकर संग्रहालय, पुणे या संस्थेस संग्रहालयाच्या इमारत बांधकामासाठी मा. मुख्य सचिवांच्या अध्यक्षतेखालील समितीच्या शिफारशीनुसार तत्कालिन मा.मुख्यमंत्री महोदय यांनी रु.१ कोटी इतकी रक्कम मंजूर केली आहे. सदर रकमेपैकी प्रथम रु.५० लक्ष इतकी रक्कम अदा करण्यात यावी आणि उर्वरित रु.५० लक्ष इतकी रक्कम संस्थेकडून पहिल्या हप्त्यात देण्यात आलेल्या रकमेचे उपयोगिता प्रमाणपत्र प्राप्त झाल्यानंतर देण्यात यावी या अटीच्या अधीन राहून मंजूर केली आहे. त्यास अनुसरून दि.३०.५.२०१९ च्या शासन निर्णयान्वये रु.५० लक्ष इतकी रक्कम संस्थेस अदा करण्यात आली. संस्थेने सदर रक्कमेचे उपयोगिता प्रमाणपत्र सादर केले असून उर्वरित रु.५० लक्ष इतकी रक्कम संस्थेने विनंती केल्यानुसार, बांधकामपूर्व खर्चासाठी वापर करण्यास मा.मुख्यमंत्री महोदय यांनी मान्यता दिली आहे.
२. राजा दिनकर केळकर संग्रहालय, पुणे या संस्थेस तत्कालिन मा. मुख्यमंत्री महोदय यांनी मंजूरी दिलेल्या रुपये एक कोटी इतक्या अर्थसहाय्यापैकी उर्वरित रुपये ५० लक्ष (अक्षरी रुपये पन्नास लक्ष फक्त) इतके अर्थसहाय्य याद्वारे मंजूर करण्यात येत आहे.
३. राजा दिनकर केळकर संग्रहालय, पुणे या संस्थेस संग्रहालयाच्या नवीन इमारत बांधकामपूर्व खर्च भागविण्यासाठी निधी मंजूर करण्यात आला आहे. संस्थेने त्याच प्रयोजनासाठी सदर निधी खर्च करावा आणि खर्चाच्या अनुषंगाने “सनदी लेखापाल” (Chartered Accountant) यांनी प्रमाणित केलेले उपयोगिता प्रमाणपत्र निधी प्राप्त झाल्यानंतर सहा महिन्यात सादर करावे. तसेच सदर नोंदणीकृत संस्थेने नियमानुसार लेखापरिक्षण करुन लेखापरिक्षण अहवाल व खर्चाचे सविस्तर विवरणपत्र शासनास सादर करावे.
४. सदर निधी वित्त विभाग, शासन निर्णय क्रमांक संकीर्ण-१०१०/प्र.क्र.६८/कोषा प्र–५, दि.१८ एप्रिल, २०११ मधील तरतुदीस अनुसरुन मुख्यमंत्री धर्मादाय देणगी निधीच्या स्वीयप्रपंजी (PLA) लेखा खात्यामधून राजा दिनकर केळकर संग्रहालय, पुणे या संस्थेच्या भारतीय स्टेट बँक, पुणे, बचत खाते क्र. १११५३६७५५३६ मध्ये विहीत कार्यपद्धतीनुसार जमा करण्यात येत आहे.
# Page 2
शासन निर्णय क्रमांक: सीसीएफ-२०१९/प्र.क्र.२२/२०१९/२५