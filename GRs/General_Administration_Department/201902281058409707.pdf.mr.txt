# Page 1
शासकीय परिवहन सेवा, वरळी कार्यालयातील गट-ड संवर्गातील पदे निरसित करण्याबाबत.
महाराष्ट्र शासन
सामान्य प्रशासन विभाग,
शासन निर्णय क्र.शापसे-३४१९/प्र.क्र.३२/का.३१
मंत्रालय, मुंबई-४०० ०३२
दिनांक- २८ फेब्रुवारी, २०१९
वाचा:- वित्त विभाग, शासन निर्णय, क्र. संकीर्ण-२०१५/प्र.क्र.५७/२०१५/विसु-१, दि. १४.०१.२०१६.
प्रस्तावना:
सामान्य प्रशासन विभागाच्या अधिपत्याखालील शासकीय परिवहन सेवा, वरळी, मुंबई या कार्यालयातील पदांच्या आकृतिबंधाच्या दि. २७.०८.२००९ च्या शासन निर्णयानुसार गट ड संवर्गात एकूण ३९ पदे मंजूर आहेत. त्यात कुशल सहाय्यक, अकुशल कामगार, स्वच्छक / धुणारा/ हमाल, सहाय्यक, टायरमन, खरवडणारा, शिपाई, पहारेकरी, सफाईगार इ. विविध पदांचा समावेश आहे. वित्त विभागाच्या उपरोक्त संदर्भाधीन शासन निर्णयातील परि. १ (५) नुसार गट-ड संवर्गातील २५% पदे निरसित करण्याच्या सुचना दिल्या आहेत. त्यानुसार शासकीय परिवहन सेवा कार्यालयातील गट-ड संवर्गातील पदे निरसित करण्याची बाब शासनाच्या विचाराधीन होती.
शासन निर्णयः
वित्त विभागाच्या संदर्भाधीन शासन निर्णयास सामान्य प्रशासन विभागाच्या अधिपत्याखालील शासकीय परिवहन सेवा, वरळी, मुंबई या कार्यालयातील या शासन निर्णयासोबत जोडलेल्या परिशिष्टात दर्शविलेली गट-ड संवर्गातील रिक्त असलेली २५% प्रमाणे एकूण १० पदे या शासन निर्णयान्वये निरसित करण्यात येत आहेत.
# Page 2