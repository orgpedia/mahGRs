# Page 1
सामान्य प्रशासन विभागाच्या अखत्यारीतील बृहन्मुंबईतील शासकीय निवासस्थान मिळण्याकरीता करावयाच्या अर्जासोबत पोलीस महासंचालक,महाराष्ट्र राज्य, मुंबई व पोलीस आयुक्त, बृहन्मुंबई यांचे आस्थापनेवर बृहन्मुंबईत कार्यरत भारतीय पोलीस सेवेतील अधिकारी यांनी त्यांच्या आस्थापनेच्या अखत्यारीत त्यांना अनुज्ञेय असलेले शासकीय निवासस्थान उपलब्ध नसल्याबाबतचे प्रमाणपत्र जोडणेबाबत......
महाराष्ट्र शासन
सामान्य प्रशासन विभाग
शासन निर्णय क्रमांकः - शानिवा-१५२१/प्र.क्र.७३/२३-अ
मंत्रालय, मादाम कामा मार्ग, हुतात्मा राजगुरु चौक, मुंबई-४०० ०३२.
तारीख:- २६ एप्रिल, २०२१
वाचा:- १) शासन निर्णय, क्र. शानिवा-१५१८/प्र.क्र.४६१/९५/२३-अ, दि.०७.०१.२०२१.
शासन निर्णयः
बृहन्मुंबईतील शासकीय कार्यालयात कार्यरत अधिकारी / कर्मचारी यांना सामान्य प्रशासन विभागाच्या अखत्यारीतील बृहन्मुंबईतील शासकीय निवासस्थानांचे वाटप सामान्य प्रशासन विभागामार्फत करण्यात येतात. तसेच पोलीस महासंचालक, महाराष्ट्र राज्य, मुंबई या कार्यालयाच्या आस्थापनेवर बृहन्मुंबईत कार्यरत असलेल्या भारतीय पोलीस सेवेतील अधिकारी यांना पोलीस महासंचालक कार्यालयाच्या अखत्यारीत असलेल्या निलीमा या इमारतीमधील शासकीय निवासस्थाने वाटप करण्यात येतात. त्याचबरोबर पोलीस आयुक्त, बृहन्मुंबई या कार्यालयाच्या आस्थापनेवर बृहन्मुंबईत कार्यरत भारतीय पोलीस सेवेतील अधिकारी यांना पोलीस आयुक्त, बृहन्मुंबई कार्यालयाच्या अखत्यारीतील बृहन्मुंबईतील शासकीय निवासस्थानांचे वाटप करण्यात येतात. सदर दोन्ही आस्थापनांवर कार्यरत भारतीय पोलीस सेवेतील अधिकारी यांचेकडून संबंधीत आस्थापनेकडे तसेच सामान्य प्रशासन विभागाकडे शासकीय निवासस्थान मिळण्याकरीता अर्ज सादर केले जातात. यामुळे शासकीय निवासस्थान वाटपात समन्वय राहत नाही.
२. उपरोक्त वस्तुस्थिती विचारात घेता शासकीय निवासस्थान वाटपात समन्वय राहावा याकरीता शासनाने असा निर्णय घेतला आहे की, पोलीस महासंचालक, महाराष्ट्र राज्य, मुंबई व पोलीस आयुक्त, बृहन्मुंबई यांचे आस्थापनेवर कार्यरत भारतीय पोलीस सेवेतील अधिकारी यांनी शासकीय निवासस्थान वाटपाकरीता सामान्य प्रशासन विभागास करावयाच्या अर्जासोबत सदर अधिकारी बृहन्मुंबईत पोलीस विभागाच्या ज्या कार्यालयाच्या आस्थापनेवर कार्यरत आहे, त्या कार्यालयाच्या अखत्यारीत (पोलीस महासंचालक, महाराष्ट्र राज्य, मुंबई व पोलीस आयुक्त, बृहन्मुंबई ) सदर अधिकारी यांना अनुज्ञेय असलेले शासकीय निवासस्थान उपलब्ध नसल्याबाबतचे प्रमाणपत्र जोडणे आवश्यक राहील.
३. सबब पोलीस महासंचालक, महाराष्ट्र राज्य, मुंबई व पोलीस आयुक्त, बृहन्मुंबई यांचे आस्थापनवेरील बृहन्मुंबईत कार्यरत भारतीय पोलीस सेवेतील ज्या अधिका-यांनी सामान्य प्रशासन विभागाच्या अखत्यारीतील शासकीय निवासस्थान मिळण्याकरीता यापूर्वी अर्ज सादर केलेले आहेत किंवा यापुढे अर्ज सादर करण्यात येतील, अशा प्रत्येक प्रकरणी पोलीस महासंचालक कार्यालयाच्या अखत्यारीत व पोलीस आयुक्त, बृहन्मुंबई कार्यालयाच्या अखत्यारीत संबंधीत अधिका-यास अनुज्ञेय असलेले शासकीय निवासस्थान उपलब्ध नसल्याबाबतचे प्रमाणपत्र तसेच भारतीय पोलीस सेवेतील अधिका-यांना त्यांचे अखत्यारीतील शासकीय निवासस्थान वाटप केलेली यादी सदर प्रमाणपत्रासोबत संबंधीत कार्यालयाने सामान्य प्रशासन विभागाकडे सादर करणे आवश्यक राहील.
# Page 2
शासन निर्णय क्रमांकः शानिवा-१५२१/प्र.क्र.७३/२३-अ