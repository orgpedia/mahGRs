# Page 1
केंद्र शासनाच्या CPGRAMS Version १.० या पोर्टलवरील प्रलंबित तक्रारी दि.०१.०९.२०२४ ते
दि.१५.०९.२०२४ या कालावधीतील विशेष मोहीमेव्दारे
निकाली काढण्याबाबत...
महाराष्ट्र शासन
सामान्य प्रशासन विभाग,
शासन परिपत्रक क्रमांक:- पोर्टल-२०२४/प्र.क्र.५२/ समन्वय-२
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक :- ३० ऑगस्ट, २०२४.
शासन परिपत्रक :-
राज्य शासनाचे आपले सरकार २.० व केंद्र शासनाचे CPGRAMS या दोन्ही पोर्टलचे दि.१८/०९/२०२३ पासून एकत्रिकरण करण्यात आले आहे. यामध्ये, नागरिकांनी राज्य शासनाकडे दाखल
केलेल्या थेट तक्रारींसह त्यांनी केंद्र शासनाकडे दाखल केलेल्या तक्रारींवर स्वतंत्ररित्या LOGIN करुन
विभागांकडून तक्रारी निकाली काढण्यासाठी कार्यवाही केली जाते.
२. आपले सरकार २.० या नविन पोर्टलवर दि.१८/०९/२०२३ पूर्वीच्या CPGRAMS Version १.० मधील तक्रारींचे सनियंत्रण करणे शक्य होत नसल्याने यावरील प्रलंबित तक्रारी निकाली काढण्याच्या दृष्ट्टीने
दि.२५.०८.२०२२, दि.११.०८.२०२३ दि.३१.१०.२०२३ व दि.१२ एप्रिल, २०२४ च्या शासन परिपत्रकानुसार
विशेष मोहीमा राबविण्यात आलेल्या आहेत. तसे निदेश देण्यात येवूनही संबंधित मंत्रालयीन प्रशासकीय
विभागांकडून अपेक्षित अशी कार्यवाही झालेली नाही. त्याचप्रमाणे शासन परिपत्रक दि.१२ एप्रिल, २०२४ अन्वये सूचना देऊन देखील अद्यापही तक्रारींचे निवारण झालेले नाही ही बाब प्रशासकीय दृष्ट्ट्या योग्य नाही.
सद्य:स्थितीत, (२१.०८.२०२४ रोजी पयंत), CPGRAMS Version १.० या पोर्टलवर एकूण २,११३ तक्रारी
संबंधित विभागांच्या स्तरावर प्रलंबित आहेत. त्यामुळे, केंद्र शासनास CPGRAMS Version १.० ही जुनी
प्रणाली बंद करता येत नाही.
३. दि.१८/०९/२०२३ पासून प्रणालीचे एकत्रिकरण होवून जवळ जवळ १२ महिन्यांचा कालावधी
उलटूनही CPGRAMS Version १.० या पोर्टलवरील तक्रारी कर्यवाविना प्रलंबित राहिलेले
आहेत.विभागाकडून केवळ CPGRAMS Version २.० या वरील तक्रारीं संदर्भातच कार्यवाही केली जात
असल्याचे दिसून येत आहे. केंद्र शासनाच्या स्तरावरुन नियमितपणे VC व्दारा आयोजित आढावा बैठकीत CPGRAMS Version १.० वरील प्रलंबित तक्रारी निकाली काढण्याबाबत सूचित केले जात आहे. त्यावेळी
राज्याचे Nodal म्हणून या विभागाकडून “संबंधित विभागांना आवश्यक निदेश देण्यात येतील” असे आश्वासित
केले जात आहे. वास्तविक पहाता, या पोर्टलवर, नागरिकांनी दाखल केलेल्या तक्रारी हया २०२२ पासून संबंधित विभागांच्या स्तरावर प्रलंबित आहेत. त्यामुळे केंद्र शासनाकडून या विषयी निश्चितच योग्य दखल
घेतली जाईल, याची सर्व विभागातील “समन्वय अधिकारी” यांनी नोंद घेण्याची आवश्यकता आहे.
४. सोबत, विभागनिहाय प्रलंबित तक्रारींबाबतचे विवरण पत्र जोडले आहे. या प्रलंबित तक्रारी निकाली
काढण्यासाठी संबंधित विभागांनी दि.०१.०९.२०२४ ते दि.१५.०९.२०२४ या कालावधीत विशेष मोहीम राबवून
कार्यवाही करावी. CPGRAMS Version १.० या प्रणालीबाबत काही तांत्रिक अडचणी असल्यास त्यासाठी संचालक, राष्ट्रीय सूचना-विज्ञान केंद्र, ११ वा मजला, नविन प्रशासकीय भवन, मंत्रालय यांच्याशी संर्पक
साधावा.
# Page 2
शासन परिपत्रक क्रमांकः पोर्टल-२०२४/प्र.क्र.५२/ समन्वय-२
५. सदर शासन परिपत्रक, महाराष्ट्र शासनाच्या www.maharashtra.gov.in या संकेत स्थळावर
# Page 3
# Page 4