# Page 1
कोविड –१९ च्या संसर्ग रोखण्यासाठी व योग्य त्या उपाययोजना राबविण्यासाठी गृह विभागास अधिकचे मनुष्यबळ उपलब्ध करुन देणेबाबत.
महाराष्ट्र शासन
सामान्य प्रशासन विभाग,
शासन आदेश क्रमांक : संकीर्ण १०२०/प्र.क्र.६२/१४-अ
मंत्रालय (मुख्य इमारत), मादाम कामा मार्ग,
हुतात्मा चौक, मुंबई ४०० ०३२
दिनांक : १९ मे, २०२०
संदर्भ :- शासन आदेश DMU/२०२०/C.R.९२/DISM-१, दिनांक १७.०५.२०२०
आदेश
केंद्र शासनाने लॉकडाऊन कालावधी मध्ये विस्थापित मजूरांना बसेस व श्रमिक रेल्वेने त्यांच्या गावी जाण्यासाठी परवानगी दिली आहे. त्याची माहिती एकत्रित करण्यासाठी NDMA ने NMIS (National Migrant Information System) विकसित केली आहे. सदर माहिती एकत्रित करण्यासाठी श्री. अमिताभ गुप्ता, प्रधान सचिव, गृह विशेष यांच्या अध्यक्षतेखाली समिती उपरोक्त संदर्भाधीन आदेशानुसार गठीत करण्यात आली आहे. या समितीमध्ये श्री. विनय चौबे, पोलीस सह आयुक्त, मुंबई शहर व श्री. राहुल कुलकर्णी, उप सचिव, सामान्य प्रशासन विभाग यांचा समावेश आहे.
परराज्यात जाऊ इच्छिणाऱ्या श्रमिकांच्या माहितीचे व्यवस्थापन करण्यासाठी विशेषतः
मुंबई मधील पोलीसांना सहाय करण्यासाठी अधिकच्या मनुष्यबळाची आवश्यकता आहे. सदर प्रयोजनासाठी मंत्रालयीन विभागातील सोबत जोडलेल्या विवरणपत्रातील अधिकारी / कर्मचारी
यांच्या (ज्यांचे वय ४० वर्षापेक्षा कमी आहे) सेवा पोलीस आयुक्त मुंबई शहर यांना दिनांक ३१.०५.२०२० अथवा पुढील आदेशापर्यंत उपलब्ध करुन देण्यात येत आहेत.
पोलीस आयुक्त, मुंबई शहर यांनी या अधिकारी / कर्मचारी यांना पोलीस स्टेशनला
नियुक्ती द्यावी. त्यांना कामाचे वाटप करावे. तसेच अन्य प्रशासकीय कामे देखील आवश्यकतेनुसार देण्यात यावीत.
सदर अधिकारी/ कर्मचारी यांना या आदेशाच्या दिनांकापासून कार्यमुक्त करण्यात येत असून, मंत्रालयीन विभागांनी स्वतंत्रपणे कार्यमुक्तीचे आदेश निर्गमित करण्याची आवश्यकता नाही. नियुक्ती आदेशात नमूद केलेल्या अधिकारी / कर्मचारी यांनी पोलीस आयुक्त, मुंबई शहर
यांच्या संदेशानुसार नेमणूक केलेल्या ठिकाणी कर्तव्यावर हजर व्हावे. आपत्ती व्यवस्थापन कायद्यानुसार या कर्मचाऱ्यांची नियुक्ती करण्यात येत असल्याने त्यांनी रुजू होणे अनिवार्य आहे.
# Page 2
शासन आदेश क्रमांक: संकीर्ण १०२०/प्र.क्र.६२/१४-अ
पोलीस आयुक्त, मुंबई शहर यांनी रुजू न होणाऱ्या अधिकारी / कर्मचाऱ्यांची माहिती
तात्काळ सामान्य प्रशासन विभाग कार्यासन १४- अ यांना कळवावी. रुजू न होणाऱ्या कर्मचाऱ्यांविरुध्द म.ना.से. (शिस्त व अपील) नियम १९७९ मधील नियम ८ अन्वये शिस्तभंगविषयक कार्यवाही करण्यात येईल. तसेच सदर अधिकारी / कर्मचारी भारतीय दंड
संहिता १८६० (४५) कलम १८८ नुसार दंडनीय / कायदेशीर कारवाई करण्यास पात्र राहतील.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37