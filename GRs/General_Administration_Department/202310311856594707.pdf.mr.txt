# Page 1
मान्यायमूर्ती . श्री संदीप शिंदे (निवृत्त) यांच्या अध्यक्षतेखाली गठीत समितीच्या स्वीकृत केलेल्या पहिल्या अहवालाच्या अनुषंगाने करावयाच्या कार्यवाहीबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : मआसु- २०२३/प्र.क्र.०३/१६-क
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ३१ ऑक्टोबर, २०२३
वाचा : सा.प्र.वि. शा.नि.क्र. मआसु- २०२३/प्र.क्र.०३/१६-क दि. ०७ सप्टेंबर, २०२३ प्रस्तावना :
राज्याच्या मराठवाडा विभागातील मराठा समाजातील व्यक्तींना मराठा-कुणबी, कुणबी-मराठा जातीचे जात प्रमाणपत्र देण्यासंदर्भात संबंधित व्यक्तींनी सक्षम प्राधिकारी यांचेकडे कुणबी जातीसंदर्भात सादर केलेल्या निजामकालीन पुरावे, वंशावळी, शैक्षणिक पुरावे, महसूली पुरावे, निजामकाळात झालेले करार, निजामकालीन संस्थानिकांनी दिलेल्या सनदी, राष्ट्रीय दस्तावेज इत्यादी पुराव्यांची वैधानिक व प्रशासकीय तपासणी कशी करावी व तपासणीअंती मराठा-कुणबी, कुणबी-मराठा जातीचे जात प्रमाणपत्र पात्र व्यक्तींना देण्याबाबतची कार्यपध्दती विहित करण्यासाठी मा. न्यायमूर्ती श्री संदीप शिंदे (निवृत्त) यांचे अध्यक्षतेखाली सामान्य प्रशासन विभागाच्या दि ७.९.२०२३. च्या शासन निर्णयान्वये समिती स्थापन करण्यात आली आहे.
२. मा.न्यायमुर्ती श्री. संदीप शिंदे (निवृत्त) समितीने दि.११.९.२०२३, दि.१५.९.२०२३, दि.२२.९.२०२३ रोजी बैठका घेऊन जिल्हानिहाय अभिलेख तपासणी कामाचा आढावा घेतला.
तसेच तपासलेल्या नोंदी बाबत शासनास अहवाल सादर करण्यासाठी मराठवाड्यातील सर्व जिल्ह्यांसाठी एकच प्रकारचा नमुना तयार करून अभिलेख्यांची तपासणी करण्याचे निर्देश समितीने संबंधित ८ जिल्हाधिकाऱ्यांना दिले होते.
अ) महसूली अभिलेखे - खासरापत्रक, पाहणीपत्रक, क-पत्रक, कुळ नोंदवही, नागरिकांचे राष्ट्रीय रजिस्टर सन १९५१, नमुना नं.०१ हक्क नोंदपत्रक, नमुना नं.०२ हक्क नोंदपत्रक व ७/१२ उतार ब) जन्म-मृत्यू रजिस्टर संबंधिचे अभिलेखे (गाव नमुना नं.१४) क) शैक्षणिक अभिलेखे- प्रवेश निर्गम नोंदवही / जनरल रजिस्टर, ड) राज्य उत्पादन शुल्क विभागाकडील अभिलेखे- अनुज्ञप्ती नोंदवह्या, मळी नोंदवही, ताडी नोंदवही, आस्थापना अभिलेख,
# Page 2
शासन निर्णय क्रमांकः मआसु - २०२३/प्र.क्र.०३/१६-क
इ) कारागृह विभागाचे अभिलेखे - रजिस्टर ऑफ अंडर ट्रायल प्रिझनर, कच्चा कैद्यांची नोंदवही, ई) पोलीस विभागाचे अभिलेखे- गाववारी, गोपनीय रजिस्टर सी-१, सी-२, क्राईम रजिस्टर, अटक पंचनामे व एफ आय आर रजिस्टर उ) सह जिल्हा निबंधक तथा मुद्रांक जिल्हाधिकारी यांचेकडील अभिलेखे - खरेदीखत नोंदणी रजिस्टर, डे बुक, करारखत, साठेखत, इसार पावती, भाडे चिठ्ठी, ठोकेपत्रक, बटाईपत्रक, दत्तकविधानपत्रक, मृत्युपत्रक, ईच्छापत्रक, तडजोडपत्रक, इतर दस्त, ऊ) भूमी अभिलेख विभागाचे अभिलेखे - पक्काबुक, शेतवारपत्रक, वसूली बाकी, ऊल्ला प्रतीबुक, रिव्हीजन प्रतीबुक, क्लासर रजिस्टर व हक्क नोंदणीपत्रक, ए) जिल्हा सैनिक कल्याण अधिकारी यांच्याकडील अभिलेखे - माजी सैनिकांच्या नोंदी, ऐ) जिल्हा वफ्क अधिकारी यांच्याकडील अभिलेखे - मुंतखब ओ) शासकीय कर्मचा-यांचा सेवा तपशीलबाबतची अभिलेखे - सन १९६७ पूर्वीचे कर्मचा-यांचा सेवा तपशील.
औ) जात प्रमाणपत्र पडताळणी समितीकडील अभिलेखे - वैध व अवैध प्रकरणांचा तपशील व कारणे.
३. त्यानुसार संबंधित सर्व जिल्हाधिकाऱ्यांनी त्यांच्याकडील उपलब्ध अभिलेख समितीला तपासणीसाठी तयार ठेवले. त्यानुसार मा.न्यायमूर्ती श्री. संदीप शिंदे (निवृत्त) समितीने मराठवाडा विभागातील सर्व आठ जिल्ह्यांमध्ये जिल्हानिहाय बैठका घेण्याचे व आम नागरीकांकडून कुणबी नोंदी संबधी पुरावे स्विकारण्याचे ठरवून तसा समितीचा जिल्हानिहाय दौरा कार्यक्रम तयार केला व दौऱ्याच्यावेळी त्यानुसार छत्रपती संभाजीनगर विभागातील सर्व जिल्ह्यांमध्ये विविध विभागांच्या अभिलेख्यांतील दि. ३०.१०.२०२३ पर्यंत १,७४,४५,४३२ नोंदीची तपासणी करण्यात आली असून त्यामध्ये कुणबी जातीच्या १३,४९८ नोंदी आढळून आल्या. तसेच समितीस मराठवाड्यातील आढावा बैठकीत नागरीकांनी भेटून दिलेले ४६० पुरावे सादर करण्यात आले. सदर तपासणी दरम्यान जुन्या अभिलेख्यातील बहुतांश नोंदी मोडी लिपी अथवा उर्दू भाषेतील आहेत. या सर्व नोंदीची मा.न्यायमूर्ती श्री संदीप शिंदे (निवृत्त) समितीने तपासणी करून दि.३०.१०.२०२३ रोजीच्या मा.मुख्यमंत्री महोदयांच्या अध्यक्षतेखाली मराठा आरक्षण व सुविधा मंत्रीमंडळ समितीच्या झालेल्या बैठकीत आपला पहिला अहवाल सादर केला आहे. सदर अहवाल मा.मुख्यमंत्री यांच्या अध्यक्षतेखाली मराठा आरक्षण व सुविधा मंत्रीमंडळ उपसमितीने मंत्रिमंडळ बैठकीत सादर करण्याची शिफारस केली आहे. त्यानुसार मा.मंत्रिमंडळाने मा.न्यायमूर्ती श्री संदीप शिंदे (निवृत्त) समितीचा पहिला अहवाल स्वीकृत केला आहे. त्या अनुषंगाने कुणबी जातीचे जात प्रमाणपत्र देण्यासंदर्भात खालीलप्रमाणे निर्देश देण्यात येत आहेत.
पृष्ठ ४ पैकी २
# Page 3
शासन निर्णय क्रमांकः मआसु - २०२३/प्र.क्र.०३/१६-क
शासन निर्णय :
अ) ज्यांच्या नोंदी मा. न्यायमूर्ती श्री संदीप शिंदे (निवृत्त) समितीस आढळून आल्या अशा व्यक्तींना कुणबी जातीचे जात प्रमाणपत्र देण्याची कार्यवाही सक्षम प्राधिकारी यांनी सुरू करावी.
ब) मोडी, उर्दू भाषेतील दस्तावेजाचे भाषांतर करून जतन करण्यासाठी ते डिजीटाइज व प्रमाणित करून पब्लिक डोमेनवर आणून त्या आधारे कुणबी जातीचे जात प्रमाणपत्र देण्यात यावे.
क) मा. न्यायमूर्ती श्री. संदीप शिंदे समितीस सादर करण्यात आलेले १२ विभागांचे पुरावे ग्राह्य धरण्यासाठी सामाजिक न्याय व विशेष सहाय्य विभागाच्या महाराष्ट्र अनूसुचित जाती, विमुक्त जाती, भटक्या जमाती, इतर मागासवर्ग व विशेष मागास प्रवर्ग (जातींचे प्रमाणपत्र देण्याचे व त्याच्या पडताळणीचे विनियमन) नियम, २०१२ मध्ये सुधारणा करावी.
ड) मा.न्यायमूर्ती श्री संदीप शिंदे (निवृत्त) यांच्या अहवालातील शिफारशीनुसार मराठा-कुणबी, कुणबी-मराठा जातीचे जात प्रमाणपत्र देण्याच्या कार्यपद्धतीचा अवलंब करावा.
इ) मा. न्यायमूर्ती दिलीप भोसले (निवृत्त), मा. न्यायमूर्ती मारोती गायकवाड (निवृत्त) आणि मा.
न्यायमूर्ती संदीप शिंदे (निवृत्त) यांचे सल्लागार मंडळ स्थापन करून या सल्लागार मंडळाच्या अध्यक्षपदी मा. न्यायमूर्ती दिलीप भोसले (निवृत्त) यांच्या नेमणूकीस मान्यता देण्यात यावी. सदर सल्लागार मंडळ मा.सर्वोच्च न्यायालय, मा.उच्च न्यायालय व इतर न्यायालयात प्रलंबित असलेल्या मराठा आरक्षण संदर्भातील प्रकरणांमध्ये शासनास कायदेशीर बाबींसंदर्भात मार्गदर्शनपर सल्ला देईल.
ई) मराठा समाजाचे सामाजिक व शैक्षणिक मागासलेपण तपासणी करण्यासाठी राज्य मागासवर्ग आयोगाला नव्याने इम्पेरीकल डाटा गोळा करण्याबाबत कळविण्यात येईल.
# Page 4