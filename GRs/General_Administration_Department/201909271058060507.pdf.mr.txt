# Page 1
मंत्रालयीन अवर सचिव संवर्गाच्या सन १९९९ २००० ते २००३-२००४ या कालावधीच्या निवडसूच्या कक्ष अधिकारी संवर्गाच्या सुधारित ज्येष्ठता यादीनुसार, हरकती व सूचना मागविण्यासाठी प्रसिध्द करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांकः संकिर्ण २०१९/प्र.क्र.९६/१४
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : २७ सप्टेंबर, २०१९
वाचा : १. शासन परिपत्रक क्रमांक- असाज्ये १२०८/प्र.क्र.१७८/०८/१४, दि.२६.०८.२००८.
२. शासन आदेश क्रमांक-असज्ये १२१६/प्र.क्र.१८५/का.१४, दि.०४.०८.२०१६.
शासन परिपत्रक :
सरळसेवा कक्ष अधिकारी तसेच पदोन्नत कक्ष अधिकारी यांनी मंत्रालयीन कक्ष अधिकारी संवर्गाच्या सन १९८६ ते २००० या कालावधीतील दिनांक १ १ जानेवारी रोजीच्या परस्पर सेवा ज्येष्ठतेबाबत मा. उच्च न्यायालय, मुंबई येथे W.P.NO. २९८६/२०००, W.P.NO. २९८२/२०००, W.P.NO. ४९५८/२००३ आणि W.P.NO.
३३७४/२०११ या याचिका दाखल केल्या होत्या. मा. उच्च न्यायालयाने यावर एकत्रितरित्या दि.०६.०८.२०१८ रोजी निर्णय दिला आहे. मा. उच्च न्यायालयाने आपल्या दि.०६.०८.२०१८ रोजीच्या निर्णयास आठ आठवडयांची स्थगिती दिली होती. यासंदर्भात पदोन्नत अधिकाऱ्यांकडून मा. सर्वोच्च न्यायालयात विशेष अनुमती याचिका (SLP) क्र.२५१८१/२०१८ दाखल करण्यात आली असून, यावर दि.०१.१०.२०१८ रोजी झालेल्या सुनावणीत मा.सर्वोच्च न्यायालयाने मा.उच्च न्यायालयाच्या दि.०६.०८.२०१८ च्या आदेशास स्थगिती दिलेली नाही. सबब, मा.उच्च न्यायालयाच्या दि.०६.०८.२०१८ रोजीच्या आदेशास अनुसरुन मंत्रालयीन कक्ष अधिकारी त्याच बरोबर अवर सचिव, उपसचिव व सह सचिव संवर्गाच्या दि.०१.०१.१९८६ पासूनच्या ज्येष्ठतासूच्या पुनर्विलोकित करण्याबाबत कार्यवाही करण्यात येत आहे. कक्ष अधिकारी संवर्गाच्या ज्येष्ठता याद्या सुधारित होत असल्याने त्याअनुषंगाने अवर सचिव संवर्गाच्या निवडसूच्या सुधारित करण्याची कार्यवाही सुरू आहे. त्यानुसार सा.प्र.वि.शा.प.दिनांक ३१.०७.२०१९ अन्वये, सन १९९६-९७, ९७-९८ व ९८-९९ या कालावधीच्या अवर सचिव पदाच्या निवडसूच्या तात्पुरत्या स्वरूपात सुधारित करण्यात आल्या आहेत.
२. सन १९९९-२००० ते २००३-२००४ या कालावधीच्या अवर सचिव पदाच्या निवडसूच्या तात्पुरत्या स्वरूपात सुधारित करण्यात येऊन या परिपत्रकासोबत विवरणपत्र अ, ब, क, ड व इ येथे जोडण्यात येत आहेत.
३. कक्ष अधिकारी संवर्गाच्या दिनांक ०१.०१.१९८६ ते ०१.०१.२००० या कालावधीतील तात्पुरत्या ज्येष्ठता याद्या दिनांक ३१.०७.२०१९ रोजीच्या परिपत्रकान्वये हरकती व सूचना मागविण्यासाठी प्रसिध्द करण्यात आल्या आहेत. तसेच अवर सचिव संवर्गाच्या सन १९९६-९७ ते १९९८-९९ या कालावधीच्या निवडसूच्या देखील दिनांक ३१.०७.२०१९ रोजीच्या परिपत्रकान्वये प्रसिध्द करण्यात आल्या आहेत. कक्ष अधिकारी संवर्गाच्या तात्पुरत्या
# Page 2
शासन परिपत्रक क्रमांक : संकीर्ण २०१९/प्र.क्र.९६/१४, दिनांक २७.०९.२०१९
ज्येष्ठता याद्यांबाबत हरकती व सूचना प्राप्त झाल्या असून त्या अनुषंगाने त्या याद्या सुधारित करण्याची कार्यवाही सुरू आहे. यामुळे पूर्वी प्रसिध्द केलेल्या अवर सचिव संवर्गाच्या सन १९९६-९७ ते १९९८-९९ या कालावधीच्या निवडसूच्या देखील सुधारित होतील याची नोंद घेण्यात यावी. अवर सचिव संवर्गातील निवडसूच्या अद्यावत केल्याशिवाय कक्ष अधिकारी संवर्गातील रिक्ततेची परिगणना करणे शक्य नसल्याने तसेच केलेल्या कार्यवाहीबाबत पारदर्शकता रहावी तसेच त्रुटी दूर व्हाव्यात या उद्देशाने अवर सचिव संवर्गाच्या प्रारूप निवडसूच्या प्रसिध्द करण्यात येत आहेत याची देखील संबंधितांनी नोंद घ्यावी. यामुळे या याद्या अंतिम नसून प्रारूप/तात्पुरत्या स्वरूपात आहेत.
४. कक्ष अधिकारी पदाच्या ज्येष्ठते व्यतिरिक्त अवर सचिवांच्या ज्येष्ठतेबाबत काही हरकती सूचना असल्यास संबंधित अधिका-यांनी यादी प्रसिध्द केल्याच्या दिनांकापासून ३० दिवसात म्हणजेच दि.३०.१०.२०१९ रोजी किंवा तत्पूर्वी अवर सचिव, कार्यासन-१४, सामान्य प्रशासन विभाग, दालन क्रमांक - ५५९ विस्तार, ५ वा मजला, मंत्रालय, मुंबई - ४०० ०३२, यांच्याकडे टपालाने अथवा gajanan.gurav@nic.in या मेल आयडीवर सादर कराव्यात. सदर तारखेनंतर सादर केलेल्या हरकती / सूचना विचारात घेतल्या जाणार नाहीत. सदर निवडसूचीत समाविष्ट असलेल्या अधिकाऱ्यांना त्यांच्या ज्येष्ठतेसंदर्भात काही हरकत असेल तर त्यांनी त्या पृष्ठयर्थ आवश्यक आदेश / अभिलेख ठोस पुरावा म्हणून जोडण्याची दक्षता घ्यावी. ठोस पुराव्या अभावी प्राप्त होणा-या मोघम स्वरुपाच्या हरकती / सूचना विचारात घेतल्या जाणार नाहीत याची नोंद घ्यावी.
५. सदर सुधारित निवडसूची मा. सर्वोच्च न्यायालयातील प्रलंबित विशेष अनुमती याचिका क्रमांक २५१८१/२०१८, २५६३९/२०१८ व २६७१२-१३/२०१८ च्या अधिन राहून प्रसिध्द करण्यात येत आहे. सर्व विभागांनी या सूच्या सर्व संबंधितांच्या निदर्शनास आणाव्यात.
६. सर्व मंत्रालयीन विभागांना विनंती करण्यात येते की, सदर तात्पुरत्या निवडसूचीची प्रत संकेतस्थळावरून प्राप्त करुन घ्यावी. आपल्या विभागातील सर्व संबंधितांना निवडसूचीची प्रत संकेतस्थळावरुन उपलब्ध करुन घेण्याबाबत कळवावे.
# Page 3
# Page 4
# Page 5
# Page 6
# Page 7