# Page 1
महाराष्ट्र शासन
सामान्य प्रशासन विभाग
क्रमांकः प्रतिनि २०१८/प्र.क्र.१०३/२०१८/का.१४
मादाम कामा मार्ग,हुतात्मा राजगुरू चौक
मंत्रालय, मुंबई-४०० ०३२
दिनांक: २६ ऑक्टोंबर, २०२०
संदर्भ :- १) समक्रमांकाचे शासन आदेश दि.२५/०५/२०१८ व दि.३१/०१/२०२० २) व्यवस्थापक (कार्मिक), शहर व औद्योगिक विकास महामंडळ (महाराष्ट्र) मर्यादित यांचे दि.३०/०९/२०२० चे पत्र.
आदेश
श्री. समीर सावंत, अवर सचिव, कृषी व पदुम विभाग यांची या विभागाच्या संदर्भाधिन दि.२५/०५/२०१८ च्या आदेशान्वये सिडको-नैना प्रकल्पां अंतर्गत भूमी व भूमापन अधिकारी या पदावर प्रतिनियुक्तीने नियुक्ती करण्यात आली होती. सदर प्रतिनियुक्तीस संदर्भाधिन दि. ३१/०१/२०२० च्या आदेशान्वये एक वर्षाची मुदतवाढ देण्यात आली होती.
२. आता, संदर्भ क्र.२ येथील पत्रान्वये शहर व औद्योगिक विकास महामंडळ (महाराष्ट्र) मर्यादित यांनी श्री. समीर सावंत, अवर सचिव यांच्या सेवा प्रत्यावर्तीत केल्या असून त्यांना मुळ विभागात रुजू होण्यासाठी दि.३०/०९/२०२० (म.नं.) पासून कार्यमुक्त केले आहे.
३. श्री.समीर सावंत, अवर सचिव यांची प्रतिनियुक्तीवरून प्रत्यावर्तनानंतरची पदस्थापना त्यांच्या मुळ विभागात म्हणजेच कृषी व पदुम विभागात श्री.वि.तु.कदम, अवर सचिव यांच्या निलंबनामुळे रिक्त असलेल्या पदावर करण्यात येत आहे.
४. श्री.सावंत, अवर सचिव यांचा दिनांक ०१/१०/२०२० (म.पू.) ते आदेशाच्या दिनांका पर्यंतचा सक्तीचा प्रतिक्षाधीन कालावधी मंजूर करण्यास मान्यता देण्यात येत आहे. सक्तीचा प्रतीक्षाधीन कालावधी मंजूर करण्याची कार्यवाही म.ना.से. (सेवेच्या सर्वसाधारण शर्ती) नियम १९८१ च्या नियम ९ (१४) (एफ) नुसार व शासन निर्णय वित्त विभाग, दि.०२/०६/२००३ मधील तरतूदी नुसार कृषी व पदुम विभागाने करावी.