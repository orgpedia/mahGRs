# Page 1
भूतपूर्व दुय्यम सेवा निवड मंडळांच्या कक्षेतील (महाराष्ट्र लोकसेवा आयोगाच्या कक्षेबाहेरील) गट-ब (अराजपत्रित) गट-क व गट-ड संवर्गातील नामनिर्देशनाच्या कोट्यातील पदे सरळसेवेने भरण्याबाबतच्या एकत्रित मार्गदर्शक सूचना...
महाराष्ट्र शासन
सामान्य प्रशासन विभाग
शासन निर्णय क्रमांक: प्रानिमं १२२२/प्र.क्र.५४/का.१३-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ४ मे, २०२२.
वाचा : - १) शासन निर्णय, सामान्य प्रशासन विभाग क्रमांक : प्रानिमं १२१६/(प्र.क्र.६५/१६)/१३-अ, दिनांक १३ जून, २०१८ २) शासन निर्णय, सामान्य प्रशासन विभाग (माहिती तंत्रज्ञान) क्रमांक: मातंस-२०२०/ प्र.क्र.११/से-२/३९, दिनांक २० फेब्रुवारी, २०२० ३) शासन शुध्दीपत्रक, सामान्य प्रशासन विभाग (माहिती तंत्रज्ञान) क्रमांक :मातंस-२०२०/ प्र.क्र.११/से-२/३९, दिनांक २४ फेब्रुवारी, २०२० ४) शासन परिपत्रक, सामान्य प्रशासन विभाग क्रमांक : प्रानिमं १२२०/प्र.क्र.२१/१३-अ, दिनांक १७ ऑगस्ट, २०२० ५) शासन निर्णय, सामान्य प्रशासन विभाग (माहिती तंत्रज्ञान) क्रमांक: मातंस-२०२०/प्र.क्र.११/ से-२/३९, दिनांक २१ जानेवारी, २०२१
६) शासन पूरक पत्र, सामान्य प्रशासन विभाग (माहिती तंत्रज्ञान) क्रमांक: मातंस-२०२०/ प्र.क्र.११/से-२/३९, दिनांक ०४ मार्च, २०२१ ७) शासन परिपत्रक, सामान्य प्रशासन विभाग क्रमांक : प्रानिमं १२२१/प्र.क्र.५/का.१३-अ, दिनांक २२ एप्रिल, २०२१ ८) शासन पूरक पत्र, सामान्य प्रशासन विभाग क्रमांक : प्रानिमं १२२१/प्र.क्र.५/का.१३-अ, दिनांक १९ मे, २०२१ ९) शासन निर्णय, सामान्य प्रशासन (माहिती तंत्रज्ञान) विभाग क्रमांक :मातंस-२०२२/प्र.क्र.०१/ से-२/३९, दिनांक १८ जानेवारी, २०२२ प्रस्तावना:
भूतपूर्व दुय्यम सेवा निवड मंडळांच्या कक्षेतील (महाराष्ट्र लोकसेवा आयोगाच्या कक्षेबाहेरील) गट-ब (अराजपत्रित), गट-क व गट-ड संवर्गातील रिक्त पदे सरळसेवेने महापरीक्षा पोर्टल मार्फत भरण्याबाबतची एकत्रित कार्यपद्धती संदर्भाकित क्रमांक १ येथील दिनांक १३ जून, २०१८ च्या शासन निर्णयान्वये विहित करण्यात आली आहे. तद्नंतर, महापरीक्षा पोर्टल पद्धतीत बदल करुन सुधारित परीक्षा पद्धती पॅनेलवर नियुक्त केलेल्या पाच कंपन्यांकडून (OMR Vendor) राबविण्याची कार्यवाही करण्याच्या सूचना सामान्य प्रशासन (माहिती तंत्रज्ञान) विभागाच्या संदर्भांकित क्रमांक ५ व ६ च्या आदेशान्वये देण्यात आल्या. त्यानुषंगाने, सामान्य प्रशासन विभागाच्या संदर्भाकित क्रमांक ७ येथील दिनांक २२ एप्रिल, २०२१ च्या शासन परिपत्रकान्वये सूचना देण्यात आल्या आहेत. सामान्य प्रशासन (माहिती तंत्रज्ञान) विभागाच्या संदर्भाकित क्रमांक ९ येथील दिनांक १८ जानेवारी, २०२२ च्या शासन निर्णयान्वये, त्या विभागाचे दिनांक २१ जानेवारी, २०२१ व दिनांक ४ मार्च, २०२१
चे शासन निर्णय स्थगित करण्यात आले असून, यानंतर पदभरतीच्या परीक्षा Empanelment केलेल्या OMR Vendor कडून घेण्यात येऊ नये, असा निर्णय घेण्यात आला आहे. त्यानुसार, भूतपूर्व दुय्यम सेवा निवड मंडळांच्या कक्षेतील (महाराष्ट्र लोकसेवा आयोगाच्या कक्षेबाहेरील) सरळसेवा पदभरतीसंदर्भात सर्वसमावेशक
मार्गदर्शक सूचना निर्गमित करण्याची बाब शासनाच्या विचाराधीन होती.
# Page 2
शासन निर्णय क्रमांक: प्रानिमं १२२२/प्र.क्र.५४/का.१३-अ
शासन निर्णयः
भूतपूर्व दुय्यम सेवा निवड मंडळांच्या कक्षेतील (महाराष्ट्र लोकसेवा आयोगाच्या कक्षेबाहेरील) नामनिर्देशनाच्या कोट्यातील गट-ब (अराजपत्रित), गट-क व गट-ड संवर्गातील सरळसेवेने भरण्यात येणाऱ्या पदभरतीच्या कार्यपद्धतीबाबतचे संदर्भांकित क्रमांक १ येथील दिनांक १३ जून, २०१८, संदर्भांकित क्रमांक ४ येथील १७ ऑगस्ट, २०२०, संदर्भांकित क्रमांक ७ येथील २२ एप्रिल, २०२१ व संदर्भांकित क्रमांक ८ ८ येथील दिनांक १९ मे, २०२१ हे शासन आदेश अधिक्रमित करण्यात येऊन, एकत्रित मार्गदर्शक सूचना पुढीलप्रमाणे विहित करण्यात येत आहेत.
१. भूतपूर्व दुय्यम सेवा निवड मंडळांच्या कक्षेतील (महाराष्ट्र लोकसेवा आयोगाच्या कक्षेबाहेरील) जिल्हास्तरीय / प्रादेशिकस्तरीय/राज्यस्तरीय पदे सरळसेवेने भरण्यासाठी निवड समित्यांची स्थापना करण्याबाबतच्या मार्गदर्शक सूचना : जिल्हास्तरीय पदे भरण्यासाठी जिल्हा निवड समितीची स्थापना तसेच प्रादेशिकस्तरीय व राज्यस्तरीय पदे भरण्यासाठी प्रादेशिक व राज्यस्तरीय निवड समित्यांची स्थापना करण्यात यावी. या समित्यांची रचना पुढीलप्रमाणे राहील.
अ) जिल्हा निवड समितीची रचना
----------------------------------------------------------------------------------------------------------------------------------------------------------------------------------------------------------------------------
|  | जिल्हाधिकारी | अध्यक्ष |
| २ | मुख्य कार्यकारी अधिकारी | सदस्य |
| ३ | जिल्हा कौशल्य विकास, रोजगार व उद्योजकता मार्गदर्शन अधिकारी | सदस्य |
| ४ | जिल्हा समाजकल्याण अधिकारी | सदस्य |
| ५ | जिल्हा आदिवासी विकास अधिकारी | सदस्य |
| ६ | जिल्हा सैनिक कल्याण अधिकारी | सदस्य |
|  | ज्या कार्यालय/विभागातील पदे भरावयाची आहेत त्या कार्यालयाचे/विभागाचे प्रमुख अथवा त्यांचे गट अ मधील प्रतिनिधी | सदस्य |
| (सामायिक संवर्गातील उदा: लिपिक-टंकलेखक, वरीष्ठ लिपिक, वाहनचालक इ. पदांवर भरती करताना अ.क्र.७ येथील सदस्याचा समितीमध्ये समावेश असणार नाही.) |
| ८ | जिल्हाधिकारी यांच्या अधिपत्याखालील गट “अ” मधील अधिकारी | सदस्य सचिव |
| टिप १: जिल्हा परिषदेमधील रिक्त पदांवरील भरतीची कार्यवाही करताना मुख्य कार्यकारी अधिकारी यांची शिफारस विचारात घेऊन, जिल्हाधिकारी यांनी जिल्हा परिषदेतील गट “अ”मधील एका अधिकाऱ्याची सदस्य सचिव म्हणून नियुक्ती करावी. |
| टिप २: वरील निवड समितीमध्ये अ.जा./अ.ज./इ.मा.व. या प्रवर्गाकरिता प्रतिनिधित्व करणारा एक सदस्य असावा. |
| टिप ३: वरील निवड समितीमध्ये अल्पसंख्यांकाचे प्रतिनिधित्व करणारा गट-अ मधील एक सदस्य असावा |
| टिप ४: सर्वसाधारण किंवा उपरोक्त प्रवर्गापैकी कोणत्याही प्रवर्गामधील एक प्रतिनिधी महिला असणे अनिवार्य आहे. |
| टिप ५: निवड समिती गठित करताना वरील अटींची पूर्तता होत नसल्यास निवड समितीमध्ये अतिरिक्त सदस्याची नियुक्ती करुन सदर अटींची पूर्तता करण्यात यावी. |
| टिप ६: निवड समितीमधील अन्य कोणताही सदस्य गट अ स्तरापेक्षा कमी स्तरावरील नसावा. तथापि, गट “अ” मधील अल्पसंख्यांक अधिकारी उपलब्ध होत नसल्यास गट-“ब” (राजपत्रित) अल्पसंख्यांक अधिकाऱ्याचा निवड समितीमध्ये समावेश करण्यात यावा. |
----------------------------------------------------------------------------------------------------------------------------------------------------------------------------------------------------------------------------
पृष्ठ १२ पैकी २
# Page 3
शासन निर्णय क्रमांक: प्रानिमं १२२२/प्र.क्र.५४/का.१३-अ
ब) प्रादेशिक निवड समितीची रचना
------------------------------------------------------------------------------------------------------------------------------------------------
| १ | प्रादेशिक विभाग प्रमुख | अध्यक्ष |
| २ | अ.जा./अ.ज./इ.मा.व. यामधून एक गट-अ वर्गाचा प्रतिनिधी | सदस्य |
| ३ | अल्पसंख्यांकामधून एक गट-अ वर्गाचा प्रतिनिधी (गट ‘अ’ मधील अल्पसंख्यांक अधिकारी उपलब्ध होत नसल्यास गट-“ब” (राजपत्रित) अधिकारी) | सदस्य |
| ४ | प्रादेशिक विभाग प्रमुखाच्या आधिपत्याखालील गट-अ मधील अधिकारी | सदस्य सचिव |
| टिप १: सर्वसाधारण किंवा उपरोक्त प्रवर्गापैकी कोणत्याही प्रवर्गामधील एक प्रतिनिधी महिला असणे अनिवार्य |
| टिप २: निवड समिती गठित करताना वरील अटींची पूर्तता होत नसल्यास निवड समितीमध्ये अतिरिक्त सदस्याची नियुक्ती करुन सदर अटींची पूर्तता करण्यात यावी. |
------------------------------------------------------------------------------------------------------------------------------------------------
क) राज्यस्तरीय निवड समितीची रचना
------------------------------------------------------------------------------------------------------------------------------------------------
| १ | विभाग प्रमुख | अध्यक्ष |
| २ | अ.जा./अ.ज./इ.मा.व. यामधून एक गट-अ वर्गाचा प्रतिनिधी | सदस्य |
| ३ | अल्पसंख्यांकामधून एक गट-अ वर्गाचा प्रतिनिधी (गट “अ” मधील अल्पसंख्यांक अधिकारी उपलब्ध होत नसल्यास गट-“ब” (राजपत्रित) अधिकारी) | सदस्य |
| ४ | विभाग प्रमुखाच्या अधिपत्याखालील गट-अ मधील अधिकारी | सदस्य सचिव |
| टिप १: सर्वसाधारण किंवा उपरोक्त प्रवर्गापैकी कोणत्याही प्रवर्गामधील एक प्रतिनिधी महिला असणे अनिवार्य |
| टिप २: निवड समिती गठित करताना वरील अटींची पूर्तता होत नसल्यास निवड समितीमध्ये अतिरिक्त सदस्याची नियुक्ती करुन सदर अटींची पूर्तता करण्यात यावी. |
------------------------------------------------------------------------------------------------------------------------------------------------
२. निवड प्रक्रियेचा कालबद्ध कार्यक्रम :
अ) जिल्हा निवड समितीस निश्चित कालावधीत उमेदवारांची शिफारस करणे शक्य व्हावे म्हणून सर्व मंत्रालयीन विभागांच्या अधिपत्याखालील विभाग प्रमुख आणि कार्यालय प्रमुखांनी आपल्या अधिपत्याखालील जिल्हास्तरीय पदांचा नियमित आढावा घेऊन सरळसेवेने भरती करावयाची रिक्त पदे निश्चित करुन, या शासन निर्णयासोबत जोडलेल्या परिशिष्ट “अ” मध्ये दर्शविल्यानुसार, रिक्त पदांचे मागणीपत्र प्रतिवर्षी सप्टेंबर महिन्यामध्ये ( पदोन्नतीसाठीच्या निवडसूचीच्या वर्षाच्या सुरवातीस) संबंधित जिल्हा निवड समितीकडे पाठविण्याची दक्षता घ्यावी व जिल्हा निवड समित्यांनी परिशिष्ट “अ” मध्ये निश्चित केल्यानुसार विहित कालावधीत निवड प्रक्रियेची कार्यवाही करावी.
ब) वरीलप्रमाणे कार्यवाही करताना नियुक्ती प्राधिकारी (जिल्हा परिषदा वगळून उर्वरित) यांनी त्यांच्या अधिपत्याखालील कार्यालयात पुढील वर्षाच्या माहे ऑगस्ट अखेरपर्यंत किती जिल्हास्तरीय पदे नामनिर्देशनाने भरतीसाठी उपलब्ध होतील (उदा. माहे सप्टेंबर २०२२ मध्ये मागणीपत्र पाठविताना दिनांक ०१ सप्टेंबर, २०२२ ते दि. ३१ ऑगस्ट, २०२३ पर्यंत- याप्रमाणे दरवर्षी सेवानिवृत्ती, पदोन्नती, इ.
कारणांमुळे रिक्त असलेली/होणारी पदे) याचा अंदाज घेऊन दरवर्षी माहे सप्टेंबर मध्ये जिल्हा निवड समितीकडे मागणीपत्र पाठवावे.
पृष्ठ १२ पैकी ३
# Page 4
शासन निर्णय क्रमांक: प्रानिमं १२२२/प्र.क्र.५४/का.१३-अ
क) राज्यातील सर्व जिल्हा परिषदांमधील गट-ब (अराजपत्रित) गट-क व गट-ड ची पदे दरवर्षी नियमितपणे भरली जातील यासाठी कालबद्ध कार्यक्रम निश्चित करण्याची जबाबदारी ग्रामविकास
विभागाची राहील. तसेच असा भरती कार्यक्रम दरवर्षी सप्टेंबरमध्ये सुरू होऊन निवड प्रक्रिया पुढील वर्षाच्या ऑगस्ट अखेरपर्यंत पूर्ण होईल, अशा प्रकारे निश्चित करण्यात येईल. जिल्हा परिषदेने जिल्हा निवड समितीकडे मागणीपत्र न पाठविता जिल्हा परिषदांमधील रिक्त पदे भरण्याबाबत दरवर्षी
ग्रामविकास विभागाकडून निश्चित करण्यात येणाऱ्या कालबद्ध कार्यक्रमानुसार जिल्हा निवड समितीच्या मान्यतेने निवड प्रक्रियेची संपूर्ण कार्यवाही करावी. असे करताना परिच्छेद क्रमांक २ (ब) प्रमाणे उपलब्ध होणारी रिक्त पदे विचारात घेण्यात यावी.
ड) या शासन निर्णयासोबत जोडलेल्या परिशिष्ट “अ” मधील कालबद्ध कार्यक्रमाच्या अधीन राहून संबंधित विभागीय आयुक्त (महसूल) यांनी संबंधित महसूल विभागाकरीता (जिल्हा परिषदा वगळून) गट-ब (अराजपत्रित), गट-क व गट-ड मधील सर्व जिल्हास्तरीय पदांकरिता परीक्षा घेण्याच्या दृष्टीने एकत्रित कार्यक्रम निश्चित करावा.
इ) मंत्रालयीन प्रशासकीय विभागांनी स्थापन केलेल्या प्रादेशिक व राज्यस्तरीय निवड समित्यांनी सेवाभरतीची जाहिरात ज्या महिन्यात दिली जाईल त्या महिन्यापासून पुढील एका वर्षात नामनिर्देशनाने भरतीसाठी उपलब्ध होणाऱ्या संभाव्य रिक्त पदांची संख्या विचारात घेऊन निवड प्रक्रिया करावी. (उदा.
सप्टेंबर, २०२२ मध्ये जाहिरात दिल्यास ३१ ऑगस्ट, २०२३ पर्यंत सेवानिवृत्ती, पदोन्नती, इ. मुळे रिक्त होणारी पदे.)
३. रिक्त पदांबाबतची जाहिरात विविध पद्धतीने करण्याबाबत
अ) रिक्त पदांची जाहिरात वृत्तपत्रांमधून देण्यात यावी. त्याकरिता संबंधित प्रादेशिक विभागामधील अधिक खप असलेल्या वर्तमानपत्रांमध्ये व रोजगारविषयक वृत्तपत्रांमध्ये जाहिरात देण्यात यावी व त्यापैकी किमान एक वृत्तपत्र मराठी असावे. सदर जाहिरात माहिती व जनसंपर्क महासंचालनालयामार्फत देणे अनिवार्य राहील.
ब) याशिवाय सदर जाहिरात केंद्र शासनाच्या कामगार व रोजगार मंत्रालयाच्या National Career Service या पोर्टलवर प्रसिद्ध करण्यात यावी. राज्य शासनाच्या कौशल्य विकास व उद्योजकता विभागातंर्गत असलेल्या संबंधित जिल्ह्यातील/प्रादेशिक विभागातील कौशल्य विकास, रोजगार व उद्योजकता मार्गदर्शन केंद्रांना देखील रिक्त पदांची माहिती देण्यात यावी, जेणेकरून त्यांच्यामार्फत त्यास समुचित प्रसिद्धी दिली जाईल. तसेच कौशल्य विकास व उद्योजकता विभागांतर्गत www.rojgar.mahaswayam.gov.in या वेब पोर्टलवर रिक्त पदे अधिसूचित करण्यात यावीत.
क) तसेच, रिक्त पदांची जाहिरात संबंधित निवड समिती प्रमुखांच्या व नियुक्ती प्राधिकाऱ्यांच्या कार्यालयांच्या दर्शनी जागेतील सूचना फलकांवर (नोटीस बोर्ड) तसेच अधिकृत संकेतस्थळांवर प्रसिद्ध करण्यात यावी.
ड) रिक्त पदांची जाहिरात प्रसिद्ध करताना उमेदवाराने अर्ज कसा करावा, परीक्षेचे स्वरुप व परीक्षेचा अभ्यासक्रम इत्यादी सूचना जाहिरातीत नमूद कराव्यात.
पृष्ठ १२ पैकी ४
# Page 5
शासन निर्णय क्रमांकः प्रानिमं १२२२/प्र.क्र.५४/का.१३-अ
४. पदभरतीसाठी स्पर्धा परीक्षा
अ) रिक्त पदभरती प्रक्रिया राबविताना संबंधित जिल्हा निवड समित्या, प्रादेशिकस्तरीय निवड समित्या तसेच राज्यस्तरीय निवड समित्यांनी स्पर्धा परीक्षा ऑनलाईन पध्दतीने (Computer Based Test) घ्यावी.
ब) स्पर्धा परीक्षा ऑनलाईन पद्धतीने घेण्यासाठी कंपनी निवडीचे अधिकार संबंधित मंत्रालयीन प्रशासकीय विभागाच्या अपर मुख्य सचिव / प्रधान सचिव / सचिव यांना राहतील. मंत्रालयीन प्रशासकीय विभागांनी
त्यांच्या अधिनस्त भूतपूर्व दुय्यम सेवा निवड मंडळांच्या कक्षेतील (महाराष्ट्र लोकसेवा आयोगाच्या कक्षेबाहेरील) नामनिर्देशनाच्या कोट्यातील गट-ब (अराजपत्रित), गट-क व गट ड संवर्गातील पदांचा विचार करुन, त्यासाठी योग्य कंपनीची निवड करावी व त्या कंपनीमार्फतच विभागातील पदांच्या स्पर्धा परीक्षा प्रक्रिया राबविण्याची कार्यवाही करावी.
५. कंपनीच्या निवडीबाबतचे निकष
अ) कंपनीची निवड करताना संबंधित कंपनीस महाराष्ट्रासह इतर दोन राज्यात व केंद्र शासनाकडील शासकीय / निमशासकीय पदभरतीच्या स्पर्धा परीक्षा राबविण्याचा किमान ५
वर्षाचा अनुभव असावा.
संबंधित कंपनीस किमान ५,००,००० उमेदवारांसाठी स्पर्धा परीक्षा राबविण्याचा अनुभव असावा.
कंपनीची निवड करताना, सदर कंपनीचे नांव मागील ५ वर्षात कोणत्याही राज्य शासनाच्या व केंद्र शासनाच्या कोणत्याही विभागाच्या काळ्या यादीत नसावे.
ল स्पर्धा परीक्षा आयोजनासाठी संबंधित कंपनीने प्रत्येक जिल्हयाच्या ठिकाणी परीक्षा आयोजित करण्याची क्षमता असल्याचे प्रमाणित करणे गरजेचे राहील.
ई) कंपनीची निवड करताना स्पर्धा परीक्षेच्या सुरक्षिततेच्या दृष्टीने आवश्यक त्या सर्व तांत्रिक बाबींची कंपनीने पूर्तता करणे आवश्यक राहील.
फ) स्पर्धा परीक्षा अत्यंत पारदर्शकपणे, विश्वासार्ह, गोपनीयता बाळगून, सुरक्षितरित्या व सुलभतेने पार पाडण्यासाठी आवश्यक असलेल्या इतर सर्व उपाययोजना करण्याची क्षमता कंपनीकडे असावी.
६. कंपनीशी करावयाचा सामंजस्य करार
सामंजस्य करार करताना खालील बाबींचा समावेश असावा.
उमेदवारांकडून प्राप्त झालेले स्पर्धा परीक्षेचे अर्ज स्वीकारणे, त्याची छाननी करणे, परीक्षा शुल्क ऑनलाईन पद्धतीने स्वीकारणे, अर्जावर योग्य ती प्रक्रिया करुन ऑनलाईन प्रवेशपत्र तयार
करणे, परीक्षेचा निकाल तसेच शिफारस झालेल्या व न झालेल्या उमेदवारांच्या याद्या
संकेतस्थळावर जाहीर करणे इत्यादी बाबी कंपनीमार्फत करण्यासंदर्भात सामंजस्य करारात
स्पष्ट उल्लेख असावा.
ii. स्पर्धा परीक्षा प्रक्रिया सुलभतेने व पारदर्शकपणे पार पाडण्यासाठी योजावयाच्या सुविधांचा सामंजस्य करारात उल्लेख असावा. जसे की, सीसीटीव्ही प्रणालीव्दारे चित्रीकरण, मोबाईल जॅमर, बायोमॅट्रीक उपस्थिती, आयरिस स्कॅन, उमेदवारांचे फ्रिस्किंग, पोलीस बंदोबस्त इत्यादी.
पृष्ठ १२ पैकी ५
# Page 6
शासन निर्णय क्रमांक: प्रानिमं १२२२/प्र.क्र.५४/का.१३-अ
iii. स्पर्धा परीक्षेसाठी प्रश्नसंच (Question Bank) कंपनीमार्फत तयार करण्यात यावा.
iv. एकापेक्षा जास्त सत्रांमध्ये कंपनीस परीक्षा घ्यावी लागली तर प्रश्नांची काठीण्यपातळी समान असावी तसेच प्रश्नांचे यादृच्छिकीकरण (Randomization) करण्यात यावे.
एकापेक्षा जास्त सत्रांमध्ये परीक्षा घ्यावी लागली तर गुणांचे सामान्यीकरण (Normalisation) प्रक्रिया करणे आवश्यक राहील.
vi. परीक्षेच्या कालावधीमध्ये कंपनीमार्फत नियंत्रण कक्षाची स्थापना करावी. या नियंत्रण कक्षामध्ये कंपनी व संबंधित विभाग/कार्यालयाचा प्रतिनिधी नेमावा.
vii. स्पर्धा परीक्षा प्रक्रिया पार पाडतांना निवड केलेली कंपनी व संबंधित विभाग/ निवडसमिती यांनी पार पाडावयाच्या कर्तव्य व जबाबदाऱ्या यांचा स्पष्ट उल्लेख असावा.
vili. परीक्षा झाल्यानंतर उत्तरतालिका प्रसिद्ध करणे, उत्तरतालिकेवर आक्षेप मागविणे, आक्षेपांचे निराकरण करणे तद्नंतर निकाल घोषित करणे याबाबतच्या वेळापत्रकाचा स्पष्ट उल्लेख सामंजस्य करारामध्ये असावा.
ix. परीक्षा केंद्रे निवडताना कंपनीची स्वत:ची केंद्रे असावीत. बाहेरच्या केंद्रांना सब कॉन्ट्रॅक्ट देण्यात
येत असेल तर कराराची प्रत, त्या केंद्रांना गोपनीयतेबाबत देण्यात आलेल्या सूचना किंवा अटी व शर्ती इत्यादी बाबतची माहिती विभागांना देणे याबाबत करारात तरतूद करणे आवश्यक राहील.
X. परीक्षेच्या कोणत्याही टप्प्यावर गैरप्रकार घडला तर त्याबाबत कायदेशीर कारवाई करण्याकरिता तक्रार करण्याची जबाबदारी कोणाची राहील याबाबत करारनाम्यात स्पष्ट उल्लेख
असावा.
७. परीक्षेचे शुल्कः
अ) स्पर्धा परीक्षेकरिता उमेदवारांकडून आकारावयाचे परीक्षा शुल्क हे संबंधित प्रशासकीय विभागांनी वित्त विभागाच्या मंजूरीने ठरवावे. परीक्षाशुल्क ठरवितांना राखीव प्रवर्गासाठी १०% सवलत देण्यात यावी.
ब) सदर शुल्क ऑनलाईन पद्धतीने स्वीकारावे व तसा स्पष्ट उल्लेख जाहिरातीमध्ये करावा. सदर शुल्काची सर्व रक्कम शासनाच्या एकत्रित निधीमध्ये (जमा शीर्षाखाली) जमा करण्यात यावी.
क) संबंधित विभाग प्रमुख/ प्रादेशिक विभाग प्रमुख व जिल्हाधिकारी यांनी स्पर्धा परीक्षेच्या आयोजनाकरीता होणाऱ्या एकूण खर्चाची तरतूद / वाढीव तरतूद त्यांच्या कार्यालयीन अंदाजपत्रकात करावी व सदर खर्च मंजूर अनुदानातून भागविण्यात यावा.
८. परीक्षेचे स्वरुपः
अ) कंपनीमार्फत ऑनलाईन पध्दतीने (Computer Based Test) परीक्षा वस्तुनिष्ठ बहुपर्यायी स्वरुपात आयोजित करावी. प्रत्येक प्रश्नास एकूण (१०० प्रश्न )जास्तीत जास्त २ गुण ठेवण्यात यावेत.
ज्या पदांसाठी शारीरिक व व्यावसायिक चाचणी आवश्यक नाही अशा गट-ब (अराजपत्रित), गट-क व गट-ड मधील अन्य सर्व पदांकरीता उमेदवारांची निवड करतांना मराठी, इंग्रजी, सामान्य ज्ञान व बौद्धिक चाचणी या विषयांवरील प्रश्नांकरिता प्रत्येकी ५० गुण ठेवून एकूण २०० पृष्ठ १२ पैकी ६
# Page 7
शासन निर्णय क्रमांक: प्रानिमं १२२२/प्र.क्र.५४/का.१३-अ
गुणांची परीक्षा घेण्यात यावी. अशा परीक्षेमध्ये उमेदवारांनी प्राप्त केलेल्या गुणांच्या आधारे एकूण गुणांच्या किमान ४५% गुण मिळवणाऱ्या उमेदवारांमधून निवडसूची तयार करून निवडसूचीतील पात्र उमेदवारांची गुणवत्तेनुसार शिफारस करण्यात यावी.
क) ज्या पदांसाठी शारीरिक चाचणी (Physical Test) किंवा व्यावसायिक चाचणी (Proficiency Test) घेणे आवश्यक असेल, अशा पदांसाठी मराठी, इंग्रजी, सामान्य ज्ञान व बौद्धिक चाचणी या विषयांवरील प्रश्नांकरिता प्रत्येकी ३० गुण ठेवून एकूण १२० गुणांची (एकूण ६० प्रश्न) परीक्षा व ८० गुणांची शारीरिक चाचणी/व्यावसायिक चाचणी घेण्यात यावी. तथापि, जे उमेदवार परीक्षेत किमान ४५% गुण प्राप्त करतील, अशा उमेदवारांनाच शारीरिक चाचणी/व्यावसायिक चाचणी देता येईल. परीक्षा व शारीरिक चाचणी/व्यावसायिक चाचणी यांमध्ये उमेदवारांनी प्राप्त केलेल्या गुणांच्या आधारे निवडसूची तयार करून निवडसूचीतील पात्र उमेदवारांची गुणवत्तेनुसार शिफारस करण्यात यावी.
क शालांत परीक्षा उत्तीर्णपेक्षा कमी अर्हता आवश्यक असलेल्या उदा. सुतार, गवंडी इत्यादी संवर्गातील पदांसाठी व्यावसायिक चाचणी, आवश्यक तेथे शारीरिक क्षमतेची चाचणी घेणे
आवश्यक असल्यामुळे अशा उमेदवारांची निवड करताना ६० गुणांची व्यावसायिक चाचणी व आवश्यक तेथे ४० गुणांची शारीरिक क्षमतेची चाचणी घेऊन यांमध्ये उमेदवारांनी प्राप्त केलेल्या गुणांच्या आधारे निवडसूची तयार करून निवडसूचीतील पात्र उमेदवारांची गुणवत्तेनुसार शिफारस करण्यात यावी. ज्या पदांसाठी शारीरिक क्षमतेची चाचणी घेण्याची आवश्यकता नाही, अशा पदांसाठी १०० गुणांची व्यावसायिक चाचणी घेऊन यामध्ये उमेदवारांनी प्राप्त केलेल्या गुणांच्या आधारे निवडसूची तयार करून निवडसूचीतील पात्र उमेदवारांची गुणवत्तेनुसार शिफारस करण्यात यावी.
ई) वरील प्रमाणे कार्यवाही करताना गुणवत्ता यादीत अंतर्भाव करण्यासाठी उमेदवाराने एकूण गुणांच्या किमान ४५% गुण प्राप्त करणे आवश्यक राहील.
फ) जिल्हास्तरीय पदांसाठी निवड होणाऱ्या उमेदवारांना संबंधित जिल्हयाचा भूगोल, सामाजिक इतिहास, हवामान इ. स्थानिक बाबींची/वैशिष्ट्यांची माहिती असणे आवश्यक आहे. यास्तव सामान्यज्ञान या विषयाची प्रश्नपत्रिका तयार करताना सदर बाब विचारात घेण्यात यावी.
ग) गट-ब (अराजपत्रित), गट-क व गट-ड मधील कोणत्याही पदासाठी उमेदवारांची निवड करताना मौखिक परीक्षा (मुलाखती घेण्यात येऊ नये.
ह) परीक्षेतील प्रश्नांचा स्तर हा त्या त्या पदांच्या सेवाप्रवेश नियमांमध्ये विहित करण्यात आलेल्या किमान शैक्षणिक अर्हतेच्या दर्जापेक्षा निम्न नसावा.
ज) ज्या पदांकरिता पदवी ही कमीतकमी अर्हता आहे, अशा पदांकरिता परीक्षेचा दर्जा भारतातील मान्यताप्राप्त विद्यापीठांच्या पदवी परीक्षेच्या दर्जाच्या समान राहील. परंतु त्यापैकी मराठी व इंग्रजी या विषयांच्या प्रश्नपत्रिकेचा दर्जा उच्च माध्यमिक शालांत परीक्षेच्या (इयत्ता १२ वी) दर्जाच्या समान राहील.
पृष्ठ १२ पैकी ७
# Page 8
शासन निर्णय क्रमांक: प्रानिमं १२२२/प्र.क्र.५४/का.१३-अ
९. उमेदवारांना समान गुण मिळाल्यास:
परीक्षेचा निकाल तयार करताना, परीक्षेत ज्या पात्र उमेदवारांना समान गुण असतील अशा उमेदवारांचा गुणवत्ता यादीमधील प्राधान्यक्रम पुढीलप्रमाणे निश्चित करण्यात यावा: अ) आत्महत्याग्रस्त शेतकऱ्याच्या पाल्यास प्रथम प्राधान्य राहील.
ब) समान गुणप्राप्त उमेदवारांमध्ये आत्महत्याग्रस्त शेतकऱ्याचा पाल्य नसेल अथवा वरील अनु. क्र.
(अ) नुसार एकापेक्षा अधिक उमेदवार समान गुणप्राप्त असतील तर त्यापैकी वयाने ज्येष्ठ असलेल्या उमेदवारास प्राधान्य देण्यात यावे.
क) वरील अनु. क्र. (अ) व (ब) या दोन्ही अटींमध्ये देखील समान ठरत असलेल्या उमेदवारांच्या बाबतीत, अर्ज सादर करण्याच्या अंतिम दिनांकास उच्चतर शैक्षणिक अर्हता (पदव्युत्तर पदवीधर, पदवीधर, उच्च माध्यमिक शालांत परीक्षा उत्तीर्ण, माध्यमिक शालांत परीक्षा उत्तीर्ण अशा प्रकारे) धारण करणाऱ्या उमेदवारास प्राधान्यक्रम देण्यात यावा.
वरील अनु. क्र. (अ), (ब) व (क) या तिन्ही अटींमध्ये देखील समान ठरत असलेल्या उमेदवारांच्या बाबतीत, सदर पदाच्या सेवाप्रवेश नियमामध्ये विहित असलेल्या किमान शैक्षणिक अर्हतेमध्ये उच्चतर गुण प्राप्त उमेदवारास प्राधान्यक्रम देण्यात यावा.
(टीप: आत्महत्याग्रस्त शेतकऱ्याचा पाल्य म्हणजे शासन निर्णय, महसूल व वन विभाग, क्र. एससीवाय १२०५/प्र.क्र.१८९/म-७, दिनांक २३ जानेवारी, २००६ अन्वये गठीत करण्यात आलेल्या जिल्हाधिकाऱ्यांच्या अध्यक्षतेखालील जिल्हास्तरीय समितीने ज्या कुटुंबास शेतकऱ्याच्या आत्महत्याप्रकरणी मदतीसाठी पात्र ठरविले असेल अशा कुटुंबातील मृत शेतकऱ्याचा पाल्य (पत्नी/मुलगे/मुलगी) होय.)
१०. निवडसूचीत समाविष्ट करावयाच्या उमेदवारांची संख्या:
निवडसूची ही प्रवर्गनिहाय तयार करण्यात यावी व त्यामध्ये समाविष्ट करावयाच्या उमेदवारांची संख्या पुढीलप्रमाणे असावी: -
---------------------------------------------------------------------------------------
| प्रवर्गनिहाय रिक्त पदांची संख्या | निवडसूचीमध्ये समाविष्ट करावयाच्या उमेदवारांची संख्या |
| १ | ३ |
| २ ते ४ | रिक्त पदे अधिक रिक्त पदांच्या १०० टक्के किंवा ५ यापैकी जे अधिक असेल ते. |
| ५ ते९ | रिक्त पदे अधिक रिक्त पदांच्या ५० टक्के किंवा १० यापैकी जे अधिक असेल ते. |
| १० ते ४९ | रिक्त पदे अधिक रिक्त पदांच्या ३० टक्के किंवा १५ यापैकी जे अधिक असेल ते. |
| ५० किंवा याहून  |  अधिक | रिक्त पदे अधिक रिक्त पदांच्या २५ टक्के. |
---------------------------------------------------------------------------------------
वरीलप्रमाणे अतिरिक्त उमेदवारांच्या संख्येची परिगणना करताना उमेदवारांची संख्या अपूर्णांकात येत असल्यास पुढील पूर्णांक संख्या विचारात घेण्यात यावी.
११. निवडसूचीची कालमर्यादा अ) निवड समितीने तयार केलेली निवडसूची १ वर्षासाठी किंवा निवडसूची तयार करताना ज्या दिनांकापर्यंतची रिक्त पदे विचारात घेण्यात आली आहेत त्या दिनांकापर्यंत, यापैकी जे नंतर घडेल त्या दिनांकापर्यंत विधीग्राह्य राहील. त्यानंतर ही निवडसूची व्यपगत होईल.
पृष्ठ १२ पैकी ८
# Page 9
शासन निर्णय क्रमांकः प्रानिमं १२२२/प्र.क्र.५४/का.१३-अ
बा निवड समितीने तयार केलेल्या निवडसूचीमधून ज्येष्ठतेनुसार उमेदवारांची नियुक्तीसाठी शिफारस केल्यानंतर शिफारस केलेला उमेदवार सदर पदावर विहित मुदतीत रूजू न झाल्यास किंवा संबंधित पदाच्या सेवाप्रवेश नियमातील तरतुदीनुसार, किंवा जात प्रमाणपत्र / अन्य आवश्यक प्रमाणपत्रांची अनुपलब्धता / अवैधता किंवा अन्य कोणत्याही कारणास्तव नियुक्तीसाठी पात्र ठरत
नसल्याचे आढळून आल्यास अथवा शिफारस केलेला उमेदवार रुजू झाल्यानंतर नजिकच्या
कालावधीत त्याने राजीनामा दिल्यामुळे किंवा त्याचा मृत्यू झाल्याने पद रिक्त झाल्यास, अशी पदे त्या त्या प्रवर्गाच्या निवडसूचीतील अतिरिक्त उमेदवारांमधून वरिष्ठतेनुसार उतरत्या क्रमाने भरण्यात यावीत. मात्र, अशी कार्यवाही निवडसूचीच्या कालमर्यादेत करण्यात यावी.
१२. पदभरती प्रक्रियेची अंमलबजावणी व संनियंत्रण अ) जिल्हास्तरीय/प्रादेशिकस्तरीय/राज्यस्तरीय सरळसेवेची पदे भरताना शासनाच्या उपरोक्त निर्देशांची अंमलबजावणी व संनियंत्रण करण्याची जबाबदारी संबंधित मंत्रालयीन प्रशासकीय
विभागाच्या अपर मुख्य सचिव/प्रधान सचिव/सचिव यांची राहील.
ब) परीक्षांसंदर्भात काही आक्षेप/वाद/ न्यायालयीन प्रकरण / विधानमंडळ कामकाजविषयक बाबी उद्भवल्यास, त्याची संपूर्ण जबाबदारी मंत्रालयीन प्रशासकीय विभागाच्या अपर मुख्य सचिव/प्रधान सचिव/सचिव यांची राहील.
क) पदभरती कालावधीत परीक्षांबाबतच्या तक्रारींचे निराकरण करण्यासाठी तक्रार निवारण कक्ष स्थापन करण्यात यावा.
१३. निवडसमितीचे निर्णय अभिलिखित करणे.
निवड समितीचे सर्व निर्णय संबंधित विभाग कार्यालय यांच्याकडे निवड समितीकडून अभिलिखित करण्यात यावेत.
१४. भूतपूर्व दुय्यम सेवा निवड मंडळांच्या कक्षेतील (महाराष्ट्र लोकसेवा आयोगाच्या कक्षेबाहेरील) सरळसेवा भरतीसाठी सामान्य प्रशासन विभागाने विहित केलेल्या कार्यपद्धतीपेक्षा वेगळी कार्यपद्धती काही मंत्रालयीन प्रशासकीय विभागांनी विहित केलेली आहे. असे संबंधित मंत्रालयीन प्रशासकीय विभाग तसेच राज्यातील सर्व स्थानिक स्वराज्य संस्था व राज्य शासनाच्या अधिपत्त्याखालील सर्व सार्वजनिक उपक्रम, मंडळे, महामंडळे, संचालनालये त्यांच्याशी संबंधित पदभरतीसाठी प्रस्तुत परीक्षा पध्दतीचा पर्याय स्वीकारु शकतील.
# Page 10
# Page 11
# Page 12