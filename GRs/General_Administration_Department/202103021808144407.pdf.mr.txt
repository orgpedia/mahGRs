# Page 1
शासनाच्या विविध विभागामार्फत राबविण्यात येणाऱ्या योजनांची लोककला व पथनाटयांद्वारे जाहिराती व प्रसिध्दी करण्यासाठी लोककला संस्थांच्या यादीस मुदतवाढ देण्याबाबत...
महाराष्ट्र शासन
सामान्य प्रशासन विभाग
शासन निर्णय क्रमांक :- मावज-२०२१/प्र.क्र.०९/३४
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- ०२ मार्च, २०२१
वाचा :- १) सामान्य प्रशासन विभाग, शासन निर्णय क्रमांक : मावज-२०१८/प्र.क्र.२३५/का. ३४, दिनांक २०.१२.२०१९ २) माहिती व जनसंपर्क महासंचालनालयाचे पत्र क्र.वृत्तचित्र २०२०/लोककला/का-७/५२६, दिनांक ३१.१२.२०२०
प्रस्तावना : शासनाच्या विविध योजनांची माहिती जनतेपर्यंत पोहोचविण्यासाठी सर्वसाधारणत: वृत्तपत्रादी पारंपारिक माध्यमे आणि इलेक्ट्रोनिक्स माध्यमांचा मोठया प्रमाणात वापर केला जात असला तरीही लोककला आणि पथनाटयांद्वारे शासनाच्या लोक कल्याणकारी योजना जनतेपर्यंत पोहोचवण्याचे प्रभावी माध्यम असल्याचे अनेकवेळा स्पष्ट झाले आहे. त्यामुळे शासकीय योजना आणि योजनेचा लाभ घेतलेल्या लाभार्थ्यांचे अनुभव हे जनतेपर्यंत पोहोचण्यासाठी ग्रामीण भागात लोककला तर शहरी भागांमध्ये पथनाटयाचा वापर करुन शासनाच्या विविध योजनांची माहिती जनतेला देण्यासाठी लोककला आणि पथनाटयांचा वापर करण्यासाठी संस्थांची यादी संदर्भाधिन दिनांक २० डिसेंबर, २०१८ च्या शासन निर्णयान्वये मान्यता देण्यात आली आहे.
२. कोविड संसर्गाच्या प्रार्दुभावामुळे कार्यालयीन उपस्थिती नियंत्रीत करण्यात आल्यामुळे लोककला सादर करणाऱ्या संस्थाची यादी तयार करण्याच्या कार्यवाहीला विलंब झाला त्यामुळे सदर यादीस मुदतवाढ देण्याचे शासनाच्या विचाराधिन आहोत.
शासन निर्णय :
संदर्भाधिन दिनांक २० डिसेंबर, २०१८ च्या शासन निर्णयान्वये लोककला व पथनाटयाचा वापर करण्यासाठी दिलेल्या संस्थेच्या यादी दिनांक ३१ मार्च, २०२१ पर्यंत मुदतवाढ देण्यात येत आहे.
२. कोविड २०१९ च्या पार्श्वभूमीवर लोककला व पथनाटय यांचे सादीकरण मोकळया मैदानावर व सादरीकरणाच्या वेळी सामाजिक अंतर राखणे आणि राज्यशासनाने ठरवून दिलेल्या मार्गदर्शक सूचनानुसार योग्य ती खबरदारी घ्यावी.
३. संस्थाची नवी यादी तयार करण्याची कार्यवाही माहिती व जनसंपर्क कार्यालयाने तात्काळ पूर्ण करावी.
४. लोककला व पथनाटय सादर करणाऱ्या संस्थांच्या पथकांचे स्वरुप व सादर करण्यासाठी अटी व मानधन सामान्य प्रशासन विभाग, दि.२०.१२.२०१९ च्या शासन निर्णयानुसार असतील.
५. सदर यादी शासन निर्णय निर्गमित झाल्याच्या दिनांकापासून ३१ मार्च, २०२१ पर्यंत अस्थित्वात राहील.
# Page 2
शासन निर्णय क्रमांकः मावज-२०२१/प्र.क्र.०९/३४
६. लोककला व पथनाटयांच्या कार्यक्रमांच्या सादरीकरणाचा पुरावा म्हणून विवक्षीत भागामध्ये केलेल्या कार्यक्रमांचे फोटो व चित्रीकरण हे संबंधित क्षेत्राचे अक्षांक्ष रेखांश दर्शविण्याऱ्या अॅपद्वारे (उदा. Time Lapse Camera App.) सादर करण्याच्या तसेच या बाबींवरील खर्च हा वित्त विभागाने र्निबंध घातलेल्या बाबीं व्यतिरिक्त असल्याच्या अधिनतेने मान्यता देण्यात येत आहे.