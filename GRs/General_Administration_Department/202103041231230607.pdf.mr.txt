# Page 1
ईव्हीएम व व्हीव्हीपॅट मशीनच्या साठवणूकीसाठीच्या गोदामांच्या दुरुस्तीच्या खर्चासाठी निधी वितरीत करणेबाबत.
महाराष्ट्र शासन
सामान्य प्रशासन विभाग
शासन निर्णय, क्रमांक: बीयुडी-२०२०/प्र.क्र. ५७७/२०/का.३३
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२
दिनांक : ०४ मार्च, २०२१.
वाचा : १) शासन निर्णय, सामान्य प्रशासन विभाग क्र. ईव्हीएम-२०१९/प्र.क्र.१४८२/१९/का.३३, दिनांक १७.०९.२०२०
२) शासन शुध्दीपत्रक, सामान्य प्रशासन विभाग क्र. ईव्हीएम-२०१९/प्र.क्र.१४८२/१९/का.३३, दिनांक २२.१०.२०२०
३) वित्त विभाग ज्ञापन क्रमांक- आकनि-२०२०/प्र.क्र.०७/अर्थ-१४, दिनांक २५.०९.२०२० ४) शासन निर्णय, सामान्य प्रशासन विभाग क्र. ईव्हीएम-२०२०/प्र.क्र.४९२/२०/३३, दिनांक २१.०१.२०२१,
प्रस्तावना: भारत निवडणूक आयोगाच्या निर्देशानुसार ईव्हीएम/व्हीव्हीपॅटच्या साठवणूकीकरिता कायमस्वरूपी नवीन गोदामे बांधणे, तसेच महाराष्ट्र राज्य वखार महामंडळाकडून भाडेपट्ट्याने घेतलेल्या गोदामांमध्ये आवश्यक बदल / दुरुस्तीची कामे करणे आवश्यक आहे. सार्वजनिक बांधकाम विभागाकडे सदर गोदामे बांधण्यासाठी कोणतेही लेखाशीर्ष उपलब्ध नसल्याने ईव्हीएम/व्हीव्हीपॅटच्या साठवणूकीसाठी गोदामांचे बांधकाम करण्यासाठी सामान्य प्रशासन विभागाने उपभोक्ता विभाग म्हणून प्रशासकीय मान्यता देवून आर्थिक तरतूद करून निधी उपलब्ध करून देण्याबाबत सार्वजनिक बांधकाम विभागाने अभिप्राय दिले आहेत. यास्तव, संदर्भाधिन शासन निर्णय दिनांक १७.०९.२०२० व शासन शुध्दीपत्रक दिनांक २२.१०.२०२० अन्वये ईव्हीएम व व्हीव्हीपॅट मशीनच्या साठवणूकीसाठी गोदामे बांधणे व दुरूस्ती करण्याच्या खर्चाच्या तरतूदीसाठी नवीन लेखाशीर्ष उघडण्यात आले आहे. नवीन लेखाशीर्ष उघण्यात आल्यानंतर ईव्हीएम व व्हीव्हीपॅट मशीनच्या साठवणुकीसाठी गोडाऊन बांधणे व दुरुस्ती करणे या तातडीच्या कामासाठी वित्त विभागाने संदर्भाधिन दिनांक २५.०९.२०२० च्या ज्ञापनान्वये आकस्मिकता निधीतून रु.१९.७३ कोटी इतका निधी मंजूर झालेला असून माहे डिसेंबर २०२० च्या विधीमंडळाच्या हिवाळी अधिवेशनात रु.१९.७३ कोटी इतक्या पुरवणी मागणीद्वारे या आकस्मिकता निधीची पूर्तता करण्यात आली आहे. ईव्हीएम व व्हीव्हीपॅट च्या साठवणूकीसाठी महाराष्ट्र राज्य वखार महामंडळाकडून दीर्घमुदतीच्या भाडेपट्ट्याने घेतलेल्या गोदामांच्या दुरुस्तीच्या कामांचे पालघर या जिल्ह्याच्या अंदाजपत्रकास प्रशासकीय मान्यतेबाबतचा दिनांक २१.०१.२०२१ चा शासन निर्णय निर्गमित करण्यात आला. त्यानुसार पालघर जिल्ह्यांला निधी वितरीत करण्याची बाब शासनाच्या विचाराधिन होती.
शासन निर्णय ईव्हीएम व व्हीव्हीपॅट च्या साठवणूकीसाठी आवश्यक असलेल्या गोदामांच्या दुरूस्तीच्या कामांसाठी अंदाजपत्रकानुसार अंदाजपत्रकीय किंमतीच्या ५०% या प्रमाणात, जिल्हाधिकारी व जिल्हा निवडणूक अधिकारी, पालघर यांना खालीलप्रमाणे एकूण रु.१६,५८,२०५/- (रूपये सोळा लाख अठ्ठावन्न हजार दोनशे पाच फक्त) इतका निधी वितरीत करण्यात येत आहे :
# Page 2
शासन निर्णय क्रमांकः बीयुडी-२०२०/प्र.क्र. ५७७/२०/का.३३
------------------------------------------------------------------------------
| अ.क्र. | जिल्हा | अंदाजपत्रकीय किंमत (रुपये) | वितरीत करावयाची रक्कम (५०%) (रुपये) |
|  | पालघर | ३३,१६,४०९/ | १६,५८,२०५/ |
------------------------------------------------------------------------------
२. सदर खर्च मागणी क्रमांक ए-०९, लेखाशीर्ष ४०७०-इतर प्रशासनिक सेवांवरील भांडवली खर्च, १०१-निवडणूक, (००)(०१) ईव्हीएम व व्हीव्हीपॅट मशीनच्या साठवणुकीसाठी नवीन गोदामे बांधणे व दुरुस्ती (कार्यक्रम) (४०७० ०३२९) ५३-मोठी बांधकामे या लेखाशीर्षांतर्गत सन २०२०-२०२१ या आर्थिक वर्षाच्या मंजूर अनुदानातून भागविण्यात यावा.
३. संबंधित जिल्हाधिकारी व जिल्हा निवडणूक अधिकारी यांनी त्यांना मंजूर करण्यात आलेले अनुदान उद्दीष्ट निहाय व विहित मर्यादेतच खर्च करावे. तसेच मंजूर अनुदानापेक्षा जास्त खर्च होणार नाही याची दक्षता घ्यावी.
४. सदर तरतूद खर्च करण्यासाठी उप सचिव व सह मुख्य निवडणूक अधिकारी व त्यांच्या अधिनस्त संबंधित जिल्हाधिकारी व जिल्हा निवडणूक अधिकारी यांना नियंत्रण अधिकारी म्हणून घोषित करण्यात येत आहे. तसेच संबंधित जिल्हाधिकारी व जिल्हा निवडणूक अधिकारी यांच्या अधीन संबंधित जिल्हयांचे उप जिल्हाधिकारी व उप जिल्हा निवडणूक अधिकारी तसेच संबंधित जिल्हयाचे कार्यकारी अभियंता, सार्वजनिक बांधकाम विभाग यांना आहरण व संवितरण अधिकारी म्हणून घोषित करण्यात येत आहे. सदर निधी आहरण करुन हा खर्च वेळेत होईल हे संबंधित जिल्हाधिकारी व जिल्हा निवडणूक अधिकारी यांनी पहावे. तसेच याबाबतचा अहवाल व खर्चाची माहिती मुख्य निवडणूक अधिकारी, महाराष्ट्र राज्य यांच्या कार्यालयास पाठवावी.
५. सदर शासन निर्णय वित्त विभाग अनौ. संदर्भ क्रमांक: २६०/२०२०/व्यय-४, दिनांक २२.०९.२०२० आणि वित्त विभाग, ज्ञापन क्र. आकनि-२०२०/प्र.क्र.०७/अर्थ-१४, दिनांक २५.०९.२०२० अन्वये दिलेल्या सहमतीने निर्गमित करण्यात येत आहे.
# Page 3