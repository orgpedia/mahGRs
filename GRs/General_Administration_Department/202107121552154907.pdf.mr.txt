# Page 1
शासकीय अधिकारी / कर्मचारी यांचे कार्यमूल्यमापन अहवाल त्यांच्या पती / पत्नी अथवा जवळच्या नातेवाईकाने प्रतिवेदित / पुनर्विलोकित न करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक : सीएफआर १२२१/प्र.क्र.६१/का.१३
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : १२ जुलै, २०२१.
वाचा : १. शासन निर्णय, सामान्य प्रशासन विभाग क्रमांक : सीएफआर- १२१०/प्र.क्र.४७/१३, दि. ०१.११.२०११ २. शासन निर्णय, सामान्य प्रशासन विभाग, क्रमांक : सीएफआर- १२११/प्र.क्र.२५७/१३, दि. ०२.०२.२०१७ ३. शासन निर्णय, सामान्य प्रशासन विभाग, क्रमांक : सीएफआर-१२११/प्र.क्र.२५७/१३, दि. ०७.०२.२०१८ ४. शासन निर्णय, सामान्य प्रशासन विभाग, क्रमांक : सीएफआर-१२१८/प्र.क्र.८/तेरा, दि. ०५.०३.२०१८
शासन परिपत्रक :
शासकीय अधिकारी/कर्मचारी यांचे कार्यमूल्यमापन अहवाल लिहिण्याबाबतच्या
मार्गदर्शक सूचना दि. १.११.२०११ च्या शासन निर्णयान्वये निर्गमित करण्यात आल्या आहेत.
तसेच दि.२.२.२०१७, दि.७.२.२०१८ व दि.५.३.२०१८ च्या शासन निर्णयान्वये राज्य शासकीय
अधिकारी/कर्मचारी यांच्या कार्यमूल्यमापन अहवालांचे नमुने सुधारीत करण्यात आले असून
कार्यमूल्यमापन अहवाल ऑनलाईन नोंदविण्यासाठी विकसित करण्यात आलेल्या महापार या
संगणकीय प्रणालीत गट- अ व गट-ब (राजपत्रित) अधिकाऱ्यांचा टप्प्या-टप्प्याने समावेश करण्यात
येत आहे.
२. शासकीय अधिकारी/कर्मचारी यांचा कार्यमूल्यमापन अहवाल हा महत्वाचा दस्तऐवज
आहे. कार्यमूल्यमापन अहवालावरुन अधिकाऱ्यांच्या पुढील विकासासाठी मूलभूत व महत्वपूर्ण
माहिती उपलब्ध होते. त्यामुळे संबंधित अधिकारी/कर्मचारी, प्रतिवेदन/पुनर्विलोकन अधिकारी
यांनी अतिशय जबाबदारीने कार्यमूल्यमापन अहवाल लिहिणे आवश्यक आहे.
३. शासकीय अधिकारी / कर्मचारी यांचे कार्यमूल्यमापन अहवाल लिहिण्याबाबत खालीलप्रमाणे सूचना देण्यात येत आहेत
१) शासकीय अधिकारी / कर्मचारी यांचे कार्यमूल्यमापन अहवाल त्यांच्या पती/पत्नी अथवा
जवळच्या नातेवाईकाने प्रतिवेदित/पुनर्विलोकित करु नयेत.
# Page 2
शासन परिपत्रक क्रमांक: सीएफआर १२२१/प्र.क्र.६१/का. १३
२) शासकीय अधिकारी/कर्मचारी यांचे पती/पत्नी अथवा जवळचे नातेवाईक प्रतिवेदन
अधिकारी असल्यास पुनर्विलोकन अधिकाऱ्याने कार्यमूल्यमापन अहवालाचे प्रतिवेदन
करावे व त्यांच्या वरिष्ठ अधिकाऱ्याने पुनर्विलोकन करावे.
३) शासकीय अधिकारी / कर्मचारी यांचे पती/पत्नी अथवा जवळचे नातेवाईक पुनर्विलोकन
अधिकारी असल्यास कार्यमूल्यमापन अहवालाचे पुनर्विलोकन त्यांच्या वरिष्ठ अधिकाऱ्याने
करावे.
# Page 3