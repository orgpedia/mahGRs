# Page 1
सैनिक कल्याण विभाग, महाराष्ट्र राज्य, पुणे यांच्या आस्थापनेवरील जिल्हा सैनिक कल्याण अधिकारी, गट-अ या पदावर नियुक्ती देणेबाबत.
महाराष्ट्र शासन
सामान्य प्रशासन विभाग
शासन आदेश क्र. नियुक्ती २०२२/प्र.क्र.६२/कार्या.२८
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : १५ फेब्रुवारी,२०२३
वाचा: उप सचिव, महाराष्ट्र लोकसेवा आयोग, मुंबई यांचे क्रमांक जीडीआर-२४२१/सीआर-२२/२०२१/अठ्ठावीस, दिनांक २९/०६/२०२२ चे पत्र.
प्रस्तावना : जिल्हा सैनिक कल्याण अधिकारी, गट-अ च्या २२ पदांचे मागणीपत्र महाराष्ट्र लोकसेवा आयोगाकडे शासन पत्र सामान्य प्रशासन विभाग क्र. सैकवि-२०२१/प्र.क्र.८७/२८,दिनांक २९/०९/२०२१ अन्वये पाठविण्यात आले होते.
त्या अनुषंगाने आयोगाने जिल्हा सैनिक कल्याण अधिकारी, गट-अ, या पदासाठी जाहिरात क्र.२५९/२०२१ अन्वये विज्ञापित केलेल्या २२ जागांपैकी ११ जागांवर उमेदवारांची गुणवत्तेच्या आधारे नियुक्तीसाठी संदर्भाधीन पत्रान्वये शिफारस केली आहे.
शिफारसप्राप्त सदर ११ उमेदवारांपैकी श्रीमती ज्योती मोतीराम गुळवे या कागदपत्र पडताळणीसाठी हजर राहिल्या नाहीत. त्याचप्रमाणे त्यांचे वैद्यकीय तपासणी प्रमाणपत्र व चारित्र्यपूर्व पडताळणी प्रमाणपत्र प्राप्त झाले नाही त्यानुसार त्या रूजू होणार नसल्याचे समजून त्यांना नियुक्ती देणे उचित ठरणार नाही. त्यानुसार उर्वरीत १० उमेदवारांना महाराष्ट्र शासकीय गट "अ" व गट "ब" (राजपत्रित व अराजपत्रित) पदांवर सरळसेवेने व पदोन्नतीने नियुक्तीसाठी महसूल विभाग वाटप नियम, २०२१ संदर्भातील सामान्य प्रशासन विभागाची अधिसूचना दिनांक १४/०६/२०२१ नुसार महसूली विभागाचा विकल्प प्राप्त करून घेऊन जिल्हा सैनिक कल्याण अधिकारी, गट-अ पदावर नियुक्ती देण्याची बाब शासनाच्या विचाराधीन होती.
शासन आदेश : महाराष्ट्र लोकसेवा आयोगाने शिफारस केलेल्या एकूण ११ उमेदवारांपैकी १० उमेदवारांना जिल्हा सैनिक कल्याण अधिकारी, गट-अ या पदावर सातव्या आयोगानुसार वेतन स्तर एस-१८: रु. ४९,१००-१,५५,८०० या वेतनश्रेणी मध्ये महाराष्ट्र नागरी सेवा (सेवेच्या सर्वसाधारण अटी व शर्ती), नियम १९८१ मधील नियम ९(४३) मध्ये विहित केलेल्या परिविक्षाधीन या संज्ञेच्या व्याख्येनुसार त्यांना त्यांच्या नावासमोर दर्शविलेल्या ठिकाणी तात्पुरती नियुक्ती करण्यात येत आहे.
---------------------------------------------------------------------------------------
| अ.क्र. | उमेदवाराचे नाव | पदनाम  |  | नियुक्तीचा जिल्हा |
| १) | श्री. हंगे सतेश दैवानराव | जिल्हा सैनिक कल्याण अधिकारी | पुणे |
| २) | श्री. भीमसेन केशव चवदार | जिल्हा सैनिक कल्याण अधिकारी | सांगली |
| ३) | श्री. शरद प्रकाश पांढरे | जिल्हा सैनिक कल्याण अधिकारी | लातूर |
| ४) | श्री. विलास शंकर सोनावने | प्रभारी अधिकारी, छात्रपूर्व प्रशिक्षण केंद्र, नाशिक | नाशिक |
| ५) | श्री. राठोड नितीन विठ्ठल | जिल्हा सैनिक कल्याण अधिकारी | मुंबई उपनगर |
| ६) | श्री. विद्यासागर लहानू कोरडे | जिल्हा सैनिक कल्याण अधिकारी | अहमदनगर |
| ७) | श्री. चतूर प्रशांत आत्माराम | जिल्हा सैनिक कल्याण अधिकारी | अमरावती |
| ८S ) | श्री. पाटील निलेश प्रकाश | जिल्हा सैनिक कल्याण अधिकारी | जालना |
| ९) | श्री. राहूल वैजनाथ माने | जिल्हा सैनिक कल्याण अधिकारी | रायगड |
| १०) | श्रीमती सरोदे रुपाली पांडुरंग | जिल्हा सैनिक कल्याण अधिकारी | बुलढाणा |
---------------------------------------------------------------------------------------
# Page 2
शासन आदेश क्रमांकः नियुक्ती २०२२/प्र.क्र.६२/कार्या.२८
२. सदर १० अधिकाऱ्यांना ते या पदाचा कार्यभार ज्या दिनांकास स्विकारतील त्या दिनांकापासून खालील अटी व शर्तींच्या अधीन राहून तात्पुरती नियुक्ती देण्यात येत आहे.
१) नियुक्ती दिलेल्या उमेदवारांनी सदरहू आदेशाच्या दिनांकापासून ३० दिवसांच्या कालावधीत रुजू होणे आवश्यक आहे. जे उमेदवार या मुदतीत रुजू होणार नाहीत ते महाराष्ट्र लोकसेवा आयोगाने दिलेली जेष्ठता गमावतील व त्यांच्या नियुक्तीचे आदेश कोणतीही पूर्वसूचना न देता रद्द करण्यात येतील.
२) नियुक्तीसाठी विहित केलेल्या ३० दिवसांच्या कालावधीत अपवादात्मक परिस्थितीत रुजू होणे शक्य नसेल तर त्यासाठी संबंधित उमेदवारांनी तात्काळ समर्थनीय कारणांसह अर्ज शासनाकडे सादर करावा. याबाबतची तपासणी करुन रुजू होण्यासाठी कालावधी वाढवून देणे आवश्यक आहे, अशी परिस्थिती असल्याची खात्री पटल्यावर संबंधित उमेदवारास नेमणूकीच्या पदावर हजर होण्यासाठी कालावधी वाढवून देण्याबाबत शासनस्तरावर निर्णय घेण्यात येईल. मात्र अशा प्रकारे कालावधी वाढवून दिल्यानंतर महाराष्ट्र लोकसेवा आयोगाने गुणवत्ता क्रमानुसार अनुज्ञेय असलेली जेष्ठता सदर उमेदवार गमावेल.
३) उमेदवारांनी नियुक्ती स्विकारण्यासाठी करावा लागणारा प्रवासखर्च स्वत: करणे आवश्यक आहे.
४) वरील उमेदवारांना सामान्य प्रशासन विभाग, शासन निर्णय दि. २२ जून २०२१ मधील नविन परिविक्षाधीन धोरण लागू राहील. त्यानुसार त्यांचा परिविक्षाधीन कालावधी दोन वर्षाचा असेल.
परिविक्षाधीन कालावधीतील त्यांचे काम व वर्तणूक समाधानकारक नसेल तर त्यांची सदर शासकीय सेवा कोणतीही पूर्वसूचना न देता समाप्त करण्यात येईल.
५) शिफारसपात्र उमेदवारांची नियुक्ती ही लष्करी सेवा अभिलेखाच्या पडताळणीच्या अधिन राहून असेल. सदर सेवा अभिलेख पडताळणी संचालक, सैनिक कल्याण विभाग, पुणे यांनी करावी. सदर पडताळणी अहवाल समाधानकारक/असमाधानकारक आहे किंवा कसे याबाबत संचालक, सैनिक कल्याण विभाग, पुणे यांनी खात्री करुन तसा अहवाल शासनास शक्य तितक्या लवकर सादर करावा.
६) नियुक्तीपूर्वी वरील उमेदवारांच्या सर्व प्रमाणपत्रांची सत्यता तपासणी संचालक, सैनिक कल्याण विभाग, पुणे यांनी करावी. आयोगाने जिल्हा सैनिक कल्याण अधिकारी, गट-अ या पदावर शिफारस केलेल्या अ.क्र.१ ते ४ आणि १० येथील उमेदवारांची "खुला" या प्रवर्गातून निवड झाली असल्याने त्यांच्या जाती दाव्याच्या पडताळणीची आवश्यकता नाही.
७) तर क्र. ५ ते क्र.९ येथील उमेदवारांची जाती दाव्याच्या पडताळणीची आवश्यकता आहे. त्यांनी ते नियुक्तीच्या वेळी सादर करावे. तसेच, अ. क्र. १० येथील उमेदवाराची निवड खुल्या प्रवर्गातील महिलांसाठी आरक्षित पदावर झाली असल्याने त्यांच्या नियुक्तीपूर्वी त्यांच्या उन्नत व प्रगत गटात मोडत नसल्याबाबतच्या प्रमाणपत्राची संचालक, महिला व बालकल्याण, महाराष्ट्र राज्य, ३, चर्च रोड, पुणे यांच्याकडून तपासणी करुन घेणे आवश्यक आहे. संचालक, सैनिक कल्याण विभाग पुणे यांनी सदर कार्यवाही करावी.
८) संचालक, सैनिक कल्याण विभाग, पुणे यांनी सदर उमेदवारांचे सविस्तर नियुक्तीचे आदेश निर्गमित करण्यापूर्वी उक्त नमूद बाबींची पूर्तता होत असल्याची खात्री करावी व त्याप्रमाणे शासनास अहवाल सादर करावा.
९) वरील उमेदवारांचा पूर्व चारित्र्य व वर्तणूक पडताळणीबाबतचा अहवाल प्राप्त झाला असून तो समाधानकारक आहे.
पृष्ठ ४ पैकी २
# Page 3
शासन आदेश क्रमांकः नियुक्ती २०२२/प्र.क्र.६२/कार्या.२८
१०) जिल्हा सैनिक कल्याण अधिकारी, गट-अ या पदावर नेमणूक करण्यात आलेल्या एकूण १० उमेदवारांची वैद्यकीय तपासणी करण्यात आली असून सर्व उमेदवारांचा वैद्यकीय अहवाल प्राप्त झाला आहे.
११) हिंदी व मराठी भाषा परीक्षेसबंधी केलेल्या नियमानुसार जर शिफारसप्राप्त उमेदवार अगोदर उपरोक्त नमुद परीक्षा उत्तीर्ण झाला नसेल किंवा त्याला सदरहू परीक्षा उत्तीर्ण होण्यापासून सूट मिळाली नसेल तर, सदरहू उमेदवारांना ती परीक्षा उत्तीर्ण होणे आवश्यक राहील.
१२) वरील उमेदवारांनी शासन निर्णय सामान्य प्रशासन विभाग,क्र.प्रशिक्षण-२०००/प्र.क्र.६१/२००१/३९, दिनांक १९मार्च,२००३ मधील तरतूदीनुसार संगणक हाताळणी/ वापराबाबतचे ज्ञान असल्याबाबतचे शासन मान्य प्रमाणपत्र विहित कालावधीत सादर करणे आवश्यक राहील.
१३) वर नियुक्त केलेल्या अधिकाऱ्यांचे कामकाज समाधानकारक नाही असे आढळून आल्यास किंवा त्यांची वर्तणूक शासकीय सेवकास शोभेशी नाही असे आढळून आल्यास, त्यांच्या सेवा कोणतीही पूर्वसूचना न देता समाप्त करण्यात येतील.
१४) उपरोक्त उमेदवार त्यांच्या सेवेचा राजीनामा देऊ इच्छित असेल तर त्यांनी परिपत्रक सामान्य प्रशासन विभाग क्र.एसआरव्ही-१०९२/१०३३/प्र.क्र.३३/९२/८दि.०२.१२.१९९७मधील तरतूदीनुसार शासनाला किमान एक महीन्याची आगाऊ नोटीस देणे आवश्यक राहील.त्याचप्रमाणे शासनास या उमेदवारांची सेवा समाप्त करावयाची असेल त्यावेळी अशी एक महिन्याची आगाऊ नोटीस दिली जाईल. मात्र गैरशिस्त,सेवानियमांचा भंग इत्यादी कारणांसाठी सेवा समाप्त करताना वरील उमेदवारांना नोटीस देण्याचे शासनास बंधन राहणार नाही. हे नोटीसीचे नियम या नंतर वेळोवेळी होणा-या नियमांतील बदलाच्या अधिन राहतील.
१५) शासन निर्णय वित्त विभाग क्र. अनियो-१००५/१२६/सेवा-४, दि.३१.१०.२००५ मधील तरतूदीनुसार दि.०१ नोव्हेंबर,२००५ रोजी किंवा त्यानंतर ज्या अधिकारी/कर्मचारी यांची शासकीय सेवेत नियुक्ती होते त्यांना नविन परिभाषित अंशदान निवृत्तीवेतन योजना लागू ठरेल. सध्या अस्तित्वात असलेली निवृत्तीवेतन योजना म्हणजेच महाराष्ट्र नागरी सेवा (निवृत्तीवेतन) नियम १९८२ व महराष्ट्र नागरी सेवा (निवृत्ती वेतनाचे अंशराशीकरण) नियम १९८४ आणि सध्या अस्तित्वात असलेली सर्वसाधारण भविष्य निर्वाह निधी योजना लागू ठरणार नाही.
१६) जिल्हा सैनिक कल्याण अधिकारी, गट-अ या संवर्गात शिफारस करण्यात आलेल्या उमेदवारांपैकी जे उमेदवार शासन सेवेत आहेत अशा उमेदवारांचे गोपनीय अभिलेख नियुक्ती पूर्वी तपासण्याबाबत आयोगाने दिलेल्या सुचनेच्या अनुषंगाने शासन सेवेत कार्यरत असलेल्या उमेदवारांनी त्यांचे गोपनिय अहवाल १ महिन्याच्या आत संचालक, सैनिक कल्याण विभाग, पुणे यांच्याकडे सादर करावे.सदर गोपनिय अहवालाच्या तपासणीच्या अधिन राहून सदर उमेदवारांना लागू राहतील.
१७) जिल्हा सैनिक कल्याण अधिकारी, गट-अ संवर्गासाठी निश्चित केलेल्या सेवा शर्ती सदर उमेदवारांना लागू राहतील.
१८)वर नमूद केलेल्या विनिर्दिष्ट अटी व शर्ती व्यतिरिक्त महाराष्ट्र शासनाच्या गट-अ अधिकाऱ्यांना लागू असलेले सर्व नागरी सेवाविषयक नियम या अधिकाऱ्यांना लागू राहतील.
३. संचालक, सैनिक कल्याण विभाग, पुणे यांनी सदर नियुक्त केलेल्या अधिकाऱ्यांनी कार्यभार स्विकारल्याचा दिनांक आवश्यक तपशीलासह तात्काळ शासनास कळवावा.
पृष्ठ ४ पैकी ३
# Page 4
शासन आदेश क्रमांकः नियुक्ती २०२२/प्र.क्र.६२/कार्या.२८ ४. संचालक, सैनिक कल्याण विभाग, पुणे यांनी संबंधित उमेदवारांचा परिविक्षाधीन कालावधी संपल्यानंतर तो समाधानकारक आहे किंवा कसे याबाबतचा स्वयंस्पष्ट अहवाल शासनास सादर करावा.