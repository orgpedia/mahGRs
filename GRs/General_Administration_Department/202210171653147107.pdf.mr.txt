# Page 1
दक्षता जनजागृती सप्ताह (Vigilance Awareness Week) साजरा करण्याबाबत.
दि.३१ ऑक्टोबर ते ६ नोव्हेंबर, २०२२
महाराष्ट्र शासन
सामान्य प्रशासन विभाग
शासन परिपत्रक क्रमांक: दजस-२०२२/प्र.क्र.६१/११-अ
मंत्रालय, मुंबई -४०००३२
दिनांक – १७ ऑक्टोबर, २०२२
पहा :- शासन निर्णय, सामान्य प्रशासन विभाग, क्रमांक: संकीर्ण-२००१/११२८/प्र.क्र.४३/०१/११-अ, दिनांक : २२ ऑक्टोबर, २००१
परिपत्रक
राज्यात दरवर्षी दक्षता जनजागृती सप्ताह (Vigilance Awareness Week) आयोजित करण्याचा निर्णय संदर्भाधीन दिनांक २२ ऑक्टोबर, २००१ च्या शासन आदेशान्वये घेण्यात आला आहे. यावर्षी दि. ३१ ऑक्टोबर ते ६ नोव्हेंबर, २०२२ या कालावधीत दक्षता जनजागृती सप्ताहाचे आयोजन "भ्रष्टाचारमुक्त भारत-विकसित भारत" (Corruption free India for a developed Nation) ही संकल्पना घेऊन केले जाणार असल्याचे केंद्रीय दक्षता आयोग, नवी दिल्ली यांनी क्र. ०२२/VGL/०२९, दिनांक ०८ सप्टेंबर, २०२२ च्या परिपत्रकान्वये कळविले आहे. त्याची प्रत सोबत जोडली आहे.
२. त्यानुसार राज्यात यावर्षी दिनांक ३१ ऑक्टोबर ते ६ ६ नोव्हेंबर, २०२२ या कालावधीत दक्षता जनजागृती सप्ताहाचे (Vigilance Awareness Week) आयोजन करावयाचे आहे. या संदर्भात पुढीलप्रमाणे सूचना देण्यात येत आहेत
अ) दरवर्षीप्रमाणे राज्य शासनाचे सर्व विभाग व त्यांच्या नियंत्रणाखालील सर्व विभाग प्रमुख/कार्यालय प्रमुख, राज्य शासनाचे अंगीकृत उपक्रम, सहकारी संस्था, स्वायत्त संस्थांमार्फत वरील कालावधीत दक्षता जनजागृती सप्ताहाचे आयोजन करण्यात यावे.
ब) दिनांक ३१ ऑक्टोबर, २०२२ रोजी सकाळी ११.०० वाजता भ्रष्टाचार निर्मूलनाच्या प्रतिज्ञेने कार्यक्रमाचा प्रारंभ होईल. विभाग प्रमुख/कार्यालय प्रमुख किंवा जेष्ठतम अधिकारी यांच्या उपस्थितीत सर्व अधिकारी / कर्मचारी प्रतिज्ञा करतील. (प्रतिज्ञेचा नमुना सोबत जोडला आहे.)
क) प्रतिज्ञा केल्यानंतर मा. राज्यपाल व मा. मुख्यमंत्री यांनी या सप्ताहानिमित्त दिलेला संदेश उपस्थितांना वाचून दाखविण्यात येईल. (संदेशांच्या प्रती सोबत जोडल्या आहेत.)
ड) या सप्ताहाच्या निमित्ताने मा. राज्यपाल व मा. मुख्यमंत्री यांचा संदेश राज्यातील जनतेसाठी प्रसृत करण्यात यावा.
# Page 2
शासन परिपत्रक क्रमांकः दजस-२०२२/प्र.क्र.६१/११-अ
३. या सप्ताहाच्या निमित्ताने पुढीलप्रमाणे कार्यक्रमांचे आयोजन करण्यात यावे - अ) कार्यालयांच्या दर्शनी भागात व सार्वजनिक ठिकाणी (जसे, रेल्वे स्थानक, बस थांबे, विमानतळे, इत्यादि) भ्रष्टाचार निर्मुलन जनजागृती विषयक भित्तीपत्रके/ कापडी फलक/साईन बोर्ड लावण्यात यावेत. व्हॉट्सअॅप, इत्यादि इलेक्ट्रॉनिक समाजमाध्यमांचा, ई-मेल्स, एस. एम. एस. यांचाही जनजागृतीसाठी वापर करावा.
ब) मुंबई, पुणे यासारख्या मोठ्या शहरांतील मोक्याच्या ठिकाणी व्हेरीएबल मेसेज सिस्टिम बोर्डाद्वारे भ्रष्टाचार निर्मुलन जनजागृतीविषयक संदेश प्रसारीत करण्यात यावेत.
क) भ्रष्टाचाराच्या दुष्परिणामांवर प्रकाश टाकण्यासाठी कार्यालये/शाळा/ महाविद्यालयांच्या स्तरावर वादविवाद स्पर्धा / व्याख्याने / निबंध स्पर्धा / कार्यशाळा / चर्चासत्र / मुलाखती यांचे आयोजन करावे.
ड) भ्रष्टाचार निर्मुलन जनजागृतीविषयक विशेष पुस्तिकांचे प्रकाशन व वाटप करावे.
इ) राज्यातील अशासकीय संघटना, स्वयंसेवी संस्था, सामान्य नागरीक यांना दक्षता जनजागृती मोहिमेत मोठया प्रमाणावर/उत्स्फुर्तपणे सहभागी होण्याकरीता आवाहन करावे. त्याकरीता पथनाट्ये /नाटिका, काव्यवाचन, इ. नाविन्यपूर्ण व आकर्षक योजना/ कार्यक्रमांची आखणी करावी.
फ) राज्य शासनाचे सर्व विभाग, विभाग प्रमुख व कार्यालय प्रमुख यांनी त्यांच्या अधिनस्त कार्यालयांत भ्रष्टाचार निर्मुलन जनजागृती विषयक विविध स्पर्धा/ व्याख्याने / निबंधस्पर्धा इ. उपक्रमांचे आयोजन करावे.
४. या सप्ताहाच्या आयोजनासाठी स्वतंत्रपणे निधी उपलब्ध करुन दिला जाणार नसल्याने प्रत्येक कार्यालयाने त्यांच्याकडील उपलब्ध निधीतूनच खर्च करावयाचा आहे.
५. दक्षता जनजागृती सप्ताहाच्या आयोजनासंबंधीची जबाबदारी महासंचालक, लाचलुचपत प्रतिबंधक विभाग यांच्यावर सोपविण्यात आली आहे. त्यांनी केंद्रीय दक्षता आयोगाच्या परिपत्रकातील सूचनांनुसार सप्ताहाचे आयोजन करुन त्याबाबतचा अहवाल विहित प्रपत्रांत शासनास सादर करावा.
६. सर्व मंत्रालयीन विभागांना विनंती करण्यात येते की, त्यांनी या सूचना त्यांच्या आधिपत्याखालील सर्व विभाग प्रमुख व कार्यालय प्रमुख यांच्या निदर्शनास आणाव्यात.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24