# Page 1
विधानमंडळाच्या समित्यांच्या कामकाजात मंत्रालयीन सचिवांनी सर्वतोपरी सहकार्य देणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक : संकीर्ण २०१८/प्र.क्र.१४०/१८(र. व का.)
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक :- १२ सप्टेंबर, २०१८
संदर्भ : : १) शासन परिपत्रक, सामान्य प्रशासन विभाग, क्रमांक : संकीर्ण-२०१८ / प्र.क्र. १७/१८ (र. व का.), दिनांक २ फेब्रुवारी, २०१७.
२) महाराष्ट्र विधानमंडळ सचिवालयाचे पत्र क्रमांक : २१३३९ / म. वि. स. / ड-१, दिनांक १३ ऑगस्ट, २०१८.
परिपत्रक :
लोकलेखा समिती ही विधानमंडळाची एक महत्त्वाची समिती असून सदर समितीशी संबंधित कामकाज संबंधित मंत्रालयीन सचिवांनी गांभीर्याने घेण्याबाबत दिनांक २ फेब्रुवारी, २०१७ च्या परिपत्रकान्वये सूचित करण्यात आले आहे. तथापि लोकलेखा समितीने आयोजित केलेल्या साक्षीस संबंधित मंत्रालयीन सचिवांनी उपस्थित राहणे अनिवार्य असताना काही सचिव साक्षीस उपस्थित राहत
नाहीत. तसेच बैठकीचा कार्यक्रम सुमारे १५ दिवस आधी जाहिर होऊनसुद्धा अनेक वेळा विभागीय सचिवांकडून बैठका पुढे ढकलण्यासाठी बैठकीच्या दिवशी किंवा एक दिवस आधी समितीस कळविण्यात येते. त्यासाठी मुख्य सचिव यांची मान्यता घेणे आवश्यक असतानासुद्धा त्याबाबत मान्यता घेण्यात येत नाही, असे समितीच्या निदर्शनास आले असून याबाबत समितीने तीव्र नाराजी व्यक्त केली आहे.
२. विभागीय सचिवांच्या साक्षीसाठी आयोजित बैठकांसाठी समितीचे सदस्य राज्यातील वेगवेगळ्या भागांतून त्यांच्या व्यस्त कामकाजातून वेळ काढून बैठकीसाठी येत असतात. तथापि सदर बैठका पुढे ढकलण्यात आल्यास समितीच्या सदस्यांना कोणतेही कामकाज न करता परत जावे लागते, ही बाब
उचित नाही. तरी भविष्यात अशा घटनांची पुनरावृत्ती होऊ नये म्हणून सर्व मंत्रालयीन सचिवांना पुन्हा सूचित करण्यात येते की, त्यांनी लोकलेखा समिती तसेच विधानमंडळाच्या इतर सर्व समित्यांच्या कामकाजामध्ये सर्वतोपरी सहकार्य करावे.
३. भविष्यात काही अपरिहार्य अथवा अतिमहत्त्वाच्या कारणास्तव विभागाच्या सचिवांना बैठक पुढे ढकलण्याबाबत विनंती करावयाची झाल्यास त्यांनी मुख्य सचिवांची मान्यता घेऊनच तशी विनंती समितीला करावी. बैठकीस अनुपस्थित राहण्याची सवलत मिळण्यासंदर्भात मुख्य सचिवांची मान्यता घेताना त्याबाबतचा विनंती अर्ज बैठकीच्या नियोजित दिनांकाच्या सात कार्यालयीन दिवस आधी मुख्य सचिवांकडे सादर करणे आवश्यक असून विहित कालमर्यादेत प्राप्त न होणारे अर्ज विचारात घेतले जाणार नाहीत.
# Page 2
शासन परिपत्रक क्रमांक: संकीर्ण २०१८/प्र.क्र. १४०/१८ (र. व का.)