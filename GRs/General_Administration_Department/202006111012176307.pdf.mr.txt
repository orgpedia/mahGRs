# Page 1
महाराष्ट्र राज्यातील कोरोना विषाणू प्रसारावरील प्रतिबंधात्मक उपाय म्हणून लागू करण्यात आलेल्या लॉकडाऊनच्या कालावधीमध्ये दिव्यांग अधिकारी/ कर्मचारी यांच्या शासकीय कार्यालयातील उपस्थितीबाबत स्पष्टीकरणात्मक सूचना.
महाराष्ट्र शासन
सामान्य प्रशासन विभाग
शासन निर्णय क्रमांक : समय २०२०/प्र.क्र.३५/१८(र.वका.)
मादाम कामा रोड, हुतात्मा राजगुरु चौक,
मंत्रालय (विस्तार), मुंबई ४०००३२
दिनांक : ११ जून, २०२०
वाचा:- : १. केंद्रशासनाच्या लोकतक्रार, पेन्शन, कार्मिक व प्रशिक्षण मंत्रालयाचे क्र.११०१३/९/२०१४-Estt- (A III) दिनांक २२ मार्च, २०२० चे आदेश.
२. केंद्रशासनाच्या लोकतक्रार, पेन्शन, कार्मिक व प्रशिक्षण मंत्रालयाचे क्र.११०१३/९/२०१४-Estt-(A III) दिनांक २७ मार्च, २०२० चे आदेश.
३. शासन निर्णय, सामान्य प्रशासन विभाग, क्रमांक: समय-२०२० / प्र. क्र. ३५/१८ (र.वका.), दिनांक १८ एप्रिल, २०२० ४. शासन निर्णय, सामान्य प्रशासन विभाग, क्रमांक : समय-२०२० / प्र. क्र. ३५ /१८ (र.वका.), दिनांक २१ एप्रिल, २०२० ५. शासन निर्णय, सामान्य प्रशासन विभाग, क्रमांक : समय-२०२० / प्र. क्र. ३५ /१८ (र.वका.), दिनांक ४ मे, २०२० ६. केंद्रशासनाच्या लोकतक्रार, पेन्शन, कार्मिक व व प्रशिक्षण मंत्रालयाचे क्र.११०१३/९/२०१४-Estt-(A III) दिनांक १९ मे, २०२० चे आदेश.
७. उपाध्यक्ष, महाराष्ट्र राज्य अपंग कर्मचारी संघटना यांचे मा. मुख्य सचिव महोदयांना उद्देशून लिहिलेले पत्र क्र. १८५१/२०२० दि. २७ मे, २०२०.
८. शासन आदेश, आपत्ती व्यवस्थापन व मदत व पुनवर्सन, क्रमांक : डीएमयू २०२०/सीआर ९२/डीआयएसएम-१, दिनांक ३१ मे, २०२०.
शासन निर्णय:
या विभागाच्या उक्त संदर्भ क्र. ४ येथील दि. २१ एप्रिल, २०२० च्या शासन निर्णयान्वये उक्त संदर्भ क्र. २ येथील केंद्र शासनाच्या दिनांक २७ मार्च, २०२० रोजीच्या
आदेशातील तरतूदीनुसार राज्यामध्ये लॉकडाऊनच्या कालावधीत शासकीय कार्यालयामध्ये
# Page 2
शासन निर्णय क्रमांक: समय २०२०/प्र.क्र.३५/१८(र.वका.)
दिव्यांग अधिकारी / कर्मचाऱ्यांना कामकाज करण्यासाठी उपस्थित राहण्यापासून सूट देण्यात आलेली आहे. मदत व पुनर्वसन विभागाच्या उक्त संदर्भ क्र. ८ येथील दि. ३१ मे, २०२० च्या आदेशान्वये कोरोना विषाणूंचा प्रभाव अधिक असलेल्या क्षेत्रातील शासकीय कार्यालयांमध्ये रोटेशन पध्दतीने दैनंदिन उपस्थिती १५ टक्के इतकी ठेवण्याबाबत सूचना निर्गमित करण्यात आलेल्या आहेत. अशाप्रकारे ज्या क्षेत्रातील शासकीय कार्यालयामधील
उपस्थिती रोटेशनने नियंत्रित करण्यात आलेली आहे, अशी क्षेत्रे वगळता उर्वरित क्षेत्रांमधील शासकीय कार्यालयामध्ये दिव्यांग अधिकारी/ कर्मचाऱ्यांना कामकाज करण्यासाठी उपस्थित राहण्यापासून सूट आहे किंवा कसे याबाबत सुस्पष्ट आदेश देण्याची विनंती उक्त संदर्भ क्र.
७ येथील उपाध्यक्ष, महाराष्ट्र राज्य अपंग कर्मचारी संघटना यांच्या पत्रान्वये करण्यात आलेली आहे.
२. उक्त विनंतीस अनुसरुन खालीलप्रमाणे स्पष्टीकरणात्मक सूचना देण्यात येत आहेत:
(1) कोवीड-१९ विषाणूंच्या (COVID-१९) प्रसारावर प्रतिबंध करण्याच्या अनुषंगाने शासकीय कार्यालयांमधील कर्मचाऱ्यांची एकूण उपस्थिती नियंत्रित
करण्याबाबत वेळोवेळी निर्गमित करण्यात आलेल्या शासन निर्णयान्वये सूचना देण्यात आलेल्या आहेत. या शासन निर्णयानुसार लॉकडाऊनच्या कालावधीमध्ये निश्चित केलेल्या कर्मचारीवर्गाच्या प्रमाणामध्ये (%) संबंधित विभागप्रमुख/कार्यालयप्रमुखांनी त्यांच्या कार्यालयांतील अत्यावश्यक व तातडीच्या स्वरुपाचे कामकाज करण्यासाठी कर्मचाऱ्यांची रोटेशनने यादी
(रोस्टर) तयार करावयाची असून त्यानुसार संबंधित कर्मचाऱ्यांनी कार्यालयात येऊन महत्वाचे कामकाज पूर्ण करावयाचे आहे. उर्वरित घरी राहणाऱ्या सर्व अधिकारी व कर्मचाऱ्यांनी दूरध्वनीद्वारे संपर्कात राहून शासकीय कामकाजात मदत करावयाची आहे. अशा पध्दतीने रोटेशनने ज्या कार्यालयातील उपस्थिती नियंत्रित करण्यात आली आहे, अशा कार्यालयामधील दिव्यांग अधिकारी/ कर्मचारी यांना कार्यालयात उपस्थित राहण्यापासून सूट अनुज्ञेय असेल.
पृष्ठ ५ पैकी २
# Page 3
शासन निर्णय क्रमांक: समय २०२०/प्र.क्र.३५/१८(र.वका.)
(ii) ज्या क्षेत्रातील शासकीय कार्यालयामध्ये शासनाने घेतलेल्या निर्णयानुसार अधिकारी व कर्मचारी यांची उपस्थिती रोटेशनने नियंत्रित करण्यात आलेली
नाही, अशा कार्यालयांमध्ये दिव्यांग अधिकारी / कर्मचारी यांची उपस्थिती अनिवार्य राहील.
(iii) ज्या दिव्यांग अधिकारी / कर्मचारी यांना कार्यालयात उपस्थित राहण्यापासून सूट मिळालेली आहे, त्यांनी कार्यालयातील त्यांचेकडील महत्वाच्या व तातडीच्या शासकीय कामकाजाचा निपटारा होण्याच्या दृष्टीने त्यांचे मोबाईल
क्रमांक तसेच ई-मेल आयडी कार्यालयास उपलब्ध करुन दयावेत व दिलेल्या
मोबाईल क्रमांकावर उपलब्ध रहावे.
3. सदरचे आदेश पुढील आदेशापर्यन्त लागू राहतील.
# Page 4
# Page 5