# Page 1
दिव्यांग व्यक्ती हक्क अधिनियम २०१६ च्या अनुषंगाने मंत्रालय (खुद्द) व बृहन्मुंबईतील शासकीय कार्यालयातील महाराष्ट्र लोकसेवा आयोगाच्या कक्षेतील गट-अ ते गट-क या संवर्गातील पदे सुनिश्चित करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक कअस: १३१९/प्र.क्र.७४/१४-ब
मंत्रालय, मुंबई - ४०० ०३२.
दिनांक : २६ फेब्रुवारी, २०२१.
संदर्भ : १) दिव्यांग हक्क अधिनियम २०१६ २) शासन निर्णय सामान्य प्रशासन विभाग क्रमांक कअस-१३१५/प्र.क्र.१२०/१४-ब, दिनांक १६.०४.२०१६.
३) शासन निर्णय, सामाजिक न्याय व विशेष सहाय्य विभाग क्रमांक दिव्यांग-२०१९/ प्र.क्र.२५१/दि.क.२, दिनांक ०२.०२.२०२१.
प्रस्तावना :
दिव्यांग व्यक्ती हक्क अधिनियम २०१६ दिनांक २७.१२.२०१६ पासून लागू झाला आहे. या कायद्यान्वये सरळसेवा भरतीमध्ये विहित दिव्यांगत्व असणाऱ्या सर्व संवर्गासाठी रिक्त पदांच्या ४% पदे दिव्यांग व्यक्तींसाठी आरक्षित ठेवावयाची आहेत. केंद्र शासनाने दिव्यांग व्यक्ती हक्क अधिनियम, २०१६ मधील कलम ३३ नुसार त्यांच्या अखत्यारीतील आस्थापनेवरील नि:समर्थ असलेल्या व्यक्तींसाठी पदे निश्चित करुन दिनांक ०४.०१.२०२१ रोजी यादी प्रसिध्द केली आहे. सामाजिक न्याय व विशेष सहाय्य विभागाच्या संदर्भाधीन क्रमांक ३ च्या शासन निर्णयानुसार सूचित केले आहे की, केंद्र शासनाने प्रसिध्द केलेल्या यादीतील ज्या पदांची कर्तव्ये व जबाबदाऱ्या, कामाचे स्वरुप व प्रचलित वेतनश्रेणी राज्य शासन सेवेतील पदांशी समान आहेत, अशा पदांची पदनामे जरी भिन्न असली तरी राज्य शासन सेवेतील ती पदे दिव्यांगांसाठी सुनिश्चित राहतील. त्याप्रमाणे संबंधित प्रशासकीय विभागाने शासन निर्णयामध्ये सदर पदांचा समावेश करावा. याप्रमाणे केंद्र शासनाच्या यादीनुसार राज्य शासनाच्या आस्थापनेवरील दिव्यांगांसाठीची पदे सुनिश्चित करण्याबाबत सूचना दिल्या आहेत.
त्यास अनुसरुन मंत्रालयीन विभाग व महाराष्ट्र लोकसेवा आयोगाच्या कार्यकक्षेतील बृहन्मुंबई शासकीय कार्यालयातील गट-अ ते गट-क संवर्गातील दिव्यांगासाठीची पदे सुनिश्चित करण्याची बाब शासनाच्या विचाराधीन होती.
शासन निर्णय:
मंत्रालयीन सेवेतील तसेच बृहन्मुंबईतील शासकीय कार्यालयातील गट-अ ते गट-क मधील पदांवर दिव्यांग व्यक्तींसाठी सुयोग्य पदे सुनिश्चित करणेबाबतचा यापूर्वीचा संदर्भाधीन क्रमांक २ येथील
# Page 2
शासन निर्णय क्रमांकः कअस: १३१९/प्र.क्र.७४/१४-ब
दिनांक १६.०४.२०१६ रोजीचा शासन निर्णय अधिक्रमित करुन पुढीलप्रमाणे नव्याने शासन निर्णय निर्गमित करण्यात येत आहे.
२. दिव्यांग व्यक्ती हक्क अधिनियम २०१६ मधील तरतूदीनुसार केंद्र शासनाच्या सामाजिक न्याय विभागाकडून दिनांक ०४.०१.२०२१ रोजी प्रसिध्द करण्यात आलेल्या यादीन्वये त्यांच्या अखत्यारीतील आस्थापनेवरील जी पदे दिव्यांग व्यक्तींसाठी आरक्षण देण्यासाठी निश्चित केलेली आहे, त्या यादीशी
तुलना करुन मंत्रालयीन विभाग व बृहन्मुंबईतील शासकीय कार्यालयातील महाराष्ट्र लोकसेवा आयोगाच्या कक्षेतील गट-अ ते गट-क संवर्गातील पदे या शासन निर्णयासोबतच्या परिशिष्टामध्ये
दर्शविल्याप्रमाणे दिव्यांग व्यक्तींसाठी सुनिश्चित करण्यात येत आहेत.
३. दिव्यांग व्यक्ती हक्क अधिनियमातील कलम ३३ अनुसार मंत्रालयीन व बृहन्मुंबईतील शासकीय कार्यालयातील महाराष्ट्र लोकसेवा आयोगाच्या कक्षेतील गट-ब व गट-क संवर्गातील पदांवरील सरळसेवा भरतीमध्ये विहित प्रमाणात दिव्यांगत्व असणाऱ्या व्यक्तींसाठी शासनसेवेत प्रवेशासाठी
दिव्यांगांच्या खालील नमूद करण्यात आलेल्या पाच गटापैकी गट-अ, ब, क साठी प्रत्येकी १% तसेच गट-ड व इ साठी १% या प्रमाणे ४% आरक्षण लागू राहील.
अ) अंधत्व किंवा अल्पदृष्टी
ब) कर्णबधीरता अथवा ऐकु येण्यातील दुर्बलता
क) अस्थीव्यंगता / मेंदुचा पक्षघात (Cerebral Palsy)/ कुष्ठरोग मुक्त (leprosy cured )/ शारीरिक वाढ खुंटणे ( dwarfism )/ आम्ल हल्लाग्रस्त ( acid attack victims ) / स्नायु विकृती ( muscular
dystrophy)
ड) स्वमग्नता (Autism) / मंदबुध्दी किंवा आकलन क्षमतेची कमतरता (Intellectual Disability)/ विशिष्ट शिक्षण अक्षमता (specific learning disability) / मानसिक आजार (mental illness )
इ) वरील अ ते ड मधील बहिरेपणा व अंधत्वासह एकापेक्षा जास्त प्रकारचे दिव्यांगत्व असणाऱ्यासाठी त्यांचे साठी सुनिश्चित करण्यात आलेल्या पदावर
४. सदर शासन निर्णय सामाजिक न्याय व विशेष सहाय्य विभागाने संदर्भाधीन क्रमांक ३ ३ येथील शासन निर्णयान्वये दिलेल्या सूचनांनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः कअस: १३१९/प्र.क्र.७४/१४-ब
# Page 4
# Page 5
# Page 6
# Page 7
# Page 8
# Page 9
# Page 10
# Page 11