# Page 1
महाराष्ट्र शासन
सामान्य प्रशासन विभाग
शासन आदेश क्रमांक: एएससी-१६१९/प्र.क्र.४६/१४-अ
मादाम कामा मार्ग, हुतात्मा राजगुरु चौक, मंत्रालय, मुंबई ४०० ०३२.
तारीख: ०२ मार्च, २०१९
शासन आदेश
बृहन्मुंबईतील शासकीय कार्यालयातील लिपिक-टंकलेखक (गट-क) (सेवा प्रवेश) नियम २०१८ दिनांक २१ फेब्रुवारी, २०१८ च्या कलम ३ मधील अटींची पूर्तता करणाऱ्या मंत्रालयीन विभागातील खालील वाहनचालक संवर्गामधील कर्मचाऱ्यांना सन २०१८-२०१९ च्या निवडसूची मधून लिपिक-टंकलेखक (गट-क अराजपत्रित वेतन स्तर एस-६ - १९९००-६३२००) पदावर या आदेशाव्दारे ज्येष्ठता अधीन पात्रता या निकषावर कायमस्वरुपी संवर्गबदलीने नियुक्ती देण्यात येत असून त्याची नियुक्तीनंतरची पदस्थापना त्याच्या नांवासमोर दर्शविलेल्या विभागात करण्यात येत आहे.
------------------------------------------------------------------------------------------------------------------------------------------------------
| अ. क्र. | श्री / श्रीमती | वाहनचालक संवर्गामधील कर्मचाऱ्याचे नाव | कर्मचाऱ्याचा जात प्रवर्ग | सध्याचा विभाग | कायमस्वरुपी संवर्गबदलीने नियुक्ती दिल्याचा विभाग |
| १ | श्री | सं.ना.दळवी | खुला | उद्योग, ऊर्जा व कामगार विभाग | उद्योग, ऊर्जा व कामगार विभाग |
| २  |  | श्री | अ.रा.पाटील | खुला | गृह विभाग | संसदीय कार्य विभाग |
------------------------------------------------------------------------------------------------------------------------------------------------------
२. सर्वश्री सं. ना. दळवी, अ.रा. पाटील यांनी सामान्य प्रशासन विभाग, शासन निर्णय क्रमांक: प्रशिक्षण २०००/प्र.क्र.६१/२००१/३९ दिनांक १९-०३-२००३, तसेच शासन अधिसूचना सामान्य प्रशासन विभाग क्रमांक- एसआरव्ही २०१७/प्र.क्र. ४६२/कार्या-१२, दिनांक २८ मे, २०१८ अन्वये संगणक अर्हता (MSCIT) प्राप्त केल्याचे प्रमाणपत्र या आदेशाच्या दिनांकापासून दोन वर्षाच्या आत सादर करणे आवश्यक आहे.
३. उपरोक्त कर्मचाऱ्यांना हिंदी व मराठी भाषा परीक्षेसंबंधी केलेल्या नियमानुसार जर अगोदर परीक्षा उत्तीर्ण झाले नसतील किंवा त्यांना सदरहू परीक्षा उत्तीर्ण होण्यापासून सूट मिळाली नसेल तर सदरहू कर्मचाऱ्यांना ती परीक्षा उत्तीर्ण होणे आवश्यक राहील.
४. महाराष्ट्र राज्याच्या प्रशिक्षण धोरणातील तरतुदीनुसार लिपिक-टंकलेखक पदावर कायमस्वरुपी संवर्गबदलीने नियुक्त झालेल्या वाहनचालकांना लिपिक-टंकलेखक पदावरील प्रशिक्षण घेणे बंधनकारक राहील.
५. उपरोक्त कर्मचाऱ्यांना नियुक्तीच्या दिनांकापासून ४ वर्षाच्या कालावधीत आणि ३ संधीत लिपिक-टंकलेखक पदाची सेवा प्रवेशोत्तर प्रशिक्षण परीक्षा उत्तीर्ण होणे आवश्यक आहे. सदर परीक्षा विहित कालावधीत उत्तीर्ण न केल्यास महाराष्ट्र शासन दुय्यम मंत्रालयीन सेवा (लिपिक-टंकलेखक) सेवा प्रवेशोत्तर प्रशिक्षण परीक्षा नियम १९७७ नुसार लिपिक-टंकलेखक संवर्गातील ज्येष्ठता ते गमावतील
# Page 2
शासन आदेश क्रमांकः एएससी-१६१९/प्र.क्र.४६/१४-अ, दिनांक ०२ मार्च, २०१९
तसेच परीक्षा उत्तीर्ण होईपर्यंत किंवा परीक्षा उत्तीर्ण होण्यापासून सदर नियमाच्या नियम ६ च्या पोटनियम १ १ अन्वये सूट मिळेपर्यंत त्यांची लिपिक-टंकलेखक पदाच्या वेतनश्रेणीतील पुढील वेतनवाढ रोखून ठेवण्यात येईल व ही परीक्षा उत्तीर्ण होईपर्यंत त्यांना कायम सेवेचे फायदे अनुज्ञेय होणार नाहीत.
तसेच त्यानंतर देखील शासन वेळोवेळी विहीत करील अशा परीक्षा त्यांनी उत्तीर्ण करणे बंधनकारक राहील.
६. उपरोक्त कर्मचाऱ्यांना ते लिपिक-टंकलेखक पदावरील ज्येष्ठता या आदेशातील परिच्छेद ५ मधील अटींची पुर्तता करीत असल्यास शासन अधिसूचना सामान्य प्रशासन विभाग क्रमांक आरटीआर १०१३/प्र.क्र.५०/१३/१४-अ, दिनांक २१ फेब्रुवारी, २०१८ मधील नियम ३ (घ) नुसार निश्चित करण्यात येईल.
७. हे आदेश तत्काळ अंमलात येतील, लिपिक-टंकलेखक पदावर कायमस्वरुपी संवर्गबदलीने नियुक्ती झालेल्या वाहनचालक यांना संबंधित विभागाने तत्काळ कार्यमुक्त करुन या विभागास कळवावे.
तसेच कायमस्वरुपी संवर्गबदलीने नियुक्ती केलेल्या वाहनचालक यांनी पदस्थापना केलेल्या विभागात तत्काळ रुजू व्हावे.