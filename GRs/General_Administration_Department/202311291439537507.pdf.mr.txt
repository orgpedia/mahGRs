# Page 1
कराड विमानतळाच्या विकासासाठी सुधारीत प्रशासकीय व वित्तीय मान्यता देणेबाबत.
महाराष्ट्र शासन
सामान्य प्रशासन विभाग
शासन निर्णय क्र. मविवि-२०१२/प्र.क्र.२४/२८-अ
हुतात्मा राजगुरु चौक, मादाम कामा रोड,
मंत्रालय, मुंबई ३२.
दि. २९ नोव्हेंबर, २०२३.
वाचा : १. शासन निर्णय, सा.प्र.वि. क्र. एमएडीसी-२०१२/प्र.क्र.२४/२८-अ, दि.२८ ऑगस्ट २०१२ २. महाराष्ट्र विमानतळ विकास कंपनी, मुंबई यांचे पत्र क्र. म.वि.वि.कं.२०१५/प्र.क्र.११९/ भूसं/ ७३६, दि.२६.०८.२०२१.
३. महाराष्ट्र विमानतळ विकास कंपनी, मुंबई यांचे पत्र क्र. म.वि.वि.कं.२०१५/प्र.क्र.१९९/ भूस/पुर्न/४०, दि.११.०४.२०२२.
४. महाराष्ट्र विमानतळ विकास कंपनी, मुंबई यांचे पत्र क्र. म.वि.वि.कं.२०१५/प्र.क्र.१९९/ भूस/पुर्न/९३७ दि.१०.१०.२०२३.
५. शक्ती प्रदत्त समितीचे दिनांक २०.१०.२०२३ रोजीच्या बैठकीचे इतिवृत्त.
प्रस्तावना: कराड, जिल्हा सातारा येथील विमानतळाच्या विस्तार / विकास कामासाठी शासन निर्णय, दि.२८
ऑगस्ट २०१२ अन्वये प्रशासकीय मान्यता तसेच यानुषंगाने करण्यात येणाऱ्या रु.९५.६४ कोटी खर्चास
वित्तीय मान्यता प्रदान करण्यात आली आहे. पर्यटनाच्या दृष्टीने अत्यंत महत्वाची ठिकाणे कराड
परिसरामध्ये उपलब्ध आहेत. या परिसरातील पर्यटन वाढीकरीता कराड विमानतळचा विस्तार / विकास
करणे आवश्यक आहे. यानुषंगाने कराड विमानतळाच्या विस्तार / विकास कामांसाठी सुधारीत प्रशासकीय
व वित्तीय मान्यता देण्याची बाब शासनाच्या विचाराधीन होती.
कराड विमानतळाच्या विस्तार / विकास कामांसाठी रू. २२१.५१ कोटी सुधारीत प्रशासकीय व
वित्तीय मान्यता देण्याचा प्रस्ताव महाराष्ट्र विमानतळ विकास कंपनीने संदर्भ क्र.४ अन्वये शासनास सादर
केला होता. सदर प्रस्ताव मा. मुख्य सचिव महोदयांच्या अध्यक्षतेखालील शक्ती प्रदत्त समितीच्या
दि.२०.१०.२०२३ रोजीच्या बैठकीत सादर करण्यात आला. सदर प्रस्तावास शक्ती प्रदत्त समितीच्या
बैठकीत मान्यता देण्यात आली असून त्यानुसार खालीलप्रमाणे प्रशासकीय व वित्तीय मान्यता
देण्याबाबतचा निर्णय घेण्यात येत आहे.
# Page 2
शासन निर्णय क्रमांकः मविवि-२०१२/प्र.क्र.२४/२८-अ
शासन निर्णय :
कराड विमानतळाचा विस्तार / विकासासाठी खालील तक्त्यात नमूद केल्याप्रमणे भूसंपादन तसेच
विकासकामांना व त्यापोटी होणाऱ्या रू.२२१.५१ कोटी इतक्या खर्चास सुधारीत प्रशासकीय व वित्तीय
मान्यता देण्यात येत आहे.
--------------------------------------------------------------------------------------------------------------------------------
| अ. क्र. | कामाचे स्वरुप | एकूण खर्च (रु. कोटीमध्ये) |
| १ | अंदाजे ४५.८२ हे. आर अतिरिक्त जमिन संपादनाकरिता तसेच उप विभागीय अधिकारी कराड कार्यालयाचा आस्थापना खर्च | ८९.७१ |
| २ | प्रकल्पबाधित घरांची किंमत |
| ३ | प्रकल्पबाधित घरांचे पुनर्वसन करण्यात येणा-या जागेवर लागणा-या पायाभूत सुविधांची निर्मिती करणे (अंदाजे) | ०७.१२ |
| ४ | प्रकल्प बाधित व्यक्तींच्या पुर्नवसनाकरिता (कॉलनी) अंदाजे क्षेत्र ०२.९० हे.आर जमिन संपादनासाठी | २०.०० |
| ५ | बाधित शेतक-याच्या पुनर्वसन पॅकेजकरिता (नोकरी ऐवजी अनुदान) | ११.५३ |
| ६ | टर्मिनस बिल्डिंग, ए.टी.सी.टॉवर, फायर फायटिंग यंत्रणा, इ. | १०.९१ |
| ७ | धावपट्टीचे बांधकाम, अॅप्रन, नेव्हीगेशन, कम्युनिकेशन सिस्टीमसह | २९.७३ |
| ८ | जमिनीचे सपाटीकरण, संरक्षक भिंत व पावसाळी नाल्याची निर्मिती | १४.५९ |
| ९ | भैवरनाथ सहकारी पाणीपुरवठा योजनेच्या पाईपलाइनचे स्थलांतरण | ०८.५० |
| १०  |  | प्रकल्प सल्लागाराचे शुल्क, इतर नियामक मंडळांची (भारतीय विमानपतन प्राधिकरण, डीजीसीए इ.) मंजूरी मिळविण्याकरिता शुल्क. | ०१.२६ |
| ११ | महाराष्ट्र विमानतळ विकास कंपनी मर्यादित यांचा प्रशासकीय / आस्थापनेचा खर्च | ०८.०४ |
| १२ | प्रकल्प खर्चात १०% वाढ गृहित धरुन होणारी रक्कम | २०.१२ |
|  | एकूण खर्च | २२१.५१ |
--------------------------------------------------------------------------------------------------------------------------------
२. या बाबतचा होणारा खर्च “मागणी क्रमांक ए-७, ३०५३ नागरी विमानचालन, ०२ विमानतळ, १९०
सार्वजनिक क्षेत्रातील व इतर उपक्रमातील गुंतवणूका, (००) (०२) विमानतळाच्या विकासाकरिता महाराष्ट्र
विमानतळ विकास कंपनीस सहायक अनुदान (कार्यक्रम) (३०५३ ०१६४) या लेखाशिर्षातील ३१ सहायक
अनुदाने (वेतनेत्तर) या उद्दिष्टाखाली संबंधित आर्थिक वर्षात उपलब्ध तरतूदीतून भागविण्यात यावा, व
त्याच लेखाशिर्षाखाली खर्ची टाकण्यात यावा. याबाबत उपसंचालक, विमानचालन संचालनालय, मुंबई
पृष्ठ ३ पैकी २
# Page 3
शासन निर्णय क्रमांकः मविवि-२०१२/प्र.क्र.२४/२८-अ
यांना आहरण व संवितरण अधिकारी तसेच संचालक विमानचालन संचालनालय, मुंबई यांना नियंत्रक
अधिकारी प्राधिकृत करण्यात येत आहे.