# Page 1
महाराष्ट्र शासन कार्यनियमावलीच्या पहिल्या अनुसूचीमध्ये बदल करण्याबाबतची कार्यपद्धती.
महाराष्ट्र शासन
सामान्य प्रशासन विभाग
शासन परिपत्रक क्रमांकः शाकानि - २०१९ / प्र. क्र. ६५/१८ (र.व का.)
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक : ६ ऑगस्ट, २०१९.
परिपत्रक :
महाराष्ट्र शासन कार्यनियमावलीच्या पहिल्या अनुसूचीमध्ये मंत्रालयीन विभागांकडे सोपविण्यात आलेल्या विषयांची यादी दर्शविण्यात आली आहे. अनेक मंत्रालयीन विभागांकडून त्यांना सोपविण्यात आलेल्या विषयांपैकी काही विषय कार्यनियमावलीतून वगळण्याबाबत किंवा अन्य विभागांकडे सोपविण्याबाबत प्रस्ताव या विभागास प्राप्त होत असतात. अशा प्रस्तावांबाबत संबंधित विभाग तसेच रचना व कार्यपद्धती कार्यासन यांनी अनुसरावयाच्या कार्यवाहीबाबतची कार्यपद्धती विहित करण्याची बाब या विभागाच्या विचाराधीन होती.
२. शासन कार्यनियमावलीच्या नियम ९ अनुसार दुसऱ्या अनुसूचीमध्ये दर्शविण्यात आलेल्या प्रकरणांस मंत्रिमंडळाच्या मान्यतेची आवश्यकता असते. यापैकी दुसऱ्या अनुसूचीतील अनुक्रमांक-१९ येथे “धोरण किंवा उपयोजन यामधील महत्त्वाचा बदल अंतर्भुत असलेले प्रस्ताव” ही बाब असून पहिल्या अनुसूचीमधील मंत्रालयीन विभागाकडे सोपविण्यात आलेला कोणताही विषय वगळणे / अन्य विभागाकडे सोपविणे / नवीन विषय अंतर्भुत करणे, या बाबी यामध्ये मोडत असल्याने त्यासाठी मंत्रिमंडळाच्या मान्यतेची आवश्यकता असते.
३. सबब शासन कार्यनियमावलीच्या पहिल्या अनुसूचीमध्ये कोणताही बदल करण्याबाबतच्या प्रस्तावासंदर्भात संबंधित मंत्रालयीन विभाग व सामान्य प्रशासन विभाग, कार्यासन-१८ (र.व का.) यांनी खालीलप्रमाणे कार्यवाही करणे आवश्यक आहे.
१) संबंधित मंत्रालयीन विभागाने करावयाची कार्यवाही :
अ) प्रस्तावास मंत्रिमंडळाची मान्यता घेणे.
आ) मंत्रिमंडळाच्या मान्यतेनंतर विषयांच्या हस्तांतरणाबाबतच्या अधिसूचनेचे प्रारूप ( इंग्रजी / मराठी) तयार करून ते सामान्य प्रशासन विभाग कार्यासन- १८ (र.व का.) विभागास पाठविणे.
२) सामान्य प्रशासन विभाग, कार्यासन-१८ (र. व का.) यांनी करावयाची कार्यवाही : :
अ) अधिसूचनेचे प्रारूप प्राप्त झाल्यानंतर त्यास विधी व न्याय विभागाची मान्यता घेणे,
आ) प्रस्तावास मा.राज्यपाल महोदयांची मान्यता घेऊन राजपत्र प्रसिद्ध करणे,
# Page 2
शासन परिपत्रक क्रमांकः शाकानि - २०१९/ प्र. क्र. ६५/१८(र.व का.)
इ) शासन कार्यनियमावलीमध्ये विषय अंतर्भुत करण्याबाबत कार्यवाही करणे.
४. सर्व मंत्रालयीन अपर मुख्य सचिव / प्रधान सचिव / सचिव यांना विनंती करण्यात येते की, वरील शासन कार्यनियमावलीच्या पहिल्या अनुसूचीमध्ये कोणताही बदल करण्याबाबतचा कोणताही प्रस्ताव सामान्य प्रशासन विभागाकडे थेट न पाठविता वरील परिच्छेदामध्ये विशद केल्यानुसार आवश्यक कार्यवाही पूर्ण केल्यानंतर पाठविण्याची दक्षता घेण्यात यावी.
# Page 3