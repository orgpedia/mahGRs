# Page 1
मंत्रालय मुख्य इमारत (तळ मजला) येथील त्रिमूर्ती प्रांगणाच्या जागेचे आरक्षण विविध कार्यक्रमासाठी उपलब्ध करून देणेबाबत...
महाराष्ट्र शासन
सामान्य प्रशासन विभाग
शासन परिपत्रक, क्र. शाकाजा-११२३/प्र.क्र.७/२०२३/२२,
मंत्रालय, मुंबई - ४०० ०३२,
दिनांक : ०३ फेब्रुवारी, २०२३
प्रस्तावना :
मंत्रालय मुख्य इमारत, तळ मजला येथील त्रिमूर्ती प्रांगणाच्या जागेचे आरक्षण सामान्य प्रशासन विभाग(कार्या- २२) या कार्यासनाच्या नियंत्रणाखाली असून सदर आरक्षण उपलब्ध करून देताना काही अटी व शर्ती निश्चित करण्याची बाब शासनाच्या विचाराधीन होती. त्यानुषंगाने पुढीलप्रमाणे अटी व शर्ती निश्चित करण्यात येत आहे.
शासन परिपत्रक:
मंत्रालय मुख्य इमारत, तळ मजला येथील त्रिमूर्ती प्रांगणाची जागा आरक्षित करण्याचे प्रस्ताव या कार्यासनाकडे प्राप्त होत असतात. तद्नुषंगाने सदर त्रिमूर्ती प्रांगणाची जागा सार्वजनिक हिताच्या कार्यक्रमासाठी खालील अटी व शर्तीनुसार उपलब्ध करून देण्यात यईल.
अटी व शर्ती:
१) मंत्रालय मुख्य इमारत, तळ मजला येथील त्रिमूर्ती प्रांगणाच्या जागेचे आरक्षण करण्यासाठी प्रस्ताव प्रशासकीय विभागामार्फत सामान्य प्रशासन विभाग/कार्या-२२ यांच्याकडे सादर करण्यात यावेत.
२) प्रशासकीय विभागांच्या अधिनस्त कार्यालयांनी थेट या कार्यासनाकडे त्रिमूर्ती प्रांगणाच्या जागेच्या आरक्षणासाठी पत्रव्यवहार करण्यात येऊ नये.
३) मंत्रालय मुख्य इमारत, तळ मजला येथील त्रिमूर्ती प्रांगणाची जागा ही शासकीय कार्यालये व प्रशासकीय विभागाच्या संमतीने सामाजिक संस्था यांना प्रदर्शनासाठी अनुज्ञेय राहील. खाजगी संस्था, बँका यांना सदर जागा प्रदर्शनासाठी अनुज्ञेय राहणार नाही.
४) मा. मंत्री/राज्यमंत्री महोदयांचे खाजगी सचिव / विशेष कार्य अधिकारी तसेच राज्य शासनाच्या मान्यताप्राप्त संघटना यांनी त्रिमूर्ती प्रांगणात आयोजित करावयाच्या कार्यक्रमासाठी संबंधित प्रशासकीय विभागांकडे पत्रव्यवहार करावा. प्रशासकीय विभागांनी त्यांच्या शिफारशीसह या कार्यासनाकडे प्रस्ताव सादर करावा.
५) कोवीड–१९ या आजाराच्या पार्श्वभूमीवर कोवीड-१९ बाबतच्या राज्य व केंद्र सरकारच्या मार्गदर्शक सूचनांचे पालन करून व योग्य ते सामाजिक अंतर राखून कार्यक्रमाचे आयोजन करावे.
६) प्रदर्शनाच्या कार्यक्रमाचे आयोजन करताना सुरक्षितेच्या दृष्टिकोनातून आवश्यक ती सर्व खबरदारी घेण्यात यावी.
७) शासनाची वेळ व कामात अडथळा येणार नाही, याकडे लक्ष देवून प्रदर्शनाचा कार्यक्रम करावा.
८) ध्वनी प्रदूषण होणार नाही याची दक्षता घेण्यात यावी. तसेच कार्यक्रमासाठी वापरण्यात येणाऱ्या ध्वनी क्षेपकाचा आवाज त्रिमूर्ती प्रांगणापुरता मर्यादित राहील याची दक्षता घ्यावी.
# Page 2
शासन परिपत्रक क्रमांकः शाकाजा-११२३/प्र.क्र.७/२०२३/२२
९) प्रदर्शन कार्यक्रमाच्या वेळी लावण्यात आलेले बॅनर्स/पोस्टर्स कार्यक्रम संपल्यानंतर काढण्याची व प्रांगण स्वच्छ ठेवण्याची दक्षता घ्यावी.
१०) विजेचा वापर आवश्यक तेथेच व व कमीत कमी करावा.
११) पोलीस उपआयुक्त/ सहायक पोलीस आयुक्त, मंत्रालय सुरक्षा प्रवेशव्दार) यांनी कार्यक्रम आयोजित करणाऱ्यांना विभागांच्या विनंतीनुसार प्रवेशपत्र देण्यात यावे.
१२) आवश्यकतेनुसार सुरक्षितेच्या दृष्टीने गृह विभागाची परवानगी घेण्यात यावी.
१३) मा. मुख्यमंत्री/उपमुख्यमंत्री/मंत्री/राज्यमंत्री यांना त्रिमूर्ती प्रांगणातील जागेची आवश्यकता भासल्यास विभागांना दिलेली परवानगी पूर्व सूचनेशिवाय रद्द करण्यात येईल व तसे झाल्यास पर्यायी जागेची व्यवस्था केली जाणार नाही.
१४) कार्यक्रमाच्या वेळी कचरा करण्यात येवू नये, स्वच्छता राखण्यात यावी.
१५) कार्यक्रामाच्या वेळी भोजन,अल्पोपहार याची व्यवस्था करता येणार नाही.