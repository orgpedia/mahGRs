# Page 1
विधिमंडळाच्या नागपूर अधिवेशन कालावधीत
पदाधिकारी /अधिकारी/कर्मचारी यांनी शासकीय
वाहनांचा वापर करण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक- नाहिअ-३४२४/प्र.क्र.८४/(ii)/समन्वय-१
मंत्रालय, मुंबई - ४००० ३२.
दिनांक:- ३० ऑक्टोबर, २०२४.
संदर्भ- १) शासन परिपत्रक ,सा.प्र. विभाग क्र. एनएएस-२००४/प्र.क्र.१३५/०४/सात,
दिनांक ०१ डिसेंबर, २००४
२) शासन निर्णय वित्त विभाग, क्र. वाहन-२०१४/प्र.क्र.२३/१४/विनियम, दिनांक ३० मे, २०१४.
३) शासन परिपत्रक क्रमांक विमंअ-३४१८/ प्र.क्र. ८४/ सात,
दिनांक ११ जून, २०१८.
४) शासन परिपत्रक सामान्य प्रशासन विभाग क्र.नाहिअ-३४२२/प्र.क्र.९९/कार्यासन-७, दिनांक १२ ऑक्टोबर, २०२२.
५) शासन परिपत्रक सामान्य प्रशासन विभाग क्र.नाहिअ-३४२३/प्र.क्र.१०५(ii)/कार्यासन-७,
दिनांक १२ ऑक्टोबर, २०२३.
प्रस्तावना:-
नागपूर हिवाळी अधिवेशन कालावधीत पदाधिकारी /अधिकारी/कर्मचारी यांनी शासकीय
वाहनाचा वापर करण्याबाबत संदर्भाधीन अनुक्रमांक १ च्या परिपत्रकान्वये सूचना देण्यात आल्या आहेत.
संदर्भाधीन अनुक्रमांक २ येथील वित्त विभागाच्या शासन निर्णयात नमूद केल्याप्रमाणे शासकीय वाहनांच्या
खाजगी कामासाठी केलेल्या वापराचे दर नमूद करण्यात आले आहेत. त्यानुसार या विभागाने संदर्भाधीन
अनुक्रमांक ५ येथील दिनांक १२ ऑक्टोबर, २०२३ च्या शासन परिपत्रकान्वये निदेश दिले आहेत.
परिपत्रक:-
नागपूर येथील विधिमंडळाच्या हिवाळी अधिवेशन कालावधीत मा.राज्यपाल/मा.मुख्यमंत्री/ मा.उपमुख्यमंत्री/मा.मंत्री/मा.राज्यमंत्री तसेच शासनाचे व महाराष्ट्र विधानमंडळ सचिवालयाचे अधिकारी व
मंत्रालयीन शिबिर कार्यालये इत्यादींसाठी आवश्यक असलेली वाहने (मोटार व जीप्स) विभागीय आयुक्त,
नागपूर विभाग यांच्याकडून अधिवेशनाचे कामकाज पार पाडण्यासाठी अधिग्रहित केली जातात. सदर
शासकीय वाहनांच्या इंधनावरील खर्चात काटकसर करण्याच्यादृष्ट्टीने त्यांचा नेमका कसा वापर करण्यात यावा, याबाबतीत खालीलप्रमाणे निदेश देण्यात येत आहेत:-
अ)शासकीय वाहने फक्त शासकीय कामासाठीच वापरावीत.
आ)शासकीय वाहने शासकीय कामकाजासाठीसुद्धा शक्यतो नागपूर शहराच्या हद्दीबाहेर नेण्यात येऊ नयेत.
इ) तरीही काही अपरिहार्य कारणास्तव शासकीय वाहनांचा नागपूर शहराच्या हद्दीबाहेर वापर
करावयाचा झाल्यास, ही वाहने नागपूर शहराच्या हद्दीबाहेर नेण्यासाठी योग्य ती समर्थनीय कारणे, विभागीय आयुक्त, नागपूर यांना सादर करून या वाहनांचा वापर करण्यासाठी रीतसर त्यांची
परवानगी घेण्यात यावी.
ई)सदर शासकीय वाहनांचा वापर हा दरदिवशी १०० कि.मी. च्या वर जाणार नाही, यादृष्ट्टीने
संबधितांनी खबरदारी घ्यावी.
# Page 2
शासन परिपत्रक क्रमांकः नाहिअ-३४२४/प्र.क्र.८४/(ii)/समन्वय-१
२. शासकीय वाहनांचा वापर शासकीय कामकाजासाठी करण्याबाबत वरीलप्रमाणे शासनाचे स्थायी
स्वरूपाचे निदेश असले तरीही काही पदाधिकारी, अधिकारी/कर्मचारी यांच्याकडून नागपूर येथील
विधिमंडळाच्या अधिवेशन कालावधीत शासकीय वाहनांचा खाजगी कामासाठी गैरवापर केला जातो, असे
आरोप वर्तमानपत्रांतून केले जातात. तसेच, विविध सामाजिक संस्थांकडून अशा आशयाच्या तक्रारी
शासनाकडे प्राप्त होतात. त्यामुळे अशा तक्रारींची दखल शासनाला घेणे क्रमप्राप्त होते. यास्तव, शासकीय
वाहनाच्या खाजगी वापरावर प्रतिबंध आणण्याच्या दृष्ट्टीने खालीलप्रमाणे पुन्हा सूचना देण्यात येत आहेत:-
अ) या शासन परिपत्रकातील उपरोक्त परिच्छेदातील निदेश लक्षात घेता, शासकीय वाहनांचा
खाजगी वापर अपेक्षित नाही, हे स्पष्ट्ट आहे. तथापि, नागपूर अधिवेशन कालावधीत काही अपरिहार्य
कारणास्तव शासकीय वाहनांचा खाजगी वापर अनिवार्य झाला असेल तर, अशा परिस्थितीत वित्त विभाग
शासन निर्णय क्र.वाहन-२०१४/प्र.क्र.२३/विनियम, दि. ३० मे, २०१४ मधील तरतुदीनुसार प्रत्येक शासकीय
वाहनाच्या खाजगी वापरासाठी पेरोल, डिझेल व सीएनजी वर चालणा-या सर्व वाहनांसाठी सरसकटपणे रु.
१२ /- (रुपये बारा फक्त) प्रति किलोमीटर या दराने वसुली करण्यात यावी, तसेच, त्याची कमाल मर्यादा
प्रतिमाह ७०० कि.मी असेल. तथापि, अपवादात्मक बाबतीत सदर ७०० कि.मी .मर्यादाओलांडल्यास त्यापुढील
अंतरासाठी रु. १८/- (रुपये अठरा फक्त) प्रति कि.मी. या दराने संबंधितांकडून विभागीय आयुक्त, नागपूर
यांनी वसुली करावी.
ब) शासकीय वाहन खाजगी वापरात असताना त्यासाठी असलेला खोळंब्याचा (Detention) दर प्रति
तास रु. ८/- व कमाल रु. ८०/- प्रतिदिन इतका असेल. खोळंब्याचा काळ मोजताना पहिल्या तीन तासांचा
वापर सोडण्यात यावा.
क) शासकीय वाहनाचा वरील कार्यपद्धतीनुसार खाजगी वापर करण्यापूर्वी संबंधित
पदाधिकारी/अधिकारी/कर्मचारी यांनी सदरहू वापराबाबतची सर्व तपशीलवार माहिती विभागीय आयुक्त,
नागपूर यांना उपलब्ध करून द्यावी.
ड) विभागीय आयुक्त,नागपूर यांनी वरील निदेश /सूचना अधिग्रहित करण्यात आलेली वाहने
चालविणाऱ्याा सर्व वाहनचालकांच्या निदर्शनास आणाव्यात.
सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3