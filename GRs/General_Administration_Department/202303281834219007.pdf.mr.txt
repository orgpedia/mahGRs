# Page 1
महाराष्ट्र राज्य राजपत्रित अधिकारी महासंघाच्या कल्याणकेंद्र इमारतीच्या बांधकामासाठी निधी वितरीत करणे...
महाराष्ट्र शासन
सामान्य प्रशासन विभाग
शासन निर्णय क्र. संघटना १५१७/प्र.क्र. २०२/१६-अ
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : २८ मार्च, २०२३
वाचा : १) शासन निर्णय, सामान्य प्रशासन विभाग क्र. संघटना १५१५/प्र.क्र.१७७/१६-अ,दि.०१.०४.२०१७ २) जिल्हाधिकारी, मुंबई उपनगर जिल्हा यांचे पत्र क्र.- राज.अधि.महासंघ.कल्याण केंद्र/२०२२, दिनांक २६.१२.२०२२ ३) शासन निर्णय, सामान्य प्रशासन विभाग क्र . संघटना १५१७/प्र.क्र.२०२/१६-अ, दिनांक २४.०३.२०२३ ४) जिल्हाधिकारी, मुंबई उपनगर जिल्हा यांचे पत्र क्र.- सी/लेखाशाखा/एसबीआय/नवीन आ. व स.अ.खाती/२०२३, दिनांक २७.०३.२०२३
प्रस्तावना महाराष्ट्र राज्य राजपत्रित अधिकारी महासंघास राज्य शासनाच्या सेवेतील अधिकारी मुंबई येथे शासकीय कामकाजानिमित्त आल्यानंतर त्यांच्या निवासाची व विश्रामाची सोय करण्याकरिता, तसेच महासंघाच्या सदस्यांकरिता विविध प्रशिक्षण व मार्गदर्शनपर शिबिरे आयोजित करण्याकरिता कल्याणकेंद्र उभारण्यासाठी मौजे वांद्रे, ता. अंधेरी, जि. मुंबई उपनगर येथील स.नं.३४१, न.भू.क्र. ६२९ मधील “ई”, क्षेत्र १३८१ चौ.मी.
क्षेत्राचा भूखंड महसूल व वन विभाग, ज्ञापन दि.६.५.२००८ व दि.११.१२.२००९ अन्वये प्रचलित ₹ १/- (अक्षरी रूपये एक) नाममात्र प्रतीवर्षी भाडयाने ३० वर्षाच्या भाडेपट्टयाने मंजूर करण्यात आला आहे. महासंघाच्या प्रस्तावित कल्याणकेंद्राच्या बांधकामासाठी शासनाकडून विशेष बाब व एक वेळची मदत म्हणून ₹१०.०० कोटी (रुपये दहा कोटी फक्त) इतका निधी उपलब्ध करून देण्यास, विहित मार्गदर्शक तत्वे, अटी व शर्ती तसेच कार्यपध्दतीच्या अधिन राहून वितरीत करण्यास प्रशासकीय मंजूरी देण्यात आली आहे.
२. कल्याणकेंद्राच्या उभारणीकरिता आवश्यक असलेल्या परवाने (Permissions), ना-हरकत दाखले (NOC), तसेच संबंधित सक्षम स्थानिक प्राधिकरणाकडून बांधकाम आराखड्यासह अनुषंगिक बाबींची मंजूरी प्राप्त करुन जिल्हाधिकारी, मुंबई उपनगर यांच्याकडे सादर केल्यानंतर निधी वितरीत करणे अपेक्षित आहे. महाराष्ट्र राज्य राजपत्रित अधिकारी महासंघ यांनी भूखंडाचा ताबा घेतल्याचे तसेच बृहन्मुंबई महानगरपालिकेकडून बांधकामासाठी प्रारंभ प्रमाणपत्र (CC) घेतले आहे. याशिवाय जिल्हाधिकारी, मुंबई उपनगर यांनी संदर्भ क्रमांक २ अन्वये सदर प्रकल्पासाठी गठित केलेल्या संनियत्रंण व्यवस्थापन समितीचे अध्यक्ष या नात्याने प्रकल्पासाठी आवश्यक निधी वितरणाबाबत विनंती केली आहे.
३. या कल्याणकेंद्राच्या स्थापत्य कामासाठी एकूण रु.४८,९१,८९,०५२/- (रूपये अठ्ठेचाळीस कोटी एक्क्यान्नव लाख एकोण नव्वद हजार बावन्न फक्त) तसेच विद्युत कामाच्या एकूण रु.११,४४,९२,६३७/- (रूपये अकरा कोटी चव्वेचाळीस लाख ब्यान्नव हजार सहाशे सदतीस फक्त) इतक्या अंदाजपत्रकास तांत्रिक मंजूरी दिली आहे. सदर प्रकल्पासाठी रु.१० कोटी इतका निधी वितरीत करण्याची बाब शासनाच्या विचाराधीन होती.
शासन निर्णय महाराष्ट्र राज्य राजपत्रित अधिकारी महासंघास कल्याण केंद्राच्या बांधकामासाठी शासनामार्फत एक वेळचे सहाय्य या योजनेसाठी मागणी क्र. अ - ४, मुख्य लेखाशीर्ष- २०७० - इतर प्रशासनिक सेवा, उप मुख्य लेखाशीर्ष ००, गौणशीर्ष ८०० इतर खर्च, गट शीर्ष (००) उपगट शीर्ष (००) (१०) महाराष्ट्र राज्य राजपत्रित अधिकारी महासंघाच्या कल्याण केंद्र इमारतीच्या बांधकामासाठी सहाय्यक अनुदान (योजनांतर्गत) (२०७० ० ८९१), उद्दीष्ट - ३५ भांडवली मत्तेच्या निर्मितीकरिता अनुदान या लेखाशिर्षाखाली सन २०२२-२३ या
# Page 2
शासन निर्णय क्रमांक: संघटना १५१७/प्र.क्र.२०२/१६-अ
आर्थिक वर्षासाठी पुरवणी मागणीन्वये मंजूर केलेल्या निधीतून रू. १० कोटी (अक्षरी रुपये दहा कोटी फक्त) इतका निधी खालील अटी शर्तीच्या अधिन राहून वितरीत करण्यास मान्यता देण्यात येत आहे.
अटी व शर्ती : १. सदर निधी जिल्हाधिकारी मुंबई उपनगर जिल्हा व महाराष्ट्र राज्य राजपत्रित अधिकारी महासंघ यांचे मुंबई उपनगर येथील उपाध्यक्ष यांच्या खालील संयुक्त खात्यात जमा करण्यात यावा.
खातेदाराचे नाव - महाराष्ट्र राज्य राजपत्रित अधिकारी महासंघ कल्याणकेंद्र
(Maharashtra Rajya Rajpatrit Adhikari Mahasangh Kalyankendra) बॅकेचे नाव व शाखा - स्टेट बँक ऑफ इंडिया, वांद्रे (पूर्व) मुंबई (State Bank of India, Govt.Colony, Bandra (East), Mumbai
खाते क्रमांक – ४१७८७४६२१३-६ ( 4178746213-6) २. सदर संयुक्त खात्यात शासन अर्थसहाय्य तसेच महासंघाचा हिस्सा जमा करण्यात यावा.
३. सदर खात्यातून जिल्हाधिकारी, मुंबई उपनगर यांच्या मान्यतेने आहरण व संवितरण अधिकारी यांनी महासंघास प्रकल्पासाठी निधी वितरीत करावा.
४. सदर संयुक्त बँक खाते बंद करण्यात आल्यास सदर खात्यावरील व्याजाची रक्कम तसेच शिल्लक रक्कम याचा ताळमेळ घेऊन निश्चित होणारी रक्कम जिल्हाधिकारी, मुंबई उपनगर यांनी शासकीय लेख्यामध्ये तात्काळ जमा करावी.
५. सदर संयुक्त बँक खात्यात दीर्घकाळ निधी विनावापर पडून राहणार नाही या दृष्टीने तात्काळ विनियोगासाठी आवश्यक असेल त्याचवेळी कोषागारातून निधी आहरीत करण्यात यावा.
६. या योजने अंतर्गत मंजूर करण्यात आलेल्या निधीचा विनियोग योग्यरीत्या न झाल्यास ती शासकीय नियमानुसार व बंधपत्रातील अटी व शर्तीनुसार व्याजासहीत वसूल करण्यात येईल.
७. महासंघाने मंजूर करण्यात आलेला निधी हा प्रकल्पाच्या सविस्तर प्रकल्प अहवालात नमूद बाबींसाठी समाविष्ट मंजूर घटकांकरीता जिल्हाधिकारी यांच्या मान्यतेने खर्ची घालावा.
८. खर्चाचे स्वतंत्र लेखे जी. एफ. आर. नियम क्रमांक १४९ अन्वये विहित केलेल्या पध्दतीप्रमाणे ठेवावेत व झालेल्या खर्चाचा अहवाल आणि लेख्यांच्या संदर्भात झालेले लेखापरिक्षण या संबंधीची माहिती जिल्हाधिकारी, मुंबई उपनगर यांच्या मार्फत शासनास सादर करावी.
९. महासंघास मंजूर निधीमधून प्राप्त झालेल्या स्थावर/निमस्थावर अशा सर्व मिळकतीचे लेखे लेखापरिक्षणास आवश्यकतेप्रमाणे उपलब्ध करुन द्यावेत.
१०. महासंघाला मंजूर करण्यात आलेल्या निधीमधून झालेल्या मिळकतीतील वाढीची यादी विल्हेवाट लावण्यापूर्वी शासनाची मान्यता घेणे महासंघास बंधनकारक राहील.
११. महासंघाने उपलब्ध करुन दिलेले निधी उपयोगिता प्रमाणपत्र जिल्हाधिकरी, मुंबई उपनगर यांचेमार्फत शासनास सादर करावे. वितरीत केलेल्या निधीचे उपयोगिता प्रमाणपत्र प्राप्त झाल्याखेरीज अतिरिक्त निधी वितरीत केला जाणार नाही.
१२. मंजूर प्रकल्पाची यशस्वीरीत्या अंमलबजावणी करण्याची जबाबदारी जिल्हाधिकारी, मुंबई उपनगर यांची राहील.
१३. सदर योजने अंतर्गत बांधकामाशी संबंधित साहीत्य व अन्य सामग्री संनियंत्रण समितीच्या सल्लामसलतीने शासन कार्यपध्दतीप्रमाणे निविदा प्रक्रियेचा अवलंब करुन खरेदी करावे.
सदर शासन निर्णय नियोजन व वित्त विभागाच्या सहमतीने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: संघटना १५१७/प्र.क्र.२०२/१६-अ