# Page 1
मुंबई मेट्रो टप्पा - ३ ( कुलाबा-बांद्रा-सिप्झ) बाधित राज्य सरकारी कर्मचारी संघटना यांचे कार्यालय तात्पुरत्या स्वरुपात स्थलांतरीत करुन त्यांना जागा वाटप करण्याबाबत.
महाराष्ट्र शासन
सामान्य प्रशासन विभाग
शासन निर्णय क्र. शाकाजा-१११५/प्र.क्र.१०९/२०१५/२२
मंत्रालय, मुंबई -४०० ०३२
दिनांक: २६ मे, २०२३
प्रस्तावना: मुंबई मेट्रो टप्पा-३ (कुलाबा-बांद्रे- सिप्झ ) प्रकल्प आराखड्यामध्ये बाधित फ्री प्रेस जर्नल मार्गावरील कुटीरांमधील राज्य सरकारी कर्मचारी संघटना यांचे कार्यालय ३ रा मजला, ठाकरसी हाऊस, बेलार्ड ईस्टेट, मुंबई येथे तात्पुरत्या स्वरुपात स्थलांतरीत करण्यात आले होते. सदर तिसऱ्या मजल्यावरील कार्यालये अन्य ठिकाणी स्थलांतरीत झाल्यामुळे मुंबई मेट्रो रेल्वे महामंडळ (एमएमआरसी) यांना या कार्यालयाव्यतिरिक्त रिक्त जागेचेही भाडे अदा करावे लागत आहे. सबब मुंबई मेट्रो रेल्वे महामंडळ (एमएमआरसी) यांना होत असलेली आर्थिक हानी टाळण्यासाठी राज्य सरकारी कर्मचारी संघटना यांचे कार्यालय ३ रा मजला, श्रेयस चेंबर, छत्रपती शिवाजी महाराज टर्मीनस जवळ, मुंबई येथे अंदाजे ९११ चौरस फूट जागेत स्थलांतरित करून तात्पुरत्या स्वरुपात जागा वाटप करण्याचा प्रस्ताव शासनाच्या विचाराधिन होता, त्यानुषंगाने आता शासनाने खालीलप्रमाणे निर्णय घेतला आहे:
शासन निर्णयः
राज्य सरकारी कर्मचारी संघटना यांचे कार्यालय ३ रा मजला, ठाकरसी हाऊस, बेलार्ड ईस्टेट, मुंबई येथून ३ रा मजला, श्रेयस चेंबर, छत्रपती शिवाजी महाराज टर्मीनस जवळ, मुंबई येथे अंदाजे ९११ चौरस फूट जागेत स्थलांतरित करण्यात येत आहे.
२. नवीन स्थलांतरीत ठिकाणी कार्यालयाची रचना कशी असावी याबाबत संबंधित विभाग/कार्यालयांने आराखडा तयार करुन सदरचा आराखडा मुं.म.प्र.वि.प्राधिकरण आणि मुंबई मेट्रो रेल्वे महामंडळ (एमएमआरसी) यांना उपलब्ध करुन द्यावा.
३. मुंबई मेट्रो रेल्वे महामंडळाने (एमएमआरसी) उपलब्ध करुन दिलेल्या आराखड्यानुसार जागेची आखणी, बसण्याची व्यवस्था तसेच कार्यालय हलविणे/ स्थलांतरणासाठी मुं.म.प्र.वि.प्राधिकरण आणि एम.एम.आर.सी. यांनी आवश्यक ती कार्यवाही करावी. तसेच मुंबई मेट्रो टप्पा-३ (कुलाबा-बांद्रे-सिप्झ) चे कामकाज पुर्ण झाल्यानंतर फ्री प्रेस जर्नल मार्गावरील कुटीरांच्या (बॅरेक्सच्या) मुळ जागेत नव्याने कार्यालयीन इमारतीचे बांधकाम करुन या कार्यालयीन इमारतीमध्ये स्थलांतरीत करण्यात येणाऱ्या राज्य सरकारी कर्मचारी संघटना कार्यालयास जागेची आखणी, बसण्याची व्यवस्था तसेच कार्यालय हलविणे/स्थलांतरणासाठी मुं.म.प्र.वि. प्राधिकरण आणि एम. एम. आर. सी. यांनी आवश्यक ती कार्यवाही करावी.
# Page 2
शासन निर्णय क्रमांकः शाकाजा-१११५/प्र.क्र.१०९/२०१५/२२