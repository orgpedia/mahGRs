# Page 1
माहिती तंत्रज्ञानाशी संबंधित तांत्रिक
बाबींचे प्रस्ताव तपासणीसाठी समिती
गठीत करणेबाबत.
महाराष्ट्र शासन
सामान्य प्रशासन विभाग (माहिती तंत्रज्ञान),
शासन निर्णय क्रमांक :-संकीर्ण-१७२५/प्र.क्र.२९९/मातं
हुतात्मा राजगुरु चौक, मादाम कामा मार्ग,
मंत्रालय, मुंबई, ४०००३२
दिनांक :- १८ नोव्हेंबर, २०२५
प्रस्तावना :-
सर्व विभागांकडून तसेच त्यांच्या अखत्यारितील क्षेत्रिय कार्यालयाकडून माहिती तंत्रज्ञानाशी संबंधित
प्रस्ताव, संगणक साहित्य, सीसीटिव्ही सवेलन्स यंत्रणा बसविणे इत्यादी तसेच हार्डवेअर सामग्री खरेदी करण्यापूर्वी
तांत्रिक बाबींची तपासणी, ई-निविदा प्रक्रिया प्रस्तावांना तांत्रिक मान्यता (Technical Sanction) देण्यापूर्वी,
तांत्रिक बाबींवर मार्गदर्शन इत्यादी बाबींसाठी प्रस्ताव माहिती तंत्रज्ञान शाखेकडे प्राप्त होत असतात. अशा
स्वरुपाचे तांत्रिक प्रस्ताव तपासण्यासाठी/अभिप्राय देण्यासाठी समितीची स्थापना करण्याची बाब शासनाच्या
विचाराधीन आहे.
शासन निर्णय :-
२. माहिती व तंत्रज्ञान कक्षाकडे विविध विभागांकडून प्राप्त झालेले तांत्रिक बाबींचे प्रस्ताव तपासण्यासाठी
संचालक, माहिती तंत्रज्ञान संचालनालय यांच्या अध्यक्षतेखाली खालीलप्रमाणे समिती गठीत करण्यात येत आहे.
-----------------------------------------------------------------------
| १. | संचालक, माहिती तंत्रज्ञान संचालनालय | अध्यक्ष |
| २. | मुख्य परिचालन अधिकारी, महाराष्ट्र माहिती तंत्रज्ञान महामंडळ | सदस्य |
| ३. | मुख्य तांत्रिक अधिकारी, महाराष्ट्र माहिती तंत्रज्ञान महामंडळ | सदस्य |
| ४. | कक्ष अधिकारी (तांत्रिक), माहिती तंत्रज्ञान संचालनालय | सदस्य सचिव |
-----------------------------------------------------------------------
३. समितीची कार्यकक्षा खालीलप्रमाणे राहील:-
 विविध विभागाकडून माहिती तंत्रज्ञानाशी संबंधित प्राप्त होणाऱ्या प्रस्तावांमधील तांत्रिक बाबींची
तपासणी करुन त्याबाबत अभिप्राय विभागाला कळविणे.
 समितीने तांत्रिक प्रस्ताव तपासल्यानंतर संबंधित विभागाच्या नस्तीवर समितीचे अभिप्राय/ निर्णय
संबंधित विभागाला १५ दिवसांच्या आत कळविण्यात यावा.
 तांत्रिक मान्यतेसंदर्भात समितीचे अभिप्राय/मार्गदर्शन विचारात घेऊन संचालक, माहिती तंत्रज्ञान
संचालनालय यांनी तांत्रिक मान्यता आदेश निर्गमित करुन संबंधित विभागास पाठविण्यात यावा.
# Page 2
शासन निर्णय क्रमांकः संकीर्ण-१७२५/प्र.क्र.२९९/मातं
 समितीची बैठक प्रत्येक १५ दिवसांनी घेण्यात यावी. तसेच, एखाद्या विभागास तातडी असल्यास बैठक
आयोजित करण्याचे अधिकार अध्यक्षांना असतील.
 अशा प्रकारचे प्रस्ताव क्षेत्रिय कार्यालयांनी त्यांच्या मंत्रालयीन प्रशासकीय विभागांमार्फत संचालक,
माहिती तंत्रज्ञान संचालनालय यांच्याकडे पाठविण्यात यावेत. क्षेत्रिय कार्यालयाने थेट प्रस्ताव
संचालक, माहिती तंत्रज्ञान संचालनालयकडे पाठविल्यास अशा प्रस्तावावर कोणतीही कार्यवाही
केली जाणार नाही.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3