# Page 1
महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती (सुधारणा) अधिनियम, २०२२ नुसार कक्ष अधिकारी, गट-ब या पदावर नियुक्ती देणेबाबत...
महाराष्ट्र शासन,
सामान्य प्रशासन विभाग,
शासन आदेश क्रमांक : कअनि ११२२/प्र.क्र.७२/१४-ब
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- १४ सप्टेंबर, २०२३
वाचा:
१) महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती अधिनियम, २०२२ (सन २०२२ चा महाराष्ट्र अधिनियम क्रमांक: ४५), राजपत्रात प्रसिध्द, दिनांक ०८.०९.२०२२ २) शासन निर्णय, सामान्य प्रशासन विभाग क्रमांक: बीसीसी-११२२/प्र.क्र.१२८/१६-ब, दिनांक
२१.०९.२०२२ ३) महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती (सुधारणा) अधिनियम, २०२२ (सन २०२३ चा महाराष्ट्र अधिनियम क्रमांक: ८), राजपत्रात प्रसिध्द, दिनांक १३.०१.२०२३ ४) शासन निर्णय, सामान्य प्रशासन विभाग क्रमांक: बीसीसी-११२२/प्र.क्र.१२८/१६-ब, दिनांक
३१.०१.२०२३ प्रस्तावना:
मा. सर्वोच्च न्यायालयाने दि. ०९.०९.२०२० रोजी सामाजिक व शैक्षणिकदृष्टया मागास प्रवर्ग
(एसईबीसी) आरक्षण अधिनियम, २०१८ ला अंतरिम स्थगिती देण्यापूर्वी महाराष्ट्र लोकसेवा आयोग,
निवड मंडळे व पदभरती करणाऱ्या इतर यंत्रणा यांनी शासन सेवेतील नियुक्तीकरीता शिफारस केलेल्या
परंतु दि. ९.९.२०२० पूर्वी नियुक्ती न मिळालेल्या १०६४ उमेदवारांना नियुक्ती देण्यासंदर्भात महाराष्ट्र
अधिसंख्य पदांची निर्मिती व निवड केलेल्या उमेदवारांची नियुक्ती अधिनियम, २०२२ ( सन २०२२ चा
महाराष्ट्र अधिनियम क्र. ४५) दिनांक ०८.०९.२०२२ रोजी राजपत्रात प्रसिध्द केला आहे. तद्नंतर
उपरोक्त मूळ अधिनियमात सुधारणा करून शासनाने महाराष्ट्र अधिसंख्य पदांची निर्मिती व व निवड
केलेल्या उमेदवारांची नियुक्ती (सुधारणा) अधिनियम, २०२२ दिनांक १३.०१.२०२३ रोजी राजपत्रात
प्रसिध्द केला आहे. सदर अधिनियमासोबत उपरोक्त १०६४ पदे व नव्याने निर्माण केलेली ४८९ पदे, अशा
एकूण १५५३ पदांचा समावेश असलेली अनुसूची जोडली आहे. सदर अनुसूचीमध्ये समाविष्ट १५५३
पदांपैकी सामान्य प्रशासन विभागाच्या अखत्यारितील कक्ष अधिकारी, गट-ब संवर्गात निर्माण केलेल्या
अधिसंख्य पदांवर नियुक्ती देण्याची बाब शासनाच्या विचाराधीन होती.
# Page 2
शासन आदेश क्रमांकः कअनि ११२२/प्र.क्र.७२/१४-ब
शासन आदेश:
महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती (सुधारणा)
अधिनियम, २०२२, दिनांक १३.०१.२०२३ नुसार कक्ष अधिकारी, गट-ब संवर्गात निर्माण केलेल्या
अधिसंख्य पदावर नियुक्तीसाठी श्रीमती श्रध्दा आनंद मगर यांनी विहित कागदपत्रांची पुर्तता केली असून नियुक्तीसाठी इच्छुकता दर्शविली आहे. त्यानुसार, श्रीमती श्रध्दा आनंद मगर यांना कक्ष अधिकारी, गट
ब (राजपत्रित) (वेतनश्रेणी S-१७: रू. ४७६००-१५११००) या संवर्गातील अधिसंख्य पदावर पुढील अटी व
शर्तीच्या अधीन राहून नियुक्ती देण्यात येत आहे.
i. श्रीमती श्रध्दा आनंद मगर यांना एकत्रित परिवीक्षाधीन प्रशिक्षण कार्यक्रम (सीपीटीपी) अंतर्गत
प्रशिक्षण पूर्ण करणे अनिवार्य असेल. सदर प्रशिक्षण कार्यक्रमामध्ये परिवीक्षाधीन प्रशिक्षण,
परिवीक्षा कालावधी, सेवाज्येष्ठता, विभागीय परीक्षा तसेच अन्य अनुषांगिक बाबींसाठी सामान्य
प्रशासन विभागाच्या सीपीटीपी (प्रशिक्षण) कार्यासनामार्फत विविध शासन निर्णय, शासन
परिपत्रके, नियम व अधिसूचना इ.द्वारे वेळोवेळी विहित करण्यात आलेल्या तरतूदी लागू राहतील. परिवीक्षा कालावधीमध्ये श्रीमती मगर ह्या कक्ष अधिकारी पदासाठी अयोग्य असल्याचे
आढळले तर त्या सेवा समाप्त केली जाण्यास पात्र ठरतील.
ii. एकत्रित परिवीक्षाधीन प्रशिक्षण कार्यक्रमाचा दोन वर्षांचा कालावधी हा परिवीक्षा कालावधी राहील.
iii. सामान्य प्रशासन विभाग, शासन निर्णय, दिनांक २१.०७.२०१७ अन्वये एकत्रित परिवीक्षाधीन
प्रशिक्षण कार्यक्रमांतर्गत राबविण्यात येणारा दोन वर्षांचा पदव्युत्तर पदवी अभ्यासक्रम - Master of Arts in Development Administration (M.A. in Dev. Administration) विहित केलेल्या
अर्हता गुणांसह उत्तीर्ण करणे श्रीमती मगर यांना बंधनकारक राहील.
iv. पदव्युत्तर पदवी अभ्यासक्रमाच्या अनुषंगाने शासन, यशदा, पुणे, वनामती, नागपूर व गोखले राज्यशास्त्र आणि अर्थशास्त्र संस्था, पुणे यांचेकडून यांचेकडून वेळोवेळी दिलेल्या सूचना/नियम/आदेश/निर्णय बंधनकारक राहतील.
v. पदव्युत्तर पदवी अभ्यासक्रमानुसार चारही सत्रांच्या परीक्षा विहित संधी/ कालावधीत उत्तीर्ण होणे
बंधनकारक राहील. तसेच, सर्व टप्प्यांचे प्रशिक्षणही दोन वर्षांच्या परिवीक्षा कालावधीत पूर्ण करणे बंधनकारक राहील.
vi. श्रीमती मगर यांनी दोन वर्षांचा परिवीक्षा कालावधी समाधानकारकरित्या पूर्ण करणे व या
कालावधीत त्यांची वर्तणूक समाधानकारक व त्यांच्या पदाला अनुरूप असणे आवश्यक राहील.
त्यांनी परिवीक्षा कालावधी समाधानकारकरित्या पूर्ण न केल्यास किंवा त्यांची वर्तणूक समाधानकारक व त्यांच्या पदाला अनुरूप नसल्याचे तसेच परिवीक्षाधीन पदावरील गैरवर्तणुकीची / गैरव्यवहाराची बाब निदर्शनास आल्यास अथवा इतर कारणांमुळे ते या पदासाठी
पृष्ठ ४ पैकी २
# Page 3
शासन आदेश क्रमांकः कअनि ११२२/प्र.क्र.७२/१४-ब
योग्य नसल्याचे आढळून आल्यास कोणतीही पूर्वसूचना न देता त्यांच्या सेवा समाप्त करण्यात येतील.
vii. सामान्य प्रशासन विभाग (माहिती तंत्रज्ञान) शासन पूरकपत्र क्रमांक : मातंस
२०१२/प्र.क्र.२७७/३९, दिनांक ०८.०१.२०१८ अन्वये अखिल भारतीय तंत्रशिक्षण परिषद, नवी
दिली (AICTE) मार्फत मान्यताप्राप्त सर्व पदवी व पदवीका (सर्व अभियांत्रिकी शाखा) प्राप्त
उमेदवारांना MSCIT संगणक प्रशिक्षणातून सूट देऊन त्यांना संगणक अर्हता परीक्षा उत्तीर्ण
झाल्याचे समजण्यात आले आहे. श्रीमती मगर यांची शैक्षणिक अर्हता B.E.(Information
Technology) अशी आहे. सबब, त्यांना संगणक अर्हता परीक्षा प्रमाणपत्र सादर करण्याची
आवश्यकता नाही.
viii. श्रीमती मगर यांना मराठी व हिंदी भाषा परीक्षा उत्तीर्ण होण्यापासून सूट मिळाली नसल्यास
एतदर्थ मंडळाची मराठी व हिंदी भाषा परीक्षा विहित कालावधीत उत्तीर्ण होणे आवश्यक राहील.
ix. श्रीमती मगर यांना राष्ट्रीय निवृत्तीवेतन योजना (NPS) लागू राहील.
x. उपरोक्त अटींव्यतिरिक्त महाराष्ट्र नागरी सेवा नियमांचे व इतर सेवाविषयक सर्वसाधारण
नियमांचे तसेच यापुढे शासन वेळोवेळी निश्चित करेल त्या अटी/आदेशांचे पालन करणे श्रीमती
मगर यांना बंधनकारक राहील.
xi. श्रीमती मगर ह्या सेवा प्रवेश नियमानुसार सेवेत पात्र नसल्याचे किंवा मूळ नियुक्तीसाठी खोटी
कागदपत्रे किंवा प्रमाणपत्रे या आधारे शासन सेवेत रुजू झाल्याचे शासकीय सेवेत कोणत्याही वेळी सिध्द झाल्यास, सामान्य प्रशासन विभाग, शासन निर्णय क्र.सीडीआर
१०९३/१०७७/प्र.क्र.२३/ १३/बकतु, दिनांक १२.१०.१९९३ नुसार, सेवेतून काढून
टाकण्याची/सेवा समाप्तीची कार्यवाही करण्यात येईल.
xii. श्रीमती मगर यांनी सध्या कार्यरत असलेल्या कार्यालयामधून कार्यमुक्त होऊन दिनांक २६.०९.२०२३ रोजी किंवा त्यापूर्वी सामान्य प्रशासन विभाग, मंत्रालय, मुंबई येथे रूजू व्हावे.
श्रीमती मगर नियुक्तीच्या पदावर विहित कालावधीत रूजू न झाल्यास त्यांना या पदावर रूजू
होण्यास स्वारस्य नसल्याचे समजण्यात येऊन त्यांची नियुक्ती रद्द करण्यात येईल.
xiii. एकत्रित परिवीक्षाधीन प्रशिक्षण कार्यक्रमास (सीपीटीपी) उपस्थित राहण्याबाबत श्रीमती मगर
यांना यथावकाश कळविण्यात येईल.
xiv. श्रीमती मगर यांनी कक्ष अधिकारी (अधिसंख्य) पदावर रूजू होते वेळी, त्या सद्यस्थितीत कार्यरत
असलेल्या कार्यालयामार्फत त्यांचेविरोधात विभागीय चौकशी सुरू आहे किंवा कसे? याबाबतचे
ना-विभागीय चौकशी प्रमाणपत्र सादर करावे. तसेच, त्यांचेकडून सदर कार्यालयाचे काही येणे
बाकी नसल्याबाबतचे ना-देय प्रमाणपत्र देखील सादर करावे.
xv. श्रीमती मगर यांनी कागदपत्र पडताळणीच्या वेळी सादर केलेल्या रू.३,००,०००/ (रूपये तीन
लाख फक्त) रकमेच्या बंधपत्रातील तरतूदी त्यांचेवर बंधरकारक राहतील.
पृष्ठ ४ पैकी ३
# Page 4
शासन आदेश क्रमांकः कअनि ११२२/प्र.क्र.७२/१४-ब
xvi. श्रीमती मगर यांना कक्ष अधिकारी पदावर रूजू होण्यासाठी कोणत्याही प्रकारचा प्रवास भत्ता अनुज्ञेय असणार नाही.