# Page 1
मौजे गोकुळगाव शिरगाव लॅन्ड रेफरन्स पिटीशन ७/२०१४ प्रकरणी मा. दिवाणी न्यायालयाच्या निकालानुसार भूसंपादनासाठी वाढीव मोबदला अदा करण्यासंदर्भात.
महाराष्ट्र शासन
सामान्य प्रशासन विभाग
शासन निर्णय क्र. मविवि-१२१९/प्र.क्र.५४/२८-अ
हुतात्मा राजगुरु चौक, मादाम कामा रोड,
मंत्रालय, मुंबई ३२.
दि. १९ ऑगस्ट, २०२०.
वाचा :१.शासन निर्णय क्र. एमएडीसी-२०१२/प्र.क्र.३५४/२८-अ, दि. २१ ऑगस्ट, २०१३ २. शासन परिपत्रक क्र. संकीर्ण-१०१६/प्र.क्र.८०२/ प्रशासन-१, दि. ८ सप्टेंबर, २०१६ ३. शासन निर्णय क्र. मविवि-१२१७/प्र.क्र.१७४/ २८-अ, दि.१० नोव्हेंबर, २०१७ ४.मा.दिवाणी न्यायालयाचा न्यायनिर्णय दि. १६ जानेवारी, २०१८ ५.उपाध्यक्ष तथा व्यवस्थापकीय संचालक, महाराष्ट्र विमानतळ विकास कंपनी, मुंबई यांचे पत्र क्र. मविविकं २०१७/प्र.क्र.०९/भुसं/१३९४, दि.१७ जानेवारी, २०१९ ६. जिल्हाधिकारी कोल्हापूर यांचे पत्र क्र.कार्या/११/भूसं/आरआर/३५७/२०२०, दि.१२ जून, २०२०
७. उपाध्यक्ष तथा व्यवस्थापकीय संचालक, महाराष्ट्र विमानतळ विकास कंपनी, मुंबई यांचे पत्र क्र. मविविकं २०१७/प्र.क्र.०९/भुसंपादन, दि.१६ जुलै, २०२०
प्रस्तावना : दि.१.२.१९९७ रोजी भारतीय विमानपत्तन प्राधिकरण व महाराष्ट्र शासन यांच्यामध्ये झालेल्या सामंजस्य कराराप्रमाणे कोल्हापूर विमानतळ १५ वर्षांच्या कालावधीसाठी विस्तारीकरण, कार्यान्वय व परीक्षण यासाठी राज्य शासनाच्या वतीने महाराष्ट्र औद्योगिक विकास महामंडळाकडे हस्तांतरीत करण्यात आले आहे. सदर कालावधीत महाराष्ट्र औद्योगिक विकास महामंडळाने विमानतळाच्या विकासाकरीता अतिरिक्त २२३.०० हे.आर. (५५१.०३ एकर) जमीन संपादित केली आहे.
२. संपादित करण्यात आलेल्या अतिरिक्त जमिनीमध्ये श्री. माधवराव जे. शिंदे (माजी सैनिक) यांच्या मालकीचा गट नं २५६/४ हा कोल्हापूर विमानतळासाठी महाराष्ट्र औद्योगिक विकास महामंडळामार्फत (MIDC) संपादित करण्यात आला आहे. सदर जमिनीबाबत जादा मोबदला मिळण्यासाठी त्यांनी दिवाणी न्यायाधिश वरिष्ठ स्तर, कोल्हापूर यांचेकडे दावा क्र.७/२०१४ दाखल केला होता. त्याचा निर्णय दि.१६/०१/२०१८ रोजी झाला असून न्यायालयाने त्यांना वाढीव मोबदला अदा करण्याचे आदेश दिले आहेत.
३. श्री.माधवराव शिंदे यांना गट नं. २५६/४ पैकी २०७ चौ.मी. क्षेत्राकरीता न्यायालयाच्या निर्णयानुसार वाढीव मोबदला रक्कम अदा करणेकरीता उपविभागीय अधिकारी कार्यालय करवीर यांनी महाराष्ट्र विमानतळ विकास कंपनीस दि.७.०४.२०१८ रोजीच्या पत्रान्वये विनंती केली.
# Page 2
शासन निर्णय क्रमांकः मविवि-१२१९/प्र.क्र.५४/२८-अ
त्यानुसार, सदर प्रकरणी वाढीव मोबदला अदा करणेबाबत शासनाकडून योग्य तो आदेश निर्गमित करण्याची विनंती महाराष्ट्र विमानतळ विकास कंपनीने शासनास केली.
५. शासन निर्णय दि.११.०५.२०१८ व दि.१३.०८.२०१८ मधील निकषांनुसार सदर प्रकरणी वाढीव मोबदल्याच्या आदेशातील रक्कम निवाड्यातील अधिसूचनेच्या दिनांकास असलेल्या जमिनीच्या मूळ मूल्यांकनाच्या चौपट रकमेपेक्षा कमी असल्याने मा. दिवाणी न्यायालयाच्या आदेशाविरुध्द अपीलात जाण्याची आवश्यकता नसल्याचे जिल्हाधिकारी, कोल्हापूर यांनी त्यांचे दि.१२.०६.२०२० रोजीच्या पत्रान्वये महाराष्ट्र विमानतळ विकास कंपनीस कळविले आहे. सबब, यानुसार महाराष्ट्र विमानतळ विकास कंपनीने सादर केलेल्या प्रस्तावानुसार खालीलप्रमाणे निर्णय घेण्यात येत आहे.
शासन निर्णय : कोल्हापूर येथील विमानतळासाठी श्री. माधवराव जयसिंगराव शिंदे यांच्या संपादित करण्यात आलेल्या गट नं. २५६/४ पैकी २०७ चौ.मी. क्षेत्राकरीता मा. दिवाणी न्यायालयाने दिलेल्या
निर्णयानुसार व जिल्हाधिकारी, कोल्हापूर कार्यालयाने केलेल्या परिगणनेनुसार (दि.३०.०६.२०२० पर्यंत व्याजासह) रक्कम रु.२,४४,२१३/- आहे. तरी, सदर रक्कम रु.२,४४,२१३/- (अक्षरी रक्कम रु.
दोन लक्ष चव्वेचाळीस हजार दोनशे तेरा फक्त) जिल्हाधिकारी, कोल्हापूर कार्यालयास उपलब्ध करुन देण्यासाठी महाराष्ट्र विमानतळ विकास कंपनीस वितरीत करण्यास याद्वारे मान्यता देण्यात येत आहे. सदर रक्कम उपलब्ध झाल्यानंतर जिल्हाधिकारी, कोल्हापूर कार्यालय विहीत कार्यपध्दतीने श्री.माधवराव शिंदे यांना अदा करण्याची कार्यवाही करील.
२. उपरोक्त खर्च " मागणी क्रमांक ए-७, ३०५३ नागरी विमानचालन, ०२ विमानतळ, १०२ विमानक्षेत्र, (००) (०१) विमानतळ / धावपट्ट्या यांचा विकास कार्यक्रम) (३०५३०१४६) (कार्यक्रम) (३०५३ ०१४६) ३१ सहायक अनुदाने (वेतनेतर)" या लेखाशिर्षाखाली सन २०२०-२१ करिता मंजूर तरतुदीतून भागविण्यात यावा. याबाबत उपसंचालक, विमानचालन संचालनालय, मुंबई यांना आहरण व संवितरण अधिकारी तसेच संचालक, विमानचालन संचालनालय, मुंबई यांना नियंत्रक अधिकारी घोषित करण्यात येत आहे.
३. वितरीत करण्यात येत असलेला सदरहू निधी सशर्त असून ज्या विकासकामांसाठी वितरीत करण्यात आला आहे, त्याच कामांसाठी तो विहीत मुदतीत खर्ची पडेल याची खबरदारी महाराष्ट्र विमानतळ विकास कंपनीने घ्यावी. तसेच, वितरीत निधी PLA अथवा बँक खात्यात जमा न करता विहीत प्रयोजनातूनच खर्च होण्याची खातरजमा कंपनीने करावी व खर्च करण्यात आलेल्या निधीबाबत वेळोवेळी आढावा घेऊन विहीत कालावधीत खर्चाचे उपयोगिता प्रमाणपत्र शासनास सादर करावे.
पृष्ठ ३ पैकी २
# Page 3
शासन निर्णय क्रमांकः मविवि-१२१९/प्र.क्र.५४/२८-अ
४. हा शासन निर्णय वित्तीय अधिकार नियमपुस्तिका १९७८, भाग- पहिला, उप विभाग-दोन, अ.क्र.२ नियम क्र.७ मधील अटींच्या अधीन राहून तसेच वित्त विभागाच्या अनौपचारीक संदर्भ क्र.१४२/२०२०/व्यय-४, दि.२४.०६.२०२० अन्वये निर्गमित करण्यात येत आहे.