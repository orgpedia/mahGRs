# Page 1
मंत्रालयीन इमारतींच्या सुरक्षिततेच्या दृष्टीने मंत्रालय व नवीन प्रशासकीय भवन या इमारतींचे आवार व छन्न मार्ग मोकळा ठेवण्याबाबत.
महाराष्ट्र शासन
सामान्य प्रशासन विभाग,
शासन परिपत्रक, क्र. शाकाजा-१११८/प्र.क्र.६२/२०१८/२२,
मंत्रालय, मुंबई-४०० ०३२,
दिनांक: २८ जून, २०१८
शासन परिपत्रक :
मंत्रालय आणि नवीन प्रशासकीय भवन इमारतीच्या आवारात व छन्न मार्गात बऱ्याच वेळा कपाटे/टेबले/खुर्च्या/स्टेशनरी / जुने दस्तऐवज ठेवण्यात येतात. त्यामुळे परिसर व छन्न मार्ग अस्वच्छ दिसतो व कामात व्यत्यय येतो. तसेच यामुळे सुरक्षिततेला धोका व आग प्रतिबंधक उपाययोजनेच्या कामात अडथळा येण्याची भिती आहे. यास्तव सर्व मंत्रालयीन विभागांना मंत्रालय इमारतीच्या आवारात व छन्न मार्गात तसेच जिन्यात कोणत्याही प्रकारची साठवणूक करण्यात येऊ नये, अशा सूचना परिपत्रकान्वये देण्यात येत आहेत.
२. मंत्रालय आणि नवीन प्रशासकीय भवन इमारतीच्या सुरक्षिततेच्या दृष्टीने मोकळया मार्गीकेमध्ये कोणत्याही प्रकारची साठवणूक करण्यात येऊ नये. तसेच जीन्याना जोडणा-या भागांचा साठवणूकीसाठी वापर करु नये.
३. सर्व विभागांनी कार्यासनातील कागदपत्रांचे निंदणीकरण करुन अनावश्यक कागदपत्रे योग्य ती नोंद घेऊन नष्ट करावीत व दिर्घ काळ आवश्यक असणारी महत्वाची कागदपत्रे अभिलेख कक्षाकडे पाठवून कार्यासने सूटसूटीत ठेवावीत.
४. मंत्रालय आणि नवीन प्रशासकीय भवन इमारतीच्या आवारात व छन्न मार्गात कोणत्याही प्रकारची साठवणूक केली जाणार नाही यासाठी सार्वजनिक बांधकाम विभागाने दक्षता घ्यावी.
# Page 2