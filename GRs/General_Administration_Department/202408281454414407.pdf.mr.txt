# Page 1
सामान्य प्रशासन विभाग (खुद्द) च्या
नियंत्रणाखालील मध्यवर्ती टपाल केंद्राकरीता
कर्मचारीवृंदाची निर्मिती करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : संकीर्ण ३५२३/प्र.क्र.८७/आस्था २ (१९-अ)
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : २८ ऑगस्ट,२०२४
वाचा : १) सामान्य प्रशासन विभाग, शासन निर्णय क्रमांक : आढावा १६१६/प्र.क्र.२१३/१९-अ
दिनांक १७ जानेवारी,२०२३
२) सामान्य प्रशासन विभाग , शासन निर्णय क्रमांक : संकीर्ण १८२१/प्र.क्र.१९/१८-अ,
दिनांक १३ एप्रिल, २०२३
३) सामान्य प्रशासन विभाग , शासन निर्णय क्रमांक : संकीर्ण १८२१/प्र.क्र.१९/१८-अ,
दिनांक १४ सप्टेंबर, २०२३.
प्रस्तावना :
मंत्रालयीन प्रशासकीय विभागांना नागरिकांकडून तसेच क्षेत्रीय कार्यालयांकडून पाठविण्यात
येणाऱ्या टपालावर मंत्रालयीन विभाग व त्यांच्या प्रशासकीय नियंत्रणाखालील क्षेत्रिय कार्यालयामध्ये
तात्काळ कार्यवाही व्हावी, तसेच वेळेचा अपव्यय होऊ नये याकरिता मंत्रालयात सर्वसामान्य जनतेकडून
तसेच क्षेत्रिय कार्यालयांतून येणारे दैनंदिन टपाल स्वीकारण्यासाठी मंत्रालय मुख्य प्रवेशद्वाराजवळ मध्यवर्ती
टपाल केंद्र स्थापन करण्यात आलेले आहेत. मध्यवर्ती टपाल केंद्राच्या विवक्षित कामकाजाकरीता २ सहायक
कक्ष अधिकारी व २ कक्ष अधिकारी यांची आवश्यकता असल्याने, सदर नियमित ४ पदे निर्माण करण्याची बाब
शासनाच्या विचाराधीन होती.
शासन निर्णय :-
मंत्रालयात सर्वसामान्य जनतेकडून तसेच क्षेत्रिय कार्यालयातून येणारे दैनंदिन टपाल
स्वीकारण्यासाठी मंत्रालय मुख्य प्रवेशद्वाराजवळ मध्यवर्ती टपाल केंद्र दिनांक १९ एप्रिल,२०२३ पासून सुरु
करण्यात आलेले आहे.
२. टपाल स्वीकारणे, संबंधितांना पोच देणे, अर्जदारांची माहिती नोंदवहीत नोंद करणे, स्वीकारलेले
टपाल (संबंधित) मंत्रालयीन प्रशासकीय विभागांना पाठविणे, सदर टपाल ई ऑफीसद्वारे पाठविणे आणि
तद्नुषंगिक येणाऱ्या इतर महत्तवाच्या विवक्षित कामकाजाकरिता मध्यवर्ती टपाल केंद्राकरीता २ कक्ष
अधिकारी व २ सहायक कक्ष अधिकारी अशी एकूण ४ नियमित पदे निर्माण करण्यात येत आहेत. सदर पदे
सामान्य प्रशासन विभाग (खुद्द) च्या नियंत्रणाखाली राहतील.
# Page 2
शासन निर्णय क्रमांकः संकीर्ण ३५२३/प्र.क्र.८७/आस्था २ (१९-अ)
----------------------------------------------------------------------------
| सामान्य प्रशासन विभाग (खुद्द) |
| अ.क्र | पदनाम | संवर्ग | वेतन संरचना | पदसंख्या |
| १ | २ | ३ | ४ | ५ |
| १ | कक्ष अधिकारी | गट-ब (राजपत्रित) | एस-१७ : रु.४७६००-१५११०० | २ |
| एस-२० : रु.५६१००-१७७५०० (चार वषांच्या सलग सेवेनंतर अकार्यात्मक वेतनश्रेणी) |
| २ | सहायक कक्ष अधिकारी | गट-ब (अराजपत्रित) | एस-१४ : रु.३८६००-१२२८०० | २ |
----------------------------------------------------------------------------
३. नव्याने निर्माण करण्यात आलेल्या ४ नियमित पदांचा वेतनाचा खर्च मागणी “क्र.ए-४- २०५२-
सचिवालय सर्वसाधारण सेवा (०९०) सचिवालय (००) (०१) सामान्य प्रशासन विभाग ०१ वेतन” या
लेखाशीर्षातून भागविण्यात येईल.
४. हा शासन निर्णय, उपसमितीच्या दिनांक २३ जानेवारी,२०२४ रोजी झालेल्या सन २०२४ मधील
पहिल्या बैठकीत आणि उच्चस्तर सचिव समितीच्या दिनांक ०९ जुलै,२०२४ रोजी झालेल्या सन २०२४ मधील
पहिल्या बैठकीत दिलेल्या मान्यतेने तसेच वित्त विभागाच्या अनौपचारिक संदर्भ क्रमांक ५०९/आपुक दिनांक
१३.०८.२०२४ अन्वये मिळालेल्या सहमतीने निर्गमित करण्यात येत आहेत.
५. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3