# Page 1
श्रीशैलम, आंध्रप्रदेश येथील छत्रपती शिवाजी महाराज स्मारक परिसरात “ध्यानमंदिर” उभारण्यासाठी श्री शिवाजी मेमोरिअल कमिटीस सहायक अनुदान देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: बीयुडी-४२१६/प्र.क्र.३५२/२९
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२,
दिनांक: २३ मार्च, २०१८
प्रस्तावना : महाराष्ट्राचे स्फुर्तीस्थान जाणता राजा छत्रपती शिवाजी महाराज यांच्या पदस्पर्शाने पावन झालेल्या महाराष्ट्र राज्याबाहेरील भूमीवर उभारावयाच्या स्मारकासाठी शासनाचा आर्थिक व भावनिक सहभाग म्हणून रू.५.०० कोटी निधी राखून ठेवण्याची घोषणा सन २०१६-१७ च्या अर्थसंकल्पिय भाषणामध्ये मा. मंत्री, वित्त महोदयांनी केली होती. त्यास अनुसरून श्री शिवाजी मेमोरिअल कमिटी, श्री शैलम, आंध्र प्रदेश यांना छत्रपती शिवाजी महाराज स्मारक परिसरामध्ये छत्रपती शिवाजी महाराज “ध्यानमंदीर” उभारण्यास रु. ३३८.७३ लाख इतके सहायक अनुदान देण्याची विनंती श्री शिवाजी मेमोरिअल कमिटी यांनी केली आहे. त्यानुसार सदर कमिटीस शासन निर्णय क्रमांक:बीयुडी४२१६/प्र.क्र.३५२/२९, दिनांक ३ मार्च, २०१७ अन्वये रू. १.०० कोटी इतके सहायक अनुदान वितरीत करण्यात आले आहे. आर्थिक वर्ष २०१७-१८ मध्ये रू. १.०० कोटी इतके सहायक अनुदान वितरीत करण्याची बाब शासनाच्या विचाराधीन होती.
शासन निर्णयः श्री शिवाजी मेमोरिअल कमिटी, श्री शैलम, यांना श्रीशैलम (आंध्रप्रदेश ) येथील छत्रपती शिवाजी महाराज स्मारक परिसरामध्ये छत्रपती शिवाजी महाराज “ध्यानमंदीर” उभारण्यास रु.३३८.७३ लाख इतके सहायक अनुदान देण्यास मान्यता प्राप्त झालेली आहे. सन २०१७-१८ या आर्थिक वर्षात सदर बाबीसाठी अर्थसंकल्पित करण्यात आलेल्या तरतूदीतून रू.१,००,००,०००/- (अक्षरी रूपये एक कोटी फक्त) इतके सहायक अनुदान, निधीचे उपयोगिता प्रमाणपत्र तसेच संबंधित न्यासाचे लेखापरिक्षण अहवाल (निधी वितरीत करण्यात आलेल्या वित्तीय वर्षाचे) शासनास सादर करण्याच्या अटीच्या अधीन राहून, वितरीत करण्यास शासन मान्यता देण्यात येत आहे.
२. सदरची तरतूद आहरित करण्यासाठी अवर सचिव, सामान्य प्रशासन विभाग, कार्यासन-२६,मंत्रालय, मुंबई यांना आहरण व संवितरण अधिकारी म्हणून घोषित करण्यात येत आहे. आहरण व संवितरण अधिकारी यांनी सदर निधी श्री शिवाजी मेमोरिअल कमिटीस वितरीत करावा. सदर कमिटीच्या बँक खात्याचा माहिती/तपशिल खालील प्रमाणे आहे संस्थेचे नाव : SHREE SHIVAJI MEMORIAL COMMITTEE.
संस्थेचा पत्ता: A/P SRISAILAM,DIST.KURNOOL. SRISAILAM-५१८१०१ (Andhra Pradesh) बँकेचे नाव: आंध्रा बँक (ANDHRA BANK) बँकेचा पत्ता: TEMPLE COMPLEX SRISAILAM- ५१८१०१.(A.P.) खाते क्रमांक: ०५१५१०१००००१३६१ खाते प्रकार : SAVING ACCOUNT.
बँक शाखेचा संकेतांक : ०००५१५.
एम.आर.सी.आर .क्र. ५१८०११५२३.
आय.एफ.एस.सी.क्र. : ANDB००००५१५.
# Page 2
शासन निर्णय क्रमांक: बीयुडी-४२१६/प्र.क्र.३५२/२९
आहरण व संवितरण अधिकारी यांनी, महालेखापाल यांच्या लेख्याशी खर्च ताळमेळ घालण्याची कार्यवाही करावी.
३. या कामावर होणारा खर्च मागणी क्रमांक ए-४, लेखाशीर्ष २०७५,संकीर्ण सर्वसाधारण सेवा,८०० इतर खर्च, (००) (०१) भारतीय लोक प्रशासन संस्था व इतर संस्थांना सहायक अनुदान (संकेतांक २०७५ ००६२) ३१ सहायक अनुदान (वेतनेतर), या लेखाशिर्षाखाली खर्ची टाकावा व तो सन २०१७-१८ या वित्तीय वर्षाच्या मंजूर अनुदानातून भागविण्यात यावा.
४. हा शासन निर्णय वित्त विभागाच्या मान्यतेने त्यांचा अनौपचारीक संदर्भ क्र.११९/२०१८/व्यय-४, दि.२१/३/२०१८ अनुसार निर्गमित करण्यात येत आहे.