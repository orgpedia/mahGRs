# Page 1
चिपी- मुंबई हवाई प्रवासाकरिता Viability
Gap Funding करणेबाबत.
महाराष्ट्र शासन
सामान्य प्रशासन विभाग,
शासन निर्णय क्रमांक : संकीर्ण२०२५/२९४/प्र.क्र.११८/विमान -२
हुतात्मा राजगुरु चौक, मादाम कामा मार्ग,मंत्रालय,
मुंबई-४०००३२.
दि. २० ऑगस्ट, २०२५
वाचा : १. अधिसूचना सामान्य प्रशासन विभाग क्र.मविवि-१२१५/प्र.क्र.१५७ (भाग-२)/२८-अ,
दि.१८.०४.२०१७.
२. अधिसूचना सामान्य प्रशासन विभाग क्र.मविवि-१२१५/प्र.क्र.१५७ (भाग-२)/२८-अ, दि.२१.०६.२०१८
३. मा. मंत्री, नागर विमानन आणि सहकारिता, भारत सरकार यांचे अर्धशासकीय पत्र क्र.
HMCA/२०२५/Airports/३७९, दि. ११.०८.२०२५
४. मंत्रीमंडळाच्या दि.१२.०८.२०२५ च्या बैठकीचे इतिवृत्त.
प्रस्तावना:-
विमानप्रवास सामान्य नागरिकांना परवडेल या दृष्ट्टीने एप्रिल २०१६ मध्ये केंद्र शासनाने उडान (Regional
Connectivity Scheme RCS) योजना जाहीर केली. या अनुषंगाने राज्यशासनाने RCS ची अंमलबजावणी
करणेसंदर्भात भारत सरकार, महाराष्ट्र शासन व भारतीय विमानपत्तन प्राधिकरण (AAI) यांच्या मध्ये दिनांक २३
ऑगस्ट, २०१६ रोजी त्रिस्तरीय सामंजस्य करार करण्यात आला आहे. सदर योजनेअंतर्गत अमरावती, गोंदीया,
नाशिक, जळगाव, नांदेड, सोलापूर, कोल्हापूर, रत्नागिरी व सिंधुदुर्ग या विमानतळांचा समावेश आहे.
सदर योजनेअंतर्गत विमानतळ परिचालक ( Airport Operator) यांना काही सवलती देण्यात येत असून
याबाबतची अधिसूचना दिनांक १८ एप्रिल, २०१७ रोजी प्रसिध्द करण्यात आलेली आहे.
तसेच RCS योजनेअंतर्गत समाविष्ट्ठ असलेल्या विमानतळाच्या मार्गासाठी राज्य शासनाकडून २० %
वाटयाची VGF मध्ये प्रतिपूर्ती केंद्रशासनास करण्यात येते. तथापि, ज्या विमानतळासाठी RCS योजना सध्या सूरु
नाही तसेच ज्या विमानतळावर Scheduled Flights चालू नाही अशा ठिकाणी प्रवाशांची गैरसोय होते. त्याचप्रमाणे
अशा विमानतळांच्या मार्गासाठी राज्य शासनाकडून कोणतीही सवलत अथवा निधी देण्यात येत नाही.
श्री. राममोहन नायडू किंजरापु, नागर विमानन मंत्री, भारत सरकार यांनी चिपी विमानतळावरुन चिपी-मुंबई
हवाई मार्गासाठी RCS योजना सुरु करण्यासाठी राज्य शासनाने Viability Gap Funding करण्याबाबत राज्य
शासनास विनंती केली आहे.
# Page 2
यानुषंगाने दि.१२ ऑगस्ट, २०२५ रोजी झालेल्या मंत्रीमंडळ बैठकीत सोलापूर विमानतळावरून सुरू
होणाऱ्या सोलापूर-पुणे-मुंबई हवाई मार्गासाठी राज्य शासनाकडून १०० टक्के Viability Gap Funding (VGF )
देण्यास मान्यता दिली आहे. त्याच धर्तीवर चिपी ते मुंबई हवाई प्रवासाकरिता १०० टक्के Viability Gap Funding
(VGF) देण्यास तत्तवत: मान्यता दिली आहे. यानुषंगाने शासन निर्णय निर्गमित करण्याची बाब शासनाच्या
विचाराधीन होती.
शासन निर्णय :-
चिपी विमानतळावरुन चिपी-मुंबई हवाई मार्गासाठी राज्य शासनाकडून UDAN (RCS) च्या धर्तीवर एक
वर्षासाठी किंवा चिपी - मुंबई हवाई मार्गासाठी RCS सेवा सुरु होईपयंत यापैकी जे अगोदर घडेल त्या
कालावधीसाठी १००% Viability Gap Funding (VGF ) करण्यास तत्वत: शासन मान्यता देण्यात येत आहे.
२. सदर शासन निर्णय दि.१२.०८.२०२५ रोजी झालेल्या मंत्रीमंडळ बैठकीत घेण्यात आलेल्या निर्णयानुसार
निर्गमित करण्यात येत आहे.
३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध