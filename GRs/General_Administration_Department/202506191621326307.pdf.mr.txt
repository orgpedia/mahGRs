# Page 1
विविध प्रसार माध्यमांमध्ये राज्य शासनाबद्दल प्रसिध्द होणाऱ्या वस्तुस्थितीदर्शक नसलेल्या/ प्रतिसाद देण्यायोग्य बातम्यांबाबत अभिप्राय/ वस्तुस्थितीदर्शक माहिती तातडीने सादर करण्याबाबत सुधारित सूचना.
महाराष्ट्र शासन
सामान्य प्रशासन विभाग
शासन परिपत्रक क्रमांक : संकीर्ण-२०२५/प्र.क्र.१७/मावज-१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२,
दिनांक : १९ जून, २०२५
संदर्भ :- शासनाचे समक्रमाकाचे दिनांक : २८ मार्च, २०२५ रोजीचे परिपत्रक
शासन परिपत्रक :
मा. मुख्यमंत्री महोदयांच्या अध्यक्षतेखाली दि. १३ जानेवारी, २०२५ रोजी झालेल्या आढावा
बैठकीच्या अनुषंगाने तसेच मा. मुख्यमंत्री यांनी यासंदर्भात दि.०३.०२.२०२५ रोजीच्या मंत्रीमंडळ बैठकीत दिलेल्या निदेशानुसार १०० दिवसांच्या नियोजन आराखड्यात, विविध प्रसिद्धी माध्यमांमध्ये राज्य शासनाच्या कार्यपद्धती/कामकाज विषयक प्रसिद्ध होणाऱ्या प्रतिसाद देण्यायोग्य बातम्यांबाबत वस्तुस्थितीदर्शक माहिती संबंधित विभागाकडून तातडीने उपलब्ध होण्याच्या दृष्ट्टीने सर्व मंत्रालयीन विभागांसाठी एक सविस्तर सूचनात्मक स्वरुपाची कार्यपद्धती संदर्भाधीन दिनाक २८ मार्च, २०२५ च्या परिपत्रकान्वये विहित करण्यात आली आहे.
२. वरील कार्यपध्दतीनुसार, वस्तुस्थितीदर्शक नसलेल्या/दिशाभूल करणाऱ्या अशा प्रकारच्या
बातम्यांबाबत राज्य शासनाद्वारे वस्तुस्थितीदर्शक माहिती/अभिप्राय त्याचवेळी म्हणजे संबंधित बातमी प्रसिद्ध झाल्यापासून किमान एक दिवसाच्या आत प्रसिद्ध होणे अपेक्षित आहे. अशा बातम्यांचे/ घटनांचे गांभीर्य शासनाने विचारात घेऊन व त्याची दखल घेऊन त्यास तातडीने प्रतिसाद दिल्यास शासनाची जनमानसांमध्ये असलेली प्रतिमा उंचावण्यास मदत होते. तथापि, असे जरी असले तरीही शासनाच्या असे निदर्शनास आले आहे की, विविध प्रसार माध्यमांमध्ये राज्य शासनाच्या एकूण कार्यपद्धती विषयक प्रसिद्ध होणाऱ्या वस्तुस्थितीदर्शक नसलेल्या /दिशाभूल करणाऱ्या बातम्यांचा प्रतिसाद देण्यास राज्य शासनाच्या विभागांकडून अद्यापही तत्परता दर्शविण्यात येत नाही. सदर परिस्थितीत संदर्भाधीन दि. २८ मार्च, २०२५ च्या परिपत्रकाच्या अनुषंगाने खालीलप्रमाणे पुन:श्च सूचना देण्यात
येत आहेत:-
१)राज्यातील विविध वृत्तपत्रे, इलेक्रॉनिक मिडिया, डिजिटल माध्यमे व इतर माध्यमांमध्ये
शासनाविरोधात अथवा शासनाच्या निर्णयांविषयी गैरसमज निर्माण करणाऱ्या बातम्या किंवा
संदेश प्रसारित केले जात असल्यास, त्यावर शासनाची अधिकृत भूमिका तातडीने स्पष्ट्ट
करणे अत्यावश्यक आहे.
# Page 2
शासन परिपत्रक क्रमांकः संकीर्ण-२०२५/प्र.क्र.१७/मावज-१
२)प्रत्येक विभागाने त्यांच्या विभागाशी संबंधित बातम्यांची वरील प्रमाणे त्वरित दखल घ्यावी व
शासनाची अधिकृत भूमिका आणि वस्तुस्थिती स्पष्ट्ट करणारा खुलासा विभागीय संपर्क
अधिकारी (DLO) यांचेमार्फत संबंधित अपर मुख्य सचिव, प्रधान सचिव किंवा सचिवांच्या थेट
मार्गदर्शनाखाली तयार करावा. सदर खुलासा, संबंधित बातमी प्रसारित झाल्यानंतर व
निदर्शनास आल्यानंतर संदर्भाधीन दि. २८ मार्च, २०२५ च्या परिपत्रकानुसार
वर्तमानपत्रातील बातम्या संदर्भात बारा तासाच्या आत व इलेक्रॅानिक माध्यमांमध्ये प्रसारित
होणाऱ्या बातम्यांबाबत दोन तासांच्या आत माहिती व जनसंपर्क महासंचालनालयाकडे
(DGIPR) सादर करणे बंधनकारक राहील. DGIPR मार्फत सदर खुलासा संबंधित प्रसार
माध्यमांकडे त्वरित पाठविला जाईल, याची देखील दक्षता घेण्यात यावी. ही कार्यपद्धती
दररोज नियमितपणे आणि काटेकोरपणे राबविण्यात यावी, यासाठी सर्व विभागांनी दक्ष
राहावे.
३)वरीलप्रमाणे करावयाच्या कार्यवाहीचा समावेश सर्व अपर मुख्य सचिव, प्रधान सचिव व सचिव
यांच्या Key Result Areas (KRA) मध्ये करण्यात येत आहे. अशा प्रकारच्या प्रसारित
बातम्यांवर त्वरित खुलासा देणे आणि शासनाची अधिकृत भूमिका नागरिकांपयंत पोहोचविणे
याबाबतची कार्यवाही विहित कालवधीत पूर्ण करणे हा त्यांच्या वार्षिक कामगिरीचा एक
महत्तवाचा भाग असेल. यासंदर्भात पुढील आवश्यक कार्यवाही सामान्य प्रशासन विभागाच्या
भाप्रसे आस्थापना कार्यासनाने करावी.
३. सदर परिपत्रक महाराष्ट्र शासनाच्या www.maharashtra.gov.in या संकतेस्थळावर
# Page 3