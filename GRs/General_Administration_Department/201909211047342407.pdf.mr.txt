# Page 1
मंत्री आस्थपनेवरील स्वीय सहायक, वाहनचालक, शिपाई पदावरील बाहेरील उमेदवारांना ७ व्या वेतन आयोगानुसार सुधारित वेतनसंरचनेत वेतन व भत्ते मंजूर करण्याबाबत.
महाराष्ट्र शासन
सामान्य प्रशासन विभाग,
शासन निर्णय क्र. वेतनि-१४१९/प्र.क्र.१६३ (भाग-१)/२१
मंत्रालय, मुंबई-४०० ०३२
दिनांक :- १९ सप्टेंबर २०१९
वाचा :- १) शासन निर्णय, सामान्य प्रशासन विभाग क्र.एमआयएन-१०९१/प्र.क्र.१०/९९/का-२१, दि.३० ऑगस्ट, १९९९.
२) शासन निर्णय, सामान्य प्रशासन विभाग क्र.संकीर्ण-२००१/प्र.क्र.१८२/०२/का-२१, दि.०५ ऑगस्ट, २००५.
३) शासन निर्णय, सामान्य प्रशासन विभाग क्र.संकीर्ण-२०१०/प्र.क्र.७१/२०१०/का-२१, दि.०१ सप्टेंबर, २०१०.
४) शासन निर्णय, सामान्य प्रशासन विभाग क्र.एमआयएन-१२१४/प्र.क्र.२८८//का-२१, दि.१४.११.२०१४.
प्रस्तावना : शासन निर्णय सामान्य प्रशासन विभाग दि.१४.११.२०१४ अनुसार मा. मंत्री/राज्यमंत्री यांच्या आस्थापनेवरील स्वीय सहायक, वाहनचालक, शिपाई या पदावरील बाहेरील उमेदवारांना परिशिष्ठ क मध्ये नमूद केल्यानुसार सहाव्या वेतन आयोगानुसार दरमहा खाली नमूद केलेल्या वेतनश्रेणीत नियमित वेतन व भत्ते वार्षिक वेतनवाढीसह व विशेष कार्य भत्ता अदा करण्यात येत आहेत.
-----------------------------------------------------------------------------------------------------------------------------------------------------------------------------------
| अ.क्र. | पदनाम | वेतन व भत्ते |
| १. | स्वीय सहायक | रु.९३००-३४८०० ग्रेड वेतन रु.४३००/- ही वेतनसंरचना + महागाई भत्ता + घरभाडे भत्ता + स्थानिक पूरक भत्ता + वाहतूक भत्ता अनुज्ञेय दराने |
| २. | वाहन चालक | रु.५२००-२०२०० ग्रेड वेतन रु.१९००/- ही वेतनसंरचना + महागाई भत्ता + घरभाडे भत्ता + स्थानिक पूरक भत्ता + वाहतूक भत्ता अनुज्ञेय दराने + रु.२०००/- दरमहा विशेष कार्यभत्ता |
| ३. | शिपाई | रु.४४४०-७४४० ग्रेड वेतन रु.१३००/- ही वेतनसंरचना + महागाई भत्ता + घरभाडे भत्ता + स्थानिक पूरक भत्ता + वाहतूक भत्ता अनुज्ञेय दराने + रु.३००/- दरमहा विशेष कार्यभत्ता |
-----------------------------------------------------------------------------------------------------------------------------------------------------------------------------------
मंत्री आस्थापनेवरील स्वीय सहायक, वाहनचालक व शिपाई पदावरील बाहेरील उमेदवारांना ७ व्या वेतन आयोगानुसार वेतनसंरचना मंजूर करण्याची बाब शासनाच्या विचाराधीन होती.
शासन निर्णय : मंत्री आस्थापनेवरील स्वीय सहायक, वाहन चालक व शिपाई या पदावर बाहेरील उमेदवारांना दिनांक ०१/०१/२०१६ पासून किंवा त्यानंतर नियुक्त केलेल्या उमेदवारांना त्यांच्या नियुक्तीच्या दिनांकापासून ७ व्या वेतन आयोगानुसार पुढीलप्रमाणे वेतनसंरचना व भत्ते मंजूर करण्यात येत आहे :
--------------------------------------------------------------------------------------------------------------------------------------------------------------------
| अ.क्र. | पदनाम | वेतन व भत्ते |
| १. | स्वीय सहायक | एस १४ रु.३८६००-१२२८०० ही वेतनसंरचना + महागाई भत्ता + घरभाडे भत्ता + स्थानिक पूरक भत्ता + वाहतूक भत्ता अनुज्ञेय दराने |
| २. | वाहन चालक | एस ६ रु.१९९००-६३२०० ही वेतनसंरचना + महागाई भत्ता + घरभाडे भत्ता + स्थानिक पूरक भत्ता + वाहतूक भत्ता अनुज्ञेय दराने + रु.२०००/- दरमहा विशेष कार्यभत्ता |
| ३. | शिपाई | एस १ रु.१५०००-४७६०० ही वेतनसंरचना + महागाई भत्ता + घरभाडे भत्ता + स्थानिक पूरक भत्ता + वाहतूक भत्ता अनुज्ञेय दराने + रु.३००/- दरमहा विशेष कार्यभत्ता |
--------------------------------------------------------------------------------------------------------------------------------------------------------------------
# Page 2
शासन निर्णय क्रमांक: वेतनि-१४१९/प्र.क्र.१६३(भाग-१)/२१
२. वाहनचालक व शिपाई यांना देण्यात येत असलेल्या विशेष कार्य भत्याच्या दरात सुधारणा करण्यात आलेली नाही. सुधारीत संरचनेत वेतन निश्चिती दि.०१.०१.२०१६ लगतपूर्वीच्या मूळ वेतनास २.५७ ने गुणुन पुर्णांकित केलेली रक्कम संबंधित सुधारीत वेतन मॅट्रीक्समध्ये अनुज्ञेय वेतनस्तरामधील सेलमध्ये असल्यास ती रक्कम सुधारीत वेतन ठरेल जर ती रक्कम अनुज्ञेय वेतनस्तरामधील सेलमध्ये नसेल तर सदर पूर्णांकीत रक्कमेच्या लगतच्या पुढील सेल मधील रक्कम सुधारीत वेतन ठरेल. दिनांक ०१/०१/२०१६ नंतर नियुक्त झालेल्या बाहेरील उमेदवारांच्या बाबतीत सुधारीत वेतन संरचनेतील किमान वेतनावर वेतन निश्चित केले जाईल बाहेरील उमेदवारांची नियुक्ती सन २०१४ व त्यानंतर झाली असल्याने त्यांना दि.०१.०१.२०१६ पासून/ त्यानंतरची नियुक्ती असल्यास नियुक्तीच्या दिनांकापासून सुधारीत वेतनसंरचनेनुसार काल्पनिक वेतननिश्चिती करण्यात यावी. शासकीय कर्मचाऱ्यांना सातव्या वेतन आयोगानुसार सुधारीत वेतन प्रत्यक्षात रोखीने दि.०१/०१/२०१९ पासून लागू करण्यात आले आहे. यास्तव मा.मंत्री/राज्यमंत्री यांच्या आस्थापनेवरील स्वीय सहायक / वाहनचालक/शिपाई या पदावरील नियुक्ती केलेल्या बाहेरील उमेदवारांना दि.०१/०१/२०१९ पासून प्रत्यक्ष लाभ देण्यात यावा. दि.०१/०१/२०१९ पासून आतापर्यंतचा फरक रोखीने देण्यात यावा.
३. सदर निर्णयानुसार मंत्री आस्थापनेवरील स्वीय सहायक, वाहन चालक व शिपाई या पदावर बाहेरील उमेदवारांना नियमित वेतनसंरचनेत वेतन देण्याचा निर्णय घेण्यात आला असला तरी मंत्री आस्थापनेवरील स्वीय सहायक, वाहन चालक व शिपाई पदावरील बाहेरील उमेदवारांना सेवेत सामावून न घेण्याची व विशेष वेतन न देण्याची पूर्वीची तरतूद यापुढे तशीच चालू राहील.
४. सदर वेतन व भत्यातील सुधारणांमुळे होणारा खर्च “मागणी क्र.अ-४-२०५२, सचिवालय- सर्वसाधारण सेवा (००) (०३) मंत्र्यांचा स्वीय कर्मचारी वर्ग-०१, वेतन (२०५२००३४) या प्रधान लेखाशिर्षाखालील मंजूर अनुदानातून भागविण्यात यावा.