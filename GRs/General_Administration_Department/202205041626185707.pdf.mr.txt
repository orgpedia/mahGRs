# Page 1
दिनांक १७ सप्टेंबर २०२२ रोजी मराठवाडा मुक्ती संग्रामाचे अमृत महोत्सवी वर्ष साजरे करण्यासाठी कार्यक्रमांचे आयोजन व त्याची रुपरेषा निश्चित करण्यासंबंधी मंत्रिमंडळ उपसमिती उपसमिती स्थापन करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : संकिर्ण-१९२२/प्र.क्र.६१/स्वासैक- १
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक : ४ मे, २०२२.
प्रस्तावना : राज्यातील मराठवाडा हा भाग “हैद्राबाद पोलीस कारवाईने" निजामी राजवटीतून दिनांक १७ सप्टेंबर १९४८ रोजी मुक्त झाला. त्या घटनेच्या स्मृतिप्रित्यर्थ प्रत्येक वर्षी १७ सप्टेंबर हा दिवस “मराठवाडा मुक्ती संग्राम दिन” म्हणून मराठवाडा विभागातील सर्व जिल्हयांमध्ये साजरा करण्यात येतो. मराठवाडा विभागात या दिवशी विभागीय मुख्यालय औरंगाबाद येथे सर्व शासकीय, निमशासकीय व स्थानिक स्वराज्य संस्थाच्या इमारतीवर राष्ट्रध्वज उभारण्यात येतो. या निमित्त होणा-या शासकीय समारंभात मराठवाडयातील सर्व जिल्हा मुख्यालयांच्या ठिकाणी पालकमंत्री महोदयांच्या हस्ते / तालुका मुख्यालयाच्या ठिकाणी उप विभागीय अधिकारी/तहसिलदार यांचे हस्ते / गाव पातळीवर सरपंचाच्या हस्ते राष्ट्रध्वजारोहण होते. या प्रकरणी मराठवाडा मुक्ती संग्रामाचे अमृत महोत्सवी वर्ष सुरु होत असून त्यानिमित्ताने मराठवाडयात विविध कार्यक्रमाचे आयोजन व त्या कार्यक्रमाची रुपरेषा तयार करण्यासाठी मंत्रिमंडळ उपसमिती नेमण्याची बाब शासनाच्या विचाराधीन होती.
शासन निर्णय : दिनांक १७ सप्टेंबर, २०२२ रोजी मराठवाडा मुक्ती संग्रामाचे अमृत महोत्सवी वर्ष सुरु होत आहे. या निमित्ताने कार्यक्रमाचे आयोजन व त्याची रुपरेषा निश्चित करण्यासाठी खालीलप्रमाणे “मंत्रिमंडळ उपसमिती” गठीत करण्यास शासन मान्यता देण्यात येत आहे.
सदर मंत्रिमंडळ उपसमितीची रचना पुढीलप्रमाणे राहील :
--------------------------------------------------------------------------------------------
| अ. क्र. | मराठवाडयातील सर्व मंत्री तथा पालकमंत्री यांचे नाव | कार्यभार | प्रस्तावित समितीमधील पद |
| १ | श्री. सुभाष देसाई | उदयोग, खनिकर्म, मराठीभाषा | अध्यक्ष |
| २ | श्री. अशोक चव्हाण | सार्वजनिक बांधकाम (सार्वजनिक उपक्रम वगळून) | सदस्य |
| ३ | श्री. राजेश टोपे | सार्वजनिक आरोग्य व कुटुंब कल्याण | सदस्य |
| ४ | श्रीम. वर्षा गायकवाड | शालेय शिक्षण | सदस्य |
| ५ | श्री. अमित देशमुख | वैद्यकिय शिक्षण | सदस्य |
| ६ | श्री. संदिपान भुमरे | रोजगार हमी योजना व फलोत्पादन | सदस्य |
| ७ | श्री. शंकरराव गडाख | मृद व जलसंधारण | सदस्य |
| ८ | श्री. धनंजय मुंडे | सामाजिक न्याय व विशेष सहाय्य | सदस्य |
--------------------------------------------------------------------------------------------
# Page 2
शासन निर्णय क्रमांकः संकिर्ण-१९२२/प्र.क्र.६१/स्वासैक-१
तसेच मंत्रिमंडळ उपसमितीचे सदस्य सचिव म्हणून विभागीय आयुक्त, औरंगाबाद यांची नियुक्ती करण्यात येत आहे.
मंत्रिमंडळ उपसमितीची कार्यकक्षा खालीलप्रमाणे प्रस्तावित करण्यात येत आहे : मराठवाडा विभागातील प्रत्येक जिल्हयामध्ये मराठवाडा मुक्तीसंग्राम दिनाचे अमृतमहोत्सवी वर्ष साजरे करणेबाबत रुपरेषा निश्चित करणे.
निजामाच्या राजवटीतून मराठवाडा मुक्त करण्यासाठी ज्या हुतात्म्यांनी प्राणांची आहुती दिली त्यांच्या स्मरणार्थ कार्यक्रमाचे आयोजनाबाबत दिशा निर्देश निश्चित करणे.
मराठवाडा विभागातील सर्व शासकीय / निमशासकीय कार्यालयांमध्ये तसेच महत्वाच्या ठिकाणी अमृतमहोत्सवी वर्षा निमित्त शासकीय कार्यक्रम तसेच रक्तदान शिबीर इत्यादी कार्यक्रमांचे आयोजनाबाबत नियोजन करणे व मराठवाडा विभागातील नागरिकांना अमृतमहोत्सवी वर्षाच्या निमित्ताने आयोजित करावयाचे विविध कार्यक्रमांमध्ये सामावून घेणेबाबत नियोजन करणे.
मराठवाडा मुक्तीसंग्राम दिनाचे अमृतमहोत्सवी वर्षानिमित्त आयोजित केलेल्या कार्यक्रमांबाबतचा अहवाल मा. मुख्यमंत्री महोदय यांना सादर करणे.
# Page 3