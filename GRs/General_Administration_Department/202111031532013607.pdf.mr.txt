# Page 1
भा. प्र. से. अधिकाऱ्यांची सेवापुस्तके अद्ययावत करण्याबाबतच्या सूचना
महाराष्ट्र शासन
सामान्य प्रशासन विभाग
शासन परिपत्रक क्रमांक :- भाप्रसे - १०२१/प्र.क्र.१३३/२०२१/९अ
मंत्रालय, मुंबई :- ४०० ०३२
दिनांक :- ३ नोव्हेंबर, २०२१
प्रस्तावना
सेवापुस्तक हे शासकीय अधिकाऱ्यांच्या सेवेचा अत्यंत महत्वाचा अभिलेख आहे. हा अभिलेख “अ” वर्गात मोडत असल्याने तो प्रदीर्घ कालावधीसाठी जतन करुन सुस्थितीत ठेवणे ही संबंधित कार्यालयांची जबाबदारी आहे. सेवापुस्तक अपूर्ण असेल/ काही आक्षेप असतील तर संबंधित अधिकाऱ्यांना निवृत्तीनंतरचे देय लाभ मिळण्यास अडचणी निर्माण होतात. सेवापुस्तकास आक्षेपच लागू नयेत याकरीता खालील बाबींची पूर्तता अधिकारी सेवेत कार्यरत असतानाच करुन घेण्याची कार्यवाही कार्यालय प्रमुख/ आहरण व संवितरण अधिकारी यांनी करणे आवश्यक आहे.
भा. प्र. से. अधिकाऱ्यांची “ई” सेवापुस्तके तयार करण्यासाठीही सदर माहितीची आवश्यकता आहे. यादृष्टीने काही मार्गदर्शक सूचना देण्याची बाब शासनाच्या विचाराधीन होती.
शासन परिपत्रक :
सेवापुस्तक अद्ययावत ठेवण्यासंदर्भात पुढील प्रमाणे सूचना देण्यात येत आहेत:
२. सेवापुस्तक अद्ययावत ठेवण्याच्या दृष्टीने सेवापुस्तकात खालील बाबींच्या नोंदी असणे आवश्यक आहे: अ) नियुक्तीचा तपशील.
आ) विविध नामनिर्देशनाच्या नोंदी.
इ) गट विमा योजना तपशील. (पदोन्नतीने/ निवडीने आलेल्या अधिकाऱ्यांबाबत) ई) केंद्रीय गट विमा योजना तपशील. (सरळसेवेचे अधिकारी) उ) वेतनाच्या अनुषंगाने नोंदी.
ऊ) रजा अभिलेख विषयीच्या नोंदी.
ए) शिस्त व अपील संदर्भातील नोंदी ऐ) अग्रीमांच्या नोंदी.
ओ) प्रतिनियुक्ती कालावधीतील नोंदी.
उपरोक्त बाबनिहाय तपशीलवार नोंदीबाबतची माहिती सोबतच्या परिशिष्ट “अ” मध्ये जोडली आहे. त्याप्रमाणे सेवापुस्तकातील अभिलेखांत/नोंदी घेण्याची सर्व संबंधितांनी काटेकोरपणे दक्षता घेऊन सेवा अभिलेख अद्ययावत ठेवण्यात यावेत. अशा अद्ययावत सेवाभिलेखांच्या आधारे मानव संसाधन व्यवस्थापन प्रणालीमध्ये (HRMS) “ई” सेवापुस्तकांच्या नोंदी घेण्यात याव्या.
# Page 2
शासन परिपत्रक क्रमांकः भाप्रसे-१०२१/प्र.क्र.१३३/२०२१/९अ
३. पुढील, दोन ते तीन वर्षात सेवानिवृत्त होणाऱ्या भा. प्र. से. अधिकाऱ्यांची सेवा पडताळणी प्राधान्याने करण्याचे ठरविले आहे. त्यासाठी संबंधित अधिकाऱ्यांना सामान्य प्रशासन विभागाच्या ९-अ या कार्यासनाकडे अर्ज करता येतील.
तसेच, ज्या अधिकाऱ्यांच्या सेवेची २० वर्षे पूर्ण झाली आहेत त्यांनाही सेवापडताळणी करुन घेण्याकरीता याप्रमाणे अर्ज करता येतील. अशा अर्जासोबत वरीलप्रमाणे अद्ययावत करण्यात आलेले सेवापुस्तक पाठविण्यात यावे.
# Page 3
# Page 4
# Page 5
# Page 6