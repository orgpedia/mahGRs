# Page 1
सन २०१६-१७ या प्रतिवदेन वर्षासाठी गट अ संवर्गातील निवडक १२ सेवांमधील अधिकाऱ्यांचे कार्यमूल्यमापन अहवाल लिहिण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक : सीएफआर-१२१७/प्र.क्र.३७/तेरा
मादाम कामा रोड, हुतात्मा राजगुरु चौक,
मंत्रालय, मुंबई- ४०० ०३२
दिनांक : ३१ जानेवारी, २०१९.
वाचा :-१) शासन निर्णय, सामान्य प्रशासन विभाग, क्रमांक : सीएफआर-१२११/प्र.क्र.२५७/तेरा, दिनांक २.२.२०१७.
२) शासन परिपत्रक, सामान्य प्रशासन विभाग, क्रमांक :सीएफआर-१२१७/प्र.क्र.३७/तेरा, दिनांक १५.१२.२०१७ ३) शासन परिपत्रक, सामान्य प्रशासन विभाग, क्रमांक : सीएफआर-१२१७/प्र.क्र.३७/तेरा, दिनांक २.२.२०१८.
४) शासन परिपत्रक, सामान्य प्रशासन विभाग, क्रमांक : सीएफआर-१२१७/प्र.क्र.३७/तेरा, दिनांक ३१.७.२०१८
शासन परिपत्रक :
गट-अ संवर्गातील शासकीय अधिकाऱ्यांच्या कार्यमूल्यमापन अहवालाचा सुधारीत नमुना वरील वाचा
येथील दि.२.२.२०१७ च्या शासन निर्णयान्वये विहीत करण्यात आला असून निवडक १२ सेवांमधील अधिकाऱ्यांचे
सन २०१६-१७ चे कार्यमूल्यमापन अहवाल ऑनलाईन पद्धतीने नोंदविण्याचा निर्णय घेण्यात आला आहे. यासाठी
MahaPAR ही संगणक प्रणाली NIC मार्फत विकसित करण्यात आली आहे.
२. शासन निर्णय दिनांक ३१.७.२०१८ अन्वये महापार प्रणालीमध्ये सन २०१६-१७ च्या कार्यमूल्यमापन
अहवालांबाबतची कार्यवाही पूर्ण करणेबाबतची मुदत दिनांक ८.८.२०१८ पर्यंत वाढविण्यात आली होती. दिनांक
८.८.२०१८ नंतर सदर प्रणालीत सन २०१६-१७ या वर्षाच्या कार्यमूल्यमापन अहवाला संदर्भात कोणतीही
कार्यवाही करता येणार नाही. सदर कार्यमूल्यमापन अहवाल आहेत त्या स्थितीत अंतिम राहतील अशी व्यवस्था
करण्यात आली होती. तथापि, सन २०१६-१७ हे ऑनलाईन प्रणालीमध्ये कार्यमूल्यमापन अहवाल नोंदविण्याचे
पहिलेच वर्ष असून सन २०१६-१७ मधील काही कार्यमूल्यमापन अहवाल विविध टप्प्यावर (प्रतिवेदन अधिकारी,
विभागीय आयुक्त व पुनर्विलोकन अधिकारी स्तरावर) प्रलंबित आहेत असे निदर्शनास येते. वरील वस्तुस्थिती
तसेच विविध अधिकाऱ्यांच्या पदोन्नतीबाबत येत असलेल्या अडचणी विचारात घेऊन निवडक १२ सेवेतील गट
# Page 2
शासन परिपत्रक क्रमांक: सीएफआर-१२१७/प्र.क्र.३७/तेरा
“अ” मधील ज्या अधिका-यांचे सन २०१६-१७ चे कार्यमूल्यमापन अहवाल ऑनलाईन पध्दतीच्या वरील
(प्रतिवेदन, पुनर्विलोकन व विभागीय आयुक्त) टप्प्यांवर प्रलंबित आहेत, त्या कार्यमूल्यमापन अहवालांची प्रत
(printout) घेऊन संबंधित प्रतिवेदन / पुनर्विलोकन अधिकाऱ्यांकडून भरुन घेण्याची व ते जतन करण्याची
कार्यवाही संबंधित संस्करण अधिका-यांनी करावी. याची सर्व संबंधित प्रतिवेदन व पुनर्विलोकन अधिकारी आणि
संस्करण अधिकारी यांनी नोंद घ्यावी.
तसेच, ज्या अधिकाऱ्यांचे कार्यमूल्यमापन अहवाल (पार) संस्करण अधिका-यांकडून संबंधित
अधिकाऱ्यांना पाठविलेले आहेत, परंतु संबंधित अधिका-यांनी स्वयंमूल्यनिर्धारण केलेले नाही, त्या अधिकाऱ्यांच्या
कार्यमूल्यमापन अहवालाचीही प्रत (print out) घेऊन संस्करण अधिका-यांनी त्यांच्या प्रतिवेदन व पुनर्विलोकन
अधिकारी यांच्याकडून ऑफलाईन पध्दतीने कार्यमूल्यमापन अहवाल भरुन घ्यावेत. सदर कार्यवाही दिनांक
२८.०२.२०१९ पर्यंत करण्यात यावी. तद्नंतर सदर पार महापार प्रणालीत अपलोड करण्यात यावेत.