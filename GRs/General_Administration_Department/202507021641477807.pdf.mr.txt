# Page 1
“साप्ताहिक महाराष्ट्र” (Maharashtra
This Week) या संकल्पनेंतर्गत
दूरचित्रवाणी वाहिन्यांमार्फत रिपोर्ताज/
बुलेटिनची निर्मिती व प्रसारण
करण्याकरीता येणाऱ्या खर्चास सन २०२५-
२६ या आर्थिक वर्षासाठी प्रशासकीय
मान्यता मिळणेबाबत.
महाराष्ट्र शासन
सामान्य प्रशासन विभाग,
शासन निर्णय क्र. मावज-२०२५/प्र.क्र.१३६/मावज-१
मंत्रालय विस्तार, मुंबई ४०० ०३२.
दिनांक :- २ जुलै, २०२५
वाचा :-
१.शासन निर्णय सा.प्र.वि.क्र.मावज-२०१८/प्र.क्र.२३९/कार्या-३४, दि.२६ मार्च, २०२०
२.माहिती व जनसंपर्क महासंचालनालय, मुंबई (वृत्तचित्र शाखा/का-७) यांची नस्ती क्र.
वृत्तचित्र-२०२५/मा.व.ज./प्र.क्र.४/ का-७, दि. २८ एप्रिल, २०२५ च्या टिप्पणीद्वारे सादर
प्रस्ताव.
प्रस्तावना :-
राज्य शासनाच्या विविध विभागांमार्फत राबविण्यात येणाऱ्या लोकाभिमुख योजना, विकास
प्रकल्प, विविध योजना, ध्येय धोरणे, महत्तवाकांक्षी प्रकल्प, विकासकामे व लोककल्याणकारी
योजनांची विविध प्रसार माध्यमांद्वारे माहिती प्रसाराचे व जनजागृती करण्याचे कार्य माहिती व
जनसंपर्क महासंचालनालयामार्फत करण्यात येते. त्याकरिता सवंकष जाहिरात मोहिमांची आखणी
व अंमलबजावणीचे काम करण्यात येते.
राज्य शासनामार्फत मंत्रिमंडळ बैठकीबरोबरच विविध कार्यक्रमांच्या माध्यमातून
मा. मुख्यमंत्री, मा. उपमुख्यमंत्री, मा. मंत्री महोदयांद्वारे विविध निर्णय, योजना, उपक्रम जाहीर केले
जातात. त्यांची त्या-त्या वेळी आणि नाविन्यपूर्ण पद्धतीने व्यापक प्रचार प्रसिद्धी होणे आवश्यक
असते. ही प्रसिद्धी केंद्रिय पद्धतीने न करता विकेंद्रित पद्धतीने केल्यास ती अधिक परिणामकारक,
प्रभावी होऊ शकते. सद्यस्थितीत दूरचित्रवाणी वृत्तवाहिन्यांची परिणामकारकता तुलनेने अधिक
असल्याने सदर प्रसिद्धी मोहीम साप्ताहिक महाराष्ट्र (Maharashtra this week) या संकल्पनेंतर्गत
# Page 2
दूरचित्रवाणी वृत्तवाहिन्यांद्वारे राबविण्याचे माहिती व जनसंपर्क महासंचालनालयाने उक्त
संदर्भाधिन दिनांक २८.४.२०२५ रोजीच्या टिप्पणीद्वारे प्रस्तावित केले आहे. प्रत्येक वृत्तवाहिनी या
कार्यक्रमाची निर्मिती स्वतः करणार असल्याने कार्यक्रमात वैविध्य राहणार आहे. यासाठी सन
२०२५-२६ या आर्थिक वर्षात नियमित प्रसिद्धी मोहिमेअंतर्गत मराठी, हिंदी आणि इंग्रजी या
भाषांमधील दूरचित्रवाणी वृत्तवाहिन्यांद्वारे शासकीय योजना / उपक्रमांची प्रचार व प्रसिद्धी
करण्यासाठी अंदाजित रु.५६,४९,९९,४१३/- (अक्षरी रुपये छप्पन्न कोटी एकोणपन्नास लक्ष
नव्याण्णव हजार चारशे तेरा फक्त) इतक्या खर्चाच्या माध्यम आराखड्यास प्रशासकीय मान्यता
देण्याची बाब शासनाच्या विचाराधीन होती.
शासन निर्णय :-
वरील संदर्भाधीन क्र.२ येथील प्रस्ताव विचारात घेऊन दूरचित्रवाणी वाहिन्यांद्वारे (दृकश्राव्य
माध्यम) सीबीसी (DAVP) दराने “साप्ताहिक महाराष्ट्र (Maharashtra this week)” या
संकल्पनेंतर्गत रिपोर्ताज/बुलेटिन या कार्यक्रमाची निर्मिती व प्रसारण करण्यासाठी येणाऱ्या
रु.५६,४९,९९,४१३/- (अक्षरी रुपये छप्पन्न कोटी एकोणपन्नास लक्ष नव्याण्णव हजार चारशे तेरा
फक्त) एवढ्या अंदाजित खर्चास प्रशासकीय मान्यता देण्यात येत आहे.
२. नियमित प्रसिद्धी मोहिमेअंतर्गत द्यावयाचा अपेक्षित संदेश
सर्वसामान्य जनतेच्या हितासाठी मंत्रिमंडळ बैठकीबरोबरच विविध कार्यक्रमांच्या
माध्यमातून मा. मुख्यमंत्री, मा. उपमुख्यमंत्री, मा. मंत्री महोदयांनी जाहीर केलेले विविध निर्णय,
योजना, उपक्रमांची त्या-त्या वेळी आणि नाविन्यपूर्ण पद्धतीने प्रचार प्रसिद्धी करणे असा राहील.
३. मोहिमेचा कालावधी - “साप्ताहिक महाराष्ट्र” (Maharashtra This Week) या संकल्पने
अंतर्गत करण्यात येणाऱ्या कार्यक्रमांचा कालावधी दिनांक १ मे, २०२५ ते ३१ मार्च, २०२६ पयंत
राहील.
४. रिपोर्ताज / बुलेटीन निर्मिती प्रसारणाची प्रक्रिया यासंदर्भात माहिती व जनसंपर्क
महासंचालनालयाने संदर्भाधीन क्र.२ च्या प्रस्तावाच्या अनुषंगाने अटी व शर्ती निश्चित करुन संबंधित
वृत्तवाहिन्यांना आवश्यक कार्यादेश देण्यात यावेत व या कार्यादेशानुसार कार्यक्रमाच्या निर्मिती व
प्रसारणाची प्रक्रिया राबवावी.
५. बहुतांश वेळा राज्य व केंद्र शासनाच्या सहकार्याने महाराष्ट्र राज्यात अर्थ, तंत्रज्ञान, विज्ञान,
कृषी, उद्योग, शिक्षण, पायाभूत सुविधा, सांस्कृतिक इत्यादी विषयांच्या अनुषंगाने
राज्य/राष्ट्रीय/आंतरराष्ट्रीय स्तरावरील कार्यक्रम/उपक्रम आयोजित करण्यात येतात. या
कार्यक्रमांच्या प्रसिद्धीसाठी महासंचालनालयाच्या उक्त संदर्भाधीन क्र.२ येथील प्रस्तावात
नसलेल्या त्या-त्या विषयांशी निगडीत असलेल्या वृत्तवाहिन्या किंवा महासंचालनालय ठरवेल अशा
वृत्तवाहिन्यांना ५ मिनिटांचे रिपोर्ताज बुलेटिन तयार करण्याचे कार्यादेश देण्याचे अधिकार
# Page 3
महासंचालकांना असतील. “साप्ताहिक महाराष्ट्र”च्या धर्तीवर संदर्भाधीन क्र.२ येथील प्रस्तावात
नमूद वृत्तवाहिन्यांच्या व्यतिरिक्त अन्य वाहिन्यांना कार्यादेश द्यावयाचे झाल्यास त्याकरीता उक्त
एकूण अंदाजित खर्चाच्या रकमेमध्ये अतिरीक्त ५ % इतकी खर्चाची रक्कम अंतर्भूत केली आहे.
६. माध्यम संस्थांनी आपल्या एका वृत्तवाहिनीवरून या कार्यक्रमाची निर्मिती केल्यानंतर त्यांच्या
इतर भाषेतील वृत्तवाहिन्यांवरून याच कार्यक्रमाचे मोफत डबिंग करून प्रसारित करावयाचे
असल्यास त्यांना सदरहू ५% इतक्या राखीव निधीतून केवळ प्रसारणाचे कार्यादेश देण्यात येतील.
७. नियमित प्रसिद्धी मोहीम राबविण्यासाठी येणाऱ्या खर्चाची एकूण रक्कम अंदाजित असून
माहिती व जनसंपर्क महासंचालनालयाच्या संदर्भाधीन क्र.२ येथील प्रस्तावात नमूद एखाद्या
वृत्तवाहिनीद्वारे यासंदर्भातील प्रसिद्धी न झाल्यास सदर वृत्तवाहिनीकरीता दर्शविलेली रक्कम
प्रस्तावातील इतर कोणत्याही वृत्तवाहिनीसाठी आवश्यकतेनुसार वापरण्यास तसेच एखाद्या
वृत्तवाहिनीत बदल करण्यास अथवा एखाद्या नवीन वृत्तवाहिनीचा समावेश (अंदाजित खर्चाच्या
एकूण मर्यादेत) करण्यास तसेच वरील प्रसिद्धी आराखड्यानुसार कार्यवाही करताना जाहिरातीचा
कालावधी आणि वारंवारिता ठरविण्याबाबतचे अधिकार महासंचालक, माहिती व जनसंपर्क
महासंचालनालय यांना असतील.
८. सदरची मान्यता पुढील अटी व शतींच्या अधीन राहून देण्यात येत आहे : -
(i) प्रस्तावित कामांसाठी दर/निवड करावयाच्या संस्था /प्रस्तावित माध्यम
आराखड्याचा खर्च करतांना, माहिती व जनसंपर्क महासंचालनालयाने सामान्य प्रशासन
विभागाचे शासन निर्णय, वित्त विभागाने/शासनाने वेळोवेळी निर्गमित केलेल्या शासन
निर्णयातील तरतुदी विचारात घेऊन तसेच उद्योग ऊर्जा व कामगार विभागाच्या शासन
निर्णय दि.१/१२/२०१६ तसेच तद्नंतर वेळोवेळी निर्गमित शासन निर्णयामध्ये नमूद अटी,
शर्ती व कार्यपध्दतीचा अवलंब करावा.
(ii) रिपोर्ताज/बुलेटिन निर्मिती प्रसारणाची प्रक्रिया महासंचालनालयाने सादर केलेल्या
प्रस्तावात नमूद केल्याप्रमाणे राबविण्यात येत असल्याची खातरजमा करण्याची सर्वस्वी
जबाबदारी माहिती व जनसंपर्क महासंचालनालयाची राहील. तसेच
रिपोर्ताज/बुलेटिनसाठी कमी दर असलेल्या प्रसिध्दी माध्यमांची निवड करण्याची तसेच
रिपोर्ताज/बुलेटिनची द्विरुक्ती न होण्याची दक्षता महासंचालनालयाने घ्यावी.
(iii) राज्याची महसूली तूट, राजकोषिय दायित्व तसेच शासनाने घोषित केलेल्या नवीन
योजना यामुळे शासनावर मोठ्या प्रमाणात येणारा आर्थिक भार या बाबी विचारात घेता
तसेच राज्याची आर्थिक परिस्थिती पाहता, खर्चात बचत करणे आवश्यक आहे. सबब
अनावश्यक खर्च टाळून अनुत्पादक खर्च नियंत्रित ठेवणे आवश्यक आहे.
# Page 4
(iv) सदर खर्च प्रस्तावाधीन लेखाशीषांतर्गत अर्थसंकल्पित तरतुदीतूनच भागविण्यात
यावा. याकरीता कोणताही अतिरिक्त निधी उपलब्ध करुन देण्यात येणार नाही.
(v) सदर खर्च सामान्य प्रशासन विभाग शासन निर्णय दि.२६.३.२०२० मध्ये नमूद
वित्तीय अधिकाराच्या मर्यादेत करावा.
९. प्रस्तुतचा खर्च सामान्य प्रशासन विभाग, मागणी क्र.ए-६, २२२०-माहिती व प्रसिध्दी, ६०-
इतर, १०१ जाहिरात व दृक प्रसिध्दी (००) (०३) शासकीय योजनांची विशेष प्रसिध्दी मोहीम
(योजनांतर्गत), २६-जाहिरात व प्रसिध्दी (संगणक सांकेतांक क्र.२२२०११७५) या लेखाशीषांतर्गत
सन २०२५-२६ मधील मंजूर अनुदानातून बीम्स प्रणालीवर उपलब्ध तरतुदींच्या मर्यादेत आवश्यक व
महत्तवाच्या बाबींवर करण्यात यावा.
१०. सदर शासन निर्णय नियोजन विभागाच्या अनौपचारिक संदर्भ क्रमांक ३३३/१४४३,
दि.५.६.२०२५ व वित्त विभागाच्या अनौपचारिक संदर्भ क्रमांक ३९४/व्यय-४, दि.१९.६.२०२५ अन्वये
प्राप्त सहमतीनुसार निर्गमित करण्यात येत आहे.
११. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 5