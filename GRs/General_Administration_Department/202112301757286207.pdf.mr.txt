# Page 1
शासकीय अधिकारी/कर्मचारी यांचे कार्यमूल्यमापन अहवाल लिहिण्याबाबतची कार्यवाही पूर्ण करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक: सीएफआर १२२०/प्र.क्र. ११९/का.१३ मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ३० डिसेंबर, २०२१.
वाचा : समक्रमांकाचे दिनांक १७ डिसेंबर २०२१ चे परिपत्रक
शासन परिपत्रक
समक्रमांकाच्या दिनांक १७ डिसेंबर २०२१ च्या परिपत्रकान्वये शासकीय अधिकारी/कर्मचारी यांचे सन २०२०-२१ या वर्षापर्यंतचे (तसेच त्यापूर्वीचे प्रलंबित असल्यास) कार्यमूल्यमापन अहवाल लिहिण्याबाबतची संपूर्ण कार्यवाही दिनांक ३१.१२.२०२१ पर्यंत पूर्ण करणेबाबत सूचना देण्यात आल्या आहेत.
तथापि, महापारमध्ये कार्यमूल्यमापन अहवाल भरताना येणाऱ्या तांत्रिक अडचणी व विधीमंडळाचे हिवाळी अधिवेशन या पार्श्वभूमीवर कार्यमूल्यमापन अहवाल लिहिण्याबाबतची मुदत वाढवून देण्याबाबत विविध विभागांकडून मागणी करण्यात येत आहे.
सदर बाब विचारात घेऊन कार्यमूल्यमापन अहवाल लिहिण्याबाबतची संपूर्ण कार्यवाही पूर्ण करण्यासाठी दिनांक ३१.१.२०२२ पर्यंत मुदतवाढ देण्यात येत आहे.
सदर मुदतवाढ अंतिम असेल.
२. महापारमध्ये समाविष्ट असलेल्या अधिकाऱ्यांच्या बाबतीत सन २०१८-१९, २०१९-२० व २०२०-२१ या वर्षाचे गोपनीय अहवाल दिनांक ३१ जानेवारी, २०२२ रोजी महापार प्रणालीत बंद करण्यात येतील. महापारमध्ये समाविष्ट नसलेल्या अधिकारी/ कर्मचारी यांच्या बाबतीत सन २०२०-२१ पर्यंतचे व त्यापूर्वीचे प्रलंबित असलेले सर्व कार्यमूल्यमापन अहवाल दिनांक ३१ जानेवारी, २०२२ पर्यंत अंतिम करण्यात यावेत. या कालावधीमध्ये सर्व विभागांनी विशेष मोहिम राबवून कार्यमूल्यमापन अहवाल लिहिण्याबाबतची कार्यवाही करावी.
३. सन २०२१-२२ या वर्षापासून कार्यमूल्यमापन अहवाल लिहिण्याबाबतची संपूर्ण कार्यवाही प्रतिवेदन वर्षाच्या पुढील येणाऱ्या दिनांक ३१ डिसेंबर पर्यंत पूर्ण करण्यात यावी.
४. वर नमूद केलेल्या वेळेत ही सर्व कार्यवाही केली जाईल याची जबाबदारी संबंधित आस्थापना अधिकारी/संस्करण अधिकारी यांची राहील.
# Page 2
शासन परिपत्रक क्रमांक: सीएफआर १२२०/प्र.क्र. ११९/का.१३