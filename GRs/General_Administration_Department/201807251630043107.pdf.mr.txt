# Page 1
महाराष्ट्र गौरव पुरस्कार योजनेखाली सैन्यातील शौर्यपदक/सेवापदक धारकांना अनुज्ञेय रक्कम मंजूर करणेबाबत. ब्रिगेडियर जुबीन ए. मिनवाला, जि. पुणे.
महाराष्ट्र शासन
सामान्य प्रशासन विभाग
शासन निर्णय क्रमांकः मगौपु-२०१८/प्र.क्र.२६५/२८
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारीख: - २१/०७/२०१८.
वाचा १) शासन निर्णय,सा. प्र. वि. क्र. मासैम-२०१६/प्र. क्र. ९२(२)/२८, दिनांक ३०.११.२०१६ २) संचालक, सैनिक कल्याण विभाग, पुणे यांचे पत्र क्र.१६२११/ गौ.पु /प्रस्ताव / सैकवि-१६/२११६, दिनांक १२/०६/२०१८.
प्रस्तावना महाराष्ट्र गौरव पुरस्कार योजनेंतर्गत सैन्यातील १४ प्रकारच्या शौर्यपदक/सेवापदक धारकांना शासकीय अनुदान देण्याचा निर्णय शासनाने घेतला आहे. आयसी-४९०२४ ब्रिगेडियर जुबीन ए. मिनवाला यांना राष्ट्रपती सचिवालयाच्या अधिसूचना क्र.२९ प्रेस / २०१६, दिनांक २६ जानेवारी, २०१७ अन्वये “ युध्द सेवा पदक" हे पदक प्रदान करण्यात आले आहे. आयसी-४९०२४ ब्रिगेडियर जुबीन ए. मिनवाला यांना रु.११,००,०००/- इतके अनुदान देण्याचा प्रस्ताव संचालक, सैनिक कल्याण विभाग, पुणे यांनी संदर्भ क्र. २ च्या पत्रान्वये सादर केला आहे.
शासन निर्णय उपरोक्त नमूद शासन निर्णय व प्रस्तावाच्या अनुषंगाने खालील तक्त्यात दर्शवल्याप्रमाणे महाराष्ट्र गौरव पुरस्कार योजनेखाली अनुज्ञेय असलेली अनुदानाची रक्कम देण्यास शासनाची मंजूरी प्रदान करण्यात येत आहे.
--------------------------------------------------------------------------------------------------------------------------------------------------------
| अ. क्र. | शौर्य/सेवापदक धारकाचे पदनाम, नाव व पत्ता | शौर्य/सेवाप दक | पदक प्राप्त झाल्याचा दिनांक | देय एकूण रोख रक्कम (रुपये) |
| १ | आयसी ४९०२४ ब्रिगेडियर,जुबीन ए. मिनवाला, हाऊस नं. ७७, मोहल्ला हरमेश हेरीटेज- फेज- I, पो. नगर रोड, जि. पुणे | युध्द सेवा पदक | २६ जानेवारी,२०१७ | ११,००,०००/ |
| एकूण  |  | ११,००,०००/ |
--------------------------------------------------------------------------------------------------------------------------------------------------------
२ महाराष्ट्र गौरव पुरस्कार योजनेअंतर्गत अनुज्ञेय ठरविलेल्या रक्कमेपैकी ७५% म्हणजे रु.८,२५,०००/ ( रु. आठ लाख पंचवीस हजार फक्त) प्रमाणे शासकीय अनुदानातून तर उर्वरित २५% रक्कम म्हणजे रुपये २,७५,०००/- ( रु. दोन लाख पंचहत्तर हजार फक्त ) प्रमाणे मुख्यमंत्री सहायता (कारगिल) निधीतून घेण्यात आलेल्या व राष्ट्रीयीकृत बँकेत सद्यस्थितीत गुंतविण्यात आलेल्या रु.४३,५०,००,०००/- रकमेच्या व्याजातून अदा करण्यात यावी.
३. वरील परिच्छेद क्र. २ मध्ये नमूद शासन अनुदानातून द्यावयाच्या रकमेपोटी होणारा खर्च रु.८,२५,०००/ (रुपये आठ लाख पंचवीस हजार फक्त) इतका खर्च मागणी क्र.ए-४, लेखाशिर्ष २०७५, संकीर्ण सर्वसाधारण सेवा, ८०० – इतर खर्च, (००)(०५) शौर्यासाठी पारितोषिके (२०७५ ०११ ३) ०५ - बक्षिसे' या लेखाशीर्षाखाली सन २०१८ १९ या वित्तीय वर्षाकरीता रु.२,०८,७१,-/००० (रुपये दोन कोटी आठ लाख ऐक्काहत्तर हजार फक्त) इतक्या
# Page 2
शासन निर्णय क्रमांकः मगौपु-२०१८/प्र.क्र.२६५/२८
मंजूर अर्थसंकल्पीय तरतुदीमधून भागविण्यात यावा. तसेच सदरचा खर्च हा मासिक निधी विवरणपत्रानुसार करण्याची दक्षता घेण्यात यावी.
४. प्रस्तुत प्रकरणी 'आहरण व संवितरण अधिकारी', म्हणून जिल्हा सैनिक कल्याण अधिकारी, पुणे यांना प्राधिकृत करण्यात येत आहे. सदरची रकम जिल्हा सैनिक कल्याण अधिकारी, पुणे यांनी कोषागार कार्यालय, पुणे येथून आहरीत करुन संबंधितांना विहीत पध्दतीने वितरीत करण्यात यावी.
५. वरील तक्त्यात नमूद केलेली संबंधित रक्कम लाभार्थ्याची पात्रता काळजीपूर्वक तपासून विहीत मुदतीत देण्याच्या सूचना संचालक, सैनिक कल्याण विभाग, पुणे यांनी त्यांच्या अधिनस्त असलेल्या क्षेत्रीय अधिका-यांना द्याव्यात व तत्संबंधीचा अहवाल तात्काळ शासनास पाठवावा.
६. हा शासन निर्णय, वित्त विभागाच्या सहमतीने निर्गमित केलेल्या शासन निर्णय, सामान्य प्रशासन विभाग, शासन निर्णय क्र मासैम-२०१६ / प्र. क्र. ९२(२) / २८, दिनांक ३०.११.२०१६ मधील मार्गदर्शक तत्वांचा अवलंब करुन निर्गमित करण्यात येत आहे.