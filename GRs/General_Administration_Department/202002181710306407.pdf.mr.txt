# Page 1
राज्य सेवा हक्क आयुक्त, कोकण महसूली विभाग कार्यालयास जागा उपलब्ध करुन देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : आरटीएस-३११९/प्र.क्र.९२/१८ (र व का)
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : १७ फेब्रुवारी, २०२०
वाचा :- १) शासन अधिसूचना क्र. आरटीएस-२०१६/प्र.क्र.१२४/१८(र व का), दि.१३.०९.२०१९
२) उप आयुक्त, विभागीय आयुक्त, कोकण विभाग, कोकण भवन, सीबीडी बेलापूर, नवी मुंबई यांचे पत्र क्र.साशा/कक्ष-१/इमारत/कोकण भवन-जागा/२०२०, दि.०६.०२.२०२०
प्रस्तावना महाराष्ट्र लोकसेवा हक्क अधिनियम, २०१५ अन्वये राज्य सेवा हक्क आयुक्त, कोकण महसूली विभाग या पदावर श्रीमती. मेधा गाडगीळ, सेवानिवृत्त भा.प्र.से. यांची उक्त संदर्भ क्र.१ येथील दि. १३.०९.२०१९ च्या अधिसूचनेन्वये नियुक्ती करण्यात आलेली आहे. राज्य सेवा हक्क आयुक्त, कोकण महसूली विभाग यांच्या कार्यालयासाठी त्यांना जागा उपलब्ध करुन देण्याची बाब शासनाच्या विचाराधीन होती. याबाबत विभागीय आयुक्त, कोकण विभाग यांनी सदरहू कार्यालयासाठी बेलापूर भवन इमारतीमधील ७ व्या मजल्यावरील जागा तसेच वाशी रेल्वे संकुलातील सिडको महामंडळाच्या ताब्यातील जागा रिकाम्या असून सदरहू जागेमध्ये ऑफीस सेटअप करण्यासाठी दुरुस्ती व फर्निचर करणे आवश्यक आहे असे कळविले आहे. या परिस्थितीत राज्य सेवा हक्क आयुक्त, कोकण महसूली विभाग यांना उक्त अधिनियमातील तरतुदीनुसार कोकण विभाग परिक्षेत्रामध्ये कामकाज चालविणे शक्य व्हावे यासाठी जागा उपलब्ध करुन देणे आवश्यक आहे. यास्तव त्यांना तात्पुरती व्यवस्था म्हणून अध्यक्ष, जिल्हा जाती पडताळणी समिती, ठाणे, कोकण भवन, नवी मुंबई या कार्यालयाच्या ताब्यातील कक्ष क्रमांक ७२५ ही शासकीय जागा कार्यालय स्थापन करण्यासाठी द्यावयाची आहे.
शासन निर्णय : राज्य सेवा हक्क आयुक्त, कोकण विभाग यांचे कार्यालय कोकण महसूली विभाग या कार्यक्षेत्रात तातडीने सुरु करण्यासाठी विभागीय आयुक्त, कोकण विभाग यांनी उक्त संदर्भ क्र. २ येथील पत्राद्वारे कळविल्यानुसार अध्यक्ष, जिल्हा जाती पडताळणी समिती, ठाणे, कोकण भवन, नवी मुंबई या कार्यालयाच्या ताब्यातील कक्ष क्रमांक ७२५ ही जागा राज्य सेवा हक्क आयुक्त, कोकण विभाग यांच्या कार्यालयासाठी तात्पुरत्या स्वरुपात उपलब्ध करुन देण्यात येत आहे.
२. राज्य सेवा हक्क आयुक्त, कोकण विभाग यांनी सदरहू जागेचा ताबा विभागीय आयुक्त, कोकण विभाग यांच्याकडून त्वरीत घ्यावा व तेथे त्यांचे कार्यालय स्थापित करावे.
# Page 2
शासन निर्णय क्रमांक: आरटीएस-३११९/प्र.क्र.९२/१८ (र व का)