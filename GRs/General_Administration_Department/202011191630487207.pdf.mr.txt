# Page 1
वित्त विभागास नविन प्रशासन भवन इमारत, ३ रा मजला, पश्चिम बाजू येथे जागा वाटप करणेबाबत.
महाराष्ट्र शासन
सामान्य प्रशासन विभाग,
शासन निर्णय, क्र.शाकाजा-११२०/प्र.क्र.२३/२०२०/२२,
मंत्रालय, मुंबई-४०० ०३२,
दिनांक : १९ नोव्हेंबर, २०२०
संदर्भ :- १) सामान्य प्रशासन विभाग, शासन निर्णय, क्र. शाकाजा- ११२०/प्र.क्र.४/२०२०/२२, दिनांक ७.७.२०२०.
२) सामान्य प्रशासन विभाग, शासन निर्णय, समक्रमांक, दिनांक २५.९.२०२०.
प्रस्तावना : उपरोक्त संदर्भ क्र. १ येथील शासन निर्णयान्वये वित्त विभागास नविन प्रशासन भवन इमारत, ३ रा मजला, पश्चिम बाजू येथे ८५० चौ. फूट जागा वाटप करण्यात आली आहे. तसेच, संदर्भ क्र. २ अन्वये मंत्रालय मुख्य इमारत व विस्तार इमारतीस जोडणाऱ्या सहावा मजला ब्रिजवरील वित्त विभागाची १२०० चौ.फूट जागा मा. राज्यमंत्री ( पर्यावरण, पाणी पुरवठा व स्वच्छता, सार्वजनिक बांधकाम (सार्वजनिक उपक्रम), रोजगार हमी, भूकंप पुनर्वसन, संसदीय कार्ये) यांचे दालन व कार्यालयासाठी वाटप करण्यात आली आहे. सदर १२०० चौ.फूट जागेच्या बदल्यात वित्त विभागास पर्यायी जागा उपलब्ध करुन देण्यात आलेली नाही. आता, मंत्रालय मुख्य इमारत व विस्तार इमारतीस जोडणाऱ्या सहावा मजला ब्रिजवरील वित्त विभागाच्या १२०० चौ. फूट जागेच्या बदल्यात यापूर्वीच संदर्भ क्र. १ येथील शासन निर्णय, दिनांक ७.७.२०२० अन्वये वाटप केलेल्या ८५० चौ.फूट जागे शेजारील ४८७.५० चौ. फूट जागा वित्त विभागास वाटप करण्याचा प्रस्ताव शासनाच्या विचाराधीन होता. त्यानुषंगाने शासनाने खालीलप्रमाणे निर्णय घेतला आहे :
शासन निर्णय : मंत्रालय मुख्य इमारत व विस्तार इमारतीस जोडणाऱ्या सहाव्या मजल्यावरील ब्रिजवरील वित्त विभागाच्या १२०० चौ.फूट जागेच्या बदल्यात नविन प्रशासन भवन इमारत, ३ रा मजला, पश्चिम बाजू येथे वित्त विभागास यापूर्वीच शासन निर्णय, दिनांक ७.७.२०२० अन्वये वाटप केलेल्या ८५० चौ.फूट जागे शेजारील ४८७.५० चौ. फूट जागा वित्त विभागास वाटप करण्यात येत आहे. अशाप्रकारे नविन प्रशासन भवन इमारत, ३ रा मजला, पश्चिम बाजू येथे १३३७.५० चौ.फूट जागा वित्त विभागाच्या ताब्यात राहील.
२. कार्यकारी अभियंता, इलाखा शहर (सा. बां.) विभाग, बांधकाम भवन, मुंबई यांनी उपरोक्त जागेचा ताबा संबंधितांना द्यावा व त्याबाबतचा अहवाल शासनास सादर करावा.
# Page 2
शासन निर्णय क्रमांकः शाकाजा-११२०/प्र.क्र.२३/२०२०/२२,