# Page 1
मृद व जलसंधारण आयुक्तालय, औरंगाबाद व मृद व जलसंधारण विभाग, कोल्हापूर या कार्यालयातील लिपिक-टंकलेखकाचे रिक्त पद प्रतिनियुक्तीने भरण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांकः प्रतिनि-२५२२/प्र.क्र.१४०/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: ०७ ऑक्टोबर, २०२२
वाचा: १) सा.प्र.वि. शासन निर्णय क्र. एसआरव्ही-२०११/प्र.क्र.१३७/कार्यासन १२, दि. १७-१२-२०१६.
२) सा.प्र.वि. शासन निर्णय क्र. संकीर्ण-२०१७/प्र.क्र.१२०/कार्या-१४, दि. ३१-०८-२०१७.
३) सा. प्र. वि. शासन निर्णय क्र. एसआरव्ही-२०१६/प्र.क्र.५१०/कार्या.१२, दि. १६-०२-२०१८.
४) सा.प्र.वि. शासन पत्र क्र. प्रतिनि-२५२२/प्र.क्र.१२९/१४-अ, दि. ०१-०८-२०२२.
शासन आदेश
संदर्भाधिन क्र. १ येथील दिनांक १७-१२-२०१६ च्या शासन निर्णयान्वये प्रतिनियुक्तीचे धोरण निश्चित करण्यात आले असून, संदर्भाधिन क्र. ३ येथील दि. १६-०२-२०१८ च्या शासन निर्णयान्वये प्रतिनियुक्तीने नियुक्तीसाठी अटी व शर्ती आणि नियुक्तीची कार्यपध्दती याबाबतच्या धोरणामध्ये सुधारणा करण्यात आली आहे. मंत्रालयीन संवर्गातील अधिकारी / कर्मचारी यांच्या प्रतिनियुक्तीबाबत करावयाची कार्यपध्दती संदर्भाधिन क्र. २ येथील दि. ३१-०८-२०१७ च्या शासन निर्णयान्वये विहित करण्यात आली आहे. उपरोक्त शासन निर्णयातील तरतुदीनुसार संदर्भाधिन क्र. ४ येथील दि. ०१-०८-२०२२ च्या पत्रान्वये मंत्रालयीन विभागातील लिपिक-टंकलेखक संवर्गातील कर्मचाऱ्यांकडून मृद व जलसंधारण आयुक्तालय, औरंगाबाद व मृद व जलसंधारण विभाग, कोल्हापूर या कार्यालयातील लिपिक टंकलेखकांची रिक्त पदे प्रतिनियुक्तीने भरण्याकरीता इच्छुकता मागविण्यात आली होती. त्यानुसार मंत्रालयीन विभागाकडून प्राप्त इच्छुक्तेमधून खाली नमुद केलेल्या कर्मचाऱ्यांच्या सेवा त्यांच्या नावासमोर रकाना क्र. ४ मध्ये दर्शविलेल्या कार्यालयात प्रथमत: २ वर्षाच्या कालावधीसाठी प्रतिनियुक्तीने उपलब्ध करून देण्यात येत आहेत.
------------------------------------------------------------------------------------------------------------
| अ.क्र. | कर्मचाऱ्याचे नाव व पदनाम | सध्याचा विभाग | प्रतिनियुक्तीचे ठिकाण | प्रतिनियुक्तीच्या ठिकाणावरील पदनाम |
| १ | २ | ३ | ४ | ५ |
| १. | श्रीमती सुषमा बि. यादव, लिपिक टंकलेखक | ग्रामविकास विभाग | मृद व जलसंधारण आयुक्तालय, औरंगाबाद | लिपिक-टंकलेखक |
| २. | श्री. बा.गो.पाटील, लिपिक-टंकलेखक | विधि व न्याय विभाग | मृद व जलसंधारण विभाग, कोल्हापूर | लिपिक-टंकलेखक |
------------------------------------------------------------------------------------------------------------
# Page 2
शासन आदेश क्रमांकः प्रतिनि-२५२२/प्र.क्र.१४०/१४-अ
२. उपरोक्त कर्मचाऱ्यांची खालील अटींच्या अधीन राहून प्रतिनियुक्तीने नियुक्ती करण्यात येत आहे.
(अ) उपरोक्त कर्मचारी ज्या तारखेला शासकीय सेवेतील पदाचा कार्यभार सुपूर्द करतील त्या तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला संबंधित कर्मचारी आपल्या शासकीय पदाचा कार्यभार पुन्हा स्वीकारतील त्या तारखेला समाप्त होईल.
जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन / संवर्ग नियंत्रण अधिकारी / सक्षम प्राधिकारी राखून ठेवतील.
(क) जर त्यांची सेवा स्वीयेत्तर नियोक्त्याला आवश्यक वाटली नाही तर त्यांना मूळ विभागाकडे परत पाठवण्याची मुभा स्वीयेत्तर नियोक्त्याला राहील. मात्र याप्रमाणे परत पाठवण्यापूर्वी स्वीयेत्तर नियोक्त्याने शासनाला/सक्षम प्राधिकाऱ्याला तीन महिन्यांची नोटीस दिली पाहिजे; आणि (ड) संबंधित अधिकाऱ्यांनी मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला / सक्षम प्राधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
३. प्रतिनियुक्तीच्या कालावधीत संबंधित कर्मचाऱ्यांना प्रतिनियुक्ती भत्ता देय असणार नाही.
म.ना.से.(पदग्रहण अवधी, स्वीयेतर सेवा...इ.) नियम १९८१ मधील नियम ४० (परिशिष्ट दोन) व सामान्य प्रशासन विभाग, शासन निर्णय, दिनांक १७-१२-२०१६ मधील तरतुदी विचारात घेऊन ग्रामविकास विभाग व विधि व न्याय विभागाने प्रतिनियुक्तीच्या अटी व शर्ती याबाबत आयुक्त (मृद व जलसंधारण), महाराष्ट्र राज्य, औरंगाबाद यांच्याशी सल्लामसलत करुन ठरवाव्यात.
४. उपरोक्त परिच्छेद क्र. १ मधील अ.क्र. १ येथील कर्मचाऱ्याच्या बाबतीत ग्राम विकास विभाग, अ.क्र. २ येथील कर्मचाऱ्याच्या बाबतीत विधि व न्याय विभाग हे त्यांचे प्रशासकीय विभाग असल्यामुळे या कर्मचाऱ्यांच्या प्रशासकीय बाबी संबंधित प्रशासकीय विभाग व आयुक्त (मृद व जलसंधारण), महाराष्ट्र राज्य, औरंगाबाद यांचेमार्फत हाताळण्यात येतील.
५. संबंधित कर्मचाऱ्यांना प्रतिनियुक्तीच्या पदावर हजर होण्यासाठी विभागाने तात्काळ कार्यमुक्त करावे.
# Page 3