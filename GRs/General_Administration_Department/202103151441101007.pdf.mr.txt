# Page 1
राज्य शासकीय अधिकारी आणि अधिकारी यांना द्यावयाच्या प्रशिक्षणामध्ये सुधारणा करण्यासाठी अभ्यास समिती गठीत करण्याबाबत
महाराष्ट्र शासन
सामान्य प्रशासन विभाग
शासन निर्णय क्रमांक : टिआरएन- २०२१/प्र.क्र.२३/२१/१२-अ
मंत्रालय, मुंबई - ४०० ०३२.
दिनांक : १५ मार्च, २०२१
संदर्भ - १. शासन निर्णय, सामान्य प्रशासन विभाग क्र. टिआरएन-०९/प्र.क्र.३९/०९/१२-अ, दि.२३.०९.२०११ २. शासन निर्णय, सामान्य प्रशासन विभाग़ क्र. टिआरएन-०१३/प्र.क्र.८४/१३/१२-अ, दि.२०.१.२०१४.
प्रस्तावना : राज्य शासकीय अधिकारी आणि कर्मचारी यांच्या प्रशिक्षणासाठी संदर्भ क्र. १ येथील शासन निर्णयामधील तरतूदिंना अनुसरुन राज्य प्रशिक्षण धोरण राबविण्यात येते. त्याचप्रमाणे महाराष्ट्र लोकसेवा आयोगाच्या राज्यसेवा परीक्षेद्वारे शिफारसप्राप्त उमेदवारांना संदर्भ क्र. २ मधील तरतूदिंना अनुसरुन एकत्रित परिवीक्षाधीन प्रशिक्षण कार्यक्रम अंतर्गत दोन वर्षांचे प्रशिक्षण देण्यात येते.
२. सद्यःस्थितीत कोविड-१९ या संसर्गजन्य आजाराच्या साथीमुळे उद्भवलेली लॉकडाऊनची परिस्थिती, त्याचप्रमाणे देशभरातील नागरिकांना पाळावे लागणारे शारिरिक अंतराचे निकष (physical distancing) आणि या सर्वांमुळे प्रशिक्षणार्थ्यांना प्रशिक्षण संस्थांमध्ये प्रत्यक्षरीत्या उपस्थित राहून प्रशिक्षण घेणे शक्य नव्हते. त्याचप्रमाणे शासकीय कामकाजाच्या अनुषंगाने अत्यावश्यक परिस्थितीत संबंधित अधिकारी, कर्मचारी यांना प्रशिक्षण संस्थांमधील प्रशिक्षणास उपस्थित राहण्यासाठी कार्यमुक्त करणे शक्य होत नाही. शासकीय कामकाजाच्या अनुषंगाने अधिकारी आणि कर्मचारी यांनी पायभूत प्रशिक्षण, पदोन्नतीनंतरचे प्रशिक्षण, नविन विषयाची तोंडओळख प्रशिक्षण अशी प्रशिक्षणे त्यांच्या सेवाविषयक प्रगती आणि शासकीय कामकाजाच्या अनुषंगाने विहित वेळेत होणे आवश्यक आहे. सदर बाब विचारात घेऊन राज्य शासनाच्या प्रशिक्षण दधतीमध्ये आधुनिक तंत्रज्ञानाचा वापर व्हावा आणि ONLINE स्वरुपातील प्रशिक्षणामध्ये वाढ व्हावी यासाठी प्रचलित प्रशिक्षण पद्धतीमध्ये आवश्यक त्या सुधारणा करण्यासाठी अभ्यास करुन शासनास शिफारशी सादर करण्यासाठी समिती गठित करण्याबाबत शासनाने पुढीलप्रमाणे निर्णय घेतला आहे.
शासन निर्णयः सन २०२० या वर्षात कोविड-१९ या संसर्गजन्य आजाराच्या साथीमुळे उद्भवलेली परिस्थिती तसेच डिजिटल क्षेत्रात सातत्याने होणारी प्रगती विचारात घेता शासनाच्या कामकाजात डिजिटल माध्यमांचा वापर अनिवार्य आहे. शासकीय अधिकारी आणि कर्मचारी
# Page 2
शासन निर्णय क्रमांक: टिआरएन- २०२१/प्र.क्र.२३/२१/१२-अ
यांच्या प्रशिक्षणासाठी केंद्र शासनाने डिजिटल माध्यमांतून ONLINE प्रशिक्षण देण्यासाठी मिशन कर्मयोगी अंतर्गत IGOT (INTEGRATED GOVERNMENT ONLINE TRAINING) हे माध्यम उपलब्ध करुन दिले आहे. सदर बाब विचारात घेऊन राज्य शासकीय कर्मचा-यांना तंत्रज्ञानाचा वापर करुन विहित वेळेत प्रशिक्षण देण्याकरीता प्रशिक्षणाचे वर्ग ONLINE / BLENDED स्वरुपात आयोजित करणे, त्यासाठी प्रशिक्षण संस्था आणि शासकीय कार्यालये येथे आवश्यक प्रणाली व व्यवस्था निर्माण करणे यासाठी प्रचलित प्रशिक्षण पद्धतीमध्ये सुधारणा होणे आवश्यक आहे.
याकरीता राज्य प्रशिक्षण धोरण व एकत्रित परिवीक्षाधीन प्रशिक्षण कार्यक्रमांतर्गत देण्यात येणा-या प्रशिक्षण पद्धतीमध्ये करावयाच्या सुधारणा व नविन प्रशिक्षण धोरण याबाबत अभ्यास करुन शासनास आवश्यक त्या शिफारशी सादर करण्यासाठी खालीलप्रमाणे अभ्यास समिती गठीत करण्यात येत आहे.
१. श्रीमती सुजाता सौनिक, अ. मु. स. (सेवा) -अध्यक्ष २. श्री. आनंद लिमये, भा. प्र. से. -सदस्य ३. श्री. संजय चहांदे, भा. प्र. से. -सदस्य ४. श्री. विकास रस्तोगी, भा. प्र. से. -सदस्य ५. उप सचिव (प्रशिक्षण) -सदस्य सचिव
२. सदर समिती पुढील आदेश होईपर्यंत कार्यरत राहील. समितीस कामकाजाच्या अनुषंगाने आवश्यक वाटल्यास इतर अधिका-यांना अध्यक्षांच्या परवानगीने आमंत्रित करता येईल. सदर समितीने वर नमूद केल्याप्रमाणे करावयाच्या सुधारणांच्या अनुषंगाने आपल्या शिफारशी लवकरात लवकर शासनास सादर कराव्यात.
# Page 3