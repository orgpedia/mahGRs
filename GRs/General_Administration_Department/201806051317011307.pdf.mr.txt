# Page 1
शिस्तभंगविषयक कारवाई
किरकोळ शिक्षा देण्यास सक्षम असणाऱ्या शिस्तभंगविषयक प्राधिकाऱ्याचे अधिकार
महाराष्ट्र शासन
सामान्य प्रशासन विभाग
शासन परिपत्रक क्रमांक: वशिअ-१२१८/प्र.क्र.५३/११
मंत्रालय, मुंबई ४०००३२
दिनांक : ५ जून, २०१८
परिपत्रक
महाराष्ट्र नागरी सेवा (शिस्त व अपील) नियम, १९७९ मधील तरतुदीनुसार शासकीय
कर्मचाऱ्यांविरुद्ध शिस्तभंगाची कारवाई करण्यात येते. सदर नियमांतील नियम २(क) मधील
तरतुदीन्वये शिस्तभंगविषयक प्राधिकारी या संज्ञेची व्याख्या विहित करण्यात आली आहे.
तसेच नियम ७ मधील तरतुदींन्वये शासकीय कर्मचाऱ्यांच्या विरूध्द शिस्तभंगाची कारवाई
कोण सुरू करु शकेल त्याबाबतच्या तरतुदी विहित केल्या आहेत. त्यातील पोट-नियम ( २ )
मधील तरतूद पाहता शासकीय कर्मचाऱ्यास किरकोळ शिक्षा करण्यास सक्षम असणारा
शिस्तभंगविषयक प्राधिकारी त्या शासकीय कर्मचाऱ्याविरुद्ध जबर शिक्षा करण्याची नियम ८
अन्वये कारवाई सुरू करु शकेल किंवा कसे याबाबत प्रशासकीय विभागांकडून /क्षेत्रिय
कार्यालयांकडून विचारणा होत आहे.
या संदर्भात स्पष्ट करण्यात येते की, वरील नियमातील तरतुदीनुसार शासकीय
कर्मचाऱ्यास केवळ किरकोळ शिक्षा करण्यास सक्षम असणारा शिस्तभंगविषयक प्राधिकारी
त्या शासकीय कर्मचाऱ्याविरुद्ध नियम ८ अन्वये जबर शिक्षा करण्याची शिस्तभंगविषयक
कारवाई सुरू करु शकेल.
मात्र, अशा शिस्तभंगविषयक प्राधिकाऱ्याने केलेल्या कारवाईअंती संबंधित
कर्मचाऱ्यास कोणतीही जबर शिक्षा देणे आवश्यक आहे असे त्या शिस्तभंगविषयक
प्राधिकाऱ्याचे मत झाल्यास त्याने त्या चौकशीचा अभिलेख वरील नियमातील नियम ८ (२३)
मधील तरतुदीनुसार पुढील कार्यवाहीसाठी जबर शिक्षा देण्यास सक्षम असणाऱ्या
प्राधिकाऱ्याकडे पाठविणे आवश्यक राहील.
# Page 2
शासन परिपत्रक क्रमांकः वशिअ-१२१८/प्र.क्र.५३/११