# Page 1
वित्तीय अधिकार नियम पुस्तिका - १९७८, भाग- दुसरा मध्ये विधानभवन उपाहारगृह व चौरस आहारगृहासाठी विधानमंडळाच्या अधिवेशन कालावधीत संक्षिप्त देयकावर खर्च करण्यास प्रशासनिक विभागास वित्तीय प्राधिकार प्रदान करण्याबाबत...
महाराष्ट्र शासन
सामान्य प्रशासन विभाग (उपाहारगृहे)
शासन निर्णय क्रमांक : संकीर्ण २०२०/प्र.क्र.२३२/२०/मंउका,
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक: १७/०३/२०२१
प्रस्तावना :
सामान्य प्रशासन विभागाच्या अधिपत्याखालील विधानमंडळ उपाहारगृह व चौरस आहारगृह यांना महाराष्ट्र विधानमंडळ अधिवेशन कालावधीत खाद्यपदार्थ, कच्चामाल व इतर सामग्री विकत घ्यावी लागते.
वित्तीय अधिकार नियम पुस्तिकेतील भाग पहिला, उपविभाग २, अनुक्रमांक ११–अ, नियम क्रमांक ३४ येथील तरतुदीनुसार प्रशासनिक विभागास रुपये ४.०० लक्ष पर्यन्तचा निधी संक्षिप्त देयकावर काढण्यास प्राधिकार आहेत. सदर वित्तीय मर्यादेनुसार महाराष्ट्र आकस्मिक खर्च नियम, १९६५ च्या परिशिष्ट-एक, विवरणपत्र
दोन तसेच वित्त विभागाच्या दिनांक २८/६/२००५ च्या शासन निर्णयामध्ये नमूद बाबींकरीताच संक्षिप्त देयकावर रक्कम काढता येते. तथापि, मंत्रालय आहारगृह/उपाहारगृहामार्फत ज्या बाबींसाठी निधी काढला जातो, त्या बाबींचा समावेश आकस्मिक खर्च नियम व दिनांक २८/६/२००५ च्या शासन निर्णयामध्ये नसल्याने प्रत्येक अधिवेशनाच्या वेळी वित्त विभागाच्या मान्यतेने संक्षिप्त देयकाद्वारे निधी आहरीत केला जातो.
विधानमंडळाच्या अधिवेशनासाठी करण्यात येणारा खर्च नियमित स्वरुपाचा अनिवार्य असल्याने प्रत्येकवेळी
वित्त विभागाची मान्यता घेण्याऐवजी विधानभवन उपाहारगृह व चौरस आहारगृहास विधानमंडळाच्या अधिवेशन कालावधीत खाद्यपदार्थ, कच्चामाल व इतर सामग्री विकत घेण्यासाठी लागणाऱ्या खर्चास तसेच सदर खर्चाची रक्कम संक्षिप्त देयकावर आहरित करण्यास मंजूरी देण्याचा वित्तीय अधिकार प्रशासनिक विभागास देण्याची बाब शासनाच्या विचाराधीन होती.
शासन निर्णय :
सामान्य प्रशासन विभागाच्या अधिपत्याखालील विधानभवन उपाहारगृह व चौरस आहारगृहास विधानमंडळाच्या अधिवेशन कालावधीत खाद्यपदार्थ, कच्चामाल व इतर सामग्री विकत घेण्यासाठी लागणाऱ्या खर्चास तसेच सदर खर्चाची रक्कम संक्षिप्त देयकावर आहरित करण्यासाठी वित्तीय अधिकार नियम पुस्तिका-१९७८, भाग- दुसरा अंतर्गत सोबतच्या परिशिष्टा नुसार वित्तीय मंजूरी देण्याचे अधिकार प्रशासनिक विभागास प्रदान करण्यास मंजूरी देण्यात येत आहे.
२. सदर शासन निर्णयामध्ये विहित केलेल्या बाबीपेक्षा अन्य बाब असल्यास, नमूद वित्तीय मर्यादेपेक्षा जास्त खर्च अपेक्षित असल्यास किंवा विहित अटी किंवा त्यातील एखादी अट पूर्ण होत नसेल तर अशा प्रस्तावास वित्त विभागाची (संबंधित व्यय कार्यासनाची) वित्तीय मंजूरी आवश्यक राहील.
# Page 2
शासन निर्णय क्रमांक: संकीर्ण २०२०/प्र.क्र.२३२/२०/मंउका
३. सदर शासन निर्णय वित्त विभागाच्या अनौपचारिक संदर्भ क्रमांक५५/२०२०/व्यय-४, दिनांक २/०२/२०२१ व क्रमांक ४९/विनियम, दिनांक २६/२/२०२१ अन्वये प्राप्त झालेल्या सहमतीनुसार निर्गमित करण्यात येत आहे.
# Page 3
# Page 4