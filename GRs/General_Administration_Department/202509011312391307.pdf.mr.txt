# Page 1
एकत्रित परिवीक्षाधीन प्रशिक्षण कार्यक्रम-११
राज्यसेवा (मुख्य) परिक्षा - २०२३ च्या अंतिम निकालाच्या आधारावर महाराष्ट्र लोकसेवा
आयोगाकडून निवड झालेल्या मंत्रालयीन कक्ष
अधिकारी, गट-ब संवर्गातील उमेदवारांना खातेनिहाय
जिल्हा संलग्नता प्रशिक्षणाबाबत, तसेच या प्रशिक्षण
कालावधीतील तात्पुरत्या पदस्थापनेबाबत.
महाराष्ट्र शासन
सामान्य प्रशासन विभाग
शासन आदेश क्रमांकः कअस १३२५/प्र.क्र.७९/प्रशा-२
मंत्रालय, मुंबई -४०० ०३२.
दिनांक:-१ सप्टेंबर, २०२५
संदर्भ - १) शासन निर्णय, सामान्य प्रशासन विभाग क्र.टिआरएन-२०१३/प्र.क्र.८४/१३/१२-अ,
दि. २०.०१.२०१४
२) सामान्य प्रशासन विभाग, शासन निर्णय क्र.टिआरएन०११९/प्र.क्र.०४/सीपीटीपी,
दि.०८.०४.२०१९
३) सामान्य प्रशासन विभाग, शासन निर्णय क्र.टिआरएन-०४२४/प्र.क्र.३७/प्रशि १,
दि. ०१ ऑगस्ट,२०२५ ४) सामान्य प्रशासन विभाग, शासन निर्णय क्र.टिआरएन-०६२५/प्र.क्र.२६/प्रशि ३,
दि. १४ ऑगस्ट,२०२५
कार्यालयीन आदेश
सामान्य प्रशासन विभाग, शासन निर्णय दि.२०.०१.२०१४ अन्वये महाराष्ट्र लोकसेवा
आयोगामार्फत राज्यसेवा परीक्षेद्वारे सन २०१४ पासून प्रतिवर्षी सरळसेवेने नियुक्त होणाऱ्या गट-अ मधील
पदांसाठी यशदा, पुणे या संस्थेमार्फत व गट-ब मधील पदांसाठी वनामती, नागपूर या संस्थेमार्फत एकत्रित
परिवीक्षाधीन प्रशिक्षण कार्यक्रम राबविण्यात येत आहे. त्याअनुषंगाने, महाराष्ट्र लोकसेवा आयोगाने
राज्यसेवा (मुख्य) परीक्षा परीक्षा-२०२३ च्या अंतिम निकालाच्या आधारे मंत्रालयीन कक्ष अधिकारी,गट-ब
(राजपत्रित) या संवर्गात शिफारसप्राप्त ठरलेल्या १७ उमेदवारांना तसेच, राज्यसेवा परीक्षा-२०२२ अन्वये
कक्ष अधिकारी, गट-ब संवर्गात शिफारसप्राप्त ठरलेल्या परंतु, प्रशिक्षणास रुजू होण्यास मुदतवाढ
घेतलेल्या ०२ उमेदवारांना अशा एकूण १९ उमेदवारांना संदर्भ क्र. ४ येथील दिनांक १४.०८.२०२५ च्या
कार्यालयीन आदेशान्वये दि.०१.०९.२०२५ पासून दोन वर्षाच्या एकत्रित परिवीक्षाधीन प्रशिक्षण कार्यक्रम-
११ अंतर्गत नियुक्ती देण्यात आलेली आहे.
२. संदर्भ क्र.३ येथे नमूद शासन निर्णयान्वये एकत्रित परिवीक्षाधीन प्रशिक्षण कार्यक्रम दोन वर्षाच्या
कालावधीत राबविण्याचे निश्चित करण्यात आले आहे. एकत्रित परिवीक्षाधीन प्रशिक्षण कार्यक्रमांमधील
खातेनिहाय जिल्हा संलग्नता प्रशिक्षण टप्प्यामधील प्रशिक्षण संबंधित प्रशासकीय विभागाने द्यावयाचे आहे.
# Page 2
शासन आदेश क्रमांकः कअस १३२५/प्र.क्र.७९/प्रशा-२
त्यानुसार सीपीटीपी-११ व सीपीटीपी-१० (मुदतवाढ) मध्ये नियुक्ती दिलेल्या अशा एकूण १९ परिवीक्षाधीन
कक्ष अधिकाऱ्यांचे जिल्हा संलग्नता - I प्रशिक्षण टप्पा दिनांक ०१.०९.२०२५ पासून सुरु होणार आहे. सदर
१९ उमेदवारांपैकी १८ उमेदवार जिल्हा संलग्नता - I प्रशिक्षण टप्प्याकरिता दिनांक ०१.०९.२०२५ रोजी
मंत्रालयात रुजू झाले आहेत.
३. संदर्भाधीन दि. ०१ ऑगस्ट,२०२५ च्या शासन निर्णयान्वये महाराष्ट्र लोकसेवा आयोगामार्फत
राज्यसेवा परीक्षेद्वारे गट-अ व गट-ब मध्ये नियुक्त होणाऱ्या परिविक्षाधीन प्रशिक्षणार्थी यांच्या एकत्रित
परिवीक्षाधीन प्रशिक्षण कार्यक्रमाच्या आराखड्यात सुधारणा करण्यात आली आहे. त्यानुसार प्रशिक्षणाचे
टप्पे पुढीलप्रमाणे नमूद करण्यात आले आहेत:
-------------------------------------------------------------------------------
| सत्र | टप्पा | आठवडे | प्रशिक्षण देणारी यंत्रणा | परीक्षा |
| सत्र-१ | १.१ | जिल्हा संलग्नता- I | ४ | प्रशासकीय विभाग | -- |
| १.२ | पायाभूत प्रशिक्षण | ६ | प्रशिक्षण संस्था | पायाभूत लेखी परीक्षा |
| सत्र-२ | २.१ | अनिवार्य संलग्नता | ३ | प्रशिक्षण संस्था | परीक्षा - अहवाल सादर करणे |
| २.२ | दिल्ली व महाराष्ट्र अभ्यास दौरा | २ |
| सत्र-३ | ३.१ | जिल्हा संलग्नता- II | १२ | प्रशासकीय विभाग | -- |
|  | ३.२ | तांत्रिक प्रशिक्षण | ६ | प्रशिक्षण संस्था | विभागीय लेखी परीक्षा |
| सत्र-४ | ४.१ | स्वतंत्र कार्यभार |  |  |  |
| निम्नच्या निम्न संवर्गाचा स्वतंत्र कार्यभार | ३ | प्रशासकीय विभाग | -- |
| निम्न संवर्गाचा स्वतंत्र कार्यभार | ६ |
| नियुक्तीच्या पदाचा स्वतंत्र कार्यभार | ६१ |
| ४.२ | पुनर्विलोकन | १ | प्रशिक्षण संस्था | परीक्षा - शोधनिबंध केसस्टडी यांचे सादरीकरण |
| एकूण आठवडे | १०४ |  |  |
-------------------------------------------------------------------------------
४. एकत्रित परिवीक्षाधीन प्रशिक्षण कार्यक्रम-११ अंतर्गत परिवीक्षाधीन कक्ष अधिकाऱ्यांना द्यावयाच्या
खातेनिहाय जिल्हा संलग्नता - I प्रशिक्षणाअंतर्गत मंत्रालयीन विभागामध्ये पुढीलप्रमाणे प्रशिक्षण तसेच
लिपिक व सहायक कक्ष अधिकारी पदाचा स्वतंत्र कार्यभार द्यावयाचा आहे.
--------------------------------------------------------------------------------------------------------------------------------------------
| अ.क्र. | कालावधी | परिवीक्षाधीन कक्ष अधिकाऱ्यांची नियुक्ती केलेल्या मंत्रालयीन विभागांमध्ये खालील विषयाबाबत प्रशिक्षण |
| १. | दि. ०१.०९.२०२५ ते ०७.०९.२०२५ (१ आठवडा) | १) आस्थापना कार्यासनाशी संबंध २) नोंदणी शाखेशी संबंध |
| २. | दि. ०८.०९.२०२५ ते १४.०९.२०२५ (१ आठवडा) | लिपिक टंकलेखक संवर्गाबाबत प्रशिक्षण (लिपिक टंकलेखक प्रत्यक्ष कामकाजाबाबत माहिती घेणे ) |
| ३. | दि. १५.०९.२०२५ ते २६.०९.२०२५ (२ आठवडे) | सहायक कक्ष अधिकारी संवर्गाबाबत प्रशिक्षण (सहायक कक्ष अधिकारी प्रत्यक्ष कामकाजाबाबत माहिती घेणे ) |
--------------------------------------------------------------------------------------------------------------------------------------------
५. परिविक्षाधीन कक्ष अधिकाऱ्यांना द्यावयाचे उपरोक्त प्रशिक्षण तसेच या प्रशिक्षणानुषंगाने सोबतच्या
विवरणपत्र- “अ मधील नमूद केल्यानूसार १८ परिविक्षाधीन कक्ष अधिकाऱ्यांची दिनांक ०१.०९.२०२५ पासून
पृष्ट्ठ ५ पैकी २
# Page 3
शासन आदेश क्रमांकः कअस १३२५/प्र.क्र.७९/प्रशा-२
त्यांच्या नावासमोर दर्शविण्यात आलेल्या विभागामध्ये तात्पुरती पदस्थापना करण्यात येत आहे. सदर
परिविक्षाधीन कक्ष अधिकाऱ्यांनी त्यांना नेमून दिलेल्या विभागात तात्काळ रुजू व्हावे.
६. सदर प्रशिक्षण कार्यक्रमाच्या अंमलबजावणीसाठी खालील प्रमाणे सूचना देण्यात येत आहेत:-
(१) परिवीक्षा कालावधीत (वाढीव परिवीक्षा कालावधीसह) ज्या-ज्या प्रतिवेदन व पुर्नविलोकन
अधिकाऱ्यांच्या अधिपत्याखाली काम केले असेल अथवा प्रशिक्षण घेतले असेल, त्या सर्व अधिकाऱ्यांनी
संबंधित परिवीक्षाधीन उमेदवाराचे कार्यमुल्यमापन अहवाल लिहिणे आवश्यक असून, अशा सर्व
कार्यमुल्यमापन अहवालांच्या सरासरीचे मुल्यमापन करण्यात यावे. सदर प्रयोजनासाठी संबंधित
प्रशासकीय विभागाने सह/उप सचिव (आस्थापना) यांची समन्वय अधिकारी म्हणून नियुक्ती करावी.
परिवीक्षाधीन उमेदवारांचे कार्यमुल्यमापन अहवाल खालीलप्रमाणे लिहिणे आवश्यक असून अशा सर्व
कार्यमुल्यामापन अहवालांच्या सरासरीचे मुल्यमापन खालील तक्त्याप्रमाणे तयार करुन सामान्य प्रशासन
विभागास सादर करावे.
-------------------------------------------------------------------------------------
| अ.क्र. | गट | कार्यमुल्यामापनाची अहवालांची सरासरी प्रतवारी |
| १ | गट-अ चा पहिला टप्पा व गट-ब ची पदे | संख्यात्मक गुण १० पैकी किमान ४ असणे आवश्यक आहे. |
-------------------------------------------------------------------------------------
(२) प्रशासकीय विभागांनी परिवीक्षाधीन कक्ष अधिकाऱ्यांना परिच्छेद ४ मध्ये विहित केल्यानुसार
प्रशिक्षण द्यावे.
(३) लिपिक टंकलेखक व सहायक कक्ष अधिकारी पदाचा स्वतंत्र कार्यभार - परिच्छेद ४ मध्ये नमूद
केल्यानुसार, प्रशिक्षणार्थीना आपल्या विभागातील रिक्त असलेल्या लिपिक-टंकलेखक व सहायक कक्ष
अधिकारी पदावर स्वतंत्र कार्यभार द्यावा. याबाबतचे आदेश विभागाने निर्गमित करावेत.
(४) स्वतंत्र कार्यभारामध्ये प्रशिक्षणार्थीस काही अडचणी/तांत्रिक समस्या उद्भवल्यास संबंधित
समन्वय अधिकारी यांनी त्याचे निराकरण तात्काळ करावे.
(५) संबंधित विभागाने परिवीक्षाधीन कक्ष अधिकाऱ्यांना ओळखपत्र व बायोमेरिक कार्ड देण्याची
कार्यवाही करावी. तसेच प्रशिक्षण कालावधीत संबंधित विभागाच्या आस्थापना शाखेने परिवीक्षाधीन कक्ष
अधिकाऱ्यांच्या उपस्थितीची नोंद बायोमेरिक समय प्रणालीद्वारे ठेवावी.
(६) प्रशिक्षण कालावधीतीत प्रशिक्षण तसेच लिपिक व सहायक कक्ष अधिकारी पदाच्या स्वंतत्र
कार्यभार इ. प्रत्येक टप्प्याच्या प्रशिक्षण समाप्तीनंतर संबंधित विभागाने परिवीक्षाधीन कक्ष अधिकाऱ्यांचे
उपस्थिती पत्रक व कार्यमुल्यमापन अहवाल या विभागास न चुकता सादर करावा. (कार्यमूल्यमापन
अहवाल परिच्छेद क्र. ६.१ मध्ये नमूद केल्याप्रमाणे तयार करण्यात यावा.)
(७) सदर प्रशिक्षण कालावधीत उपरोक्त परिवीक्षाधीन कक्ष अधिकाऱ्यांचे वेतन सामान्य प्रशासन
विभागामार्फत अदा करण्यात येईल.
पृष्ट्ठ ५ पैकी ३
# Page 4
शासन आदेश क्रमांकः कअस १३२५/प्र.क्र.७९/प्रशा-२
(८) प्रशिक्षणाथींच्या प्रशिक्षणाबाबत सामान्य प्रशासन विभागाकडून अचानकपणे सामान्य प्रशासन
विभागातील सह सचिव/उप, सा.प्र.वि./प्रशा-२ (का.१४-ब) यांनी निदेशित केलेल्या अधिकाऱ्यांमार्फत
तपासणी करण्यात येईल.
(९) सामान्य प्रशासन/का.सीपीटीपी-ब यांच्याकडून सूचना प्राप्त झाल्यावर परिवीक्षाधीन कक्ष
अधिकाऱ्यांना पुढील प्रशिक्षणाकरीता वनामती, नागपूर येथे रुजू होण्यासाठी संबधित विभागाकडून
कार्यमुक्त करण्यात येईल. तसेच प्रशिक्षण पूर्ण झाल्यानंतर परिवीक्षाधीन कक्ष अधिकाऱ्यांनी परस्पर संबंधित
विभागात रुजू होणे आवश्यक आहे.
(१०) सीपीटीपी-११ अंतर्गत परिवीक्षाधीन कक्ष अधिकाऱ्यांचे पायाभूत प्रशिक्षण दि. २९.०९.२०२५
पासून वनामती, नागपूर प्रशिक्षण संस्थेमध्ये सुरू होईल. त्यानुसार संबंधित प्रशासकीय विभागांनी
परिवीक्षाधीन अधिकाऱ्यांना पायाभूत प्रशिक्षणास रुजू होण्यासाठी दि. २६.०९.२०२५ रोजी (म. नं.) कार्यमुक्त
करावे.
७. परिवीक्षाधीन कक्ष अधिकारी हे परिवीक्षाधीन कालावधी पूर्ण झाल्यावर मंत्रालयातील विविध
विभागात पुढील जवळपास ३० वषे सेवा देणार असल्याने, त्यांचे वरील स्वतंत्र कार्यभाराचे प्रशिक्षण
फलदायी होण्यासाठी संबंधित विभागांनी या प्रशिक्षणास आवश्यक असे सहाय्य करावे.
सदर शासन आदेश महाराष्ट्र शासनाच्या www.maharashtra.gov.in या संकेतस्थळावर
# Page 5