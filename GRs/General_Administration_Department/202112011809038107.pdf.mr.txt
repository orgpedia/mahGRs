# Page 1
नाशिक येथे महाराष्ट्र राज्यातील मुलींसाठी सैनिकी सेवापूर्व शिक्षण संस्था सुरू करण्याच्या दृष्टीने अभ्यास करण्यासाठी समिती स्थापन करणेबाबत.
महाराष्ट्र शासन
सामान्य प्रशासन विभाग
शासन निर्णय क्र. संकीर्ण-२०२१/प्र.क्र.२७६/का.२८
हुतात्मा राजगुरू चौक, मादाम कामा रोड,
मंत्रालय, मुंबई - ४०० ०३२
दिनांक :०१ डिसेंबर, २०२१
शासन निर्णय : केंद्र शासनाने पुणे येथील राष्ट्रीय संरक्षण प्रबोधिनीमध्ये मुलींना प्रवेश देण्याचा निर्णय घेतला आहे. त्या अनुषंगाने राज्य शासन स्तरावर औरंगाबाद येथील मुलांच्या सैनिकी सेवापूर्व शिक्षण संस्थेप्रमाणे मुलींसाठी सैनिकी सेवापूर्व शिक्षण संस्था सुरू करण्याची बाब विचाराधिन आहे.
२. नाशिक येथे उच्च व तंत्र शिक्षण विभागाची इमारत वसतिगृहाच्या सुविधांसह तयार आहे.
सदर इमारत मुलींच्या सैनिकी सेवापूर्व शिक्षण संस्थेकरीता सुयोग्य आहे किंवा कसे तसेच नाशिक येथील माजी सैनिकांच्या मुलींचे वसतिगृहामध्ये मुलींची सेवापूर्व शिक्षण संस्था सुरू करता येईल किंवा कसे याची तपासणी करणे आणि संस्थेच्या कायमस्वरूपी इमारतीसाठी नाशिक येथे योग्य शासकीय जागेची पाहणी करणे या करीता खालीलप्रमाणे समिती स्थापन करण्यात येत आहे -
१) विभागीय आयुक्त, नाशिक विभाग अध्यक्ष.
२) जिल्हाधिकारी, नाशिक सदस्य.
३) सह सचिव (कार्यासन-२८), सामान्य प्रशासन विभाग सदस्य.
मंत्रालय, मुंबई
४) संचालक, सैनिक कल्याण विभाग, पुणे सदस्य.
५) सह संचालक, उच्च व तंत्र शिक्षण विभाग, नाशिक सदस्य.
६) संचालक, सैनिकी सेवापूर्व शिक्षण संस्था, औरंगाबाद सदस्य सचिव.
३. वरील समितीची कार्यकक्षा पुढील प्रमाणे राहील :
१) सदर समिती नाशिक येथील उच्च व तंत्र शिक्षण विभागाच्या इमारतीची पाहणी करून मुलींच्या सैनिकी सेवापूर्व शिक्षण संस्थेसाठी आवश्यक असलेल्या सुविधा जसे अभ्यासवर्ग, वसतिगृह, कार्यालय, भोजन कक्ष, गृहपाल निवास, करमणूक कक्ष, वाचनालय, संगणक कक्ष, सभागृह, खेळाची मैदाने, पोहण्याचा तलाव इत्यादी सुविधा आहेत किंवा या स्थळी त्या निर्माण करणे शक्य आहे काय याबाबत खात्री करणे. ज्या सोयी या इमारत व स्थळी उपलब्ध होऊ शकरणार नाहीत त्या जवळपासच्या इतर शासकीय, निमशासकीय, खाजगी संस्थांमध्ये प्राप्त होऊ शकतील किंवा कसे याचीही खात्री करणे.
# Page 2
शासन निर्णय क्रमांक: संकीर्ण-२०२१/प्र.क्र.२७६/का.२८
२) उच्च व तंत्र शिक्षण संस्थेची इमारत मुलींच्या सैनिकी सेवापूर्व शिक्षण संस्थेस कायमस्वरूपी हस्तांतरीत होईल किंवा कसे ही बाब तपासणे. यासाठी उच्च व तंत्र शिक्षण विभागाशी सल्ला मसलत करणे.
३) इमारतीपासून ११वी व १२वी च्या उपलब्ध शैक्षणिक संस्था, प्रशिक्षणासाठी इतर संस्थांसोबत सामंजस्य करणे शक्य आहे किंवा कसे जेणे करून अपेक्षित शिक्षण व प्रशिक्षण विद्यार्थ्यांना प्राप्त होऊ शकेल.
४. समिती उच्च व तंत्र शिक्षण विभागाची इमारत तसेच माजी सैनिकांच्या मुलींच्या वसतिगृहाची वरीलप्रमाणे पाहणी करील. या इमारतीमध्ये त्याची व्यवस्था होऊ शकणार नसल्यास किमान तात्पुरत्या स्वरूपात मुलींसाठी सैनिकी सेवापूर्व शिक्षण देणे शक्य होईल याची तपासणी करील. तसेच यासाठी संस्था सुरू करण्यासाठी आवश्यक बाबीं जसे कर्मचारी वर्ग, दुरूस्ती खर्च याचाही अंदाज द्यावा.
५. वरील प्रमाणे बाबीं तपासण्यासोबतच मुलींसाठी स्वतंत्र शिक्षण संस्था स्थापन करण्यासाठी नाशिक परिसरात शासकीय जागेची उपलब्धता तपासून सुयोग्य जागा प्रस्तावित करावी.
६. समितीने वरील बाबींवर आपला अहवाल तयार करून १५ दिवसात शासनास सादर करावा.