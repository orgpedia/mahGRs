# Page 1
सरळसेवा सहायक कक्ष अधिकारी (मुख्य) परीक्षा - २०१८ महाराष्ट्र लोकसेवा आयोगाने प्रतिक्षायादीतील शिफारस केलेल्या उमेदवारांचे मंत्रालयीन प्रशासकीय विभागात सहायक कक्ष अधिकारी पदावर नियतवाटप
महाराष्ट्र शासन
सामान्य प्रशासन विभाग, मंत्रालय,
शासन ज्ञापन क्रमांक : एएससी १४१९/प्र.क्र. ६५/१४-अ,
मादाम कामा मार्ग, हुतात्मा राजगुरु चौक,
मुंबई ४०० ०३२.
दिनांक : २६ नोव्हेंबर, २०२१
वाचा :- १) समक्रमांकाचे शासन ज्ञापन दिनांक १७ मे, २०१९ २) समक्रमांकाचे शासन ज्ञापन दिनांक २५ ऑक्टोबर, २०१९ ३) समक्रमांकाचे शासन ज्ञापन दिनांक ३ फेब्रुवारी, २०२० ४) महाराष्ट्र लोकसेवा आयोग पत्र क्रमांक १४४२ (२) (२)/२०१८/२३, दि. ११.११.२०२१ ५) सामान्य प्रशासन विभाग, शा.परिपत्रक क्र. मलोआ २०१७/प्र.क्र.१२६/१४-अ, दिनांक २१-०८-२०१७ ज्ञापन : गट-ब (अराजपत्रित) मधील सहायक कक्ष अधिकारी या पदावर नियुक्ती करण्यासाठी घेण्यात आलेल्या सरळसेवा सहायक कक्ष अधिकारी (मुख्य) परीक्षा-२०१८ च्या अंतिम निकालाच्या आधारे महाराष्ट्र लोकसेवा आयोगाने दिनांक ४.४.२०१९ च्या पत्रान्वये शिफारस केलेल्या उमेदवारांचे संदर्भाधिन क्र. १ च्या ज्ञापनान्वये मंत्रालयीन विभाग व महाराष्ट्र लोकसेवा आयोगाच्या कार्यालयात सहायक कक्ष अधिकारी पदावर नियतवाटप करण्यात आले होते. सदर ज्ञापनातील रुजू न झालेल्या उमेदवारांच्याऐवजी संदर्भाधिन क्र. ५ येथील शासन परिपत्रकातील तरतूदीनुसार महाराष्ट्र लोकसेवा आयोगाकडे दिनांक ०९-०८-२०१९ च्या पत्रान्वये प्रतिक्षा यादीतील उमेदवार उपलब्ध करुन देण्याची मागणी करण्यात आली होती. महाराष्ट्र लोकसेवा आयोगाने दिनांक १७-०९-२०१९ च्या पत्रान्वये रूजू न झालेल्या प्रवर्गातील आरक्षित जागांसाठी प्रतिक्षायादीतील उमेदवार उपलब्ध करुन दिले होते. सदरहू प्रतिक्षायादीतील उमेदवारांचे संदर्भाधिन क्र. २ च्या ज्ञापनान्वये मंत्रालयीन विभाग व महाराष्ट्र लोकसेवा आयोगाच्या कार्यालयात सहायक कक्ष अधिकारी पदावर नियतवाटप करण्यात आले.
संदर्भाधिन क्र. २ येथील ज्ञापनान्वये प्रतिक्षायादीतून नियतवाटप केलेले तथापि रुजू न झालेले उमेदवार, मूळ यादीतील रुजू होऊन सेवा सोडून गेलेल्या उमेदवारांऐवजी दिनांक ११-१२-२०१९ च्या पत्रान्वये प्रतिक्षायादीतील पुढील उमेदवार उपलब्ध करुन देण्याची मागणी महाराष्ट्र लोकसेवा आयोगाकडे करण्यात आली होती. महाराष्ट्र लोकसेवा आयोगाने दिनांक १६-०१-२०२० च्या पत्रान्वये प्रतिक्षायादीतील उमेदवारांची दुसऱ्यावेळी शिफारस केली. सदरहू प्रतिक्षायादीतील उमेदवारांचे संदर्भाधिन क्र. ३ च्या ज्ञापनान्वये मंत्रालयीन विभागात सहायक कक्ष अधिकारी पदावर नियतवाटप करण्यात आले. महाराष्ट्र लोकसेवा आयोगाने प्रतिक्षायादीतील शिफारस केलेल्या व या विभागाकडून नियतवाटप करण्यात आलेल्या १६ उमेदवारांपैकी ३ उमेदवारांची खुला (सर्वसाधारण) या प्रवर्गातून आयोगाने शिफारस केली होती. महाराष्ट्र लोकसेवा आयोगाने खुला (सर्वसाधारण) या प्रवर्गातून शिफारस केलेल्या ३ उमेदवारांपैकी १ उमेदवार श्री. सुरज सुरेश बेलेकर या उमेदवारांने वित्त विभागातील नियुक्ती स्विकारली नाही.
दरम्यान श्री.संग्राम शिवाजी पाटील यांनी मा. महाराष्ट्र प्रशासकीय न्यायाधिकरण, मुंबई येथे मूळ अर्ज क्रमांक १०/२०२० दाखल केला दाखल केली. मा. न्यायाधिकरणाने दिनांक २४ सप्टेंबर २०२१ रोजी सदर याचिकेवर अंतिम आदेश दिले आहेत. मा. महाराष्ट्र प्रशासकीय न्यायाधिकरणाने दिलेल्या आदेशानुसार महाराष्ट्र लोकसेवा आयोगाने श्री. संग्राम शिवाजी पाटील यांची सहायक कक्ष अधिकारी या पदासाठी खुल्या (सर्वसाधारण) या प्रवर्गातून संदर्भाधीन क्रमांक ४ येथील पत्रान्वये शिफारस केली आहे.
# Page 2
शासन ज्ञापन क्रमांकः एएससी १४१९/प्र.क्र.६५/१४-अ,
३. संदर्भाधीन क्रमांक ४ येथील पत्रान्वये महाराष्ट्र लोकसेवा आयोगाने सरळसेवा सहायक कक्ष अधिकारी (मुख्य) परीक्षा - २०१८ या परीक्षेतून केलेल्या शिफारशीनुसार श्री. संग्राम शिवाजी पाटील यांचे "सहायक कक्ष अधिकारी" या पदावर खुल्या (सर्वसाधारण) या प्रवर्गातून खालील अटी व शर्तीच्या अधिन राहून निव्वळ तात्पुरत्या स्वरुपात वित्त विभागात नियतवाटप करण्यात येत आहे.:
(9) श्री. सं.शि.पाटील यांनी दिनांक २७-१२-२०२१ पर्यंत वित्त विभागात व्यक्तिश: उपस्थित राहून अस्थायी नियुक्तीचा स्वीकार करणे आवश्यक आहे. सदरहू कालावधीत श्री. पाटील यांनी अस्थायी नियुक्ती स्विकारली नाही तर त्यांचे नाव कोणतीही पूर्वसूचना न देता, या विभागाच्या/महाराष्ट्र लोकसेवा आयोगाच्या निवडसूचीतून कमी करण्यात येईल. तसेच श्री. पाटील यांनी विहित कालावधीत नियुक्ती स्विकारल्यास त्यांची सेवा ज्येष्ठता महाराष्ट्र नागरी सेवा (ज्येष्ठतेचे विनियमन) नियम, २०२१ मधील तरतूदीनुसार श्री. पाटील हे ज्या दिनांकास सहायक कक्ष अधिकारी पदावर रुजू होतील त्या दिनांकापासून सहायक कक्ष अधिकारी संवर्गात त्यांची सेवाज्येष्ठता निश्चित करण्यात येईल.
(२) लोकसेवा आयोगाकडे केलेल्या अर्जातील दाव्याची तपासणी / पडताळणी आयोगाने केलेली नसल्याने, नियुक्ती स्विकारण्यासाठी उपस्थित रहाताना, महाराष्ट्र लोकसेवा आयोगाच्या सहायक कक्ष अधिकारी (मुख्य) परीक्षा २०१८ साठी देण्यात आलेल्या जाहिरात क्रमांक : १४/२०१८, दिनांक २८.०२.२०१८ मध्ये नमूद केल्यानुसार वयोमर्यादेची दिनांक १.६.२०१८ रोजीच्या अर्हतेनुसार तसेच शैक्षणिक आणि अन्य अटींची दिनांक २७.०७.२०१८ रोजीच्या अर्हतेनुसार खाली नमूद केलेली मूळ प्रमाणपत्रे उमेदवारांनी सोबत घेऊन जावीत. नियुक्ती स्विकारण्यासाठी उपस्थित रहाताना सदर प्रमाणपत्रांची साक्षांकित प्रत उमेदवाराजवळ असणे अत्यावश्यक आहे : (अ) वयोमर्यादा (दिनांक १.६.२०१८ रोजी
(ब) अधिवास : मुख्य परीक्षेच्या जाहिरातीत नमूद केल्याप्रमाणे (क) शैक्षणिक अर्हता: सांविधिक विद्यापीठाची पदवी किंवा महाराष्ट्र शासनाने मान्य केलेली समतुल्य अर्हता मुख्य परीक्षेचा अर्ज सादर करण्याच्या अंतिम दिनांकास किंवा तत्पूर्वी म्हणजेच दिनांक २७.०७.२०१८ रोजी किंवा तत्पूर्वी धारण करणे अत्यावश्यक आहे.
(ड) अंतर्वासिता (INTERNSHIP) निर्धारित केली असेल अशी पदवी धारण करणाऱ्या उमेदवारांनी अंतर्वासिता (INTERNSHIP) मुख्य परीक्षेचे अर्ज स्वीकारणाच्या दिनांकापर्यंत (दिनांक २७ जुलै, २०१८ किंवा तत्पुर्वी) पूर्ण केली असेल तरच त्याला पदवीधर समजण्यात येईल.
(इ) प्रस्तुत परीक्षेच्या अधिसूचनेमधील परिच्छेद ६.४.४ नुसार मराठी भाषेचे ज्ञान आवश्यक आहे. सदर बाब संबंधित उमेदवारांच्या मराठी भाषेच्या ज्ञानाबाबत त्यांच्या शालांत/उच्च माध्यमिक परीक्षेच्या प्रमाणपत्राआधारे खात्री करुन घेण्यात यावी.
(३) उमेदवारांच्या पात्रता विषयक म्हणजेच शिक्षण, वय, खेळाडू, शारीरिक दिव्यांग, जाती विषयक प्रमाणपत्र, इत्यादीबाबतच्या मूळ प्रमाणपत्रांची पडताळणी आयोगाने तसेच या विभागाने केली नसल्यामुळे या सर्व बाबतीत नियुक्ती प्राधिकाऱ्यांनी पडताळणी करणे आवश्यक आहे. प्रस्तुत उमेदवारांचे शिक्षण, वय, खेळाडू असल्यास त्याबाबतची प्रमाणपत्रे, शारीरिक दिव्यांग असल्यास त्याबाबतची प्रमाणपत्रे, इत्यादीबाबतची मूळ प्रमाणपत्रेही अधिसूचनेत नमूद केलेल्या अर्हतेनुसार आहेत किंवा कसे? हे नियुक्ती प्राधिकाऱ्यांनी
पृष्ठ ९ पैकी २
# Page 3
शासन ज्ञापन क्रमांक: एएससी १४१९/प्र.क्र.६५/१४-अ,
उमेदवारांची तात्पुरती नियुक्ती करतानाच प्रथम तपासून पहावीत. आयोगाला केलेल्या अर्जातील दाव्याच्या तपासणीसाठी आवश्यक व योग्य ती प्रमाणपत्रे उमेदवार नियुक्ती प्राधिकाऱ्यांना सादर करु शकला नाही तर, उमेदवाराची नियुक्ती करण्यात येणार नाही व उमेदवाराची शिफारस आपोआप रद्द समजण्यात येईल व तसे आयोगाला कळविण्यात येईल.
(४) सहायक कक्ष अधिकारी पदावर नामनिर्देशनाने नियुक्त होणाऱ्या उमेदवाराकडे सामान्य प्रशासन विभाग, शासन निर्णय क्रमांक : प्रशिक्षण २०००/प्र.क्र.६१/२००१/३९, दिनांक १९.३.२००३ मधील तरतुदीनुसार (अ) D.O.E.A.C.C. सोसायटीच्या अधिकृत C.C.C. किंवा O स्तर किंवा B किंवा C स्तर पैकी कोणतीही एक परीक्षा उत्तीर्ण झाल्याचे प्रमाणपत्र किंवा (ब) महाराष्ट्र राज्य उच्च व तंत्र शिक्षण मंडळ, मुंबई यांचेकडील अधिकृत MS-CIT परीक्षा उत्तीर्ण झाल्याचे प्रमाणपत्र यापैकी एक प्रमाणपत्र किंवा माहिती तंत्रज्ञान (सा.प्र.वि.) विभागाच्या शासन निर्णय क्रमांक : मातंस २०१२/प्र.क्र.२७७/३९, दिनांक ०४.०२.२०१३ व शासन पूरकपत्र क्र.मातंसं २०१२/प्र.क्र.२७०/३९, दिनांक ०८.०१.२०१८ मध्ये नमूद केल्यानुसार आवश्यक संगणक अर्हता आवश्यक आहे. तथापि, नियुक्ती स्विकारण्याच्या वेळेस सदर प्रमाणपत्र/अर्हता उमेदवारांकडे नसल्यास नियुक्ती स्विकारल्यापासून दोन वर्षाच्या आत उमेदवाराने उपरोक्त शासन निर्णयातील नमूद संस्थेचे संगणक ज्ञानाच्या अर्हतेचे प्रमाणपत्र सादर करणे आवश्यक राहील. या विहित कालावधीत उमेदवाराने सदर प्रमाणपत्र सादर न केल्यास शासन अधिसूचना क्र. एसआरव्ही-२०१७/प्र.क्र.४६२/कार्या. १२, दिनांक २८-०५-२०१८ मधील तरतुदीनुसार कार्यवाही करण्यात येईल ही बाब उमेदवाराच्या नियुक्ती आदेशात स्पष्टपणे नमूद करण्यात यावी.
(4) शासन परिपत्रक, सामान्य प्रशासन विभाग, दिनांक १३.०८.२०१४ तसेच अन्य अद्ययावत शासन निर्णयामधील तरतूदीआधारे सदर सहायक कक्ष अधिकाऱ्यांची शिफारस करण्यात येत आहे. शासनाने यासंदर्भात वेळोवेळी केलेल्या सूच विचारात घेता सहायक कक्ष अधिकाऱ्यांच्या पदाकरिता अमागास समांतर आरक्षित पदांसाठी शिफारसपात्र ठरलेले उमेदवार हे प्रत्यक्षात खुल्या (अराखीव) प्रवर्गातीलच उमेदवार आहेत याची त्यांच्या शाळा/ महाविद्यालय सोडल्याच्या दाखल्याआधारे तसेच अन्य तदनुषंगिक दस्तऐवजा आधारे नियुक्तीपूर्वी खात्री व पडताळणी करुनच त्यांना सहायक कक्ष अधिकारी पदावर नियुक्ती देण्यात यावी.
(६) सरळसेवा सहायक कक्ष अधिकारी (मुख्य) परीक्षा-२०१८साठी उमेदवाराने मुख्य परीक्षेच्यावेळी सादर केलेल्या ओळखपत्राची प्रत महाराष्ट्र लोकसेवा आयोगाने उपलब्ध करुन दिली आहेत.
ते उमेदवारांच्या नियतवाटप केलेल्या विभागात उमेदवारांच्या प्रोफाईल सोबत नियुक्ती प्राधिकाऱ्यांना उपलब्ध करुन देण्यात येत आहेत. उमेदवारांच्या आवेदनपत्राची संगणकीय प्रत/अर्जातील फोटो यावरुन प्रत्यक्षात रुजू झालेला उमेदवार तोच आहे का, तसेच मुख्य परीक्षेच्यावेळी सादर केलेल्या ओळाखपत्रावरुन अर्जातील उमेदवाराचा फोटो व स्वाक्षरी, ओळखपत्रातील फोटो व स्वाक्षरी त्याच उमेदवाराची आहे का, सादर केलेले ओळखपत्र अधिकृत आहे का, याची नियुक्तीपूर्वी सखोल तपासणी करावी. तसेच उमेदवारांनी परीक्षेच्यावेळी सादर केलेल्या ओळखपत्राची वैधता संबंधित सक्षम प्राधिकाऱ्यांकडून तपासून घेण्यात यावी. तद्नंतरच संबंधित उमेदवाराची सहायक कक्ष अधिकारी पदावर नियुक्ती करण्यात यावी.
पृष्ठ ९ पैकी ३
# Page 4
शासन ज्ञापन क्रमांकः एएससी १४१९/प्र.क्र.६५/१४-अ,
(७) साक्षांकन नमुना महाराष्ट्र लोकसेवा आयोगाच्या www.mpsc.gov.in या संकेतस्थळावर उपलब्ध असून, नियतवाटप करण्यात आलेल्या उमेदवारांनी तो तेथून डाऊनलोड करावा.
सदर साक्षांकन नमुना पूर्णपणे भरुन उमेदवाराने त्याचे नियतवाटप करण्यात आलेल्या विभाग/कार्यालयात हजर होताना सादर करावा. हजर झालेल्या उमेदवारांकडून साक्षांकन नमुने प्राप्त करुन घेतल्यानंतर उमेदवारांच्या पूर्व-चारित्र्याची पडताळणी सामान्य प्रशासन विभाग, शासन निर्णय क्रमांक : चापअ १००८/ प्र.क्र.२१४/०८/१६-अ, दिनांक ९.१.२००९ मधील तरतुदी विचारात घेऊन पोलीस विभागाकडून करुन घ्यावी व अहवाल प्रतिकूल असल्यास, प्रस्तुत शासन निर्णयातील सूचनांनुसार संबंधित उमेदवारांच्याबाबत तातडीने कार्यवाही करुन तसे या विभागास अवगत करावे. “प्रस्तुत उमेदवारांची नियुक्ती त्यांच्या पूर्व चारित्र्याची पडताळणी करण्यापूर्वी करण्यात येणार असल्यामुळे त्यांची नियुक्ती पुढील आदेश होईपर्यंत करण्यात आली आहे व सेवासमाप्ती पूर्वसूचना न देता करण्यात येईल.” असा स्पष्ट उल्लेख उमेदवारांच्या नियुक्तीच्या आदेशात करण्यात यावा. उमेदवाराच्या चारित्र्य पडताळणी संदर्भात सामान्य प्रशासन विभागाच्या शासन परिपत्रक क्रमांक : चापअ १०१२/प्र.क्र.६३/१६-अ, दिनांक २६.८.२०१४ मधील सूचनादेखील विचारात घेण्यात याव्यात.
(८) प्रस्तुत परीक्षेचा सुधारित अंतिम निकाल मा. सर्वोच्च न्यायालय येथे दाखल विशेष अनुमती याचिका क्र.१५७३७/२०१९ व मा. उच्च न्यायालय, मुंबई येथे दाखल रिट याचिका क्र.
२०५३/२०१४ प्रकरणी समांतर आरक्षणाच्या मुद्यांसंदर्भात तसेच अन्य मुद्यांसंदर्भात विविध मा.
न्यायालयात/मा. न्यायधिकरणात दाखल करण्यात आलेल्या न्यायिक प्रकरणातील अंतिम न्यायनिर्णयाच्या अनुषंगाने / अधीन राहून जाहीर करण्यात आला आहे ही बाब विचारात घेऊन महाराष्ट्र लोकसेवा आयोगाने सरळसेवा सहायक कक्ष अधिकारी (मुख्य) परीक्षा-२०१८ मधून मा. महाराष्ट्र प्रशासकीय न्यायधिकरण, मुंबई यांनी मुळ अर्ज क्र. १०/२०२० प्रकरणी दिनांक २४ सप्टेंबर २०२१ रोजी दिलेले अंतिम आदेशास अनुसरुन श्री. सं. शि. पाटील या उमेदवारांची शिफारस केली आहे याची उमेदवारांनी नोंद घ्यावी.
(९) सामान्य प्रशासन विभाग, शासन परिपत्रक क्र.टीआरएन-२०१४/३४२/ प्र.क्र.५०/१४/१२-अ, दिनांक २७.५.२०१४ व सामान्य प्रशासन विभाग, शासन परिपत्रक क्र.कअप १२१४/प्र.क्र.६५/१४ब, दिनांक १३.५.२०१५ नुसार सर्व संवर्गातील अधिकारी/कर्मचाऱ्यांना राज्य प्रशिक्षण धोरणानुसार (पायाभूत ) प्रशिक्षण अनिवार्य आहे. त्यानुसार प्रशिक्षणासाठी नामनिर्देशित करण्यात आलेले अधिकारी / कर्मचारी यांनी प्रशिक्षणासाठी सक्तीने उपस्थित राहणे गरजेचे असून, प्रशिक्षणासाठी नामनिर्देशित करण्यात आलेले अधिकारी/कर्मचारी यांना संबंधित विभागप्रमुख यांनी कार्यमुक्त करणे देखील सक्तीचे आहे.
(१०) सहायक कक्ष अधिकाऱ्यांची पदे ही मंत्रालयीन विभाग आणि महाराष्ट्र लोकसेवा आयोगाच्या कार्यालयात असल्याचे परीक्षेच्या जाहिरातीत स्पष्ट करण्यात आले होते. त्यामुळे अन्य जिल्ह्यामध्ये नियुक्ती देण्याची विनंती मान्य केली जाणार नाही व या संदर्भातील अर्जाची दखल घेतली जाणार नाही. तसेच, अन्य विभाग / कार्यालयात पुनर्वाटप करण्याबाबतच्या विनंतीचाही विचार करण्यात येणार नाही.
(११) मुंबईबाहेरील उमेदवारांनी त्यांच्या मुंबईतील निवासस्थानाबाबतची व्यवस्था स्वत:च करावयाची असून त्यासाठी मुदतवाढ दिली जाणार नाही.
(१२) अस्थायी नियुक्ती स्विकारण्यासाठी उपस्थित रहाण्याकरीता लागणारा प्रवास खर्च उमेदवाराने स्वत:च सोसावयाचा आहे.
पृष्ठ ९ पैकी ४
# Page 5
शासन ज्ञापन क्रमांक: एएससी १४१९/प्र.क्र.६५/१४-अ,
(१३) उमेदवाराने नियुक्ती स्विकारल्यानंतर सोबत जोडलेला रुजू अहवाल या कार्यासनास तात्काळ सादर करावा.
(१४) विभाग / कार्यालयाने नियुक्तीसाठी रुजू होणाऱ्या उमेदवारांना तात्पुरती नियुक्ती देण्यात यावी व त्यासोबतचे प्रतिवेदन कोणत्याही परिस्थितीत नियुक्तीनंतर तात्काळ या विभागाकडे पाठविण्यात यावे.
(१५) उक्त नमूद अटींची पूर्तता न झल्यास उमेदवारांच्या सेवा समाप्त करण्यात येतील.
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20