# Page 1
मतदारांच्या सोयीसाठी मतदार मदत केंद्रास (Voter Help Centre) मुदतवाढ देणेबाबत...
महाराष्ट्र शासन
सामान्य प्रशासन विभाग
शासन निर्णय क्रमांक: ईएलआर २०१९/प्र.क्र.३५८/१९/३३,
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२,
दिनांक: - ३१ मार्च, २०२१
वाचा: १. भारत निवडणूक आयोगाचे पत्र क्रमांक - २३/आयडी/२०१२/ईआरएस, दिनांक ९.४.२०१२.
२. शासन निर्णय क्र. ईएलआर २०१३/प्र.क्र. ११६/१३/३३, दिनांक २०.०२.२०१३.
३. शासन निर्णय क्र/२०१३ ईएलआर .प्र दिनांक,३३/१३/११६.क्र.१५०.४२०१.४.
४. शासन निर्णय क्र. ईएलआर २०१३/प्र.क्र. ११६/१३/३३, दिनांक २९.१२.२०१४.
५. शासन निर्णय क्र. ईएलआर २०१३/प्र.क्र. ११६/१३/३३, दिनांक ३१.०३.२०१६.
६. शासन निर्णय क्र. ईएलआर २०१३/प्र.क्र. ११६/१३/३३, दिनांक ०१.०४.२०१७.
७. शासन निर्णय क्र. ईएलआर २०१३/प्र.क्र. ११६/१३/३३, दिनांक १८.०६.२०१८.
८. शासन निर्णय क्र. ईएलआर २०१९/प्र.क्र. ३५८/१९/३३, दिनांक १५.०७.२०१९.
९. शासन निर्णय क्र. ईएलआर २०१९/प्र.क्र. ३५८/१९/३३, दिनांक २२.०६.२०२०.
शासन निर्णयः
भारत निवडणूक आयोगाने दिलेल्या संदर्भ क्रमांक १ मधीलनिर्देशांच्या अनुषंगाने संदर्भ क्रमांक २ च्या शासन निर्णयान्वये राज्यातील ३५९ तालुके व ज्या शहरांमध्ये लोकसंख्येच्या प्रमाणात अधिक केंद्रांची गरज आहे अशा शहरांच्या ९१ ठिकाणी मिळून एकूण ४५० मतदार मदत केंद्र दिनांक १ मार्च, २०१३ ते दिनांक ३१ मार्च, २०१४ या कालावधीसाठी स्थापन करण्यात आलेली आहेत व त्यांना त्यापुढे एक-एक वर्षासाठी वेळोवेळी मुदतवाढ देण्यात आली आहे. तसेच या ४५० मतदार मदत केद्रांना संदर्भ क्रमांक ९ अन्वये दिनांक ३१ मार्च, २०२१ पर्यंत मुदतवाढ देण्यात आली आहे.
२. भारत निवडणूक आयोगाच्या निर्देशानुसार “०१.०१.२०२१" या अर्हता दिनांकावर आधारित छायाचित्रासह मतदार याद्यांचा विशेष संक्षिप्त पुनरिक्षण कार्यक्रम पार पडला असून सद्यस्थितीत राज्यात निरंतर पुनरिक्षण कार्यक्रमांतर्गत मतदार नोंदणी सुरु आहे. तसेच भारत निवडणूक आयोगाद्वारा “०१.०१.२०२२” या अर्हता दिनांकावर आधारित छायाचित्रासह मतदार याद्यांचा विशेष संक्षिप्त पुनरिक्षण कार्यक्रम सन २०२१ मध्ये घोषित होणे अपेक्षित आहे. त्यामुळे मतदारांच्या सोयीसाठी या ४५० मतदार मदत केंद्राना खालील अटींच्या अधीन राहून दिनांक ३१ मार्च, २०२२ पर्यंत मुदतवाढ देण्यात येत आहे: (१) शासन निर्णय, समक्रमांक, दिनांक २० फेब्रुवारी, २०१३ मध्ये नमूद करण्यात आलेल्या सर्व अटी व शर्ती तंतोतंत लागू राहतील.
(२) विशेषत्वाने, नमूद करण्यात येते की, जिल्हाधिकारी व जिल्हा निवडणूक अधिकारी यांनी त्यांचे जिल्ह्यातील मतदार मदत केंद्राकरीता आवश्यक मनुष्यबळ (Data Entry Operator), त्यांच्या स्तरावरुन माहिती व तंत्रज्ञान संचालनालयाच्या दर करारावरील संस्था किंवा मनुष्यबळाचा पुरवठा करणारी व विहित पध्दतीने निवडलेली स्थानिक संस्था यांचेसोबत करार करुन त्यांचेमार्फत उपलब्ध करुन घ्यावे.
# Page 2
शासन निर्णय क्रमांक: ईएलआर २०१९/प्र.क्र.३५८/१९/३३
(अ) नियुक्त करण्यात येणारे कर्मचारी हे संबंधीत मनुष्यबळ पुरवठा करणाऱ्या संस्थेचे कर्मचारी असल्याने त्यांचे मानधन हे संबंधीत संस्थेमार्फतच उपलब्ध करुन द्यावे.
सदर कर्मचारी हे कोणत्याही प्रकारे शासनाच्या अथवा जिल्हाधिकाऱ्यांच्या आस्थापनेवर नियुक्त राहणार नाहीत किंवा या आस्थापनेवर हक्क प्रस्थापित करु शकणार नाहीत याची दक्षता घ्यावी.
तसेच याची पूर्वकल्पना संबंधीत संस्थेस व कर्मचाऱ्यास लेखी स्वरुपात देण्यात यावी. सदर बाबीस संबंधीत संस्था व संबंधीत कर्मचाऱ्यांची लेखी संमती घेण्यात यावी.
३. हा शासन निर्णय वित्त विभागाच्या अनौपचारिक संदर्भ क्रमांक-२४२/२०२१/व्यय-४, दिनांक ०३ मार्च, २०२१ अन्वये दिलेल्या सहमतीनुसार निर्गमित करण्यात येत आहे.