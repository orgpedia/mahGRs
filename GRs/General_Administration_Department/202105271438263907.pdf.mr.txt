# Page 1
गुंतवणूक उपसमितीवर गुंतवणूक सल्लागार तथा अशासकीय सदस्य म्हणून श्री. शिलानाथ जाधव यांची नियुक्ती करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: सैकवि-२०२१/ प्र.क्र.०१/२८
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक:२५/०५/२०२१
वाचा : १) शासन अधिसूचना, गृह विभाग, क्रमांक एसबी. आयआय / एसएसएफ, १०६४/२४५८६, दिनांक २९/०७/१९६८.
२) शासन अधिसूचना, सामान्य प्रशासन विभाग, क्रमांक रासैम- १०८८/२१७५/प्र.क्र.११(९४) /२८, दिनांक २९ मार्च, १९९७.
३) शासन अधिसूचना, सामान्य प्रशासन विभाग, क्रमांक रासैम १०८८/२१७५/प्र.क्र.
११५(९४)/२८, दिनांक २३/१०/१९९७.
४) शासन निर्णय क्र. संकीर्ण- १०००/प्र.क्र.६९/२८, दिनांक ०८ फेब्रुवारी, २००१.
५) शासन निर्णय, सामान्य प्रशासन विभाग, क्रमांक: संकीर्ण - २००६/१४८१/२००६/२८, दिनांक ११/१०/२००६ ६) शासन निर्णय, सामान्य प्रशासन विभाग, क्रमांक: संकीर्ण - २०१३/(प्र.क्र.३७०/१३)/२८, दिनांक १९/१०/२०१३ ७) संचालक, सैनिक कल्याण विभाग, पुणे यांचे पत्र क्रमांक: २१०८० / गुंतवणूक समिती / सैकवि- १२/१७३, दिनांक : २० जानेवारी, २०२१.
प्रस्तावना: माजी सैनिकांचे पुन: व्यवस्थापन व पुनर्वसन करण्यासाठी दिनांक २९/०७/१९६८ च्या अधिसूचनेन्वये, जमा झालेला विशेष निधीमधील पैसा शासन अंगीकृत वित्तीय संस्था तसेच राष्ट्रीयकृत बँकेत ठेवण्याबाबत सल्ला देण्यासाठी/शिफारशी करण्यासाठी मा. प्रधान सचिव (मासैक), सामान्य प्रशासन विभाग यांच्या अध्यक्षतेखाली गुंतवणूक उपसमिती गठीत करण्यात आली होती.
शासन निर्णय, सामान्य प्रशासन विभाग, क्रमांक: संकीर्ण २००६/१४८१/२००६/२८, दिनांक ११/१०/२००६ अन्वये सदर गुंतवणूक उपसमितीची पुनर्रचना करण्यात आली. शासन निर्णय, सामान्य प्रशासन विभाग, क्रमांक: संकीर्ण - २०१३/(प्र.क्र.३७०/१३)/२८, दिनांक १९/१०/२०१३ अन्वये सदर गुंतवणूक उपसमितीवर सहसचिव/उपसचिव (मा.सै.क.) सामान्य प्रशासन विभाग यांचीदेखील सदस्य म्हणून नियुक्ती करण्यात आली आहे.
उपरोक्त गुंतवणूक उपसमितीचे सदस्य तथा गुंतवणूक सल्लागार सेवानिवृत्त एअर व्हाईस मार्शल एम. डब्लु. देसाई यांनी त्यांच्या सदस्य तथा गुंतवणूक सल्लागार पदाचा राजीनामा दिल्याने त्या पदावर नवीन नियुक्ती करण्याची बाब शासनाच्या विचाराधीन होती. त्याअनुषंगाने शासन आता खालीलप्रमाणे निर्णय घेत आहे.
# Page 2
शासन निर्णय क्रमांक: सैकवि-२०२१/प्र.क्र.०१/२८
शासन निर्णय दि. ११/१०/२००६ च्या शासन निर्णयान्वये पुनर्रचित केलेल्या गुंतवणूक उपसमितीवरील सदस्य तथा गुंतवणूक सल्लागार एअर व्हाईस मार्शल एम. डब्लु. देसाई (सेवानिवृत्त) यांनी राजीनामा दिल्यामुळे रिक्त झालेल्या गुंतवणूक उपसमिती सदस्य तथा गुंतवणूक सल्लागार या पदावर श्री. शिलानाथ जाधव, सेवा निवृत्त संचालक, लेखा व कोषागार, महाराष्ट्र राज्य यांची नियुक्ती करण्यात येत आहे.
२. त्यानुसार गुंतवणूक उपसमितीची गुंतवणूक समितीची रचना पुढीलप्रमाणे राहील, -
अध्यक्ष – प्रधान सचिव (मासैक)
सदस्य - सचिव (वित्तीय सुधारणा) वित्त विभाग, मंत्रालय, मुंबई-३२, किंवा त्यांचे प्रतिनिधी (सह सचिव / उपसचिव - व्यय), वित्त विभाग, मंत्रालय, मुंबई-३२
सदस्य - श्री. शिलानाथ जाधव (गुंतवणूक सल्लागार)
सदस्य - सहसचिव/उपसचिव (मासैक), साप्रवि, मंत्रालय, मुंबई-३२
सदस्य सचिव - संचालक, सैनिक कल्याण विभाग, पुणे.