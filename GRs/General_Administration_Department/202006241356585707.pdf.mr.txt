# Page 1
श्री. अजोय मेहता, भा.प्र.से. (१९८४) यांची सेवानिवृत्तीनंतर मुख्यमंत्री कार्यालयात प्रधान सल्लागार म्हणून नियुक्ती करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: एईओ- 1020/प्र.क्र.194 /2020 / दहा,
मादाम कामा रोड, हुतात्मा राजगुरू चौक,
मंत्रालय, मुंबई - 400032,
तारीख: 24.06.2020
प्रस्तावना.
कोविड-19 च्या पार्श्वभूमीवर राज्याची आर्थिक आणि प्रशासकीय यंत्रणा पुन:श्च वेगाने व प्रभावीपणे कार्यान्वित करण्यासाठी व्यापक व दिर्घ प्रशासकीय अनुभव असणाऱ्या व्यक्तीची मा. मुख्यमंत्री यांच्या कार्यालयात नितांत आवश्यकता असल्याने या कार्यालयात "प्रधान सल्लागार म्हणून अनुभवी व्यक्तीची नियुक्ती करण्याची बाब शासनाच्या विचाराधीन होती.
शासन निर्णय श्री. अजोय मेहता,भा.प्र.से (1984) मुख्य सचिव पदावरून दिनांक ३०/०६/२०२० रोजी सेवानिवृत्त होत असून त्यांचा प्रशासनातील विविध महत्वाच्या पदावरील प्रदिर्घ अनुभव विचारात घेवून, त्यांची मुख्यमंत्री सचिवालयात प्रधान सल्लागार (Principal Advisor, CMO) म्हणून नियुक्ती करण्यात येत आहे. श्री. मेहता हे कोविड-19 च्या पार्श्वभूमीवर राज्याची आर्थिक आणि प्रशासकीय यंत्रणा पुन:श्च वेगाने व प्रभावीपणे कार्यान्वित करण्यासाठी वेळोवेळी देण्यात आलेली जबाबदारी पार पाडतील. त्याच प्रमाणे राज्यात नव्याने निर्माण झालेल्या आव्हानात्मक परिस्थितीत नविन औद्योगिक गुंतवणूकीस चालना देण्यासंदर्भात विशेष उपाययोजना करण्यासाठी देण्यात आलेली जबाबदारी तसेच माननीय मुख्यमंत्री महोदयांनी सोपविलेली इतर महत्त्वाची कामे व जबाबदाऱ्या पार पाडतील.
2. सदर नियुक्तीच्या संदर्भातील अटी व शर्ती पुढीलप्रमाणे असतील.
1) श्री. अजोय मेहता यांना सेवानिवृत्तीपूर्वी मिळत असलेल्या एकूण वेतनातून (मूळ वेतन व महागाई भत्ता धरुन) त्यांना मिळत असलेले निवृत्तीवेतन (महागाई भत्ता आणि अंशराशीकृत निवृत्तीवेतनासह) वजा केल्यानंतर येणारी रक्कम ही मासिक परिश्रमिक म्हणून निश्चित करण्यात येत आहे.
# Page 2
शासन निर्णय क्रमांकः एईओ- 1020/प्र.क्र.194/2020/दहा 2) श्री. अजोय मेहता यांना, मुख्य सचिवांना अनुज्ञेय असणारे इतर भत्ते व सुविधा (पदाकरिता आरक्षित निवासस्थान वगळून) अनुज्ञेय असतील.
3) श्री मेहता यांनी शासनाकडून निवासाची अन्य सुविधा न घेतल्यास त्या मोबदल्यात त्यांना भाप्रसे मधील Apex Scale च्या अधिकाऱ्याना अनुज्ञेय असलेल्या निवासस्थाना एवढे निवासस्थान भाड्याने घेण्यासाठी शासनाकडून घरभाडे अनुज्ञेय असेल.
4 ) तसेच श्री मेहता यांनी शासनाकडून वाहनाची सुविधा न घेतल्यास त्यामोबदल्यात त्यांना शासन नियमानुसार अनुज्ञेय असणारा वाहन भत्ता कार्यालयात रुजू होतील त्या दिनांकापासून अनुज्ञेय असेल.
5) सदर नियुक्ती ही श्री मेहता रुजु होतील त्या तारखे पासून मा. मुख्यमंत्री यांचे पुढील विवक्षित आदेश प्राप्त होईपर्यंतच्या कालावधीसाठी असेल.
6) श्री मेहता यांना सदर प्रयोजनार्थ मुख्यमंत्री कार्यालयातील दालन क्रमांक 603 व आवश्यक असलेले मनुष्यबळ उपलब्ध करून देण्यात येईल.