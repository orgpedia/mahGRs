# Page 1
श्री. सिद्राम शंकरप्पा ब्याळे, रा. तुगांव, ता. उमरगा, जि. उस्मानाबाद, यांना स्वातंत्र्य सैनिक निवृत्तीवेतन मंजूर करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: पीओएस-१२१७/प्र.क्र.१०१/स्वासैक-३
मादाम कामा रोड, हुतात्मा राजगुरु चौक
मंत्रालय,मुंबई - ४०००३२
दिनांक : ११ डिसेंबर, २०२०
वाचा : १) शासन निर्णय क्रमांक :- सामान्य प्रशासन विभाग, पीओएस-१०९३/प्र.क्र.१२७/स्वासैक दि. ०४ जुलै, १९९५
२) शासन निर्णय क्रमांक :- सामान्य प्रशासन विभाग, न्यायाप्र-१२१४/प्र.क्र.४७/२०१४/ स्वासैक-१, दि. ३० जुलै, २०१६
३) विभागीय आयुक्त, औरंगाबाद यांचे पत्र क्र. जा.क्र.२०१९/साप्र/कक्ष१/आस्था/स्वासै/ चौकशी/प्र.क्र.१००/२०१७/कावि११५५८, दि. २८.०२.२०२०
प्रस्तावना - १. श्री. सिद्राम शंकरप्पा ब्याळे, रा. तुगांव, ता. उमरगा, जि. उस्मानाबाद यांना हैद्राबाद मुक्ती संग्रामात सहभाग घेतल्या प्रकरणी स्वातंत्र्य सैनिक निवृत्तीवेतन मंजूर करण्यात यावे, अशी शिफारस जिल्हाधिकारी, उस्मानाबाद यांच्या दि. ०६.११.२०१५ च्या पत्रान्वये शासनास केली होती.
२. उस्मानाबाद जिल्ह्यातील २० अर्जदारांनी स्वातंत्र्य सैनिक निवृत्तीवेतन मिळणेसाठी पुरावा म्हणून सादर केलेली गुलबर्गा मध्यवर्ती कारागृहाची जेल प्रमाणपत्रे व पडताळणी अहवाल संशयास्पद असल्याने सदर कागदपत्रांची चौकशी राज्य गुन्हे अन्वेषण विभागामार्फत करण्यात आली. उस्मानाबाद जिल्ह्यातील २० अर्जदारांबाबत राज्य गुन्हे अन्वेषण विभागाने सादर केलेल्या अंतिम अहवालाच्या आधारे स्वयंस्पष्ट प्रस्ताव शासनास सादर करण्याच्या अनुषंगाने शासनपत्र दि. ०९.११.२०१७ अन्वये विभागीय स्तरावरील समिती मार्फत सखोल चौकशी करुन स्वयंस्पष्ट शिफारशीसह अहवाल सादर करण्याचे निदेश देण्यात आले होते. त्या अनुषंगाने दि. २९.०४.२०१९ रोजीच्या बैठकीत उस्मानाबाद जिल्ह्यातील २० अर्जदारांपैकी ९ अर्जदारांच्या प्रकरणात निर्णय घेण्यात आला आणि उर्वरीत ११ प्रकरणात राज्य गुन्हे अन्वेषण विभाग, महाराष्ट्र राज्य, पुणे यांच्याकडून मागविण्यात आलेल्या अहवालानुसार अर्जदारांची प्रकरणे कलबुर्गी ( गुलबर्गा ), कर्नाटक कारागृहात आढळून येत नसल्याने मा. विभागीय आयुक्त, औरंगाबाद तथा समिती अध्यक्ष यांनी दिलेल्या निर्देशानुसार एक पथक तयार करुन कलबुर्गी कारागृहातील उपलब्ध अभिलेखात अर्जदारांनी सादर केलेल्या कागदपत्रांची
# Page 2
शासन निर्णय क्रमांक: पीओएस-१२१७/प्र.क्र.१०१/स्वासैक-३
पडताळणी करणेबाबत सूचित केले होते. त्यानुसार जिल्हाधिकारी, उस्मानाबाद यांनी नियुक्त केलेल्या पथकाने दि. १४.११.२०१९ रोजी मध्यवर्ती कारागृह कलबुर्गी ( गुलबर्गा ), कर्नाटक येथील अभिलेखाची तपासणी करुन सदर ११ प्रकरणांबाबत आढळून आलेला तपशील व अभिप्राय सादर केला आहे.
३. उस्मानाबाद जिल्ह्यातील २० अर्जदारांबाबत राज्य गुन्हे अन्वेषण विभागाने सादर केलेल्या अंतिम अहवालाच्या आधारे स्वयंस्पष्ट प्रस्ताव शासनास सादर करण्यासाठी विभागीय स्तरावरील चौकशी समितीची दिनांक १३.०१.२०२० रोजी विभागीय आयुक्त, औरंगाबाद तथा समिती अध्यक्ष यांच्या अध्यक्षतेखाली झालेल्या सुनावणीचा इतिवृत्तांतानुसार श्री.सिद्राम शंकरप्पा ब्याळे, जि. उस्मानाबाद यांना स्वातंत्र्य सैनिक निवृत्तीवेतन मंजूर करण्याची शिफारस करण्यात आली आहे.
४. तथापि, शासन निर्णय क्र. न्यायाप्र-१२१४/प्र.क्र.४७/२०१४/स्वासैक-१, दि. ३०.०७.२०१६ अन्वये असा निर्णय घेण्यात आला आहे की, यापुढे ज्या अर्जदाराच्या प्रकरणी स्वातंत्र्य सैनिक निवृत्तीवेतन मंजूर करण्याचा निर्णय घेण्यात येईल त्या अर्जदारास मंजूरीच्या आदेशाच्या दिनांकापासून निवृत्तीवेतन अनुज्ञेय राहील. कोणत्याही परिस्थितीत मागील थकबाकी अनुज्ञेय राहणार नाही.
उपरोक्त नमुद शिफारशीच्या अंमलबजावणीकरिता शासनाने आता खालील प्रमाणे निर्णय घेतला आहे -
शासन निर्णय :
जिल्हाधिकारी, उस्मानाबाद यांनी नियुक्त केलेल्या पथकाने केलेल्या अभिलेख्यांच्या तपासणीत श्री. सिद्राम शंकरप्पा ब्याळे, जि. उस्मानाबाद यांचे नांव आढळून आले आहे. तसेच विभागीय आयुक्त, औरंगाबाद तथा समिती अध्यक्ष यांच्या अध्यक्षतेखाली दि. १३.०१.२०२० रोजी झालेल्या सुनावणीचा इतिवृत्तानुसार श्री सिद्राम शंकरप्पा ब्याळे, रा. तुगाव, ता.उमरगा, जि.
उस्मानाबाद यांच्याबाबतचा अहवाल सकारात्मक आहे.
२. श्री. सिद्राम शंकरप्पा ब्याळे, जि. उस्मानाबाद यांना हैद्राबाद मुक्ती संग्रमात सहभाग घेतल्या प्रकरणी मंजूरीच्या आदेशाच्या दिनांकापासून त्यांना नियमित राज्य शासनाचे स्वातंत्र्य सैनिक निवृत्तीवेतन अदा करण्यास मंजूरी देण्यात येत आहे.
३. या प्रित्यर्थचा मागणी क्र. ए-५, प्रधान लेखाशिर्ष - २२३५, सामाजिक सुरक्षा व कल्याण (६०) इतर सामाजिक सुरक्षा व कल्याण कार्यक्रम (१०२) सामाजिक सुरक्षा योजनेखाली निवृत्तीवेतन (००) (०१) स्वातंत्र्य सैनिक व त्यांच्यावर अवलंबून असलेल्या व्यक्ती इत्यादींना निवृत्ती वेतन दत्तमत (२२३५००१५) या अर्थसंकल्पीय लेखाशिर्षखाली खर्ची टाकण्यात यावा.
पृष्ठ ३ पैकी २
# Page 3
शासन निर्णय क्रमांकः पीओएस-१२१७/प्र.क्र.१०१/स्वासैक-३
४. वरील आदेशानुसार तात्काळ कार्यवाही करुन, जिल्हाधिकारी उस्मानाबाद यांनी शासनास अहवाल सादर करावा.