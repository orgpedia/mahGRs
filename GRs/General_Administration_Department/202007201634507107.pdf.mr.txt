# Page 1
मुख्यमंत्री सचिवालय व माहीती जनसंपर्क महासंचालनालय स्तरावरील समाज माध्यमाच्या कामासाठी बाहयसंस्थेची नियुक्ती करण्यासाठी प्रशासकीय मान्यता देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांकः मावज-२०२०/प्र.क्र.१४२/का.३४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक: २० जूलै, २०२०.
वाचा :- १) वित्त विभाग शासन निर्यय क्रमांक- अर्थसं-२०२०/प्र.क्र.६५/अर्थ -३ दिनांक ४ मे २०२०.
२) माहिती व जनसंपर्क महासंचालनालयाचे पत्र क्रमांक- संचालक(प्र)/सोशलमिडिया/ ३९/२०२० दिनांक २७ एप्रिल २०२०. व दि.१७.०६.२०२० ची पत्रे.
प्रस्तावना: कोविड–१९ विषाणू प्रादुर्भावामुळे निर्माण झालेल्या परिस्थितीत वृत्तपत्रे आणि दूरचित्रवाणी वाहिन्या या सोबत समाजमाध्यमांचा उपयोग अधिक प्रमाणात होत आहे. याकरिता लागणारे तांत्रिक, व्यावसायिक कौशल्य सध्या महासंचालनालयामध्ये नसल्याची बाब शासनाच्या निदर्शनास आणण्यात आली आहे. याकरीता बाह्यस्त्रोत संस्थांकडून काम करुन घेणे हा एकमेव मार्ग उपलब्ध असल्याचे महासंचालनालयाने शासनास कळविले आहे. परिणामी उपलब्ध आर्थिक तरतुदीच्या मर्यादेत अधिक प्रभावीपणे कार्य करणे, राज्य शासनाचे लोकाभिमुख निर्णय, उपक्रम, योजना, शासकीय धोरणे आदींची माहिती जनसामान्यांपर्यंत पोहोचविणे व राज्यातील जनतेला मुख्यमंत्री सचिवालयाशी थेट संपर्क साधता यावा यासाठी ट्विटर, फेसबुक, इन्स्टाग्राम, युट्युब, ब्लॉग, वेबसाईट आदी समाज माध्यमांतील प्लॅटफार्मचा उपयोग करुन चित्र, व्हिडीओ, अॅनिमेशन आदी प्रभावी माध्यमांच्या कामासाठी महासंचालनालयाच्या स्तरावर बाह्यसंस्थेची नियुक्ती करणाची बाब शासनाच्या विचाराधीन होती.
शासन निर्णय: राज्य शासनाचे लोकाभिमुख निर्णय, उपक्रम, योजना, शासकीय धोरणे आदींची माहिती जनसामान्यांपर्यंत पोहोचविणे. राज्यातील जनतेला मुख्यमंत्री सचिवालयाशी थेट संपर्क साधता येणे, मा. मुख्यमंत्री महोदयांनी केलेल्या घोषणा तसेच जनतेसाठी उपयुक्त ठरणारे तात्काळ संदेश ट्विटर (Twitter), फेसबुक (Facebook ), ब्लॉग (Blogger), युट्युब (YouTube), इन्स्टाग्राम(Instagram), साऊन्डक्लाऊड (Sound Cloud), महासंवाद : व्हॉटसअप बुलेटिन,
# Page 2
शासन निर्णय क्रमांक: मावज-२०२०/प्र.क्र.१४२/का.३४
टेलिग्राम चॅनल, महासंवादः महाराष्ट्र शासन, एसएमस सेवा-DGIPR NEWS या विविध
माध्यमांव्दारे जनसामान्यांपर्यंत पोहोचविण्यासाठी मुख्यमंत्री सचिवालय व माहिती जनसंपर्क महासंचालनालय स्तरावरील समाज माध्यमांच्या कामासाठी महासंचालनालयामार्फत
बाहयसंस्थेची नियुक्ती करण्यासाठी खालील अटींच्या अधीन राहुन शासन मान्यता देण्यात येत आहे.
१) या विभागाच्या शासन निर्णय क्रमांक मावज २०२०/ प्र.क्र.३३/कार्या.३४, दि.१६ मार्च, २०२० अन्वये जाहिरात विषयक कामे खाजगी संस्थेकडून करुन घेण्यासाठी पॅनेल तयार करण्यात आले आहे. या पॅनेलमधील संस्थांमधून निविदा पध्दतीचा अवलंब करुन महासंचालनालयाने उपरोक्त प्रयोजनासाठी संस्थेची निवड करावी.
२) समाजमाध्यमांमधून द्यावयाच्या प्रसिध्दीच्या कामात दोष व त्रुटी राहणार नाहीत याकरिता संबंधित संस्थेच्या कामकाजावर आवश्यक ते नियंत्रण ठेवण्याची जबाबदारी ही महासंचालनालयाची राहील.
३) निविदा प्रक्रियेद्वारे नियुक्त केलेली संस्था महासंचालनालयाने क्षेत्रीय व कार्यालयीन स्तरावरील पथकामार्फत, निश्चित केलेल्या कार्यपध्दती नुसार काम करील .
४) उक्त प्रयोजनासाठी वित्त विभाग शासन निर्णय क्रमांक अर्थसं-२०२० / प्र.क्र.६५/ अर्थ-३ दिनांक ४ मे २०२० मध्ये नमुद केल्यानुसार या कार्यक्रमांवरील खर्च सन २०२०-२१ मधील अर्थसंकल्पीत केलेल्या कार्यक्रमांतर्गत तरतूदींचा आढावा घेऊन खर्चाचे नियोजन ३३ टक्के मर्यादेच्या आत करण्याची जबाबदारी महासंचालनालयाची राहील.
५) सदर प्रयोजनासाठी होणारा दरमहा खर्च सन २०२०-२१ या आर्थिक वर्षात मागणी क्रमांक ए-६- प्रधानशिर्ष - २२२०- माहिती व प्रसिध्दी - ६० - इतर खर्च १०१ - जाहिराती व हक
प्रसिध्दी-(००)(०३)-शासकीय योजनांचे विशेष प्रसिध्दी मोहिम (योजनांतर्गत) -जाहिरात व प्रसिध्दी,
संगणक संकेतांक (२२२० ११७५) या लेखाशिर्षाखाली उपलब्ध करुन देण्यात आलेल्या अनुदानातून भागविण्यात यावा शासनाचे प्रचलित नियम, कार्यपद्धती व वित्त विभागाने वेळोवेळी निश्चित केलेल्या विविध अटी/ शर्ती यांचे पालन होईल याबाबत महासंचालनालयाने योग्य ती खबरदारी घ्यावी.
६) हा शासन निर्णय नियोजन विभागाच्या अनौपचारिक संदर्भ क्र.१३१८/कार्या १४४३/ अ.मु.स., दि.१३/०५/२०२० व वित्त विभागाच्या अनौपचारिक संदर्भ क्र१५८/२०२०/व्यय-४ दि.१५/०७/२०२० अन्वये प्राप्त सहमतीने निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः मावज-२०२०/प्र.क्र.१४२/का.३४