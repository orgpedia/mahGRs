# Page 1
राज्य सेवा हक्क आयुक्त,कोकण महसुली
विभाग यांचेकरिता नवीन वाहन खरेदी करण्यास
प्रशासकीय मान्यता देण्याबाबत..
महाराष्ट्र शासन
सामान्य प्रशासन विभाग
शासन निर्णय क्रमांक : GAD/१४४/२०२५-GAD - Lokshahi Din
हुतात्मा राजगुरू चौक,मादाम कामा मार्ग
मंत्रालय,मुंबई-४०० ०३२
दिनांक:- ०६ फेब्रुवारी,२०२६
संदर्भ:- १.महाराष्ट्र लोकसेवा हक्क अधिनियम,२०१५
२. सामान्य प्रशासन विभाग,शासन निर्णय क्र.आरटीएस-२०२२ /प्र.क्र.१३२/
लो.दि.क.,दिनांक २८.०२.२०२४
३.सामान्य प्रशासन विभाग,शासन निर्णय क्र.आरटीएस-२०१९/प्र.क्र.८१/१८
(O&M),दि.२४.१०.२०१९
४.वित्त विभाग,शासन निर्णय क्र.वाहन-२०२५/प्र.क्र.१९/विनियम,दि.१७.९.२०२५
प्रस्तावना :-
सामान्य प्रशासन विभागाच्या अधिपत्याखालील राज्य मुख्य सेवा हक्क आयोग आणि राज्य
सेवा हक्क आयोग (पुणे/औरंगाबाद/अमरावती/कोकण/नागपूर/नाशिक) या कार्यालयांसाठी राज्य
वाहन आढावा समितीच्या मान्यतेने संदर्भ क्र.२ येथील दि.२८.०२.२०२४ रोजी शासन निर्णय निर्गमित
करण्यात आला आहे. संदर्भाधीन क्र.४ च्या शासन निर्णयान्वये राज्य सेवा हक्क आयुक्त यांना
रू.२०.०० लक्ष एवढया मर्यादेत शासकीय वाहन करण्यास मंजूरी देण्यात आली आहे. तथापि,राज्य
सेवा हक्क आयुक्त यांचा दर्जा हा मुख्य सचिव या पदाशी समकक्ष आहे. तसेच संदर्भाधीन क्र.३ च्या
शासन निर्णयान्वये राज्य सेवा हक्क आयुक्त यांना कार्यालयीन कामकाजासाठी मुख्य सचिवाच्या
समकक्ष वाहन अनुज्ञेय करण्यात आले आहे.
राज्य सेवा हक्क आयुक्त,कोकण यांना संदर्भाधीन क्र.४ च्या शासन निर्णयान्वये नवीन
वाहन खरेदीकरिता रू.२०.०० लक्ष एवढया मर्यादेत शासकीय वाहन अनुज्ञेय खरेदी असलेली मर्यादा
रू.३०.०० लक्ष एवढया मर्यादेपयंत वाढविण्याच्या विभागाच्या प्रस्तावास राज्य वाहन आढावा समितीने
मान्यता दिली आहे. याअनुषंगाने राज्य सेवा हक्क आयुक्त,कोकण यांच्याकरीता रू.३०.०० लक्ष च्या
मर्यादेत (वस्तु व सेवा कर+मोटर वाहन कर+नोंदणी शुल्क वगळून) नविन वाहन खरेदी करण्यास
मान्यता देण्याची बाब शासनाच्या विचाराधीन होती.
शासन निर्णय :-
राज्य सेवा हक्क आयुक्त,कोकण यांच्याकरिता रू.३०.०० लक्ष च्या मर्यादेत (वस्तु व सेवा
कर+मोटर वाहन कर+नोंदणी शुल्क वगळून) नविन वाहन खरेदी करण्यास मान्यता प्रदान करण्यात येत
आहे.
# Page 2
शासन निर्णय क्रमांकः GAD/१४४/२०२५-GAD - Lokshahi Din
२. उद्योग,ऊर्जा व कामगार विभाग,शासन निर्णय दि.०१.१२.२०१६ अन्वये शासकीय विभागांनी
करावयाच्या कार्यालयीन खरेदीसाठीच्या कार्यपध्दतीची सुधारित नियमपुस्तिका प्रसिध्द केली आहे.
त्याचप्रमाणे शासन निर्णय क्र.संकिर्ण-२०१६/प्र.क्र.२१५/उद्योग-४,दि.२४.०८.२०१७ अन्वये गव्हर्नमेंट
ई-माकेटप्लेस (GEM) पोर्टलच्या कार्यपध्दतीचे धोरण राज्य शासनाने वस्तु व सेवा खरेदीसाठी अंमलात
आणले आहे. त्यानुसार नविन वाहनाची खरेदी प्रक्रिया राज्य सेवा हक्क कार्यालय,कोकण यांनी तात्काळ
करावी.
३. राज्य सेवा हक्क आयुक्त,कोकण यांना नवीन वाहन खरेदीनंतर नवीन वाहनाची नोंद महाराष्ट्र
शासनाच्या महावाहन संगणक प्रणालीवर घेण्यात यावी.
४. सदर वाहन खरेदीस लागणारा खर्च मागणी क्र. ए-४, २०७०-इतर प्रशासनिक सेवा, (८००) इतर
खर्च, (००) (११) राज्य सेवा हक्क आयोग, (५१) मोटार वाहने-संगणक संकेतांक २०७० ए००२" या
अर्थसंकल्पीय लेखाशीर्षाखाली खर्ची घालण्यात यावा व तो सन २०२५-२६ या वित्तीय वर्षासाठी मंजूर
झालेल्या अनुदानातून भागविण्यात यावा.
५. वित्त विभाग शासन निर्णय क्र.विअप्र-२०१३/प्र.क्र.३०/२०१३विनियम,भाग-२,दि.१७.०४.२०१५
मधील अ.क्र.१९ ब नियम ६९ नुसार नवीन वाहन खरेदी करण्याचे पूर्ण अधिकार राज्य स्तरीय वाहन
आढावा समितीस प्रदान करण्यात आले आहे. उपरोक्त प्रस्तावास राज्यस्तरीय वाहन आढावा समितीची
मान्यता प्राप्त झाली आहे.
६. सदर शासन निर्णय वित्त विभागाने अनौचारिक संदर्भ क्र.४३१-२०२५-विनियम, दि.०२.०२ .२०२६ व
ई-ऑफिस नस्ती क्र. File No.:GAD/१४४/२०२५-GAD - Lokshahi Din (Computer No.१४४८८४८)
दि.१४.०१.२०२६ अन्वये दिलेल्या मान्यतेस अनुसरून निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3