# Page 1
राज्य शासनाच्या कार्यालयातील स्वच्छता व संचिका निपटारा मोहिम.
महाराष्ट्र शासन
सामान्य प्रशासन विभाग
शासन परिपत्रक क्रमांकः संकीर्ण-२०१८/प्र.क्र. १५६/१८ (र. व का.)
मंत्रालय, मादाम कामा मार्ग, हुतात्मा राजगुरु चौक,
मुंबई ४०० ०३२.
दिनांक : १९ ऑक्टोबर, २०१८
वाचा : १) शासन निर्णय, सामान्य प्रशासन विभाग, क्रमांक : संकीर्ण-२०१८ / प्र. क्र. ९/१८ (र. व का.), दिनांक १५ फेब्रुवारी, २०१८.
परिपत्रक :
मंत्रालय तसेच राज्य शासनाच्या अनेक विभाग/कार्यालयांमध्ये मोठ्या प्रमाणावर अस्वच्छता
असल्याचे निदर्शनास आल्याने एक विशेष स्वच्छता मोहिम राबविण्यासंदर्भात राज्य मंत्रिमंडळाच्या दिनांक ३ ऑक्टोबर, २०१८ च्या बैठकीत निर्णय घेण्यात आलेला आहे.
२. कार्यालयीन कामकाज नियमपुस्तिकेतील प्रकरण अकरा मध्ये अभिलेखन, अभिलेखांचे वर्गीकरण करणे, त्यांचे निंदणीकरण करणे व ते नष्ट करणे या संबंधीच्या तरतूदी विहित करण्यात आलेल्या आहेत. तसेच त्यानुसार कार्यवाही करण्यासंबंधी मंत्रालयीन विभाग तसेच राज्य शासनाच्या सर्व विभाग / कार्यालयांना वेळोवेळी सूचित करण्यात आलेले आहे. तथापि सदर तरतूदींचे योग्यरित्या पालन केले जात नसल्याने अनेक विभाग/कार्यालयांमध्ये बंद करण्यात आलेल्या संचिका मोठ्या प्रमाणावर पडून असल्याचे व त्यामुळे अनेक कार्यालये अस्वच्छ असल्याचे निदर्शनास आले आहे. सदर बाबीची राज्य मंत्रिमंडळाने गांभीर्याने दखल घेतली आहे.
३. सबब सर्व मंत्रालयीन प्रशासकीय विभाग तसेच त्यांच्या नियंत्रणाखालील सर्व विभाग / कार्यालये यांना पुन्हा सूचित करण्यात येते की, त्यांनी त्यांचे विभाग / कार्यालय स्वच्छ ठेवण्याच्या दृष्टीने अभिलेखांचे निंदणीकरण, वर्गीकरण व अद्ययावतीकरण करण्यासाठी एक विशेष मोहिम हाती घ्यावी.
त्यासाठी दिनांक १५ फेब्रुवारी, २०१८ च्या शासन निर्णयातील परिशिष्ट “अ” मधील सूचनांप्रमाणे कार्यवाही करण्यात यावी.
# Page 2
शासन परिपत्रक क्रमांक: संकीर्ण २०१८/प्र.क्र. १५६/कार्यासन १८(र. व का.)