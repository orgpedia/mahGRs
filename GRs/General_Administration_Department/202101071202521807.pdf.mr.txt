# Page 1
उपकोषागार कार्यालय, कोकण भवन, नवी मुंबई व विभागीय सहायक भाषा संचालक, भाषा संचालनालय, मुंबई या कार्यालयांना कोकण भवन येथील प्रशासकीय इमारतीमध्ये नव्याने जागा वाटप करणेबाबत.
महाराष्ट्र शासन
सामान्य प्रशासन विभाग,
शासन निर्णय, क्र.शाकाजा-११२०/प्र.क्र.७९/२०२०/२२,
मंत्रालय, मुंबई - ४०० ०३२,
दिनांक: ७ जानेवारी, २०२१
प्रस्तावना :
कोकण भवन इमारतीमध्ये सद्य:स्थितीत कार्यरत असलेल्या उपकोषागार कार्यालय, कोकण भवन, नवी मुंबई व विभागीय सहायक भाषा संचालक, भाषा संचालनालय, मुंबई या कार्यालयांच्या परस्पर जागा बदलाचा प्रस्ताव शासनाच्या विचाराधीन होता. त्यानुषंगाने आता शासनाने खालीलप्रमाणे निर्णय घेतला आहे: शासन निर्णय : उपकोषागार कार्यालय, कोकण भवन, नवी मुंबई यांना कोंकण भवन इमारतीतील तिसरा मजला (मुख्य), कक्ष क्र. ३१५ ची १२७६ चौ.फूट व तळमजला (मुख्य), कक्ष क्र.जी-१६ मधील ४०० चौ.फूट अशी एकूण १६७६ चौ.फूट जागा वाटप करण्यात येत आहे.
२. विभागीय सहायक भाषा संचालक, भाषा संचालनालय, मुंबई यांना कोंकण भवन इमारतीतील तळमजला (मुख्य), कक्ष क्र.जी-१६ मधील उर्वरीत १२०० चौ.फूट जागा वाटप करण्यात येत आहे.
३. विभागीय आयुक्त, कोंकण विभाग यांनी उपरोक्त जागेचा ताबा संबंधितांना द्यावा व त्याबाबतचा अहवाल शासनास सादर करावा.
# Page 2