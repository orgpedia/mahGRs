# Page 1
महाराष्ट्र शासन
मंत्रालयीन सेवा सामान्य प्रशासन विभाग,
मंत्रालय विस्तार इमारत, दालन क्र.५५७, ५ वा मजला
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दूरध्वनी क्रमांक-०२२-२२७९३३४४ Email ID : desk14.gad-mh@gov.in
क्रमांक :असप्र-१२२३/प्र.क्र.१२९/प्रशा-१(का.१४) दिनांक :- २३ ऑक्टोबर, २०२३.
प्रति, सह/उप सचिव (आस्थापना) सर्व मंत्रालयीन विभाग, मंत्रालय, मुंबई-४०० ०३२
विषय : महाराष्ट्र वैद्यकीय वस्तु खरेदी प्राधिकरण, मुंबई यांच्या आस्थापनेवरील मुख्य प्रशासकीय अधिकारी हे पद अवर सचिव संवर्गातून प्रतिनियुक्तीने भरणेबाबत...
संदर्भ :१) सामान्य प्रशासन विभाग, शासन निर्णय क्रमांक
एसआरव्ही-२०११/प्र.क्र.१३७/का.१२, दिनांक १७.१२.२०१६
२) सामान्य प्रशासन विभाग, शासन निर्णय क्रमांक
एसआरव्ही-२०१६/प्र.क्र.५१०/का.१२, दिनांक १६.०२.२०१८
३) सामान्य प्रशासन विभाग, शासन निर्णय क्रमांक
संकीर्ण-२०१७/प्र.क्र.१२०/कार्या-१४, दिनांक ३१.०८.२०१७
४) सार्वजनिक आरोग्य विभागाचे पत्र क्र. वैखप्रा-४५२३/प्र.क्र.९१ / आरोग्य-८, दिनांक ०२.०६.२०२३
५) महाराष्ट्र वैद्यकीय वस्तु खरेदी प्राधिकरण, मुंबई कार्यालयाचे पत्र क्रमांक म.वै.व.खे.प्रा./आस्था/१०१/२३, दिनांक १०.१०.२०२३
महोदय/महोदया,
संदर्भाधिन क्र.१ येथील दिनांक १७.१२.२०१६ च्या शासन निर्णयान्वये प्रतिनियुक्तीचे धोरण निश्चित करण्यात आले असून संदर्भाधिन क्र.२ येथील दिनांक १६.०२.२०१८ च्या शासन निर्णयान्वये सदर धोरणामध्ये सुधारणा करण्यात आली आहे. तसेच, संदर्भाधिन क्र. ३ दिनांक ३१.८.२०१७ च्या शासन निर्णयान्वये मंत्रालयीन संवर्गातील अधिकारी / कर्मचारी यांच्या प्रतिनियुक्तीबाबत कार्यपध्दती विहित करण्यात आली आहे.
२. उक्त शासन निर्णयास अनुसरुन सार्वजनिक आरोग्य विभागाच्या अधिपत्याखालील महाराष्ट्र वैद्यकीय वस्तु खरेदी प्राधिकरण, मुंबई या कार्यालयातील “मुख्य प्रशासकीय अधिकारी” संवर्गातील ०१ रिक्त पद प्रतिनियुक्तीने भरण्यासाठी मंत्रालयीन विभागातील अवर सचिव संवर्गातील अधिकाऱ्यांकडून इच्छुकता मागविण्यात येत आहे.
# Page 2
शासन निर्णय क्रमांकः असप्र-१२२३/प्र.क्र.१२९/प्रशा-१(का.१४)
३. उपरोक्त नमूद पद मंत्रालयीन अवर सचिव संवर्गातील अधिकाऱ्यांमधून प्रतिनियुक्तीने भरण्याकरिता सदर जाहिरात प्रसिध्द करण्यात येत असल्याने या जाहिरातीस अनुसरुन क्षेत्रिय कार्यालयातील अधिकाऱ्यांनी सदर पदांकरिता या विभागाकडे अर्ज सादर करु नयेत. असे अर्ज सादर
करण्यात आल्यास ते विचारात घेतले जाणार नाहीत. तसेच, त्याबाबत संबंधितांस काहीही उत्तर कळविण्यात येणार नाही.
४. उपरोक्त पदासाठी प्रतिनियुक्तीवर जाण्यास इच्छुक असलेल्या मंत्रालयीन विभागातील अवर सचिव संवर्गातील अधिकाऱ्यांनी परस्पर या विभागाकडे अर्ज सादर करु नयेत. त्यांनी आपापल्या
विभागांमार्फत अर्ज सादर करावेत. परस्पर अर्ज सादर केल्यास त्या अर्जांचा विचार करण्यात येणार नाही
व त्याबाबत संबंधितांस काहीही उत्तर कळविण्यात येणार नाही.
५. सर्व संबंधित मंत्रालयीन प्रशासकीय विभागांनी इच्छुक अवर सचिव संवर्गातील अधिकाऱ्यांचे अर्ज प्राप्त झाल्यानंतर संदर्भाधिन शासन निर्णयातील तरतूदीनुसार अर्जांची छाननी करुन आपल्या विभागाच्या
सचिवांच्या मान्यतेने इच्छुक संबंधित अधिकाऱ्यांच्या प्रतिनियुक्तीचा प्रस्ताव सोबत जोडलेल्या प्रपत्रातील
माहिती व मागील पाच वर्षांच्या परिपूर्ण गोपनीय अहवालांच्या छायांकित प्रतींसह या कार्यासनाकडे
दिनांक ०८.११.२०२३ पर्यंत पोहोचतील अशा रीतीने पाठवावा. (नोंदणी शाखेत पाठवू नये)
६. एकदा निवड झालेल्या अवर सचिव संवर्गातील अधिकाऱ्यांचे नांव मागे घेता येणार नाही. तसेच,
आपल्या विभागातून सदर पदावर प्रतिनियुक्तीसाठी जाण्यास कोणीही अधिकारी इच्छुक नसल्यास तसेही कृपया दिनांक ०८.११.२०२३ पर्यंत या विभागास कळविण्यात यावे.
७. सर्व मंत्रालयीन प्रशासकीय विभागांनी सदरचे पत्र त्यांच्या विभागातील सर्व अवर सचिव संवर्गातील अधिकाऱ्यांच्या निदर्शनास आणावे.
# Page 3