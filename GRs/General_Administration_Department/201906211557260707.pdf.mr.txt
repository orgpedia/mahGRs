# Page 1
महिलांच्या सक्षमीकरणासाठी जनजागरणाचे शासकीय संदेश प्रसारणासाठीच्या खर्चास प्रशासकीय व वित्तीय मान्यता देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : मावज-२०१९/प्र.क्र.१४०/का-३४
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक : २१ जून, २०१९
वाचा : १) माहिती व जनसंपर्क महासंचालनालयाचे पत्र क्र. वृत्तचित्र-२०१९/वि.प्र.मो./का-७/५८, दिनांक २१ मे, २०१९
२) माहिती व जनसंपर्क महासंचालनालयाचे पत्र क्र. वृत्तचित्र - २०१९-२०/वि.प्र.मो./का-७/१६७, दिनांक १९ जून, २०१९
प्रस्तावना
राज्य शासनाकडून जनकल्याणाच्या विविध योजना, ध्येय-धोरणे, महत्वकांक्षी प्रकल्प, विकास कामे व लोककल्याणकारी योजना राबविल्या जातात. या योजनांची सर्व सामान्य जनतेला माहिती होण्यासाठी माहिती व जनसंपर्क महासंचालनालयामार्फत प्रसिध्दीच्या विविध योजना / मोहीमा राबविल्या जातात. या योजनांपैकी 'विशेष प्रसिद्धी मोहीम' ही एक योजना आहे. सदर योजनेसाठी सन २०१९-२० च्या अर्थसंकल्पामध्ये उपलब्ध करुन देण्यात आलेल्या तरतूदीमधून महिलांच्या सक्षमीकरणासाठी जनजागरणाचे शासकीय संदेश प्रसारण करण्याची बाब शासनाच्या विचाराधीन होती. त्यानुसार खालीलप्रमाणे शासनाने निर्णय घेतला आहे.
शासन निर्णय :
सन २०१९-२० या वर्षासाठी रु.६,४८,००,०००/- (रुपये सहा कोटी अठ्ठेचाळीस लाख फक्त) इतक्या रकमेच्या खालील बाबींवरील खर्चास या शासन निर्णयान्वये प्रशासकीय व वित्तीय मान्यता देण्यात येत आहे.
----------------------------------------------------------------------------------------------------------------------------------------------------------------------------------------------------------------------------------
| अ. क्र. | बाब | खर्चाचा तपशिल | एकूण खर्च |
| १. | संवादिनी | शासनाच्या विविध योजनांची माहिती तळागाळातील महिलांपर्यंत पोहचवून त्यांना आर्थिक, सामाजिक व शैक्षणिक विकासाच्या प्रक्रियेत प्राधान्य देऊन त्यांचे सक्षमीकरण करण्यासाठी महिलांचे महिलांनी जनजागरण करणे. | रु.६,४८,००,०००/ |
----------------------------------------------------------------------------------------------------------------------------------------------------------------------------------------------------------------------------------
२. उपरोक्त खर्च करताना आवश्यक असेल आणि योग्य अशा बाबींवर तसेच कमीत कमी खर्च होईल, याची दक्षता घ्यावी. सदर खर्च करताना शासनाचे निर्णय / परिपत्रक / वित्तीय नियमावलीतील तरतुदी इत्यादींचे पालन करावे व विहित कार्यपद्धतीचा अवलंब करण्यात यावा.
३. प्रस्तुतचा खर्च सामान्य प्रशासन विभाग, मागणी क्र.-ए-६-२२२०- माहिती व प्रसिध्दी, ६० इतर, १०१ जाहिरात व दृक प्रसिध्दी (००) (०३) शासकीय योजनांची विशेष प्रसिध्दी मोहीम (योजनांतर्गत), २६ जाहिरात व प्रसिध्दी (संगणक सांकेतांक क्र.२२२०११७५) लेखाशिर्षाखालील सन २०१९-२० मधील मंजूर अनुदानातून भागविण्यात यावा.
# Page 2
शासन निर्णय क्रमांकः मावज-२०१९/प्र.क्र.१४०/३४
४. हा शासन निर्णय नियोजन विभागाच्या अनौपचारिक संदर्भ क्रमांक ८८/२०१९/१४४३, दि.४/६/२०१९ व वित्त विभागाच्या अनौपचारिक संदर्भ क्रमांक २०३/२०१९/व्यय-४, दि.१०/०६/२०१९ अन्वये त्यांच्या प्राप्त सहमतीने निर्गमित करण्यात येत आहे.