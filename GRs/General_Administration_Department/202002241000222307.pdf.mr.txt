# Page 1
मा. श्री. अरविंद सावंत, संसद सदस्य यांची अध्यक्ष, महाराष्ट्र राज्य संसदीय समन्वय समिती या पदावरील नियुक्ती रद्द करण्याबाबत…………..
महाराष्ट्र शासन
सामान्य प्रशासन विभाग
शासन निर्णय क्रमांक : सदन-२०२०/प्र.क्र.४२/२०-अ,
मंत्रालय, मुख्य इमारत, ३ रा मजला, मादाम कामा मार्ग, हुतात्मा राजगुरु चौक, मुंबई ४०० ०३२.
दिनांक :- २० फेब्रुवारी, २०२०.
वाचा- शासन निर्णय क्रमांक : सदन-२०२०/प्र.क्र.४२/२०-अ, १४ फेब्रुवारी, २०२०
प्रस्तावनाः केंद्र शासनाकडे प्रलंबित असलेल्या राज्यातील विविध प्रस्तावांबाबत पाठपुरावा करण्याबाबत
चर्चा करण्यासाठी मा. मुख्यमंत्री यांच्या अध्यक्षतेखाली राज्यातील संसद सदस्यांची बैठक दिनांक
२७.१.२०२० रोजी आयोजित करण्यात आली होती. या बैठकीमध्ये केंद्र शासनाकडे प्रलंबित
असणाऱ्या राज्याच्या प्रस्तावाचा वेळोवेळी पाठपुरावा करण्यासाठी मा. खा. श्री. अरविंद सावंत यांच्या
अध्यक्षतेखाली संसद सदस्यांचा समावेश असलेली त्रिसदस्यीय समिती स्थापन करणे, समिती
अध्यक्षांना मंत्री पदाचा दर्जा देणे, तसेच सदर समितीला आवश्यक त्या सर्व सुविधा उपलब्ध करुन
देणे असा निर्णय झालेला आहे. त्याअनुषंगाने श्री. अरविंद सावंत, संसद सदस्य यांच्या अध्यक्षतेखाली
“महाराष्ट्र राज्य संसदीय समन्वय समिती” स्थापन करुन त्यांना मंत्री पदाचा दर्जा देण्याचा शासन
निर्णय दिनांक १४.२.२०२० रोजी निर्गमित करण्यात आला होता. दरम्यान मा. श्री. अरविंद सावंत,
संसद सदस्य यांनी दिनांक १४.२.२०२० च्या पत्रान्वये सदर समितीचे अध्यक्ष पद स्विकारण्यास
इच्छुक नसल्याचे कळविले आहे. त्यामुळे सदर शासन निर्णय रद्द करण्याची बाब शासनाच्या
विचाराधीन होती.
शासन निर्णय :
केंद्र शासनाकडे प्रलंबित असलेल्या राज्यातील विविध प्रस्तावांबाबत पाठपुरावा करण्यासाठी
मा. श्री. अरविंद सावंत, संसद सदस्य यांच्या अध्यक्षतेखाली "महाराष्ट्र राज्य संसदीय समन्वय
समिती” स्थापन करुन त्यांना मंत्री पदाचा दर्जा देण्याचा समक्रमांकाचा दिनांक १४.२.२०२० चा
शासन निर्णय रद्द करण्याचा निर्णय शासनाने घेतला आहे.
# Page 2
शासन निर्णय क्रमांकः सदन-२०२०/प्र.क्र.४२/२०-अ