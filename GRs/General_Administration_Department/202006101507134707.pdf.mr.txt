# Page 1
जिल्हाधिकारी, पुणे कार्यालयाकरीता खाजगी वाहन पुरवठादारांकडून घेण्यात येणाऱ्या वाहनांचे दर करार निश्चित करणेबाबत...
महाराष्ट्र शासन
सामान्य प्रशासन विभाग
शासन निर्णय क्र. वाहन-२११९/प्र.क्र.९२/३१
मंत्रालय, मुंबई-४०० ०३२.
दिनांक - १० जून, २०२०.
संदर्भ:- १) शासन निर्णय क्र. संकीर्ण-१०१५/प्र.क्र. १४६/३१, दिनांक ०७.१०.२०१७.
२) जिल्हाधिकारी, पुणे यांचे पत्र क्र. पीसीए/कावि-१६-२०१६, दिनांक ०२.०७.२०१६.
प्रस्तावना: राज्यात येणाऱ्या राज्य अतिथी / मान्यवर यांच्या परिवहनाकरीता सर्व जिल्हाधिकारी कार्यालयांच्या अधिनस्त डि.व्ही. वाहने ठेवण्यात आली आहेत. तथापि जिल्ह्याच्या ठिकाणी एकाच वेळी अनेक मान्यवर भेटीसाठी आल्यास व डि. व्ही. वाहने अपुरी पडल्यास खाजगी वाहन पुरवठादारांकडून भाड्याने वाहन उपलब्ध करुन घेण्याबाबत दरकरार करण्यात येतो. जिल्हाधिकारी, पुणे कार्यालयाकडील यापूर्वी संदर्भाधीन शासन निर्णयान्वये करण्यात आलेला दरकरार संपुष्टात आल्याने, भाडेतत्वावर वाहने घेण्याबाबत जिल्हाधिकारी, पुणे कार्यालयामार्फत ई-निविदा प्रक्रीया राबविण्यात आली होती. सदर ई-निविदा प्रक्रीयेनंतर निम्नतम दरास मान्यता देण्याची व या दराने जे खाजगी वाहन पुरवठादार वाहने पुरविण्यास तयार असतील त्या पुरवठादारांना शासन मान्य पुरवठादार म्हणून मान्यता देण्याची बाब शासनाच्या विचाराधीन होती.
शासन निर्णयः पुणे जिल्ह्यास भेट देणाऱ्या सन्माननीय अतिथी व मान्यवरांच्या परिवहन व्यवस्थेसाठी शासकीय डि.व्ही. वाहने उपलब्ध नसताना खाजगी वाहन पुरवठादारांकडून भाड्याने वाहने पुरविण्याबाबत ई-निविदा प्रक्रीयेमध्ये प्राप्त झालेल्या या शासन निर्णयासोबतच्या विवरणपत्र-अ मधील निम्नतम दरपत्रकास शासनाची मान्यता देण्यात येत आहे. या दराने तसेच निविदेतील अटी व शर्तीच्या अधिन राहून खालील पुरवठादारांकडून वाहने उपलब्ध करुन घेण्यासही या शासन निर्णयान्वये शासनाची मान्यता देण्यात येत आहे.
---------------------------------------------------------------------------------------------------------------------------------------------------------------------------
| क्र. | वाहन पुरवठादाराचे नाव व पत्ता | दुरध्वनी क्रमांक |
| अ) | मे. ब्लू मेरीडियन्स हॉलिडेज प्रा. लि., पुणे. ९५५/९५६, विद्या विलास को. ऑ.हौ. सो. प्लॉट नं.१३, दिप बंगला चौक, शिवाजीनगर, पुणे-४११०१६. | क्र. ०२० २५६७४२७७ मो. ९८२२ ६०४२७७ |
|  | मे. देसरडा ट्रॅव्हल्स, पुणे. सर्वे नं. ३२/१/१, श्री मंगल को. ऑ. हौ. सो. धनकवडी  |  पोस्ट ऑफीस समोर, धनकवडी, पुणे-४३. | क्र. ०२० २४३७३११८ मो. ९८२२०९५९२१ |
| क) | मे. जे. के. टूरीस्ट अँड ट्रान्सपोर्ट, पुणे शॉप नं. १४, हरपळे बिल्डींग, गाडीतळ, पुणे-२८. | क्र. ८३८००७७१०१ मो. ९४२३००६०८६ |
| ड) | मे. श्रावणी टूर्स अँड ट्रॅव्हल्स, पुणे ए-५०१, एस नं. २६, इंटर्नल एक्सोटीका, पुणे शहर, ४११ ०६० | क्र. ९०९६४७४४६९ मो. ९३७१५८९००८ |
---------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः वाहन-२११९/प्र.क्र.९२/३१
२. खाजगी पुरवठादाराकडून भाड्याने वाहने घेण्यासंदर्भात जिल्हाधिकारी, पुणे यांनी खालीलप्रमाणे कार्यवाही करावी.
i. निविदा सुचनांमधील अटी व शर्तींच्या अधिन राहून सोबतच्या विवरणपत्रातील दर मान्य असलेल्या उपरोक्त पुरवठादारांचे पॅनेल तयार करण्यात यावे व वाहन पुरवठ्याबाबतचा आवश्यक तो दरकरार तात्काळ करुन घेण्यात यावा. तसेच निविदेतील अटी व शर्तीचे काटेकोरपणे पालन होईल असे पहावे.
ii. सदर दरकरार दिनांक १६.०२.२०२० ते १५.०२.२०२१ या कालावधीसाठी लागू राहील.
ii. सदर दर करारामध्ये कोणतेही बदल वा सुधारणा करण्याचे अधिकार अंतिमत: शासनाचे राहतील.
iv. खाजगी वाहने भाड्याने उपलब्ध करुन घ्यावयाची झाल्यास जिल्हाधिकारी, पुणे यांनी वरील शासनमान्य पुरवठादारांकडूनच वाहने उपलब्ध करुन घ्यावीत.
v. वाहन पुरवठा केल्यानंतर त्याबाबतची देयके पुरवठादारांना ३ महिन्याच्या आत अदा करणे अभिप्रेत आहे. त्यासाठी वाहने भाड्याने घेतल्यानंतर जिल्हाधिकारी, पुणे यांनी वाहन पुरवठ्याबाबतची देयके तात्काळ प्राप्त करुन घेऊन ती आपल्या शिफारशीसह ३० दिवसाच्या आत न चुकता शासनास सादर करावीत.
vi. संबंधित पुरवठादारांनी वाहनाचा पुरवठा केल्यानंतर त्याबाबतचे देयके तात्काळ जिल्हाधिकारी, पुणे यांना सादर करावीत.
# Page 3