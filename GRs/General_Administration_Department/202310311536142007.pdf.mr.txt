# Page 1
डिजिटल इको-फ्रेंडली वॉल पेंटींग या माध्यमाद्वारे प्रसिध्दी करण्याकरीता विहित पध्दतीने निवड करण्यात आलेल्या संस्थांच्या यादीस व दरास प्रशासकीय मान्यता मिळणेबाबत
महाराष्ट्र शासन
सामान्य प्रशासन विभाग,
शासन निर्णय क्रमांक : मावज-२०२३/प्र.क्र.२८२/मावज-१
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक- ३१ ऑक्टोबर, २०२३.
वाचा : १. सामान्य प्रशासन विभाग, शासन निर्णय क्रमांक:मावज-२०२०/प्र.क्र.११४(३)/का.३४, दिनांक ०३ मार्च, २०२१.
२. सामान्य प्रशासन विभाग, शासन निर्णय क्रमांक:मावज-२०२३/प्र.क्र.१३२/का.३४, दिनांक १८ मे, २०२३.
३. माहिती व जनसंपर्क महासंचालनालयाचे पत्र क्र. प्रदर्शने/२०२३/वॉल पेंटींग/का-६/४४६, दि.०१ सप्टेंबर, २०२३.
४. शासन निर्णय,सामान्य प्रशासन विभाग, क्रमांक : मावज-२०२३/प्र.क्र.२८२/का.३४, दि. १३ ऑक्टोबर, २०२३.
५. माहिती व जनसंपर्क महासंचालनालयाचे पत्र क्र. प्रदर्शने/२०२३/वॉल पेंटींग/का-६/४७९, दि.१८ ऑक्टोबर, २०२३.
प्रस्तावना : शासकीय योजना लोकाभिमुख करून त्याची अंमलबजावणी गतिमान करण्यासाठी प्रसिद्धी आभियान राबविण्याकरिता उक्त संदर्भ क्र. २ येथील दि. १८ मे, २०२३ रोजीच्या शासन निर्णयातील अ.क्र. १० येथे नमुद “डिजिटल वॉल पेंटिंग" या माध्यमांद्वारे संपूर्ण राज्यात शासकीय संदेशाची प्रसिद्धी करण्यासाठी विहित कार्यपद्धतीचा अवलंब करून कार्यवाही करण्यास मान्यता देण्यात आलेली आहे. त्यानुषंगाने “डिजिटल इको-फ्रेंडली वॉल पेंटींग” या माध्यमाद्वारे शासनाच्या योजनांची प्रसिद्धी करण्याकरीता विहित कार्यपद्धतीचा अवलंब करून खुल्या ई-निविदा प्रक्रियेद्वारे निवड करण्यात आलेल्या पात्र संस्था व त्यांच्या L 1 दरास उक्त संदर्भ क्र.४ येथील शासन निर्णय दिनांक १३ ऑक्टोबर, २०२३ अन्वये मान्यता देण्यात आली होती.
सदर शासन निर्णयामध्ये काही त्रुटी आढळून आल्याने तो रद्द करुन नव्याने शासननिर्णय निर्गमित करण्याची विनंती माहिती व जनसंपर्क महासंचालनालयाच्या उक्त दिनांक १८.१०.२०२३ रोजीच्या पत्रांन्वये करण्यात आली आहे. त्यानुसार, नवीन शासन निर्णय निर्गमित करण्याची बाब शासनाच्या विचाराधीन होती.
शासन निर्णय : उक्त संदर्भ क्र. ४ येथील दि.१३.१०.२०२३ रोजीचा शासननिर्णय या अन्वये रद्दबातल करण्यात येत आहे.
“डिजिटल इको-फ्रेंडली वॉल पेंटींग” या माध्यमासाठी DAVP चे दर व संस्था अस्तित्वात नसल्याने माहिती व जनसंपर्क महासंचालनालयाने विहित पद्धतीचा अवलंब करून खुल्या ई-निविदा प्रक्रियेव्दारे ज्या संस्थेकडे “डिजिटल इको-फ्रेंडली वॉल पेंटींग” या माध्यमाव्दारे प्रसिद्धीचे काम
# Page 2
शासन निर्णय क्रमांक: मावज-२०२३/प्र.क्र.२८२/मावज-१
करण्याचा केंद्र/राज्यशासन/शासकीय/निमशासकीय/सार्वजनिक उपक्रमामध्ये काम करण्याचा किमान ६ वर्षाचा यशस्वी अनुभव आहे अश्या संस्थांकडून दर करार करण्याकरीता प्रस्ताव मागविले.
त्यानुसार, प्रसिद्ध केलेल्या ई-निविदेतील अटी व शर्तीनुसार पात्र ठरणाऱ्या प्रति.चौ.फुट रु.१११.११ (सर्व करांसहित) या L 1 दराने काम करणाऱ्या ३ पात्र संस्थांच्या नावांची शिफारस शासनाकडे केली आहे. त्यानुसार पुढील विवरणपत्रात नमुद संस्थांच्या यादीस व त्यांच्या दरास “डिजिटल इको फ्रेंडली वॉल पेंटींग” या माध्यमाव्दारे शासकीय योजनांची प्रसिद्धी करण्याकरीता या शासननिर्णयान्वये मान्यता देण्यात येत आहे :
२. उपरोक्त नमूद दर हे जीएसटीसह असून यावर शासन नियमानुसार कोणताही स्वतंत्रपणे कर आकारण्यात येणार नाही. तसेच मंजूर झालेले दर हे सर्व शासकीय विभाग, कार्यालये, महामंडळे, मंडळे, प्राधिकरणे, उपक्रम, आयोग, स्थानिक स्वराज्य संस्था, इतर स्वायत्त संस्था, जिल्हा परिषद, नगर परिषद, शासन पुरस्कृत सहकारी संस्था यांना लागू राहतील.
३. निवड केलेल्या संस्थांमार्फत करावयाच्या तांत्रिक स्वरुपाच्या कामकाजाचा विस्तृत तपशिल या शासननिर्णया सोबत जोडलेल्या “Annexure A” येथे नमुद केल्याप्रमाणे राहील.
४. निवड केलेल्या संस्थांनी माहिती व जनसंपर्क महासंचालनालयाच्या ई-निविदेमध्ये नमुद केलेल्या अटी व शर्तींचे पालन करणे बंधनकारक राहील.
५. उद्योग, ऊर्जा व कामगार विभागाच्या दिनांक १.१२.२०१६ च्या तरतुदीनुसार तसेच अन्य अनुषंगिक शासन निर्णयातील तरतूदींचा तसेच प्रचलित ई-निविदा प्रक्रिया / CVC निर्देश / CAG मार्गदर्शक तत्वे इत्यादींचे काटेकोरपणे पालन करुन खर्च करण्यात यावा व त्यानुसार विहित केलेल्या कार्यपध्दतीचा अवलंब करण्यात यावा.
६. उपरोक्त निवड करण्यात आलेल्या संस्थेस देण्यात आलेले काम संबधित संस्था, अन्य संस्थेस पोट भाडयाने देणार नाही / Sublete करणार नाही.
पृष्ठ ५ पैकी २
# Page 3
शासन निर्णय क्रमांक: मावज-२०२३/प्र.क्र.२८२/मावज-१
७. सदर माध्यमाच्या जाहिरात कामाचे आदेश किमान दहा दिवस आधी संस्थेस देण्यात यावेत.
जेणेकरुन संस्थेला नियोजन करणे व प्रसिद्धीची उद्दीष्टे साध्य करणे शक्य होईल.
८. निवड करण्यात आलेल्या संस्थेस देण्यात आलेले प्रसिद्धीचे काम पूर्ण झाल्यानंतर तात्काळ कामाच्या देयकाबाबतची कार्यवाही पूर्ण करण्यात यावी. याकरीता पुराव्या दाखल केलेल्या कामाचे छायाचित्र अक्षांश/रेखांश दर्शविणाऱ्या अॅपव्दारे सादर करणे संस्थेस बंधनकारक राहील.
९. निवड झालेल्या संस्थांकडून सदर दर मान्य असल्याबाबतच्या सहमतीसह रु.१०००/- च्या स्पॅम्प पेपरवर करारनामा माहिती व जनसंपर्क महासंचालनालयाने करुन घ्यावा.
१०. करारनाम्यात नमूद करण्यात आलेल्या नियम, अटी व शर्ती नुसार मान्यताप्राप्त संस्थांकडून शासकीय योजनांच्या प्रसिध्दीचे काम समाधानकारकरीत्या पूर्ण करुन घेण्याची जबाबदारी माहिती व जनसंपर्क महासंचालनालयाची राहील.
११. निवड केलेल्या संस्थांची मुदत सदर शासन निर्णय निर्गमित झाल्याच्या दिनांकापासून दोन वर्षांपर्यंत अथवा नवीन संस्थांची निवडसूची अस्तित्वात येईपर्यंत यापैकी जे अगोदर घडेल त्या दिनांकापर्यंत राहील.
# Page 4
# Page 5