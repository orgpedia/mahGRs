# Page 1
महाराष्ट्र शासन
सामान्य प्रशासन विभाग
शासन आदेश क्रमांकः कअनि-१११६/प्र.क्र.११/भाग-१/१४ ब.
मंत्रालय, मादाम कामा मार्ग, हुतात्मा राजगुरू चौक,
मुंबई -४०००३२
दिनांक: २७ जून, २०१८
संदर्भ _: : १) सा.प्र.वि. आदेश क्र. कअनि-१११६/प्र.क्र.११/भाग-१/१४ ब., दिनांक २७.०५.२०१६ २) सा.प्र.वि. शासन आदेश क्र. कअनि-१११६/प्र.क्र.११/भाग-१/१४ ब., दिनांक १३.१०.२०१६ ३) सा.प्र.वि. शासन आदेश क्र. कअनि-१११६/प्र.क्र.११/भाग-१/१४ ब., दिनांक २८.०२.२०१७ ४) सा.प्र.वि. शासन परिपत्रक क्रमांक संकीर्ण-२०१६/प्र.क्र.१८६/१४, दिनांक ०९.०८.२०१६ ५) सा.प्र.वि. शासन निर्णय क्रमांक संकीर्ण-२०१६/प्र.क्र.१८६/१६/१४, दिनांक २३.१२.२०१६
शासन आदेश
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या
विलंबास प्रतिबंध अधिनियम, २००५ अंतर्गत संदर्भ क्र.१ च्या आदेशान्वये श्री. गो. बा. कांबळे, कक्ष अधिकारी,
शालेय शिक्षण व क्रिडा विभाग यांची जलसंपदा विभागामध्ये बदली करण्यात आली होती. संदर्भ क्र.२ च्या
आदेशान्वये सदरहू बदलीस दिनांक ३१.१२.२०१६ पर्यंत स्थगिती देण्यात आली होती. तद्नंतर संदर्भ क्र.३
च्या आदेशान्वये प्रशासकीय कारणास्तव श्री.कांबळे, कक्ष अधिकारी यांच्या बदलीस त्यांच्या जागी पर्यायी कक्ष
अधिकारी तयार करण्याच्या अटीच्या अधीन राहून दिनांक ३०.०४.२०१७ पर्यंत स्थगिती देण्यात आली होती.
तसेच श्री.कांबळे यांना दिनांक ०१.०५.२०१७ रोजी बदली झालेल्या जलसंपदा विभागामध्ये हजर होण्यासाठी
कार्यमुक्त करणे शालेय शिक्षण व क्रिडा विभागास अनिवार्य राहील असे सदर आदेशामध्ये निदेशित करण्यात
आले होते. तथापि श्री. कांबळे, कक्ष अधिकारी यांना जलसंपदा विभागात हजर होण्यासाठी शालेय शिक्षण व
क्रिडा विभागाकडून अद्यापही कार्यमुक्त करण्यात आले नसल्याचे आढळून आले असून ही बाब विलंबास
प्रतिबंध अधिनियम २००५ चे उल्लंघन करणारी आहे.
२. श्री.गो.बा.कांबळे, कक्ष अधिकारी यांना संदर्भाधीन क्रमांक ४ व ५ येथील शासन परिपत्रक/शासन
निर्णयास अनुसरुन संदर्भ क्र.१ येथील शासन आदेशाची अंमलबजावणी करण्याच्या अनुषंगाने शालेय शिक्षण
व क्रिडा विभागातून जलसंपदा विभागात रुजू होण्यासाठी दिनांक ३०.०६.२०१८ (म.पू.) पासून एकतर्फी
कार्यमुक्त करण्यात येत आहे.
३. श्री.गो.बा.कांबळे, कक्ष अधिकारी यांनी इतर कोणत्याही आदेशाची प्रतिक्षा न करता जलसंपदा
विभागात दिनांक ३०.०६.२०१८ (म.पू.) रूजु व्हावे. सदरचे आदेश हेच कार्यमुक्ततेचे आदेश असून शालेय
शिक्षण व क्रिडा विभागाने स्वतंत्र आदेश निर्गमित करण्याची आवश्यकता नाही.
# Page 2
शासन आदेश क्रमांकः कअनि-१११६/प्र.क्र.११/भाग-१/१४ ब.
४. म.ना.से. (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या
काळातील प्रदाने) नियम, १९८१ चे नियम १२ मधील तरतुदीनुसार श्री.कांबळे, कक्ष अधिकारी यांना पदग्रहण
अवधी अनुज्ञेय नसल्याने, ते जर जलसंपदा विभागात दिनांक ३०.०६.२०१८ (म.पू.) रोजी रूजू झाले नाहीत
तर, त्यांच्या अनुपस्थितीचा कालावधी सेवाखंड धरण्यात येईल.