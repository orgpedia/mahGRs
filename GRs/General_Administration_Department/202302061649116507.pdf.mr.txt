# Page 1
मुख्य निवडणूक अधिकारी, महाराष्ट्र राज्य यांचे संकेतस्थळ कार्यान्वित राहण्यासाठी नवीन सर्व्हर्स खरेदी करितासाठी प्रशासकीय मंजूरी देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: ईएलआर-२०२२/प्र.क्र. ८६८/२२/का.३३
मादाम कामा मार्ग, हुतात्मा राजगरू चौक,
मंत्रालय, मुंबई-४०० ०३२
दिनांक: ०६ फेब्रुवारी, २०२३.
वाचा:- १) उद्योग, ऊर्जा व कामगार विभाग, शासन निर्णय क्रमांक: संकीर्ण-२०१६/प्र.क्र.२१५/उद्योग-४, दिनांक २४.०८.२०१७.
२) उद्योग, ऊर्जा व कामगार विभाग, शासन निर्णय क्रमांक: संकीर्ण-२०१७/प्र.क्र.२०४/उद्योग-४, दिनांक ०८.१२.२०१७.
प्रस्तावना:
मुख्य निवडणूक अधिकारी, महाराष्ट्र राज्य यांच्या कार्यालयाचे संकेतस्थळ चालू ठेवण्यासाठी व त्यावरील माहितीसाठी आणि मतदार यादीतील मतदारांचा डाटाबेस ठेवण्यासाठी या कार्यालयाचे तीन सर्व्हर्स कार्यरत होते. सदर सर्व्हर्स मागील १० वर्षापेक्षा जास्त कालावधीसाठी वापरात होते. सदर सर्व्हर्स आता निकामी झाले आहेत. त्यामुळे संचालक, माहिती व तंत्रज्ञान विभागाने तात्पुरत्या स्वरूपात मतदार यादीतील मतदारांचा डाटाबेस ठेवण्यासाठी व मुख्य निवडणूक अधिकारी कार्यालयाचे संकेतस्थळ चालू ठेवण्यासाठी सर्व्हर उपलब्ध करून दिला आहे. सदर तरतूद ही तात्पुरत्या स्वरूपातील असल्याने मतदार यादीतील मतदारांचा डाटाबेस ठेवण्यासाठी व मुख्य निवडणूक अधिकारी कार्यालयाचे संकेतस्थळ चालू ठेवण्यासाठी दोन नवीन सर्व्हर्स तातडीने खरेदी करण्याच्या प्रस्तावास प्रशासकीय मंजूरी देण्याची बाब शासनाच्या विचाराधीन होती.
शासन निर्णय
मुख्य निवडणूक अधिकारी, महाराष्ट्र राज्य यांच्या कार्यालयाचे संकेतस्थळ चालू ठेवण्यासाठी व त्यावरील माहितीसाठी आणि मतदार यादीतील मतदारांचा डाटाबेस ठेवण्यासाठी एकूण रू.४०,००,०००/- इतक्या कमाल किंमत मर्यादेत एकूण दोन नवीन सर्व्हर्स खरेदी करण्याकरीता उद्योग, ऊर्जा व कामगार विभागाच्या संदर्भाधीन शासन निर्णयातील कार्यपध्दतीचा अवलंब करून गव्हर्नमेंट ई-मार्केटप्लेस (GeM) पोर्टलद्वारे खरेदी करण्यास प्रशासकीय मंजूरी देण्यात येत आहे.
२. प्रस्तुत सर्व्हर्सचे विनिर्देश (Specifications) माहिती व तंत्रज्ञान महामंडळाकडून प्रमाणित करून घेण्यात आले आहेत.
३. या प्रयोजनासाठी येणारा खर्च “मागणी क्रमांक ए-२, २०१५-निवडणूका, १०३-मतदार याद्या तयार करणे व त्यांचे मुद्रण, ( ००) (०१) मतदार याद्या तयार करणे व त्यांचे मुद्रण (२०१५००३२), १३ कार्यालयीन खर्च" या लेखाशीर्षाखाली सन २०२२-२३ या आर्थिक वर्षासाठी मंजूर अनुदानातून भागविण्यात यावा.
# Page 2
शासन निर्णय क्रमांक: ईएलआर-२०२२/प्र.क्र. ८६८/२२/का.३३
४. हा शासन निर्णय वित्त विभागाच्या अनऔपचारिक संदर्भ क्रमांक : ९/२०२३/व्यय-४, दिनांक ११.०१.२०२३
अन्वये प्राप्त झालेल्या मान्यतेस अनुलक्षुन निर्गमित करण्यात येत आहे.