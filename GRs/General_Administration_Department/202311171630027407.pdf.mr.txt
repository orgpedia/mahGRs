# Page 1
सन २०२३-२४ या आर्थिक वर्षात राज्यातील अतिमहत्वाच्या व्यक्तींच्या हवाई प्रवास व इतर अनुषांगिक खर्चासाठी पुरवणी मागणीद्वारे मंजूर निधी वितरीत करणेबाबत.
मुख्य लेखाशिर्ष २०७००१५६(पावसाळी अधिवेशन)
महाराष्ट्र शासन
सामान्य प्रशासन विभाग
शासन निर्णय क्र. बियुडी १७२३/प्र.क्र.२४२/का-२८ अ
हुतात्मा राजगुरु चौक, मादाम कामा रोड,
मंत्रालय, मुंबई-३२.
दि. १७ नोव्हेंबर, २०२३.
वाचा :- १) संचालक,विमान चालन संचालनालय, मुंबई यांचे पत्र क्र.डीए/एडीएम/ ६९९/ २०२३, दि.२१.६.२०२३.
२) महाराष्ट्र (द्वितीय पुरवणी) विनियोजन अधिनियम २०२३(सन २०२३ चा महाराष्ट्र अधिनियम क्र. ३१) दि. २७ जुलै २०२३.
३) शासन परिपत्रक, वित्त विभाग क्र. पूरक २०२३/ प्र.क्र. ६२/ अर्थ-३, दि. २८-०७-२०२३.
प्रस्तावना : राज्यातील अतिमहत्वाच्या व्यक्तींच्या हवाई प्रवास व इतर अनुषांगिक खर्चासाठी मागणी क्र. ए-४ लेखाशिर्ष क्र. २०७००१५६ ( अनिवार्य ) उद्दीष्ट क्र. ५०- इतर खर्च या लेखाशिर्षाअंतर्गत रु.२५.०० कोटी (रु.पंचवीस कोटी फक्त) इतक्या रकमेच्या पुरवणी मागणीच्या प्रस्तावास वित्त विभागाच्या व्यय अग्रक्रम समितीने मान्यता दिली असून, सदर पुरवणी मागणी जुलै २०२३ च्या पावसाळी अधिवेशनात विधिमंडळात मान्य करण्यात आली आहे. सदर पुरवणी मागणीद्वारे अर्थसंकल्पित करण्यात आलेला रु.२५.०० कोटी (रु. पंचवीस कोटी फक्त) इतका निधी वितरीत करण्यास वित्त विभागाने सहमती दर्शवली आहे. त्यानुसार सदरचा निधी वितरीत करण्याची बाब शासनाच्या विचाराधीन होती.
शासन निर्णय : २. संदर्भ क्र. ३ येथे नमूद वित्त विभागाच्या परिपत्रकान्वये देण्यात आलेल्या सूचना तसेच वित्त विभागाने प्रदान केलेल्या सहमतीस अनुसरून राज्यातील अतिमहत्वाच्या व्यक्तींच्या हवाई प्रवास खर्चासाठी लेखाशिर्ष (२०७००१५६), ५० इतर खर्च अंतर्गत पुरवणी मागणीद्वारे मंजूर करण्यात आलेल्या रु.२५.०० कोटी (रु. पंचवीस कोटी फक्त) इतक्या निधीचे वितरण करून खर्च करण्यास या शासन निर्णयाद्वारे मान्यता देण्यात येत आहे.
३. सदर निधी ज्या बाबींकरीता मंजूर करण्यात आला आहे त्याच बाबींवर खर्च करण्यात येईल याची काटेकोरपणे अंमलबजावणी करण्याची जबाबदारी संचालक, विमानचालन संचालनालन, मुंबई यांची असेल. तसेच सदर निधीचे उपयोगिता प्रमाणपत्रही तात्काळ सादर करण्याची दक्षता घेण्यात यावी.
# Page 2
शासन निर्णय क्रमांकः बियुडी १७२३/प्र.क्र.२४२/का-२८ अ
४. उपरोक्त खर्च मागणी क्र.ए-४, "२०७०- इतर प्रशासकीय सेवा (११४) परिवहन साधनांची खरेदी व परिरक्षण (००) (०२) विमान चालन सल्लागार, महाराष्ट्र शासन (अनिवार्य) ( २०७० ०१५६) " या लेखाशिर्षातंर्गत ५०-इतर खर्च या उद्दीष्टाखाली खर्ची टाकण्यात यावा. सदर खर्चासाठी संचालक, विमानचालन संचालनालय, मुंबई यांना नियंत्रक अधिकारी म्हणून प्राधिकृत करण्यात येत आहे. तसेच उपसंचालक, विमानचालन संचालनालय यांना आहरण व संवितरण अधिकारी म्हणून घोषित करण्यात येत आहे. सदर पुरवणी मागणीद्वारे उपलब्ध करुन दिलेला निधी सन २०२३-२४ या आर्थिक वर्षात खर्ची पडेल याची उपसंचालक, विमानचालन संचालनालय, मुंबई यांनी दक्षता घ्यावी. सदर खर्च ज्या उद्दीष्टासाठी वितरीत करण्यात आला आहे, त्याच उद्दीष्टासाठी खर्च पडतो आहे याबाबत ताळमेळ घालून खातरजमा करावी.
५. सदर शासन निर्णय वित्त विभागाच्या अनौपचारिक संदर्भ क्र.५५७/व्यय-४, दि.१३.११.२०२३ अन्वये प्राप्त झालेल्या सहमतीने निर्गमित करण्यात येत आहे.