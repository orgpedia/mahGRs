# Page 1
मुख्यमंत्री सचिवालयामधील मुख्यमंत्री सहायता निधी कक्षासाठी अधिकारी / कर्मचारी यांच्या सेवा राष्ट्रपती राजवटीच्या कालावधीत देखील चालू ठेवण्यासाठी सावधि पदे निर्माण करुन पदांवर नियुक्ती करण्याबाबत.
महाराष्ट्र शासन
सामान्य प्रशासन विभाग
शासन निर्णय क्र. एमआयएन-१२१९/प्र.क्र.२८३/का-२१
मंत्रालय, मुख्य इमारत, दुसरा मजला,
मादाम कामा रोड, हुतात्मा राजगुरु चौक, मुंबई.
दिनांक :- १५/११/२०१९.
संदर्भ :-१) शासन निर्णय सामान्य प्रशासन विभाग क्र.एमआयएन-१२१४/प्र.क्र.२८८/का-२१, दि.१४/११/२०१४.
२) सामान्य प्रशासन विभाग कार्यालयीन आदेश क्र.एमआयएन-१२१९/प्र.क्र.२७८/का-२१, दि.१३/११/२०१९.
प्रस्तावना : सामान्य प्रशासन विभाग शासन निर्णय दिनांक १४/११/२०१४ अन्वये मुख्यमंत्री सचिवालय, मा.मंत्री/राज्यमंत्री यांचे कार्यालयाच्या आस्थापनेसाठी मंत्री मंडळाच्या कालावधीकरिता सावधि पदे निर्माण करण्यात आली होती. सन्माननीय तत्कालीन मुख्यमंत्री यांनी दिनांक ०८/११/२०१९ रोजी मुख्यमंत्री पदाचा राजीनामा मा. राज्यपाल महोदयांना दिला आहे. तसेच दिनांक १२/११/२०१९ पासून राज्यात राष्ट्रपती राजवट लागू करण्यात आल्याने मंत्री मंडळाचा कालावधी संपुष्टात आला आहे. त्याअनुषंगाने दि. १४/११/२०१४ अन्वये निर्माण करण्यात आलेली सावधि पदे संपुष्टात आल्याने मा. मुख्यमंत्री/मंत्री/राज्यमंत्री यांचे कार्यालयातील कार्यरत अधिकारी / कर्मचारी यांच्या सेवा संदर्भाधिन दि.१३/११/२०१९ रोजीच्या आदेशान्वये त्यांच्या मुळ विभागात / कार्यालयात प्रत्यावर्तीत करण्यात आलेल्या आहेत. तथापि मुख्यमंत्री सहायता निधीसाठी कोल्हापूर व सांगली जिल्ह्यातील पूर परिस्थितीस अनुसरुन मोठ्या प्रमाणात देणग्या प्राप्त झालेल्या आहेत. सदर देणगी रक्कमांचे Reconciliation, लेखा विषयक कामकाज आणि देणगिदारांना पोच-पावती देण्याचे काम चालू असून या कामाचा अवाका आणखी काही कालावधीसाठी चालू राहणार आहे त्यामुळे मुख्यमंत्री सहायता निधी कक्षातील अधिकारी/कर्मचारी यांच्या सेवा राष्ट्रपती राजवटीच्या कालावधीत देखील चालू ठेवण्याची बाब शासनाच्या विचाराधीन होती.
शासन निर्णय : मुख्यमंत्री सचिवालयामधील मुख्यमंत्री सहायता निधी हा सार्वजनिक न्यास असून देणगी रक्कमांचे Reconciliation, लेखा विषयक कामकाज आणि देणगिदारांना पोच-पावती देणे या कामासाठी सहायक संचालक, निधी व लेखा यांचे १ सावधि पद व सहायक लेखा अधिकारी यांचे २ सावधि पदे निर्माण करण्यास व ती राष्ट्रपती राजवटीच्या कालावधीत चालू ठेवण्यास शासन मंजूरी देत आहे. तसेच सावधि पदे दिनांक १३/११/२०१९ पासून पुढे चालू ठेवण्यात येत आहे.
# Page 2
शासन निर्णय क्रमांकः एमआयएन-१२१९/प्र.क्र.२८३/का-२१
२. मुख्यमंत्री सचिवालयामधील मुख्यमंत्री सहायता निधी कक्षात मंजूर करण्यात आलेल्या सावधि पदांवर खालील अधिकारी/कर्मचारी यांची नियुक्ती करण्यात येत आहे :
-----------------------------------------------------------------------------------------------------------------------
| अ.क्र. | कर्मचाऱ्याचे नांव | पदनाम व मुळ कार्यालय | वेतनश्रेणी | मुख्यमंत्री सहायता निधी कक्षातील नियुक्तीचे पद |
| १. | श्री.सुभाष नागप | सहायक संचालक, लेखा व कोषागारे संचालनालय, मुंबई. | एस-२० : ५६१००-१७७५०० | सहायक संचालक, निधी व लेखा |
| २. | श्री.मिलिंद काबाडी | सहायक लेखा  |  अधिकारी, लेखा व कोषागारे संचालनालय, मुंबई. | एस-१५ : ४१८००-१३२३०० | सहायक लेखा अधिकारी |
| ३. | श्री.दिपक खानविलकर | सहायक लेखा  |  अधिकारी, लेखा व कोषागारे संचालनालय, मुंबई. | एस-१५ : ४१८००-१३२३०० | सहायक लेखा अधिकारी |
-----------------------------------------------------------------------------------------------------------------------
३. वरील पदांवरील वेतन व भत्त्याचा खर्च मंत्री कार्यालयातील अधिकारी/कर्मचारी वृंदावरील वेतन, लेखाशिर्ष, “मागणी क्र.ए-४-२०५२ सचिवालय सर्वसाधारण सेवा (००) (०३), मंत्र्यांचा स्वीय कर्मचारी वर्ग (२०५२००३४), या लेखाशिर्षातून मंजूर अनुदानातून भागविण्यात यावा.
४. सदर शासन निर्णय वित्त विभागाच्या सहमतीने व त्या विभागाच्या अनौपचारिक संदर्भ क्र.३६८/व्यय-४, दि.१३/११/२०१९ अन्वये निर्गमित करण्यात येत आहे.
# Page 3