# Page 1
NICSI च्या पॅनलवरील KPMG या व्यावसायिक संस्थेस मुदतवाढ देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक :- संकीर्ण-२०१७/प्र.क्र.७५३/१७/३३
मंत्रालय, मादाम कामा रोड, हुतात्मा राजगुरू चौक,
मुंबई- ४०००३२.
दिनांक : २५ फेब्रुवारी, २०२१
वाचा - १. शासन निर्णय क्रमांक :- संकीर्ण-२०१७/प्र.क्र.७५३/१७/३३, दि. २८.०३.२०१९.
२. शासन निर्णय क्रमांक :- संकीर्ण-२०१७/प्र.क्र.७५३/१७/३३, दि.०४.०४.२०१९.
३. शासन निर्णय क्रमांक :- संकीर्ण-२०१७/प्र.क्र.७५३/१७/३३, दि.०९.१०.२०१९.
४. शासन निर्णय क्रमांक :- संकीर्ण-२०१७/प्र.क्र.७५३/१७/३३, दि.०२.०१.२०२०.
५. शासन निर्णय क्रमांक :- संकीर्ण-२०१७/प्र.क्र.७५३/१७/३३, दि.११.०८.२०२०.
शासन निर्णय :
सन २०१९ मध्ये महाराष्ट्रात लोकसभा व विधानसभा या दोन्हींसाठी निवडणूक होणे अपेक्षित असल्यामुळे मतदारांचा सहभाग वाढावा याकरिता स्वीप (SVEEP) अंतर्गत हाती घेणाऱ्या कार्यक्रमांची प्रभावी अंमलबजावणी व्हावी तसेच त्यासाठीचा आराखडा तयार करणे, अभिलेख तयार करणे इ. कामांसाठी व्यावसायिक व तज्ञ स्वरुपाच्या मनुष्यबळाची नियुक्ती करण्यात यावी, या हेतुने दि. २८.०३.२०१८ च्या शासन निर्णयान्वये प्रथम दिनांक ०५.०४.२०१८ ते दि.०६.०४.२०१९ या कालावधीसाठी NICSI च्या पॅनेलवरील M/s KPMG या संस्थेची नियुक्ती करण्यात आली होती. त्यानंतर M/s KPMG यासंस्थेला दि.०४.०४.२०१९ च्या शासन निर्णयान्वये पहिल्यांदा दि.०७.०४.२०१९ ते दि.१५.०६.२०१९ पर्यंत, दिनांक ०९.१०.२०१९ च्या शासन निर्णयान्वये दुसऱ्यांदा दि.१६.०६.२०१९ ते दि.१५.१२.२०१९ पर्यंत, दि.०२.०१.२०२० च्या शासन निर्णयान्वये तिसऱ्यांदा दि. १६.१२.२०१९ ते दि.१५.०६.२०२० पर्यंत व दि.११.०८.२०२० रोजीच्या शासन निर्णयान्वये दि.१६.०६.२०२० ते दि.१५.१२.२०२० पर्यंत मुदत वाढ देण्यात आलेली आहे.
२. सदर M/s KPMG या संस्थेची मुदत दि.१५.१२.२०२० रोजी मुदत संपलेली आहे. तथापी, M/s KPMG या संस्थेकडून पूरविलेल्या मनुष्यबळास या कार्यालयाने स्वतंत्र प्रशिक्षण दिले आहे. SVEEP कार्यक्रमांतर्गत हाती घेण्यात येणाऱ्या कार्यक्रमांचे प्रभावी अंमलबजावणी व्हावी, तसेच त्यासाठी आराखडा तयार करणे, अभिलेख तयार करणे, आयोगास अभिप्रेत असलेले अहवाल तयार करणे, याव्यतिरिक्त M/s KPMG या संस्थेस सोपविण्यात आलेले नवीन काम निवडणूकीशी संबंधित अधिकारी / कर्मचारी यांना ऑनलाईन प्रशिक्षण देण्यासाठी e-Learning Management System (e-LMS) व आयोगाच्या निर्देशांनुसार पहिल्या, दुसऱ्या व तिसऱ्या मजल्यांवरील मतदान केंद्रे तळ मजल्यावर आणण्यासाठी Portable Polling Station संदर्भातील कामकाज करण्यासाठी M/s KPMG या संस्थेला दि.१६.१२.२०२० ते दि.१५.१२.२०२१ या कालावधीसाठी पूर्वलक्षी प्रभावाने मुदतवाढ देण्यात येत आहे.
# Page 2
शासन निर्णय क्रमांक: संकीर्ण-२०१७/प्र.क्र.७५३/१७/३३
३. याकरिता होणारा खर्च “२०१५- निवडणूक अंतर्गत १०३ मतदार याद्या तयार करणे व त्यांचे मुद्रण, (००) (०१) मतदार याद्या तयार करणे व त्यांचे मुद्रण १३ कार्यालयीन खर्च, संकेतांक २०१५००३२" या लेखाशिर्षाखालील तरतूदीमधून भागविण्यात येईल.
४. हा शासन निर्णय प्रकल्प अंमलबजावणी समितीने दिलेल्या मान्यतेच्या अनुषंगाने निर्गमित करण्यात येत आहे.