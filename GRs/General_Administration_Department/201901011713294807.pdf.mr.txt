# Page 1
RCS-उडान योजनेसाठी करण्यात आलेल्या वार्षिक तरतुदीच्या २% रक्कम आस्थापना खर्च (Establishment Charges) म्हणून आकारण्यास मंजुरी देण्याबाबत.
महाराष्ट्र शासन
सामान्य प्रशासन विभाग
शासन निर्णय क्र :- मविवि-१२१८/प्र.क्र.१४७/२८-अ
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक - २० डिसेंबर, २०१८
वाचा:- १. शासन निर्णय क्र.मविवि-१२१७/प्र.क्र.१७४/२८-अ, दि.१० नोव्हेंबर २०१७ २. उपाध्यक्ष तथा व्यवस्थापकीय संचालक, महाराष्ट्र विमानतळ विकास कंपनी, मुंबई यांचे पत्र क्र.MADC/RCS/०६३६, दि. १४ ऑगस्ट, २०१८
प्रस्तावना केंद्र शासनाच्या RCS - उडान योजनेंतर्गत राज्य शासनामार्फत विमानतळ परिचालक
तसेच विमानसेवा पुरवठादार कंपन्यांना मोफत जमीन, मोफत सुरक्षा व अग्निशमन सुविधा, वीज,
पाणी बिलांत ५० टक्के सवलत, २० टक्के VGF, इंधनावर १ टक्का व्हॅट, इ. सवलती पुरविण्यात
येत आहेत. सदर योजनेच्या अंमलबजावणीसाठी राज्य शासनाने उपरोक्त संदर्भाधीन क्र. १
येथील शासन निर्णयान्वये महाराष्ट्र विमानतळ विकास कंपनीची “नोडल एजन्सी” म्हणून
नेमणूक केलेली आहे. याबाबत, RCS - उडान या योजनेसाठी करण्यात आलेल्या वार्षिक
तरतुदीच्या २ टक्के इतकी रक्कम योजनेच्या अंमलबजावणीसाठी आस्थापना खर्च
(Establishment Charges) म्हणून आकारण्यास मंजुरी देण्याबाबत प्रस्ताव महाराष्ट्र विमानतळ
विकास कंपनीने शासनास सादर केला होता. सदर प्रस्तावाच्या अनुषंगाने शासनाने
खालीलप्रमाणे निर्णय घेतलेला आहे.
शासन निर्णय
RCS - उडान या योजनेसाठी करण्यात आलेल्या वार्षिक तरतुदीच्या २ टक्के इतकी
रक्कम सदर योजनेच्या अंमलबजावणीसाठी महाराष्ट्र विमानतळ विकास कंपनीला आस्थापना
खर्च (Establishment Charges) म्हणून आकारण्यास मान्यता देण्यात येत आहे.
# Page 2
शासन निर्णय क्रमांकः मविवि-१२१८/प्र.क्र.१४७/२८-अ
२. सदरहू खर्च RCS - उडान या योजनेसाठी मागणी क्रमांक एन-७, ३०५३ नागरी
विमानचालन, ०२ विमानतळ, १९० सार्वजनिक क्षेत्रातील व इतर उपक्रमांना सहाय्य, राज्य
योजना (००) (०२) विमानतळाच्या विकासाकरिता महाराष्ट्र विमानतळ विकास कंपनीस सहायक
अनुदान (३०५३०१६४) ३१ सहायक अनुदाने (वेतनेतर) या लेखाशीर्षाखाली संबंधित आर्थिक
वर्षात प्राप्त तरतुदीतून भागविण्यात यावा.
३. याबाबत उपसंचालक, विमानचालन संचालनालय, मुंबई यांना आहरण व संवितरण
अधिकारी तसेच संचालक, विमानचालन संचालनालय, मुंबई यांना नियंत्रक अधिकारी घोषित
करण्यात येत आहे.