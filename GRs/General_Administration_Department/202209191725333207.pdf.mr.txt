# Page 1
महाराष्ट्र शासन
सामान्य प्रशासन विभाग
शासन आदेश क्रमांकः प्रतिनि-१०२२/प्र.क्र.९७/चौदा
मादाम कामा मार्ग,हुतात्मा राजगुरू चौक
मंत्रालय, मुंबई - ४०० ०३२
तारीख: १९ सप्टेंबर, २०२२.
आदेश
डॉ.सुवर्णा खरात, सह सचिव, कौशल्य, रोजगार, उद्योजकता व नाविन्यता विभाग यांची
महाराष्ट्र लोकसेवा आयोगाच्या “सचिव” पदावर खालील अटी व शर्तींच्या अधीन राहून प्रथमत:
तीन वर्ष कालावधीसाठी प्रतिनियुक्तीने नियुक्ती करण्यात येत आहे.
(अ) डॉ.सुवर्णा खरात, सह सचिव ह्या ज्या तारखेला प्रतिनियुक्तीच्या पदावर रूजू होतील त्या तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला ते
आपल्या शासकीय पदाचा कार्यभार पुन्हा स्वीकारतील, त्या तारखेला समाप्त होईल.
(ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर
प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा
अधिकार शासन / सक्षम प्राधिकाऱ्यास राहील.
(क) जर त्यांची सेवा स्वीयेत्तर नियोक्त्याला आवश्यक वाटली नाही, तर त्यांना मूळ
विभागाकडे परत पाठविण्याची मुभा स्वीयेत्तर नियोक्त्याला राहील. मात्र याप्रमाणे परत
पाठविण्यापूर्वी स्वीयेत्तर नियोक्त्याने शासनाला / सक्षम प्राधिकाऱ्याला तीन महिन्यांची नोटीस दिली पाहिजे; आणि
(ड) त्यांनी मूळ विभागाकडे परत जाण्याचा आपला उद्देश आहे, अशी कमीत कमी तीन
महिन्यांची लेखी नोटीस शासनाला / सक्षम प्राधिकाऱ्याला दिल्यानंतर त्यांना मूळ
विभागाकडे परत येण्याची मुभा राहील.
२. म.ना.से.(पदग्रहण अवधी, स्वीयेत्तर सेवा....इ.) नियम १९८१ मधील नियम ४०
(परिशिष्ट-२) मध्ये नमूद केलेल्या अटी व शर्ती विचारात घेऊन, प्रतिनियुक्तीबाबतच्या अटी
व शर्ती, सामान्य प्रशासन विभाग (कार्यासन - ८) व कौशल्य, रोजगार, उद्योजकता व
नाविन्यता विभाग यांनी आपापसात सल्लामसलत करून ठरवाव्यात.
३. डॉ. सुवर्णा खरात, सह सचिव, यांच्या प्रतिनियुक्तीबाबतच्या इतर सर्व प्रशासकीय बाबी
सामान्य प्रशासन विभागामार्फत (कार्यासन-८) हाताळण्यात येतील.
# Page 2
शासन आदेश क्रमांकः प्रतिनि-१०२२/प्र.क्र.९७/चौदा