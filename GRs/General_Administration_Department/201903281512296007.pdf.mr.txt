# Page 1
महाराष्ट्र शासन
सामान्य प्रशासन विभाग
शासन आदेश क्रमांकः कअनि - १११९/प्र.क्र.२४/१४-ब
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
दिनांक: २८ मार्च, २०१९
आदेश
श्रीमती शितल स. निकम, कक्ष अधिकारी, उद्योग, ऊर्जा व कामगार विभाग यांच्या सेवा उद्योग, ऊर्जा व कामगार विभागाच्या अधिपत्याखालील महाराष्ट्र इमारत व इतर बांधकाम कामगार कल्याणकारी मंडळ, पुणे या कार्यालयातील उपकार्यकारी अधिकारी या पदावर प्रतिनियुक्तीने एक वर्ष कालावधीसाठी खालील अटींच्या अधीन राहून सुपूर्द करण्यात येत आहेत.
अ) श्रीमती निकम ज्या तारखेला प्रतिनियुक्तीच्या पदावर रुजू होतील त्या तारखेपासून प्रतिनियुक्तीच्या सेवेचा प्रारंभ होईल त्यानंतर एक वर्षांनी प्रतिनियुक्तीच्या पदाचा कार्यभार सुपूर्द करुन त्यांच्या मूळ विभागात ज्या तारखेला रुजू होतील त्या तारखेला त्यांचा प्रतिनियुक्तीचा कालावधी समाप्त होईल.
ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन/सक्षम प्राधिकारी राखून ठेवील
क) जर त्यांची सेवा स्वीयेत्तर नियोक्त्याला आवश्यक वाटली नाही तर त्यांना मूळ विभागाकडे परत पाठवण्याची मुभा स्वीयेत्तर नियोक्त्याला राहील. मात्र याप्रमाणे परत पाठवण्यापूर्वी स्वीयेत्तर नियोक्त्याने शासनाला/ सक्षम प्राधिकाऱ्याला तीन महिन्यांची नोटीस दिली पाहिजे; आणि
ड) त्यांनी मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला/ सक्षम प्राधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
२. म.ना.से.(पदग्रहण अवधी, स्वीयेत्तर सेवा .. इ) नियम १९८१ मधील नियम ४० (परिशिष्ट- दोन ) मधील तरतुदी विचारात घेऊन उद्योग, ऊर्जा व कामगार विभाग (कामगार ७) व उद्योग, ऊर्जा व कामगार विभाग (प्रशासन ३) यांनी प्रतिनियुक्तीबाबतच्या अटी व शर्ती, आपापसात सल्लामसलत करुन ठरवाव्यात.
३. श्रीमती निकम यांच्या इतर सर्व प्रशासकीय बाबी उद्योग, ऊर्जा व कामगार विभाग (कामगार ७) व उद्योग, ऊर्जा व कामगार विभाग (प्रशासन ३) यांचेमार्फत हाताळण्यात येतील.
४. श्रीमती निकम यांना प्रतिनियुक्तीच्या ठिकाणी रूजू होण्यासाठी उद्योग, ऊर्जा व कामगार विभागाने कार्यमुक्त करावे. श्रीमती निकम यांच्या सेवा लोकसभा निवडणूक २०१९ करीता अधिग्रहीत करण्यात आल्या असल्यास त्यांनी प्रथमत: निवडणूक कामकाजासाठी विहीत केलेले कर्तव्य बजावणे आवश्यक राहील, त्यानंतरच त्यांना प्रतिनियुक्तीसाठी कार्यमुक्त करावे.
# Page 2
शासन आदेश क्रमांकः कअनि - १११९/प्र.क्र. २४/१४-ब