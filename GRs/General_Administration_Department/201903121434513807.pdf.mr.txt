# Page 1
महाराष्ट्र शासन
सामान्य प्रशासन विभाग
शासन आदेश क्रमांक: मावज-२०१९/१२७/प्र.क्र.३३/३४-अ,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
तारीख: ८ मार्च, २०१९
आदेश
आगामी लोकसभा निवडणूकांच्या अनुषंगाने निवडणूकीच्या कामाशी प्रत्यक्षपणे संबंधित असणाऱ्या अधिकाऱ्यांपैकी स्वतःच्या जिल्ह्यात कार्यरत असणाऱ्या अथवा दि. ३१.५.२०१९ पूर्वी एकाच
जिल्ह्यात ३ वर्षे पूर्ण करणाऱ्या अथवा मागील ४ वर्षांपैकी ३ वर्षे एकाच जिल्ह्यात असणाऱ्या अधिकाऱ्यांची ते ज्या जिल्ह्यात कार्यरत आहेत तेथून अन्यत्र बदली करण्यात यावी असे निदेश भारत निवडणूक आयोगाने दि.१६.१.२०१९ च्या पत्रान्वये दिले आहेत. सबब, महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध
अधिनियम, २००५ मधील नियम ५ नुसार माहिती व जनसंपर्क महासंचालनालयातील गट-अ व गट-ब संवर्गातील खाली नमूद केलेल्या अधिकाऱ्यांची कामकाजाच्या व प्रशासकीय सोयीच्या दृष्टीने त्यांच्या नावासमोर स्तंभ ४ मध्ये दर्शविलेल्या ठिकाणी बदलीने पदस्थापना करण्यात येत आहे.
----------------------------------------------------------------------------------------------------------------
|  | अ.क्र. |  |  | अधिकाऱ्याचे नांव |  |  | सध्याचे पद व ठिकाण |  |  | बदलीनंतरचे पद व ठिकाण |  |
| १ | २ | ३ | ४ |
| १ | श्री. अनिरुद्ध जयंत अष्टपुत्रे | जिल्हा माहिती अधिकारी, ठाणे | जिल्हा माहिती अधिकारी, रायगड या रिक्त पदावर |
| २ | श्री. प्रशांत अनंतराव दैठणकर | जिल्हा माहिती अधिकारी, गडचिरोली | जिल्हा माहिती अधिकारी, रत्नागिरी या रिक्त पदावर |
| ३ | डॉ. किरण जनार्दन मोघे | जिल्हा माहिती अधिकारी, नाशिक | जिल्हा माहिती अधिकारी, नंदूरबार या रिक्त पदावर |
| ४ | श्री. प्रमोद सुभाष धोंगडे | माहिती अधिकारी, अकोला | सहायक संचालक (माहिती), वि.मा.का., औरंगाबाद या रिक्त पदावर |
----------------------------------------------------------------------------------------------------------------
वरील अधिकाऱ्यांना बदल्यांच्या पदावर रुजू होण्यासाठी तात्काळ कार्यमुक्त करण्यात येत आहे. सदर अधिकाऱ्यांनी इतर कोणत्याही आदेशाची प्रतिक्षा न करता हेच कार्यमुक्ततेचे आदेश समजून त्यांच्या नावासमोर स्तंभ ४ मध्ये दर्शविलेल्या पदावर तात्काळ रुजू होऊन आवश्यक अहवाल सर्व संबंधित कार्यालयांस तसेच शासनास विनाविलंब सादर करावा. हे आदेश तात्काळ अंमलात येतील. बदली झालेल्या अधिकाऱ्यांची बदलीनंतरच्या पदस्थापनेत बदल करण्यासंबंधीच्या कोणत्याही
विनंतीची दखल घेण्यात येणार नाही व त्या संदर्भात कोणत्याही प्रकारे दबाव आणल्यास संबंधित
अधिकाऱ्याविरुध्द महाराष्ट्र नागरी सेवा (वर्तणूक) नियम, १९७९ अन्वये शिस्तभंगाची कारवाई करण्यात येईल.
# Page 2
शासन निर्णय क्रमांकः मावज-२०१९/१२७/प्र.क्र.३३/३४-अ,