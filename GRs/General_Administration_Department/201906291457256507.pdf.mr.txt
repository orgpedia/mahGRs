# Page 1
लोक आयुक्त कार्यालयास नविन प्रशासन भवन इमारतीमध्ये अतिरिक्त जागा वाटप करणेबाबत.
महाराष्ट्र शासन
सामान्य प्रशासन विभाग,
शासन निर्णय, क्र.शाकाजा-१११९/प्र.क्र.६२/२०१९/२२,
मंत्रालय, मुंबई - ४०० ०३२,
दिनांक: २९ जून, २०१९
प्रस्तावना :
राज्यातील लोक आयुक्त संस्था अधिक बळकट करण्याच्यादृष्टीने राज्य शासनाने आणखी एक उप लोक आयुक्त नियुक्त केले असून लोक आयुक्त कार्यालयातील सांविधिक प्राधिकाऱ्यांची संख्या आता तीन इतकी झाली आहे. मा. लोक आयुक्त आणि मा. उप लोक आयुक्त यांच्या सेवाशर्ती विहित करताना मुंबई उच्च न्यायालयाच्या अनुक्रमे मुख्य न्यायमूर्ती यांच्या सेवाशर्ती विचारात घेतल्या जातात. सदर सेवाशर्तीनुसार मा. लोक आयुक्त यांचा दर्जा मुंबई उच्च न्यायालयाच्या मुख्य न्यायमूर्ती व उप लोक आयुक्त यांचा दर्जा उच्च न्यायालयाच्या न्यायमुर्तीच्या समकक्ष आहे. सबब, उप लोक आयुक्त यांच्यासाठी प्रशस्त दालन व त्यांच्यासाठी असलेल्या कर्मचारी वर्गास बसण्यासाठी नविन प्रशासकीय भवन इमारतीमध्ये आणखी एक कार्यालय आवश्यक होते.
त्यानुषंगाने नविन प्रशासकीय इमारतीमधील उद्योग, उर्जा व कामगार विभागाच्या अखत्यारीतील उद्योग संचालनालयाच्या ताब्यात असलेल्या जागेची प्रत्यक्ष पाहणी केली. सदर पाहणीमध्ये उद्योग संचालनालयाने दुसऱ्या व तिसऱ्या मजल्यावरील जागेत अभिलेख (रेकॉर्ड), खुर्च्या व टेबल अस्ताव्यस्त ठेवल्याचे आढळून आले. उद्योग संचालनालय या कार्यालयास २०६ मंजूर पदे आहेत. सा.बां.वि., शासन निर्णय, दिनांक ७.११.१९८६ नुसार उद्योग संचालनालयास मानकाप्रमाणे ११,०२० चौ.फूट जागा अनुज्ञेय आहे. त्यामुळे नविन प्रशासकीय इमारतीतील दुसऱ्या व तिसऱ्या मजल्यावरील उद्योग संचालनायाने त्यांच्या ताब्यातील एकूण १८,८६९.५५ चौ. फूट जागेपैकी २००० चौ. फूट जागा लोक आयुक्त कार्यालयास वाटप करण्याचा प्रस्ताव शासनाच्या विचाराधीन होता. त्यानुषंगाने आता शासनाने खालीलप्रमाणे निर्णय घेतला आहे: शासन निर्णय : नव्याने नियुक्त झालेले उप लोक आयुक्त यांच्या कार्यालयासाठी उद्योग, उर्जा व कामगार विभागाच्या अखत्यारीतील नविन प्रशासन भवन इमारतीच्या दुसऱ्या व तिसऱ्या मजल्यावरील उद्योग संचालनालयाच्या ताब्यात असलेल्या एकूण १८,८६९.५५ चौ.फूट जागेपैकी २००० चौ.फूट जागा लोक आयुक्त कार्यालयास वाटप करण्यात येत आहे.
२. उद्योग संचालनालय यांनी त्यांच्या ताब्यातील २००० चौ. फूट जागा रिक्त करुन दयावी.
३. कार्यकारी अभियंता, इलाखा शहर (सा.बां.) विभाग, बांधकाम भवन, मुंबई यांनी उपरोक्त जागेबाबत उद्योग संचालनालयाशी विचार विनिमय करुन सलग २००० चौ. फूट जागेचा ताबा संबंधितांना द्यावा व त्याबाबतचा अहवाल शासनास सादर करावा.
# Page 2
शासन निर्णय क्रमांकः शाकाजा-१११९/प्र.क्र.६२/२०१९/२२,