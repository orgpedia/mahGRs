# Page 1
राज्य मुख्य सेवा हक्क आयुक्त कार्यालय, मुंबई येथे प्रतिनियुक्तीने कार्यरत श्री. र.ब. सूद, लिपिक-टंकलेखक यांच्या प्रतिनियुक्तीस मुदतवाढ देण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांक: एएससी १५१७/प्र.क्र.१३७ (भाग-३)/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: २४ फेब्रुवारी, २०२३
वाचा : १) या विभागाचे आदेश क्र. संकीर्ण १०१७/प्र.क्र.११५/१४-अ, दि. ०८-११-२०१७.
२) या विभागाचे आदेश क्र. संकीर्ण १०१७/प्र.क्र.११५/१४-अ, दि. ३१-०८-२०२०.
३) या विभागाचे आदेश क्र. संकीर्ण १०१७/प्र.क्र.११५ (भाग-१)/१४-अ, दि. १४-१२-२०२१.
४) सामान्य प्रशासन विभाग/लो. दि. कक्ष यांचा नस्ती क्र. आरटीएस-२०२१/ प्र.क्र.१२५/ लो.दि.क. वरील दि. १९-१०-२०२२ च्या टिप्पणीन्वये प्राप्त प्रस्ताव.
५) अ.मु.स. (प्र.सु., र. व का.) यांचा नस्ती क्र. आरटीएस-२०२१/प्र.क्र.१२५/लो.दि.क. वरील दि. २२-११-२०२२ च्या टिप्पणीन्वये प्राप्त प्रस्ताव.
शासन आदेश
संदर्भाधिन क्र. १ येथील दिनांक ०८-११-२०१७ रोजीच्या आदेशान्वये श्री. र.ब. सूद, लिपिक टंकलेखक, कृषि व पदुम विभाग यांची राज्य मुख्य सेवा हक्क आयुक्त यांच्या मुख्यालयात २ वर्षाच्या कालावधीसाठी प्रतिनियुक्तीने नियुक्ती करण्यात आली होती. त्यानुसार श्री. सूद हे दि. २१-११-२०१७ रोजी राज्य मुख्य सेवा हक्क आयुक्त यांच्या मुख्यालयात रूजू झाले होते. श्री. सूद यांचा सदर २ वर्षाचा प्रतिनियुक्तीचा कालावधी दि. २०-११-२०१९ रोजी संपुष्टात आला होता. यास्तव श्री. सूद यांच्या प्रतिनियुक्तीस संदर्भाधिन क्र. २ येथील दि. ३१-०८-२०२० च्या आदेशान्वये ३ ऱ्या व ४ थ्या वर्षासाठी (दोन वर्षाची) व संदर्भाधिन क्र. ३ च्या आदेशान्वये ५ व्या वर्षासाठी (एक वर्ष) मुदतवाढ देण्यात आलेली होती.
श्री. सूद यांच्या ५ वर्षाच्या प्रतिनियुक्तीचा कालावधी (मुदतवाढीसह) दि. २०-११-२०२२ रोजी संपुष्टात आलेला आहे.
२. सामान्य प्रशासन विभाग/लो.दि. कक्ष यांनी संदर्भाधीन क्र. ४ व ५ च्या येथील प्रस्तावान्वये श्री. सूद यांच्या प्रतिनियुक्तीस प्रशासकीय कारणास्तव एक वर्ष मुदतवाढ देण्याची विनंती केली आहे.
३. सामान्य प्रशासन विभाग/लो. दि. कक्ष यांनी संदर्भाधीन क्र. ४ व ५ च्या येथील प्रस्तावामध्ये नमूद केलेले प्रशासकीय कारण विचरात घेता, श्री. सूद यांच्या प्रतिनियुक्तीस ६ व्या वर्षासाठी मुदतवाढ देण्याबाबतची विनंती शासन स्तरावर मान्य करण्यात आली आहे. या आदेशान्वये श्री. सूद यांच्या प्रतिनियुक्तीस (दिनांक २१-११-२०२२ ते दिनांक २०-११-२०२३ पर्यंत) एक वर्ष मुदतवाढ देण्यात येत आहे.
४. प्रतिनियुक्ती संदर्भात सर्व अटी व शर्ती संदर्भाधीन क्र. १ च्या शासन आदेशात नमूद केल्याप्रमाणे असतील. श्री. सूद, यांच्या प्रतिनियुक्तीसंदर्भातील सदर मुदतवाढ ही अंतिम स्वरुपाची असून, त्यांना या पुढे कोणतीही मुदतवाढ देण्यात येणार नाही. तसेच त्यांना मुदतवाढ देण्याबाबतचा प्रस्ताव पुन्हा राज्य मुख्य सेवा हक्क आयुक्त कार्यालय, मुंबई तसेच सामान्य प्रशासन विभाग/लो.दि.कक्ष यांनी या विभागाकडे सादर करु नये. दिनांक २०-११-२०२३ रोजी प्रतिनियुक्तीचा मुदतवाढीचा कालावधी समाप्त होताच त्यांच्या सेवा त्यांच्या मूळ विभागास म्हणजेच कृषि व पदुम विभागास परत करण्यात याव्यात.
# Page 2
शासन आदेश क्रमांक: एएससी १५१७/प्र.क्र.१३७ (भाग-३)/१४-अ
५. श्री. र.ब.सूद, लिपिक-टंकलेखक यांच्या अन्य सर्व प्रशासकीय बाबी कृषि व पदुम विभाग व सामान्य प्रशासन विभाग/लो. दि. कक्ष यांच्यामार्फत हाताळण्यात येतील.