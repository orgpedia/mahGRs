# Page 1
प्रधान लेखाशीर्ष २०५९ - हुतात्मा स्मारकांचे परिरक्षण व निगा या योजनेंतर्गत सन २०१८-१९ ( एप्रिल २०१८ ते डिसेंबर २०१८) या वित्तीय वर्षाकरिता अर्थसंकल्पीय अनुदान वितरण.
महाराष्ट्र शासन
सामान्य प्रशासन विभाग
शासन निर्णय क्रमांक : बियुडी-१४१८/प्र.क्र. ७८/२०१८/स्वासैक-१
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक - ०२ जून, २०१८.
वाचा: - शासन परिपत्रक वित्त विभाग क्रमांक-अर्थसं-२०१८/प्र.क्र.६९/अर्थ-३, दिनांक ०२ एप्रिल २०१८
प्रस्तावना :
उपरोक्त संदर्भाधीन शासन परिपत्रकात नमूद केल्यानुसार वित्तीय वर्ष २०१८-१९ च्या अर्थसंकल्पावर मागणीनिहाय चर्चा होऊन विधान मंडळाने महाराष्ट्र विनियोजन विधेयक २०१८ मंजूर केलेल आहे. सदर विधेयक महाराष्ट्र शासन राजपत्र असाधारण भाग -४, दि. २७ मार्च २०१८मध्ये अधिनियम क्र. २२ (बावीस) म्हणून प्रसिध्द करण्यात आले आहे. त्यानुसार सन २०१८-१९ चे नऊमाही अनुदान (एप्रिल २०१८ ते डिसेंबर २०१८ पर्यंत) वितरणसाठी प्रशासकीय विभागाच्या संबंधीत सह/ उपसचिवांच्या स्वाधीन करण्यात आले आहे. या कार्यासनाशी संबंधीत लेखाशीर्ष २०५९ - हुतात्मा स्मारकांचे परिरक्षण व निगा, (२०५९ ००१५) या योजनेसाठीचे सन २०१८-१९ साठीचे अनुदान संबंधीत जिल्हाधिका-यांच्या स्वाधीन करण्याचा प्रस्ताव शासनाच्या विचाराधीन आहे.
शासन निर्णय : सन २०१८-१९ या वित्तीय वर्षाकरिता, प्रधान लेखाशीर्ष २०५९ हुतात्मा स्मारकांचे परिरक्षण व निगा, (२०५९ ००१५) या योजनेसाठी रु.६,२०,६०,०००/- (रुपये सहा कोटी वीस लाख साठ हजार फक्त) इतकी तरतूद अर्थसंकल्पीत आहे. या रकमेपैकी रु. ६,००,००,०००/- (रुपये सहा कोटी फक्त ) इतकी रक्कम हुतात्मा स्मारकांच्या तिस-या टप्प्यातील मुलभूत कामांसाठी असून सदर निधीच्या वितरणाचे आदेश स्वतंत्र्यरित्या निर्गमित करण्यात येतील.
उर्वरीत रु २०,६०,०००/- (रु. वीस लाख साठ हजार फक्त) इतकी रक्कम, स्थायी आदेशानुसार प्रति स्मारक रु.१०,०००/- (रु. दहा हजार फक्त) याप्रमाणे राज्यातील २०६ हुतात्मा स्मारकांचे परिरक्षण व निगा यासाठी आहे. सदर रु.२०,६०,०००/- (रु. वीस लाख साठ हजार फक्त) इतक्या तरतुदीपैकी, शासन परिपत्रक वित्त विभाग क्रमांक- अर्थसं - २०१८/प्र.क्र.६९/अर्थ-३, दिनांक ०२ एप्रिल २०१८ मधील तरतुदीनुसार ७०% च्या मर्यादेत रु १४,४२,०००/- (रु. चौदा लाख बेचाळीस हजार फक्त) इतके अनुदान संबंधीत जिल्हाधिका-यांना त्यांच्या जिल्ह्यांच्या समोर दर्शविलेल्या हुतात्मा स्मारकांच्या प्रमाणात वितरित करण्यात येत आहे.
२. सर्व जिल्हाधिका-यांनी त्यांना वितरित केलेल्या अनुदानापेक्षा अधिक खर्च होणार नाही, तसेच शासन मान्यता प्राप्त बाबीसाठीच खर्च करण्याबाबत दक्षता घ्यावी. तसेच मासिक निधी वितरण प्रणालीनुसार अनुदान खर्च करण्यात यावे.
# Page 2
शासन निर्णय क्रमांकः बियुडी-१४१८/प्र.क्र. ७८/२०१८/स्वासैक-१
३. जिल्हाधिका-यांना वितरीत केलेल्या निधीतून खर्च केलेल्या अनुदानाच्या रकमांचा ताळमेळ महालेखापाल -१, मुंबई / महालेखापाल - २, नागपूर यांचेकडे विहित कालावधीत करून खर्चमेळाचा मासिक अहवाल शासनास नियमितपणे सादर करावा. याप्रकरणी शासन परिपत्रक क्र. खर्चमेळ २०११/ प्र.क्र.१३९/२०११/स्वासैक-१, दिनांक १६/०८/२०११ नुसार कार्यवाही करावी.
४. याप्रित्यर्थचा चालू आर्थिक वर्षातील खर्च मागणी क्र. ए-४ २०५९ - सार्वजनिक बांधकामे, (८०) सर्वसाधारण, ०५३-परिरक्षण व दुरुस्ती, (००) (०१) हुतात्मा स्मारकांचे परिरक्षण व निगा यासाठी सहायक अनुदान (२०५९ ००१५) दत्तमत (योजनेतर) या लेखाशीर्षाखालील सन २०१८-१९ या वित्तीय वर्षाच्या मंजूर अंदाजपत्रकीय तरतुदीतून भागविण्यात यावा आणि त्याच लेखाशीर्षाखाली खर्ची टाकण्यात यावा.
# Page 3