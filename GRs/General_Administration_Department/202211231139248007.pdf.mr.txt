# Page 1
प्रशासन उत्तरदायी, सुलभ, स्वच्छ, पारदर्शी आणि गतीमान करण्याकरिता सुशासन नियमावली तयार करण्यासाठी स्थापन करण्यात आलेल्या समितीस मुदतवाढ देणेबाबत....
महाराष्ट्र शासन
सामान्य प्रशासन विभाग
शासन निर्णय क्र. सुशानि २०२२/प्र.क्र.२८/१८-अ
मंत्रालय, मुंबई-४०० ०३२.
दिनांक :- २३ नोव्हेंबर, २०२२.
वाचा : १) शासन निर्णय,सामान्य प्रशासन विभाग, क्रमांक- सुशानि २०२२/प्र.क्र.२८/१८-अ, दिनांक २७ मे. २०२२.
२) शासन निर्णय,सामान्य प्रशासन विभाग, क्रमांक- सुशानि २०२२/प्र.क्र.२८/१८-अ,
दिनांक ८ ऑगस्ट, २०२२.
३) शासन निर्णय,सामान्य प्रशासन विभाग, क्रमांक- सुशानि २०२२/प्र.क्र.२८/१८-अ,
दिनांक १२ सप्टेंबर, २०२२.
प्रस्तावना: प्रशासन उत्तरदायी, सुलभ, स्वच्छ, पारदर्शी आणि गतीमान करण्याकरिता सुशासन नियमावलीचा (Manual of Good Governance ) मसुदा तयार करुन शासनास सादर करण्यासाठी संदर्भाधीन दिनांक २७ मे, २०२२ च्या शासन निर्णयाअन्वये सुशासन समितीची स्थापना करण्यात आलेली आहे. सुशासन नियमावलीचा (Manual of Good Governance) मसुदा तयार करुन शासनास सादर करण्याकरिता समितीस ६ महिन्याचा कालावधी (दि.२७ मे, २०२२ ते २६ नोव्हेंबर, २०२२) देण्यात आला आहे. सदर समितीने सुशासन नियमावलीचा मसुदा तयार करुन शासनास सादर करण्यासाठी मुदतवाढ देण्याची विनंती केली आहे. सदर विनंतीच्या अनुषंगाने सुशासन समितीस मुदतवाढ देण्याची बाब शासनाच्या विचाराधीन होती.
शासन निर्णयः शासन निर्णय दिनांक २७ मे, २०२२ अन्वये प्रशासन उत्तरदायी, सुलभ, स्वच्छ, पारदर्शी आणि गतीमान करण्याकरिता सुशासन नियमावलीचा (Manual of Good Governance ) मसुदा तयार करुन शासनास सादर करण्यासाठी स्थापन करण्यात आलेल्या सुशासन समितीची मुदत दिनांक २६.११.२०२२ रोजी संपुष्टात येत आहे. समितीने केलेल्या विनंतीच्या अनुषंगाने सुशासन नियमावलीचा मसुदा तयार करुन शासनास सादर करण्याकरिता समितीस या शासन निर्णयान्वये दिनांक २७.११.२०२२ पासून पुढील ३ महिने मुदतवाढ देण्यात येत आहे.
# Page 2