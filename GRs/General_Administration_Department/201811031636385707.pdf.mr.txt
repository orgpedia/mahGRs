# Page 1
शैक्षणिक आणि सामाजिकदृष्ट्या मागास (ईएसबीसी) प्रवर्गाकरिता आरक्षणाच्या तरतुदीनुसार दिलेल्या तदर्थ नियुक्त्यांना मा. उच्च न्यायालयाच्या दि.०१ नोव्हेंबर, २०१८ च्या अंतरीम आदेशाच्या अनुषंगाने मुदतवाढ देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: बीसीसी २०१३/प्र.क्र.३५४/भाग-४/२०१३ / १६-ब मादाम कामा मार्ग, हुतात्मा राजगुरु चौक,
मंत्रालय, मुंबई -४०० ०३२.
दिनांक : ०३ नोव्हेंबर, २०१८.
वाचा: १. सामान्य प्रशासन विभाग, शासन शुद्धिपत्रक क्रमांक बीसीसी २०१३/प्र.क्र.३५४/ भाग-२/ २०१३/१६-ब,दि.२ डिसेंबर,२०१५ २. सामान्य प्रशासन विभाग, शासन निर्णय बीसीसी २०१३/प्र.क्र.३५४/भाग-४/२०१३/१६-ब, दि. १७ मे, २०१७ ३. सामान्य प्रशासन विभाग, शासन निर्णय बीसीसी २०१३/प्र.क्र.३५४/भाग-४/२०१३/१६-ब, दि. ९ नोव्हेंबर,२०१७ ४. सामान्य प्रशासन विभाग, शासन निर्णय बीसीसी २०१३/प्र.क्र.३५४/भाग-४/२०१३/१६-ब, दि. ०४ मे,२०१८
प्रस्तावना : मा.उच्च न्यायालयाने रिट याचिका क्र. ३१५१/२०१४ वर दि. ७/४/२०१५ रोजी दिलेल्या अंतरिम आदेशानुसार सामान्य प्रशासन विभागाच्या उपरोक्त सदर्भ क्र.१ येथील दि.२.१२.२०१५ च्या शासन शुद्धिपत्रकान्वये शैक्षणिक आणि सामाजिकदृष्ट्या मागास (ईएसबीसी) प्रवर्गाकरिता आरक्षणाच्या तरतुदीनुसार सरळसेवा भरतीसाठी व शैक्षणिक संस्थामधील प्रवेशांसदर्भात खालीलप्रमाणे आदेश निर्गमित करण्यात आले होते
अ) शासकीय व निमशासकीय सेवेतील रिक्त पदांसाठी दि.१४.११.२०१४ पूर्वी, शैक्षणिक व सामाजिकदृष्टया मागास प्रवर्गासाठी असलेल्या आरक्षणासह जाहिरात दिली असल्यास, अशा पदांवर मा. उच्च न्यायालयाचा अंतिम निर्णय होईपर्यंत खुल्या प्रवर्गातील, गुणवत्तेनुसार पात्र उमेदवारांमधून तात्पुरत्या स्वरूपात जास्तीत जास्त ११ महिन्यांच्या कालावधीसाठी किंवा सदर न्यायालयीन प्रकरणाचा अंतिम निर्णय, यापैकी जे अगोदर घडेल त्या कालावधीकरिता,तदर्थ स्वरूपात नेमणुका करण्यात याव्यात.
ब) उपरोक्त नेमणूका या मा. उच्च न्यायालय, मुंबई येथे दाखल झालेल्या रिट याचिका क्र.३१५१/२०१४ श्री.संजीत शुक्ला विरुद्ध महाराष्ट्र शासन व इतर संलग्न याचिका या प्रकरणी होणा-या अंतिम निर्णयाच्या अधिन राहून करण्यात येतील, ही बाब संबंधितांच्या नियुक्ती आदेशात स्पष्टपणे नमूद करण्यात यावी.
२. वरिल आदेशास अनुसरून देण्यात आलेल्या नियुक्त्यांचा ११ महिन्यांचा कालावधी संपुष्टात आल्यामुळे सदर नियुक्त्यांना मुदतवाढ देण्यासंदर्भात राज्य शासनाच्या वतीने मा. उच्च न्यायालय,मुंबई येथे दाखल करण्यात आलेल्या दिवाणी अर्ज क्र.२५/२०१८ वर मा.उच्च न्यायालयाने
# Page 2
शासन निर्णय क्रमांक: बीसीसी २०१३/प्र.क्र.३५४/भाग-४/२०१३/१६-ब
दिनांक ०२.०५.२०१८ रोजी दिलेल्या अंतरिम आदेशानुसार उपरोक्त संदर्भ क्र.४ येथिल शासन निर्णयानुसार या तदर्थ नियुक्त्या दि.३ नोव्हेंबर,२०१८ पर्यंत पुढे चालू ठेवण्यासंदर्भात आदेश निर्गमित करण्यात आले होते.
३. उपरोक्त तदर्थ नियुक्त्यांचा कालावधी दि.३ नोव्हेंबर, २०१८ रोजी संपुष्टात येत असल्यामुळे तसेच मा. उच्च न्यायालय, मुंबई येथे दाखल झालेल्या रिट याचिका क्र.३१५१/२०१४ श्री. संजीत शुक्ला विरूद्ध महाराष्ट्र शासन व इतर संलग्न याचिका या प्रकरणी अद्याप मा.उच्च न्यायालयाचा अंतिम निर्णय न झाल्यामुळे सदर नियुक्त्यांना आणखी मुदतवाढ देण्याबाबत राज्य शासनाच्यावतीने मा.उच्च न्यायालय, मुंबई येथे दिवाणी अर्ज लॉजिंग क्र.३०५७१/२०१८ दाखल करण्यात आला होता. सदर दिवाणी अर्जावर मा. उच्च न्यायालय, मुंबई यांनी दि.०१ नोव्हेंबर, २०१८ रोजी दिलेल्या अंतरिम आदेशानुसार सदर तदर्थ नियुक्त्यांना मुदतवाढ देण्याची बाब शासनाच्या विचाराधीन होती.
शासन निर्णय: मा.उच्च न्यायालय, मुंबई येथे प्रलंबित असलेल्या जनहित याचिका क्रमांक १४९/२०१४ यामध्ये शासनाने दाखल केलेल्या दिवाणी अर्ज लॉजिंग क्र.३०५७१/२०१८ वर मा. उच्च न्यायालयाने दि.०१.११.२०१८ रोजी दिलेले अंतरिम आदेश खालीलप्रमाणे आहे :
For the reasons stated in the civil application, the same is allowed in terms of prayer clause (a). In view of this order, the C.A. St. No. ३०९५६ of २०१८ does not survive and the same is disposed of accordingly.
२. राज्य शासनाच्यावतीने मा.उच्च न्यायालय, मुंबई येथे दाखल करण्यात आलेल्या दिवाणी अर्ज लॉजिंग क्र.३०५७१/२०१८ मधील prayer clause (a) खालीलप्रमाणे आहे
a) This Hon'ble Court be pleased to allow the present Civil Application and further be pleased to allow the appointments, which have been allowed to continue for another six months from the date of ३rd May,२०१८ vide interim order dated 2nd May,२०१८ passed by the Hon'ble High Court in Civil Application no.२५/२०१८ in Public Interest Litigation No.१४९ of २०१४ on temporary and/or ad-hoc basis, for period of another११ months or till the final disposal of the abovementioned Public Interest Litigation and other connected petitions whichever is earlier, which shall be subject to the final outcome of the abovementioned Public Interest Litigation and other connected petitions.
२. मा.उच्च न्यायालयाच्या दि.७.४.२०१५ रोजीच्या अंतरिम आदेशानुसार देण्यात आलेल्या व दि. २.५.२०१८ च्या अंतरिम आदेशानुसार दि.३.११.२०१८ पर्यंत चालू ठेवण्यात आलेल्या तदर्थ स्वरूपातील नेमणुका, मा.उच्च न्यायालयाच्या उपरोक्त दि.०१.११.२०१८ च्या अंतरिम आदेशानुसार निव्वळ तात्पुरत्या स्वरूपात पुढील ११ महिने म्हणजेच दि. २ ऑक्टोबर, २०१९ पर्यंत अथवा मा.उच्च न्यायालय, मुंबई येथे दाखल झालेल्या जनहितार्थ याचिका क्र.१४९/२०१४ व इतर संलग्न याचिका या न्यायालयीन प्रकरणांचा अंतिम निर्णय, यापैकी जे अगोदर घडेल त्या कालावधीकरिता चालू ठेवण्यास शासनाची मान्यता देण्यात येत आहे. ही मुदतवाढ मा. उच्च न्यायालय, मुंबई येथे दाखल पृष्ठ ४ पैकी २
# Page 3
शासन निर्णय क्रमांक: बीसीसी २०१३/प्र.क्र.३५४/भाग-४/२०१३/१६-ब
झालेल्या जनहितार्थ याचिका क्र.१४९/२०१४ व इतर संलग्न याचिका या न्यायालयीन प्रकरणांच्या अंतिम निर्णयाच्या अधिन राहून देण्यात येत आहे.
३. सदर शासन निर्णय राज्यातील सर्व शासकीय, निमशासकीय कार्यालये, सेवामंडळे, महानगरपालिका, नगरपालिका, स्थानिक स्वराज्य संस्था, जिल्हा परिषदा, महामंडळे, शासकीय अनुदान प्राप्त शैक्षणिक संस्था, विद्यापीठे, सहकारी संस्था, शासकीय उपक्रम व शासनाच्या अधिपत्याखालील किंवा शासनाने अनुदान दिलेली मंडळे या सर्वांना लागू राहील. याबाबत सर्व प्रशासकीय विभागांनी त्यांच्या अधिनस्त असलेल्या सर्व क्षेत्रिय कार्यालयांना/आस्थापनांना योग्य ते आदेश तात्काळ निर्गमित करून सदर आदेशाची तातडीने अंमलबजावणी करावी.
# Page 4