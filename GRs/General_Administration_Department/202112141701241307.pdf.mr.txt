# Page 1
राज्य मुख्य सेवा हक्क आयुक्त यांच्या कार्यालयातील प्रतिनियुक्तीस अंतिम मुदतवाढ देण्याबाबत.
श्री.र.ब. सूद, लिपिक-टंकलेखक
महाराष्ट्र शासन
सामान्य प्रशासन विभाग
शासन आदेश क्रमांक: संकीर्ण १०१७/प्र.क्र.११५ (भाग-१)/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १४ डिसेंबर, २०२१
वाचा : १) सामान्य प्रशासन विभाग, क्र. संकीर्ण-१०१७/प्र.क्र.११५/१४-अ, दिनांक ०८-११-२०१७ चे शासन आदेश.
२) सामान्य प्रशासन विभाग, क्र. संकीर्ण-१०१७/प्र.क्र.११५/१४-अ, दिनांक ३१-०८-२०२० चे शासन आदेश.
३) सामान्य प्रशासन विभाग/लो.दि.कक्ष यांचा नस्ती क्र. आरटीएस २०२१/प्र.क्र.१२५/लो. दि. कक्ष अन्वये प्राप्त प्रस्ताव
शासन आदेश
संदर्भाधिन क्र. १ येथील दिनांक ०८-११-२०१७ च्या आदेशान्वये श्री.र.ब.सूद, लिपिक-टंकलेखक, कृषि व पदुम विभाग यांच्या सेवा २ वर्षाच्या कालावधीसाठी प्रतिनियुक्तीने राज्य मुख्य सेवा हक्क आयुक्त यांच्या मुख्यालयात लिपिक-टंकलेखक या पदावर उपलब्ध करुन देण्यात आल्या होत्या. त्यानुसार श्री. सूद, लिपिक-टंकलेखक, हे दिनांक २१-११-२०१७ पासून राज्य मुख्य सेवा हक्क आयुक्त यांच्या मुख्यालयात लिपिक-टंकलेखक पदावर प्रतिनियुक्तीने कार्यरत आहेत. त्यांचा प्रतिनियुक्तीचा २ वर्षाचा कालावधी दिनांक २०-११-२०१९ रोजी संपुष्टात आल्यानंतर त्यांच्या प्रतिनियुक्तीस संदर्भाधिन क्र. २ येथील आदेशान्वये दिनांक २०-११-२०२१ पर्यंत मुदतवाढ देण्यात आली होती.
२. सामान्य प्रशासन विभाग, शासन निर्णय क्रमांक : एसआरव्ही २०११/प्र.क्र.१३७/का.१२, दिनांक १७.१२.२०१६ अन्वये प्रतिनियुक्तीचे धोरण निश्चित करण्यात आले असून, या शासन निर्णयास शा.नि.
क्र.एसआरव्ही-२०१६/प्र.क्र.५१०/कार्या-१२, दिनांक १६-०२-२०१८ अन्वये दि.१७-१२-२०१६ च्या शासन निर्णयातील परि.५ मध्ये पुढीलप्रमाणे सुधारणा करण्यात आली आहे: परि.क्र.५ (अ) (३) :- प्रतिनियुक्ती प्रथमत: ३ वर्षासाठी देण्यात यावी व संबंधित अधिकाऱ्याची इच्छुकता व संवर्ग नियंत्रण विभागाचे सहमतीने हा कालावधी चौथ्या वर्षाकरिता वाढविण्यात यावा. परंतु चार वर्षांचा प्रतिनियुक्तीचा कालावधी पूर्ण झाल्यानंतर आणखी एक वर्षासाठी म्हणजेच ५ व्या वर्षासाठी मुदतवाढ द्यावयाची झाल्यास मा.मुख्यमंत्री यांची विनिर्दिष्टपणे मान्यता घेण्यात यावी. ५ वर्षांचा कालावधी संपल्यानंतर कोणत्याही परिस्थितीत मुदतवाढ अनुज्ञेय राहणार नाही.
३. सामान्य प्रशासन विभाग/लो. दि. कक्ष यांनी संदर्भाधिन क्र. ३ येथील प्रस्तावान्वये श्री. सूद यांच्या प्रतिनियुक्तीस मुदतवाढ देण्याबाबत नमूद केलेले प्रशासकीय कारण विचारात घेऊन श्री. सूद, लिपिक टंकलेखक यांचा प्रतिनियुक्तीचा कालावधी वाढविण्याची विनंती केली आहे.
8. वर परिच्छेद २ मधील शासन निर्णयातील तरतुदीनुसार ५ व्या वर्षी श्री. सूद यांच्या प्रतिनियुक्तीस १ वर्षासाठी मुदतवाढ देण्याबाबतची विनंती शासन स्तरावर मान्य करण्यात आली आहे. या आदेशान्वये श्री. सूद यांच्या प्रतिनियुक्तीस दिनांक २१-११-२०२१ ते २०-११-२०२२ पर्यंत एक वर्ष मुदतवाढ देण्यात येत आहे.
# Page 2
शासन निर्णय क्रमांक: संकीर्ण १०१७/प्र.क्र.११५ (भाग-१)/१४-अ
५. प्रतिनियुक्ती संदर्भात सर्व अटी व शर्ती या विभागाचे आदेश क्र. संकीर्ण-१०१७/प्र.क्र.११५/१४-अ, दिनांक ०८-११-२०१७ चे शासन आदेशात नमूद केल्याप्रमाणे असतील. त्यांच्या या प्रतिनियुक्तीस वर परिच्छेद २ मधील शासन निर्णयातील तरतूदीनुसार मुदतवाढ अंतिम स्वरुपाची आहे, श्री. सूद यांच्या प्रतिनियुक्तीस मुदतवाढ देण्याबाबतचा प्रस्ताव पुन्हा राज्य मुख्य सेवा हक्क आयुक्त, मुंबई तसेच सामान्य प्रशासन विभाग/कार्यासन लो.दि.कक्ष यांनी या विभागाकडे सादर करु नये.
६. श्री.र.ब.सूद, लिपिक-टंकलेखक यांच्या अन्य प्रशासकीय बाबी सामान्य प्रशासन विभाग/कार्यासन लो.दि.कक्ष व कृषि व पदुम विभाग/प्रशा-१ यांचेमार्फत हाताळण्यात येतील.
७ प्रतिनियुक्ती ही संबंधित कर्मचाऱ्याची व प्रतिनियुक्तीवरील कार्यालयाची तात्पुरती व्यवस्था असून संबंधित कर्मचाऱ्याची प्रतिनियुक्तीने नेमणूक करण्यात आल्यामुळे तो कार्यरत असलेल्या विभागात त्या कर्मचाऱ्याची कमतरता रिक्त पदांअभावी नेहमी जाणवते. प्रतिनियुक्तीच्या ठिकाणावरील कार्यालयाने सदरहू कर्मचाऱ्याचा प्रतिनियुक्तीचा कालावधी समाप्त होताच, त्याची सेवा त्याच्या मूळ विभागास प्रत्यावर्तित करावी.