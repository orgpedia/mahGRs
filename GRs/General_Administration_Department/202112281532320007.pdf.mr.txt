# Page 1
अतिदूरच्या स्थानकांवरून बृहन्मुंबईतील शासकीय कार्यालयांत येणाऱ्या अधिकारी / कर्मचाऱ्यांना वेळेत सवलत देण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक : समय-२०१८/प्र. क्र. १०२/१८ (र. वका.) मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई ४०००३२,
दिनांक : २८ डिसेंबर, २०२१.
वाचा: १. शासन परिपत्रक, सामान्य प्रशासन विभाग, क्रमांक : समय-१०९३ / प्र. क्र. ३८ / ९३ / १८ (र.वका.), दिनांक १५ ऑक्टोबर, १९९३.
२. शासन परिपत्रक, सामान्य प्रशासन विभाग, क्रमांक : समय-१०९६ / प्र. क्र. २२४ / ९६ / १८ (र.वका.), दिनांक २९ ऑगस्ट, १९९६.
३. शासन परिपत्रक, सामान्य प्रशासन विभाग, क्रमांक: समय-१०९९ / प्र. क्र. १६ / ९९ / १८ (र. वका.), दिनांक ३० मार्च, १९९९.
४. शासन निर्णय, सामान्य प्रशासन विभाग, क्रमांक : समय-२०१६ / प्र. क्र. ६२ / १८ (र.वका.), दिनांक २४ फेब्रुवारी, २०२०.
प्रस्तावना :
उपरोक्त दिनांक १५ ऑक्टोबर, १९९३ च्या परिपत्रकान्वये, मध्य रेल्वेच्या “कर्जत" स्थानकापासून “पुणे” स्थानकापर्यंतच्या स्थानकांवरून दररोज तसेच दिनांक २९ ऑगस्ट, १९९६ व दिनांक ३० मार्च, १९९९ च्या परिपत्रकान्वये “नाशिक” येथून सार्वजनिक / साप्ताहिक सुटीच्या दुसऱ्या दिवशी बृहन्मुंबईतील शासकीय कार्यालयांत येणाऱ्या अधिकारी / कर्मचारी यांना नैमित्तिक / अर्जित रजा शासनास समर्पित करण्याच्या अटीवर सकाळी वेळेमध्ये सवलत प्रदान करण्यात आलेली आहे.
२. “नाशिक” येथून दररोज बृहन्मुंबईत येण्यासाठी उपलब्ध असलेली रेल्वे सुविधा तसेच पुणे / नाशिक येथून येणाऱ्या अधिकारी / कर्मचाऱ्यांना देण्यात येत असलेला सवलतीचा कालावधी व त्याबदल्यात समर्पित करावयाच्या रजा यांचा सांगोपांग विचार
करून याबाबत सदर सवलतींचे पुनर्विलोकन करण्याची बाब शासनाच्या विचाराधीन होती.
त्याचप्रमाणे दिनांक २४ फेब्रुवारी, २०२० च्या शासन निर्णयान्वये कार्यालयीन वेळ सायंकाळी ६.१५ वा. पर्यंत वाढविण्यात आल्याने त्यानंतर पश्चिम रेल्वेच्या विरार स्थानकापलीकडील डहाणूपर्यंतच्या स्थानकांवरून येणाऱ्या अधिकारी / कर्मचाऱ्यांना उपलब्ध असलेल्या रेल्वे सुविधांचा विचार करून यासंदर्भात खालीलप्रमाणे सूचना निर्गमित करण्यात येत आहेत:
# Page 2
शासन परिपत्रक क्रमांक: समय-२०१८ / प्र. क्र. १०२/१८ (र. वका.)
शासन परिपत्रक :
मध्य रेल्वेच्या “कर्जत” स्थानकापलीकडील “पुणे” स्थानकापर्यंतच्या स्थानकांवरून तसेच “कसारा” स्थानकापलीकडील “नाशिक” पर्यंतच्या स्थानकांवरून
बृहन्मुंबईतील शासकीय कार्यालयांत येणाऱ्या अधिकारी / कर्मचाऱ्यांना सकाळी ५० मिनिटे म्हणजेच सकाळी १०.३५ वा. पर्यंत उशिरा येण्याची तसेच पश्चिम रेल्वेच्या विरार
स्थानकापलीकडील डहाणू स्थानकापर्यंतच्या स्थानकांहून बृहन्मुंबईतील कार्यालयांत दररोज येणाऱ्या अधिकारी / कर्मचाऱ्यांना सायंकाळी कार्यालयीन वेळेमध्ये ५० मिनिटांची म्हणजेच सायंकाळी ५.२५ वाजता कार्यालय सोडण्याची विशेष सवलत खालील अटींच्या अधीन राहून देण्यात येत आहे:
अ) उशिरा येण्याच्या / सायंकाळी लवकर कार्यालय सोडण्याच्या बदल्यात संबंधित अधिकारी / कर्मचाऱ्यांनी दरवर्षी १५ दिवसांची अर्जित रजा शासनास समर्पित कराव्यात व तसे वर्षाच्या सुरुवातीला लेखी द्यावे.
आ) उक्त सवलत प्राप्त होणाऱ्या कर्जत- पुणे तसेच कसारा - नाशिक येथून प्रवास करणा-या अधिकारी / कर्मचाऱ्यांना संध्याकाळी कार्यालय लवकर सोडण्याची
परवानगी अनुज्ञेय असणार नाही.
इ) उक्त सवलत मंजूर करण्यापूर्वी संबंधित अधिकारी / कर्मचारी यांच्या, कार्यालयात उशिरा येण्यामुळे / कार्यालय लवकर सोडण्यामुळे कार्यालयीन कामकाजावर विपरीत परिणाम होत नसल्याची खातरजमा करण्याची जबाबदारी संबंधित विभाग / कार्यालयाच्या आस्थापना शाखेची राहील.
ई) ज्या अधिकारी / कर्मचाऱ्यांनी शासकीय निवासस्थानासाठी अर्ज केले असून निवासस्थान उपलब्ध होऊ शकले नाही, अशाच अधिकारी / कर्मचाऱ्यांना उक्त
सवलत लागू राहील.
उ) प्रत्येक अधिकारी / कर्मचाऱ्याच्या बाबतीत सवलत देण्याचा निर्णय घेण्याचे अधिकार हे कार्यालय प्रमुखांना असतील व ही सवलत, हक्क म्हणून मानण्यात येणार नाही.
२. “नाशिक” येथून बृहन्मुंबईतील कार्यालयांत येणारे अधिकारी / कर्मचारी यांच्यापैकी दररोजची सवलत घेऊ इच्छित नसलेल्या तथापि सार्वजनिक / साप्ताहिक
सुटीच्या दुसऱ्या दिवशी कार्यालयात २ तास उशिरा येण्याची सवलत घेऊ इच्छिणाऱ्या अधिकारी / कर्मचारी यांना दिनांक २९ ऑगस्ट, १९९६ च्या परिपत्रकान्वये (सदर
परिपत्रकातील अटींच्या अधीन राहून) देण्यात आलेली सवलत कायम ठेवण्यात आली आहे. तथापि त्याबदल्यात त्यांनी दरवर्षी ८ अर्जित रजा शासनास समर्पित करणे आवश्यक राहील.
पृष्ठ ४ पैकी २
# Page 3
शासन परिपत्रक क्रमांकः समय-२०१८ / प्र. क्र. १०२/१८ (र. वका.)
# Page 4