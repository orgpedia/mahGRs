# Page 1
स्थानिक स्वराज्य संस्था सार्वत्रिक निवडणुका-२०२५
आदर्श आचारसंहिता कालावधीतील प्रस्ताव
तपासणीकरिता छाननी समिती गठीत करणेबाबत.
महाराष्ट्र शासन
सामान्य प्रशासन विभाग,
शासन परिपत्रक क्र. रानिआ-२०२५/प्र.क्र. ५९/रानिआ
हुतात्मा राजगुरु चौक, मादाम कामा रोड,
मंत्रालय, मुंबई-४०० ०३२.
दिनांक:- ७ नोव्हेंबर, २०२५.
वाचा :- राज्य निवडणूक आयोग, महाराष्ट्र यांचे पत्र क्र. रानिआ-२०२२/जिपपंस-२०२५/प्र.क्र.४२/का-७
दिनांक ४ नोव्हेंबर,२०२५
शासन परिपत्रक :-
राज्य निवडणूक आयोगाद्वारे त्यांच्या दिनांक ०४.११.२०२५ रोजीच्या पत्राद्वारे स्थानिक स्वराज्य
संस्थां सार्वत्रिक निवडणुका-२०२५ च्या अनुषंगाने राज्यात लागू करण्यात आलेल्या आदर्श आचार संहितेच्या
कालावधीत एखाद्या प्रस्तावास मान्यता देणे वा कार्यवाही करण्याबाबत संबंधित प्रशासकीय विभाग आग्रही
असल्यास असे प्रस्ताव राज्य निवडणूक आयोगास शिफारस करण्याकरिता मा. मुख्य सचिव, महाराष्ट्र राज्य
यांच्या अध्यक्षतेखाली छाननी समिती गठीत करण्याबाबतचे निदेश दिले आहेत. सदर निदेशानुसार
पुढीलप्रमाणे समिती गठीत करण्यात येत आहे :-
-----------------------------------------------------------------------
| मा. मुख्य सचिव | अध्यक्ष |
| (ब) अपर मुख्य सचिव /प्रधान सचिव/सचिव, प्रस्तावाशी संबंधित विभाग | सदस्य |
| अपर मुख्य सचिव (सेवा), सामान्य प्रशासन विभाग | सदस्य |
| (ड) अपर मुख्य सचिव (वित्त), वित्त विभाग | सदस्य |
-----------------------------------------------------------------------
२. प्रशासकीय विभागांनी सादर करावयाचे प्रस्ताव छाननी समितीची शिफारस प्राप्त करुन घेऊन सदर
शिफारशीनुसार राज्य निवडणूक आयोगास प्रस्ताव सादर करावेत.
३. छाननी समितीची कार्यपध्दती खालीलप्रमाणे राहील :-
(१) प्रशासकीय विभागांनी सादर केलेल्या प्रस्तावांची छाननी, आदर्श आचारसंहितेसंदर्भात राज्य
निवडणूक आयोगाद्वारे निर्गमित केलेल्या विविध मार्गदर्शक सूचना विचारात घेऊन करण्यात
येईल.
(२) छाननी समितीने शिफारस केलेले प्रस्ताव समितीच्या शिफारशींसह आयुक्त, राज्य निवडणूक
आयोग यांना पाठविण्यात येतील.
(३) छाननी समितीने शिफारस केलेले प्रस्ताव समितीच्या अभिप्रायासह आयुक्त, राज्य निवडणूक
आयोगाकडे सादर करण्यात येतील.
४. आदर्श आचारसंहिता कालावधीतील प्रस्ताव सादर करताना विभागांनी पुढीलप्रमाणे दक्षता घ्यावी :-
(अ) राज्यातील सर्व विभागांनी अथवा त्यांचे अधिनस्त कोणत्याही आस्थापनेने कोणत्याही परिस्थितीत
कोणताही प्रस्ताव किंवा संदर्भ थेट राज्य निवडणूक आयोगाकडे सादर करु नये.
# Page 2
शासन परिपत्रक क्रमांकः रानिआ-२०२५/प्र.क्र. ५९/रानिआ
(ब) शासनाच्या सर्व संबंधित विभागांनी प्राप्त प्रस्तावाबाबत राज्य निवडणूक आयोगाने वेळोवेळी दिलेल्या सूचना
व निदेशानुसार प्रस्तावाची प्रथमत: प्रशासकीय विभागस्तरावर तपासणी करुन संबंधित विभागाने आपली
स्वयंस्पष्ट्ट धारणा पक्की करावी व तद्नंतर आपल्या स्वयंस्पष्ट्ट अभिप्रायासह प्रस्ताव छाननी
समितीमार्फतच सादर करण्यात यावा. प्रस्तावामध्ये तातडीबाबत तसेच प्रस्तावित काम आचारसंहिता
कालावधीत टाळता न येण्याजोगे असल्याबाबत विवक्षितपणे नमूद करण्यात यावे. सर्व मंत्रालयीन
प्रशासकीय विभाग प्रमुखांनी त्यांच्याकडील प्राप्त प्रस्ताव उक्त कार्यपध्दीनुसारच राज्य निवडणूक
आयोगाकडे सादर केले जातील, याची दक्षता घ्यावी.
(क) राज्य निवडणूक आयोगास संदर्भ निकाली काढण्यास काही कालावधी आवश्यक असल्याने अंतिम क्षणी
प्रस्ताव पाठविणे टाळावे.
(ड) छाननी समितीसमोर प्रस्ताव सादर करुन समितीची शिफारस प्राप्त करुन घेवून राज्य निवडणूक
आयोगाकडे प्रस्ताव सादर करण्याची जबाबदारी ही प्रस्तावाशी संबंधित त्या त्या विभागांची राहील.
५. उपरोक्त सूचना लक्षात घेऊन सर्व प्रशासकीय विभागांनी उचित कार्यवाही करावी व सदरच्या सर्व सूचना
आपल्या अधिनस्त कार्यालयाच्या निदर्शनास आणून द्याव्यात.
६. सदर शासन परिपत्रक महाराष्ट्र शासनाच्या www.maharashtra.gov.in या संकेतस्थळावर उपलब्ध