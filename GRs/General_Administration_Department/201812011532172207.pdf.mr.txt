# Page 1
सामान्य प्रशासन विभागाच्या अधिपत्याखालील मंत्रालय आहारगृह/उपाहारगृहांच्या
आस्थापनेवरील कर्मचाऱ्यांना गणवेश देण्याबाबत.
महाराष्ट्र शासन
सामान्य प्रशासन विभाग (उपाहारगृहे)
शासन निर्णय क्रमांक : संकीर्ण २०१८/प्र.क्र.३२५/२०१८/मंउका
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक - ०१ डिसेंबर, २०१८
वाचा- शासन निर्णय सामान्य प्रशासन विभाग (उपाहारगृहे) क्रमांक संकीर्ण २०११/पोशाख/ प्र.क्र.५५/११/मंउका, दिनांक ८ डिसेंबर, २०११
प्रस्तावना
राज्य शासनामार्फत सामान्य प्रशासन विभागाच्या अधिपत्याखाली मंत्रालय उपाहारगृह, चौरस आहारगृह, विधान भवन उपाहारगृह व कोकण भवन उपाहारगृह ही चार उपाहारगृहे चालविण्यात येतात. सदर आहारगृह/ उपाहारगृहांच्या आस्थापनेवर कार्यरत असलेल्या चतुर्थ श्रेणी कर्मचाऱ्यांना संदर्भाधीन शासन निर्णयातील तरतूदीनुसार गणवेशाचे वाटप करण्यात येते. उपाहारगृहातील कामाचे स्वरुप व तातडीने सेवा पुरविताना कर्मचाऱ्यांना देण्यात आलेले लेदर शूज निरुपयोगी ठरले आहेत. तसेच सद्यस्थितीत उपाहारगृहातील कर्मचाऱ्यांच्या गणवेशात बदल करण्याचे व उपाहारगृहाच्या व्यवस्थापन बाजूकडील अधिकारी/कर्मचाऱ्यांनाही त्यांच्या पदनामानुसार गणेवश दिल्यास त्यामध्ये सुसंगता राहून उपाहारगृहातील अधिकारी / कर्मचारी यांची विशेष ओळख निर्माण होईल या उद्देशाने सन २०१८-२०१९ पासून उपाहारगृहातील कर्मचाऱ्यांच्या गणवेशात बदल करण्याची बाब विचाराधीन होती. त्यानुसार संदर्भाधीन दिनांक ८/१२/२०११ चा शासन निर्णय अधिक्रमित करुन खालीलप्रमाणे निर्णय घेण्यात येत आहे.
शासन निर्णय
सामान्य प्रशासन विभागाच्या अधिपत्याखाली मंत्रालय उपाहारगृह, चौरस आहारगृह, विधान भवन उपाहारगृह व कोकण भवन उपाहारगृह या चार उपाहारगृहातील गट-ड मधील कर्मचाऱ्यांना तसेच उपाहारगृहाच्या व्यवस्थापन बाजूकडील सहाय्यक व्यवस्थापक, उपव्यवस्थापक, व्यवस्थापक पदावरील कर्मचाऱ्यांना खालील परिशिष्टात नमुद केल्यानुसार दर दोन वर्षातून एकदा गणवेश व शुज देण्यासाठी मंजूरी देण्यात येत आहे.
----------------------------------------------------------------------------------------------------------------
| १)  |  | महिला कर्मचारी (गट-ड) | ५ नग साडी प्रति कर्मचारी  |  | दोन वर्षापासुन एकदा |
| ५ ब्लाउज (शिलाईसह) प्रति कर्मचारी |
|  | पुरुष कर्मचारी | ४ पॅन्ट व ४ शर्ट (शिलाईसह) प्रति कर्मचारी | दोन वर्षापासुन एकदा |
| ३)  |  | पुरुष व स्त्री कर्मचारी | १ जोडी स्पोर्टस शुज प्रति कर्मचारी ४ जोडी मोजे प्रति कर्मचारी | दोन वर्षापासुन एकदा |
| ४)  |  | मोरी मध्ये काम करणाऱ्या कर्मचाऱ्यांसाठी गमबुट | १जोडी गमबुट प्रति कर्मचारी  |   |  | दोन वर्षापासुन एकदा |
----------------------------------------------------------------------------------------------------------------
# Page 2
शासन निर्णय क्रमांक: संकीर्ण २०१८/प्र.क्र.३२५/२०१८/मंउका
२. मंत्रालय आहारगृह/उपाहारगृहातील गट-ड मधील कर्मचाऱ्यांना तसेच उपाहारगृहाच्या व्यवस्थापन बाजूकडील सहाय्यक व्यवस्थापक, उपव्यवस्थापक, व्यवस्थापक पदावरील कर्मचाऱ्यांना 'रेडी टू वेअर' तत्वावर गणवेश पुरविण्यात येतील.
३. मंत्रालय आहारगृह / उपाहारगृहातील गट-ड संवर्गातील जे कर्मचारी धुलाईभत्ता घेत नाहीत त्यांच्या गणवेशाची धुलाई करुन दिली जाईल.
४. मंत्रालय आहारगृह/ उपाहारगृहाच्या आस्थापनेवरील कर्मचाऱ्यांना गणवेश व स्पोर्टस शूज/गमबुट उपलब्ध करुन देण्यासाठी उद्योग, उर्जा व कामगार विभागाने दिनांक ०१/१२/२०१६ च्या शासन निर्णयान्वये विहित केलेल्या कार्यपध्दतीचा अवलंब करण्यात येईल.
५. मंत्रालय आहारगृह/ उपाहारगृहाच्या कर्मचाऱ्यांच्या गणवेशासाठी होणारा खर्च त्या-त्या आहार/ उपाहारगृहाच्या मंजूर अनुदानातून भागविण्यात येईल.
६. हा शासन निर्णय वित्त विभागाच्या अनौपचारिक संदर्भ क्रमांक ४३०/२०१८/व्यय-४, दिनांक २६/११/२०१८ अन्वये त्या विभागाच्या सहमतीने निर्गमित करण्यात येत आहे.