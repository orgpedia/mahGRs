# Page 1
तात्काळ
महाराष्ट्र शासन
सामान्य प्रशासन विभाग
खोली क्र. ५५७ (वि), ५ वा मजला,
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दूरध्वनी क्र ०२२२२७९३३४/२२७९४१७२-४ Email ID : vrishali.bhingarde@nic.in
क्रमांक: प्रतिनि २५२१/प्र.क्र. १५६/१४-अ दिनांक: ०८ सप्टेंबर, २०२१
प्रति, सह/उप सचिव (आस्थापना), सर्व मंत्रालयीन विभाग, मंत्रालय, मुंबई ४०० ०३२.
विषय-: मंत्रालय उपाहारगृहाच्या आस्थापनेवरील मंत्रालयीन सहायक हे पदे प्रतिनियुक्तीने भरण्याबाबत.
संदर्भ-: १) सा.प्र.वि. शा.नि. क्र. एसआरव्ही-२०११/प्र.क्र.१३७/का. १२, दिनांक १७-१२-२०१६
२) सा.प्र.वि., शासन निर्णय क्रमांक : संकीर्ण २०१७/प्र.क्र.१२०/१४, दिनांक ३१.८.२०१७
महोदय/महोदया,
सा.प्र.वि. शा.नि. क्र. एसआरव्ही-२०११/प्र.क्र.१३७/का. १२, दिनांक १७-१२-२०१६ च्या शासन निर्णयान्वये प्रतिनियुक्तीचे धोरण निश्चित करण्यात आले असून, संदर्भ क्र.२ येथील दिनांक ३१-८-२०१७ च्या शासन निर्णयान्वये मंत्रालयीन संवर्गातील अधिकारी/कर्मचारी यांच्या प्रतिनियुक्तीबाबत कार्यपध्दती विहित करण्यात आली आहे. सदरहू कार्यपध्दतीस अनुसरुन मंत्रालय उपाहारगृहाच्या आस्थापनेवरील मंत्रालयीन सहाय्यक हे पद प्रतिनियुक्तीने भरण्यात आलेले आहे. मंत्रालयीन सहाय्यक हे पद रिक्त होत असल्यामुळे सदरहू पद प्रतिनियुक्तीने भरण्याबाबत महाव्यवस्थापक, मंत्रालय उपहागृहे यांनी कळविले आहे. यास्तव खालील तक्त्यातील स्तंभ क्र.३ येथील कार्यालयातील रिक्त पद प्रतिनियुक्तीने भरण्याकरीता इच्छुकता मागविण्यात येत आहे :
-----------------------------------------------------------------------------------------------------------------------------------------------------------------------
| अ.क्र. | मंत्रालयीन संवर्ग | महाव्यवस्थापक मंत्रालय उपहागृहे, मंत्रालय, मुंबई येथील प्रतिनियुक्तीने भरावयाचे पदाचे नांव | प्रतिनियुक्तीने भरावयाचे पदांची संख्या | वेतनश्रेणी |
| १ | २ | ३ | ४ | ५ |
| १. | सहायक कक्ष अधिकारी | मंत्रालयीन सहाय्यक | १ पद | (एस १४:३८६००-१२२८००) |
-----------------------------------------------------------------------------------------------------------------------------------------------------------------------
# Page 2
शासन पत्र क्रमांकः प्रतिनि २५२१/प्र.क्र. १५६/१४-अ
२. उपरोक्त पदावर प्रतिनियुक्तीने जाण्याकरिता इच्छुक मंत्रालयीन विभागातील सहायक कक्ष अधिकारी यांनी आपल्या मंत्रालयीन प्रशासकीय विभागाकडे अर्ज सादर करावा कोणत्याही परिस्थितीत या विभागाकडे थेट अर्ज करु नयेत तसेच प्रत देखील अंकीत करु नये. थेट प्राप्त झालेल्या अर्जावर कोणतीही कार्यवाही करण्यात येणार नाही.
३. सर्व संबंधित मंत्रालयीन प्रशासकीय विभागांनी इच्छुक सहायक कक्ष अधिकाऱ्यांचे अर्ज प्राप्त झाल्यानंतर संदर्भाधिन शासन निर्णयातील तरतूदीनुसार अर्जांची छाननी करुन खालील माहितीसह आपल्या विभागाच्या सचिवांच्या मान्यतेने इच्छुक सहायक कक्ष अधिकाऱ्यांचे प्रतिनियुक्तीचे प्रस्ताव खालील माहितीसह या कार्यासनाकडे दिनांक २४-०९-२०२१ पर्यंत पोहोचतील अशारीतीने (नोंदणी शाखेत पाठवू नये) पाठवावा:
------------------------------------------------------------------------------------------------------
| १) | कर्मचाऱ्याचे संपूर्ण नांव व पदनाम |  |
| २) | जन्मदिनांक |  |
| ३) | शासन सेवेतील प्रथम नियुक्ती दिनांक |  |
| ४) | सेवानिवृत्तीचा दिनांक ( पहा शा. नि. दिनांक १७-१२-२०१६ मधील तरतुद ५ (ब) (६) |  |
| ५) | शैक्षणिक अर्हता |  |
| ६) | भ्रमणध्वनी क्रमांक |  |
|  | मागील ५ वर्षाच्या गोपनीय अहवालाच्या छायाप्रती (मूळ गोपनीय अहवाल पाठवू नयेत) |  |
| ८) | मत्ता व दायित्व सादर केली आहेत का? (दि.३१.३.२०२१ रोजीचे ) |  |
| ९) | ५०/५५ व्या वर्षी पुनर्विलोकन केले आहे का? (लागू असल्यास) |  |
| १०) | संबंधित कर्मचाऱ्याला यापूर्वी प्रतिनियुक्ती दिली असल्यास त्याबाबतचा तपशील (पद, ठिकाण व कालावधी) |  |
| ११) | संबंधित कर्मचाऱ्याविरुध्द विभागीय चौकशी सुरु अथवा प्रस्तावित आहे काय? |  |
------------------------------------------------------------------------------------------------------
४. एकदा निवड झालेल्या कर्मचाऱ्याला त्याचे नाव मागे घेता येणार नाही. तसेच, आपल्या विभागातून सदर पदावर प्रतिनियुक्तीसाठी जाण्यास कोणीही कर्मचारी इच्छुक नसल्यास तसेही कृपया दिनांक २४-०९-२०२१ पर्यंत या विभागास कळविण्यात यावे.
५. सद्य:स्थितीत शासनाने सरळसेवा भरतीवर निर्बंध घातले असल्याने प्रतिनियुक्तीने रिक्त होणाऱ्या पदावर बदलीने अन्य सहायक कक्ष अधिकारी उपलब्ध करुन देणे शक्य होणार नाही. तथापि, सरळसेवा, मर्यादित विभागीय स्पर्धा परीक्षा व पदोन्नतीमधून ज्या प्रमाणात उमेदवार उपलब्ध होतील त्या प्रमाणात विभागातील रिक्त पदांच्या टक्केवारीनुसार विभागास सहायक कक्ष अधिकारी उपलब्ध करुन देण्यात येतील याची विभागांनी नोंद घ्यावी.
६. सदर पत्राची प्रत महाराष्ट्र शासनाच्या वेबसाईटवरील संदेशफलक या टॅबखाली प्रसिध्द करण्यात येत आहे.
पृष्ठ ३ पैकी २
# Page 3
शासन पत्र क्रमांकः प्रतिनि २५२१/प्र.क्र. १५६/१४-अ