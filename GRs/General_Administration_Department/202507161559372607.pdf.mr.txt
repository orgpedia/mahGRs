# Page 1
मंत्रालयीन अधिकारी/कर्मचारी
यांची कार्यालयीन उपस्थिती:
लवचिकतेच्या सवलतीबाबत.
महाराष्ट्र शासन
सामान्य प्रशासन विभाग
शासन निर्णय क्रमांक जीएडी-३२०३६/२९/२०२५-जीएडी(रवका-१)(संगणक क्र.१२०८२७३).
मंत्रालय (विस्तार), मादाम कामा मार्ग, हुतात्मा राजगुरू चौक, मुंबई. पिन ४०० ०३२.
दिनांक: १६ जुलै २०२५.
वाचा :- १)शासन निर्णय, सामान्य प्रशासन विभाग, क्र.संकीर्ण २०१४/प्र.क्र.८०/ १८(रवका), दि.३१/१२/२०१४.
२)शासन परिपत्रक, सामान्य प्रशासन विभाग, क्र.संकीर्ण २०१४/प्र.क्र.८०/ १८(रवका), दि.३१/०८/२०१६.
३)शासन निर्णय, सामान्य प्रशासन विभाग क्र.समय
२०१६/प्र.क्र.६२/१८(रवका), दि.२४/०२/२०२०.
प्रस्तावना.
शासन निर्णय, सामान्य प्रशासन विभाग, क्र. संकीर्ण २०१४/प्र.क्र.८०/१८(रवका),
दि.३१/१२/२०१४, द्वारे दि.०१/०१/२०१५ पासून मंत्रालयीन शासकीय अधिकारी/कर्मचारी
यांना सकाळी कार्यालयात उपस्थिती नोंदविण्यासाठी ६० मिनिटांची लवचिकतेची सवलत
देण्यात आली. त्याप्रमाणे अधिकारी/कर्मचारी सकाळी ०९:४५ ते १०:४५ या कालावधीत जितकी
मिनिटे उशिरा येईल तितकी मिनिटे सायंकाळी ०५:३० नंतर जास्त वेळ कार्यालयात थांबून
काम करणे आवश्यक राहील, अशी तरतूद करण्यात आली.
२. केंद्र सरकारच्या धर्तीवर, शासन निर्णय, सामान्य प्रशासन विभाग, क्र.समय
२०१६/प्र.क्र.६२/१८(रवका), दि.२४/०२/२०२० द्वारे, दि.२९/०२/२०२० पासून राज्यातील
शासकीय कार्यालयांसाठी पाच दिवसांचा आठवडा लागू करण्यात आला आहे (शनिवार व
रविवार सुट्टी). तसेच, शासकीय कार्यालयांच्या कामकाजाची वेळ ४५ मिनिटांनी वाढविण्यात
येऊन सकाळी ०९:४५ वा. ते सायं.०६:१५ वा. अशी करण्यात आली आहे.
३. त्यामुळे, उपरोक्त शासन निर्णय, सा.प्र. विभाग, दिनांक ३१/१२/२०१४ यामध्ये “सायं.
०५:३० नंतर” या मजकुराऐवजी “सायं. ०६:१५ नंतर” अशी सुधारणा करणे क्रमप्राप्त आहे.
शासन निर्णय.
शासन निर्णय, सामान्य प्रशासन विभाग, क्र.संकीर्ण २०१४/प्र.क्र.८०/१८(रवका),
दि.३१/१२/२०१४, द्वारे दिनांक ०१/०१/२०१५ पासून मंत्रालयीन अधिकारी यांना सकाळी
कार्यालयात उपस्थिती नोंदविण्यासाठी ६० मिनिटांची लवचिकतेची सवलत देण्यात आली
आहे. त्या अनुसार, उक्त अधिकारी/कर्मचारी सकाळी ०९:४५ ते १०:४५ या कालावधीत जितकी
मिनिटे उशिरा येतील तितकी मिनिटे त्यांना सायंकाळी ०६.१५ नंतर जास्त वेळ कार्यालयात
थांबून काम करणे आवश्यक राहील.
# Page 2
शासन निर्णय क्रमांकः जीएडी-३२०३६/२९/२०२५-जीएडी(रवका-१)(संगणक क्र.१२०८२७३).
२. शासन निर्णय, सामान्य प्रशासन विभाग, क्र.संकीर्ण २०१४/प्र.क्र.८०/१८(रवका),
दि.३१/१२/२०१४, यामधील इतर तरतुदी कायम राहतील.
३. हा शासन निर्णय महाराष्ट्र शासनाच्या www.maharashtra.gov.in या वेबसाईटवर
# Page 3