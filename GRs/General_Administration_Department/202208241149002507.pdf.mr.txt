# Page 1
जि. पुणे येथील ईव्हीएम साठवणुकीकरीता गोदाम बांधकाम :- प्रशासकीय मान्यता.
महाराष्ट्र शासन
सामान्य प्रशासन विभाग
शासन निर्णय क्र. ईव्हीएम-२०२०/प्र.क्र.१५३/२०/३३
मंत्रालय मुंबई-४०००३२.
दिनांक : २४ ऑगस्ट, २०२२
वाचा :- १) नियोजन विभागाचे परिपत्रक क्र. ससमा २०१०/प्र.क्र.४८ (भाग-१)/का-१४६१, दि.११.०६.२०१८ २) सार्वजनिक बांधकाम विभाग शासन परिपत्रक क्र.संकीर्ण-२०१९/प्र.क्र.१०/इमा-२,
दि.२५.०९.२०१९
३) सामान्य प्रशासन विभाग शासन निर्णय क्र.ईव्हीएम-२०२०/प्र.क्र.१५३/२०/३३,
दि.०४.१०.२०२१
४) जिल्हाधिकारी व जिल्हा निवडणूक अधिकारी, पुणे यांचे पत्र क्र.पीईई-२कावि/८९/२०२२, दि.२५.०४.२०२२
५) उच्चाधिकार सचिव समितीच्या दि.०५.०८.२०२२ रोजीच्या बैठकीतील इतिवृत्त.
शासन निर्णय : जिल्हाधिकारी व जिल्हा निवडणूक अधिकारी, पुणे कार्यालयाकडून ईव्हीएम व्हीव्हीपॅट साठवणूकीसाठी नव्याने गोदाम बांधकामासाठी संदर्भाधीन क्र.४ अन्वये केलेल्या विनंतीनुसार संदर्भ क्र.३ अन्वये देण्यात आलेली प्रशासकीय मान्यता, गोदाम बांधकामाच्या जागेत यापूर्वी प्रस्तावित असलेल्या येरवडा, पुणे याऐवजी रावेत, पुणे असा बदल झाल्यामुळे प्रस्तुत शासन निर्णयान्वये अधिक्रमित करण्यात येत आहे.
२. जिल्हाधिकारी व जिल्हा निवडणूक अधिकारी, पुणे कार्यालयाकडून ईव्हीएम - व्हीव्हीपॅट साठवणुकीसाठी मौजे रावेत ता.हवेली जि. पुणे येथील स.नं. १९२ व १९४ पैकी ३ हेक्टर २९ आर क्षेत्रावर नव्याने गोदाम बांधकामासाठी रु.६४.१७ कोटी इतक्या रकमेचा प्रस्ताव संदर्भ क्र. ४ च्या पत्रान्वये मान्यतेस्तव या कार्यालयास सादर करण्यात आला आहे. संदर्भ क्र.१ व २ येथील नियोजन विभाग व सार्वजनिक बांधकाम विभागाच्या
परिपत्रकातील तरतुदींनुसार रु.१५.०० कोटी किंमतीपेक्षा जास्त किंमत असलेल्या इमारतींच्या कामांना मंत्रालय स्तरावरुन सार्वजनिक बांधकाम विभागामार्फत तांत्रिक सहमती दिल्यानंतर मुख्य सचिवांच्या अध्यक्षतेखालील उच्चाधिकार सचिव समितीची मान्यता आवश्यक असल्याने जिल्हाधिकारी, पुणे यांचेकडून प्राप्त झालेला प्रस्ताव सार्वजनिक बांधकाम विभागामार्फत उच्चस्तरीय समितीच्या मान्यतेस्तव सादर करण्यात आला. त्यानुसार मंत्रालयीन सार्वजनिक बांधकाम विभाग व मुख्य सचिव यांचे अध्यक्षतेखालील उच्चस्तरीय समितीने पुणे जिल्हयातील ईव्हीएम गोदामाच्या बांधकामाकरीता रु.५९,१३,००,०००/- इतक्या रकमेस मान्यता प्रदान केली आहे.
# Page 2
शासन निर्णय क्रमांक: ईव्हीएम-२०२०/प्र.क्र.१५३/२०/३३
३. सार्वजनिक बांधकाम विभागाने तांत्रिक मान्यता दिलेल्या प्रस्तुत प्रस्तावाच्या छाननीअंती अंदाजपत्रकातील
कामात समाविष्ट असलेल्या बाबींच्या किंमतीचे विवरण खालीलप्रमाणे आहे.
Recapitulation Sheet
-------------------------------------------------------------------------------------------------------------------------------------------------------------------------------------------------------------------------------------
| Sr. No | Particulars of scope | Unit Rate Norms Rs/(Sqmt./M)/LS | Cost Rs. |
| Units | Rate | Component wise | Total |
| (A) | Essential Items (Components) |  |  |  |
| 1 | (a) Building proper (Built up Area-Sq.m) 4 Units of basement + G+2 (Including Water supply and sanitary work) (Considering water supply 5% civil construction cost will be 30,10,08,059/-) | As per Detailed Estimate | 31,60,58,462 |  |
|  | Total B.U.A. = | 9385.76 | Sub Total (a) | 31,60,58,462 |
|  | (b) Rain / Roof Water Harvesting | As per Detailed Estimate | 6,62,509 |  |
|  | (c) Ramp for Handicaps | L.S. | 0 |  |
|  | (d) Furniture (As per estimate attached) | (Rate-13700/sq.m.for 70% area) | 9,01,91,185 |  |
|  |  | Sub Total (b+c+d) |  | 9,08,53,694 |
| 2 | Water supply and sanitary works | Included in civil cost | Sub Total (2) - |  |
|  | Electrification Internal External Fire fighting and Fire Alarm etc | 5% of (a-Water supply charges) 6% of (a-Water supply charges) L.S. | 1,50,50,403 1,80,60,484 50,00,000 |  |
|  |  |  | Sub Total (3) | 3,81,10,887 |
|  |  | Sub Total (A) |  | 44,50,23,042 |
| (B) | MISCELLANEOUS ITEMS |  |  |  |
|  | (1) Compound Wall and Gate (Rmt) | As per Detailed Estimate | 76,55,188 |  |
|  | (ii) Internal /Approach Roads (Rmt) | As per Detailed Estimate | 1,13,73,019 |  |
|  | (iii) Land Scaping | As per Detailed Estimate | 4,67,952 |  |
|  | (iv) Parking | As per Detailed Estimate | 19,12,905 |  |
|  | (v) Soil Investigations and Detail Land Survey |  | L.S. | 2,00,000 |  |
|  |  |  | Sub Total (B) | 2,24,05,671 |
| Sub Total (A+B) | 46,74,28,713 |
| (C) | Optional Items |  |  |  |
| 1 | Water Main Storage | As per Detailed Estimate | 13,16,803 |  |
| 3 | HVAC System | L.S. | 80,00,000 |  |
| 4 | Lifts (4 Nos) | L.S. | 80,00,000 |  |
| 6 | External Toilets | As per Detailed Estimate | 32,50,152 |  |
| 7 | Split type AC system | L.S. | 10,00,000 |  |
| 8 | LAN System | L.S. | 10,00,000 |  |
| 9 | CCTV | L.S. | 25,00,000 |  |
|  |  |  | Sub Total (C) | 2,50,66,955 |
| Project Cost (P) = (A) + (B) + (C) | 49,24,95,668 |
| (D) | Provisions |  |  |  |
|  | (i) Contingencies 4% on (a) |  | 1,26,42,338 |  |
|  | (ii) Price Escalation 5% on (P) |  | 2,46,24,783 |  |
|  | (iii) Insurance 0.5% on (P) |  | 24,62,478 |  |
|  | (iv) GST 12% on (P) |  | 5,90,99,480 |  |
|  |  |  | Sub Total (D) | 9,88,29,080 |
| TOTAL COST OF PROJECT (TPC) (A+B+C+D) | 59,13,24,749 |
| Say Rs. Lakhs | 5913.00 |
-------------------------------------------------------------------------------------------------------------------------------------------------------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांक: ईव्हीएम-२०२०/प्र.क्र.१५३/२०/३३
४. प्रस्तुत प्रकरणी पुणे जिल्हयातील ईव्हीएम - व्हीव्हीपॅट साठवणूकीसाठी नव्याने गोदाम बांधकामासाठी रु.५९१३.०० लक्ष इतक्या रकमेस मुख्य सचिवांच्या अध्यक्षतेखालील उच्चाधिकार समितीच्या दि.०५.०८.२०२२ रोजीच्या बैठकीमध्ये मान्यता प्रदान करण्यात आलेली आहे.
५. वरील विवरणात नमूद केल्यानुसार विषयांकित कामाच्या रु.५९१३.०० लक्ष (रुपये एकोणसाठ कोटी तेरा लक्ष फक्त) इतक्या रकमेच्या अंदाजपत्रकास शासन या आदेशाद्वारे खालील अटींच्या अधीन राहून प्रशासकीय मान्यता देत आहे.
a. ईव्हीएम व व्हीव्हीपॅटची कायमस्वरुपी साठवणूक करण्यासाठी बांधण्यात येणाऱ्या सदर गोदामांचे बांधकाम कमीत कमी खर्चात व भारत निवडणूक आयोगाच्या मार्गदर्शक तत्त्वांप्रमाणे गुणवत्तापूर्ण होईल याबाबतची जबाबदारी जिल्हाधिकारी यांची राहील, त्याकरीता आवश्यकता असल्यास ई-टेंडरिंग पध्दतीचा वापर करण्यात यावा.
b. ईव्हीएम व व्हीव्हीपॅट मशीन्सच्या साठवणुकीकरीता भारत निवडणूक आयोगाच्या (ECI) दि.०८.०८.२०१७, दि. १२.०३.२०१९ तसेच भारत निवडणूक आयोगाने वेळोवेळी निर्गमित केलेल्या मार्गदर्शक सुचना विचारात घेवून सदर गोदामांचे बांधकाम करण्यात यावे.
c. प्रस्तावातील खरेदीशी संबंधित बाबींकरीता ई-निविदा प्रणालीचा वापर करावा अथवा उद्योग, ऊर्जा व कामगार विभागाकडील दि.२४.०८.२०१७ च्या शासन निर्णयान्वये वस्तू व सेवा खरेदीकरीता केंद्र शासनाने विकसित केलेल्या GeM पोर्टल कार्यपध्दतीचा अवलंब करावा.
d. विषयांकित कामाकरीता सुधारीत प्रशासकीय मान्यता देण्यात येणार नाही यादृष्टीने दक्षता घेवून काम लवकरात लवकर पूर्ण करण्यात यावे.
e. काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेऊनच सुरु करावे.
f. ढोबळ स्वरुपात धरण्यात आलेल्या तरतुदीबाबत काम करतेवेळी विस्तृत अंदाजपत्रक करुनच काम हाती घ्यावे.
g. प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७/तां.क.१, दि.१० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
h. सार्वजनिक बांधकाम विभागाच्या शासन निर्णय क्रमांक बीडीजी २०१७/प्र.क्र.६०/इमारती-२, दि.०७/०७/२०१७ अन्वये कार्यवाही करण्यात यावी.
i. भारत निवडणूक आयोगाच्या मार्गदर्शक सुचनांनुसार सदर ईव्हीएम गोदामामध्ये FLC Hall गार्डरुम, Counting Halls, स्त्री/पुरुषांसाठी स्वतंत्र स्वच्छतागृह, पाणीपुरवठ्यासाठी स्वतंत्र नळ जोडणी, सी.सी.टी.व्ही यंत्रणा, आग प्रतिबंधक उपकरणे, विद्युतीकरण, पार्कींगची व्यवस्था या सुविधा उत्कृष्टपणे निर्माण करण्यात येतील याची खबरदारी घेण्यात यावी.
६. प्रस्तुत मान्यता नियोजन विभाग, शासन परिपत्रक क्र.ससमा २०१०प्र.क्र.४८ (भाग-१) / का-१४६१, दिनांक ११ जून, २०१८ नुसार, सार्वजनिक बांधकाम विभागाने दिलेल्या तांत्रिक मान्यतेनुसार तसेच उच्चाधिकार सचिव समितीच्या दि.०५.०८.२०२२ रोजीच्या बैठकीतील निदेशांनुसार प्रदान केलेल्या वित्तीय अधिकारानुसार देण्यात येत आहे.
पृष्ठ ४ पैकी ३
# Page 4
शासन निर्णय क्रमांक: ईव्हीएम-२०२०/प्र.क्र.१५३/२०/३३