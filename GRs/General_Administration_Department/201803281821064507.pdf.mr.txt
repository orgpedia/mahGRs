# Page 1
वितरण आदेश क्र. १९ गोदावरी पाटबंधारे विकास महामंडळ, औरंगाबाद यांच्या अखत्यारितील या ४ इमारती / मोकळी जागा एकूण २४५९.३६ चौ. मी जमिन मराठवाडा प्रशासकीय व विकास प्रशिक्षण प्रबोधिनी, नाथनगर (उत्तर) पैठण, औरंगाबाद या संस्थेस हस्तांतरित करण्याकरिता प्रशासकीय व वित्तीय मान्यता देऊन, निधी वितरित करणेबाबत. सन २०१७-१८
महाराष्ट्र शासन
सामान्य प्रशासन विभाग
शासन निर्णय क्रमांकः मप्रप्र २०१६/ प्रक्र.१७१/१६/१२-अ
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक : २८ मार्च, २०१८.
वाचा : १ वित्त विभाग, शासन परिपत्रक क्र. अर्थसं २०१७/प्र.क्र.६८/अर्थ-३,दि.१ एप्रिल, २०१७.
२. वित्त विभाग, शासन परिपत्रक क्र.अर्थसं २०१७/प्र.क्र.७५/अर्थ-३, दि.१८ एप्रिल, २०१७.
३. सामान्य प्रशासन विभाग, शासन परिपत्रक क्र . बीयुडी२-०१७/प्र.क्र.७०/२०१७/२५, दि.२० एप्रिल, २०१७
४. वित्त विभाग, शासन परिपत्रक क्र अर्थसं २०१७/प्र.क्र.७५/अर्थ-३, दि.३० जून, २०१७.
५. वित्त विभाग, शासन परिपत्रक क्र .अर्थसं २०१७/प्र.क्र.७५/अर्थ-३,
दि.६ फेब्रुवारी, २०१८
६. विभागीय आयुक्त तथा पदसिध्द अध्यक्ष कार्यकारी समिती, मराठवाडा प्रशासकीय व विकास प्रशिक्षण प्रबोधिनी, नाथनगर (उत्तर) पैठण औरंगाबाद यांचे क्र. मप्रविप्रप्र/ आस्था/ २०१६-३३२ दि.१९.९.२०१६ चे पत्र.
प्रस्तावना :
मराठवाडा प्रशिक्षण प्रबोधिनी पैठण, औरंगाबाद या संस्थेची स्थापना दि.१८.६.१९९६ च्या शासन निर्णयान्वये करण्यात आली आहे. सदर संस्था जायकवाडी प्रकल्प पाटबंधारे विभाग यांच्या ताब्यात असलेल्या १. लेकव्ह्यू रेस्ट हाऊस, २. ॲग्रीकल्चर डेमॉनस्ट्रेशन सेंटर, ३. फारमर्स ट्रेनिंग सेंटर, ४. लेक्चर हॉल फॉर ट्रेनिंग सेंटर या इमारती मिळून एकूण २४५९.३६ चौ.मी जागेत कार्यरत आहे. सदर प्रबोधिनी ज्या चार इमारतींमध्ये कार्यरत आहे,ती जमिन जलसंपदा विभागांतर्गत जायकवाडी प्रकल्पांतर्गत येते. सदर जमिनी भुसंपादित केलेल्या आहे. त्याचप्रमाणे या जमिनीवर बांधलेल्या इमारती या त्यांच्या प्रयोजनासाठी वापरून अतिरिक्त ठरल्यामुळे सन १९९७ मध्ये दि.१६.६.१९९७ च्या करारनाम्यातील इमारती /मोकळी जागा याचे सा.बां.खात्याकडून मुल्यांकन केल्यानुसार जी रक्कम निश्चित होईल तेवढी रक्कम पाटबंधारे खात्यास देणे बंधनकारक राहील." या अटीच्या अधीन राहून तात्पुरत्या स्वरुपात संस्थेस हस्तांतरित केलेल्या आहेत.
सदर इमारती संस्थेस कायमस्वरुपी हस्तांतरीत करण्याकरिता दि.१.१०.२०११ रोजी झालेल्या करारनाम्यानुसार कार्यकारी अभियंता, जायकवाडी पाटबंधारे विभाग यांनी संस्थेसोबत दि.१६.६.१९९७ पासून जमिन/इमारत हस्तांतरणाचा करारनामा केला आहे. त्यामुळे, सार्वजनिक बांधकाम विभाग, औरगाबाद यांनी या ४ इमारती / मोकळी जागा एकूण २४५९.३६ चौ.मी यांच्या मुल्यांकनांची एकूण रु.२,४५,८७,४१९/- (रु.दोन कोटी, पंचेचाळीस लाख, सत्याऐंशी हजार, चारशे एकोणीस फक्त) इतकी किंमत सन २०१५ १६- च्या DSR नुसार निश्चित केली आहे. सदर रक्कम अद्याप गोदावरी पाटबंधारे विकास महामंडळ यांना वितरित न झाल्यामुळे या जमिन ७/१२ उता-यानुसार पाटबंधारे विभागाच्या नावांवर असल्यामुळे सदर इमारतींचे संस्थेस कायमस्वरुपी हस्तांतरण झालेले नाही. सदर रक्कम पाटबंधारे विभागास भरणा केल्यानंतर, इमारतीसह सदर क्षेत्र रितसर प्रबोधिनीस कायमस्वरुपी हस्तांतरीत करुन घेण्याकरिता विभागीय आयुक्त, तथा पदसिध्द अध्यक्ष, कार्यकारी समिती, मराठवाडा प्रशासकीय व विकास प्रशिक्षण नाथनगर, (उत्तर) पैठण,औरंगाबाद, यांनी संदर्भाधीन क्र. ६ च्या पत्रान्वये एकूणरु.२,४५,८७,४१९/- लाख इतकी रक्कम महामंडळास वितरित करण्याकरिता शासनाकडे निधीची मागणी केली आहे. सदर बाब विचारात घेऊन, उक्त नमूद ४ इमारत / मोकळी जागा मराठवाडा
# Page 2
शासन निर्णय क्रमांकः मप्रप्र २०१६/ प्रक्र.१७१/१६/१२-अ
प्रशासकीय व विकास प्रशिक्षण प्रबोधिनी, पैठण, जिल्हा-औरंगाबाद या संस्थेकडे हस्तांतरित होण्यासाठी एकूण रु.२,४५,८७,४१९/- ( रु.दोन कोटी, पंचेचाळीस लाख, सत्याऐंशी हजार, चारशे एकोणीस फक्त) इतकी रक्कम महामंडळास वितरित करण्याकरिता, प्रशासकीय व वित्तीय मान्यता देण्यात येऊन निधी वितरित करण्याची बाब शासनाच्या विचाराधीन आहे.
शासन निर्णय : मराठवाडा प्रशासकीय व विकास प्रशिक्षण प्रबोधिनी, नाथनगर (उत्तर) पैठण औरंगाबाद या संस्थेस गोदावरी पाटबंधारे विकास महामंडळ, औरंगाबाद यांच्या ताब्यात असलेली १. लेकव्ह्यू रेस्ट हाऊस, २. ॲग्रीकल्चर डेमॉनस्ट्रेशन सेंटर ३. फारमर्स ट्रेनिंग सेंटर, ४. लेक्चर हॉल फॉर ट्रेनिंग सेंटर या एकूण २४५९.३६ चौ.मी इमारत / मोकळी जागा मराठवाडा प्रशासकीय व विकास प्रशिक्षण प्रबोधिनी, पैठण, जिल्हा-औरंगाबाद या संस्थेकडे हस्तांतरित होण्यासाठी एकूण रु.२,४५,८७,४१९/- (रु.दोन कोटी, पंचेचाळीस लाख, सत्याऐंशी हजार, चारशे एकोणीस फक्त ) इतकी मूल्यांकित केलेली रक्कम संस्थेस वितरित करण्याकरिता वित्त विभागाच्या वित्तिय अधिकार नियम पुस्तिका १९७८ मधील भाग पहिला, उपविभाग तीन, अनुक्र. ४, परिच्छेद क्र. २७ (२) (अ) नुसार प्रशासनिक विभागास प्रदान केलेल्या वित्तिय शक्तीचा वापर करुन व सदर अधिकारातील रकाना क्र.६ खालील अटींच्या अधीन राहून त्याचप्रमाणे नियोजन व वित्त विभागाने पुढील अटींच्या अधीन राहून दिलेल्या सहमतीनुसार प्रस्तावास प्रशासकीय व वित्तीय मान्यता देण्यात येत आहे.
अ. सदर इमारतीसह जमिनीचे हस्तांतरण करतांना मुद्रांक शुल्क अधिनियमानुसार लागणारे मुद्रांक शुल्कात सूट मिळविणे व नोंदणी शुल्क याबाबत आवश्यक ती कार्यवाही करणे.
ब. सदर जागेचे मूल्यांकन योग्य असणे व सदर रक्कम दि.३१.३.२०१८ पूर्वी अदा करण्यात येणे.
२. मराठवाडा प्रशासकीय व विकास प्रशिक्षण प्रबोधिनी, नाथनगर (उत्तर) पैठण औरंगाबाद या संस्थेच्या वरील कामांसाठी अर्थसंकल्प वितरण प्रणालीवर उपलब्ध असलेल्या निधीतून एकूण रु.२,४५,८७,४१९/- ( रु.दोन कोटी, पंचेचाळीस लाख, सत्याऐंशी हजार, चारशे एकोणीस फक्त ) एवढा निधी वितरित करण्यास मंजूरी देण्यात येत आहे.
३. मराठवाडा प्रशासकीय व विकास प्रशिक्षण प्रबोधिनी, नाथनगर (उत्तर) पैठण औरंगाबाद यांनी सदर रक्कम गोदावरी पाटबंधारे विकास महामंडळ, औरंगाबाद या महामंडळास तात्काळ हस्तांतरित करुन सदर जागा संस्थेच्या नावावर करुन घेण्याची कार्यवाही संचालक यांच्या स्तरावर करण्यात यावी. केलेल्या कार्यवाहीचा अहवाल शासनास तीन महिन्यात सादर करण्यात यावा.
४. यासाठी होणारा रु एकूणरु.२,४५,८७,४१९/- (रु.दोन कोटी, पंचेचाळीस लाख सत्याऐंशी हजार, चारशे एकोणीस फक्त ) इतका खर्च मागणी क्र.ए-९, मुख्य लेखाशीर्ष ४०७०-इतर प्रशासनिक सेवांवरील भांडवली खर्च (००) ००३, प्रशिक्षण (००) (०१) राज्य प्रशिक्षण धोरणांतर्गत नवीन प्रशिक्षण संस्था स्थापन करणे (४०७० ०२३१) ५३ मोठी बांधकामे या लेखाशीर्षाखाली सन २०१७-२०१८ या आर्थिक वर्षाच्या उपलब्ध असलेल्या तरतूदीमधून भागविण्यात यावा.
५. सदरहू मंजूर करण्यात आलेला निधी संबंधित कोषागारातून काढून घेतल्यानंतर, काढण्यात आलेली रक्कम महालेखापाल कार्यालयातील लेख्यात त्याच शिर्षाखाली नोंदली गेली आहे किंवा नाही याची खात्री करुन घ्यावी व त्याबाबतचे प्रमाणपत्र विहित वेळेत शासनास सादर करावे.
६. आता वितरीत करण्यात येत असलेल्या अनुदानाचे उपयोगिता प्रमाणपत्र (UTILIZATION CERTIFICATE ) मराठवाडा प्रशासकीय व विकास प्रशिक्षण प्रबोधिनी, नाथनगर (उत्तर) पैठण औरंगाबाद महालेखापाल, लेखापरीक्षा - महाराष्ट्र २, नागपूर यांना आणि शासनास तातडीने सादर करावे.
७. उपरोक्त अनुदानातून केलेल्या खर्चाचे स्वतंत्र लेखे व पुस्तके तपासण्याचे अधिकार महालेखापाल, लेखापरीक्षा महाराष्ट्र २, नागपूर, यांना राहतील आणि त्याकरीता संबंधित संस्था त्यांना संपूर्ण सुविधा उपलब्ध करुन देईल.
पृष्ठ ३ पैकी २
# Page 3
शासन निर्णय क्रमांकः मप्रप्र २०१६/ प्रक्र.१७१/१६/१२-अ
८. प्रस्तुत शासन निर्णय, नियोजन व वित्त विभागाच्या अनुक्रमे, अनौ. संदर्भ क्र.२३/१८/१४४३ दि.२५.१.२०१८, व अनौ.संदर्भ क्र.१२१/२०१८/व्यय-४ दि.१२.३.२०१८ अन्वये दिलेल्या मान्यतेनुसार तसेच, वित्त विभागाच्या परिपत्रक क्र.अर्थसं २०१६/प्र.क्र.७५/अर्थ-३, दि.१८ एप्रिल, २०१७ अन्वये प्रशासकीय विभागांना प्रदान करण्यात आलेल्या अधिकारान्वये निर्गमित करण्यात येत आहे.