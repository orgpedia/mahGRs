# Page 1
महाराष्ट्र राज्य जनजाती सल्लागार परिषदेच्या ५० व्या बैठकीतील शिफारस क्र. ३४ नुसार अनुसूचित क्षेत्रातील अधिसूचित १७ संवर्गातील सरळसेवेची पदे भरण्याबाबत.
महाराष्ट्र शासन
सामान्य प्रशासन विभाग,
शासन निर्णय क्रमांक : बीसीसी २०१८/प्र.क्र.४२७ अ/१६-ब
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२.
दिनांक : ६ ६ डिसेंबर, २०१९.
प्रस्तावना : मा.राज्यपाल महोदयांनी, महाराष्ट्र राज्य जनजाती सल्लागार परिषदेच्या ५० व्या बैठकीतील शिफारस क्र. ३४ नुसार अनुसूचित क्षेत्रातील अधिसूचित १७ संवर्गातील सरळसेवेची पदे भरण्याबाबतची अधिसूचना दि. २९.८.२०१९ रोजी निर्गमित केलेली आहे. सदर अधिसूचनेनुसार अधिसूचित १७ संवर्गातील पदे कशा प्रकारे भरावीत, याबाबत शासनास शिफारस करणे.
तसेच एसईबीसी वर्गाच्या १३% आरक्षणासह पेसा क्षेत्रातील वाढीव आरक्षणाबाबत सुधारित बिंदूनामावलीस आक्षेप घेतल्याने सदर परिपत्रकास दि.२२.८.२०१९ च्या शासन निर्णयान्वये स्थगिती देण्यात आलेली आहे. सदर आक्षेपाचे निराकरण करुन सुधारित बिंदूनामावलीबाबतचा अहवाल शासनास सादर करण्यासाठी एक समिती स्थापन करण्याची बाब शासनाच्या विचाराधीन होती.
शासन निर्णय :
मा.राज्यपाल महोदयांनी, महाराष्ट्र राज्य जनजाती सल्लागार परिषदेच्या ५० व्या बैठकीतील शिफारस क्र. ३४ नुसार अनुसूचित क्षेत्रातील अधिसूचित १७ संवर्गातील सरळसेवेची पदे भरण्याबाबत दि.२९.८.२०१९ रोजी निर्गमित केलेल्या अधिसूचनेनुसार सदर अधिसूचित १७ संवर्गातील पदे सरळसेवेने भरण्याकरीता, याबाबतचा अभ्यास करुन शासनास शिफारस करणे तसेच एसईबीसी प्रवर्गाच्या १३% आरक्षणासह पेसा क्षेत्रातील वाढीव आरक्षणानुसार आक्षेपाबाबत विचार करुन शासनास शिफारस करण्यासाठी जिल्हाधिकारी, पालघर यांच्या अध्यक्षतेखाली पुढीलप्रमाणे समिती गठीत करण्यात येत आहे.
-----------------------------------------------------------
| १. | जिल्हाधिकारी, पालघर | अध्यक्ष |
| २. | अपर मुख्य कार्यकारी अधिकारी, जिल्हा परिषद पालघर | सदस्य |
| ३. | अपर मुख्य कार्यकारी अधिकारी, जिल्हा परिषद, नाशिक | सदस्य |
| ४. | उप सचिव (१६-ब), सामान्य प्रशासन विभाग, मंत्रालय | सदस्य |
| ५. | सहायक आयुक्त (मावक), कोकण विभाग, नवी मुंबई | सदस्य |
| ६. | उपायुक्त (विकास), कोकण विभाग | सदस्य |
| ७. | उपायुक्त, आदिवासी विकास, पालघर | सदस्य |
| ८. | उप वन संरक्षक, ठाणे | सदस्य |
| ९. | उप वन संरक्षक, पालघर | सदस्य |
| १०. | उप विभागीय अधिकारी, कल्याण | सदस्य |
-----------------------------------------------------------
# Page 2
शासन निर्णय क्रमांक: बीसीसी २०१८/प्र.क्र.४२७ ओ/१६-ब
-------------------------------------------
| ११. | उप संचालक (शिक्षण), पालघर | सदस्य |
| १२. | अधिक्षक कृषि अधिकारी, पालघर | सदस्य |
| १३. | शिक्षण अधिकारी, पालघर | सदस्य |
| १४. | निवासी जिल्हाधिकारी, पालघर | सदस्य सचिव |
-------------------------------------------
२. उपरोक्त समितीची कार्यकक्षा खालीलप्रमाणे असेल : १) उपरोक्त दि.२९.८.२०१९ च्या अधिसूचनेनुसार अनुसूचित क्षेत्रातील १७ अधिसूचित संवर्गातील सरळसेवेने भरण्यासाठी कार्यपद्धती निश्चित करण्याकरीता त्याबाबत अभ्यास करुन शासनास शिफारस करणे.
२) एसईबीसी प्रवर्गाच्या १३% आरक्षणानुसार पेसा क्षेत्रातील वाढीव आरक्षणाबाबत पुनर्विचार करण्यासाठी शासनास शिफारस करणे.
३) समितीने आपला अहवाल १५ दिवसात शासनास सादर करावा.