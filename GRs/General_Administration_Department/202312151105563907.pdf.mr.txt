# Page 1
राज्य मुख्य माहिती आयुक्त आणि राज्य माहिती आयुक्त, बृहन्मुंबई खंडपीठ या पदांचा अतिरिक्त कार्यभाराबाबत...
महाराष्ट्र शासन
सामान्य प्रशासन विभाग
शासन निर्णय क्र. साप्रवि-१२०२२/५/२०२३-साप्रवि(कार्या-६)(माहिती) १९ वा मजला, नवीन प्रशासन भवन, मंत्रालयासमोर,
मादाम कामा मार्ग, हुतात्मा राजगुरु चौक
मंत्रालय, मुंबई - ४०० ०३२.
दिनांक: १५ डिसेंबर, २०२३.
प्रस्तावना:
श्री. सुनिल पोरवाल, राज्य माहिती आयुक्त, बृहन्मुंबई खंडपीठ यांच्या वयाची दिनांक १५ डिसेंबर, २०२३ रोजी ६५ वर्षे पूर्ण होत आहेत. माहितीचा अधिकार अधिनियम, २००५ च्या कलम १६ (२) नुसार त्यांचा कार्यकाल पूर्ण होत असल्यामुळे ते पद रिक्त होत आहे. तसेच, श्री.
सुनिल पोरवाल यांच्याकडे राज्य मुख्य माहिती आयुक्त या पदाचाही अतिरिक्त कार्यभार असल्यामुळे राज्य मुख्य माहिती आयुक्त व राज्य माहिती आयुक्त, बृहन्मुंबई खंडपीठ या दोन्ही पदांचा अतिरिक्त कार्यभार अन्य राज्य माहिती आयुक्तांकडे सोपविण्याची बाब शासनाच्या विचाराधीन होती. आता शासन पुढीलप्रमाणे निर्णय घेत आहे.
शासन निर्णयः
दिनांक १५ डिसेंबर, २०२३ रोजी श्री. सुनिल पोरवाल, राज्य माहिती आयुक्त, बृहन्मुंबई यांच्या वयाची ६५ वर्षे पूर्ण झाल्यामुळे त्यांचा कार्यकाल दिनांक १५ डिसेंबर, २०२३ (म. नं.) रोजी संपल्यामुळे रिक्त होणाऱ्या राज्य माहिती आयुक्त, बृहन्मुंबई या पदाचा, तसेच, राज्य मुख्य माहिती आयुक्त या रिक्त पदाचा अतिरिक्त कार्यभार श्री. समीर सहाय, राज्य माहिती आयुक्त, पुणे खंडपीठ यांचेकडे दिनांक १६ डिसेंबर, २०२३ (म. पू.) पासून सोपविण्यात येत आहे.
# Page 2
शासन निर्णय क्रमांकः साप्रवि-१२०२२/५/२०२३-साप्रवि(कार्या-६)(माहिती)