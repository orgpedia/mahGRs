# Page 1
एकत्रित परिवीक्षाधीन प्रशिक्षण कार्यक्रमामध्ये नगर पालिका/ नगर परिषद, मुख्याधिकारी गट-अ आणि गट-ब या संवर्गांचा समावेश करण्याबाबत
महाराष्ट्र शासन
सामान्य प्रशासन विभाग
शासन निर्णय क्रमांक : टिआरएन- ०७१८/प्र.क्र. ३७ / सीपीटीपी
मंत्रालय, मुंबई - ४०० ०३२.
दिनांक : ६ आक्टोबर, २०२१
वाचा : १. शासन निर्णय, सामान्य प्रशासन विभाग़ क्र. टिआरएन-२०१३/प्र.क्र.८४/१३/१२-अ, दि २०.१.२०१४.
२. शासन निर्णय, सामान्य प्रशासन विभाग क्र. टिआरएन-०२१६/प्र.क्र.५८/ सीपीटीपी, दि. ४.०१.२०१७ ३. शासन निर्णय, सामान्य प्रशासन विभाग क्र. टिआरएन-०५१७/प्र.क्र.३६/सीपीटीपी, दि २१.०७.२०१७ ४. शासन निर्णय, सामान्य प्रशासन विभाग क्र. टिआरएन-०७१८/प्र.क्र.३७/सीपीटीपी, दि. १३.०८.२०१८
प्रस्तावनाः महाराष्ट्र लोकसेवा आयोगामार्फत राज्यसेवा परीक्षेद्वारे शासनसेवेत नियुक्त होणा-या अधिकाऱ्यांना एकत्रित परिविक्षाधीन प्रशिक्षण कार्यक्रम अंतर्गत (सीपीटीपी) दोन वर्षांचे प्रशिक्षण देण्याचा धोरणात्मक निर्णय शासनाने उपरोक्त वाचा येथील अनुक्रमांक १ द्वारे निर्देशित शासन निर्णयान्वये घेतला आहे. सदर कार्यक्रमाच्या सुरुवातीस उक्त प्रशिक्षण कार्यक्रमामध्ये नगर विकास विभागाच्या अखत्यारीतील नगर पालिका/ नगर परिषद, मुख्याधिकारी गट-अ आणि गट-ब या संवर्ग अंतर्भूत होते. परंतू उक्त संवर्गातील अधिका-यांच्या प्रशिक्षणामध्ये काही तात्कालिक तांत्रिक अडचणी उद्भवल्यामुळे सदर संवर्ग उपरोक्त वाचा येथील अनुक्रमांक ४ द्वारे निर्देशित शासन निर्णयाद्वारे एकत्रित परिविक्षाधीन प्रशिक्षण कार्यक्रमातून वगळण्यात आले होते. आता या संवर्गांचा सीपीटीपी मध्ये पुनःश्च समावेश करण्याच्या अनुषंगाने नगर विकास विभागाकडून प्रस्ताव प्राप्त झाला असून नगर पालिका/ नगर परिषद, मुख्याधिकारी गट-अ आणि गट-ब हे संवर्ग एकत्रित परिवीक्षाधीन प्रशिक्षण कार्यक्रमामध्ये समाविष्ट करण्याची बाब शासनाच्या विचाराधीन आहे. सदर प्रकरणी शासनाने पुढीलप्रमाणे निर्णय घेतला आहे.
शासन निर्णय - एकत्रित परीवीक्षाधीन प्रशिक्षण कार्यक्रमामध्ये सद्यःस्थितीत समाविष्ट असलेल्या २८ संवर्गामध्ये नगर विकास विभागाच्या अखत्यारीतील नगर पालिका/ नगर परिषद, मुख्याधिकारी गट-अ आणि गट-ब या २ संवर्गांचा समावेश करण्यास शासन मान्यता देत आहे. महाराष्ट्र लोकसेवा आयोगाच्या राज्यसेवा परीक्षेद्वारे नगर पालिका/ नगर परिषद, मुख्याधिकारी गट-अ आणि मुख्याधिकारी गट-ब या संवर्गातील शिफारसप्राप्त उमेदवारांना एकत्रित परीवीक्षाधीन प्रशिक्षण कार्यक्रमामध्ये यापूर्वी समाविष्ट असणा-या संवर्गातील उमेदवारांप्रमाणे उक्त प्रशिक्षण कार्यक्रमांतर्गत प्रशिक्षण देण्यात येईल. या संवर्गातील शिफारसप्राप्त उमेदवारांना एकत्रित परिवीक्षाधीन प्रशिक्षण कार्यक्रमाचे सर्व टप्पे सामान्य
# Page 2
शासन निर्णय क्रमांक: टिआरएन- ०७१८/प्र.क्र. ३७/सीपीटीपी
प्रशासन विभागामार्फत विहित करण्यात आलेल्या वेळापत्रकानुसार पूर्ण करणे अनिवार्य राहिल. उक्त संवर्गातील उमेदवारांना उपरोक्त वाचा क्र. ३ येथील शासन निर्णयामधील तरतूदींना अनुसरून एकत्रित परिवीक्षाधीन प्रशिक्षण कार्यक्रमांतर्गत राबविण्यात येणारा मुंबई विद्यापीठाशी संलग्न पदव्युत्तर पदवी अभ्यासक्रम यशस्वीरित्या पूर्ण करावा लागेल.
२. एकत्रित परिविक्षाधीन प्रशिक्षण कार्यक्रमामध्ये नगर पालिका/ नगर परिषद, मुख्याधिकारी गट-अ आणि मुख्याधिकारी गट-ब या संवर्गांचा समावेश झाल्याने सदर प्रशिक्षण कार्यक्रमामध्ये “विवरणपत्र-अ” येथे नमूद केल्याप्रमाणे एकूण ३० संवर्ग अंतर्भूत असतील. "विवरणपत्र - अ” येथील सर्व संवर्गातील उमेदवारांना एकत्रित परिवीक्षाधीन कार्यक्रमासाठी यापूर्वी वेळोवेळी निर्गमित करण्यात आलेले व पुढील काळात निर्गमित करण्यात येणारे शासन निर्णय, परिपत्रके, अधिसूचना इ. मधील तरतूदी लागू राहतील.
# Page 3