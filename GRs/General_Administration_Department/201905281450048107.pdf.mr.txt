# Page 1
महाराष्ट्र शासन
क्र.संकीर्ण १११८/ प्र.क्र.४१७ /१६-अ
सामान्य प्रशासन विभाग, ६ वा मजला,
नवीन प्रशासन भवन, मादाम कामा मार्ग, हुतात्मा राजगुरु चौक, मंत्रालय, मुंबई - ३२.
दिनांक : २९ मे, २०१९
प्रति,
सर्व मंत्रालयीन प्रशासकीय विभागाचे अपर मुख्य सचिव/प्रधान सचिव/सचिव, मंत्रालय, मुंबई
विषय: विविध पदभरतीत समांतर आरक्षणाची पदे विहीत
आरक्षणाप्रमाणे निश्चित करणेबाबत...
संदर्भ : या विभागाचे समक्रमांकाचे दि. २८.१२.२०१८ चे पत्र
महोदय,
उपरोक्त विषयांकित संदर्भाधिन पत्रान्वये प्रशासकीय विभागाकडून समांतर आरक्षणाच्या घटकांच्या पदांची गणना करताना नियुक्ती प्राधिकाऱ्यांना सोयीचे व्हावे यास्तव विविध विभागांमार्फत समांतर आरक्षणाशी संबंधित सर्व घटकांबाबतचे शासन निर्णय / परिपत्रके एकत्रीतपणे निदर्शनास आणणे व पदभरतीच्या कार्यवाहीत सुलभता आणणे या उद्देशाने पत्र निर्गमित करण्यात आलेले आहे. सदर पत्रान्वये समांतर आरक्षणाच्या कोणत्याही घटकाच्या प्रचलित धोरणामध्ये बदल करण्यात आलेला नाही. मात्र सदर पत्रातील तक्त्याखालील परिच्छेदात केलेल्या स्पष्टीकरणामुळे धोरणात बदल करण्यात आल्याचा काहींचा गैरसमज झाला आहे, असे निदर्शनास आले आहे. त्यामुळे दि. २८.१२.२०१८ रोजीच्या पत्रातील तक्त्याखालील संपूर्ण परिच्छेद संदर्भाधिन पत्राच्या तारखेपासून वगळण्यात येत आहे.
# Page 2