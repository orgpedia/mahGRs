# Page 1
शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील तरतूदींचे पालन करण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांकः नासद१५१८/ प्र. क्र. ५९/१८ अ
मंत्रालय, मादाम कामा मार्ग, हुतात्मा राजगुरु चौक,
मुंबई ४०० ०३२.
दिनांक : ३० मे, २०१८
वाचा : १) सामान्य प्रशासन विभाग, शासन परिपत्रक, क्रमांक : नासद २००९ / प्र.क. ८०/०९/१८अ, दिनांक ४ ऑगस्ट,२००९.
२) मुंबई उच्च न्यायालय, नागपूर खंडपीठ यांचे रिट याचिका क्र. १३०३/२०१८ (रामचंद्र भाडू टेकम विरूद्ध जिल्हाधिकारी, नागपूर व इतर) वरील दि. ६ एप्रिल, २०१८ चे आदेश.
परिपत्रक : महाराष्ट्र शासकीय कर्मचा-यांच्या बदल्यांचे विनियमन व शासकीय कर्तव्ये पार पाडताना होणा-या
विलंबास प्रतिबंध अधिनियम, २००५ मधील कलम ३ मध्ये नमूद केल्यानुसार प्रत्येक कार्यालयाने
/विभागाने त्यांच्याकडून देण्यात येणा-या सुविधा किंवा सेवा पुरविण्यासाठी सादर केलेल्या परिपूर्ण
अर्जावर कार्यवाही करण्याकरीता लागणारा कालावधी नागरिकांच्या सनदेत नमूद करणे अपेक्षित आहे.
त्या अनुषंगाने, प्रत्येक कार्यालयाने / विभागाने नागरिकांची सनद प्रसिद्ध करणेबाबतच्या सूचना शासन
परिपत्रकाद्वारे वेळोवेळी या विभागामार्फत देण्यात आल्या आहेत.
२. तथापि, महाराष्ट्र शासकीय कर्मचा-यांच्या बदल्यांचे विनियमन व शासकीय कर्तव्ये पार पाडताना
होणा-या विलंबास प्रतिबंध अधिनियम, २००५ मधील तरतूदीनुसार प्रसिद्ध केलेल्या नागरिकांच्या सनदेत
नमूद केलेल्या सेवा विहित कालावधीत पुरविण्याची अंमलबजावणी होणेबाबत खबरदारी घेतली जात
नाही. या अनुषंगाने एका प्रकरणात जिल्हाधिकारी, नागपूर यांनी आदिवासी भूधारकाच्या जमीन
हस्तांतरणाबाबतचे आदेश १२ वर्षांच्या विलंबाने निर्गमित केल्याचे संदर्भाधीन रिट याचिका क्र.
१३०३/२०१८ मध्ये मा. उच्च न्यायालयाच्या निदर्शनास आले आहे. नागरिकांना देण्यात येणाऱ्या सुविधा
किंवा सेवा पुरविण्यासाठी सादर केलेल्या परिपूर्ण अर्जावर विहित कालमर्यादेत कार्यवाही न झाल्याने
नागरिकांना गंभीर अडचणींना सामोरे जावे लागत असल्याचे सदर याचिकेतून प्रकर्षाने निदर्शनास आले
आहे.
# Page 2
शासन परिपत्रक क्रमांक: नासद१५१८/प्र. क्र. ५९/१८ अ
३. सबब, सर्व मंत्रालयीन प्रशासकीय विभाग तसेच त्यांच्या नियंत्रणाखालील सर्व विभाग / कार्यालये
यांना पुन्हा सूचित करण्यात येते की, प्रत्येक कार्यालयाने / विभागाने त्यांच्याकडून देण्यात येणाऱ्या सर्व
प्रकारच्या सुविधा किंवा सेवा पुरविण्यासाठी नागरिकांकडून प्राप्त परिपूर्ण अर्जावर कार्यवाही
करण्याकरीता लागणारा कालावधी नागरिकांच्या सनदेत नमूद करणे अनिवार्य आहे. सदर नमूद केलेल्या
कालावधीत संबंधित अर्जावर कार्यवाही करण्याची दक्षता कार्यालय प्रमुख / विभागप्रमुख यांनी घ्यावी. या
विभागाच्या उक्त संदर्भ क्र.१ येथील परिपत्रकाद्वारे दिलेल्या सूचनांनुसार संबंधित कार्यालयातून ज्या
सेवा नागरिकांना पुरविल्या जातात, त्या सेवांबाबत खालील माहिती संबंधित कार्यालयाने त्यांच्या
कार्यालयाच्या दर्शनी भागावर लावण्याबाबत या परिपत्रकाद्वारे पुन:श्च सूचना देण्यात येत आहेत.
---------------------------------------------------------------------------------------------------------------------------------------------------------------------------------
| अ.क्र. | सेवांचा तपशील | सेवा पुरविणारे अधिकारी /कर्मचारी यांचे नाव व हुद्दा | सेवा पुरविण्याची विहित मुदत | सेवा मुदतीत न पुरविल्यास तक्रार करावयाच्या वरिष्ठ अधिकाऱ्याचे नाव व हुद्दा |
| १. | २. | ३. | ४. | ५. |
---------------------------------------------------------------------------------------------------------------------------------------------------------------------------------
४. सर्व मंत्रालयीन विभागांनी त्यांच्या अधिनस्त कार्यालयांद्वारे उक्त सूचनांचे पालन करण्यात येत
असल्याबाबत त्यांच्या स्तरावर खातरजमा करून दरवर्षी दि. १ १ मे रोजी याचा आढावा घ्यावा. तसेच या
आढाव्यामध्ये जे अधिकारी / कर्मचारी वरीलप्रमाणे विहित कालावधीमध्ये सेवा न पुरविता, सेवा देण्यास
विलंब करीत असतील त्यांच्याविरूद्ध उक्त परिपत्रक क्र.१ मध्ये दिलेल्या निर्देशानुसार विलंबास प्रतिबंध
अधिनियम, २००५ च्या कलम १० अन्वये अशा अधिकारी / कर्मचा-यांविरूद्ध शिस्तभंगविषयक कारवाई
तातडीने करण्याचे निर्देश द्यावेत. उक्त परिच्छेदात नमुद केल्याप्रमाणे दि. १ मे रोजी घेण्यात यावयाच्या
आढाव्यामध्ये अशा प्रकारे विलंबास जबाबदार असणा-या अधिकारी / कर्मचारी यांच्यविरूद्ध केलेल्या
कारवाईच्या प्रकरणांचा आढावा सुद्धा घेण्यात यावा.
पृष्ठ ३ पैकी २
# Page 3
शासन परिपत्रक क्रमांक: नासद१५१८/प्र. क्र. ५९/१८ अ