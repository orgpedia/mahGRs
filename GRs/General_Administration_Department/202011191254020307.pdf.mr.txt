# Page 1
नव्याने निर्माण केलेला राज्य निवडणूक विभाग रद्द करणे व मुख्य निवडणूक अधिकारी कार्यालयासाठी १२८ पदांची केलेली पदनिर्मिती कायम ठेवणे...
महाराष्ट्र शासन
सामान्य प्रशासन विभाग
शासन निर्णय क्रमांक: आढावा-१८१९/प्र.क्र.१७/१९अ
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३३
तारीख: १९ नोव्हेंबर २०२०
वाचा : शासन निर्णय, सामान्य प्रशासन विभाग क्रमांक-आढावा-१८१९/प्र.क्र.१७/१९अ, दिनांक १४ ऑगस्ट २०१९
प्रस्तावना
सामान्य प्रशासन विभागाने प्रशासकीय सोयीच्या दृष्टीकोनातून राज्य निवडणूक विभाग स्वतंत्र
करण्याचा व निवडणूक शाखेसाठी १२८ पदे निर्माण करण्याचा मंत्रिमंडळ प्रस्ताव मुख्य निवडणूक
कार्यालयाच्या सहमतीनंतर सादर करण्यात आला होता. त्यानुसार दिनांक ७ ऑगस्ट २०१९ रोजी
झालेल्या मंत्रिमंडळ बैठकीतील विषय क्रमांक-८ अन्वये राज्य मंत्रिमंडळाने दिलेल्या मान्यतेनुसार
दिनांक १४ ऑगस्ट २०१९ च्या शासन निर्णयान्वये “राज्य निवडणूक विभाग” निर्माण करण्यात आला व
त्या विभागासाठी १२८ पदे नव्याने निर्माण करण्यात आली आहेत.
२. मुख्य निवडणूक कार्यालयात नव्याने पदे निर्माण करण्याचे भारत निवडणूक आयोगाचे निर्देश
असून, आयोगाने नवीन विभाग निर्माण करण्याचे निर्देशही दिलेले नाहीत. तसेच मुख्य निवडणूक
अधिकारी, महाराष्ट्र राज्य यांनीही नवीन विभाग तयार करण्याबाबत प्रस्ताव सादर केलेला नाही. यास्तव
“राज्य निवडणूक विभाग” असा नव्याने विभाग निर्माण करण्यात येऊ नये अशी विनंती प्रधान सचिव व
मुख्य निवडणूक अधिकारी, महाराष्ट्र राज्य यांनी केली आहे. त्यानुषंगाने दिनांक १४ ऑक्टोबर २०२०
च्या मंत्रिमंडळ बैठकीत तसा प्रस्ताव मंजुरीस्तव सादर करण्यात आला होता.
# Page 2
शासन निर्णय क्रमांकः आढावा-१८१९/प्र.क्र.१७/१९अ
शासन निर्णय
शासन निर्णय, सामान्य प्रशासन विभाग क्रमांक-आढावा-१८१९/प्र.क्र.१७/१९अ, दिनांक १४
ऑगस्ट २०१९ अन्वये स्वतंत्र “राज्य निवडणूक विभाग” निर्माण करण्यास दिलेली मान्यता या शासन
निर्णयाव्दारे रद्द करण्यात येत आहे.
२. राज्य निवडणूक विभाग रद्द करण्यात आल्यामुळे, दिनांक १४ ऑगस्ट २०१९ च्या शासन निर्णयात
खालीलप्रमाणे सुधारणा करण्यात येत आहेत.
२.१. सदर शासन निर्णयातील परिच्छेद-४, ५, ७ व ८ रद्द करण्यात येत आहे.
२.२. सदर शासन निर्णयातील परिच्छेद-६ मधील स्वतंत्र राज्य निवडणूक विभागासाठी
रु.१.०२ कोटी इतक्या अनावर्ती खर्चास दिलेली मंजुरी रद्द करण्यात येत आहे.
२.३. सदर शासन निर्णयातील उर्वरित बाबी यथास्थिती लागू राहतील.
३. हा शासन निर्णय, मा.मंत्रिमंडळाने दिनांक १४ ऑक्टोबर २०२० च्या ४१ व्या बैठकीत घेतलेल्या
निर्णयानुसार निर्गमित करण्यात येत आहे.
# Page 3
# Page 4