# Page 1
महाराष्ट्र - कर्नाटक सीमा प्रश्न समन्वयक मंत्री (Nodal Minister) यांची नियुक्ती करणेबाबत महाराष्ट्र शासन
सामान्य प्रशासन विभाग
शासन निर्णय क्रमांक: मकसी-११२२/प्र.क्र.३३/२०२२/३६
मादाम कामा मार्ग, हुतात्मा राजगुरु चौक, मंत्रालय, मुंबई - ४०० ०३२.
दिनांक : २२ नोव्हेंबर, २०२२
संदर्भ :- शासन निर्णय क्रमांक: मकसी१११९/प्र.क्र.५६/का.३६, दि. १३ जानेवारी, २०२०.
शासन निर्णय महाराष्ट्र शासन कार्यनियमावलीच्या पहिल्या अनुसूचीनुसार महाराष्ट्र-कर्नाटक सीमावाद हा विषय सामान्य प्रशासन विभागाकडे सोपविण्यात आलेला आहे. सदर विभाग मा.मुख्यमंत्री यांच्या अधिपत्याखाली कार्यरत आहे. महाराष्ट्र - कर्नाटक सीमाप्रश्नी प्रभावी पाठपुरावा करुन विषयाला चालना मिळावी यासाठी व मा. सर्वोच्च न्यायालयात दाखल केलेल्या दाव्यातील वकील महोदय व सीमा भागातील मध्यवर्ती महाराष्ट्र एकिकरण समिती यांच्यात समन्वय साधणेतसेच महाराष्ट्र कर्नाटक सीमा प्रश्ना संदर्भात महाराष्ट्र शासनाने दावा केलेल्या ८६५ गावांतील जनतेचे प्रश्न सोडविणेकरीता समन्वयक मंत्र्यांची नियुक्ती करण्यात येते. महाराष्ट्र - कर्नाटक सीमाप्रश्नासंदर्भात मा.मुख्यमंत्री यांच्या अध्यक्षतेखाली दि.२१.११.२०२२ रोजी झालेल्या उच्चस्तरीय समितीच्या बैठकीत समन्वयक मंत्रीयांची नियुक्ती तातडीने करण्याबाबत निर्णय झाला आहे.
२. उपरोक्त निर्णयास अनुसरुन श्री. चंद्रकांत (दादा) बच्चू पाटील, मा.मंत्री (उच्च व तंत्रशिक्षण, वस्त्रोद्योग व संसदीय कार्य) व श्री. शंभूराज शिवाजीराव देसाई, मा. मंत्री (राज्य उत्पादन शुल्क) या दोन मंत्री महोदयांची महाराष्ट्र कर्नाटक सीमा प्रश्नाचे “समन्वयक मंत्री (Nodal Minister)” म्हणून याद्वारे नियुक्ती करण्यात येत आहे.
# Page 2