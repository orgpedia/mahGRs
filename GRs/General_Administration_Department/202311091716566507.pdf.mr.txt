# Page 1
श्री. एस. एम. काकाणी, सेवानिवृत्त भा.प्र.से. (२००३) यांची करार पध्दतीने सचिव, राज्य निवडणूक आयोग या पदावर नियुक्ती करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक- रानिआ-२०२२/प्र.क्र.८६/कार्या-३७
हुतात्मा राजगुरु चौक, मंत्रालय, मुंबई - ४०० ०३२
दिनांक - ९ नोव्हेंबर, २०२३
संदर्भ - (१) राज्य निवडणूक आयोगाचे पत्र क्रमांक: रानिआ-२०२२/प्र.क्र.४४/का-२, दि.२४.१.२०२३ (२) सामान्य प्रशासन विभाग पत्र क्रमांक: संकीर्ण-१०१८/प्र.क्र.४२१/२०१८/दहा, दिनांक २६.१०.२०२३ (३) राज्य निवडणूक आयोगाचे पत्र क्रमांक: रानिआ-२०२२/प्र.क्र.४४/का-२, दि.२७.१०.२०२३ (४) शासन निर्णय, सामान्य प्रशासन विभाग क्रमांक:संकीर्ण-२७१५/प्र.क्र.१००/कार्या-१३ दिनांक १७ डिसेंबर,२०१६ (५) शासन शुध्दीपत्रक, सामान्य प्रशासन विभाग क्रमांक:संकीर्ण-२७१५/प्र.क्र.१००/कार्या-१३ दिनांक २१ फेब्रुवारी, २०१८ (६) शासन निर्णय,सामान्य प्रशासन विभाग पत्र क्रमांक:संकीर्ण-२७१५/प्र.क्र.१०० (भाग-१)/कार्या-१३, दि.८ सप्टेंबर, २०२३
प्रस्तावना : राज्यामध्ये लोकसभा व विधानसभा निवडणुकांच्या धर्तीवर स्थानिक स्वराज्य संस्थांच्या निवडणुका निर्भय, मुक्त व पारदर्शक वातावरणात पार पाडण्यासाठी प्रत्येक राज्यामध्ये एका स्वतंत्र राज्य निवडणूक आयोगाची स्थापना करण्यात आलेली आहे (अनुच्छेद २४३ के व २४३ झेडए).
२. संविधानातील वरील दुरुस्तीन्वये १९९४ मध्ये स्थापित झालेल्या महाराष्ट्र राज्य निवडणूक आयोगाला त्यांचे काम योग्यरितीने व पादर्शकपणे पार पाडण्यासाठी प्रशासकीय विभागप्रमुख म्हणून सचिव यांची नेमणूक करण्यात येते.
३. सद्य:स्थितीत राज्य निवडणूक आयोगामध्ये सचिव हे पद दि. २९.११.२०२२ पासून रिक्त असून सदर पदाचा अतिरिक्त कार्यभार अन्य अधिका-यांकडे सोपविण्यात आलेला आहे. त्यामुळे राज्य निवडणूक आयोगाच्या दैनंदिन कामकाजावर विपरित परिणाम होत असल्यामुळे, मा.मुख्यमंत्री महोदयांच्या निर्देशानुसार सचिव, राज्य निवडणूक आयोग या पदासाठी भारतीय प्रशासन सेवेतील ३ अधिका-यांच्या पॅनलपैकी एका अधिका-याची सचिव, राज्य निवडणूक आयोग या पदावर निवड करण्याबाबत सामान्य प्रशासन विभाग कार्यासन-१० यांच्या उक्त संदर्भ क्रमांक (२) येथील पत्रान्वये राज्य निवडणूक आयोगाकडे करण्यात आली होती. त्यास अनुसरुन श्री.एस.एम.काकाणी,भा.प्र.से. (सेवानिवृत्त) यांची नियुक्ती सदर पदावर करण्यात यावी असे आयुक्त, राज्य निवडणूक आयोग यांनी उक्त संदर्भ क्रमांक (३) येथील पत्रान्वये प्रस्तावित केले आहे.
शासन निर्णय :
१) श्री. एस.एम.काकाणी,(सेवानिवृत्त) भा.प्र.से. (२००३) यांची “सचिव” राज्य निवडणूक आयोग, या पदावर त्यांनी कार्यभार स्वीकारल्याच्या दिनांकापासून एक वर्षाच्या कालावधीसाठी करार पध्दतीने नियुक्ती करण्यात येत आहे.
२) श्री. एस.एम.काकाणी, (सेवानिवृत्त) भा.प्र.से. यांनी राज्य निवडणूक आयुक्त यांच्या अधिपत्याखाली राज्य निवडणूक आयोगाचे सर्व कामकाज योग्य रितीने हाताळावे.
३) श्री. एस. एम. काकाणी, यांची नियुक्ती खालील अटी व शर्तीच्या अधीन राहून करण्यात येत आहे :
# Page 2
शासन निर्णय क्रमांकः रानिआ-२०२२/प्र.क्र.८६/कार्या-३७
(अ) नियुक्तीच्या कालावधीत श्री. एस. एम. काकाणी, यांना मासिक परिश्रमिक, सामान्य प्रशासन विभाग, संदर्भ क्रमांक (४) (५) व (६) अनुक्रमे दि. १७ डिसेंबर, २०१६, २१ फेब्रुवारी, २०१८ व दि. ८ सप्टेंबर,२०२३ च्या शासन निर्णयानुसार अनुज्ञेय राहील.
(आ) नियुक्तीच्या कालावधीत श्री. एस. एम. काकाणी, यांना त्यांच्या सेवानिवृत्तीच्यावेळी असलेल्या वेतनश्रेणीनुसार अनुज्ञेय असलेले शासकीस निवासस्थान, सशुल्क शासकीय अधिका-यांना लागू असलेल्या अटी व शर्तींवर सशुल्क अनुज्ञेय असेल.
(इ) नियुक्तीचा कालावधी संपल्यानंतर आयोगाच्या संमतीने आवश्यकतेनुसार वाढीव कालावधीकरीता दरवर्षी नूतनीकरण करता येईल. मात्र एकूण कालावधी ३ वर्षापेक्षा अधिक असणार नाही. सदरची नियुक्ती त्यांच्या वयाची ६५ वर्षे पूर्ण करेपर्यंत लागू राहील.
(ई) श्री. एस.एम. काकाणी, यांना हे पद त्यांच्या इच्छेने सोडावयाचे असल्यास किंवा आयोगास त्यांना कार्यमुक्त करावयाचे असल्यास दोन्ही पक्षांनी कार्यवाहीच्या ३० दिवस पूर्व नोटीस देणे बंधनकारक असेल.
(उ) श्री. एस.एम.काकाणी, हे आयोगाचे प्रशासकीय विभाग प्रमुख म्हणून काम पाहतील.