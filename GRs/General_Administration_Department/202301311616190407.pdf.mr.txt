# Page 1
महाराष्ट्र कर्नाटक सीमा आंदोलनातील हुतात्म्यांच्या वारसांच्या निवृत्ती वेतनात वाढ करण्याबाबत...
महाराष्ट्र शासन
सामान्य प्रशासन विभाग
शासन निर्णय क्रमांक : बियुडी-१८१४/प्र.क्र.९६/२०१४/३६
मादाम कामा मार्ग, हुतात्मा राजगुरु चौक, मंत्रालय, मुंबई ४०० ०३२.
दिनांक : ३१ जानेवारी, २०२३
संदर्भ : १) शासन निर्णय, सामान्य प्रशासन विभाग, क्र.मकसी/हुस्माक-१०९६/प्र.क्र.१४/९६/३६, दि.१७.१०.१९९७.
२) शासन निर्णय, सामान्य प्रशासन विभाग, क्र.मकसी-१०९७/प्र.क्र.५४/९७/३६, दि.०८.०१.१९९९.
३) शासन निर्णय, सामान्य प्रशासन विभाग, क्र.संकीर्ण-२०१०/प्र.क्र.५९/१०/स्वासैक-१, दि.०७.१२.२०१०.
४) शासन निर्णय, सामान्य प्रशासन विभाग, क्र.मकसी-१०१०/प्र.क्र.९१/२०१०/३६, दि.२९.०३.२०११.
५) शासन निर्णय, सामान्य प्रशासन विभाग, क्र.निवृवे-२०१२/प्र.क्र.११९/२०१२/स्वासैक-१, दि.०३.०९.२०१४.
६) शासन निर्णय, सामान्य प्रशासन विभाग, क्र.बियुडी-१८१४/प्र.क्र.९६/२०१४/३६, दि.२१.०४.२०१५.
७) शासन निर्णय, सामान्य प्रशासन विभाग, क्र.संकीर्ण-१९२१/प्र.क्र.१५५/२०२१/स्वासैक-१, दि.२२.११.२०२२.
प्रस्तावना : महाराष्ट्र - कर्नाटक सीमा आंदोलनात ज्या व्यक्तींनी बलिदान दिले आहे त्यांना हुतात्मे म्हणून घोषित करुन त्यांच्या कुटुंबियांना (हयात विधवा पत्नी, आई व वडील यापैकी एक) रुपये १,०००/- मासिक निवृत्तीवेतन व इतर आर्थिक लाभ (स्वातंत्र्य सैनिकांना मिळणाऱ्या लाभांप्रमाणे) देण्याचा शासन निर्णय, दि.१७.१०.१९९७ रोजी निर्गमित केला आहे. त्यानंतर शासन निर्णय, दि.०८.०१.१९९९ अन्वये, महाराष्ट्र-कर्नाटक सीमा आंदोलनामध्ये सीमावर्ती क्षेत्रात मृत्यु पावलेल्या व्यक्तींनाही हुतात्मा म्हणून घोषित करुन त्यांच्या कुटुंबियांना निवृत्तीवेतनात वाढ करुन दरमहा रु.१,५००/- इतके निवृत्तीवेतन व इतर आर्थिक लाभ (स्वातंत्र्य सैनिकांना मिळणाऱ्या लाभांप्रमाणे) मंजूर केले आहेत. स्वातंत्र्यसैनिकांना मिळणाऱ्या निवृत्तीवेतनात वाढ झाल्यास सीमा आंदोलनातील हुतात्म्यांच्या वारसांनादेखील त्याप्रमाणे वाढीव निवृत्तीवेतन मंजूर करण्यात येते. संदर्भाधीन दि.२९.०३.२०११ च्या शासन निर्णयान्वये, महाराष्ट्र-कर्नाटक सीमा आंदोलनातील हुतात्म्यांच्या वारसांना दि.०२.१०.२०१० पासून रु.८,०००/- दरमहा इतके निवृत्तीवेतन देण्यात येत होते. त्यानंतर संदर्भाधीन दि.२१.०४.२०१५ च्या शासन निर्णयान्वये महाराष्ट्र-कर्नाटक सीमा आंदोलनातील हुतात्म्यांच्या वारसांनादेखील दि.०२.१०.२०१४ पासून रु.१०,०००/- दरमहा इतके निवृत्तीवेतन देण्यात येत आहे.
२. संदर्भाधीन दि.२२.११.२०२२ च्या शासन निर्णयान्वये राज्य शासनामार्फत स्वातंत्र्य सैनिकांना देण्यात येत असलेल्या रु.१०,०००/- दरमहा इतक्या निवृत्तीवेतनात रु.१०,०००/- ने वाढ करुन त्यांना रु.२०,०००/ दरमहा इतके निवृत्तीवेतन मंजूर केले असून निवृत्तीवेतनातील ही वाढ दि.०१ नोव्हेंबर, २०२२ पासून लागू करण्यात आली आहे. सबब, महाराष्ट्र-कर्नाटक सीमा आंदोलनातील हुतात्म्यांच्या कुटुंबियांसही स्वातंत्र्य सैनिकांप्रमाणेच वाढीव निवृत्तीवेतन मंजूर करण्याची बाब शासनाच्या विचाराधीन होती. त्याबाबत शासनाने पुढीलप्रमाणे निर्णय घेतला आहे.
शासन निर्णय : १. महाराष्ट्र कर्नाटक सीमा आंदोलनात ज्या व्यक्तींनी बलिदान दिले आहे त्यांच्या वारसास (हयात विधवा पत्नी, आई व वडील यापैकी एक) स्वातंत्र्य सैनिकांप्रमाणेच, सध्या मिळणाऱ्या रु.१०,०००/- (रुपये दहा हजार फक्त) दरमहा इतक्या निवृत्तीवेतनात रु.१०,०००/- ने वाढ करुन त्यांना रु.२०,०००/- (रुपये वीस हजार
# Page 2
शासन निर्णय क्रमांकः बियुडी-१८१४/प्र.क्र.९६/२०१४/३६
फक्त) दरमहा एवढे निवृत्तीवेतन अदा करण्यास याद्वारे शासन मान्यता देण्यात येत आहे. सदर वाढीव निवृत्तीवेतन हे दि.०१ नोव्हेंबर, २०२२ पासून लागू करण्यात येत आहे.
२. निवृत्तीवेतन लाभ घेणाऱ्या लाभार्थ्यांना मिळणारा प्रवासखर्च व इतर आर्थिक सवलती पूर्वीप्रमाणेच राहतील. त्यामध्ये कोणताही बदल करण्यात आलेला नाही.
३. उक्त कारणास्तव होणारा खर्च “मागणी क्र- ए-५, २२३५ - सामाजिक सुरक्षा व कल्याण, ६०- इतर सामाजिक सुरक्षा व कल्याण कार्यक्रम- १०२ सामाजिक सुरक्षा योजनेखाली निवृती वेतन- (००) (०३) महाराष्ट्र कर्नाटक सीमा आंदोलनातील हुतात्म्यांच्या वारसांना निवृत्तीवेतन, २२३५ २४९३" या लेखाशीर्षाखाली खर्ची घालण्यात यावा व सन २०२२-२०२३ च्या मंजूर अनुदानातून भागविण्यात यावा.
४. सदर शासन निर्णय, वित्त विभागाने दिलेल्या सहमतीनुसार निर्गमित करण्यात येत आहे.