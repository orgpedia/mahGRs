# Page 1
मराठवाडा मुक्तीसंग्राम अमृतमहोत्सवी वर्षात विविध कार्यक्रमांचे आयोजन
सन २०२३-२४ अर्थसंकल्पीय अनुदान वितरण
महाराष्ट्र शासन
सामान्य प्रशासन विभाग
शासन निर्णय क्रमांक : संकीर्ण-१९२३/प्र.क्र.१५५/स्वासैक-१
मंत्रालय, मुंबई ४०० ०३२.
दिनांक : ११ जुलै, २०२३.
वाचा: शासन निर्णय, सामान्य प्रशासन विभाग, क्र.संकीर्ण१९२२/प्र.क्र.६१/स्वासैक-१, दिनांक ७ जुलै, २०२३.
प्रस्तावना: दिनांक २८ जून, २०२३रोजी झालेल्या मा. मंत्रिमंडळ बैठकीतील निर्णयानुसार शासन निर्णय, दिनांक ७ जुलै, २०२३ अन्वये, मराठवाडा मुक्ती संग्रामाच्या अमृत महोत्सवी वर्षाच्या निमित्ताने मराठवाडा विभागातील औरंगाबाद, जालना, परभणी, हिंगोली, नांदेड, लातूर, उस्मानाबाद व बीड या आठ जिल्ह्यांमध्ये सदर शासन निर्णयासोबत जोडलेल्या प्रपत्र-१ मध्ये नमूद केलेल्या विविध कार्यक्रमांचे आयोजन करण्यासाठी प्रत्येक जिल्ह्यासाठी रु. ५०.०० लक्ष प्रमाणे एकूण रु.४.०० कोटी खर्चाच्या आराखड्यास मंजूरी दिली आहे. या अनुषंगाने सदर कार्यक्रमांवर होणारा खर्च भागविण्यासाठी विभागीय आयुक्त, औरंगाबाद यांचेमार्फत अनुदान उपलब्ध करुन देण्याची बाब शासनाच्या विचाराधीन होती.
शासन निर्णय : मराठवाडा मुक्तीसंग्राम अमृत महोत्सवी वर्षात विविध कार्यक्रमांचे आयोजन करण्याकरिता सन २०२३-२०२४ या आर्थिक वर्षाकरिता “मागणी क्र.ए-५, २२३५, सामाजिक सुरक्षा व कल्याण, ६०, इतर सामाजिक सुरक्षा व कल्याण कार्यक्रम, २००, इतर कार्यक्रम, (००) (११), (००) (१३) मराठवाडा मुक्ती संग्राम अमृत महोत्सवी वर्ष साजरे करणे (२२३५ सी५९१), ५० इतर खर्च” या लेखाशीर्षांतर्गत रुपये ७५,००,००,०००/- अर्थसंकल्पिय तरतूद केली आहे. सदर तरतूदीपैकी वित्त विभागाने रु.१५,००,००,०००/- इतके अनुदान अर्थसंकल्प वितरण प्रणालीवर (बीम्स) उपलब्ध करुन दिले आहे.
२. मराठवाडा मुक्ती संग्रामाच्या अमृत महोत्सवी वर्षाच्या निमित्ताने मराठवाडा विभागातील औरंगाबाद, जालना, परभणी, हिंगोली, नांदेड, लातूर, उस्मानाबाद व बीड या आठ जिल्ह्यांमध्ये शासन निर्णय, सामान्य प्रशासन विभाग, दिनांक ०७.०७.२०२३ सोबत जोडलेल्या प्रपत्र-१ मध्ये नमूद केलेल्या विविध कार्यक्रमांचे आयोजन करण्यासाठी खालील विवरणपत्रात स्तंभ ३ मध्ये दर्शविल्याप्रमाणे एकूण रुपये ४,००,००,०००/- (रुपये चार कोटी फक्त) इतके अनुदान विभागीय आयुक्त, औरंगाबाद यांना अर्थसंकल्प वितरण प्रणालीद्वारे वितरीत करण्यास या शासन निर्णयान्वये मान्यता देण्यात येत आहे.
# Page 2
शासन निर्णय क्रमांकः संकीर्ण-१९२३/प्र.क्र.१५५/स्वासैक-१
२. सदर निधी विभागीय आयुक्त, औरंगाबाद यांनी मंजूर निधीच्या मर्यादेत आवश्यकतेनुसार संबंधित जिल्हाधिकारी यांना वितरीत करावा. संबंधित जिल्हाधिकारी यांनी सदर निधीचा विनियोग करताना दिनांक ७ जुलै, २०२३ रोजीच्या शासन निर्णयामध्ये नमूद केलेल्या बाबींचे तसेच महाराष्ट्र अर्थसंकल्प नियम पुस्तिका व वित्तिय अधिकार नियमपुस्तिकेत नमुद नियमांचे/सूचनांचे काटेकोरपणे पालन करावे.
३. शासनाकडून प्राप्त होणाऱ्या निधीच्या अनुषंगाने झालेल्या खर्चाचा ताळमेळ घेणे व खर्चाची उपयोगिता प्रमाणपत्रे शासनास सादर करण्याची कार्यवाही विभागीय आयुक्त, औरंगाबाद यांनी करावी. याअनुषंगाने विभागीय आयुक्त, औरंगाबाद यांना वेळोवेळी उपयोगिता प्रमाणपत्रे सादर करणे व खर्चाचा ताळमेळ घालणेबाबतची कार्यवाही संबंधित जिल्हाधिकारी यांनी करावी. अखर्चित निधी शासनास समर्पित करावा. याबाबत नियमानुसार विहित कार्यपद्धतीचा अवलंब करावा.
४. यासाठी होणारा खर्च “मागणी क्र. ए-५, २२३५, सामाजिक सुरक्षा व कल्याण, ६०, इतर सामाजिक सुरक्षा व कल्याण कार्यक्रम, २००, इतर कार्यक्रम, (००) (११), (००) (१३) मराठवाडा मुक्ती संग्राम अमृत महोत्सवी वर्ष साजरे करणे (२२३५ सी५९१), ५० इतर खर्च” या लेखाशीर्षाखाली सन २०२३-२०२४ या आर्थिक वर्षाकरिता मंजूर असलेल्या अनुदानातून भागविण्यात यावा.
# Page 3