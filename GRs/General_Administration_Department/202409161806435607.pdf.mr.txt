# Page 1
स्वातंत्र्य सैनिक/त्यांचे नामनिदेशित यांना
शासकीय सेवेत वर्ग-३ व वर्ग-४ पदावर नोकरी
संदर्भाबाबत......
महाराष्ट्र शासन
सामान्य प्रशासन विभाग
शासन निर्णय क्रमांकः नामनि-२०२४/प्र. क्र. ७२ (भाग-१) /स्वासैक-१
नवीन प्रशासकीय इमारत, मादाम कामा मार्ग,
हुतात्मा राजगुरू चौक, मंत्रालय,मुंबई-४०० ०३२
दिनांक:- १६ सप्टेंबर, २०२४.
संदर्भ :- सामान्य प्रशासन विभाग, शासन निर्णय क्रमांकः नामनि-२०२४/ प्र. क्र. ७२ /
स्वासैक-१, दिनांक २८ ऑगस्ट, २०२४.
प्रस्तावना:-
स्वातंत्र्य सैनिकांना/त्यांचे नामनिदेशित यांना शासकीय सेवेत महाराष्ट्र लोकसेवा
आयोगाच्या कक्षेबाहेरील वर्ग-३ व वर्ग-४ च्या पदावर नियुक्ती देण्याच्या अनुषंगाने शासनाने
काही सवलती दिल्या आहेत. स्वातंत्र्य सैनिकांना/त्यांचे नामनिदेशित यांना शासकीय सेवेत
नियुक्ती देण्याच्या अनुषंगाने शासन स्तरावरून वेळोवेळी शासन निर्णय/शासन परिपत्रक/
निदेश निर्गमित करण्यात आले आहेत. स्वातंत्र्य सैनिकांना/त्यांचे नामनिदेशित यांना
शासकीय सेवेत नियुक्ती देण्याच्या अनुषंगाने सदर शासन निर्णय / शासन परिपत्रक/
निदेशांचे पालन होत नसल्याची बाब शासनाच्या निदर्शनास आली आहे. सदरची
वस्तुस्थिती विचारात घेवून, सामान्य प्रशासन विभाग, शासन परिपत्रक क्रमांकः सीएनएस-
१०८७/४९९/के.नं. १२/१६-अ, दिनांक ०४ मार्च, १९९१ मधील तरतुदी रद्द करण्याचा व ज्या
स्वातंत्र्य सैनिकांच्या पाल्यांची विहित कार्यपद्धती अनुसरून व विहित मार्गाने नियुक्ती
झालेली नाही (थेट नियुक्ती झालेली आहे) अशा कर्मचा-यांच्या सेवा समाप्त करण्याच्या
अनुषंगाने नियुक्ती प्राधिकारी यांनी कार्यवाही करावी, अशा प्रकारचा निर्णय संदर्भाधीन
दिनांक २८ ऑगस्ट, २०२४ च्या शासन निर्णयान्वये घेण्यात आला आहे.
२. संदर्भाधीन दिनांक २८ ऑगस्ट, २०२४ च्या शासन निर्णयाविरोधात संबधित
कर्मचारी/अधिकारी यांनी मा. महाराष्ट्र प्रशासकीय न्यायाधिकरण मुंबई तसेच खंडपीठ
नागपूर/औरंगाबाद येथे मोठ्या प्रमाणात याचिका दाखल केल्या आहेत. सदर याचिका
ॲडमीट करून घेताना मा. महाराष्ट्र प्रशासकीय न्यायाधिकरणाने संबधित
कर्मचारी/अधिकारी यांच्याविरूद्ध जबरदस्तीने कारवाई करण्यात येवू नये, असे शासनास
# Page 2
शासन निर्णय क्रमांकः नामनि-२०२४/प्र. क्र. ७२ (भाग-१) /स्वासैक-१
निदेश देवून पुढील सुनावणीची तारीख निश्चित केली आहे. तसेच, मा. लोकप्रतिनिधी यांनी
देखील दिनांक २८ ऑगस्ट, २०२४ रद्द करण्याच्या अनुषंगाने शासनाकडे निवेदने सादर
केली आहेत. उपरोक्त वस्तुस्थिती विचारात घेता, संदर्भाधीन दिनांक २८ ऑगस्ट, २०२४
च्या शासन निर्णयाच्या अनुषंगाने संबधित नियुक्ती प्राधिकारी यांच्याकडून वस्तुस्थितीदर्शक
माहिती प्राप्त करून घेवून, स्वातंत्र्य सैनिकांना/त्यांचे नामनिदेशित यांना शासकीय सेवेत
महाराष्ट्र लोकसेवा आयोगाच्या कक्षेबाहेरील वर्ग-३ व वर्ग-४ च्या पदावर नियुक्ती देण्याच्या
अनुषंगाने सर्व समावेशक मार्गदर्शक सूचना देण्याकरिता काही कालावधी लागणार
असल्याने, तोपयंत संदर्भाधीन दिनांक २८ ऑगस्ट, २०२४ चा शासन निर्णय रद्द करण्याची
बाब शासनाच्या विचाराधीन होती.
शासन निर्णय :-
प्रस्तावनेत नमूद केलेली वस्तुस्थिती विचारात घेता, स्वातंत्र्य सैनिकांना/त्यांचे
नामनिदेशित यांना शासकीय सेवेत महाराष्ट्र लोकसेवा आयोगाच्या कक्षेबाहेरील वर्ग-३ व
वर्ग-४ च्या पदावर नियुक्ती देण्याच्या अनुषंगाने सर्व समावेशक मार्गदर्शक सूचना निर्गमित
करावयाच्या कालावधीपयंत संदर्भाधीन दिनांक २८ ऑगस्ट, २०२४ रोजीचा शासन निर्णय
या शासन निर्णयान्वये रद्द करण्यात येत आहे.
२. सदर शासन निर्णय महाराष्ट्र शासनाच्या www.maharashtra.gov.in या
# Page 3