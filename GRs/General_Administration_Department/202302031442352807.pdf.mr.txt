# Page 1
राजीव गांधी विज्ञान व तंत्रज्ञान आयोग सन २०२२-२३ करिता अर्थसंकल्पिय तरतूदीतून निधीचे वितरण.
महाराष्ट्र शासन
सामान्य प्रशासन (वितंक) विभाग
शासन निर्णय क्रमांक : वितंक-२०२३/प्र.क्र.०४/का.३९
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०३ फेब्रुवारी, २०२३
शासन निर्णय : राज्यातील विविध सामाजिक प्रश्नांमध्ये समाजाच्या हितासाठी विज्ञान व तंत्रज्ञानाचा अवलंब करणे, त्याचा प्रसार करणे आणि त्यास चालना देणे या उद्देशाने सन २००४ च्या महाराष्ट्र अधिनियम क्रमांक १५ अन्वये राजीव गांधी विज्ञान व तंत्रज्ञान आयोगामध्ये स्थापना करण्यात आली आहे. उपरोक्त अधिनियमाच्या नियम क्रमांक १४ अनुसार राजीव गांधी विज्ञान व तंत्रज्ञान आयोगाकरिता शासनाच्या एकत्रित निधीतून अनुदानाच्या स्वरुपात प्रत्येक आर्थिक वर्षामध्ये निधी अदा करण्यात येतो.
२. सन २०२२-२३ करिता विज्ञान व तंत्रज्ञान आयोगासाठी मागणी क्रमांक ए-५, मुख्यलेखाशिर्ष २२५१ सचिवालयीन- सामाजिक सेवा ०९० सचिवालय (००) (००)(०३) विज्ञान व तंत्रज्ञान यामध्ये समन्वय व संशोधन कार्यक्रम, (२२५१ ००४२) मध्ये ३१ सहायक अनुदाने (वेतनेत्तर) या लेखाशिर्षांतर्गत रु. ४९.३० कोटी (रुपये एकोणपन्नास कोटी तीस लाख फक्त) इतकी अर्थसंकल्पिय तरतूद मंजूर आहे.
दरम्यान, वित्त विभागाच्या दिनांक ४ एप्रिल, २०२२ रोजीच्या शासन निर्णयानुसार विभागाला कार्यक्रमांतर्गत योजनांसाठी मंजूर झालेल्या एकूण निधीच्या फक्त ६०% निधी, अर्थसंकल्पीय अंदाज, वाटप आणि संनियंत्रण प्रणालीव्दारे (बीम्स) उपलब्ध करण्याची तरतूद आहे. त्यानुषंगाने सन २०२२-२३ या वित्तीय वर्षात २२५१००४२- ३१ - सहायक अनुदान (वेतनेत्तर) या तपशिलवार लेखाशिर्षात ४२% म्हणजेच रु.२०,७०,६०,०००/- (अक्षरी रुपये वीस कोटी सत्तर लाख साठ हजार फक्त) एवढा निधी वित्त विभागाकडून वितरीत करण्यात आलेला आहे. त्यानुसार राजीव गांधी विज्ञान व तंत्रज्ञान आयोगास सदर लेखाशिर्षाखाली रु.२०,७०,६०,०००/- (अक्षरी रुपये वीस कोटी सत्तर लाख साठ हजार फक्त) इतका निधी वितरित करण्यात येत आहे.
३. कक्ष अधिकारी, विज्ञान व तंत्रज्ञान कक्ष यांनी रु.२०,७०,६०,०००/- (अक्षरी रुपये वीस कोटी सत्तर लाख साठ हजार फक्त) या रकमेचे देयक अधिदान व लेखा कार्यालयाकडे सादर करुन मंजूर करुन घ्यावे व सदर रक्कम सदस्य सचिव, राजीव गांधी विज्ञान व तंत्रज्ञान आयोग यांना सुपूर्द करण्यात यावी.
४. सदर अनुदानाच्या रकमेचा विनियोग सन २००४ च्या महाराष्ट्र अधिनियम क्रमांक १५ मधील नमूद प्रयोजनासाठीच करण्यात यावा तसेच त्यामधून खर्च करताना वित्त विभागाच्या मार्गदर्शक सूचनांचे काटेकोरपणे पालन करण्यात यावे. या अनुदानाच्या विनियोगाची तपासणी करुन त्याबाबतचे उपयोगिता प्रमाणपत्र व कार्यक्रमांचा सविस्तर अहवाल शासनास सादर करावा.
५. वरील खर्च मागणी क्रमांक ए- ५, मुख्यलेखाशिर्ष २२५१ सचिवालयीन- सामाजिक सेवा ०९० सचिवालय (००) (००) (०३) विज्ञान व तंत्रज्ञान यामध्ये समन्वय व संशोधन कार्यक्रम, (२२५१००४२) मध्ये ३१ सहायक अनुदाने (वेतनेत्तर) या लेखाशिर्षाखाली टाकण्यात यावा व तो सन २०२२-२३ या आर्थिक वर्षाच्या मंजूर अनुदानातून भागविण्यात यावा.
६. वित्त विभागाचा शासन निर्णय क्रमांक: विअप्र २०१३/प्र.क्र.३०/२०१३ / विनियम, दिनांक १७ एप्रिल, २०१५ च्या वित्तीय अधिकार नियम पुस्तिका १९७८ भाग पहिला उप विभाग एक अंतर्गत अ.क्र.२७, नियम क्रमांक १४९ अन्वये सदरहू मंजूरी देण्यात येत असून सहायक अनुदान मंजूर करताना वरील अधिनियमांतर्गत वित्त विभागाच्या मार्गदर्शक सूचनांचे तसेच वित्त विभागाच्या शासन परिपत्रक क्रमांक :अर्थसं-२०२२/प्र.क्र.४३/अर्थ ३, दिनांक ४ एप्रिल, २०२२ च्या परिशिष्टातील क्रमांक ९ मधील अटी व शर्तीचे पालन करण्यात आले आहे. हा शासन निर्णय दिनांक ४ एप्रिल, २०२२ च्या परिपत्रकानुसार प्रशासकीय विभागाला दिलेल्या अधिकारान्वये निर्गमित करण्यात येत आहे.
# Page 2
शासन निर्णय क्रमांकः वितंक-२०२३/प्र.क्र.०४/का.३९