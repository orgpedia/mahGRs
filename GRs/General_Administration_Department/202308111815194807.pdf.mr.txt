# Page 1
राज्यातील दूरसंचार पायाभूत सुविधा उभारणीच्या परवानगीसाठी महासंचार पोर्टलवरील ३० दिवस वा त्यापेक्षा अधिक दिवसांपर्यंत कोणतीही कार्यवाही न करण्यात आलेल्या प्रलंबित अर्जांना "Deemed Approval" ची तरतूद लागू करण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक: मातंसं ०६५/प्र.क्र.११८/से-४/३९
हुतात्मा राजगुरु चौक, मादाम कामा रोड,
मंत्रालय विस्तार, मुंबई - ४०० ०३२
दि. ११ ऑगस्ट, २०२३
वाचा : १) मातंसं०६५/प्र.क्र.१/२०१८/३९, दि.१७.०२.२०१८ २) मातंसं ०६५/प्र.क्र.७/२०२२/से४/३९, दि.४.११.२०२२
शासन परिपत्रक - सदर परिपत्रकाव्दारे सर्व संबंधित विभागांना व कार्यालयांना असे सूचित करण्यात येत आहे की, महासंचार पोर्टलवरील प्रलंबीत अर्जांवर दि. १८ एप्रिल, २०२३ पासून महासंचार प्रणालीवर ६० दिवस व त्यापेक्षा जास्त दिवस प्रलंबित असलेले अर्ज ज्याच्यांवर काहीही कार्यवाही करण्यात आलेली नाही अशा सर्व अर्जांना “Deemed Approval" लागू करण्यात आलेली आहे. तसेच दि. ९.०८.२०२३ रोजी मा. मुख्य सचिव यांच्या अध्यक्षतेखाली झालेल्या बैठकीत “Deemed Approval" च्या तरतूदीत सुधारणा करुन ६० दिवसांच्या ऐवजी ३० दिवस करण्याचा तसेच "Deemed Approval" ची तरतूद लागू करण्यापूर्वी ज्याच्यांवर अद्याप कोणतीही कार्यवाही झालेली नाही अशा प्रलंबित अर्जांना देखील "Deemed Approval” च्या तरतूदीनुसार मान्यता देण्याचा निर्णय घेण्यात आलेला आहे.
या परिपत्रकान्वये ३० दिवस वा त्यापेक्षा अधिक दिवसांकरीता कोणतीही कार्यवाही न होता प्रलंबित असलेल्या सर्व अर्जांना “Deemed Approval” लागू करण्यात येत आहे.
सर्व संबंधित प्राधिकरणांनी / कार्यालयांनी अशा “Deemed Approval ” देण्यात आलेल्या अर्जांसाठी शुल्काची आकारणी व वसूली करुन योग्य त्या सूचनांसह परवानगीपत्र जारी करण्यात यावे.
ज्या संबंधित प्राधिकरणांच्या कार्यवाही न केल्यामुळे अर्जांना “Deemed Approval” ची मान्यता देण्यात आली अशा प्राधिकरणांवर सदर जबाबदारी निश्चित करण्यात येत आहे.
# Page 2
शासन परिपत्रक क्रमांकः मातंसं ०६५/प्र.क्र.११८/से-४/३९