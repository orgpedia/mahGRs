# Page 1
नविन प्रशासन भवन इमारतीमधील विविध मजल्यावरील सामान्य प्रशासन विभागाची कार्यासने एकाच मजल्यावर आणणेबाबत...
महाराष्ट्र शासन
सामान्य प्रशासन विभाग,
शासन निर्णय क्र.शाकाजा-११२२/प्र.क्र.५२/२०२२/२२,
मंत्रालय, मुंबई-४०० ०३२,
दिनांक : २५ जुलै, २०२३
संदर्भ :- शासन निर्णय, क्र.शाकाजा-११२२/प्र.क्र.५२/२०२२/२२, दिनांक : २० सप्टेंबर, २०२२
प्रस्तावना :
सामान्य प्रशासन विभागाची नविन प्रशासन भवन मधील सर्व कार्यासने एकत्र ठेवण्याच्या अनुषंगाने संदर्भाधिन शासन निर्णयान्वये जागा वाटप करण्याचा निर्णय घेण्यात आला होता. त्यानुसार १९ व्या मजल्यावरील प्राणी कल्याण कायद्याचे सनियंत्रण समितीस (कृषि व पदुम विभाग) नविन प्रशासन भवन इमारतीमधील ९ वा मजला पूर्व बाजू येथील सामान्य प्रशासन विभागाच्या ताब्यातील २४० चौ.फूट व सदर जागेच्या बाजूला असलेल्या कृषि व पदुम विभागाच्या गोडाऊन ची ११० चौ. फूट अशी मिळूण ३५० चौ.फूट जागा वाटप करण्यात आली आहे. तथापि सदर जागा समितीचे कामकाज तातडीने सुरु करण्याच्या दृष्टीने सोयीची नसल्यामुळे प्राणी कल्याण कायद्याचे सनियंत्रण समितीस (कृषि व पदुम विभाग) अन्य ठिकाणी जागा वाटप करण्याबाबतचा प्रस्ताव शासनाच्या विचाराधीन होता. त्यानुषंगाने आता शासनाने खालीलप्रमाणे निर्णय घेतला आहे:
शासन निर्णय : नविन प्रशासन भवन इमारतीमधील १९ वा मजला पूर्व बाजू येथे कार्यरत प्राणी कल्याण कायद्याचे सनियंत्रण समिती (कृषि व पदुम. विभाग) यांना संदर्भाधिन शासन निर्णयान्वये करण्यात आलेल्या जागेचे वाटप रद्द करण्यात येत असून त्याऐवजी नविन प्रशासन भवन इमारतीमधील सामान्य प्रशासन विभागाच्या ताब्यातील ८ व्या मजल्यावरील स्वातंत्र्य सैनिक उच्चाधिकार समितीच्या दालनाची ३५७.९७ चौ.फूट जागा प्राणी कल्याण कायद्याचे सनियंत्रण समितीस (कृषि व पदुम विभाग) वाटप करण्यात येत आहे.
२. कार्यकारी अभियंता, इलाखा शहर (सा.बां.) विभाग, बांधकाम भवन, मुंबई यांनी उपरोक्त जागेचा ताबा संबंधितांना दयावा व त्याबाबतचा अहवाल शासनास सादर करावा.
# Page 2