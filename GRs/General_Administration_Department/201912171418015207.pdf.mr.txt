# Page 1
श्री. गजधर नारायण वानखेडे, ता. श्रीरामपूर,
जि. अहमदनगर यांना मा.उच्च न्यायालयाच्या आदेशानुसार स्वातंत्र्यसैनिक सन्मान निवृत्तीवेतन मंजूर करणेबाबत..
महाराष्ट्र शासन
सामान्य प्रशासन विभाग,
शासन निर्णय क्र. न्यायाप्र-१११७/प्र.क्र.१३/२०१७/स्वासैक-२
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२
दिनांक : १७ डिसेंबर, २०१९
प्रस्तावना - रिट याचिका क्रमांक ५४९६/२००५ (श्री.गजधर नारायण वानखेडे विरुध्द महाराष्ट्र शासन व इतर) वर मा. उच्च न्यायालय, खंडपीठ औरंगाबाद यांनी दिनांक ०६.०१.२०१७ रोजी न्यायनिर्णय देऊन अर्जदारास अर्जाच्या दिनांकापासून (दिनांक ०१.०९.१९९४) स्वातंत्र्यसैनिक निवृत्तीवेतन मंजूर करण्याचे आदेश दिले. याबाबत मा.उच्च न्यायालयाच्या आदेशाचे पालन न झाल्याने अवमान याचिका क्र.१३०/२०१८ दाखल करण्यात आलेली होती.
दरम्यान, मा.उच्च न्यायालय यांच्या सदर दिनांक ०६.०१.२०१७ च्या आदेशाविरुध्द शासनाच्या वतीने मा. उच्च न्यायालयात पुनर्विलोकन याचिका (स्टँप) क्रमांक २६०६४/२०१७ व C.A. (स्टँप) क्र.२६०६५/२०१७ दाखल करण्यात आली. आता, अवमान याचिका क्रमांक १३०/२०१८ वर दिनांक १६.१२.२०१९ रोजी झालेल्या सुनावणीवेळी मा. उच्च न्यायालयाने अर्जदारास स्वातंत्र्यसैनिक निवृत्तीवेतन अदा करण्याचे पुन्हा आदेशित केले असून सदर कार्यवाही दिनांक १८.१२.२०१९ पर्यंत पूर्ण करावी असे देखिल आदेशित केले आहे. सबब, या प्रकरणी मा. उच्च न्यायालयाच्या न्यायनिर्णयानुसार कार्यवाही करण्याची बाब शासनाच्या विचाराधीन होती. आता शासनाने खालीलप्रमाणे निर्णय घेतला आहे.
शासन निर्णय - रिट याचिका क्रमांक ५४९६/२००५ वर मा.उच्च न्यायालय, खंडपीठ औरंगाबाद यांच्या दिनांक ०६.०१.२०१७ रोजीच्या न्यायनिर्णयानुसार श्री. गजधर नारायण वानखेडे यांना दिनांक ०१.०९.१९९४ (त्यांच्या प्रथम अर्जाच्या दिनांकापासून) नियमित स्वातंत्र्यसैनिक निवृत्तीवेतन तसेच दिनांक ०१.०९.१९९४ या त्यांच्या प्रथम अर्जाच्या दिनांकापासून स्वातंत्र्यसैनिक निवृत्तीवेतन लाभाची थकबाकी मंजूर करण्यात येत आहे.
# Page 2
शासन निर्णय क्रमांकः न्यायाप्र-१११७/प्र.क्र.१३/२०१७/स्वासैक-२
२. याप्रित्यर्थचा खर्च मागणी क्र.ए-५, प्रधान लेखाशीर्ष २२३५, सामाजिक सुरक्षा व कल्याण (६०) इतर सामाजिक सुरक्षा व कल्याण कार्यक्रम (१०२) सामाजिक सुरक्षा योजनेखाली निवृत्तीवेतन (००)(०१) स्वातंत्र्य सैनिक व त्यांच्यावर अवलंबून असलेल्या व्यक्ती इत्यादींना निवृत्तीवेतन (२२३५००१५) या अर्थसंकल्पीय लेखाशीर्षाखाली चालू आर्थिक वर्षाच्या मंजूर तरतुदीतुन भागविण्यात यावा व त्याच लेखाशीर्षाखाली खर्ची टाकण्यात यावा.
३. वरील आदेशानुसार करण्यात आलेल्या कार्यवाहीचा अहवाल जिल्हाधिकारी, अहमदनगर यांनी शासनास व मा.मुंबई उच्च न्यायालय, खंडपीठ औरंगाबाद यांना सादर करावा.
४. सदर शासन निर्णय दि.१५.५.२०१५ अन्वये पुनर्गठीत राज्यस्तरीय स्वातंत्र्य सैनिक उच्चाधिकार समितीच्या मान्यतेने निर्गमित करण्यात येत आहे.