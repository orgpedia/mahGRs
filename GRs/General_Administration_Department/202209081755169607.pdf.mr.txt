# Page 1
विभागीय स्तरावरील मुख्यमंत्री सचिवालय कक्षाकडे प्राप्त होणारे व मंत्रालयीन लोकशाही दिनासाठी प्राप्त होणारे तसेच आपले सरकार वेबपोर्टल वरुन मंत्रालयीन लोकशाही दिनात सुनावणीस्तव घेण्यात येणारे अर्ज/निवेदने यांच्या संदर्भात एकत्रितरित्या करावयाच्या कार्यवाही याबाबत मार्गदर्शक सूचना
महाराष्ट्र शासन
सामान्य प्रशासन विभाग
शासन परिपत्रक क्र.संकिर्ण-१५२२/प्र.क्र.६४/लो.दि.क.
मंत्रालय, मादाम कामा मार्ग, हुतात्मा राजगुरु चौक मुंबई-४०० ०३२
दिनांक :- ०७ सप्टेंबर, २०२२
वाचा:- १. शासन परिपत्रक, सामान्य प्रशासन विभाग क्र. प्रसुधा-२०११/प्र.क्र.१८९ /११/१८-अ दि.२६ सप्टेंबर,२०१२ २. शासन परिपत्रक, सामान्य प्रशासन विभाग, क्र. प्रसुधा-१६१३/६२८/ प्र.क्र.१९४/१३/१८-अ दि. १६ जानेवारी, २०१४ ३. शासन परिपत्रक, सामान्य प्रशासन विभाग क्र. मंलोदि-१०१५/वेब/ प्र.क्र.८६/२०१५/ लो.दि.कक्ष दि.०५ ऑक्टोबर,२०१५ ४. शासन परिपत्रक, सामान्य प्रशासन विभाग क्र.मंलोदि-१०१७/प्र.क्र.३७ / लो. दि. कक्ष दि. २५ ऑक्टोबर, २०१७ ५. शासन पत्र, महसूल व वन विभाग क्र.२०१९/प्र.क्र.१०/ई-१ दि.१७ जानेवारी,२०२०
प्रस्तावना : संदर्भाधिन दि.१७ जानेवारी, २०२० च्या शासन पत्रान्वये शासकीय यंत्रणेमार्फत अधिक लोकाभिमुख, पारदर्शकता व गतिमानता आणण्याच्या दृष्टीने व क्षेत्रीय पातळीवरील जनतेस मुंबईपर्यंत यावे लागू नये यासाठी विभागीय आयुक्त कार्यालयामध्ये मुख्यमंत्री सचिवालय कक्षाची क्षेत्रीय कार्यालय सुरु करण्यात आली आहेत. त्याचप्रमाणे संदर्भाधिन शासन परिपत्रक दि.२६ सप्टेंबर, २०१२ अन्वये तालुका, जिल्हा / महानगरपालिका / विभागीय / मंत्रालय स्तरांवरील लोकशाही दिन अंमलबजावणीबाबत एकत्रित आदेश काढण्यात आले होते. तसेच संदर्भाधिन शासन परिपत्रक दि.१६जानेवारी, २०१४ व दि.०५ ऑक्टोबर, २०१५ अन्वये सदर अंमलबजावणीच्या अनुषंगाने अधिक सूचना देण्यात आल्या होत्या. त्याचप्रमाणे दि. २५ ऑक्टोबर,२०१७ च्या शासन परिपत्रकान्वये आपले सरकार पोर्टलवरील तक्रारी मंत्रालय लोकशाही दिनात सुनावणीसाठी घेण्याबाबत सूचना करण्यात आलेल्या होत्या. तरी, मंत्रालयीन लोकशाही दिनात प्राप्त होणारे अर्ज, आपले सरकार वेबपोर्टल वरील मंत्रालयीन लोकशाही दिनात सुनावणीस घेण्यात येणाऱ्या तक्रारी आणि विभागस्तरावरील मुख्यमंत्री सचिवालय कक्ष येथे प्राप्त होणा-या व मंत्रालयीन स्तरावरील
# Page 2
शासन परिपत्रक क्रमांकः संकिर्ण-१५२२/प्र.क्र.६४/लो.दि.क.
मुख्यमंत्री कार्यालयास पुढील कार्यवाहीस्तव पाठविण्यात येणाऱ्या तक्रारी / अर्ज/ निवेदने यांच्या संदर्भातील कार्यवाहीची सांगड घालण्याची बाब शासनाच्या विचाराधीन होती. सबब, त्यास अनुलक्षून यापुढे यासंदर्भात पुढीलप्रमाणे कार्यवाही करण्यात यावी.
शासन परिपत्रक :
मुख्यमंत्री सचिवालय कक्ष, मंत्रालय यांच्याकडे विभागस्तरीय मुख्यमंत्री सचिवालय कक्ष यांच्याकडून प्राप्त होणारे अर्ज/ निवेदने / संदर्भ यांचा परिणामकारक निपटारा होण्यासाठी खालीलप्रमाणे कार्यवाही करण्यात यावी:
१. विभागस्तरीय कार्यवाही :
अ) महसूल व वन विभागाच्या संदर्भाधिन दि. १७ जानेवारी, २०२० च्या पत्रान्वये प्रत्येक विभागीय आयुक्त कार्यालयामध्ये विभागस्तरीय मुख्यमंत्री सचिवालय कक्ष (CMO) स्थापित करण्यात आला असून, सदर कक्षाकडून सामान्य जनतेकडून मा.मुख्यमंत्री यांना उद्देशून लिहीलेले दैनंदिन प्राप्त होणारे अर्ज, निवेदने, संदर्भ यांचा स्वीकार करण्यात यावा व अर्जदारास पोचपावती देण्यात यावी. तर अशा प्राप्त अर्जांपैकी/संदर्भापैकी ज्यावर क्षेत्रीय स्तरावर कार्यवाही अपेक्षित आहे, असे सर्व अर्ज/निवेदने/संदर्भ विभागस्तरीय मुख्यमंत्री सचिवालय कक्ष (CMO) कडून संबंधित क्षेत्रीय अधिका-यांकडे/कार्यालयाकडे त्वरीत पाठविण्यात यावे. तसेच दरमहिन्यांच्या पाच तारखेपूर्वी सदर कक्षात प्राप्त अर्ज/निवेदने/संदर्भ यांच्या संदर्भात करण्यात आलेली कार्यवाही, प्रलंबित अर्ज याचा मासिक अहवाल शासनस्तरावरील मुख्यमंत्री सचिवालयास सोबतच्या प्रपत्र-अ मध्ये पाठविण्यात यावा. तसेच ज्या महत्वाच्या प्रकरणांमध्ये शासनस्तरावरील कार्यवाही होणे आवश्यक आहे असे अर्ज/निवेदने/संदर्भ प्रधान सचिव, मुख्यमंत्री सचिवालय, मंत्रालय येथे पाठविण्यात यावे.
ब) सर्व क्षेत्रीय कार्यालयांनी विभागीय मुख्यमंत्री सचिवालय कक्षाकडून प्राप्त होणारे अर्ज /निवेदने/संदर्भ इत्यादीची स्वतंत्रपणे नोंदवही ठेवून त्याचा नियमित गोषवारा काढण्यात यावा व सदर गोषवारा विभागीय मुख्यमंत्री सचिवालय कक्षास प्रत्येक महिन्याच्या पाच तारखेपर्यंत पाठविण्यात यावा. संबंधित कार्यालयाने विभागीय मुख्यमंत्री सचिवालय कक्षाकडून प्राप्त होणारे अर्ज / निवेदने / संदर्भ ४५ दिवसाच्या आत निकाली काढणे क्षेत्रीय कार्यालयास बंधनकारक राहील. समन्वयासाठी प्रत्येक जिल्हाधिकारी कार्यालयामध्ये निवासी उपजिल्हाधिकारी यांची यासंदर्भात Nodal अधिकारी म्हणून नेमणूक करण्यात यावी. त्याचप्रमाणे प्रत्येक क्षेत्रीय कार्यालयामध्ये उपलब्धतेनुसार वर्ग अ/ ब चे अधिकारी किंवा कार्यालय अधिक्षक यांची या प्रयोजनार्थ नोडल अधिकारी (Nodal Officer) म्हणून नेमणूक करण्यात यावी.
पृष्ठ ७ पैकी २
# Page 3
शासन परिपत्रक क्रमांकः संकिर्ण-१५२२/प्र.क्र.६४/लो.दि.क.
२. राज्यस्तरीय कार्यवाही :
विभागस्तरीय मुख्यमंत्री सचिवालय कक्षाकडून प्राप्त होणा-या व मंत्रालयीन विभागाने कार्यवाही करणे अपेक्षित असलेले व धोरणात्मक अर्ज/निवेदने/ संदर्भ मुख्यमंत्री सचिवालय, मंत्रालय यांच्यामार्फत संबंधित मंत्रालयीन विभागास पाठविण्यात यावेत. सदर मंत्रालयीन विभागांनी त्यांच्याकडे प्राप्त झालेल्या व धोरणात्मक स्वरुपांच्या अर्ज/ निवेदने / संदर्भ बाबतचा गोषवारा मुख्यमंत्री सचिवालय, मंत्रालय यांना दरमहा सोबतच्या प्रपत्र -ब मध्ये पाठवावा.
३. मुख्यमंत्री सचिवालय, मंत्रालय यांच्या स्तरावरील कार्यवाही :
अ) मा.मुख्यमंत्री यांचे प्रधान सल्लागार / अपर मुख्य सचिव / प्रधान सचिव, मुख्यमंत्री सचिवालय हे विभागस्तरीय मुख्यमंत्री सचिवालय कक्षाकडून शासन स्तरावर पाठविण्यात आलेल्या अर्ज/ संदर्भ / निवेदने यांचा आढावा दरमहिन्यांच्या पहिल्या सोमवारी घेतील. त्यावेळी अर्ज/संदर्भ/निवेदने ज्या विभागांशी संबंधित आहेत, त्याबाबत विभागीय स्तरावर करण्यात आलेल्या कार्यवाहीची माहिती संबंधित विभागीय आयुक्त देतील, तर राज्यस्तरीय कार्यवाहीची माहिती संबंधित मंत्रालयीन विभागाचे अपर मुख्य सचिव / प्रधान सचिव / सचिव देतील. हा आढावा V.C द्वारे आयोजित करण्यात येईल.
या आढावा अंती यातील कोणते अर्ज/संदर्भ/निवेदने मा. मुख्यमंत्री महोदयांना सादर करावयाचे याची एक संक्षिप्त यादी व त्याचप्रमाणे मंत्रालयीन विभाग स्तरावरील कुठल्या धोरणात्मक बाबी मा. मुख्यमंत्री महोदयांच्या समोर चर्चेसाठी ठेवण्यात याव्यात यांची निवड करुन, त्याची एक संक्षिप्त यादी मा. मुख्यमंत्री यांचे प्रधान सल्लागार / अपर मुख्य सचिव/ प्रधान सचिव, मुख्यमंत्री सचिवालय हे तयार करतील.
ब) संदर्भाधिन शासन परिपत्रक दि.२६.०९.२०१२ नुसार राज्यात तालुका, जिल्हा / महानगरपालिका/ विभागीय स्तर / मंत्रालय स्तरांवरील लोकशाही दिनाची अंमलबजावणी करण्यात येते. त्यापैकी मंत्रालयीन स्तरांवर मा. मुख्यमंत्री महोदयांच्या अध्यक्षतेखाली लोकशाही दिनाचे आयोजन करण्यात येते. सदर लोकशाही दिनात सादर होणारे अर्ज हे प्रथम क्षेत्रीय पातळीवरील सर्व लोकशाही दिनात सुनावणीसाठी ठेवण्यात आले असता, क्षेत्रीय पातळीवरील लोकशाही दिनाच्यावेळी प्राप्त आदेशाने अर्जदाराचे समाधान न झाल्यास संबंधित अर्जदार मंत्रालयीन स्तरावरील लोकशाही दिनात अर्ज करतो. आता, यापुढे वरील “अ” प्रमाणे आढाव्यासोबत मा.मुख्यमंत्री यांचे प्रधान सल्लागार / अपर मुख्य सचिव/ प्रधान सचिव, मुख्यमंत्री सचिवालय हे मंत्रालयीन लोकशाही दिनासाठी प्राप्त अर्जाबाबत संबंधित विभागीय आयुक्तांनी दिलेल्या निर्णयाचा आढावा घेतील आणि त्यानंतर या अर्जापैकी कोणते अर्ज मा. मुख्यमंत्र्यांच्या समोर सुनावणीसाठी घ्यावयाचे याची निवड करुन त्याची एक संक्षिप्त यादी तयार करतील.
पृष्ठ ७ पैकी ३
# Page 4
शासन परिपत्रक क्रमांकः संकिर्ण-१५२२/प्र.क्र.६४/लो.दि.क.
क) संदर्भाधिन शासन परिपत्रक दि.२५.१०.२०१७ नुसार मुख्यमंत्री सचिवालय “आपले सरकार” या वेबपोर्टल वरील कोणत्या तक्रारी मंत्रालयीन लोकशाही दिनात सुनावणीसाठी ठेवावयाच्या यांची यादी सादर करीत होते. आता मा. मुख्यमंत्री यांचे प्रधान सल्लागार / अपर मुख्य सचिव / प्रधान सचिव, मुख्यमंत्री सचिवालय हे अशा क्रारीची निवड करुन त्याची संक्षिप्त यादी तयार करतील.
४. मा.मुख्यमंत्री यांच्यामार्फत घेण्यात येणारा आढावा :
अ) मा.मुख्यमंत्री स्वत: वरील मुद्दा क्र.(३) (अ), (ब), (क) या प्रक्रियेतून निवड झालेले अर्ज/ निवेदने / संदर्भ / तक्रारी यांचा एकत्रित आढावा / सुनावणी V.C.द्वारे दर महिन्याच्या तिस-या सोमवारी घेतील.
ब) मा. मुख्यंमत्री जेव्हा सुनावणी V.C.द्वारे घेतील, त्यादिवशी सुनावणीसाठी निवडलेल्या विभागाचा आढावा त्यांच्या विभागाबाबतच्या धोरणात्मक बाबींची माहिती त्या विभागाचे अपर मुख्य सचिव / प्रधान सचिव हे मा. मुख्यमंत्री महोदयांना सादर करतील.
क) अशा प्रकारे मा.मुख्यमंत्री यांचे प्रधान सल्लागार / अपर मुख्य सचिव / प्रधान सचिव, मुख्यमंत्री सचिवालय यांनी घेतलेल्या विभागस्तरीय मुख्यमंत्री सचिवालय कक्षाकडून शासन स्तरावर पाठविण्यात आलेल्या अर्ज/ संदर्भ / निवेदने यांच्या आढावा बैठकीचे इतिवृत्त, तसेच मा.मुख्यमंत्री महोदयांनी घेतलेल्या आढावा बैठकीचे इतिवृत्त मुख्यमंत्री सचिवालय संबंधितांना पुढील कार्यवाहीस्तव पाठवतील.
२. मंत्रालयीन लोकशाही दिनासाठीच्या अर्जासदंर्भातील सुनावणीबाबत उपरोक्त सुधारणा वगळता संदर्भाधिन शासन परिपत्रक दि. २६.०९.२०१२ व दि.०५.१०.२०१५ मध्ये असलेल्या अन्य तरतूदीमध्ये कोणताही बदल नाही.
# Page 5
# Page 6
# Page 7