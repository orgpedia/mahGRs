# Page 1
शासन सेवेतील महाराष्ट्र लोकसेवा आयोगाच्या कक्षेतील सरळसेवेच्या पदांचे मागणीपत्र विनाविलंब महाराष्ट्र लोकसेवा आयोगास पाठविण्याबाबत....
महाराष्ट्र शासन
सामान्य प्रशासन विभाग
शासन परिपत्रक क्रमांक: मलोआ- ११२२/प्र.क्र. १७५/का-८
हुतात्मा राजगुरु चौक, मादाम कामा मार्ग,
मंत्रालय, मुंबई : - ४०० ०३२
दिनांक :- २० ऑक्टोंबर, २०२२
वाचा:- १.सा.प्र.वि. शासन परिपत्रक क्र. मलोआ १११७/प्र.क्र.६/८ दिनांक २५.१.२०१७.
२. सा. प्र. वि. शासन निर्णय क्र.मलोआ-११२०/प्र.क्र.१५३/का-८, दि.०२.१२.२०२१ ३. महाराष्ट्र लोकसेवा आयोगाचे प्रसिध्दीपत्रक क्र. एमआयएस-०६१७ / प्र.क्र.५५ / २०१७ जाहिरात दि. १.८.२०२२
शासन परिपत्रक :- संदर्भाधीन क्र. १ येथील दिनांक २५.१.२०१७ च्या शासन परिपत्रकानुसार महाराष्ट्र लोकसेवा आयोगाच्या कक्षेतील सरळसेवेची रिक्त पदे वेळेवर भरण्याच्या अनुषंगाने पदांची मागणीपत्रे आयोगाकडे विहित वेळेत पाठविण्याच्या सूचना देण्यात आल्या आहेत. तसेच संदर्भाधीन क्र.२ येथील दि.२.१२.२०२१ च्या शासन निर्णयानुसार शासन सेवेतील महाराष्ट्र लोकसेवा आयोगाच्या कक्षेतील सरळसेवेच्या पदांचे मागणीपत्र विनाविलंब महाराष्ट्र लोकसेवा आयोगाकडे पाठविण्याच्या अनुषंगाने करावयाच्या कार्यवाहीबाबतची प्रमाणित कार्यपध्दती (SOP) प्रसिध्द करण्यात आली आहे.
महाराष्ट्र लोकसेवा आयोगाच्या दिनांक १.८.२०२२ च्या प्रसिध्दीपत्रकाद्वारे महाराष्ट्र लोकसेवा आयोगामार्फत आयोजित विविध स्पर्धा परीक्षांच्या पध्दतीमध्ये सुधारणा करण्याचा निर्णय महाराष्ट्र लोकसेवा आयोगाने घेतला आहे. त्यानुसार राज्य सेवेसह सर्व राजपत्रित गट- अ व गट-ब संवर्गाकरीता “महाराष्ट्र नागरी सेवा राजपत्रित संयुक्त पूर्व परीक्षा” या नावाने एकच संयुक्त पूर्व परीक्षा घेण्यात येणार आहे. महाराष्ट्र नागरी सेवा राजपत्रित संयुक्त पूर्व परीक्षेच्या निकालाआधारे मुख्य परीक्षेच्या प्रवेशासाठी पात्र ठरलेल्या उमेदवारांना त्या-त्या पदानुसार स्वतंत्र मुख्य परीक्षा व मुलाखती स्वतंत्ररित्या घेण्यात येणार आहेत. याच पध्दतीने अराजपत्रित गट ब व गट क संवर्गासाठी “महाराष्ट्र अराजपत्रित सेवा संयुक्त पूर्व परीक्षा” व संबंधित पदानुसार स्वतंत्र मुख्य परीक्षा व मुलाखती स्वतंत्ररित्या घेण्यात येणार आहेत. याबाबतची सविस्तर कार्यपध्दती महाराष्ट्र लोकसेवा आयोगाने संदर्भाधीन क्र.३ येथील दिनांक १.८.२०२२ च्या प्रसिध्दीपत्रकानुसार प्रसिध्द केली आहे.
# Page 2
शासन परिपत्रक क्रमांकः मलोआ- ११२२/प्र.क्र. १७५/का-८
०२. महाराष्ट्र लोकसेवा आयोगाने परीक्षा पध्दतीत केलेल्या बदलाच्या उपरोक्त निर्णयाच्या अनुषंगाने कार्यवाही करीता विविध प्रशासकीय विभागांकडून पदभरतीची परिपूर्ण मागणीपत्रे विहित कालावधीत आयोगास प्राप्त होणे आवश्यक आहे. पूर्व परीक्षेकरीता प्रत्येक संवर्गाची स्वतंत्र गुणांची स्वतंत्र सीमारेषा निश्चित करण्यात येणार असून त्या आधारे स्वतंत्र मुख्य परीक्षांचे आयोजन करण्यात येणार आहे. त्यामुळे पूर्व परीक्षेकरीता पदांची जाहिरात विज्ञापित करतानाच संबंधित सर्व विभागांकडून परिपूर्ण मागणीपत्र प्राप्त होणे आवश्यक आहे. जाहिरातीमध्ये एखाद्या संवर्गाचा / पदाचा समावेश झाला नाही तर संबंधित संवर्गाचा/पदाचा समावेश नंतर कोणत्याही टप्प्यावर करता येणार नाही व पुढील वर्षाच्या जाहिरातीपर्यंत संबंधित पदे विज्ञापित करता येणार नाहीत. परिणामी पदे विज्ञापित न झाल्यामुळे शासनाला वेळेवर कर्मचारी उपलब्ध होऊ शकणार नाही. ही बाब विचारात घेता सर्व प्रशासकीय विभागांनी रिक्त पदांसाठी महाराष्ट्र लोकसेवा आयोगास पाठवावयाची मागणीपत्रे दिनांक २.१२.२०२१ च्या शासन निर्णयाद्वारे विहित केलेल्या कार्यपध्दतीनुसार सेवाप्रवेश नियमातील बदल व अनुषंगिक बाबी तपासून विहित वेळेत पाठविण्याची दक्षता प्रशासकीय विभागांनी / कार्यालयांनी घ्यावी.
----------------------------------------------------------------------------------
| ०३. सदर शासन परिपत्रक महाराष्ट्र शासनाच्या वेबसाईटवर उपलब्ध करण्यात आले असून |
| त्याचा संगणक संकेतांक २०२२१०२०१५२७०११७०७ असा आहे. हे परिपत्रक डिजीटल स्वाक्षरीने |
| साक्षांकित करुन काढण्यात येत आहे. |
| महाराष्ट्राचे राज्यपाल यांच्या आदेशानुसार व नावाने. |
| LEENA ASHISH |
| SANKHE |
| (लिना संखे) |
| उप सचिव, महाराष्ट्र शासन |
----------------------------------------------------------------------------------
प्रति, १. मा. राज्यपालांचे प्रधान सचिव, मलबार हिल, मुंबई २. मा. मुख्यमंत्री यांचे प्रधान सचिव, ३. मा. उपमुख्यमंत्री यांचे खाजगी सचिव, ४. सर्व मा.मंत्री / राज्यमंत्री यांचे खाजगी सचिव, ५. सर्व सन्माननीय विधानसभा सदस्य / विधानपरिषद सदस्य.
६. मा. मुख्य सचिव, ७. सर्व मंत्रालयीन विभागांचे अपर मुख्य सचिव / प्रधान सचिव / सचिव, (त्यांनी सदर आदेश त्यांच्या अधिपत्याखालील सर्व शासकीय कार्यालयांना अवगत करावे.) ८. सचिव, महाराष्ट्र लोकसेवा आयोग, मुंबई, (पत्राने) ९. सर्व विभागीय आयुक्त/ सर्व जिल्हाधिकारी, १०.सामान्य प्रशासन विभाग, सीपीटीपी कक्ष व कार्या-१४अ, ११. निवडनस्ती. (सा.प्र.वि. / कार्यासन-८).
पृष्ठ 2 पैकी 2