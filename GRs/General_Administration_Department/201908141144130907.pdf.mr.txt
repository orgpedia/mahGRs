# Page 1
महाराष्ट्र नागरी सेवा (सेवेच्या सर्वसाधारण शर्ती) नियम, १९८१ अनुसार महाराष्ट्र राज्य सेवा हक्क आयोगासाठी 'विभाग प्रमुख' घोषित करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: आरटीएस-२०१९/प्र.क्र. ७०/१८ (र. व का.)
मंत्रालय, मादाम कामा मार्ग, हुतात्मा राजगुरु चौक,
मुंबई ४०० ०३२.
दिनांक : ९ ऑगस्ट, २०१९
वाचा : १) महाराष्ट्र लोकसेवा हक्क अधिनियम, २०१५.
२) सामान्य प्रशासन विभाग, शासन निर्णय, क्रमांक : आरटीएस- २०१७/प्र.क्र.५३/१८ (र.व का.), दिनांक २० मार्च २०१७.
शासन निर्णय : महाराष्ट्र लोकसेवा हक्क अधिनियम, २०१५ च्या कलम १३ मधील तरतूदीनुसार राज्य शासनाकरीता दिनांक ३० जुलै, २०१६ च्या अधिसूचनेन्वये 'महाराष्ट्र राज्य सेवा हक्क आयोग' घटीत करण्यात आला आहे. तसेच वित्तीय अधिकार नियम पुस्तिका, १९७८, भाग-पहिला, उप विभाग-एक मधील अनुक्रमांक-१, नियम क्रमांक २ अनुसार मुंबई वित्तीय नियम, १९५९ अंतर्गत नियमाखाली प्रशासनिक विभागास प्रदान करण्यात आलेल्या वित्तीय अधिकारांनुसार दिनांक २० मार्च, २०१७ च्या शासन निर्णयाद्वारे ' राज्य मुख्य सेवा हक्क आयुक्त कार्यालयातील उपसचिव यांना महाराष्ट्र राज्य सेवा हक्क आयोगाचे 'विभागप्रमुख' म्हणून घोषित करण्यात आले आहे.
२. या शासन निर्णयान्वये, महाराष्ट्र नागरी सेवा (सेवेच्या सर्वसाधारण शर्ती) नियम, १९८१ च्या नियम ९ (२२) अनुसार महाराष्ट्र नागरी सेवा नियमांच्या प्रयोजनांसाठी राज्य मुख्य सेवा हक्क आयुक्त' कार्यालयातील सह / उपसचिव यांना महाराष्ट्र राज्य सेवा हक्क आयोगाचे 'विभागप्रमुख' म्हणून घोषित करण्यात येत आहे.
# Page 2