# Page 1
“साप्ताहिक महाराष्ट्र” (Maharashtra
This Week) या संकल्पनेंतर्गत दूरचित्रवाणी
वाहिन्यांमार्फत मराठी, हिंदी आणि इंग्रजी या
भाषांबरोबरच इतर विविध भाषांमधून
रिपोर्ताज/ बुलेटिनची निर्मिती/प्रसिध्दी
करण्याकरीता सन २०२५-२६ या आर्थिक
वर्षासाठी प्रशासकीय मान्यता मिळणेबाबत
पूरकपत्र.
महाराष्ट्र शासन
सामान्य प्रशासन विभाग,
शासन पूरक पत्रक क्र. मावज-२०२५/प्र.क्र.१३६/मावज-१
मंत्रालय विस्तार, मुंबई ४०० ०३२.
दिनांक :- २९ डिसेंबर, २०२५
वाचा :-
१.शासन निर्णय सा.प्र.वि.क्र.मावज-२०१८/प्र.क्र.२३९/कार्या-३४, दि.२६ मार्च २०२०
२.माहिती व जनसंपर्क महासंचालनालय, मुंबई (वृत्तचित्र शाखा/का-७) यांची नस्ती क्र.
वृत्तचित्र-२०२५/मा.व.ज./प्र.क्र.४/ का-७, दि. २८ एप्रिल, २०२५ च्या टिप्पणीद्वारे सादर
प्रस्ताव.
३.शासन निर्णय सा.प्र.वि.क्र.मावज-२०२५/प्र.क्र.१३६/मावज-१, दि.०२ जुलै २०२५.
४.माहिती व जनसंपर्क महासंचालनालय, मुंबई वृत्तचित्र-२०२५-२६/साप्ताहिक महाराष्ट्र/का-७/७२६, दि.१८ सप्टेंबर, २०२५ चे पत्र.
शासन पुरक पत्रक
“साप्ताहिक महाराष्ट्र” (Maharashtra This Week) या संकल्पनेंतर्गत दूरचित्रवाणी
वाहिन्यांमार्फत रिपोर्ताज/ बुलेटिनची निर्मिती व प्रसारण करण्याकरिता संदर्भ क्र. ३ येथील दि. ०२
जुलै, २०२५ रोजीच्या शासन निर्णयान्वये प्रशासकीय व वित्तीय मान्यता देण्यात आली आहे. सदरची
मान्यता फक्त मराठी, हिंदी व इंग्रजी या भाषांकरीता देण्यात आली होती, तथापि, मराठी, हिंदी आणि
इंग्रजी या भाषाबरोबरच विविध भाषांमध्ये साप्ताहिक महाराष्ट्र या संकल्पनेतंर्गत दूरचित्रवाणी
वाहीन्यांमार्फत रिपोर्ताज/बुलेटीनची निर्मिती करण्याची बाब शासनाच्या विचाराधीन होती.
# Page 2
२. या अनुषंगाने माहिती व जनसंपर्क महासंचालनालयाचा उक्त संदर्भाधीन दि.१८.०९.२०२५
चा प्रस्ताव विचारात घेऊन दि.०२ जुलै,२०२५ च्या शासन निर्णयात खालीलप्रमाणे मुद्द्यांचा समावेश
करण्यास शासनाची मान्यता देण्यात येत आहे:-
(अ) उक्त संदर्भाधीन दि.०२ जुलै, २०२५ शासन निर्णयाच्या अनुषंगाने सन २०२५-२६ या आर्थिक
वर्षात नियमित प्रसिद्धी मोहिमेअंतर्गत मराठी, हिंदी, इंग्रजी आणि विविध भाषांमधील दूरचित्रवाणी
वृत्तवाहिन्यांद्वारे शासकीय योजना / उपक्रमांची प्रचार व प्रसिद्धी करण्यासाठी मान्यता देण्यात येत
आहे.
(ब) “साप्ताहिक महाराष्ट्र” (Maharashtra This Week) या संकल्पने अंतर्गत सर्व भाषेतील वृत्त
आधारित डिजीटल माध्यमांचा (News Related Digital Media)(उदा. युट्युब,वेबपोर्टल, विविध
ॲप्स इत्यादी) समावेश करण्यास मान्यता देण्यात येत आहे.
(क) वृत्त आधारित डिजीटल माध्यमांना प्रसारणाकरिता सीबीसी दर नसल्याने त्यांना केवळ
रिपोर्ताज/बुलेटिनची निर्मिती (Production) करण्याचे शुल्क देण्यात येईल, त्यानंतर त्यांनी
रिपोर्ताज/बुलेटिनचे प्रसारण करणे बंधनकारक राहील. त्यांना कोणत्याही परिस्थितीत प्रसारणाचे
शुल्क देण्यात येणार नाही.
३. सदर प्रस्तावाधीन खर्च उक्त संदर्भ क्र. ३ येथील दि.२ जुलै, २०२५ रोजीच्या शासन
निर्णयान्वये मंजूरी दिलेल्या अंदाजित खर्चाच्या मर्यादेत सिमित राहील, याची दक्षता माहिती व
जनसंपर्क संचालनालयाने घ्यावी.
४. सदर शासन पुरक पत्रक महाराष्ट्र शासनाच्या www.maharashtra.gov.in या
# Page 3