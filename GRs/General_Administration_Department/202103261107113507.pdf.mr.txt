# Page 1
एकत्रित परिविक्षाधीन प्रशिक्षण कार्यक्रम
वित्तिय वर्ष २०२०-२१ करीता, वनामती, नागपूर या प्रशिक्षण संस्थेस एकत्रित परिविक्षाधीन प्रशिक्षण कार्यक्रमाकरिता ३१- सहायक अनुदाने (वेतनेतर) या उद्दीष्टाखाली अनुदान वितरित करण्याबाबत
महाराष्ट्र शासन
सामान्य प्रशासन विभाग
शासन निर्णय क्रमांक. बीयुडी-०६२०/प्र.क्र.२४/सीपीटीपी-ब
मंत्रालय, मुंबई ४०० ०३२
दिनांक- २६ मार्च, २०२१
वाचा :- १) सामान्य प्रशासन विभाग, शासन निर्णय, क्रमांक-टिआरएन-२०१३/प्र.क्र.८४/१३/१२-अ, दिनांक २०.०१.२०१४ २) वित्त विभाग, शासन निर्णय, क्रमांक.अर्थसं-२०२०/प्र.क्र.६५/अर्थ-३, दिनांक ०४.०५.२०२० ३) वनामती, नागपूर यांचे पत्र क्र.वनामती/सीपीटीपी/सुधारित अनुदान/२०१९-२०/५४५/२०२०, दिनांक ०४.०३.२०२१ प्रस्तावना : सामान्य प्रशासन विभाग, शासन निर्णय, दिनांक २०.०१.२०१४ नुसार शासन सेवेमध्ये सरळसेवेने नियुक्ती होणाऱ्या गट-अ व गट-ब संवर्गातील अधिकाऱ्यांसाठी एकत्रित परिविक्षाधीन प्रशिक्षण कार्यक्रम राबविण्यात येत असून प्रशिक्षणासाठी प्रति दिन प्रति प्रशिक्षणार्थी उपलब्ध करुन दयावयाचा निधी सामान्य प्रशासन विभाग, शासन निर्णय, दिनांक ०८.०८.२०१४ अन्वये निश्चित करण्यात आला आहे. त्यानुसार एकत्रित परिविक्षाधीन प्रशिक्षण कार्यक्रम-४अ या तुकडीच्या प्रशिक्षणासाठी पुनर्विलोकन व उजळणी प्रशिक्षणासाठी सन २०२०-२१ या अर्थसंकल्पीय वर्षात वसंतरावराव नाईक राज्य कृषि विस्तार व प्रशिक्षण संस्था (वनामती ), नागपूर या प्रशिक्षण संस्थेस आवश्यक असलेला निधी रु. ७,१४,०००/- (रुपये सात लाख चौदा हजार फक्त) वितरित करण्याची बाब शासनाच्या विचाराधीन होती.
शासन निर्णय एकत्रित परिविक्षाधीन प्रशिक्षण कार्यक्रमांतर्गत सीपीटीपी ४अ या तुकडीचे पुनर्विलोकन व उजळणी टप्प्याचे प्रशिक्षण कोविड-१९ मुळे उद्भवलेल्या परिस्थितीच्या पार्श्वभूमीवर अनिवासी ऑनलाईन स्वरुपात व परीक्षा ऑफलाईन याप्रमाणे दिनांक २३.११.२०२० ते दिनांक १६.१२.२०२० या कालावधीत आयोजित करण्यात आले होते.
सदर प्रशिक्षणास सीपीटीपी-२ चे २, सीपीटीपी-४ चे १५ व सीपीटीपी-४ अ च्या १७ प्रशिक्षणार्थी असे एकूण ३४ गट-ब संवर्गातील प्रशिक्षणार्थी उपस्थित होते. कोविड-१९ च्या अनुषंगाने DoPT office memorandum दिनांक ०७.१०.२०२० मधील तरतूदींच्या अन्वये ऑनलाईन प्रशिक्षणाचा दर प्रति दिन / प्रति प्रशिक्षणार्थी रु. १५००/- असा निश्चित करण्यात आला आहे. सदर प्रशिक्षणासाठी गट-ब च्या ३४ प्रशिक्षणार्थ्यांसाठी १४ दिवसांच्या प्रशिक्षणाचा खर्च रु.१५००/- प्रमाणे एकूण रुपये ७,१४,०००/- (रुपये सात लाख चौदा हजार फक्त) इतका खर्चाची प्रतिपूर्ती यशदा प्रशिक्षण संस्थेस करणे आवश्यक असल्याने संदर्भाधीन अनुक्रमांक ३ येथील पत्रान्वये वनामती, नागपूर प्रशिक्षण संस्थेने रुपये ७,१४,०००/- (रुपये सात लाख चौदा हजार फक्त) इतके अनुदान उपलब्ध करुन देण्याची विनंती केलेली आहे.
२. त्यानुसार सदर शासन निर्णयान्वये वसंतरावराव नाईक राज्य कृषि विस्तार व प्रशिक्षण संस्था (वनामती), नागपूर या प्रशिक्षण संस्थेस लेखाशीर्ष-ए-४, २०७० इतर प्रशासकीय सेवा (००)(११) वनामती, नागपूर या संस्थेस एकत्रित परिविक्षाधीन प्रशिक्षण कार्यक्रमासाठी सहायक अनुदान (२०७००८६२) या लेखाशिर्षाखाली ३१,
# Page 2
शासन निर्णय क्रमांकः बीयुडी-०६२०/प्र.क्र.२४/सीपीटीपी-ब
सहायक अनुदाने (वेतनेतर) या उद्दीष्टाखाली सन २०२०-२०२१ या आर्थिक वर्षात ७,१४,०००/- (रुपये सात लाख चौदा हजार फक्त) इतका निधी वितरित करण्यास पुढील अटी व शर्तीच्या अधीन राहून शासन मान्यता देण्यात येत आहे.
अ) संचालक वनामती, नागपूर या संस्थेने खर्च वितरीत अनुदानाच्या मर्यादेत ठेवावा व प्रत्यक्ष झालेल्या खर्चाइतकी देयके कोषागारात सादर करुन रक्कम कोषागारातून आहरीत करण्याची दक्षता घ्यावी.
आ) प्रत्यक्ष झालेल्या खर्चाइतकी देयके कोषागारात सादर करुन रक्कम आहरीत केल्यानंतर आहरीत केलेली रक्कम महालेखापाल कार्यालयातील लेख्यात त्याच शीषार्खाली नोंदली गेली आहे किंवा नाही याची खात्री करून घ्यावी व त्याबाबतचे प्रमाणपत्र १५ दिवसाच्या आत शासनास सादर करावे.
इ) सन २०२०-२१ या आर्थिक वर्षात केलेल्या खर्चाचा खर्च ताळमेळ करण्याची संपूर्ण जबाबदारी संबंधित नियंत्रक अधिकारी तसेच आहरण व संवितरण अधिकारी यांची राहील.
ई) वसंतराव नाईक राज्य कृषि विस्तार व्यवस्थापन प्रशिक्षण संस्था, नागपूर या संस्थेने वितरीत करण्यात येत असलेल्या अनुदानाचे उपयोगिता प्रमाणपत्र (UTILIZATION_CERTIFICATE ), महालेखापाल, लेखा परीक्षा, महाराष्ट्र १/२, मुंबई/नागपूर व शासनाला सादर करावे.
उ) वसंतराव नाईक राज्य कृषि विस्तार व्यवस्थापन प्रशिक्षण संस्था (वनामती), नागपूर या संस्थेने उपरोक्त अनुदानामधून केलेल्या खर्चाचे स्वतंत्र लेखे व पुस्तके ठेवण्यात यावीत. सदर लेखे व पुस्तके तपासण्याचे अधिकार महालेखापाल, महाराष्ट्र १/२, मुंबई / नागपूर यांना राहतील त्याकरीता वनामती त्यांना संपूर्ण सुविधा उपलब्ध करुन देईल.
३. वित्त विभागाच्या दिनांक १६.०४.२०२० व दिनांक ०४.०५.२०२० च्या शासन निर्णयातील नमूद अटी शर्तींचे पालन करुन सदर निधी खर्च करण्यात यावा.
४. वसंतराव नाईक राज्य कृषि विस्तार व्यवस्थापन व प्रशिक्षण संस्था (वनामती ), नागपूर या संस्थेचे आहरण व संवितरण अधिकारी यांनी संस्थेस वितरित करण्यात येत असलेल्या अनुदानाची रक्कम रु.७,१४,०००/ (अक्षरी रुपये सात लाख चौदा हजार फक्त) आहरित करावी.
५. सदर शासन निर्णय वित्त विभागाने अनौपचारिक संदर्भ क्रमांक १८३/२०२१/व्यय-४, दिनांक १६.०३.२०२१ अन्वये दिलेल्या मान्यतेस अनुसरुन निर्गमित करण्यात येत आहे.
# Page 3