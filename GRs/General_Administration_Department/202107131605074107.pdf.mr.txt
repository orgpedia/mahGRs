# Page 1
राज्य शासन स्वातंत्र्य सैनिक निवृत्तिवेतन मंजूर करणेबाबत...
श्रीम. समाबाई गणेश सोनटक्के, जि. उस्मानाबाद व इतर
महाराष्ट्र शासन
सामान्य प्रशासन विभाग
शासन निर्णय क्रमांक: पीओएस-१२१७/प्र.क्र.१०१ (भाग-२)/स्वासैक-३ मादाम कामा रोड, हुतात्मा राजगुरु चौक
मंत्रालय,मुंबई - ४०००३२
दिनांक: १३ जुलै, २०२१
वाचा : १) शासन निर्णय, सामान्य प्रशासन विभाग, क्र. पीओएस १०९३/प्र.क्र.१२७/स्वासैक-१, दि. ०४.०७.१९९५ २) शासन निर्णय, सामान्य प्रशासन विभाग, क्र. निवृवे-१०१६/प्र.क्र.७८/स्वासैक-१, दि. ०२.०६.२०१६ ३) शासन निर्णय, सामान्य प्रशासन विभाग, क्र. न्यायाप्र १२१४/प्र.क्र.४७/२०१४/स्वासैक-१, दि. ३०.०७.२०१६ ४) विभागीय आयुक्त, औरंगाबाद यांचे पत्र क्र. २०१९ / सा.प्र./कक्ष-१/आस्था/स्वासै/ चौकशी/प्र.क्र.१००/२०१७/का.वि.११५५८, दि. २८.०२.२०२०
प्रस्तावना - हैदराबाद मुक्ती मोर्चामध्ये सहभाग घेतल्याबद्दल राज्य शासनाचे स्वातंत्र्य सैनिक निवृत्तिवेतन मिळणेसाठी अर्ज केलेल्या उस्मानाबाद व लातूर जिल्ह्यातील २८ अर्जदारांनी पुरावा म्हणून सादर केलेली गुलबर्गा मध्यवर्ती कारागृहाची जेल प्रमाणपत्रे व पडताळणी अहवाल संशयास्पद वाटत असल्याने सदर कागदपत्रांची चौकशी राज्य गुन्हे अन्वेषण विभागामार्फत करण्यात आली. शासनपत्र दि. ०९.११.२०१७ अन्वये सदर अर्जदारांबाबत राज्य गुन्हे अन्वेषण विभागाने सादर केलेल्या अंतिम अहवालाच्या आधारे विभागीय स्तरावरील समिती मार्फत सखोल चौकशी करून शिफारशीसह अहवाल सादर करण्याचे निदेश देण्यात आले होते. त्या अनुषंगाने, राज्य गुन्हे अन्वेषण विभाग, महाराष्ट्र राज्य, पुणे यांच्याकडून प्राप्त झालेल्या अहवालानुसार काही अर्जदारांची प्रकरणे कलबुर्गी (गुलबर्गा), कर्नाटक कारागृहात आढळून येत नसल्याने मा. विभागीय आयुक्त, औरंगाबाद तथा समिती अध्यक्ष यांनी दिलेल्या निर्देशानुसार एक पथक तयार करून कलबुर्गी कारागृहातील उपलब्ध अभिलेखांवरून अर्जदारांनी सादर केलेल्या कागदपत्रांची पडताळणी करणेबाबत सूचित केले होते. त्यानुसार जिल्हाधिकारी, उस्मानाबाद यांनी नियुक्त केलेल्या पथकाने दि. १४.११.२०१९ रोजी मध्यवर्ती कारागृह, कलबुर्गी (गुलबर्गा), कर्नाटक येथील अभिलेखांची तपासणी करून ११ प्रकरणांबाबत अहवाल सादर केला आहे.
# Page 2
शासन निर्णय क्रमांकः पीओएस-१२१७/प्र.क्र.१०१ (भाग-२)/स्वासैक-३
तद्नुषंगाने विभागीय आयुक्त, औरंगाबाद यांच्या अध्यक्षतेखालील विभागीय स्तरावरील चौकशी समितीची दि. १३.०१.२०२० रोजी बैठक झाली. सदर बैठकीचे इतिवृत्त विभागीय आयुक्त, औरंगाबाद विभाग यांच्या दि. २८.०२.२०२० च्या पत्रासह प्राप्त झाले आहे. त्याअन्वये, कै. गणेश गोरोबा सोनटक्के, कै. शरणाप्पा रेवण्णा बेडजिरगे आणि कै. राम कृष्णा शिंगे यांची नावे मध्यवर्ती कारागृह, कलबुर्गी (गुलबर्गा), येथील राजकीय कैदी रजिस्टरमध्ये आढळून आली आहेत. तथापि, या तीन अर्जदारांचे निधन झालेले असल्याने त्यांच्या वारस पत्नीस शासन निर्णय दि. ०२.०६.२०१६ च्या दुरुस्तीअंती शासन स्तरावरून निर्णय व्हावा, असे प्रस्तावित करण्यात आले होते.
मध्यवर्ती कारागृह, कलबुर्गी (गुलबर्गा), येथील राजकीय कैदी रजिस्टरमध्ये कै. गणेश गोरोबा सोनटक्के, कै. शरणाप्पा रेवण्णा बेडजिरगे आणि कै. राम कृष्णा शिंगे यांची नावे आढळून आली आहेत. त्यामुळे शासन निर्णय दि.०४.०७.१९९५ मधील मूळ निकषाची पूर्तता होत असल्यामुळे कै. गणेश गुरबा सोनटक्के, कै. शरणाप्पा रेवण्णा बेडजिरगे आणि कै. राम कृष्णा शिंगे यांना स्वातंत्र्य सैनिक निवृत्तीवेतन अनुज्ञेय ठरत असल्यामुळे त्यांच्या पश्चात त्यांच्या वारस विधवा पत्नीस राज्य शासनाचे स्वातंत्र्य सैनिक निवृत्तीवेतन अनुज्ञेय करण्याची बाब शासनाच्या विचाराधीन होती.
तद्नुषंगाने शासनाने खालील प्रमाणे निर्णय घेतला आहे.
शासन निर्णय :
विभागीय स्तरावरील चौकशी समितीची दि. १३.०१.२०२० रोजी विभागीय आयुक्त, औरंगाबाद तथा समिती अध्यक्ष यांच्या अध्यक्षतेखाली बैठक झाली. सदर बैठकीच्या इतिवृत्तानुसार कै. गणेश गोरोबा सोनटक्के, कै. शरणाप्पा रेवण्णा बेडजिरगे आणि कै. राम कृष्णा शिंगे यांच्याबाबतचा अहवाल सकारात्मक आहे.
२. तद्नुषंगाने, खाली नमूद मूळ अर्जदारांच्या वारस पत्नींना शासन निर्णय दि. ०२.०६.२०१६ मधील तरतूदी शिथील करून "केवळ विशेष बाब" म्हणून, तसेच शासन निर्णय दि. ३०.०७.२०१६ च्या तरतूदींच्या अधीन राहून या शासन निर्णयाच्या दिनांकापासून राज्य शासनाचे स्वातंत्र्य सैनिक निवृत्तीवेतन मंजूर करण्यात येत आहे.
(१) कै. गणेश गोरोबा सोनटक्के यांची वारस पत्नी श्रीमती समाबाई गणेश सोनटक्के, (२) कै. शरणाप्पा रेवण्णा बेडजिरगे यांची वारस पत्नी श्रीमती महादेवी शरणाप्पा बेडजिरगे, (३) कै. राम कृष्णा शिंगे यांची वारस पत्नी श्रीमती शालनबाई राम शिंगे ३. या प्रित्यर्थचा खर्च मागणी क्र. ए-५, प्रधान लेखाशीर्ष - २२३५, सामाजिक सुरक्षा व कल्याण (६०) इतर सामाजिक सुरक्षा व कल्याण कार्यक्रम (१०२) सामाजिक सुरक्षा योजनेखाली निवृत्तिवेतन (००) (०१) स्वातंत्र्य सैनिक व त्यांच्यावर अवलंबून असलेल्या व्यक्ती इत्यादींना निवृत्तिवेतन, दत्तमत (२२३५००१५ ) या अर्थसंकल्पीय लेखाशीर्षाखाली खर्ची टाकण्यात यावा.
पृष्ठ ३ पैकी २
# Page 3
शासन निर्णय क्रमांकः पीओएस-१२१७/प्र.क्र.१०१ (भाग-२)/स्वासैक-३
४. वरील आदेशानुसार तात्काळ कार्यवाही करुन जिल्हाधिकारी, उस्मानाबाद यांनी
शासनास अहवाल सादर करावा.