# Page 1
मा. उच्च न्यायालय खंडपीठ औरंगाबाद यांच्या आदेशानुसार शिर्डी विमानतळासाठी संपादीत क्षेत्राचे भू-धारकांना वाढीव मोबदला देणेबाबत.
महाराष्ट्र शासन
सामान्य प्रशासन विभाग
शासन निर्णय क्र.मविवि १२२५/प्र.क्र.३१२/विमान-२
हुतात्मा राजगुरु चौक, मादाम कामा रोड,
मंत्रालय, मुंबई ३२.
दि. २९ जानेवारी, २०२६.
वाचा : १. शासन निर्णय क्र. एव्हीएन-१००८/प्र.क्र.५२०/०८/२८-अ, दि.२३ जुलै २००८
२. शासन निर्णय क्र. एव्हीएन -१००८/प्र.क्र.५२०/२८-अ, दि.२३ सप्टेंबर,२००८
३. शासन निर्णय क्र. एमएडीसी-२०१६/प्र.क्र.४६६/२८-अ, दि.२२ फेब्रुवारी, २०१६
४. शासन निर्णय क्र. एमएडीसी-२०१२/भाग१/प्र.क्र.४६६/२८-अ, दि.२० ऑक्टोबर, २०२३.
५. शासन निर्णय क्र. एमएडीसी-२०१२/ भाग१/प्र.क्र.४६६/२८-अ, दि.२२ फेब्रुवारी, २०२४.
६.महाराष्ट्र विमानतळ विकास कंपनी यांचे पत्र क्र.मविविकं/२०२५/भूसं/१३९४, दि.०८.१२.२०२५
प्रस्तावना:-
शिर्डी जवळ मौजे काकडी जि. अहिल्यानगर येथे ग्रीनफिल्ड विमानतळाची उभारणी करण्यासाठी
दि.२३ जुलै, २००८ रोजीच्या शासन निर्णयान्वये प्रशासकीय मान्यता, महाराष्ट्र विमानतळ विकास कंपनीला
विशेष हेतू कंपनी म्हणून मान्यता, विमानतळाच्या विकासासाठी अंदाजे ४०० हे. खाजगी जमीन संपादीत
करण्यास मान्यता व सदर जमीन संपादीत करण्यासाठी महाराष्ट्र विमानतळ विकास कंपनीस “विशेष नियोजन
प्राधिकरण” म्हणून घोषित करण्यास मान्यता तसेच जिल्हाधिकारी, अहिल्यानगर यांना सदर जमीन संपादीत
करण्यासाठी प्राधिकृत करण्यात आले आहे.
सदर विमानतळाच्या उभारणीसाठी दि.२३.०९.२००८ रोजीच्या शासन निर्णयान्वये रू.२६३.९८ कोटी
खर्चाच वित्तीय मान्यता, दि.२२.०२.२०१६ रोजीच्या शासन निर्णयान्वये अतिरिक्त रू.१००.०० कोटी असे एकूण
३६४ कोटी खर्चास सुधारित प्रशासकीय व वित्तीय मान्यता देण्यात आली आहे. तसेच, दि.२० ऑक्टोबर, २०२३
रोजीच्या शासन निर्णयान्वये विमानतळाची उर्वरीत कामे करण्यासाठी रू.४९०.७४ कोटी खर्चास सुधारित
प्रशासकीय व वित्तीय मान्यता आणि नवीन टर्मिनल इमारत उभारणी, ॲप्रानचे विस्तारीकरण व इतर तत्सम
कामांसाठी रू.८७६.२५ कोटी खर्चास प्रशासकीय व वित्तीय मान्यता दिली आहे.
महाराष्ट्र विमानतळ विकास कंपनीने शिर्डी विमानतळासाठी सन २००९-१० मध्ये केलेल्या
भूसंपादनाबाबत काही भूधारकांनी भूसंपादन कायदा-१८९४ च्या कलम १८ मधील तरतूदीनुसार वाढीव
मोबदल्यासाठी मा. दिवाणी न्यायालयात अर्ज दाखल केले होते. मा. दिवाणी न्यायालयाने सदर अर्जावर
सुनावणी घेऊन संपादीत क्षेत्राचे भूधारकांना जमीनीच्या प्रकारानुसार वाढीव मूल्यांकन व कायद्यातील
तरतूदीनुसार त्यावर देय फायदे देणेबाबत आदेश दिले होते. तथापि, मा. दिवाणी न्यायालयाने दिलेल्या
आदेशाविरूध्द भूधारकांनी मा. उच्च न्यायालय खंडपीठ औरंगाबाद येथील न्यायालयात पहिले अपील दाखल
केले होते. सदर अपीलावर सुनावणी होऊन मा. उच्च न्यायालय खंडपीठ औरंगाबाद यांनी जमीनीच्या
प्रकारानुसार वाढीव मुल्यांकन व त्यावरील देय फायदे देणेबाबत आदेश दिले होते. मा. उच्च न्यायालय,
# Page 2
औरंगाबाद यांनी दिलेल्या आदेशानुसार भूसंपादन अधिकारी तथा उपविभागीय अधिकारी शिर्डी यांनी
भूधारकांना द्यावयाच्या वाढीव मुल्यांकन व त्यावरील देय फायदेसह दि.३१.०७.२०२५ पयंत परिगणित होणारी
प्रपत्र ३-१ नुसार रू. ६,०२,०२,३०८/-व प्रपत्र ३-२ नुसार रू. १,०८,११,७३०/- अशी एकूण रू. ७,१०,१४,०३८/-
इतकी रक्कम भूधारकांना देण्याच्या अनुषंगाने कार्यवाही करण्याबाबत तसेच सदर रक्कम त्यानंतर अदा
केल्यास पुढील कालावधीसाठी रक्कम अदा करेपयंत १५ % व्याज देय होईल असे कळविले होते. तथापि,
त्यानंतर अधिकचा कालावधी होऊन गेल्यामुळे महाराष्ट्र विमानतळ विकास कंपनीने दि.१ ऑगस्ट, २०२५ ते
दि.३० नोव्हेंबर, २०२५ रोजीपयंत प्रपत्र ३-१ व ३-२ वर १५ % व्याजासह येणारी रक्कम परिगणित करून एकूण
रू.७,२१,१४,७५३/- इतकी रक्कम अन्य निधीमधून वितरीत करण्यात आली आहे. महाराष्ट्र विमानतळ विकास
कंपनीने उपलब्ध करून दिलेली रक्कम उपलब्ध करून देण्याचा प्रस्ताव शासनास सादर केला होता. सदर
प्रस्तावास मान्यता देण्याची बाब शासनाच्या विचाराधीन होती.
शासन निर्णय:-
शिर्डी विमानतळासाठी सन २००९-१० मध्ये केलेल्या भूसंपादनाबाबत मा. उच्च न्यायालय, खंडपीठ
औरंगाबाद यांच्या आदेशानुसार भूधारकांना द्यावयाचा वाढीव मोबदला व देय फायदेसह एकूण
रू.७,२१,१४,७५३/- इतक्या खर्चास खालीलप्रमाणे प्रशासकीय मान्यता देण्यात येत आहे.
-----------------------------------------------------------------------------------------------------------------------------
| अ.क्र. | तपशील | वाढीव मोबदला |
| १. | जमिनीचे वाढीव मुल्यांकन | १,५९,१०,०००/- |
| २. | १२ % अतिरिक्त घटक दि.१९ /०३/२००९ ते दि.२२/१२/२००९ (९.१३ %) | १४,५२,५८३/- |
| ३. | ३० % दिलासा रक्कम | ४७,७३,०००/- |
| ४. | एकूण वाढीव मोबदला (१+२+३) | २,२१,३५,५८३/- |
| ५. | व्याज ९ % १ वर्ष दि.०७/०१/२०१० ते दि. ०६/०१/२०११ अ.क्र.४ वर | १९,९२,२०२/- |
| ६. | १५ % व्याज दि.०७/०१/२०११ ते दि.३१.०७.२०२५ अ.क्र.४ वर (प्रपत्र १)(२१८.५९ %) | ३-४,०१,७१,०१४/- |
| ७. | १५ % व्याज दि.०७/०१/२०११ ते दि.३१/०१/२०१३ व दि.०१/१०/२०१५ ते दि.३१.०७.२०२५ अ.क्र.४ वर (प्रपत्र ३-२)(१७८.६८%) | ६७,१५,२३९/- |
| ८. | न्यायालयीन खर्च | - |
| ९. | एकूण रक्कम | ७,१०,१४,०३८/- |
| १०. | १५ % व्याज दि.०१/०८/२०२५ ते दि.३०.११.२०२५ पयंत येणारे वाढीव व्याज अ.क्र.४ वर (प्रपत्र ३-१ व प्रपत्र ३-२) | ११,००,७१५/- |
| ११. | एकूण(९+१०) | ७,२१,१४,७५३/- |
-----------------------------------------------------------------------------------------------------------------------------
२. या बाबतचा होणारा खर्च “मागणी क्रमांक ए-७, ३०५३ नागरी विमानचालन, ०२ विमानतळ, १९०
सार्वजनिक क्षेत्रातील व इतर उपक्रमातील गुंतवणूका, (००) (०२) विमानतळाच्या विकासाकरिता महाराष्ट्र
विमानतळ विकास कंपनीस सहायक अनुदान (कार्यक्रम) (३०५३ ०१६४) या लेखाशिर्षातील ३१ सहायक अनुदाने
(वेतनेत्तर) या उद्दिष्ट्टाखाली संबंधित आर्थिक वर्षात उपलब्ध तरतूदीतून भागविण्यात यावा, व त्याच
लेखाशिर्षाखाली खर्ची टाकण्यात यावा. याबाबत उपसंचालक, विमानचालन संचालनालय, मुंबई यांना आहरण
# Page 3
व संवितरण अधिकारी तसेच संचालक विमानचालन संचालनालय, मुंबई यांना नियंत्रक अधिकारी घोषित
करण्यात येत आहे.
३. शिर्डी विमानतळाच्या उपक्रमासाठी यापूर्वी क्र. एमएडीसी-२०१६/प्र.क्र.४६६/२८-अ, दि.२० ऑक्टोबर,
२०२३ रोजीच्या शासन निर्णयान्वये दिलेल्या प्रशासकीय व वित्तीय मान्यतेमधून खर्च करण्यात यावा.
४. याकरिता होणारा खर्च ज्या प्रयोजनाकरिता मंजूर करण्यात आला, त्याच प्रयोजनासाठी उपलब्ध
असलेल्या तरतूदीमधून भागविण्यात यावा.
५. सदर शासन निर्णय वित्त विभागाने अनौ.सं.क्र.१२/व्यय-४, दि.०८.०१.२०२६ अन्वये दिलेल्या
मान्यतेनुसार निर्गमित करण्यात येत आहे.
६. हे शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध