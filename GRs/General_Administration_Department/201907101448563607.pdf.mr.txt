# Page 1
“राज्य सरकारी गट-ड (चतुर्थश्रेणी) कर्मचारी मध्यवर्ती महासंघ, महाराष्ट्र" या महासंघास शासन मान्यता देणेबाबत....
महाराष्ट्र शासन
सामान्य प्रशासन विभाग
शासन निर्णय क्र. संघटना १५१९/प्र.क्र.१८४/१६-अ,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : १० जुलै, २०१९
वाचा: १) शासन निर्णय, सामान्य प्रशासन विभाग क्र. आरजीए-१०७५/एक्सआयआय, दि. २० सप्टेंबर १९७५.
२) राज्य सरकारी गट-ड (चतुर्थश्रेणी) कर्मचारी मध्यवर्ती महासंघ, महाराष्ट्र यांचे दि. १०.०५.२०१९ चे पत्र.
प्रस्तावना: “राज्य सरकारी गट-ड (चतुर्थश्रेणी) कर्मचारी मध्यवर्ती महासंघ, महाराष्ट्र” या महासंघाने दि. १०.०५.२०१९ रोजीच्या पत्रान्वये शासन मान्यता देण्याबाबतचा प्रस्ताव शासनास सादर केला. सदर महासंघास शासन मान्यता देण्याची बाब शासनाच्या विचाराधीन होती. त्यास अनुसरुन पुढील प्रमाणे निर्णय घेण्यात येत आहे:
शासन निर्णयः
सामान्य प्रशासन विभागाच्या संदर्भ क्र. १ येथील दि. २० सप्टेंबर १९७५ च्या शासन निर्णयातील परिच्छेद चार मधील तरतुदीनुसार “राज्य सरकारी गट-ड (चतुर्थश्रेणी) कर्मचारी मध्यवर्ती महासंघ, महाराष्ट्र” या चतुर्थश्रेणी कर्मचाऱ्यांच्या औद्योगिकेत्तर महासंघास पुढील अटींच्या अधीन राहून शासन मान्यता देण्यात येत आहे :
अ) शासकीय कर्मचाऱ्यांच्या (औद्योगिकेतर) संघटनांना मान्यता देण्यासंबंधात महाराष्ट्र नागरी सेवा (वर्तणूक)
नियम, १९७९ च्या नियम २९, नियम ३० व सदर नियमावलीच्या परिशिष्ट, अनुसूची एक व अनुसूची दोन मध्ये
विहित केलेल्या अटी व शर्ती तसेच "नवीन आदर्श नियम" ची घटना व नियम महासंघाला यथास्थिती लागू
राहतील. त्याचप्रमाणे अर्जासोबत अंतिमरित्या सादर केलेले नियम बंधनकारक राहतील. महासंघाला नियमात
बदल करावयाचा असल्यास शासनाची मान्यता घेणे आवश्यक आहे.
ब) शासनाने मान्यता दिलेल्या राज्य सरकारी गट-ड कर्मचाऱ्यांच्या संघटनांनाच महासंघाचे सभासदत्व राहील.
महासंघास मान्यता दिल्यानंतर, महासंघातील एखाद्या घटक संघटनेची मान्यता शासनाने काढून घेतल्यास,
अशा संघटनेचे सभासदत्व महासंघातून आपोआप रद्द होईल. तसेच नवीन संघटनेस शासनाने मान्यता दिल्यास
त्या संघटनेस महासंघाचे सभासद होता येईल. नवीन सभासदत्वाची माहिती महासंघ शासनास वेळोवेळी देईल.
महासंघातील शासन मान्यताप्राप्त घटक संघटनांची यादी सोबतच्या सहपत्रामध्ये देण्यात आली आहे.
क) महासंघाचे सभासदत्व असलेल्या घटक संघटनांना एका वेळी चतुर्थश्रेणी कर्मचाऱ्यांच्या एकाच महासंघाचे
सभासद होता येईल.
# Page 2
शासन निर्णय क्रमांक: संघटना १५१९/प्र.क्र.१८४/१६-अ
ड) महासंघाने आपले वार्षिक लेखापरीक्षण सनदी लेखापालाकडून करून घेणे बंधनकारक आहे.
# Page 3