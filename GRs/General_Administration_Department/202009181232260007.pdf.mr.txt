# Page 1
ईव्हीएम व व्हीव्हीपॅट मशीनच्या साठवणूकीसाठी गोडाऊन बांधणे व दुरूस्ती करण्याच्या खर्चासाठी नवीन लेखाशीर्ष उघडण्याबाबत
महाराष्ट्र शासन
सामान्य प्रशासन विभाग
शासन निर्णय, क्रमांक: ईव्हीएम-२०१९/प्र.क्र. १४८२/१९/का.३३
मादाम कामा मार्ग, हुतात्मा राजगुरू चौक,
मंत्रालय, मुंबई - ४०००३२
दिनांक: १७ सप्टेंबर, २०२०.
प्रस्तावना: भारत निवडणूक आयोगाच्या निर्देशानुसार ईव्हीएम/व्हीव्हीपॅटच्या साठवणूकीकरिता कायमस्वरूपी नवीन गोदामे बांधणे, तसेच महाराष्ट्र राज्य वखार महामंडळाकडून भाडेपट्ट्याने घेतलेल्या गोदामांमध्ये आवश्यक बदल/दुरूस्तीची कामे करणे आवश्यक आहे. सार्वजनिक बांधकाम विभागाकडे सदर गोदामे बांधण्यासाठी कोणतेही लेखाशीर्ष उपलब्ध नसल्याने ईव्हीएम/ व्हीव्हीपॅटच्या साठवणूकीसाठी गोदामांचे बांधकाम करण्यासाठी सामान्य प्रशासन विभागाने उपभोक्ता विभाग म्हणून प्रशासकीय मान्यता देवून आर्थिक तरतूद करून निधी उपलब्ध करून देण्याबाबत सार्वजनिक बांधकाम विभागाने अभिप्राय दिले आहेत. यास्तव, ईव्हीएम व व्हीव्हीपॅट मशीनच्या साठवणूकीसाठी गोदामे बांधणे व दुरुस्ती करण्याच्या खर्चाच्या तरतूदीसाठी नवीन लेखाशीर्ष उघडण्याची बाब शासनाच्या विचाराधीन होती.
शासन निर्णय
ईव्हीएम व व्हीव्हीपॅट मशीनच्या साठवणूकीसाठी गोडाऊन बांधणे व दुरूस्ती करण्याच्या खर्चासाठी खालील प्रमाणे नवीन लेखाशीर्ष उघडण्यास मंजुरी देण्यात येत आहे.
--------------------------------------------------------------------------------------------------------------------------------------------------------------------
| लेखाशीर्ष (मराठी) | लेखाशीर्ष (इंग्रजी) |
| मागणी क्रमांक: ए-९ | Demand No.: A-9 |
| ४०७०-इतर प्रशासनिक सेवांवरील भांडवली खर्च | 4070- Capital Outlay on Other Administrative Services |
| १०१-निवडणूक | 101-Election |
| (०१)(०१) ईव्हीएम व व्हीव्हीपॅट मशिनच्या साठवणूकीसाठी गोदामे बांधणे व दुरूस्ती | (01)(01) Construction and Repairing of Godowns for Storage of EVM and VVPAT Machines |
| ५३-मोठी बांधकामे संगणक सांकेतांक (४०७००३२९) | 53-Major Works CRC- (40700329) |
--------------------------------------------------------------------------------------------------------------------------------------------------------------------
सदरहू शासन निर्णय महालेखाकार (लेखा व हकदारी) - १, महाराष्ट्र, मुंबई यांचा अनौपचारिक संदर्भ क्रमांक: ख.वि./चा-१/सामान्य प्रशासन विभाग/यूओआर-१८५/२०१९-२०/११३१, दिनांक १३.०२.२०२०, तसेच नियोजन विभाग अनौ. संदर्भ क्रमांक: २६२/१४४३, दिनांक २२.०७.२०२० व वित्त विभाग अनौ. संदर्भ क्रमांक: २४/२०२०/अर्थ-१४, दिनांक ०८.०९.२०२० अन्वये दिलेल्या सहमतीने निर्गमित करण्यात येत आहे.
# Page 2
शासन निर्णय क्रमांकः ईव्हीएम-२०१९/प्र.क्र. १४८२/१९/का.३३