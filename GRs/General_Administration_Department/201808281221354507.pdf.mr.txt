# Page 1
पदस्थापनेतील बदलाबाबत श्री.अ.ना.वळवी, उप सचिव महाराष्ट्र शासन
सामान्य प्रशासन विभाग
शासन आदेश क्रमांकः उसप-१३१७/प्र.क्र.५/का.१४
मंत्रालय, मादाम कामा मार्ग, हुतात्मा राजगुरू चौक,
मुंबई -४०००३२
दिनांक: २८ ऑगस्ट, २०१८
संदर्भ : : १) सामान्य प्रशासन विभागाचे समक्रमांक दिनांक ०२.०६.२०१७ चे आदेश २) सामान्य प्रशासन विभागाचे समक्रमांक दिनांक ०७.०७.२०१७ चे आदेश
शासन आदेश
श्री.अ.ना.वळवी, अवर सचिव, सामान्य प्रशासन विभाग यांना संदर्भ क्र.१ येथील शासन आदेशान्वये उप सचिव पदावर तदर्थ पदोन्नती देण्यात येऊन त्यांची पदोन्नती नंतरची पदस्थापना वैद्यकीय शिक्षण व औषधी द्रव्ये विभागात करण्यात आली होती. प्रशासकीय कारणास्तव श्री.अ.ना.वळवी यांच्या उप सचिव पदावरील तदर्थ पदोन्नती नंतरच्या पदस्थापनेत बदल करण्यात येऊन त्यांची संदर्भ क्र.२ येथील शासन आदेशान्वये पाणीपुरवठा व स्वच्छता विभागात पदस्थापना करण्यात आली होती.
२. मात्र श्री.अ.ना.वळवी यांच्याकडे सामान्य प्रशासन विभागातील सह मुख्य निवडणूक अधिकारी या निवडणूक शाखेचा महत्वाचा कार्यभार असल्याने ते दि.०२.०६.२०१७ पासून सदर पदावर कार्यरत आहेत.
३. सदर प्रशासकीय कारणास्तव श्री. अ. ना. वळवी, यांची उप सचिव पदावरील तदर्थ पदोन्नतीने पाणी पुरवठा व स्वच्छता विभागात केलेली पदस्थापना रद्द करण्यात येत असून दि.०२.०६.२०१७ पासून त्यांची पदस्थापना सामान्य प्रशासन विभागातील उप सचिव पदावर करण्यात येत आहे.
४. तसेच श्री.अ.ना.वळवी, उप सचिव यांच्या तदर्थ पदोन्नतीबाबात संदर्भ क्र.१ येथील शासन आदेशातील उर्वरित अटी व शर्ती कायम राहतील.
# Page 2