# Page 1
शासनाने खरेदी केलेल्या एअरबस कंपनीच्या H१४५ या हेलिकॉप्टरच्या परिरक्षण कंत्राटाबाबत.
महाराष्ट्र शासन
सामान्य प्रशासन विभाग
शासन निर्णय क्र. विचासं-१११९/प्र.क्र.६३/२८-अ
हुतात्मा राजगुरु चौक, मादाम कामा रोड,
मंत्रालय, मुंबई ३२.
दिनांक:२८ जुलै, २०२१.
वाचा : १) सामान्य प्रशासन विभाग, शासन निर्णय क्र.विचासं-१११४/प्र.क्र.४७/२८-अ, दि.०६ ऑक्टोबर, २०१५.
२) सामान्य प्रशासन विभागाचे पत्र क्र.विचासं-१११८/ प्र.क्र.१५१/२८-अ, दि.२६ जून, २०२० (दिनांक १८/६/२०२० च्या बैठकीचे इतिवृत्त)
प्रस्तावना :
संदर्भ क्र.२ नुसार शक्ती प्रदत्त समितीच्या बैठकीत घेतलेल्या निर्णयानुसार शासनाने नवीन खरेदी केलेल्या एअरबस कंपनीच्या H१४५ या नवीन हेलिकॉप्टरच्या परिरक्षणासाठी दरमहा रु.२,४९,००,०००/- अधिक अनुज्ञेय कर आणि विहीत अटी व शर्तीनुसार मे. इंदमार कंपनी प्रायव्हेट लि.मुंबई यांचेसमवेत करार करण्यासाठी संचालक, विमानचालन, मुंबई यांना प्राधिकृत करण्यात आलेले आहे. त्यानुसार विमानचालन संचालनालयाने दिनांक १३/७/२०२० पासून ३ वर्षाकरीता करार केला आहे. या अनुषंगाने शासन निर्णय निर्गमित करण्यात येत आहे.
शासन निर्णय :
विमानचालन संचालनालय, मुंबई अंतर्गत एअरबस H१४५ या हेलिकॉप्टरच्या देखभाल व परिरक्षणासाठी करारनामे करण्याचे अधिकार राज्य शासनाच्या वतीने संचालक, विमानचालन संचालनालय यांना प्रदान करण्यात आले आहेत. तसेच इंदमार कंपनीशी झालेल्या करारातील तरतूदीनुसार कराराचा कालावधी ३ वर्षांचा म्हणजेच १३/७/२०२० ते १३/७/२०२३ इतका असावा.
२. या बाबतचा होणारा खर्च मागणी क्र.ए-४, “२०७०-इतर प्रशासकीय सेवा (११४) परिवहन साधनांची खरेदी व परिरक्षण (००) (०२) विमान चालन सल्लागार, महाराष्ट्र शासन (अनिवार्य) २०७० ०१५६” या लेखाशिर्षातंर्गत २७- लहान बांधकामे या उद्दिष्टाखाली संबंधित आर्थिक वर्षात उपलब्ध अर्थसंकल्प तरतूदीतून भागविण्यात यावा व त्याच लेखाशिर्षाखाली खर्ची टाकण्यात यावा.
३. सदरहू आदेश विमानचालन संचालनालयाच्या विविध बाबींवर निर्णय घेण्यासाठी मा. मुख्य सचिवांच्या अध्यक्षतेखाली कार्यरत असलेल्या शक्ती प्रदत्त समितीच्या दि.१८.०६.२०२० रोजी झालेल्या बैठकीत घेतलेल्या निर्णयानुसार तसेच सामान्य प्रशासन विभाग, शासन निर्णय ६/१०/२०१५ नुसार शक्ती प्रदत्त समितीस असणाऱ्या वित्तीय अधिकारांनुसार निर्गमित करण्यात येत आहेत.
# Page 2
शासन निर्णय क्रमांक: विचासं-१११९/प्र.क्र.६३/२८-अ