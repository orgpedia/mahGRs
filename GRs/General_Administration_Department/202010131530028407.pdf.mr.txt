# Page 1
श्री. म.भ.भामरे, सहायक कक्ष अधिकारी, सहकार, पणन व वस्त्रोद्योग विभाग यांच्यासाठी निर्माण केलेले अधिसंख्य पद रद्द करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांकः एएससी-१५१९/प्र.क्र.१९१/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
तारीख: १३ ऑक्टोबर, २०२०
संदर्भ: १) शासन निर्णय क्रमांक: एएससी-१५१९/प्र.क्र.१९१/१४-अ, दिनांक १८ जानेवारी, २०२०.
शासन निर्णय
संदर्भाधिन शासन निर्णयान्वये अनुसूचित जमाती प्रवर्गातून नियुक्त झालेल्या तथापि जात वैधता प्रमाणपत्र सादर करु न शकलेल्या अथवा अन्य मागासवर्ग जात वैधता प्रमाणपत्र सादर केलेल्या
तसेच मंत्रालयीन संवर्गातील अवर सचिव, कक्ष अधिकारी, सहायक कक्ष अधिकारी, लिपिक
टंकलेखक, उच्चश्रेणी लघुलेखक, निम्नश्रेणी लघुलेखक व लघुटंकलेखक यांच्याकरीता एकूण ५० अधिसंख्य पदे निर्माण करण्यास मान्यता देण्यात आलेली आहे.
२. उपरोक्त दिनांक १८ जानेवारी, २०२० च्या शासन निर्णयातील विवरणपत्र-१ मधील अनुक्रमांक २८ वर नमूद असलेले श्री. म.भ.भामरे, सहायक कक्ष अधिकारी, सहकार, पणन व वस्त्रोद्योग विभाग यांच्याकरीता निर्माण केलेले १ अधिसंख्य पद या शासन निर्णयान्वये रद्द करण्यात येत आहे.
त्याचबरोबर सदर दिनांक १८ जानेवारी, २०२० च्या शासन निर्णयातील विवरणपत्र-३ मधील अनुक्रमांक २० सहकार, पणन व वस्त्रोद्योग विभागासमोरील सहायक कक्ष अधिकारी या रकान्यातील सहकार, पणन व वस्त्रोद्योग विभागात निर्माण करण्यात आलेले सहायक कक्ष अधिकारी संवर्गातील १ अधिसंख्य रद्द करण्यात येत आहे.
३. श्री.म.भ.भामरे, सहायक कक्ष अधिकारी यांच्या प्रकरणी मा. सर्वोच्च न्यायालयाने दिनांक ०६ ०७-२०१७ रोजी दिलेले आदेश व सामान्य प्रशासन विभाग शासन निर्णय क्रमांक बीसीसी २०१८/प्र.क्र.३०८/१६-ब, दिनांक २१-१२-२०१९ रोजीचा शासन निर्णय मा. उच्च न्यायालयाच्या
निदर्शनास आणून सदर प्रकरण तत्काळ निकाली काढण्यासाठी संबंधित विभागाने आवश्यक ती कार्यवाही करावी. तदृनंतर आवश्यक असल्यास दिनांक २१-१२-२०१९ च्या शासन निर्णयातील
तरतुदी विचारात घेऊन सामान्य प्रशासन विभाग शासन निर्णय क्रमांक बीसीसी २०२०/प्र.क्र.१८७ ओ/१६-ब, दिनांक ३० जून, २०२० रोजीच्या शासन निर्णयानुसार आवश्यक ती कार्यवाही संबंधित मंत्रालयीन प्रशासकीय विभागाने करावी.
# Page 2
शासन निर्णय क्रमांकः एएससी-१५१९/प्र.क्र.१९१/१४ अ, दिनांक १३ ऑक्टोबर, २०२०
४. हा शासन निर्णय, सामान्य प्रशासन विभाग कार्यासन- १६ ब (बी) अनौपचारिक संदर्भ क्रमांक २६/१६ब(बी), दिनांक २८-०१-२०२० व अनौपचारिक संदर्भ क्रमांक ९५/१६ब (बी), दिनांक ३०-०७ २०२० अन्वये देण्यात आलेल्या अभिप्रायानुसार निर्गमित करण्यात येत आहे.