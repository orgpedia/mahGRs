# Page 1
अवर सचिव पदावरून उप सचिव पदावर तदर्थ पदोन्नती देणेबाबत.
महाराष्ट्र शासन
सामान्य प्रशासन विभाग
शासन आदेश क्रमांक :- उसप-१३१७/प्र.क्र.१४२/का.१४
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक :- २८ ऑगस्ट, २०१८
आदेश
खालील अवर सचिवांना या आदेशाच्या दिनांकापासून उप सचिव पदावर तदर्थ पदोन्नती देण्यात येत असून त्यांची पदस्थापना त्यांच्या नावासमोर स्तंभ ५ मध्ये दर्शविण्यात आलेल्या विभागामध्ये करण्यात येत आहे.
------------------------------------------------------------------------------------
| अ. क्र. | अवर सचिवांचे नाव | जाती प्रवर्ग | सध्याचा विभाग | पदोन्नतीनंतर पदस्थापनेचा विभाग |
| १ | २ | ३ | ४ | ५ |
| १ | श्री.वि.रा.थोरात | खुला | सामान्य प्रशासन विभाग | पर्यटन व सांस्कृतिक कार्य विभाग |
| २ | श्री. अ.आ. जोशी | खुला | नियोजन विभाग | नियोजन विभाग |
------------------------------------------------------------------------------------
२. मा.उच्च न्यायालय, मुंबई यांनी याचिका क्र.२७९७/२०१५ मध्ये दि.४.८.२०१७ रोजी दिलेल्या निर्णयान्वये पदोन्नतीमधील आरक्षण अवैध ठरविले आहे. मा. उच्च न्यायालयाच्या विरोधात राज्य शासनाने
मा.सर्वोच्च न्यायालयात विशेष अनुज्ञा याचिका क्र.२८३०६/२०१७ दाखल केली आहे. सदर याचिका अद्याप प्रलंबित आहे. याबाबत विधि व न्याय विभागाने दि. २८.१२.२०१७ रोजी दिलेल्या अभिप्रायानुसार खुल्या
प्रवर्गातील कर्मचाऱ्यांना पदोन्नती देण्यास कोणतीही वैधानिक अडचण नसल्याचे अभिप्राय दिले आहेत. त्यानुसार
तूर्तास पदोन्नतीच्या कोट्यातील खुल्या प्रवर्गातील रिक्त पदे निव्वळ तात्पुरत्या स्वरूपात सेवाज्येष्ठतेनुसार मा.सर्वोच्च न्यायालयाच्या निर्णयाच्या अधीन राहून भरण्यात यावीत. अशी कार्यवाही करताना सेवाज्येष्ठता यादीमधील मागासवर्गीय अधिकारी / कर्मचारी यांना पदोन्नती देण्यापूर्वी ते दि.२५.०५.२००४ च्या शासन
निर्णयातील तरतुदीनुसार आरक्षणाचा लाभ मिळून सेवाज्येष्ठता यादीत वरच्या स्थानावर आले नाहीत, याची
खात्री प्रत्येक प्रशासकीय विभागाने करावी, अशा सूचना सा.प्र. वि./ कार्यासन १६-ब ने दि.२९.१२.२०१७ च्या पत्रान्वये दिल्या आहेत.
त्यानुसार सदर अधिकाऱ्यांची उप सचिव पदावरील तदर्थ पदोन्नती मा. सर्वोच्च न्यायालयात दाखल
केलेल्या विशेष अनुज्ञा याचिका क्र.२८३०६/२०१७ च्या अधिन असून पदोन्नतीच्या कोट्यातील खुल्या प्रवर्गातील
रिक्त पदावर निव्वळ तात्पुरत्या स्वरूपात देण्यात येत आहे. तसेच खालील अटींच्या अधीन राहून सदर पदोन्नती देण्यात येत आहे.
# Page 2
शासन आदेश क्रमांकः उसप-१३१७/प्र.क्र.१४२/का.१४
(अ) सदर अधिकाऱ्यांविरुध्द आदेशाच्या दिनांकापर्यंत कोणत्याही प्रकारची विभागीय चौकशी सुरू झालेली नाही.
(ब) प्रतिनियुक्तीवर असलेले ज्येष्ठ अधिकारी यांचे प्रत्यावर्तन झाल्यानंतर त्यांच्यासाठी उप सचिव संवर्गात रिक्त पद उपलब्ध नसल्यास या आदेशातील कनिष्ठतम अधिकाऱ्यांला पदावनत करण्याच्या अधीन सदर तदर्थ पदोन्नत्या देण्यात येत आहेत.
(क) या तदर्थ पदोन्नतीमुळे संबंधित अधिकाऱ्यांना नियमित पदोन्नतीचे म्हणजेच ज्येष्ठतेचे कोणतेही हक्क प्राप्त होणार नाहीत.
३. मा.उच्च न्यायालय, मुंबई येथील रिट पिटीशन क्र.२९८२/२०००, क्र.२९८६/२०००, ४९५८/२००३ व
क्र.३३७४/२०११ मा.न्यायालयाने दि.०६.०८.२०१८ रोजी निकाली काढल्या असून मा.उच्च न्यायालयाच्या
निर्णयानुसार दि.०१.०१.१९८६ पासूनच्या कक्ष अधिकारी संवर्गाच्या ज्येष्ठतासूच्या पुनर्विलोकीत करावयाच्या आहेत. मा.उच्च न्यायालयाने आपल्या दि.०६.०८.२०१८ च्या निर्णयास आठ आठवडयांची स्थगिती दिली आहे.
सदर पदोन्नती मा.उच्च न्यायालयाच्या दि.०६.०८.२०१८ च्या आदेशास अधिन राहून तसेच या संदर्भात
मा.महाराष्ट्र प्रशासकीय न्यायाधिकरण / मा.उच्च न्यायालय अथवा मा.सर्वोच्च न्यायालयाने काही आदेश पारित
केले तर त्यास अधिन राहून देण्यात येत आहे. सदर उप सचिव पदावरील तदर्थ पदोन्नती उपरोक्त अटींच्या
अधीन राहून व मा.महाराष्ट्र प्रशासकीय न्यायाधिकरण, मुंबई येथे दाखल मूळ अर्ज क्र.५१२/२०१७ च्या अंतिम
निकालाच्या अधीन राहून देण्यात येत आहे.