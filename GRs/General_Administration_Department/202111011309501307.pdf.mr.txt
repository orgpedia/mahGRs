# Page 1
सैनिकी सेवापूर्व शिक्षण संस्था, औरंगाबाद, कार्यालयातील पदांचा सुधारित आकृतीबंध विहित करण्याबाबत.
महाराष्ट्र शासन
सामान्य प्रशासन विभाग,
शासन निर्णय क्र. : सैकवि-२०२१/प्र.क्र.७२ / का. २८
मंत्रालय, मुंबई - ४०० ०३२
दिनांक : २९ ऑक्टोबर, २०२१.
वाचा : १) शासन निर्णय, वित्त विभाग, क्रमांक : असंक-१००१/प्र.क्र.२९/ २००१/ वित्तीय सुधारणा, दिनांक १०.०९.२००१.
२) शासन निर्णय, सामान्य प्रशासन विभाग, क्र : एसपीआय- २००३/५४६/प्र.क्र.१०६/२००३/२८, दिनांक ०६.०८.२००४.
३) शासन निर्णय, वित्त विभाग, क्र: पदनि-२०१६/प्र.क्र.८/१६/वित्तीय सुधारणा - १, दिनांक ११/०२/२०१६.
४) शासन निर्णय, वित्त विभाग, क्र: पदनि-०६१७/प्र.क्र.२०/आकृतीबंध पुनर्रचना कक्ष, दिनांक ०९/०६/२०१७.
५) शासन निर्णय सामान्य प्रशासन विभाग क्रमांक सैकवि-२०१६/प्र.क्र.३२/का.२८, दि. २ फेब्रुवारी, २०२१ ६) शासन निर्णय सामान्य प्रशासन विभाग क्रमांक सैकवि-२०१६/प्र.क्र.३२/(भाग-२) का.२८, दि. २ ऑगस्ट, २०२१ प्रस्तावना सैनिकी सेवापूर्व शिक्षण संस्था, औरंगाबाद या कार्यालयातील पदांच्या सुधारित आकृतीबंधास उच्च स्तरीय सचिव समितीच्या दिनांक ३ ऑगस्ट, २०१९ च्या बैठकीच्या इतिवृत्तानुसार मान्यता देण्यात आली होती. त्यानुसार संदर्भ क्रमांक ५ ५ येथील शासन निर्णय निर्गमित करण्यात आला होता. तथापि सदर आकृतीबंधात त्रुटी आढळून आली. माळी हा संवर्ग मृत ठरविण्यात आला आहे. मात्र सदर संवर्गात एक कर्मचारी कार्यरत असल्याने उच्च स्तरीय सचिव समितीच्या इतिवृत्तामध्ये वित्त विभागाने सुधारणा केली आहे. त्यानुसार सुधरित आकृतीबंधास मान्यता देण्याचा प्रस्ताव शासनाच्या विचाराधीन होता.
शासन निर्णय : सैनिकी सेवापूर्व शिक्षण संस्था, औरंगाबाद या कार्यालयातील पदांच्या सुधारित आकृतीबंधाबाबतचा दि. २ फेब्रुवारी, २०२१ चा शासन निर्णय याद्वारे रद्द करण्यात येत आहे.
२. आता,या शासन निर्णयाद्वारे सैनिकी सेवापूर्व शिक्षण संस्था, औरंगाबाद या कार्यालयाच्या आस्थापनेवरील पदांच्या सुधारित आकृतीबंधास मान्यता देण्यात येत आहे. त्यानुसार शासन निर्णयासोबतच्या अ.क्र. १ ते ८ संवर्गातील ८ नियमित पदे मंजूर करण्यात आली आहेत. तसेच, अ.क्र.९ ते १८ येथील संवर्ग मृत ठरविण्यात आले आहेत. सदर मृत संवर्गात जितके कर्मचारी कार्यरत असतील तितकी पदे अधिसंख्य समजण्यात यावीत.
# Page 2
शासन निर्णय क्रमांक: सैकवि-२०२१/प्र.क्र.७२/का.२८
३. सदर आकृतीबंधातील सोबतच्या परिशिष्ट “ब” मध्ये मृत संवर्गात दर्शविलेल्या मनुष्यबळ संख्येच्या मर्यादेत सेवा आवश्यकतेनुसार बाहययंत्रणेद्वारे घेण्यास सुधारित इतिवृत्तानुसार मान्यता देण्यात आली आहे.
तथापि सध्या अधिसंख्य म्हणून कार्यरत असलेली पदे वगळून उर्वरित मनुष्यबळ संख्येच्या प्रमाणात सेवा बाहययंत्रणेकडून घेण्यात याव्यात. अधिसंख्य ठरविलेल्या पदावरील व्यक्तीच्या सेवानिवृत्ती/राजीनामा/मृत्यू या कारणामुळे ते रिक्त झाल्यानंतर अधिसंख्य पद आपोआप रद्द होईल. तद्नंतर फक्त परिशिष्ट “ब” मध्ये दर्शविलेल्या सेवा आवश्यकतेनुसार बाहययंत्रणेद्वारे घेण्यात याव्यात.
बाहययंत्रणेद्वारे सेवा घेताना संदर्भाधिन शासन निर्णय क्रमांक ६ मध्ये नमूद केलेल्या सर्वसामावेशक सूचनांचे काटेकोरपणे पालन करण्यात यावे.
४. सदर शासन निर्णय, वित्त विभाग, अनौपचारिक संदर्भ क्र. २९३/आपुक, दिनांक २.०८.२०२१ अन्वये दिलेल्या सहमतीनुसार निर्गमित करण्यात येत आहे.
# Page 3
# Page 4