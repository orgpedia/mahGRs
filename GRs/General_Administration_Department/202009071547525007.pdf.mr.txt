# Page 1
मंगळवार, दिनांक ०४ ऑगष्ट, २०२० रोजी मुंबई व मुंबई उपनगरात झालेल्या अतिवृष्टीमुळे या दिवसाची विशेष नैमित्तिक रजा मंजूर करणेबाबत...
महाराष्ट्र शासन
सामान्य प्रशासन विभाग
शासन परिपत्रक क्रमांकः विनैसु-२०२०/प्र.क्र.८०/का.२९
मादाम कामा मार्ग, हुतात्मा राजगुरू चौक, मंत्रालय, मुंबई ४०० ०३२.
दिनांक : ७ सप्टेंबर, २०२०
परिपत्रक :
मंगळवार, दिनांक ०४ ऑगष्ट, २०२० रोजी मुंबई व मुंबई उपनगरात झालेल्या अतिवृष्टीमुळे पुरसदृश परिस्थिती, मुंबई व उपनगरातील रस्त्यांवर पाणी तुंबणे, सर्व मार्गावरील रेल्वेची वाहतुक व्यवस्था बंद असणे यामुळे मुंबई व मुंबई उपनगरातील शासकीय/निमशासकीय कार्यालयातील अधिकारी/कर्मचारी यांना कार्यालयात उपस्थित राहणे शक्य नसल्याने विशेष नैमित्तिक रजा देण्याची बाब शासनाच्या विचाराधीन होती.
२. याबाबत शासनाने असा निर्णय घेतला आहे की, मंगळवार, दिनांक ०४ ऑगष्ट, २०२० रोजी वर उल्लेखित कारणामुळे मुंबई व मुंबई उपनगरातील शासकीय/निमशासकीय कार्यालयातील सर्व अधिकारी/कर्मचा-यांना त्या दिवसाची विशेष नैमित्तिक रजा मंजूर करण्यात यावी.
# Page 2