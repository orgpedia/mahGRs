# Page 1
मंत्रालय व त्याच्या अधिपत्याखालील कार्यालयांमध्ये ई-ऑफिस प्रणालीची अंमलबजावणी प्रभावीपणे करणेबाबत...
महाराष्ट्र शासन
सामान्य प्रशासन (माहिती तंत्रज्ञान) उपविभाग
शासन निर्णय क्र. मातंसं-२०२२/प्र.क्र.१३१/से-१/का.३९
हुतात्मा राजगुरु चौक, मादाम कामा रोड,
मंत्रालय, मुंबई - ४०० ०३२.
दिनांक:- २३ डिसेंबर, २०२२
संदर्भ:- १) शासन निर्णय क्र. मातंसं-२०२०/प्र.क्र.३५ (अ)/से-१/का.३९, दि. १९/१०/२०२०.
२) शासन परिपत्रक क्र. मातंसं-२०१२/प्र.क्र. २५३/का.३९, दि. ०९/११/२०२०.
प्रस्तावना: राज्यशासनाच्या शासकीय कामकाजात संगणकाचा अधिकाधिक वापर करुन शासकीय कामकाज गतीमान व्हावे, कामकाजात सुसुत्रता यावी, दस्तावेज व माहिती सुरक्षित, त्वरेने व जलद गतीने प्राप्त होवून निर्णय प्रक्रिया सुलभ व्हावी यासाठी मंत्रालयीन विभागांमधील शासकीय कामकाजात ई-ऑफिस प्रणालीचा प्रभावीपणे वापर करुन सदर प्रणाली कार्यन्वित करण्यासाठी आवश्यक असलेली प्रमाण कार्यपध्दती (SOP) संदर्भात शासन निर्णय दिनांक ०९ नोव्हेंबर, २०२० अन्वये निश्चित करण्यात आली आहे. त्याअनुषंगाने मा. मुख्य सचिव यांनी दिनांक ०८/१२/२०२२ रोजी झालेल्या बैठकीत मंत्रालयातील ई-ऑफिस प्रणालीच्या वापराबाबत चर्चा करुन आढावा घेतला. सदर बैठकीतील निर्देशाच्या अनुषंगाने मंत्रालयातील व क्षेत्रीय कार्यालयातील कामकाजात ई-ऑफिस प्रणालीचा प्रभावीपणे वापर करण्याच्या अनुषंगाने मंत्रालय स्तरावर संचालन करण्यासाठी समिती स्थापन करण्याची बाब शासनाच्या विचाराधीन होती.
शासन निर्णय: राज्य शासनाच्या शासकीय कामकाजात संगणकाचा अधिकाधिक वापर करुन शासकीय कामकाज गतीमान व्हावे, कामकाजात सुसुत्रता यावी, दस्तावेज व माहिती सुरक्षित, त्वरेने व जलद गतीने प्राप्त होवून निर्णय प्रक्रिया सुलभ व्हावी यासाठी मंत्रालयीन विभागांमधील तसेच क्षेत्रीय कार्यालयातील शासकीय कामकाजात ई-ऑफिस प्रणालीचा प्रभावीपणे वापर करुन सदर प्रणाली कार्यन्वीत करण्यासाठी व सदर ई-ऑफिस प्रणालीचे मंत्रालय स्तरावर संचालन करण्यासाठी खालीलप्रमाणे समिती स्थापन करण्यात येत आहे.
समितीची रचना:
-------------------------------------------------------------------
| अ.क्र. | पदनाम | समितीतील पद |
| १ | अपर मुख्य सचिव (प्र.सु.र. व का.), सामान्य प्रशासन विभाग | अध्यक्ष |
| २ | अपर मुख्य सचिव (ग्रामविकास) | सदस्य |
| ३ | अपर मुख्य सचिव (महसूल) | सदस्य |
| ४ | अपर मुख्य सचिव (न.वि. १) | सदस्य |
-------------------------------------------------------------------
# Page 2
शासन निर्णय क्रमांक: मातंसं २०२२/प्र.क्र.१३१/से-१/का.३९
---------------------------------------------------------------------
| ५ | प्रधान सचिव (माहिती तंत्रज्ञान), सामान्य प्रशासन विभाग | सदस्य |
| ६ | सचिव, (वस्त्रोद्योग), सहकार पणन व वस्त्रोद्योग विभाग | सदस्य |
| ७ | संचालक,राष्ट्रीय सूचना विज्ञान केंद्र (NIC) | सदस्य |
| ८ | राज्य सुचना विज्ञान अधिकारी, (तांत्रिक संचालक ई-ऑफीस) (NIC) | सदस्य |
| ९ | संचालक, माहिती तंत्रज्ञान संचालनालय | सदस्य सचिव |
---------------------------------------------------------------------
उपरोक्त गठित करण्यात आलेल्या समितीची कार्यकक्षा व कार्य पुढीलप्रमाणे राहील.
१) मंत्रालयातील व क्षेत्रीय कार्यालयातील कामकाजात ई-ऑफिस प्रणालीचा प्रभावी वापर करण्याच्या अनुषंगाने समिती वेळोवेळी मार्गदर्शक तत्वे आणि सूचना विहित करेल.
२) ई-ऑफिस प्रणालीचा प्रभावी वापर करण्यासाठी येणाऱ्या समस्यांचा वेळोवेळी आढावा घेवून त्यांचे निराकरण करणे व ई-ऑफिस प्रणालीचा वापर व अंमलबजावणीवर देखरेख करेल.
३) समितीची बैठक आठवडयातून एकदा घेण्यात येईल.
४) समिती मंत्रालयातील व क्षेत्रीय कार्यालयातील कामकाजात ई-ऑफिस प्रणालीचा प्रभावी वापर करण्याच्या अनुषंगाने दर महिन्याला आढावा घेईल.