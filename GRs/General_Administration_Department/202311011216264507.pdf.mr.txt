# Page 1
CPGRAMS (PG PORTAL) वरील प्रलंबित तक्रारी विशेष मोहीम (दि.०१/११/२०२३ ते दि.३०/११/२०२३) राबवून कमी करणेबाबत......
महाराष्ट्र शासन
सामान्य प्रशासन विभाग,
शासन परिपत्रक क्रमांक:-पोर्टल-२०२०/प्र.क्र.४७/का-२९अ
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२,
दिनांक :- ३१ ऑक्टोबर, २०२३.
शासन परिपत्रक : केंद्र सरकारचे CPGRAMS (PG PORTAL) प्रणाली व राज्य शासनाचे आपले सरकार प्रणालीचे एकत्रिकरण करुन एकच तक्रार निवारण प्रणाली आपले सरकार २.० दि.१८/०९/२०२३ कार्यान्वित झाले आहे. यास्तव दि.१८/०९/२०२३ पूर्वीचे CPGRAMS (PG PORTAL) वरील तक्रारींची प्रलंबितता तात्काळ निकाली काढण्यात याव्यात.
CPGRAMS (PG PORTAL) वरील दि.१८/०९/२०२३ पूर्वीच्या प्रलंबित तक्रारी बाबत अ.मु.स.
(प्र.सु.,र.व का.), सामान्य प्रशासन विभाग यांच्याकडून विभाग निहाय आढावा खाली दिलेल्या विवरणपत्रानुसार घेण्यात येणार आहे. तरी सर्व विभागांनी आणि त्यांच्या अधिपत्याखालील कार्यालयांनी CPGRAMS (PG PORTAL) वरील दि.१८/०९/२०२३ पूर्वीच्या तक्रारी निकाली काढाव्यात व याकरीता एक विशेष मोहीम (दि.०१/११/२०२३ ते दि.३०/११/२०२३) राबवावी जेणेकरुन प्रलंबित तक्रारींचा निपटारा जलद गतीने होईल.
या विशेष मोहिमेअंतर्गत जो विभाग पुर्णतः तक्रारींचे निराकरण करेल त्या विभागातील अधिकारी/कर्मचा-यांची गोपनिय अहवालात विशेष नोंद संबंधित विभागांकडून घेण्यात यावी. तसेच ज्या विभागातील तक्रारींचे निवारण केल्यानंतर नागरिकांकडून प्रतिसाद उत्तम असेल त्या तक्रारीबाबतचा निवारण केल्याचा तपशिल केंद्र शासनाकडून प्राप्त सुचनांनुसार सदर विभागांची प्रसिध्दी अप्पर मुख्य सचिव (प्र.सु.र व. का.) यांच्या शासकीय Twitter खात्यावर देण्यात येईल.
# Page 2