# Page 1
सामान्य प्रशासन विभागाच्या अधिपत्याखालील उपाहारगृहातील आकृतीबंधानुसार रिक्त पदांची पदभरती करण्यासाठी समिती गठीत करणेबाबत
महाराष्ट्र शासन
सामान्य प्रशासन विभाग
शासन निर्णय क्र : टिआरएस-१९२३/प्र.क्र.२०/का.३१ (अ)
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक :- १० एप्रिल २०२३
वाचा :-सामान्य प्रशासन विभाग (उपाहारगृहे) शासन निर्णय क्र. आस्था-२०१६/प्र.क्र.२९९/१६/ मंउका, दिनांक ४ मे २०२२ प्रस्तावना : - सामान्य प्रशासन विभागाच्या अधिपत्याखाली ४ उपाहारगृहे कार्यरत आहेत.
१) मंत्रालय उपाहारगृह ( नविन प्रशासन भवन उप शाखा) २) चौरस आहारगृह, ३) विधानभवन उपाहारगृह व ४) कोकणभवन उपाहारगृह मंत्रालय उपाहारगृहे हा विषय यापूर्वी सामान्य प्रशासन विभागातील कोणत्याही कार्यासनास नेमून दिलेला नव्हता. आता मंत्रालय उपहारगृहे हा विषय सामान्य प्रशासन विभाग, उप विभाग राज्यशिष्टाचार / का. ३१ अ या कार्यासनाकडे दिनांक ३ फेब्रुवारी २०२३ च्या आदेशान्वये सोपविण्यात आलेला आहे. सामान्य प्रशासन विभाग, अधिसूचना दिनांक ४ ऑक्टोबर २०१८ नुसार सामान्य प्रशासन विभागासाठी प्रशासकीय विभाग प्रमुख/ विभागप्रमुख / कार्यालय प्रमुख घोषित करण्यात आलेले आहेत. त्यानुसार आता खालीलप्रमाणे उपाहारगृहाचे कामकाज संबंधित अधिकारी यांच्याकडून हाताळण्यात येईल.
१) अपर मुख्य सचिव तथा मुख्य राजशिष्टाचार अधिकारी - प्रशासकीय विभाग प्रमुख २) सह सचिव/उप सचिव (सा. प्र. वि. का. ३१ अ)- विभागप्रमुख ३) उपाहारगृहे कार्यालय प्रमुख - महाव्यवस्थापक २. सामान्य प्रशासन विभागाच्या अधिपत्याखालील मंत्रालय उपाहारगृह (नविन प्रशासन भवन उप शाखा), चौरस आहारगृह, विधान भवन उपाहारगृह व कोकण भवन उपाहारगृह ही उपाहारगृहे राज्य शासकीय कर्मचा-यांकरीता अवाणिज्यिक कल्याणकारी योजना म्हणून चालविण्यात येत आहेत. उपाहारगृहातील कर्मचारी शासकीय सेवक असल्याने त्यांना महाराष्ट्र नागरी सेवा नियम लागू आहेत. त्यामुळे उपाहारगृहातील सेवा देताना कर्मचा-यांकडून चूक झाल्यास संबंधित कर्मचा-यांची जबाबदारी निश्चित करुन त्यांच्यावर नियमानुसार कार्यावाही करता येते. मंत्रालय आहार/ उपाहारगृहाचा सुधारित आकृतीबंध दिनांक ४/५/२०२२ च्या शासन निर्णयानुसार मंजूर करण्यात आलेला आहे. त्यानुसार उपाहारगृहातील वेटर-नि-सहाय्यक आचारी या संवर्गातील रिक्त पदांची पदभरती करण्याबाबतचा प्रस्ताव महाव्यवस्थापक,मंत्रालय उपाहारगृहे यांनी सादर केलेला आहे. सदर पदभरती संपूर्ण कार्यवाही करण्यासाठी खालीलप्रमाणे समिती गठीत करण्याची बाब शासनाच्या विचाराधीन होती.
शासन निर्णय :- उपाहारगृहाच्या आस्थापनेवरील वेटर-नि-सहाय्यक आचारी या संवर्गातील रिक्त पदांची पदभरती करण्यासाठी खालीलप्रमाणे समिती गठीत करण्यास शासन मंजूरी देत आहे.
सदर समिती उपाहागृहातील पदभरती शासनाने विहित केलेल्या मार्गाचा वापर करुन संपूर्ण पदभरती अपर मुख्य सचिव ( मुख्य राजशिष्टाचार अधिकारी) यांच्या मार्गदर्शनाखाली पार पाडील.
# Page 2
शासन निर्णय क्रमांक: टिआरएस-१९२३/प्र.क्र.२०/का.३१ (अ)
-------------------------------------------------------------------------------------------------------------------------------------------------------------------
| १ | सह सचिव/उप सचिव (मंत्रालय उपाहारगृहे) सा.प्र.वि. | अध्यक्ष |
| २ | अ.जा./अ.ज./इ.मा.व./ यामधून एक गट-अ वर्गाचा प्रतिनिधी.( उप सचिव/अवर सचिव) | सदस्य |
|  | अल्पसंख्यांकामधून एक गट-अ वर्गाचा प्रतिनिधी. (उप सचिव/अवर सचिव) | सदस्य |
| ४ | अवर सचिव / कक्ष अधिकारी, राजशिष्टाचार (का.३१ अ) सा.प्र.वि. | सदस्य |
| ५ | महाव्यवस्थापक, मंत्रालय उपाहारगृहे | सदस्य सचिव |
| टिप १: सर्वसाधारण किंवा उपरोक्त प्रवर्गांपैकी कोणत्याही प्रवर्गामधील एक प्रतिनिधी महिला असणे अनिवार्य आहे, त्यानुसार वरील सदस्यांपैकी एक सदस्य महिला सदस्य असतील. |
-------------------------------------------------------------------------------------------------------------------------------------------------------------------