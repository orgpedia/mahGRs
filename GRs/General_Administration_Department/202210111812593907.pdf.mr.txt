# Page 1
प्रधान सचिव (विमानचालन व राज्य उत्पादन शुल्क), सामान्य प्रशासन विभाग यांच्या दालनासाठी व कार्यालयासाठी जागा वाटप करणेबाबत.
महाराष्ट्र शासन
सामान्य प्रशासन विभाग,
शासन निर्णय, क्र.शाकाजा-११२२/प्र.क्र.९१/२०२२/२२,
मंत्रालय, मुंबई-४०० ०३२,
दिनांक: ११ ऑक्टोबर, २०२२
प्रस्तावनाः श्री.मिलींद म्हैसकर, भा.प्र.से. प्रधान सचिव, गृहनिर्माण विभाग यांची बदली प्रधान सचिव (विमानचालन व राज्य उत्पादन शुल्क), सामान्य प्रशासन विभाग या पदावर झाली आहे. प्रधान सचिव (विमानचालन व राज्य उत्पादन शुल्क), सामान्य प्रशासन विभाग या पदासाठी मंत्रालय मुख्य तसेच विस्तार इमारतीमध्ये स्वतंत्र सचिवांचे दालन उपलब्ध नाही. सबब, प्रधान सचिव (विमानचालन व राज्य उत्पादन शुल्क), सामान्य प्रशासन विभाग यांना दालन वाटप करण्याचा प्रस्ताव शासनाच्या विचाराधीन होता. त्यानुषंगाने शासनाने खालील प्रमाणे निर्णय घेतला आहे.
शासन निर्णय : मंत्रालय विस्तार इमारतीमधील तिसऱ्या मजल्यावरील दालन क्रमांक ३१७ - विस्तार हे प्रधान सचिव (विमानचालन व राज्य उत्पादन शुल्क), सामान्य प्रशासन विभाग यांच्या दालनासाठी व कार्यालयाकरिता तात्पुरत्या स्वरुपात वाटप करण्यात येत आहे.
२. कार्यकारी अभियंता, इलाखा शहर (सा. बां.) विभाग, बांधकाम भवन, मुंबई यांनी उपरोक्तप्रमाणे जागेचा ताबा प्रधान सचिव (विमानचालन व राज्य उत्पादन शुल्क), सामान्य प्रशासन विभाग यांना दयावा व त्याबाबतचा अहवाल शासनास सादर करावा.
# Page 2