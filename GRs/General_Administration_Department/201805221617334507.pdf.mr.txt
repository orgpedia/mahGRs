# Page 1
शासकीय निवासस्थानात राहणा-या शासकीय अधिकारी / कर्मचारी यांनी शासकीय निवासस्थान सोडताना संबंधित वीज पुरवठा करणा-या कंपनीकडून वीज देयकाची थकबाकी नसल्याबाबतचे प्रमाणपत्र सार्वजनिक बांधकाम विभागाच्या संबंधित कार्यालयाकडे सादर करण्याबाबत.....
महाराष्ट्र शासन
सामान्य प्रशासन विभाग
शासन परिपत्रक क्रमांक :- संकीर्ण-२०१८/प्र.क्र.२००/१८/२३-अ
मंत्रालय, मादाम कामा मार्ग,
हुतात्मा राजगुरु चौक, मुंबई - ४०० ०३२
दिनांक :- २२ मे, २०१८
परिपत्रक: शासनाच्या असे निदर्शनास आले आहे की, शासकीय निवासस्थानात वास्तव्य करणारे अधिकारी/कर्मचारी शासकीय निवासस्थान सोडताना/रिक्त करताना सदनिकेचे वीज देयक भरत
नाहीत/प्रलंबित ठेवतात. त्यामुळे त्यांच्यानंतर सदर सदनिकेत वास्तव्य करण्यासाठी येणा-या अधिकारी/कर्मचा-यांना प्रलंबित वीज देयकामुळे विविध प्रकारच्या समस्यांना सामोरे जावे लागते.
२. उदय योजनेबाबत गठीत केलेल्या राज्यस्तरीय संनियंत्रण समितीच्या दि.२७.०३.२०१८ रोजी झालेल्या बैठकीत उदय योजने अंतर्गत सुरु असलेल्या विविध विषयाबाबत सविस्तर चर्चा करण्यात आली. त्यामध्ये शासकीय निवासस्थानात राहणा-या शासकीय अधिकारी/कर्मचारी यांनी शासकीय
निवासस्थान सोडताना महावितरण कंपनीकडून वीज देयकाची थकबाकी नसल्याचे प्रमाणपत्र संबंधित अधिकारी/कर्मचारी यांनी घेणे बंधनकारक करण्याची सूचना करण्यात आली आहे.
३. उपरोक्त वस्तुस्थिती विचारात घेता, शासकीय निवासस्थानात वास्तव्य करणा-या अधिकारी/ कर्मचा-यांनी शासकीय निवासस्थान सोडतांना / रिक्त करताना संबंधित सदनिकेस वीज पुरवठा करणा-या कंपनीकडून (उदा. महावितरण, रिलायन्स, बेस्ट, टाटा पॉवर इ.) वीज देयकाची थकबाकी नसल्याबाबतचे प्रमाणपत्र प्राप्त करुन ते सार्वजनिक बांधकाम विभागाच्या संबंधित कार्यालयाकडे सादर
करावे. तसेच वीज पुरवठा खंडीत करण्याबाबत वीज कंपनीस कळवावे अशा सूचना देण्यात येत आहेत.
४. सार्वजनिक बांधकाम विभागाच्या संबंधित कार्यकारी अभियंता कार्यालयाने शासकीय निवासस्थान रिक्त करणा-या शासकीय अधिकारी/कर्मचा-याने त्यांच्या ताब्यातील सदनिकेचे वीज देयक थकीत नसल्याबाबतचे प्रमाणपत्र सादर केल्याशिवाय निवासस्थानाचा ताबा घेण्याबाबतची कार्यवाही करु नये.
५. उपरोक्त परि.३ मध्ये नमूद सूचना शासकीय निवासस्थानात वास्तव्य करीत असलेल्या सर्व अधिकारी/ कर्मचा-यांच्या निदर्शनात आणाव्यात.
# Page 2
शासन परिपत्रक क्रमांकः संकीर्ण-२०१८/प्र.क्र.२००/२३-अ