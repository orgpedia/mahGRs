# Page 1
दिव्यांग व्यक्ती हक्क अधिनियम, २०१६ नुसार सैनिक कल्याण विभाग, पुणे आणि त्यांच्या अधिनस्त कार्यालयातील गट-क मधील वाहनचालक आणि गट-ड मधील पदे दिव्यांगांसाठी सुनिश्चित करण्यात आलेल्या पदांमधून वगळण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: संकीर्ण २०२०/प्र.क्र.१२६/२८
मादाम कामा रोड, हुतात्मा राजगुरु चौक,
मंत्रालय, मुंबई -४०० ०३२
दिनांक: २४ जून, २०२१
वाचा : १. दिव्यांग व्यक्ती हक्क अधिनियम, २०१६ २. सामाजिक न्याय व विशेष सहाय्य विभाग शासन परिपत्रक क्र.दिव्यांग-२०१९/ प्र.क्र.२५१/दि.क.२, दिनांक १२.११.२०२० ३. केंद्र शासनाच्या सामाजिक न्याय व अधिकारीता मंत्रालय, नवी दिल्ली यांची दिनांक ०४.०१.२०२१ ची अधिसूचना ४. सामाजिक न्याय व विशेष सहाय्य विभाग शासन निर्णय क्रमांक:दिव्यांग-२०१९/प्र.क्र.२५१/ दि.क.२, दि.०२.०२.२०२१ ५. सामान्य प्रशासन विभाग, शासन निर्णय क्र. सैकवि-२०१६/प्र.क्र.३२/कार्या.२८, दिनांक ०२.०२.२०२१.
६. सामान्य प्रशासन विभाग, शासन निर्णय क्र. संकिर्ण-२०२०/प्र.क्र.१२६/कार्या.२८, दिनांक १५.०२.२०२१.
७. सामान्य प्रशासन विभाग, शासन निर्णय क्र. .संकिर्ण-२०२०/प्र.क्र.१२६/कार्या.२८, दिनांक २६.०२.२०२१.
८. सामाजिक न्याय व विशेष सहाय्य विभाग, पत्र क्रमांक: दिव्यांग-२०२०/संकिर्ण-११/ दि.क.२, दिनांक २३.०६.२०२१
प्रस्तावना: दिव्यांग व्यक्ती हक्क अधिनियम, २०१६ मधील कलम-३३ अनुसार केंद्र शासनाने दिनांक ०४.०१.२०२१ च्या अधिसूचनेन्वये सुनिश्चित केलेल्या पदांनुसार या विभागाच्या नियंत्रणाखालील सैनिक कल्याण विभाग, पुणेआणि अधिनस्त कार्यालयांतील गट अ ते क संवर्गामधील पदे दिनांक १५.०२.२०२१ च्या शासन निर्णयान्वये दिव्यांगासाठी सुनिश्चित करण्यात आली आहेत. तसेच या कार्यालयांतील गट-क च्या २ संवर्गातील पदांची कर्तव्ये व जबाबदाऱ्या या भिन्न स्वरुपाच्या असल्याने या पदांची सामाजिक न्याय व विशेष सहाय्य विभागाच्या दिनांक १२.११.२०२० च्या शासन निर्णयान्वये गठीत तज्ञ समितीच्या शिफारशीनुसार दिव्यांगांसाठी पदसुनिश्चिती या विभागाच्या दि.२६.२.२०२१ रोजीच्या शासन निर्णयान्वये करण्यात आली आहे.
२. सैनिक कल्याण विभाग, पुणे आणि त्यांच्या अधिनस्त असलेल्या सर्व कार्यालयांतील पदांच्या दिनांक ०२.०२.२०२१ च्या शासन निर्णयान्वये विहीत सुधारित आकृतीबंधानुसार, या कार्यालयांच्या आस्थापनेवरील गट-क मधील वाहनचालक आणि गट-ड मधील नाईक, शिपाई, चौकीदार आणि सफाईगार अशा एकूण ५ संवर्गातील एकूण १०६ पदे अधिसंख्य ठरविली आहेत. या अधिसंख्य पदावरील कार्यरत असलेले कर्मचारी जसजसे सेवानिवृत्ती / राजीनामा / मृत्यू या कारणामुळे रिक्त होतील तशी ती पदे व्यपगत होतील व ते मृत संवर्ग ठरतील. अत: सदर पदे भविष्यात भरली जाणार नाहीत.
# Page 2
शासन निर्णय क्रमांक: संकीर्ण २०२०/प्र.क्र.१२६/२८
३. वरील परिच्छेद २ मध्ये नमूद कारणास्तव, सैनिक कल्याण विभाग, पुणे आणि अधिनस्त कार्यालयांच्या आस्थापनेवरील अधिसंख्य ठरविलेली पदे दिव्यांगांसाठी पदसुनिश्चितीमधून वगळण्याबाबतचा प्रस्ताव सामाजिक न्याय व विशेष सहाय्य विभागाच्या तज्ञ समितीच्या दिनांक २१.०६.२०२१ रोजीच्या बैठकीत सादर करण्यात आला होता आणि तज्ञ समितीने सैनिक कल्याण विभाग, पुणे आणि अधिनस्त कार्यालयांच्या आस्थापनेवरील अधिसंख्य ठरविलेल्या पदांना दिव्यांगांसाठी पदसुनिश्चितीमधून वगळण्याची शिफारस केली आहे. तद्नुषंगाने सामाजिक न्याय व विशेष सहाय्य विभागाने संदर्भ क्र.८ मध्ये नमूद पत्रान्वये कळविलेल्या तज्ञ समितीच्या शिफारशीनुसार सैनिक कल्याण विभाग, पुणे आणि अधिनस्त कार्यालयांच्या आस्थापनेवरील गट-क संवर्गातील वाहनचालक आणि गट-ड संवर्गातील नाईक, शिपाई, चौकीदार आणि सफाईगार ही पदे दिव्यांग पदसुनिश्चितीमधून वगळण्याचा प्रस्ताव शासनाच्या विचाराधीन होता.
शासन निर्णय:
सामान्य प्रशासन विभागातर्गंत सैनिक कल्याण विभाग, पुणे आणि अधिनस्त कार्यालयांच्या आस्थापनेवरील गट-क संवर्गातील वाहनचालक आणि गट ड संवर्गातील नाईक, शिपाई, चौकीदार आणि सफाईगार अशी एकूण ५ संवर्गातील पदे संदर्भ क्रमांक ५ मध्ये नमूद दिनांक ०२.०२.२०२१ च्या सुधारीत आकृतीबंधाच्या शासन निर्णयानुसार अधिसंख्य(मृत संवर्ग) ठरविण्यात आली असल्यामुळे, सदर पदे उपरोक्त दिव्यांग सुनिश्चितीमधून या शासन निर्णयान्वये वगळण्यात येत आहेत.