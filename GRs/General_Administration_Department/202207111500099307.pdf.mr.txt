# Page 1
उप सचिव, राज्य सेवा हक्क आयोग, नाशिक/ नागपूर/ अमरावती या पदाचा अतिरिक्त कार्यभार विभागीय आयुक्त (महसुल ) कार्यालयातील उपायुक्त (सामान्य प्रशासन) यांना देण्याबाबत.
महाराष्ट्र शासन
सामान्य प्रशासन विभाग,
शासन आदेश क्रमांक. आरटीएस-२०२१/प्र.क्र.२९६/लो.दि.कक्ष
मंत्रालय, विस्तार इमारत, ६ वा मजला,
मादाम कामा मार्ग, हुतात्मा राजगुरु चौक, मुंबई-४०० ०३२.
दिनांक :- ०८जुलै, २०२२.
वाचा : १) शासन अधिसूचना, सामान्य प्रशासन विभाग क्र.आरटीएस-२०१७/प्र.क्र.४९/१८ (र.व का.) दि. १३ मार्च, २०१८.
२) शासन निर्णय क्र. संकीर्ण-२०१५/प्र.क्र.४५/१८ (र. व का.), दि. ३० ऑक्टोबर, २०१९.
शासन आदेश :
संदर्भाधिन शासन अधिसूचना दि.१३ मार्च, २०१८ अन्वये आयोगाच्या कार्यालयातील उप सचिव पदावरील नियुक्ती ही, मंत्रालयातील कोणत्याही विभागातील उप सचिवाचे पद धारण करणाऱ्या किंवा राज्य शासनाच्या कोणत्याही कार्यालयातील उप सचिव पदाचे समतुल्य पद धारण करणाऱ्या अधिकारी यांच्यातून प्रतिनियुक्तीद्वारे भरण्याबाबतचे सेवाप्रवेश नियम करण्यात आलेले आहेत. तसेच संदर्भाधिन दि.३० ऑक्टोबर, २०१९ रोजीच्या शासन निर्णयान्वये महाराष्ट्र राज्य सेवा हक्क आयोग, नाशिक/ अमरावती/ नागपूर या विभागीय कार्यालयासाठी उप सचिवांचे अनुक्रमे १ पद मंजूर असून सद्य:स्थितीत सदर पदे रिक्त आहे.
२. तरी, या आदेशाच्या दिनांकापासून उप सचिव, राज्य सेवा हक्क आयोग, नाशिक / अमरावती / नागपूर या रिक्त पदाचा अतिरिक्त कार्यभार अनुक्रमे नाशिक/अमरावती/नागपूर विभागीय आयुक्त (महसूल) कार्यालयातील “उपायुक्त (सामान्य प्रशासन) “ यांचेकडे पुढील आदेश होईपर्यंत सोपविण्यात येत आहे.
३. सदरचे आदेश महसुल व वन विभागाच्या सहमतीने निर्गमित करण्यात येत आहे.
# Page 2