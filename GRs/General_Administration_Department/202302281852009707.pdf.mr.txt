# Page 1
महाराष्ट्र शासन
सामान्य प्रशासन विभाग
क्रमांकः प्रतिनि-१०२३/प्र.क्र.२६/का.१४
मादाम कामा मार्ग,हुतात्मा राजगुरू चौक
मंत्रालय, मुंबई - ४०० ०३२
तारीख: २८ फेब्रुवारी, २०२३
संदर्भ:-शासन आदेश, सामान्य प्रशासन विभाग क्र.उसप-१३२२/प्र.क्र.१०९/का-१४, दि. १६.०२.२०२३.
आदेश
श्री.नवनाथ रावजी वाठ, अवर सचिव, नगर विकास विभाग यांना संदर्भाधीन शासन
आदेशान्वये उप सचिव पदावर तात्पुरती पदोन्नती देण्यात येऊन, त्यांची पदस्थापना ग्राम विकास
विभागात करण्यात आली आहे.
२. आता, या आदेशान्वये प्रशासकीय कारणास्तव श्री. नवनाथ रावजी वाठ, अवर सचिव, नगर
विकास विभाग यांच्या उप सचिव पदावरील पदोन्नतीनंतरच्या पदस्थापनेत अंशतः बदल करुन,
त्यांची संचालक, स्वच्छ महाराष्ट्र अभियान (नागरी), मुंबई या पदावर खालील अटी व शर्तींच्या अधीन
राहून प्रथमत: २ वर्षाच्या कालावधीसाठी प्रतिनियुक्तीने नियुक्ती करण्यात येत आहे.
(अ) श्री. नवनाथ रावजी वाठ हे ज्या तारखेला प्रतिनियुक्तीच्या पदावर रूजू होतील त्या
तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला ते आपल्या
शासकीय पदाचा कार्यभार पुन्हा स्वीकारतील, त्या तारखेला समाप्त होईल.
(ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर
प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा
अधिकार शासन / सक्षम प्राधिकाऱ्यास राहील.
(क) जर त्यांची सेवा स्वीयेत्तर नियोक्त्याला आवश्यक वाटली नाही, तर त्यांना मूळ
विभागाकडे परत पाठविण्याची मुभा स्वीयेत्तर नियोक्त्याला राहील. मात्र याप्रमाणे परत
पाठविण्यापूर्वी स्वीयेत्तर नियोक्त्याने शासनाला / सक्षम प्राधिकाऱ्याला तीन महिन्यांची
नोटीस दिली पाहिजे; आणि
(ड) त्यांनी मूळ विभागाकडे परत जाण्याचा आपला उद्देश आहे, अशी कमीत कमी तीन
महिन्यांची लेखी नोटीस शासनाला / सक्षम प्राधिकाऱ्याला दिल्यानंतर त्यांना मूळ
विभागाकडे परत येण्याची मुभा राहील.
# Page 2
शासन आदेश क्रमांकः प्रतिनि-१०२३/प्र.क्र.२६/का.१४
३. श्री.नवनाथ रावजी वाठ यांच्या उप सचिव या पदावरील पदोन्नतीबाबच्या इतर अटी व शर्ती
संदर्भाधीन शासन आदेश दि.१६.०२.२०२३ मध्ये नमूद केल्याप्रमाणे राहतील.
४. म.ना.से.(पदग्रहण अवधी, स्वीयेत्तर सेवा....इ.) नियम १९८१ मधील नियम ४० (परिशिष्ट-२)
मध्ये नमूद केलेल्या अटी व शर्ती विचारात घेऊन, प्रतिनियुक्तीबाबतच्या अटी व शर्ती, नगर विकास
विभागाने ठरवाव्यात.
५. श्री नवनाथ रावजी वाठ यांच्या प्रतिनियुक्तीबाबतच्या इतर सर्व प्रशासकीय बाबी नगर
विकास विभागामार्फत हाताळण्यात येतील.