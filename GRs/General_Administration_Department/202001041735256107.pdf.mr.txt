# Page 1
मा. उपमुख्यमंत्री कार्यालयाच्या आस्थापनेवरील सावधि पदे निर्माण करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : एमआयएन-१२१९/प्र.क्र.३००/२१,
मंत्रालय, मुख्य इमारत, २ रा मजला, मादाम कामा मार्ग, हुतात्मा राजगुरु चौक,
मुंबई ४०० ०३२.
दिनांक :- ०४ जानेवारी, २०२०.
वाचा :- सामान्य प्रशासन विभाग, शासन निर्णय क्र. एमआयएन-१२१९/प्र.क्र.३००/२१, दि.३०/११/२०१९.
शासन निर्णय : विद्यमान मंत्रिमंडळातील मा. मुख्यमंत्री व एकूण सहा मा. मंत्री महोदयांचा शपथविधी दि.२८/११/२०१९ रोजी झालेला आहे. त्यानुसार मा. मुख्यमंत्री सचिवालय तसेच मा.मंत्री / मा.राज्यमंत्री यांच्या कार्यालयांसाठी संदर्भाधिन दि.३०/११/२०१९ रोजीच्या शासन निर्णयान्वये सावधि पदे निर्माण करण्यात आलेली आहेत. आता विद्यमान मंत्रिमंडळातील मा. उपमुख्यमंत्री व इतर मा. मंत्री / राज्यमंत्री महोदयांचा शपथविधी दि.३०/१२/२०१९ रोजी झालेला आहे. त्यानुसार मा. उपमुख्यमंत्री महोदयांच्या कार्यालयासाठी सावधि पदे निर्माण करावयाची आहेत. याकरिता मा. उपमुख्यमंत्री महोदयांच्या कार्यालयासाठी ६४ सावधि पदे दिनांक ३०/१२/२०१९ (म.नं.) पासून मंत्रिमंडळाच्या पदावधीपर्यंत निर्माण करण्यास या शासन निर्णयाद्वारे मंजूरी देण्यात येत आहे.
२. सदर पदावर नियुक्ती / प्रतिनियुक्तीसाठी कोणत्या संवर्गातील शासकीय / निमशासकीय कार्यालये / स्वायत्त संस्था / महामंडळे यातील अधिकारी / कर्मचारी वर्ग पात्र असू शकतील याबाबतचा उपमुख्यमंत्री कार्यालयातील अधिकारी / कर्मचारी यांचा तपशील परिशिष्ट “अ” मध्ये दर्शविण्यात आलेला आहे. तसेच बाहेरील उमेदवारांच्या नियुक्तीबाबतची कार्यपद्धती परिशिष्ट “ब” मध्ये दर्शविण्यात आली आहे.
३. मा. उपमुख्यमंत्री महोदयांच्या कार्यालयीन आस्थापनेवर नियुक्त करण्यात येणाऱ्या अधिकारी / कर्मचाऱ्यांना (बाहेरील उमेदवार वगळून) मा. उपमुख्यमंत्री महोदयांच्या कार्यालयीन आस्थापनेवर कार्यरत असेपर्यंत त्यांच्या वेतनश्रेणीतील अनुज्ञेय वेतन + इतर सर्व अनुज्ञेय भत्ते (विशेष कार्यभत्ता वाहन चालक व चतुर्थश्रेणी कर्मचाऱ्यांसाठी) देय होतील.
४. मा.उपमुख्यमंत्री महोदयांच्या कार्यालयीन आस्थापनेवरील सर्व वाहन चालकांना व रजा राखीव वाहन चालकांना शासन निर्णय, सामान्य प्रशासन विभाग, क्रमांक : संकीर्ण-२०११/प्र.क्र.३२७/२१, दि.२५/०६/२०१२ अन्वये दरमहा रु.२०००/- विशेष कार्यभत्ता देय राहील. तसेच सर्व चतुर्थश्रेणी कर्मचाऱ्यांना शासन निर्णय, सामान्य प्रशासन विभाग, क्रमांक : संकीर्ण-२०१२/२११२/प्र.क्र.२९/१३/२१, दि.२७/०५/२०१३ अन्वये दरमहा रु.३००/- विशेष कार्यभत्ता देय राहील.
५. मा.उपमुख्यमंत्री महोदयांच्या कार्यालयातील अधिकारी / कर्मचारी वृंदावरील वेतन, प्रवास खर्च व कार्यालयीन खर्च, लेखाशिर्ष “मागणी क्र. ए-४ - २०५२, सचिवालय सर्वसाधारण सेवा (००) (०३), मंत्र्यांचा स्वीय कर्मचारी वर्ग (२०५२००३४),” याखाली खर्ची टाकण्यात यावा व तो मंजूर अनुदानातून भागविण्यात यावा.
मा.उपमुख्यमंत्री यांचे वेतन, प्रवासखर्च, कार्यालयीन खर्च, लेखाशिर्ष “मागणी क्रमांक ए-१ -२०१३ - मंत्रिपरिषद,” या लेखाशिर्षाखाली खर्ची टाकण्यात यावा व सदरहू खर्च मंजूर अनुदानातून भागविण्यात यावा.
६. सदर शासन निर्णय वित्त विभागाच्या सहमतीने व त्या विभागाच्या अनौपचारिक संदर्भ क्र.१०/व्यय-४, दि.०४/०१/२०२० अन्वये निर्गमित करण्यात येत आहे.
# Page 2
शासन निर्णय क्रमांकः एमआयएन-१२१९/प्र.क्र.३००/२१
# Page 3
# Page 4
# Page 5
# Page 6
# Page 7