# Page 1
नाशिक येथे मुलींसाठी सैनिकी सेवापूर्व शिक्षण संस्था सुरु करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : एस पी आय - २०२१/प्र.क्र.२९०/२८
मंत्रालय, मुंबई-४०००३२
दिनांक- १० जानेवारी, २०२३
वाचा: १) सामान्य प्रशासन विभाग शासन निर्णय क्र. एसएसबी/२०७६/७८९०/२८ दि.१३/०८/१९७६.
२) सामान्य प्रशासन विभाग शासन निर्णय क्र. एसपीआय-२०२१/प्र.क्र.२७६/२८ दि.०१/१२/२०२१.
३) सैनिकी सेवा पूर्व शिक्षण संस्था औरंगाबाद यांचे क्र.१००३/एसपीआय-१/२३७ दि.११ डिसेंबर २०२१ चे पत्र
प्रस्तावना: राष्ट्रीय संरक्षण प्रबोधिनीची स्थापना केंद्र सरकारने १९५४ साली केली. राष्ट्रीय संरक्षण प्रबोधिनीमध्ये प्रवेश घेणा-या विद्यार्थ्यांमध्ये महाराष्ट्रातील विद्यार्थ्यांची संख्या नगण्य होती. महाराष्ट्रातील जास्तीत जास्त विद्यार्थी राष्ट्रीय संरक्षण प्रबोधिनी मध्ये जावेत या हेतूने महाराष्ट्र शासनाद्वारे संदर्भाकीत दिनांक १३/०८/१९७६ च्या शासन निर्णयान्वये १९७७ साली सैनिकी पूर्व शिक्षण संस्था, औरंगाबादची स्थापना करण्यात आली. सैनिकी सेवापूर्व शिक्षण संस्थेमुळे राष्ट्रीय संरक्षण प्रबोधिनीमध्ये प्रवेश मिळविणा या विद्यार्थ्यांमध्ये महाराष्ट्रातील विद्यार्थ्यांचे प्रमाण वाढण्यास मदत झाली आहे.
केंद्र शासनाच्या २०२१ च्या अधिसुचनेनुसार २०२२ पासून पुणे येथील राष्ट्रीय संरक्षण प्रबोधिनीमध्ये मुलींना प्रवेश देण्याचा निर्णय घेतला आहे. राष्ट्रीय संरक्षण प्रबोधिनीमध्ये राज्यातील मुलींचे प्रतिनिधीत्व वाढावे यासाठी शासनाने औरंगाबाद येथील मुलांच्या सैनिकी सेवापूर्व शिक्षण संस्थेप्रमाणे मुलींसाठी सैनिकी सेवापूर्व शिक्षण संस्था स्थापन करण्यासाठी सुयोग्य इमारत / जागा शोधून शासनास शिफारस करण्यासाठी संदर्भ क्र.२ च्या दिनांक ०१.१२.२०२१ च्या शासन निर्णयान्वये विभागीय आयुक्त,नाशिक यांच्या अध्यक्षतेखाली समिती गठीत करण्यात आली. सदर समितीने सद्य:स्थितीत नाशिक येथील माजी सैनिकांच्या मुलींच्या व मुलांच्या वसतीगृहाच्या इमारतीमध्ये मुलींसाठी सैनिकी सेवापूर्व शिक्षण संस्था सुरु करता येईल अशी शिफारस केली आहे. त्यानुषंगाने नाशिक येथे मुलींसाठी सैनिकी सेवापूर्व शिक्षण संस्था स्थापन करण्याचा प्रस्ताव शासनाच्या विचाराधीन होता. या प्रस्तावास दि.२९ डिसेंबर २०२२ रोजी झालेल्या मंत्रिमंडळ बैठकीत प्राप्त झालेल्या मान्यतेच्या अनुषंगाने शासन निर्णय निर्गमित करण्याची बाब शासनाच्या विचाराधीन होती.
शासन निर्णय:
केंद्र शासनाच्या २०२१ च्या अधिसुचनेनुसार २०२२ पासून पुणे येथील राष्ट्रीय संरक्षण प्रबोधिनीमध्ये मुलींना प्रवेश देण्याचा निर्णय घेतला आहे. त्याअनुषंगाने राष्ट्रीय संरक्षण प्रबोधिनीमध्ये
# Page 2
शासन निर्णय क्रमांक: एस पी आय-२०२१/प्र.क्र.२९०/२८
राज्यातील मुलींचे प्रतिनिधित्व वाढावे यासाठी नाशिक येथे मुलींसाठी सैनिकी सेवापूर्व शिक्षण संस्था स्थापन करण्यास या शासन निर्णयाद्वारे मान्यता देण्यात येत आहे.
२. ही संस्था नाशिक येथील माजी सैनिकांच्या मुलींचे वसतीगृह व शेजारील मुलांचे वसतिगृहामध्ये स्थापन करण्यात यावी. नाशिक येथील संस्था औरंगाबाद येथील मुलांच्या सैनिकी सेवापूर्व शिक्षण संस्थेची शाखा असेल तर औरंगाबाद येथील मुलांच्या सैनिकी सेवापूर्व शिक्षण संस्थेच्या संचालकांचे सदर संस्थेवर नियंत्रण राहील. सद्य:स्थितीत नाशिक येथील माजी सैनिकांच्या मुलांच्या वसतीगृहाच्या इमारतीमध्ये ३० मुलींची पहिली तुकडी माहे जून २०२३ पासून त्यापूढील वर्षी दुसरी ३० मुलींची तुकडी अशा एकूण ६० मुलींच्या दोन तुकड्या सुरु करण्यास मान्यता देण्यात येत आहे.
३. संचालक, सैनिकी सेवापूर्व शिक्षण संस्था, औरंगाबाद यांचेकडून नाशिक येथील मुलींची प्रवेश प्रक्रीया राबविण्यात यावी. संस्थेत प्रवेश घेतलेल्या मुलींच्या कवायत, मैदानी खेळ तसेच तरण तलाव यासाठी सुविधा उपलब्ध करण्यासाठी आवश्यक ती कार्यवाही संचालक, सैनिकी सेवापूर्व शिक्षण संस्था, औरंगाबाद यांनी करावी. त्याकरिता महानगरपालिका व मैदान उपलब्ध असलेल्या अन्य स्थानिक संस्थांसोबत आवश्यक तो करारनामा करावा. औरंगाबाद येथील मुलांच्या सैनिकी सेवापूर्व शिक्षण संस्थेतील मुलांना ज्या सुविधा देण्यात येतात त्या सर्व सुविधा सदर संस्थेतील मुलींना देण्यात याव्यात.नाशिक येथे मुलींसाठी सैनिकी सेवापूर्व संस्था सुरू करण्यासाठी वसतीगृहाचे नूतनीकरण करणे, इमारतीमध्ये संस्था सुरु करण्याच्या दृष्टीने आवश्यक तो बदल व सुधारणा करणे, तसेच प्रशिक्षणासाठी आवश्यक ते साहित्य व सुविधा यावरील खर्च जिल्हा वार्षिक योजना, सीएसआर/मेस्कोकडून प्राप्त करून घ्यावा.
४. नाशिक येथे मुलींच्या सैनिकी सेवापूर्व शिक्षण संस्थेचा आस्थापना, कार्यालयीन इत्यादी खर्चाकरिता सन २०२३-२४ या आर्थिक वर्षासाठी आवश्यक तरतूद ही औरंगाबाद येथील मुलांच्या सैनिकी सेवापूर्व शिक्षण संस्थेच्या लेखाशिर्षाखाली सन २०२३-२४ अंतर्गत अतिरिक्त मागणीद्वारे उपलब्ध करण्यात यावी.
५. सैनिकी सेवापूर्व शिक्षण संस्था नाशिक साठी ५ नियमित व ६ बाह्ययंत्रणेव्दारे भरावयाच्या पदांचे वेतन व भत्ते, कार्यालयीन खर्च व इतर खर्चापोटी रु.१,१७,६५,९३२/- (एक कोटी सतरा लक्ष पासष्ठ हजार नऊशे बत्तीस फक्त) इतक्या आवर्ती खर्चास मंजूरी देण्यात येत आहे. सदर संस्थेतील निर्माण करावयाच्या नियमित तसेच बाह्ययंत्रणेव्दारे भरावयाच्या पदांचा तसेच खर्चाचा तपशील सोबत परिशिष्ट अ, ब आणि क मध्ये सोबत जोडलेले आहे.
६. नाशिक येथील मुलींची सैनिकी सेवापुर्व शिक्षण संस्था ही सैनिकी सेवापूर्व शिक्षण संस्था औरंगाबाद यांच्या अधिनस्त काम करेल. तसेच, सेवापूर्व शिक्षण संस्था, औरंगाबाद यांचे नियामक मंडळ हेच नाशिक येथील संस्थेचे काम पाहतील. सेवापूर्व शिक्षण संस्था, औरंगाबाद येथिल नियामक मंडळावर एक माजी सैनिक महिला अधिकारी नियुक्त करण्यास मान्यता देण्यात येत आहे.
७. नाशिक येथे मुलींसाठी सैनिकी सेवापूर्व शिक्षण संस्था सुरु करण्यासंदर्भात अभ्यास करण्यासाठी दिनांक ०१/१२/२०२१ च्या शासन निर्णयान्वये विभागीय आयुक्त नाशिक यांचे अध्यक्षतेखाली समिती स्थापन करण्यात आली आहे. सदर समितीव्दारे या सेवापुर्व शिक्षण संस्थेची स्थापना, कार्यान्वयन, व्यवस्थापन व संनियंत्रण करण्यास मान्यता देण्यात येत आहे. यासाठी आवश्यकतेनुसार उपसमिती स्थापन करता येऊ शकेल.
पृष्ठ ५ पैकी २
# Page 3
शासन निर्णय क्रमांक: एस पी आय-२०२१/प्र.क्र.२९०/२८
८. या वरील खर्च मागणी क्रमांक अ५ "२२३५ सामाजिक सुरक्षा व कल्याण, ६० इतर सामाजिक सुरक्षा व कल्याण कार्यक्रम,२०० इतर कार्यक्रम (००) (०५) सेवा पूर्वाध्ययन संस्था (अनिवार्य) "(२२३५००७१) या लेखाशिर्षाखालील मंजूर तरतूदीतून भागविण्यात यावा.
९. हा शासन निर्णय दिनांक २९ डिसेंबर, २०२२ रोजी मा. मंत्रीमंडळ बैठकीत घेण्यात आलेल्या निर्णयानुसार आणि वित्त विभागाचा अनौपचारीक संदर्भ क्र.६२७/आपुक दि.३/११/२०२२ अन्वये मिळालेल्या सहमतीस अनुसरुन निर्गमित करण्यात येत आहे.
# Page 4
# Page 5