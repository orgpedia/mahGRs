# Page 1
दूरदर्शनच्या सह्याद्री वाहिनीवरुन शासनाच्या विविध योजना व उपक्रमावर आधारित विशेष कार्यक्रमांची निर्मिती व प्रसारण करण्यास प्रशासकीय व वित्तीय
मान्यता.
महाराष्ट्र शासन
सामान्य प्रशासन विभाग
शासन निर्णय क्रमांक : मावज-२०१८/प्र.क्र.३३६(७)/का.३४
मादाम कामा रोड, हुतात्मा राजगुरु चौक,
मंत्रालय, मुंबई ४०००३२
दिनांक - २२ ऑक्टोबर, २०१८
वाचावे : माहिती व जनसंपर्क महासंचालनालयाचे पत्र क्र. वृत्तचित्र १८/डी.डी. सह्याद्री विशेष कार्यक्रम/ का-७/४८६ दि. १२.०९.२०१८चे पत्र
प्रस्तावना : शासनाच्या विविध योजना व महत्वाकांक्षी प्रकल्प यांची माहिती सर्वसामान्य जनतेला होण्यासाठी माहिती व जनसंपर्क महासंचालनालयामार्फत विविध योजनांची प्रसिध्दी करण्यात येते. सन २०१८-१९ या आर्थिक वर्षामध्ये दूरदर्शनच्या सह्याद्री वाहिनीवरुन शासनाच्या विविध योजना व उपक्रमावर आधारित विशेष कार्यक्रमांची निर्मिती व प्रसारण करण्याची बाब शासनाच्या विचाराधीन होती. त्या अनुषंगाने शासनाने पुढील प्रमाणे निर्णय घेतला आहे.
शासन निर्णय : शासनाच्या विविध योजना व महत्वाकांक्षी प्रकल्प यांची माहिती सर्वसामान्य जनतेला होण्यासाठी माहिती व जनसंपर्क महासंचालनालयामार्फत शासकीय संदेशाचे प्रसारण करण्यात येते. सन २०१८-१९ या आर्थिक वर्षामध्ये दूरदर्शनच्या सह्याद्री वाहिनीवरुन शासनाच्या विविध योजना व उपक्रमावर आधारित विशेष कार्यक्रमांची निर्मिती व प्रसारण करण्यास शासनाची मान्यता देण्यात येत आहे. विशेष कार्यक्रमाच्या एका भागाची निर्मिती, प्रथम प्रसारण व पुनर्प्रसारणाकरिता येणारा खर्च खालीलप्रमाणे
---------------------------------------------------------------------
| अ.क्र. | तपशिल | रक्कम |
| १ | निर्मिती खर्च | रु.१,५०,०००/ |
| २ | प्रथम व पुनर्प्रसारण खर्च | रु.१९,५००/ |
| एकूण खर्च | रु.१,६९,५००/ |
| १८% GST | रु.३०,५१०/ |
| एका भागाच्या निर्मिती व प्रसारणाकरिता येणारा एकूण खर्च | रु.२,००,०१०/ |
---------------------------------------------------------------------
# Page 2
शासन निर्णय क्रमांकः मावज-२०१८/प्र.क्र.३३६(७)/का.३४
उपरोक्त प्रमाणे शासनाच्या योजनांवर आधारित अर्ध्या तासाच्या विशेष कार्यक्रमाच्या एका भागाच्या निर्मिती व प्रसारणाकरिता येणारा खर्च रु.२,००,०१०/- इतका आहे. त्यानुसार एकूण ९३ भागांची निर्मिती व प्रसारण याकरिता ऑक्टोबर, २०१८ ते मार्च, २०१९ या कालावधीत होणाऱ्या रु.१,८६,००,९३०/- (एक कोटी शहाऐंशी लाख नऊशे तीस ) इतक्या रकमेस प्रशासकीय व वित्तीय मान्यता देण्यात येत आहे. या योजनेची अंमलबजावणी माहिती व जनसंपर्क महासंचालनालयाकडून करण्यात येईल.
१. वरील प्रयोजनासाठी येणारा खर्च सामान्य प्रशासन विभाग, मागणी क्र.ए-६, २२२०-माहिती व प्रसिद्धी ६० इतर, १०१ जाहिरात व दृक प्रसिद्धी (संगणक सांकेतांक २२२० ११७५) (योजनांतर्गत) या लेखाशिर्षाखाली सन २०१८-२०१९ या आर्थिक वषातील मंजूर अनुदानातून भागविण्यात यावा. सदर खर्च करतांना शासनाचे प्रचलित नियम/आदेश कार्यपध्दती इ. चा अवलंब करण्यात यावा.
२. हा शासन निर्णय नियोजन विभागाच्या अनौपचारिक संदर्भ क्र.१६७/१८/१४४३, दि.०८/१०/२०१८ व वित्त विभागाचा अनौपचारिक संदर्भ क्र. ३७४/व्यय-४ दिनांक १२.१०.२०१८ अन्वये प्राप्त सहमतीने निर्गमित करण्यात येत आहे.