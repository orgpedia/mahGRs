# Page 1
श्री. सीताराम कुंटे, भा.प्र.से. भा.प्र.से. ((११९९८५८५) ) यांची सेवानिवृत्तीनंतर मुख्यमंत्री कार्यालयात "प्रधान सल्लागार” म्हणून नियुक्ती करण्याबाबत...
महाराष्ट्र शासन
सामान्य प्रशासन विभाग
शासन निर्णय क्रमांक: एईओ-१०२१/प्र.क्र.५३२/२०२१/दहा,
मादाम कामा रोड, हुतात्मा राजगुरू चौक,
मंत्रालय, मुंबई-४०००३२,
दिनांक : ०१.१२.२०२१
प्रस्तावना:
कोविड-१९ च्या पार्श्वभूमीवर राज्याची आर्थिक आणि प्रशासकीय यंत्रणा पुन:श्च वेगाने व प्रभावीपणे कार्यान्वित करण्यासाठी व्यापक व दिर्घ प्रशासकीय अनुभव असणाऱ्या व्यक्तीची मा. मुख्यमंत्री यांच्या कार्यालयात नितांत आवश्यकता असल्याने या कार्यालयात “प्रधान सल्लागार” म्हणून अनुभवी व्यक्तीची नियुक्ती करण्याची बाब शासनाच्या विचाराधीन होती.
शासन निर्णयः
श्री.सीताराम कुंटे, भा.प्र.से. (१९८५) मुख्य सचिव पदावरुन दि.३०.११.२०२१ रोजी सेवानिवृत्त झाले असून त्यांचा प्रशासनातील विविध महत्त्वाच्या पदावरील प्रदिर्घ अनुभव विचारात घेवून, त्यांची मुख्यमंत्री सचिवालयात “प्रधान सल्लागार” (Principal Advisor) म्हणून नियुक्ती करण्यात येत आहे.
श्री.कुंटे हे कोविड -१९ च्या पार्श्वभूमीवर राज्याची आर्थिक आणि प्रशासकीय यंत्रणा पुनःश्च वेगाने व प्रभावीपणे कार्यान्वित करण्यासाठी वेळोवेळी देण्यात आलेली जबाबदारी पार पाडतील. त्याचप्रमाणे राज्यात नव्याने निर्माण झालेल्या आव्हानात्मक परिस्थितीत नवीन औद्योगिक गुंतवणूकीस चालना देण्यासंदर्भात विशेष उपाययोजना करण्यासाठी देण्यात आलेली जबाबदारी तसेच मा. मुख्यमंत्री महोदयांनी सोपविलेली इतर महत्त्वाची कामे व जबाबदाऱ्या पार पाडतील.
२. सदर नियुक्तीच्या संदर्भातील अटी व शर्ती पुढीलप्रमाणे असतील :
१) श्री.सीताराम कुंटे यांना सेवानिवृत्तीपूर्वी मिळत असलेल्या एकूण वेतनातून (मूळ वेतन व महागाई भत्ता धरुन) त्यांना मिळत असलेले निवृत्तीवेतन (महागाई भत्ता आणि अंशराशीकृत निवृत्तीवेतनासह) वजा केल्यानंतर येणारी रक्कम ही मासिक परिश्रमिक म्हणून निश्चित करण्यात येत आहे.
२) श्री. सीताराम कुंटे यांना मुख्य सचिवांना अनुज्ञेय असणारे इतर भत्ते व सुविधा ( पदाकरिता आरक्षित निवासस्थान वगळून) अनुज्ञेय असतील.
# Page 2
शासन निर्णय क्रमांकः एईओ-१०२१/प्र.क्र.५३२/२०२१/दहा,
३) श्री.कुंटे यांनी शासनाकडून निवासाची अन्य सुविधा न घेतल्यास त्या मोबदल्यात त्यांना भाप्रसे मधील Apex Scale च्या अधिकाऱ्यांना अनुज्ञेय असलेल्या निवासस्थानाएवढे निवासस्थान भाडयाने घेण्यासाठी शासनाकडून घरभाडे अनुज्ञेय असेल.
४) श्री.कुंटे यांनी शासनाकडून वाहनाची सुविधा न घेतल्यास त्या मोबदल्यात त्यांना शासन नियमानुसार अनुज्ञेय असणारा वाहनभत्ता कार्यालयात रुजू होतील त्या दिनांकापासून अनुज्ञेय असेल.
५) सदर नियुक्ती ही श्री. कुंटे रुजू होतील त्या तारखेपासून मा.मुख्यमंत्री यांचे पुढील विवक्षित आदेश प्राप्त होईपर्यंतच्या कालावधीसाठी असेल.
६) श्री.कुंटे यांना सदर प्रयोजनार्थ बैठकव्यवस्था व आवश्यक असलेले मनुष्यबळ उपलब्ध करुन देण्याची कार्यवाही मुख्यमंत्री कार्यालयाकडून करण्यात येईल.