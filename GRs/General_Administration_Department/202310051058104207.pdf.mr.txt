# Page 1
महा-हब- इनक्यूबेटर आणि इनोव्हेशन सेंटरची स्थापना करण्याबाबत
महाराष्ट्र शासन
सामान्य प्रशासन विभाग
शासन निर्णय क्रमांक : महाहब-१७२३/प्र.क्र. ५८/३९
मादाम कामा मार्ग, हुतात्मा राजगुरू चौक
मंत्रालय, मुंबई- ४०००३२
दिनांक : ०५ ऑक्टोबर, २०२३
प्रस्तावना :- महाराष्ट्र राज्यात नाविन्यपूर्ण, उष्मायन आणि उद्योजकतेला चालना देण्यासाठी एक प्रभावी व्यासपीठ उपलब्ध करण्याची बाब शासनाच्या विचाराधीन होती. त्यास अनुसरून याबाबत आता शासनाने पुढीलप्रमाणे निर्णय घेतला आहे.
शासन निर्णय :
महाराष्ट्र राज्यात ठाणे जिल्ह्यात महा-हब, इनक्यूबेटर आणि इनोव्हेशन सेंटर स्थापन करण्यास मान्यता देण्यात येत आहे.
महा-हब, इनक्युबेटर आणि इनोव्हेशन सेंटर चालविण्यासाठी कंपनी कायदा २०१३ मधील कलम ८ अनुसार ना नफा ना तोटा या तत्वावर चालणारी कंपनी स्थापन करण्यात यावी.
संचालक मंडळ :
महा-हब, इनक्युबेटर आणि इनोव्हेशन सेंटर कंपनीचे संचालक मंडळ हे खालील क्षेत्रातील नऊ संचालकांचे असेल :
१. उद्योग/ उपक्रम भांडवलदार/खाजगी इक्विंटी फंड या क्षेत्रातील कंपन्यांचे चार संचालक ज्यांचे योगदान प्रत्येकी रुपये १० कोटी असेल, २. IIT-B, NLU-Mumbai, IIM-Mumbai या तीन प्रिमियम शैक्षणिक संस्थांमधील वरिष्ठ पातळीवरील अधिष्ठाता या दर्जाचे प्रत्येकी एक असे एकूण तीन संचालक, ३. प्रधान सचिव, माहिती तंत्रज्ञान- संचालक ४. SIDBI चा एक प्रतिनिधी - संचालक
संचालक मंडळाची प्राथमिक जबाबदारी :
महा-हब, इनक्युबेटर आणि इनोव्हेशन सेंटर या कंपनीच्या प्रशासकीय व तांत्रिक बाबी हाताळण्यासाठी त्या त्या क्षेत्रातील अनुभवी व तज्ञांची कंपनीच्या मुख्य कार्यकारी अधिकारी, मुख्य इनोव्हेशन अधिकारी, मुख्य कार्यचालन अधिकारी इत्यादी दर्जाच्या पूर्ण वेळ व्यवस्थापकांची व आवश्यकतेप्रमाणे कर्मचारी यांची कंत्राटी आधारावर (Contractual Basis) भरती करता येईल व या सर्व नियुक्त्या संचालक मंडळाच्या मान्यतेने व करार तत्वावर करण्यात येतील.
# Page 2
शासन निर्णय क्रमांकः महाहब-१७२३/प्र.क्र. ५८/३९
महाराष्ट्र माहिती तंत्रज्ञान महामंडळ यांची प्राथमिक जबाबदारी:
कंपनीची स्थापना व पुढील कार्यवाही हाती घेण्याच्या दृष्टीने प्राथमिक टप्प्यावरील मुख्य कार्यकारी अधिकारी पदावरील अधिकारी यांची नेमणूक महा-आयटी, मुंबई यांनी या शासन निर्णयाच्या दिनांकापासून १५ दिवसांत पूर्ण करावी. त्यानंतर कंपनीचे मुख्य कार्यकारी अधिकारी हे संचालक मंडळाच्या मान्यतेने कंपनी संदर्भातील पुढील सर्व बाबी हाताळण्यासाठी सक्षम राहतील.
जमीन हस्तांतरण:
महा-हब, इनक्युबेटर आणि इनोव्हेशन सेंटर या कंपनीकरिता राज्य शासनाच्या मालकीची मौजे अंतरली, खोनी, जि. ठाणे येथील २५ हेक्टर इतकी अतिक्रमणमुक्त गायरान जमीनीची निवड करण्यात आली असून, जिल्हाधिकारी ठाणे यांनी उपरोक्त नमूद २५ हेक्टर जमीन कंपनीला देण्यासाठीचा प्रस्ताव तात्काळ तयार करून तो शासनास सादर करावा व त्यास शासनाची मान्यता प्राप्त करावी व सदरहू २५ हेक्टर जमीन कंपनीला ९९ वर्षाच्या करारावर हस्तांतरीत (On Lease ) करण्याची कार्यवाही करावी.
बांधकाम नियोजन :
कंपनीचे मुख्य कार्यकारी अधिकारी यांनी प्रस्तावीत २५ हेक्टर जागेतील कंपनी स्थापीत करावयाचे योग्य ठिकाण निवडून पहिल्या टप्प्यात ६ लक्ष चौ. फूट इतके बांधकाम करण्याचे नियोजन करुन पुढील कार्यवाही सुरु करावी.
महा-हब, इनक्युबेटर आणि इनोव्हेशन सेंटर कंपनी उभारणीच्या पहिल्या टप्प्याकरिता राज्य शासनाकडून ५०० कोटी इतका निधी मंजूर करण्यात येईल. कंपनीचे स्वतंत्र भांडवली लेखाशिर्ष कार्यान्वीत होईपर्यंत, सदर निधी माहिती तंत्रज्ञान विभागाच्या अखत्यारितील लेखाशीर्षाखाली ठेवण्यात येईल. माहिती तंत्रज्ञान विभागाने वित्त विभागाकडे निधी मागणी प्रस्ताव सादर करावा. महा-हब, इनक्युबेटर आणि इनोव्हेशन सेंटरच्या निर्मीतीकरिता माहिती तंत्रज्ञान विभाग हा नोडल विभाग म्हणून काम पाहिल, तर उद्योग विभाग व महाराष्ट्र राज्य औद्योगिक विकास महामंडळ हे आवश्यक ते सहाय्य करतील.
संचालक (माहिती तंत्रज्ञान) यांची जबाबदारी :
महा-हब निर्मितीकरिता जिल्हा नियोजन व विकास मंडळ ठाणे (DPDC) यांच्याद्वारे जिल्हा परिषद, ठाणे यांना नियोजित केलेले Innovation Fund मधून ५ कोटी इतकी रक्कम बीज भांडवल (seed capital) म्हणून देण्यात येईल. सदर निधी ( सविस्तर विकास आराखडा (DPR :- Detailed Project Report) तयार करणे, सुरुवातीच्या टप्प्यावरील कर्मचारी, सल्लागार, तांत्रिक सहायक/भागीदार, प्रकल्प व्यवस्थापन सल्लागार, वास्तुविशारद इत्यादीच्या नेमणूका याकरीता तसेच कंपनीच्या इतर संकीर्ण खर्चाच्या बाबीकरीता करण्यात येईल.
उच्चस्तरीय समितीची स्थापना (High Level Committee) : महा-हब, इनक्युबेटर आणि इनोव्हेशन सेंटरच्या निर्माणाधीन महा-हब इनक्यूबेटर आणि स्टार्टअप्ससाठी इनोव्हेशन सेंटरला धोरणात्मक मार्गदर्शन (आराखडा) व दृष्टी प्रदान करण्याच्या हेतुने खालीलप्रमाणे उच्चस्तरीस समिती स्थापन करण्यात यावी :
१. मा. मुख्यमंत्री २. मा. उपमुख्यमंत्री
पृष्ठ ४ पैकी २
# Page 3
शासन निर्णय क्रमांक: महाहब-१७२३/प्र.क्र. ५८/३९
३. मा. उद्योगमंत्री ४. मा. कौशल्य विकास मंत्री ५. प्रधान सचिव ( मातं) (सदस्य सचिव)
कार्यकारी समितीची स्थापना (Executive committee) :
महा-हबची सुरळीत अंमलबजावणी सुनिश्चित करण्यासाठी खालील कार्यकारी समिती स्थापन करण्यात येत आहे :
१. प्रधान सचिव, (मातं) (अध्यक्ष) २. अ.मु.स.अ.मु.स.// प्र.सप्र.स.., , वित्त विभाग ३. अ.मु.स./प्र.स., नियोजन विभाग ४. अ.मु.स./प्र.स., कौशल्य विकास विभाग ५. अ.मु.स./प्र.स., उद्योग विभाग ६. व्यवस्थापकीय संचालक, महाआयटी ७. विकास आयुक्त, उद्योग ८. संचालक, (मातं) (सदस्य सचिव) ९. जिल्हाधिकारी, ठाणे १०.मुख्य कार्यकारी अधिकारी, ठाणे जि.प.
११.IIT-Mumbai चे प्रतिनिधी १२.VJTI चे प्रतिनिधी १३.VC/PE निधीचे प्रतिनिधी
महा-हब इनक्युबेटर आणि इनोव्हेशन सेंटरच्या इमारतीची बांधणी व निर्माणाकरीता तसेच तेथे जागतिक दर्जाच्या सोयी सुविधा देण्याच्या नियोजनाकरिता सदर समितीस जागतिक दर्जाचे वास्तुविशारद यांची नेमणूक करता येईल. यासाठी समितीचे सर्व निर्णय जिल्हापरिषद ठाणे यांचेवर बंधनकारक राहील. DPR कर्मचारी, सल्लागार, तांत्रिक सहायक, वास्तु विशारद द्वारे केलेले सर्व अहवाल/परिक्षणे/शिफारशी या जिल्हापरीषद ठाणे यांच्याद्वारे समितीकडे वेळोवेळी हस्तांतरीत करण्यात यावे.
सदर शासन निर्णय राज्य शासनाच्या संकेतस्थळावर अपलोड करण्यात आला असून त्याचा संगणक संकेतांक ३१००५१०५८१०४२०७ असा आहे.
महाराष्ट्राचे राज्यपाल यांच्या आदेशानुसार व नावाने.
PARRAG JAIIN
NAINUTIA
( पराग जैन -नैनुटिया) प्रधान सचिव, महाराष्ट्र शासन प्रति, १) मा. राज्यपाल यांचे सचिव.
२) मा. मुख्यमंत्री यांचे प्रधान सचिव,
पृष्ठ ४ पैकी ३
# Page 4
शासन निर्णय क्रमांकः महाहब-१७२३/प्र.क्र. ५८/३९
३) मा. राज्यमंत्री यांचे खाजगी सचिव, ४) सर्व मा. मंत्री यांचे खाजगी सचिव, ५) सर्व मा. राज्यमंत्री यांचे खाजगी सचिव, ६) सर्व विधान सभा/विधान परिषद सदस्य, महाराष्ट्र विधानमंडळ सचिवालय, मुंबई ७) मुख्य सचिव, महाराष्ट्र राज्य ८) सर्व अपर मुख्य सचिव / प्रधान सचिव / विशेष सचिव/सचिव ९) अपर मुख्य सचिव (वित्त), वित्त विभाग, मंत्रालय, मुंबई - ३२ १०)प्रधान सचिव (उदयोग), उदयोग, उर्जा व कामगार विभाग, मंत्रालय, मुंबई-३२ ११) *प्रधान सचिव, महाराष्ट्र विधानमंडळ सचिवालय, मुंबई १२) सर्व विभागीय आयुक्त, महाराष्ट्र राज्य १३) सर्व जिल्हाधिकारी, महाराष्ट्र राज्य १४)*प्रबंधक, मुळ शाखा, मुंबई उच्च न्यायालय, मुंबई १५)*प्रबंधक, अपील शाखा, मुंबई उच्च न्यायालय, मुंबई १६)*प्रबंधक, लोक आयुक्त व उपलोक आयुक्त, मुंबई उच्च न्यायालय, मुंबई १७)*सचिव, महाराष्ट्र लोकसेवा आयोग, मुंबई १८) सर्व मंत्रालयीन विभाग १९)वित्त विभाग (व्यय-४), मंत्रालय, मुंबई-३२ २०) विधी व न्याय विभाग, मंत्रालय, मुंबई - ३२ २१) संचालक, लेखा व कोषागरे, संगणक कक्ष, ५ वा मजला, नवीन प्रशासन भवन, मुंबई २२) सर्व जिल्हा कोषागार अधिकारी, महाराष्ट्र राज्य २३) महालेखापाल १/२ लेखा व अनुज्ञेयता महाराष्ट्र, मुंबई / नागपूर २४) महालेखापाल १/२ लेखा परिक्षा महाराष्ट्र, मुंबई/नागपूर २५) महालेखापाल, (वाणिज्यिक लेखा), महाराष्ट्र, मुंबई २६) अधिदान व लेखा अधिकारी, मुंबई २७) निवासी लेखा परीक्षा अधिकारी, मुंबई २८) सर्व मंत्रालयीन विभागांच्या नियंत्रणाखालील सर्व क्षेत्रीय कार्यालये २९)विभागीय संपर्क अधिकारी, माहिती व जनसंपर्क महासंचालनालय, मुंबई ३०) निवड नस्ती.
पृष्ठ ४ पैकी ४