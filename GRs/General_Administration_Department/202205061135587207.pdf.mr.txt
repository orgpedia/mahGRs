# Page 1
जिल्हाधिकारी, नाशिक कार्यालयाकरिता खाजगी वाहन पुरवठादारांकडून घेण्यात येणाऱ्या वाहनांचे दर करार निश्चित करण्याबाबत.
महाराष्ट्र शासन
सामान्य प्रशासन विभाग,
शासन निर्णय, क्रमांक:- वाहन-२१२१/प्र.क्र.४७/का.३१ (शापसे)
मंत्रालय, मुंबई ४०० ०३२.
दिनांक:- ५ मे, २०२२
वाचा: १) सामान्य प्रशासन विभाग, शासन निर्णय क्र.डीव्हीसी-१०१७/प्र.क्र.६५/३१, दि.०६.१०.२०१७ २) सामान्य प्रशासन विभाग, शासन पत्र क्र.वाहन-१९१९/प्र.क्र.१२२/३१, दि.३१.०८.२०१९ ३) जिल्हाधिकारी, नाशिक यांचे पत्र क्र.कक्ष-६/५/निविदा/९८/२०२१, दि.१६.०९.२०२१
प्रस्तावना:
राज्यात येणाऱ्या राज्य अतिथी / मान्यवर यांच्या परिवहनाकरिता सर्व जिल्हाधिकारी कार्यालयांच्या अधिनस्त डी. व्ही. वाहने ठेवण्यात आली आहेत. तथापि, जिल्ह्याच्या ठिकाणी एकाच वेळी अनेक मान्यवर भेटीसाठी आल्यास व डी. व्ही. वाहने अपुरी पडल्यास खाजगी वाहन पुरवठादारांकडून भाड्याने वाहन उपलब्ध करून घेण्याबाबत दरकरार करण्यात येतो. जिल्हाधिकारी, नाशिक कार्यालयाकडील यापूर्वीचा दरकरार संपुष्टात आल्याने, भाडेतत्त्वावर वाहने घेण्याबाबत जिल्हाधिकारी, नाशिक कार्यालयामार्फत ई निविदा प्रक्रिया राबविण्यात आली होती. सदर निविदा प्रक्रियेनंतर नाशिक जिल्ह्यासाठी सदरहू ई-निविदा प्रक्रियेतील निविदाधारकास व त्यांनी सादर केलेल्या दरपत्रकास मान्यता देण्याची बाब शासनाच्या विचाराधीन होती.
शासन निर्णय:
जिल्हाधिकारी, नाशिक कार्यालयाकरिता नाशिक जिल्ह्यास भेट देणाऱ्या सन्माननीय अतिथी व मान्यवरांच्या परिवहन व्यवस्थेसाठी शासकीय डी. व्ही. वाहने उपलब्ध नसताना खाजगी वाहन पुरवठादारांकडून भाड्याने वाहने पुरविण्याबाबत ई-निविदाप्रक्रियेमध्ये पात्र झालेल्या श्री गणेश टुर्स अँड ट्रॅव्हल्स, नाशिक या निविदाधारकाची नियुक्ती करण्यास व त्यानी वाटाघाटीअंती सादर केलेल्या दरपत्रकास (सोबतचे विवरणपत्र - अ) निविदेतील अटी व शर्तींच्या अधिन राहून या शासन निर्णयान्वये शासनाची मान्यता देण्यात येत आहे.
२. खाजगी पुरवठादाराकडून भाड्याने वाहने घेण्यासंदर्भात जिल्हाधिकारी, नाशिक यांनी खालीलप्रमाणे कार्यवाही करावी :
१) निविदा सूचनांमधील अटी व शर्तीच्या अधीन राहून सोबतच्या विवरणपत्रातील दरांनुसार पुरवठादार मे. श्री गणेश टुर्स अँड ट्रॅव्हल्स, नाशिक यांचेसोबत आवश्यत तो दरकरार तत्काळ करून घेण्यात यावा. तसेच निविदेतील अटी व शर्तींचे काटेकोरपणे पालन होईल असे पहावे.
२) सदर दरकरार या शासन निर्णयाच्या दिनांकापासून, म्हणजेच दिनांक ०५/०५/२०२२ ते दिनांक ०४/०५/२०२४ या दोन वर्षाच्या कालावधीसाठी अंमलात राहील. दरम्यान दिनांक ०१/०९/२०२१ ते दिनांक ०४/०५/२०२२ या कालावधीसाठी दि. ०६.१०.२०१७ च्या शासन निर्णयातील दर कराराप्रमाणे दर लागू राहतील.
# Page 2
शासन निर्णय क्रमांकः वाहन-२१२१/प्र.क्र.४७/का.३१ (शापसे)
३) सदर दर करारामध्ये कोणतेही बदल वा सुधारणा करण्याचे अधिकार अंतिमतः शासनाचे राहतील.
४) वाहन पुरवठा केल्यानंतर त्याबाबतची देयके पुरवठादारांना ३ महिन्याच्या आत अदा करणे अभिप्रेत आहे. त्यासाठी वाहने भाड्याने घेतल्यानंतर जिल्हाधिकारी, नाशिक यांनी वाहन पुरवठ्याबाबतची देयके तत्काळ प्राप्त करून घेऊन ती आपल्या शिफारशीसह ३० दिवसाच्या आत न चुकता शासनास सादर करावीत.
५) संबंधित पुरवठादारांनी वाहनाचा पुरवठा केल्यानंतर त्याबाबतची देयके तत्काळ जिल्हाधिकारी, नाशिक यांना सादर करावीत.
# Page 3