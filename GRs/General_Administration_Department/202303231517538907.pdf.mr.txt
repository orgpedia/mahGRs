# Page 1
राजीव गांधी प्रशासकीय गतिमानता (प्रगती) अभियान व स्पर्धा अंतर्गत २०२२ - २०२३ करिता राज्यस्तरावरील विजेत्यांना पारितोषिक वितरण व समारंभ कार्यक्रमासाठी येणाऱ्या खर्चास मंजूरी देणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांकः रागांअ-११२२/प्र.क्र.६४/१८अ,
हुतात्मा राजगुरू चौक, मादाम कामा मार्ग,
मंत्रालय (विस्तार), मुंबई-४०००३२.
दिनांक: २३ मार्च, २०२३
वाचा :- १) शासन निर्णय क्रमांकः सामान्य प्रशासन विभाग, रागांअ ११२१/प्र.क्र.३/१८-अ, दि.३.२.२०२१
प्रस्तावना : “राजीव गांधी प्रशासकीय गतिमानता (प्रगती) अभियान व स्पर्धा” ही योजना शासन निर्णय दि.३.२.२०२१ अन्वये तालुका, जिल्हा, विभागीय स्तरावर व राज्यस्तरावर नव्याने राबविण्यात येत आहे.
सदर योजनेचा मुख्य उद्देश हा प्रशासन लोकाभिमुख करणे, त्यात निर्णयक्षमता आणणे आणि सर्वांच्या सहकार्यातून प्रशासन कार्यान्वीत करण्याच्या अनुषंगाने तसेच सेवांच्या गुणवत्तेमधील वाढ (Service quality improvement) आणि लोकाभिमुखता (Citizen Centricity) असा आहे. सदर योजनेअंतर्गत राज्यस्तरावर “प्रशासकीय गतिमानता" या वर्गवारीत १२ पारितोषिके तसेच “सर्वोत्कृष्ट कल्पना / उपक्रम" सुचविणाऱ्या शासकीय संस्था, अधिकारी, कर्मचारी यांना प्रथम तीन क्रमांकाची पारितोषिके घोषित आहेत. “प्रशासकीय गतिमानता” अंतर्गत प्रथम, द्वितीय व तृतीय क्रमांकांसाठी अनुक्रमे रु.१०.०० लाख, ६.०० लाख व ४.०० लाख इतक्या रकमेचे पारितोषिक आहेत. तसेच “सर्वोत्कृष्ट कल्पना/उपक्रम” सुचविणाऱ्या शासकीय संस्था, अधिकारी, कर्मचारी यांना प्रत्येकी अनुक्रमे प्रथम, द्वितीय व तृतीय क्रमांकांसाठी रु.५० हजार, ३० हजार व २० हजार इतक्या रकमेचे पारितोषिक आहेत.
२. सन २०२१-२२ या वर्षापासून राज्यात तालुका, जिल्हा, विभाग व राज्यस्तरावर “राजीव गांधी प्रशासकीय गतिमानता (प्रगती) अभियान व स्पर्धा” चे आयोजन करण्यात आले. या अभियानाच्या अनुषंगाने स्पर्धेचे प्रस्ताव सादर करणेसाठी पंतप्रधान पारितोषिक योजनेच्या धर्तीवर ऑनलाईन पोर्टल विकसित करण्यात आले आहे. याकरिता राज्यस्तरावर प्राप्त प्रस्तावांची छाननी करुन अंतिम निवड करण्याकरिता मुख्य सचिव यांच्या अध्यक्षतेखाली समिती गठित करण्यात आलेली आहे. या अभियानाअंतर्गत प्राप्त झालेल्या प्रस्तावांची छाननी राज्यस्तरीय निवड समितीमार्फत करण्यात आली असून अंतिम विजेते यांची निवड करण्यात आलेली आहे. उक्त पाश्वर्भूमीवर “राजीव गांधी प्रशासकीय गतिमानता (प्रगती) अभियान व स्पर्धा २०२२-२३” या वर्षाकरिता राज्यस्तरावरील विजेते यांना पारितोषिके वितरीत करण्याची बाब शासनाच्या विचाराधीन आहे.
शासन निर्णय :
सन २०२२-२३ या वर्षापासून “राजीव गांधी प्रशासकीय गतिमानता (प्रगती) अभियान व स्पर्धा” ही योजना राज्यात तालुका, जिल्हा, विभाग व राज्यस्तरावर राबविण्यात येत आहे. या योजनेअंतर्गत राज्यस्तरावर प्राप्त प्रस्तावांची छाननी करुन अंतिम विजेत्यांची निवड मुख्य सचिव यांच्या अध्यक्षतेखाली स्थापन करण्यात आलेल्या समितीमार्फत करण्यात आली आहे.
# Page 2
सन २०२२-२३ या आर्थिक वर्षाकरिता उपरोक्त योजनेतंर्गत राज्यस्तरावरील अंतिम पारितोषिक प्राप्त विजेत्यांना पारितोषिकाची रक्कम वितरण करण्यासाठी एकूण रु.४२,८०,०००/- (रुपये बेचाळीस लाख ऐंशी हजार फक्त) तसेच पारितोषिक वितरण समारंभासाठी एकूण रु.६,००,०००/- (रु. सहा लाख फक्त) अशा एकूण रक्कम रु.४८,८०,००० /- (रु.अठ्ठेचाळीस लाख ऐंशी हजार फक्त) इतक्या रकमेच्या खर्चास मंजूरी देण्यात येत आहे. याकरिता कक्ष अधिकारी, रोख शाखा, सामान्य प्रशासन विभाग, मंत्रालय, मुंबई यांना आहरण व संवितरण अधिकारी म्हणून घोषित करण्यात येत आहे.
२. उपरोक्त खर्च “मागणी क्र. ए-४, २०५२, सचिवालयीन- सर्वसाधारण सेवा, ०९० सचिवालय, (००) (०१) सामान्य प्रशासन विभाग (अनिवार्य) (२०५२००२५)" या लेखाशिर्षाअंतर्गत “०५-बक्षिसे” या उद्दिष्टाखाली सन २०२२-२०२३ या आर्थिक वर्षाकरिता मंजूर तरतूदीमधून भागविण्यात यावा.
३. या अभियानातंर्गत विजेत्यांनी प्राप्त पारितोषिकाच्या रकमेचा वापर कार्यालयीन सुधारणेसाठीच करावयाचा आहे. सदर रक्कम पारितोषिक विजेत्यांना वितरीत केल्यानंतर विजेत्या कार्यालयांनी महाराष्ट्र अर्थसंकल्प नियम पुस्तिकेमधील नमुना क्रमांक १० मध्ये खर्चाचा तपशील ठेवण्यात यावा. अभियाना अंतर्गत झालेल्या खर्चाबाबतचे उपयोगिता प्रमाणपत्र विहित नमुन्यात, खर्चाची तपशील व सांक्षाकित देयकांच्या प्रतीसह धनादेश मिळाल्यापासून एक महिन्याच्या आत अवर सचिव, सामान्य प्रशासन विभाग / कार्यासन २६ व कार्यासन १८-अ, मंत्रालय मुंबई -३२ यांना सादर करण्याबाबत दक्षता घ्यावी.
४. सदर शासन निर्णय वित्त विभागाचे अनौपचारिक संदर्भ क्र. १५६/२०२३/व्यय-४, दि.१७/३/२०२३ अन्वये दिलेल्या मान्यतेच्या अधीन राहून निर्गमित करण्यात येत आहे.