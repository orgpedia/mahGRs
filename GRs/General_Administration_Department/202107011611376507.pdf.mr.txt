# Page 1
कोल्हापूर येथील शाहू मिलच्या जमिनीवर राजर्षि शाहु महाराजांचे स्मारक उभारण्यासाठी पालकमंत्री,जिल्हा कोल्हापूर यांच्या अध्यक्षतेखाली समिती पुर्नगठित करण्याबाबत..
महाराष्ट्र शासन
सामान्य प्रशासन विभाग
शासन निर्णय क्रमांक: स्मारक ३११२/प्र.क्र.४४४/२९
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२,
दिनांक: ३० जुन, २०२१
संदर्भ : : १) शासन निर्णय क्र. स्मारक ३११२/प्र.क्र.३४४/२०१२/२९, दिनांक १२ मार्च,२०१३.
२) शासन निर्णय क्र. स्मारक ३११२/प्र.क्र.४४४/२०१२/२९, दिनांक २४ सप्टेंबर,,२०२१ ३) मा.राज्यमंत्री, गृह (शहरे), गृहनिर्माण, परिवहन, माहिती तंत्रज्ञान, संसदीय कार्य, माजी सैनिक कल्याण यांचे दिनांक १८ मार्च, २०२१ चे पत्र
प्रस्तावना:
कोल्हापूर येथील शाहू मिलच्या जमिनीवर राजर्षि शाहु महाराज यांचे स्मारक उभारण्यासंदर्भात दि.११/१२/२०१२ रोजी मा. मुख्यमंत्री महोदयांच्या अध्यक्षतेखाली नागपूर येथील बैठकीत घेण्यात आलेल्या निर्णयानुसार मा. न्यायालयाच्या निर्णयाच्या अधीन राहून कोल्हापूर येथील शाहु मिलच्या जमिनीवर राजर्षि शाहु महाराज यांचे भव्य स्मारक उभारण्यास तत्वत: मान्यता देण्यात आली आहे. त्यानुषंगाने कोल्हापूर येथील शाहू मिलच्या जागेवर राजर्षि शाहू महाराजांचे आंतरराष्ट्रीयदर्जाचे स्मारक उभारण्याच्या अनुषंगाने संदर्भाधीन क्र. १ च्या शासन निर्णयान्वये कोल्हापूर जिल्हा पालकमंत्री यांच्या अध्यक्षतेखाली समिती गठीत करण्यात आली होती. सदर समितीची मुदत संपल्याने सदर समितीचे पुनर्गठन संदर्भाधीन क्र. २ च्या शासन निर्णयान्वये करण्यात आले आहे.
मा.राज्यमंत्री,गृह (शहरे), तथा पालकमंत्री, कोल्हापूर यांनी संदर्भाधीन क्र. २ अन्वये पुर्नगठीत केलेली समिती कायम ठेऊन त्यामध्ये सामाजिक न्याय विभाग व विमुक्त जाती व भटक्या जमाती विभागाच्या प्रधान सचिव/सचिव यांचा सदस्य म्हणून समावेश करण्यात यावा, अशी विनंती मा. मुख्यमंत्री महोदयांना पाठविलेले संदर्भाधीन क्र.३ वरील पत्रान्वये केली आहे. त्यानुषंगाने सदर समितीमध्ये सामाजिक न्याय विभाग व विमुक्त जाती व भटक्या जमातीचे काम इतर मागासवर्ग व बहुजन कल्याण विभागाकडून हाताळले जात असल्याने सदर विभागाच्या प्रधान सचिव/सचिव यांना सदस्य म्हणून समाविष्ट करण्याची बाब शासनाच्या विचाराधीन होती. त्यास अनुसरुन खालीलप्रमाणे सुधारित आदेश निर्गमित करण्यात येत आहे.
शासन निर्णय : कोल्हापूर येथील शाहु मिलच्या जमिनीवर राजर्षि शाहु महाराजांचे भव्य स्मारक उभारण्यासाठी पालकमंत्री जिल्हा-कोल्हापूर यांच्या अध्यक्षतेखाली समितीची सुधारित रचना पूढीलप्रमाणे आहे :
------------------------------------------------------------------------------
| अ.क्र. | नांव | पद |
| १. | श्री सतेज पाटील, मा. राज्यमंत्री तथा पालकमंत्री, जिल्हा कोल्हापूर | अध्यक्ष |
| २. | श्री हसन मुश्रीफ, मा. मंत्री | सदस्य |
| ३. | श्री राजेंद्र पाटील यड्रावकर, मा. राज्यमंत्री | सदस्य |
| ४. | श्री प्रकाश आबिटकर, मा. विधानसभा सदस्य | सदस्य |
| ५. | श्री चंद्रकांत जाधव, मा. विधानसभा सदस्य | सदस्य |
| ६. | अध्यक्ष, जिल्हा परिषद, कोल्हापूर | सदस्य |
| ७. | महापौर, कोल्हापूर महानगरपालिका, कोल्हापूर | सदस्य |
------------------------------------------------------------------------------
# Page 2
शासन निर्णय क्रमांक: स्मारक ३११२/प्र.क्र.४४४/२९
--------------------------------------------------------------------------------------------------
| ८. | अपर मुख्य सचिव/प्र.सचिव/सचिव पर्यटन व सांस्कृतिक कार्य विभाग, मंत्रालय,मुंबई | सदस्य |
| ९. | अपर मुख्य सचिव/प्र. सचिव/सचिव, (वित्त) वित्त विभाग, मंत्रालय, मुंबई | सदस्य |
| १०. | अपर मुख्य सचिव/प्र. सचिव/सचिव (वस्त्रोद्योग),सहकार व वस्त्रोद्योग विभाग,मंत्रालय,मुंबई | सदस्य |
| ११. | अपर मुख्य सचिव / प्र. सचिव/सचिव (नवि-२), नगर विकास विभाग,मंत्रालय,मुंबई | सदस्य |
| १२. | अपर मुख्य सचिव/प्र. सचिव/सचिव, सामाजिक न्याय विभाग, मंत्रालय, मुंबई | सदस्य |
| १३. | अपर मुख्य सचिव/प्र. सचिव/सचिव, इतर मागासवर्ग व बहुजन कल्याण विभाग, मंत्रालय, मुंबई | सदस्य |
| १४. | जिल्हाधिकारी,कोल्हापूर | सदस्य |
| १५.  |  | आयुक्त,कोल्हापूर महानगरपालिका,कोल्हापूर | सदस्य |
| १६. | मुख्य कार्यकारी अधिकारी जिल्हा परिषद, कोल्हापूर | सदस्य |
| १७. | अधिक्षक अभियंता,सार्वजनिक बांधकाम विभाग,कोल्हापूर | सदस्य |
| १८. | उप संचालक (नगर विकास) कोल्हापूर | सदस्य |
| १९.  |  | उप सचिव,सामान्य प्रशासन विभाग, मंत्रालय, मुंबई. | सदस्य सचिव |
--------------------------------------------------------------------------------------------------
सदरहू समितीची कार्यकक्षा पुढीलप्रमाणे राहील: १. समितीने कोल्हापूर येथील शाहु मिलच्या संपूर्ण जागेचे नियोजन करुन शहराच्या दृष्टीने अभिप्रेत असलेल्या व शाहु महाराजांनी मांडलेल्या वेगवेगळया योजना तयार करुन स्मारक उभारण्याच्या अनुषंगाने अंतिम निर्णयघ्यावा.
२. सदर स्मारक कोल्हापूर महानगरपालिकेच्या माध्यमातून उभारण्याची कार्यवाही करावी.
३. समितीने स्मारकाचे स्वरुप, संकल्पना व स्मारकाचे आराखडे व अंदाजपत्रके आणि बांधकामे तसेच त्या अनुषंगाने बाबी संदर्भात शासनास शिफारस करुन त्याबाबतचा अहवाल शासन निर्णयाच्या दिनांकापासून सहा महिन्याच्या आत सादर करावा.
४. सहकार व वस्त्रोद्योग विभागाच्या प्रशासकीय नियंत्रणाखालील वस्त्रोदयोग महामंडळाच्या अखत्यारितील शाहु मिलची जमीन नगर विकास विभागास हस्तांतरित करण्याच्या अनुषंगाने उपस्थित होणा-या बाबींवर निर्णय घेणे.
५. शासन निर्णय सा.प्र.वि, दिनांक २१ ऑगस्ट, २०१३ नुसार स्मारक उभारणे व त्याकरिता निधी उभारण्याची कार्यवाही नगर विकास विभागाने करावी.
६. समितीचा कार्यकाल समिती गठनापासून १ वर्षाचा राहील .
७. समितीस आवश्यक वाटल्यास इतिहास तज्ञांची नियुक्ती करता येईल.
पृष्ठ ३ पैकी २
# Page 3
शासन निर्णय क्रमांक: स्मारक ३११२/प्र.क्र.४४४/२९