# Page 1
राज्य माहिती आयोग, अमरावती खंडपीठ, अमरावती येथे प्रतिनियुक्तीने कार्यरत असलेले श्री. प्र. र. पुनसे, सहायक कक्ष अधिकारी यांच्या प्रतिनियुक्तीस अंतिम मुदतवाढ देण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांक: एएससी-१५२३/प्र.क्र.८४ (भाग-१)/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १४ ऑगस्ट, २०२३.
वाचा: १) या विभागाचा शासन आदेश क्रमांक एएससी १५१८/प्र.क्र.१५९/१४-अ, दि. १०-०४-२०१९.
२) या विभागाचा शासन आदेश क्रमांक एएससी १५१७/प्र.क्र.१३७/१४-अ, दि. १८-०२-२०२१.
३) या विभागाचा शासन आदेश क्रमांक प्रतिनि २५१९/प्र.क्र.१२२/१४-अ, दि. २०-०२-२०२३.
४) उपसचिव, राज्य माहिती आयोग, खंडपीठ अमरावती यांचे पत्र क्र. रामाआ/अमरावती/प्र.क्र.
३०/२०१९/आस्थापना १२३३, दि. १७-०४-२०२३.
शासन आदेश
संदर्भाधिन क्र. १ येथील दिनांक १०-०४-२०१९ च्या आदेशान्वये श्री. प्र.र. पुनसे, सहायक कक्ष अधिकारी, महसूल व वन विभाग, मंत्रालय यांच्या सेवा १ (एक) वर्षाच्या कालावधीसाठी प्रतिनियुक्तीने राज्य माहिती आयोग, अमरावती खंडपीठ या कार्यालयात उपलब्ध करुन देण्यात आल्या होत्या. त्यानुसार श्री. पुनसे हे दिनांक ०१-०६-२०१९ पासून राज्य माहिती आयोग, अमरावती कार्यालयात प्रतिनियुक्तीने कार्यरत आहेत. तद्नंतर श्री. पुनसे यांच्या प्रतिनियुक्तीस संदर्भाधिन क्र. २ येथील दि. १८-०२-२०२१ च्या आदेशान्वये २ वर्षाची (दि. ०१-०६-२०२० ते दि. ३१-०५-२०२२ पर्यंत) तर संदर्भाधिन क्र. ३ येथील दि. २०-०२-२०२३ च्या आदेशान्वये १ वर्षाची (दि. ०१-०६-२०२२ ते दि. ३१-०५-२०२३ पर्यंत) मुदतवाढ देण्यात आली आहे. श्री. पुनसे यांचा ४ वर्षाचा प्रतिनियुक्तीचा कालावधी दिनांक ३१-०५-२०२३ रोजी संपुष्टात आलेला आहे.
२. संदर्भाधिन क्र. ४ येथील दि. १७-०४-२०२३ रोजीच्या पत्रान्वये उपसचिव, राज्य माहिती आयोग, खंडपीठ अमरावती यांनी श्री. पुनसे यांच्या प्रतिनियुक्तीस १ वर्ष मुदतवाढ देण्याची विनंती केली आहे.
३. सामान्य प्रशासन विभाग, शासन निर्णय क्रमांक : एसआरव्ही २०११/प्र.क्र.१३७/का.१२, दिनांक १७.१२.२०१६ अन्वये प्रतिनियुक्तीचे धोरण निश्चित करण्यात आले असून, सामान्य प्रशासन विभाग, शासन निर्णय क्रमांक : एसआरव्ही २०१६/प्र.क्र.५१०/का.१२, दिनांक १६.०२.२०१८ च्या शासन निर्णयान्वये प्रतिनियुक्तीने नियुक्तीसाठी अटी व शर्ती आणि नियुक्तीची कार्यपध्दती याबाबतच्या धोरणामध्ये सुधारणा करण्यात आली आहे. त्यानुसार दि.१७-१२-२०१६ च्या शासन निर्णयातील परि.५ मध्ये पुढीलप्रमाणे सुधारणा करण्यात आली आहे:
परि.क्र. ५(अ) (३) :- प्रतिनियुक्ती प्रथमत: ३ वर्षासाठी देण्यात यावी व संबंधित अधिकाऱ्याची इच्छुकता व संवर्ग नियंत्रण विभागाचे सहमतीने हा कालावधी चौथ्या वर्षाकरिता वाढविण्यात यावा. परंतु चार वर्षांचा प्रतिनियुक्तीचा कालावधी पूर्ण झाल्यानंतर आणखी एक वर्षासाठी म्हणजेच ५ व्या वर्षासाठी मुदतवाढ द्यावयाची झाल्यास मा. मुख्यमंत्री यांची विनिर्दिष्टपणे मान्यता घेण्यात यावी. ५ वर्षाचा कालावधी संपल्यानंतर कोणत्याही परिस्थितीत मुदतवाढ अनुज्ञेय राहणार नाही.
४. वर परिच्छेद ३ मधील शासन निर्णयातील तरतुदीनुसार श्री. पुनसे, यांच्या प्रतिनियुक्तीस ५ व्या वर्षासाठी मुदतवाढ देण्याबाबतची विनंती शासन स्तरावर मान्य करण्यात आली आहे. या आदेशान्वये श्री. पुनसे यांच्या प्रतिनियुक्तीस (दिनांक ०१-०६-२०२३ ते दिनांक ३१-०५-२०२४ पर्यंत) एक वर्ष मुदतवाढ देण्यात येत आहे.
# Page 2
शासन आदेश क्रमांकः एएससी-१५२३/प्र.क्र.८४ (भाग-१)/१४-अ
५. प्रतिनियुक्ती संदर्भात सर्व अटी व शर्ती संदर्भाधीन क्र. १ च्या शासन आदेशात नमूद केल्याप्रमाणे असतील.
श्री. पुनसे यांच्या प्रतिनियुक्तीसंदर्भातील सदर मुदतवाढ ही अंतिम स्वरुपाची असून, त्यांना या पुढे कोणतीही मुदतवाढ देण्यात येणार नाही. तसेच त्यांना मुदतवाढ देण्याबाबतचा प्रस्ताव पुन्हा राज्य माहिती आयोग, अमरावती खंडपीठ यांनी या विभागाकडे सादर करु नये. दिनांक ३१-०५-२०२४ रोजी प्रतिनियुक्तीचा मुदतवाढीचा कालावधी समाप्त होताच त्यांच्या सेवा त्यांच्या मूळ विभागात परत करण्यात याव्यात.
६. श्री. प्र.र. पुनसे, सहायक कक्ष अधिकारी यांच्या इतर सर्व प्रशासकीय बाबी महसूल व वन विभाग आणि सामान्य प्रशासन विभाग/कार्यासन ६ यांच्यामार्फत हाताळण्यात येतील.