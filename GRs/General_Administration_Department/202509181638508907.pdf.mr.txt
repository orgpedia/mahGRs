# Page 1
अधिसंख्य पदावरील नियुक्त्यांना
मुदतवाढ देणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक बीसीसी ११२३/प्र.क्र.२९ए /१६-ब
मादाम कामा मार्ग, हुतात्मा राजगुरु चौक,
मंत्रालय, मुंबई- ४०००३२.
दिनांक : १८ सप्टेंबर, २०२५
वाचा : १) शासन निर्णय, सामान्य प्रशासन विभाग क्र.बीसीसी २०१८/प्र.क्र.३०८/१६-ब,
दि. २१.१२.२०१९.
२) शासन निर्णय, सामान्य प्रशासन विभाग क्र.बीसीसी २०१९/प्र.क्र.५८१ए/१६-ब,
दि. १४.१२.२०२२
३) शासन निर्णय, सामान्य प्रशासन विभाग क्र.बीसीसी ११२३/प्र.क्र.२९/१६-ब,
दि. ०४.१०.२०२४
प्रस्तावना :
मा. सवोच्च न्यायालयाने सिव्हिल अपील क्र. ८९२८/२०१५ मध्ये दिलेल्या निर्णयाची
अंमलबजावणी करण्याच्या अनुषंगाने अनुसूचित जमातीचे जात प्रमाणपत्र अवैध ठरलेल्या
अधिकारी/ कर्मचाऱ्यांना अधिसंख्य पदावर वर्ग करण्याचे व त्यांच्या सेवा तात्पुरत्या स्वरुपात ११
महिन्यांकरीता सुरु ठेवण्याचे आदेश संदर्भाधीन क्र. १ येथील दि.२१.१२.२०१९ च्या शासन
निर्णयान्वये देण्यात आलेले आहेत.
दि.२१.१२.२०१९ च्या शासन निर्णयान्वये अधिसंख्य पदावर वर्ग करण्यात आलेल्या
अधिकारी/कर्मचाऱ्यांना, संदर्भाधीन अ.क्र. २ येथील दिनांक १४.१२.२०२२ च्या शासन
निर्णयान्वये सेवाविषयक (पदोन्नती व अनुकंपा धोरण वगळून) व सेवानिवृत्तीविषयक लाभ अनुज्ञेय
करून त्यांच्या सेवा प्रत्येक ११ महिन्यानंतर १ दिवसाचा तांत्रिक खंड देऊन सेवानिवृत्तीच्या
दिनांकापयंत सुरू ठेवण्याचे आदेश देण्यात आलेले आहेत.
उपरोक्त संदर्भाधीन क्र. ३ येथील दि.४.१०.२०२४ च्या शासन निर्णयान्वये अधिसंख्य
पदावरील अधिकारी/ कर्मचाऱ्यांचा १ दिवसाचा तांत्रिक खंड सर्व सेवा विषयक लाभांसाठी
(पदोन्नती, अनुकंपा धोरण वगळून) क्षमापित करण्यात आलेला आहे.
२. सामान्य प्रशासन विभागाच्या शासन निर्णय दिनांक ०४.१०.२०२४ अनुषंगाने अधिसंख्य
पदावर वर्ग झालेल्या अधिकारी / कर्मचारी यांच्या सेवेत १ दिवसाचा तांत्रिक खंड देऊन त्यांच्या
सेवा ११ महिन्यापयंत पुढे सुरु आदेश निर्गमित करावेत किंवा कसे याबाबत विविध मंत्रालयीन
विभागांकडून अभिप्रायार्थ प्रस्ताव प्राप्त होत आहेत. त्यानुषंगाने सर्व प्रशासकीय विभाग व
त्यांच्या अधिनस्त असलेल्या सर्व क्षेत्रिय कार्यालयांना व आस्थापनांना सूचना देण्याची बाब
शासनाच्या विचाराधीन होती.
# Page 2
शासन परिपत्रक क्रमांकः बीसीसी ११२३/प्र.क्र.२९ए /१६-ब
शासन परिपत्रक :
सामान्य प्रशासन विभागाच्या दिनांक ४.१०.२०२४ रोजीच्या शासन निर्णयानुसार
अधिसंख्य पदावरील अधिकारी/कर्मचाऱ्यांना ११ महिन्यांनतर देण्यात येणारा १ दिवसाचा
तांत्रिक खंड क्षमापित करण्याच्या तरतूदीच्या अनुषंगाने खालीलप्रमाणे सूचना देण्यात येत
आहेत:-
सामान्य प्रशासन विभाग दिनांक २१.१२.२०१९ अन्वये अधिसंख्य पदावर वर्ग केलेल्या
अधिकारी / कर्मचारी यांच्या सेवेत १ दिवसाचा तांत्रिक खंड दिल्यामुळे त्यांना सेवाविषयक
( पदोन्नती व अनुकंपा धोरण वगळून ) व सेवानिवृत्तीविषयक लाभ अनुज्ञेय करण्याकरीता येणारी
तांत्रिक अडचण दूर व्हावी याकरीता शासन निर्णय दिनांक ०४.१०.२०२४ अन्वये १ दिवसाचा
तांत्रिक खंड क्षमापित करण्यात आला आहे. तथापि, हे अधिसंख्य पदावरील अधिकारी /
कर्मचारी सेवानिवृत्तीच्या दिनांकापयंत अधिसंख्य पदावरच कार्यरत राहणार आहेत. सदर बाब
विचारात घेता, सामान्य प्रशासन विभाग दिनांक २१.१२.२०१९ च्या शासन निर्णयान्वये अधिसंख्य
पदावर वर्ग केलेल्या अधिकारी / कर्मचारी यांना त्यांच्या सेवानिवृत्तीच्या दिनांकापयंत दर ११
महिन्यांनी सेवेत १ दिवसाचा तांत्रिक खंड देऊन सेवा सुरु ठेवण्याबाबतचे आदेश संबंधित
विभागांनी निर्गमित करणे आवश्यक राहिल.
२. सर्व प्रशासकीय विभागांनी त्यांच्या अधिनस्त असलेल्या सर्व क्षेत्रिय कार्यालयांना/
आस्थापनांना सदर परिपत्रकानुसार कार्यवाही करण्याबाबत सूचना द्याव्यात.
३. सदर शासन परिपत्रक महाराष्ट्र शासनाच्या www.maharashtra.gov.in या
# Page 3