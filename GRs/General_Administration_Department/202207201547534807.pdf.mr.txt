# Page 1
महाराष्ट्र लोकसेवा आयोगाच्या आस्थापनेवरील लिपिक-टंकलेखक संवर्गातील पदोन्नती कोटयातील २८ पदे काल्पनिक पदे निर्माण करुन ती
बाहययंत्रणेद्वारे भरण्यास मंजूरी देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : मलोआ ११२२/प्र.क्र.१३३/आठ
मंत्रालय, मुंबई ४०० ०३२
दिनांक : १९ जुलै, २०२२.
संदर्भ : १. शासन निर्णय क्रमांक मलोआ-११२१/प्र.क्र.१४८/आठ दि.२५ जानेवरी, २०२२.
२. महाराष्ट्र लोकसेवा आयोगाचे पत्र क्र. टीएचआर-५६२१/प्र.क्र.२८/२०२२/एक दि.८.६.२०२२.
प्रस्तावना : महाराष्ट्र लोकसेवा आयोगाच्या कार्यालयातील एकूण २६ संवर्गांसाठी मिळून २७१ पदांच्या सुधारीत आकृतिबंधास संदर्भाधीन क्र.१ येथील शासन निर्णयान्वये मंजूरी देण्यात आली होती. महाराष्ट्र लोकसेवा आयोगाने संदर्भाधीन क्र. २ येथील पत्राद्वारे महाराष्ट्र लोकसेवा आयोगाच्या कार्यालयातील लिपिक-टंकलेखकांच्या मंजूर पदांपैकी पदोन्नतीची पदे शैक्षणिक
अर्हता धारण उमेदवार प्राप्त होत नसल्यामूळे सदर कोटयातील रिक्त पदे, काल्पनिक पदे मंजूर करुन बाहय यंत्रणेद्वारे भरण्यास मान्यता देण्याची विनंती केली. करोनाच्या पार्श्वभूमीवर महाराष्ट्र लोकसेवा आयोगाच्या विविध परीक्षा रद्द न करता सन २०२०-२०२१ व २०२२ सर्व परीक्षा विलंबाने घेण्यात येत आहेत. सन २०२२ च्या परीक्षांबरोबरच मागील दोन वर्षांच्या परीक्षा देखील समांतर
पध्दतीने घेण्यात येत आहेत. आयोगाकडील वाढलेले काम विचारात घेता महाराष्ट्र लोकसेवा
आयोगास मंजूर संवर्गातूनच मनुष्यबळ उपलब्ध करुन देण्याची आवश्यकता दिसून आली असल्याने याबाबत सर्वंकष विचाराअंती लिपिक टंकलेखक संवर्गातील पदोन्नती कोटयातील पदे
ही काल्पनिकरित्या मंजूर करुन बाहययंत्रणेद्वारे भरण्यास मंजूरी देण्याची बाब शासनाच्या विचाराधीन होती त्या अनुषंगाने खालील प्रमाणे निर्णय घेण्यात आला आहे.
शासन निर्णय -
वित्त विभागाच्या उपसमितीने चक्रीय पध्दतीने दिलेल्या मान्यतेनुसार या शासन निर्णयाद्वारे, महाराष्ट्र लोकसेवा आयोगातील लिपिक-टंकलेखक संवर्गातील पदोन्नती कोटयातील रिक्त असलेल्या २८ पदांवर पदोन्नतीने कर्मचारी उपलब्ध होईपर्यंत किंवा एक वर्ष या कालावधीसाठी लिपिक-टंकलेखकांची २८ काल्पनिक पदे निर्माण करुन त्या पदांच्या सेवा बाहययंत्रणेद्वारे घेण्यास खालील अटींच्या अधीन राहून शासन मंजूरी देण्यात येत आहे.
I. या शासन निर्णयापासून १ वर्ष किंवा पदोन्नती कोटयातील अर्हताधारक उमेदवार उपलब्ध होईल यापैकी जे आधी घडेल तोपर्यंत संबंधित पदावर कर्मचारी बाहययंत्रणेद्वारे घेता येईल.
# Page 2
शासन निर्णय क्रमांकः मलोआ ११२२/प्र.क्र.१३३/आठ
II. महाराष्ट्र लोकसेवा आयोगाकडून, बाहय यंत्रणेकडून सेवा उपलब्ध करुन घेण्यासंदर्भात वित्त विभागाने वेळोवेळी शासन परिपत्रकान्वये निर्गमित केलेल्या
मार्गदर्शक सूचनांचे काटेकोरपणे पालन करण्यात यावे.
०२. सदर बाबीवर होणारा खर्च हा मागणी क्रमांक ए-०३, लेखाशीर्ष "२०५१-लोकसेवा आयोग, (१०२) राज्य लोकसेवा आयोग, अनिवार्य, (००) (०१) महाराष्ट्र लोकसेवा आयोग (भारित) (२०५१ ००१३), १०-कंत्राटी सेवा अंतर्गत मंजूर असलेल्या अनुदानातून भागविण्यात यावा.
०३. हा निर्णय वित्त विभागाचा अनौपचारिक संदर्भ क्रमांक ३८८/ आपुक दिनांक १३.७.२०२२ नुसार मिळालेल्या मान्यतेने निर्गमित करण्यात येत आहे.