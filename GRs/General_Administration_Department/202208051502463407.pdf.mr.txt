# Page 1
संरक्षण दलातील भूदल, वायुदल आणि नौदल सैन्यभरती मेळाव्यांसाठी आर्थिक अनुदान देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: मेळावा-२०२१/प्र.क्र. १६०/२८ (अर्थ)
मादामा कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
दिनांक : ०३/०८/२०२२.
संदर्भ : १) शासन निर्णय सामान्य प्रशासन विभाग, क्रमांक : संकीर्ण २००२/१८/प्र.क्र.३५/२००२/२८, दि.२०/०८/२००३.
२) शासन निर्णय सामान्य प्रशासन विभाग, क्रमांक : सैभमे २०१२/११३४/(प्र.क्र.३९९/१२)२८, दि. १३/०९/२०१२.
३) शासन निर्णय सामान्य प्रशासन विभाग, क्रमांक : पुरवणी २०१३/(प्र.क्र.२११/१३/२८, दि. ०४/०१/२०१४.
४) शासन निर्णय, सामान्य प्रशासन विभाग, क्रमांक:संकीर्ण-२०१६/प्र.क्र.२७६/२८, दि. ०७.०३.२०१७.
५) उपमहानिदेशक भर्ती (एम जी और जी), मुख्यालय भर्ती क्षेत्र यांचे पत्र क्र. D/७४१/Rally, दि. २२/०६/२०२२.
६) सामान्य प्रशासन विभाग, शासन पत्र क्र. संकीर्ण-२०१८/प्र.क्र.४११/का-२८, दि.२०/०९/२०२१.
७) प्रभारी संचालक, सैनिक कल्याण विभाग पुणे यांचे पत्र क्र. १९००६/सैन्यभरती/सैकवि १९/१२२४, दि. २३/०६/२०२२.
प्रस्तावना : संरक्षण दलामार्फत भूदल, वायुदल आणि नौदल सैन्यभरती करण्यासाठी सैन्य भरती मेळावे आयोजित करण्यात येतात. सदर भरती प्रक्रियेचा कालावधी हा विविध दलनिहाय अंदाजे ८ ते १० दिवसांचा असतो. संदर्भ क्र. ४ येथील शासन निर्णयान्वये भूदल सैन्यभरती मेळाव्यासाठी प्रती मेळावा रुपये ६.०० लक्ष याप्रमाणे ५ मेळाव्या करीता प्रतीवर्षी रुपये ३०.०० लक्ष इतके अनुदान मंजुर करण्यात आले आहे. परंतु सदर शासन निर्णयामध्ये वायुदल, नौसेना आणि मागील वर्षापासून सुरू करण्यात आलेला महिला भूदल सैन्य भरती मेळावे आयोजित करण्याबाबत तरतुद नव्हती. तदनुषंगाने वायुदल आणि नौदलाच्या सैन्यभरती मेळाव्यांसाठी देखील अनुदान मंजुर करण्याची विनंती वायुदल तसेच नौदलामार्फत सैनिक कल्याण विभाग, पुणे व शासनास करण्यात आली होती.
कोविड–१९ च्या प्रादुर्भावामुळे मागील २ वर्षांपासून भारतीय संरक्षण दलामार्फत सैन्यभरती मेळाव्यांचे आयोजन करण्यात आले नव्हते. तदनुषंगाने केंद्र शासनाने या वर्षी सैन्यभरतीसाठी वयोमर्यादेत २ वर्षांची सवलत दिली आहे. त्यामुळे उमेदवारांची वाढती संख्या तसेच वाढत्या महागाईचा विचार करता भूदल सैन्यभरती मेळाव्यासाठी संदर्भ क्र. ४ अन्वये अनुज्ञेय अनुदानात वाढ करण्याची तसेच संरक्षण दलामार्फत या वर्षीपासून आयोजित करण्यात येणा-या महिला भूदल सैन्यभरती मेळाव्यासाठी अनुदान मंजुर करण्याबाबत संदर्भ क्र. ५ अन्वये विनंती करण्यात आली आहे. त्यानुसार संदर्भ क्र. ७ अन्वये संचालक, सैनिक कल्याण विभाग पुणे यांनी सादर केलेल्या प्रस्तावाच्या अनुषंगाने भूदल सैन्यभरती मेळाव्यांसाठी वाढीव अनुदान देण्याचा तसेच वायुदल, नौदल, महिला भूदल सैन्यभरती मेळाव्यांस
# Page 2
शासन निर्णय क्रमांकः मेळावा-२०२१/प्र.क्र. १६०/२८ (अर्थ)
अनुदान मंजुर करण्याबाबतचा प्रस्ताव शासनाच्या विचाराधीन होता. तदनुषंगाने याबाबत सर्वंकष विचार करुन शासनाने खालीलप्रमाणे निर्णय घेतला आहे.
शासन निर्णय
भारतीय संरक्षण दलामार्फत प्रतिवर्ष राज्यात घेण्यात येणा-या ५ भूदल सैन्यभरती मेळाव्यांसाठी देण्यात येणा-या अनुदानात रू. ६.०० लक्ष वरून रू. ९.०० लक्ष इतकी वाढ करण्यास मान्यता देण्यात येत आहे. तसेच वायुदल, नौदल आणि महिला भूदल सैन्यभरती मेळावे घेण्यासाठी प्रति मेळावा रू. ३.०० लक्ष अनुदान देण्यास मान्यता देण्यात येत आहे. त्याअनुषंगाने सन २०२२-२३ मध्ये एकूण १० मेळाव्यांसाठी (भविष्यात पुढील ५ वर्षांच्या कालावधीत सदर मेळाव्यांची संख्या वाढविण्यात येणार नाही) या अटीच्या अधीन खालीलप्रमाणे अनुदान मंजुर करण्यास मान्यता देण्यात येत आहे.
----------------------------------------------------------------------------------
| अ. क्र. | विषय | प्रतिमेळावा आर्थिक मदत (रू.) | प्रतिवर्ष एकूण मेळावे | एकूण रक्कम (रू.) |
| १ | भूदल सैन्यभरती मेळावा (Army Men) | ९,००,०००/ | ५ | ४५,००,०००/ |
| २ | भूदल महिला सैन्यभरती मेळावा (Army Ladies) | ३,००,०००/ | १ | ३,००,०००/ |
| ३ | वायुदल भरती मेळावा | ३,००,०००/ | ३ | ९,००,०००/ |
| ४ | नौदल मेळावा | ३,००,०००/ | १ | ३,००,०००/ |
| एकूण | १० | ६०,००,०००/ |
----------------------------------------------------------------------------------
२. सदर अनुदान “ मागणी क्रमांक ए-५ लेखाशिर्ष २२३५, सामाजिक सुरक्षा व कल्याण , ६० इतर सामाजिक सुरक्षा व कल्याण कार्यक्रम, २०० इतर कार्यक्रम (००)(१०) संरक्षण दलामधील सैन्यभरती प्रवेश प्रक्रियेवरील खर्च (योजनेत्तर) (२२३५-३०९७) -५० इतर खर्च “ या लेखाशीर्षाखाली मंजूर अनुदानातून भागविण्यात यावा.
३. संचालक, सैनिक कल्याण विभाग, पुणे यांना याबाबतीत “आहरण व संवितरण” अधिकारी म्हणून घोषित करण्यात येत आहे.
४. हा शासन निर्णय वित्त विभागाच्या अनौपचारिक संदर्भ क्र. अनौसं-३७६/व्यय-४, दिनांक ३०/०६/२०२२ अन्वये दिलेल्या सहमतीस अनुसरुन निर्गमित करण्यात येत आहे.
# Page 3