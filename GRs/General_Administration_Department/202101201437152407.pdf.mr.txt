# Page 1
उप संचालक (माहिती) गट-अ या संवर्गातील पदोन्नती कोटयातील रिक्त पदांवर तदर्थ पदोन्नती देण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांक: मावज २०२०/प्र.क्र.४९/का.३४अ,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
तारीख: २० जानेवारी, २०२१
आदेश
माहिती व जनसंपर्क महासंचालनालयातील वरिष्ठ सहायक संचालक (माहिती) / जिल्हा माहिती अधिकारी/वरिष्ठ उपसंपादक/जनसंपर्क अधिकारी, गट-अ (कनिष्ठ) (वेतन श्रेणी एस-१८ : ४९१०० १५५८००) संवर्गात कार्यरत असलेल्या खालील अधिकाऱ्यांस उपसंचालक (माहिती) (वेतन श्रेणी एस-२३, ६७७००-२०८७०० ) या संवर्गातील प्रतिनियुक्तीने रिक्त असलेल्या पदोन्नतीच्या कोटयातील पदावर खालील अटींच्या अधीन राहून पदोन्नतीच्या कोट्यातील रिक्त पदावर केवळ तात्पुरत्या स्वरुपात तदर्थ पदोन्नती देण्यात येत आहे.
-------------------------------------------------------------------------------------------
|  | अ.क्र. |  |  | अधिकाऱ्याचे नाव व वर्तमान पदनाम |  |  | प्रवर्ग |  |  | तदर्थ पदोन्नतीने पदस्थापनेचे ठिकाण |  |
| १ | २ | ३ | ४ |
| १ | श्रीमती डॉ.सुरेखा मुळे, वरिष्ठ सहायक संचालक | खुला | प्रपत्र बढती- मा.मुख्यमंत्री कार्यालय |
-------------------------------------------------------------------------------------------
अटी व शर्ती :
१) पदोन्नतीच्या कोटयातील खुल्या प्रवर्गातील रिक्त पदे निव्वळ तात्पुरत्या स्वरुपात सेवाजेष्ठतेनुसार मा. सर्वोच्च न्यायालयात दाखल केलेल्या विशेष अनुज्ञा याचिका क्र.२०१७/२८३०६ च्या अधिन राहून भरण्याबाबत सा.प्र.वि. - १६ - ब यांनी दिनांक २९/१२/२०१७ च्या पत्रान्व्ये दिलेल्या सूचनांनुसार श्रीमती मुळे यांना तदर्थ पदोन्नती देण्यात येत आहे.
२) उपसंचालक या संवर्गातील पदोन्नतीच्या कोटयातील प्रतिनियुक्तीमुळे रिक्त झालेल्या पदावर देण्यात आलेली तदर्थ पदोन्नती ही ११ महिने किंवा प्रतिनियुक्तीवरील उमेदवार परत येतील यापैकी जे आधी घडेल तोपर्यत राहील. प्रतिनियुक्तीवरील विभागात रुजू होण्यासाठी दाखल झालेल्या दिनांकास श्रीमती मुळे यांची पदोन्नती आपोआप संपुष्टात येईल.
सदर तदर्थ पदोन्नती तात्पुरत्या स्वरुपाची असून सदर पदावर श्रीमती मुळे यांना कायमस्वरुपी धारणाधिकार राहणार नाही तसेच श्रीमती मुळे यांची पदोन्नती ११ महिन्यांचा कालावधी संपल्यानंतर मुदतवाढीच्या आदेशाशिवाय पुढे चालू ठेवता येणार नाही.
३) सदरच्या तदर्थ पदोन्नतीमुळे श्रीमती मुळे यांना नियमित पदोन्नतीचे म्हणजेच ज्येष्ठतेचे वा अन्य कोणतेही हक्क प्राप्त होणार नाहीत.
# Page 2
शासन आदेश क्रमांक: मावज २०२०/प्र.क्र.४९/का.३४अ,
४) महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ मधील नियम ४०, परिशिष्ट-२, अट क्र. १८ नुसार प्रतिनियुक्तीवर कार्यरत असलेल्या श्रीमती मुळे यांना या आदेशाच्या दिनांकापासून उपसंचालक (माहिती) या पदावर तात्पुरत्या स्वरुपात प्रपत्र बढती (पदोन्नती) देण्यात येत आहे.
सदर तरतूदीनुसार प्रपत्र बढतीचा कालावधी हा आदेशाच्या दिनांकापासून ६ महिन्याचा किंवा मूळ विभागात पुन्हा रुजू होईपर्यत यापैकी जे अगोदर घडेल, तोपर्यंत राहील त्यानंतर त्यांनी त्यांच्या मूळ विभागातील विभागीय संवर्ग वाटप नियम, २०१५ नुसार उप संचालक या पदावर हजर होणे आवश्यक आहे.
५) प्रतिनियुक्तीवर कार्यरत असलेल्या श्रीमती मुळे या विभागामध्ये हजर झाल्यानंतर त्यांची पदस्थापना करताना महाराष्ट्र शासकीय गट अ व गट ब (राजपत्रित व अराजपत्रित) पदांवर सरळसेवेने व पदोन्नतीने नियुक्तीसाठी महसूली विभाग वाटप नियम, २०१५ नुसार कार्यवाही करण्यात येईल. याकरीता त्यांनी ८ दिवसांत याबाबतचा विकल्प शासनास सादर करावा.