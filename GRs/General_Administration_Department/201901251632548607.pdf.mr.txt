# Page 1
महाराष्ट्र लोकसेवा आयोगाच्या कार्यालयाकरिता सी.बी.डी बेलापूर येथील नियोजित मंजूर भूखंडावर इमारत बांधकामाच्या अनुषंगाने भूविकास व सर्वेक्षणाच्या कामास प्रशासकीय मंजूरी देणे.
महाराष्ट्र शासन
सामान्य प्रशासन विभाग
शासन निर्णय क्रमांकः मलोआ १११८/प्र.क्र.३२७/का.०८
हुतात्मा राजगुरू चौक, मादाम कामा मार्ग,
मंत्रालय, विस्तार, मुंबई ४०० ०३२.
दिनांक : २५ जानेवारी, २०१९
वाचा : १) शासन निर्णय क्रमांक : साबांज-२०१५/प्र.क्र.१५२/मिव्य-१ दिनांक ८ ऑगस्ट, २०१८ व दिनांक ४ डिसेंबर,२०१८ २) महाराष्ट्र लोकसेवा आयोगाचे पत्र क्र. सीबीडी-०११८/सीआर-०१/२०१८/पाच, दिनांक १६ ऑक्टोबर, २०१८ व दिनांक ७ डिसेंबर, २०१८
प्रस्तावना
महाराष्ट्र लोकसेवा आयोगाच्या कार्यालयासाठी सी. बी. डी. बेलापूर, नवी मुंबई येथील कोकण भवन शेजारील प्लॉट क्र.७ सेक्टर १० येथील १०,००० चौ.मी. भूखंडापैकी मेट्रो प्रकल्पासाठी देण्यात आलेला २००० चौ.मी. भूखंड वगळता उर्वरित भूखंड, संदर्भ क्र. १ मधील शासन निर्णयानुसार कायमस्वरुपी हस्तांतरित करण्यात आला आहे. सदर भूखंड ताब्यात घेताना भूखंडाचे सिमांकन करणे आवश्यक आहे. भूखंडावरील झाडे-झुडपे / गवत काढणे व सपाटीकरण करणे, टोपोग्राफी सर्वे करणे, जिओटेक्नीकल सर्वे करणे, भूखंडावार ट्रायल बोअर घेणे इ. स्वरूपाच्या कामाकरिता कार्यकारी अभियंता, सार्वजनिक बांधकाम विभाग, पनवेल यांनी सन २०१८-१९ च्या सुधारित दर सूचीच्या आधारे रू.१४,८९,७१५/- इतक्या रकमेचे अंदाजपत्रक सादर केले आहे शासन निर्णय :
महाराष्ट्र लोकसेवा आयोगाच्या कार्यालयाकरिता इमारत बांधकामाच्या अनुषंगाने भूविकास व सर्वेक्षणाच्या कामासाठी रू.१४,८९,७१५/- (चौदा लाख एकोणनव्वद हजार सातशे पंधरा फक्त) इतक्या रकमेच्या खर्चास शासन निर्णय वित्त विभाग क्रमांक विअप्र २०१३/प्र.क्र.३०/२०१३/विनियम, भाग-२ दिनांक १७ एप्रिल, २०१५ मधील वित्तीय अधिकार नियम पुस्तिका १९७८ भाग १ उपविभाग ५ नियम क्रमांक १३४ नुसार प्रशासनिक विभागास प्रदान करण्यात आलेल्या वित्तीय प्राधिकारानुसार व सार्वजनिक बांधकाम विभाग अनौपचारिक क्रमांक २ / ईमा- ३ दिनांक ५.१.२०१९ अन्वये दिलेली मान्यता विचारात घेवून खालील अटींच्या अधीन राहून मंजूरी देण्यात येत आहे:
१. सदर कामाची सुरूवात सन २०१८-१९ या आर्थिक वर्षापासून सुरू करून सदर बाबीवरील खर्च या वित्तीय वर्षातच करावा.
# Page 2
शासन निर्णय क्रमांकः मलोआ १११८/प्र.क्र.३२७/का.०८
२. वरीलप्रमाणे प्रशासकीय मान्यता प्राप्त झालेल्या कामासाठी निधी प्राप्त झाल्यानंतर महाराष्ट्र लोकसेवा आयोगाच्या कार्यालयाकरिता इमारत बांधकामाच्या अनुषंगाने सदर भूखंडावर भूविकास व सर्वेक्षणाचे काम तातडीने सुरू करून विहित मुदतीत पूर्ण करावे.
३. वरील काम सार्वजनिक बांधकाम विभागाकडूनच करून घेण्यात यावे. काम पूर्ण होताच याबाबतचे उपयोगिता प्रमाणपत्र शासनास सादर करण्याची दक्षता महाराष्ट्र लोकसेवा आयोगाने घ्यावी.
४. उपरोक्त कामासाठी विलंब अथवा इतर कोणत्याही कारणान्वये वाढीव खर्च होणार नाही याबाबत दक्षता घ्यावी.
२. सदर कामासाठी येणारा खर्च हा 'मागणी क्र. ए-३, २०५१ लोकसेवा आयोग, ( १०२ )राज्य लोकसेवा आयोग, (००)(०१) महाराष्ट्र लोकसेवा आयोग अनिवार्य (२०५१ ००१३) १३- कार्यालयीन खर्च' या अंतर्गत सन २०१८-१९ या वित्तीय वर्षाकरिता मंजूर अनुदानातून भागविण्यात यावा.