# Page 1
कक्ष अधिकारी पदावर पदोन्नतीसाठी पात्र सहायक कक्ष अधिकारी यांची दिनांक ०१.०१.२०२० रोजीची तात्पुरती अतिरिक्त ज्येष्ठतासूची.
महाराष्ट्र शासन
सामान्य प्रशासन विभाग
शासन परिपत्रक क्रमांकः कअनि-११२१/प्र.क्र.१९/१४-ब
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: २२ एप्रिल, २०२१.
वाचा : १) शासन अधिसूचना, सामान्य प्रशासन विभाग क्र. सीसीएस २८८६/२२/८६/१४-ब, दि.११ मार्च १९९१ २) शासन निर्णय, सामान्य प्रशासन विभाग, क्र.एसआरव्ही - २०११/प्र.क्र.२८४/१२ दिनांक २१ ऑक्टोबर, २०११.
३) शासन परिपत्रक, सामान्य प्रशासन विभाग, क्र. कअनि-१११९/प्र.क्र.५३/१४-ब, दिनांक १० डिसेंबर, २०१९
शासन परिपत्रक :
१) संदर्भाधीन क्र.१ येथील शासन अधिसूचनेतील नियम २ (ड) अनुसार कक्ष अधिकारी पदावर पदोन्नतीसाठी पात्र सहायक कक्ष अधिकारी यांची सामायिक जेष्ठतासूची तयार करणे आवश्यक आहे.
त्यानुसार संदर्भ क्र.३ येथील शासन परिपत्रकान्वये दिनांक ०१.०१.२०१९ रोजीची कक्ष अधिकारी पदावर पदोन्नतीसाठी पात्र सहायक कक्ष अधिकारी यांची अंतरिम सामायिक ज्येष्ठतासूची प्रसिध्द करण्यात आली आहे.
२) संदर्भाधीन क्र.२ येथील शासन निर्णयातील तरतुदीनुसार दिनांक ०१.०१.२०२० पर्यन्त जे सहायक कक्ष अधिकारी सातत्याने सहायक कक्ष अधिकारी पदावर गुणोत्तरानुसार (ज्या सहायक कक्ष अधिकारी यांनी त्यांची मूळ ज्येष्ठता गमाविली असेल त्यांच्या बाबतीत त्यांना मिळत असलेल्या ज्येष्ठतेच्या सुधारित दिनांकापासून) ५ वर्षापेक्षा अधिक काळ नियमित नेमणूक/पदोन्नतीने काम करीत आहेत व ज्यांनी कक्ष अधिकारी पदावरील पदोन्नतीसाठी विहित केलेली विभागीय परीक्षा उत्तीर्ण
केलेली आहे किंवा ज्यांना सदर परीक्षा उत्तीर्ण होण्यापासून सूट देण्यात आलेली आहे, अशा पात्र सहायक कक्ष अधिकारी यांची दिनांक ०१.०१.२०२० रोजीची तात्पुरती अतिरिक्त ज्येष्ठतासूची तयार करण्यात आली असून ती या परिपत्रकासोबत जोडली आहे.
३) सहायक कक्ष अधिकारी संवर्गाच्या सेवाप्रवेश नियमानुसार ३०% जागांवर पदोन्नती कोट्यातून पात्र लिपिक-टंकलेखकांना सहायक कक्ष अधिकारी पदावर पदोन्नती देण्यात येते. त्यानुसार लिपिक टंकलेखकांना सहायक कक्ष अधिकारी पदावर नियमित पदोन्नती देण्याची कार्यवाही सुरू आहे.
लिपिक-टंकलेखकांना सहायक कक्ष अधिकारी पदावर नियमित पदोन्नती देण्याची कार्यवाही जस
जशी पूर्ण करण्यात येईल, त्यानुसार पदोन्नत कोट्यातील सहायक कक्ष अधिकारी यांचा ज्येष्ठता सूचीत उचित स्थानी समावेश करण्यात येईल.
# Page 2
शासन परिपत्रक क्रमांकः कअनि-११२१/प्र.क्र.१९/१४-ब, दिनांक २२ एप्रिल, २०२१
४) दिनांक ०१.०१.२०२० च्या ज्येष्ठता यादीत समाविष्ट होणाऱ्या सोबत जोडलेल्या यादीतील अ.क्र.१ ते २८ येथील सहायक कक्ष अधिकारी यांचा दिनांक ०१.०१.२०१९ रोजीच्या अंतरिम सामायिक ज्येष्ठतासूचीतील ज्येष्ठता क्रमांकानुसार त्या- त्या ठिकाणी समावेश होईल तसेच अ.क्र. २९ ते ८७ येथील सहायक कक्ष अधिकारी यांचा दिनांक १.१.२०१९ च्या ज्येष्ठता यादीतील शेवटच्या ज्येष्ठता क्रमांकानंतर (ज्ये.क्र. ७६० नंतर) समावेश होईल. ज्येष्ठता गमाविलेल्या ज्या सहायक कक्ष अधिकाऱ्यांची ज्येष्ठता सध्या निश्चित करणे शक्य नाही अशा सहायक कक्ष अधिकाऱ्यांची नावे ज्येष्ठतासूचीच्या खाली स्वतंत्र तक्त्यात दर्शविण्यात आलेली आहेत. सदर सहायक कक्ष अधिकाऱ्यांची ज्येष्ठता निश्चित झाल्यानंतर त्यांच्या नावाचा समावेश त्यांच्या ज्येष्ठतेनुसार त्या-त्या वर्षाच्या ज्येष्ठतासूचीत करण्यात येईल.
५) सर्व मंत्रालयीन विभागांना विनंती करण्यात येते की, सदर परिपत्रक सर्व संबंधितांच्या निदर्शनास आणावे व तसे कळविल्याबाबत त्यांची स्वाक्षरी घेतलेली प्रत अभिलेखात ठेवावी. सदर ज्येष्ठतासूचीत काही वास्तविक चुका अथवा त्रुटी राहिल्या असतील तर त्याबाबत संबंधितांनी दिनांक ०७ मे, २०२१ पर्यंत आपल्या विभागास निवेदन सादर करावे त्या दिनांकानंतर प्राप्त झालेल्या आक्षेपांचा विचार
केला जाणार नाही अशा सूचना त्यांना द्याव्यात. त्याप्रमाणे दिनांक ०७ मे, २०२१ पर्यंत प्राप्त झालेल्या निवेदनातील वस्तुस्थिती संबंधित विभागांनी संबंधितांचे सेवापुस्तक व अन्य उपलब्ध अभिलेखावरून तपासून विभागाच्या अभिप्रायासह सामान्य प्रशासन विभागाला दिनांक १२ मे, २०२१ पर्यंत कळवाव्यात, म्हणजे त्याची पडताळणी करुन ज्येष्ठतासूचीत आवश्यक ते बदल करणे शक्य होईल.
दिनांक १२ मे, २०२१ पर्यंत कोणतीही माहिती न आल्यास विभागातील संबंधितांचा काहीही आक्षेप नाही, असे गृहीत धरुन ज्येष्ठता सूची अंतिम करण्यात येईल याची कृपया नोंद घ्यावी.
६) सदरहू कक्ष अधिकारी पदावर पदोन्नतीसाठी पात्र सहायक कक्ष अधिकारी यांची दिनांक ०१.०१.२०२० रोजीची तात्पुरती अतिरिक्त सामायिक ज्येष्ठता सूची, मा. उच्च न्यायालयाने याचिका क्रमांक २७९७/२०१५ वर दिलेल्या न्यायनिर्णयानुसार तसेच, या संदर्भात मा. सर्वोच्च न्यायालयात दाखल केलेल्या विशेष अनुज्ञा याचिका क्रमांक २८३०६/२०१७ च्या अधीन राहून प्रसिध्द करण्यात येत आहे.
७) सदर ज्येष्ठतासूची मा. महाराष्ट्र प्रशासकीय न्यायाधिकरण, मुंबई येथे दाखल केलेला मूळ अर्ज क्रमांक ८६२/२०१६ च्या अधीन राहून प्रसिध्द करण्यात येत आहे.
८) सर्व मंत्रालयीन विभागांना विनंती करण्यात येते की, सदर ज्येष्ठतासूचीची प्रत वेबसाईटवरुन प्राप्त करुन घ्यावी. आपल्या विभागातील सर्व संबंधितांना ज्येष्ठतासूचीची प्रत वेबसाईटवरुन उपलब्ध करुन घेण्याबाबत कळवावे.
पृष्ठ ३ पैकी २
# Page 3
शासन परिपत्रक क्रमांकः कअनि-११२१/प्र.क्र.१९/१४-ब, दिनांक २२ एप्रिल, २०२१
# Page 4
# Page 5
# Page 6
# Page 7