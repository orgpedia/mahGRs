# Page 1
महात्मा ज्योतिबा फुले चित्रपट निर्मितीसाठी मुदतवाढ देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांकः मावज-२०२०/प्र.क्र.५७ / कार्या- ३४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक: १४ सप्टेंबर, २०२२
वाचा : १. सामान्य प्रशासन विभाग,शासन निर्णय क्र.मावज २०१८/प्र.क्र.२९६/३४, दिनांक १३ नोव्हेंबर, २०१८ २. सामान्य प्रशासन विभाग,पत्र क्र.मावज-२०२०/प्र.क्र.५७/का.३४ दिनांक २० ऑगस्ट,२०२० ३. सामान्य प्रशासन विभाग,शासन निर्णय क्र.मावज २०२१/प्र.क्र.११७/३४, दिनांक १२ मे २०२१ ४. सामान्य प्रशासन विभाग, शासन निर्णय क्र. पूरक -२०२१/प्र.क्र.१४५/३४, दिनांक ०६ डिसेंबर, २०२१ प्रस्तावना : महात्मा ज्योतिबा फुले यांच्या जीवनकार्यावर आधारित पूर्ण लांबीचा चित्रपट निर्माण करण्याचा निर्णय दि.१४.०२.२०१८ रोजी झालेल्या मंत्रिमंडळाच्या बैठकीत घेण्यात आला होता.
त्यानुसार संदर्भाकिंत क्रमांक १ च्या शासन निर्णयान्वये चित्रपटनिर्मिती करण्यास शासन मंजूरी देण्यात आली होती. सदर चित्रपट पूर्ण करण्यासाठी खुल्या बाजारातून ई-निविदा राबवून मे.इलोक्योन्स प्रा.लि.या संस्थांची नियुक्ती करण्यात आली. या संस्थेमार्फत चित्रपटाच्या संहिता लेखनाचे काम पूर्ण करण्यात आले त्यानुषंगाने संदर्भाकिंत क्र. ३ च्या शासन निर्णयान्वये गठीत करण्यात आलेल्या तज्ञ समितीने संहिता लेखन समाधानकारक असल्याची सहमती दर्शविली आहे. या चित्रपट निर्मितीच्या कामास गती देण्यासाठी मा.मुख्य सचिव यांच्या स्तरावर बैठक घेण्यात येवून सदर बैठकीमध्ये तयार करण्यात आलेली चित्रपट संहिता, चित्रपट निर्मितीसाठी करावयाची पूर्वतयारी, चित्रपट निर्मिती संस्थेसोबत करण्यात आलेला करार, त्यामध्ये करावयाच्या सुधारणा व करावयाचा पुरवणी करार, चित्रपट निर्मितीसाठी यापूर्वी देण्यात आलेल्या मुदतवाढी, मुदतवाढीचे नियमितीकरण, चित्रपट निर्मितीसाठी निधीची उपलब्धता व चित्रपट निर्मितीसाठी निश्चित करावयाची मुदतवाढ याबाबत सविस्तर आढावा घेवून शिफारशी करण्यात आलेल्या आहेत. त्यानुषंगाने चित्रपट निर्मिती संदर्भात करावयाच्या कार्यवाहीसाठी दिशा निर्देश देण्याची बाब शासनाच्या विचाराधीन होती.
# Page 2
शासन निर्णय क्रमांकः मावज-२०२०/प्र.क्र.५७/कार्या-३४
शासन निर्णय: महात्मा ज्योतिबा फुले चित्रपट निर्मितीबाबत माहिती व जनसंपर्क महासंचालनालयाने खालीलप्रमाणे कार्यवाही करावी. : १. तज्ञ समितीच्या सदस्यांनी चित्रपट निर्मितीमध्ये संहिता समाधानकारक असल्याने चित्रपट निर्मितीची प्रक्रिया सुरु करण्यास सहमती दर्शविली असून त्यानुसार चित्रपट निर्मिती सुरु करण्यात यावी.
२. दि.३०.११.२०१८ रोजी चित्रपटनिर्मिती संस्थेबरोबर केलेला करारनाम्यामध्ये चित्रपट निर्मितीच्या विविध टप्प्यांची कालमर्यादा कालबाह्य झाल्याने याप्रकरणी नव्याने पुरवणी करारनामा करणे आवश्यक आहे. त्यानुषंगाने माहिती व जनसंपर्क महासंचालनालयाने चित्रपट निर्मिती संस्थेबरोबर पुरवणी करारनामा करताना चित्रपट निर्मितीचा प्रत्येक घटक (Deliverable), त्याची कालमर्यादा व आवश्यक निधी याचा अंर्तभाव करावा.
३. चित्रपट निर्मितीकरीता दि.३०.११.२०१८ रोजी केलेल्या करारनाम्यानुसार सप्टेंबर,२०१९ पर्यंत चित्रपट पूर्ण करणे अपेक्षित होते. परंतु तसे झालेले नसून प्रत्यक्षात चित्रपटास पहिली मुदतवाढ दि.२०.०८.२०२० पासून ११ महिन्यांसाठी देण्यात आली. त्यामुळे, आता सप्टेंबर,२०१९ पासून चित्रपट निर्मिती संस्थेसोबत नव्याने पुरवणी करारनामा करेपर्यंत चित्रपट निर्मितीस तांत्रिक दृष्टीने मुदतवाढ देण्यात येत आहे.
४. महात्मा ज्योतिबा फुले यांच्या जीवनकार्यावर आधारित चित्रपट निर्मिती करण्यासाठी यापूर्वी केलेला पुरवणी करारनामा निष्पादीत करण्यात यावा. नवीन पुरवणी करारनाम्याप्रमाणे चित्रपट पूर्ण करण्यासाठी अनुदानाचा पहिला हप्ता वितरित केल्याच्या तारखेपासून ९ महिन्यांची सुधारित मुदत चित्रपट निर्मिती संस्थेस देण्यात येत आहे.
# Page 3