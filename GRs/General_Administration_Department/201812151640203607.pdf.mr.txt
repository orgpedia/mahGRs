# Page 1
बृहन्मुंबईमधील शासकीय इमारतीच्या आवारात जाहिरात फलक लावण्याबाबतच्या मार्गदर्शक सूचना.
महाराष्ट्र शासन
सामान्य प्रशासन विभाग
शासन परिपत्रक क्र. शाकाजा-१११७/प्र.क्र.७९/२०१७/२२,
मंत्रालय, मुंबई-४०० ०३२
दिनांक: १५ डिसेंबर, २०१८
प्रस्तावना:
बृहन्मुंबईतील सार्वजनिक बांधकाम विभागाच्या देखभालीखाली असलेल्या शासकीय इमारतींच्या
तसेच अन्य विभागांच्या अखत्यारीतील शासकीय इमारतींच्या आवारात जाहिरात फलक लावण्याबाबतच्या
मार्गदर्शक सूचना या परिपत्रकाद्वारे निर्गमित करण्यात येत आहेत:
शासन परिपत्रक :
१. बृहन्मुंबईतील सार्वजनिक बांधकाम विभागाच्या देखभालीखाली असलेल्या शासकीय इमारतींच्या
आवारातील मोकळया जागेत जाहिरात फलक लावण्याबाबतची कार्यवाही सार्वजनिक बांधकाम
विभागाच्या शासन परिपत्रक क्र.जाहिनि २००५/ प्र.क्र.३२५/ २०१५/ रस्ते-६, दि.१३.०७.२०१६ मधील
मार्गदर्शक सुचनानुसार निविदा पध्दतीने करण्यात यावी.
२. अन्य विभागांच्या अखत्यारीतील शासकीय इमारतींच्या आवारातील मोकळ्या जागेत जाहिरात
फलक लावावयाचे झाल्यास त्या संबधीत विभागांनी सार्वजनिक बांधकाम विभागाच्या शासन परिपत्रक
क्र. जाहिनि-२००५/प्र.क्र.३२५/२०१५/रस्ते-६, दि. १३.०७.२०१६ मधील मार्गदर्शक सुचनानुसार निविदा
पध्दतीने जाहिरात फलक लावण्याबाबतची कार्यवाही करण्यात यावी.
३. बृहन्मुंबईतील शासकीय इमारतींच्या आवारात जाहिरात फलक लावण्यासाठी परवानगी
देण्याकरीता संबंधित विभागांनी जाहिरात फलक लावण्यासाठीच्या जागेची निश्चिती, तसेच
विभागांमार्फत प्रस्तावित केलेल्या जागेमध्ये जाहिरातीचे फलक किती आकारमानाचे लावता येतील
याची तपासणी सार्वजनिक बांधकाम विभागामार्फत करुन घ्यावी. प्राप्त प्रस्तावातील जागेबाबत जाहिरात
फलक लावण्याकरिता दर निश्चित करतांना त्या परिसरातील MCGM/MMRDA मार्फत लावण्यात
आलेले जाहिरात फलकांचे सद्य:स्थितीत असलेले दर तसेच सद्याचा बाजारभाव व खाजगी जाहीरातींचे
दर यांची तुलना करुन निविदा प्रक्रियेसाठी दर निश्चित करण्याची कार्यवाही करण्यात यावी. निविदा
प्रक्रियेमध्ये उच्चतम दर प्रस्तावित केलेल्या निविदा कारास जाहिरात फलक लावण्यास परवानगी
देण्यात यावी. जाहिरात फलकाचे नियमित भाडे संबंधित संस्थेकडून वसूली करण्याची कार्यवाही
# Page 2
शासन परिपत्रक क्रमांकः शाकाजा-१११७/प्र.क्र.७९/२०१७/२२
संबंधित कार्यकारी अभियंता, सार्वजनिक बांधकाम विभाग यांनी करावी.
४. बृहन्मुंबईतील शासकीय इमारतींच्या आवारात लावण्यात येणाऱ्या जाहिरात फलकासंदर्भात प्राप्त
होणारा महसूल भारतीय संविधानाच्या अनुच्छेद २६६ व २८४ नुसार राज्याच्या एकत्रित निधीमध्ये
(Consolidated fund) जमा करण्यात यावा.
५. जाहिरात फलक लावण्यासाठी संबंधित संस्थेशी २ ते ३ वर्षाच्या कालावधीसाठी करारनामा करण्यात
यावा.
६. बृहन्मुंबईमधील शासकीय इमारतींच्या आवारात जाहिरात फलक लावण्यासाठी आवश्यक असणारी
सर्व ना-हरकत प्रमाणपत्रे जाहिरात फलक लावणाऱ्या संस्थेने (एजन्सी) संबंधित विभाग/बृहन्मुंबई
महानगरपालिका/मुंबई पोलीस/ सार्वजनिक बांधकाम विभाग यांच्याकडून प्राप्त करुन घ्यावीत. त्यानंतर
संबंधित कार्यकारी अभियंता, सार्वजनिक बांधकाम विभाग यांच्याबरोबर आवश्यक तो करारनामा करुन
प्रत्यक्ष जाहिरात फलक लावण्यात यावा.
७. वरील मार्गदर्शक सूचना बृहन्मुंबईमधील शासकीय इमारतींच्या आवारातील केवळ मोकळ्या
जागेमध्ये जाहिरात फलक लावण्याकरीता देण्यात येत आहेत. याबाबतची कार्यवाही सार्वजनिक
बांधकाम विभाग व संबंधित विभागामार्फत करण्यात यावी.
# Page 3