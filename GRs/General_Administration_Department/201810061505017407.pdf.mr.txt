# Page 1
महाराष्ट्र शासन
सामान्य प्रशासन विभाग
क्रमांकः प्रतिनि-२०१७/प्र.क्र.१७०/कार्या.चौदा
हुतात्मा राजगुरू चौक, मादाम कामा रोड,
मंत्रालय, मुंबई-४०० ०३२
दिनांक : ०६ ऑक्टोबर, २०१८
संदर्भ :- १) विधी व न्याय विभाग, शा.नि.क्र.एसव्हीटी/६३०/प्र.क्र.९१/का.१६/दि.१९/०८/२०१४.
२) विधी व न्याय विभाग, शा.नि.क्र.एसव्हीटी- १११५/प्र.क्र.१२०/का.१६/दि.०६/११/२०१५ ३) सामान्य प्रशासन विभाग, शा.आ.क्र.असप-१२१५/प्र.क्र.१२५/१४, दि.१२.०९.२०१६ ४) विधी व न्याय विभाग, शा.नि.क्र.एसव्हीटी-१११७/४२७/प्र.क्र.४१/का.१६/दि.२१/०६/२०१७.
५) सामान्य प्रशासन विभाग, शा.आ.क्र.प्रतिनि-२०१७/प्र.क्र.१७०/का.१४, दि.०२.०१.२०१८ व दि.०३/०३/२०१८ आदेश
श्री. र.म.जाधव, अवर सचिव, गृह विभाग यांची संदर्भाधीन क्र.१ च्या शासन आदेशान्वये उप कार्यकारी अधिकारी, श्री. सिध्दीविनायक गणपती मंदिर न्यास, प्रभादेवी या पदावर १ वर्षाच्या कालावधीकरिता प्रतिनियुक्तीने नियुक्ती करण्यात आली होती. सदर प्रतिनियुक्तीस संदर्भाधीन क्र. २ च्या आदेशान्वये मुदतवाढ देण्यात आली. तद्नंतर, श्री. जाधव, यांची संदर्भाधीन क्र.३ च्या आदेशान्वये अवर सचिव पदावर पदोन्नती होऊन, त्यांना सदरहू प्रतिनियुक्तीच्या पदावर प्रपत्र बढती देण्यात आली. संदर्भ क्र.४ व ५ च्या आदेशान्वये त्यांच्या प्रपत्र बढतीस मुदतवाढ देण्यात आली आहे.
२. आता या आदेशान्वये श्री. र. म. जाधव, अवर सचिव यांच्या सेवा प्रत्यावर्तीत करण्यात येत आहेत.
श्री.र.म.जाधव, अवर सचिव यांची प्रतिनियुक्तीवरुन प्रत्यावर्तनानंतरची पदस्थापना सार्वजनिक आरोग्य विभागात अवर सचिव या पदावर करण्यात येत आहे. या आदेशानुसार श्री. र.म. जाधव, अवर सचिव यांनी सार्वजनिक आरोग्य विभागात तत्काळ हजर व्हावे.