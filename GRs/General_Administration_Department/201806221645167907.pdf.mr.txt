# Page 1
राज्य मुख्य सेवा हक्क आयुक्त/ सेवा हक्क आयुक्त यांच्या कार्यालयासाठी प्रकल्प अंमलबजावणी समितीची (project implementation committee) स्थापना करणेबाबत.
महाराष्ट्र शासन
सामान्य प्रशासन विभाग
शासन निर्णय क्र. संकिर्ण - २०१७ / प्र. क्र. २१२/१८ (र. व का.)
मादाम कामा मार्ग, मंत्रालय, मुंबई ४०० ०३२
दिनांक : २२ जून, २०१८
वाचा: १) शासन निर्णय क्र. सामान्य प्रशासन विभाग क्र. सीओएम-१००१/प्र.क्र. १७४/३९, दिनांक २९.१०.२००१ २) शासन निर्णय क्र. सामान्य प्रशासन विभाग क्र. २१५६/फाईल/डीआयटी/२०१२ दिनांक २१.०९.२०१२
प्रस्तावना : सामान्य प्रशासन विभागाच्या उक्त संदर्भ क्र.१ येथील दिनांक २९.१०.२००१ रोजीच्या शासन निर्णयान्वये शासकीय कामकाजाचे संपूर्ण संगणकीकरण करण्यासाठी ई - प्रशासन धोरण जाहीर करण्यात आले आहे. या मधील परिच्छेद क्र.७ मध्ये संबंधीत प्रशासकीय विभागांनी प्रकल्प अंमलबजावणी समिती स्थापन करण्यासंदर्भात मार्गदर्शक सूचना दिल्या आहेत. तसेच उक्त संदर्भ क्र. २ येथे दिनांक २१.०९.२०१२ रोजीच्या शासन निर्णयान्वये प्रकल्प अंमलबजावणी समितीची रचना व कार्यपध्दती ठरवून देण्यात आली आहे. या तरतुदीनुसार राज्य मुख्य सेवा हक्क आयुक्त कार्यालय / सेवा हक्क आयुक्त कार्यालये यांच्यासाठी प्रकल्प अंमलबजावणी समितीची (project implementation committee) स्थापन करण्याची बाब शासनाच्या विचाराधीन होती.
शासन निर्णय : सामान्य प्रशासन विभागाने उक्त दिनांक २९.१०.२००१ तसेच दिनांक २१.०९.२०१२ रोजीच्या शासन निर्णयान्वये दिलेल्या मार्गदर्शक सूचना/ निर्देश विचारात घेवून राज्य मुख्य सेवा हक्क आयुक्त कार्यालय, मुंबई तसेच सर्व सेवा हक्क आयुक्तांच्या कार्यालयांसाठी खालीलप्रमाणे प्रकल्प अंमलबजावणी समिती गठीत करण्यास मान्यता देण्यात येत आहे.
------------------------------------------------------------------------------------------------------
| अ.क्र. | अधिकाऱ्याचे पदनाम | समितीचे पद |
| १. | अपर मुख्य सचिव/ प्रधान सचिव / सचिव (प्र. सु., र. व का.) | अध्यक्ष |
| २. | सचिव (वित्त) किंवा त्यांचे प्रतिनिधी | सदस्य |
| ३. | सचिव (नियोजन) किंवा त्यांचे प्रतिनिधी | सदस्य |
| 8. | उपसचिव, राज्य मुख्य सेवा हक्क आयुक्त यांचे कार्यालय / राज्य सेवा हक्क आयुक्त यांचे कार्यालय | सदस्य |
| ५. | उपसचिव (र. व का.), सामान्य प्रशासन विभाग, मंत्रालय, मुंबई | सदस्य |
------------------------------------------------------------------------------------------------------
# Page 2
शासन निर्णय क्रमांक: संकिर्ण - २०१७/प्र.क्र.२१२/१८ (र. व का.)
-----------------------------------------------------------------------------------------------------
| ६. | अवर सचिव-२ (माहिती तंत्रज्ञान), मंत्रालय, मुंबई | सदस्य |
| ७. | एन. आय. सी. चे. प्रतिनिधी (आवश्यकतेनुसार) | सदस्य |
| ८. | कक्ष अधिकारी, राज्य मुख्य सेवा हक्क आयुक्त कार्यालय / राज्य सेवा हक्क आयुक्त कार्यालय | सदस्य सचिव |
-----------------------------------------------------------------------------------------------------
२. उपरोक्त समितीची कार्यकक्षा सामान्य प्रशासन विभागाच्या संदर्भाधीन शासन निर्णयातील तरतुदीनुसार राहील. सामान्य प्रशासन विभाग (माहिती व तंत्रज्ञान ) यांनी वेळोवेळी घेतलेल्या निर्णयानुसार तसेच प्रदान केलेल्या अधिकरानुसार प्रकल्प अंमलबजावणी समितीस अधिकार राहतील. समितीने आवश्यकते नुसार वेळोवेळी बैठका घ्याव्यात.
३. वरीलप्रमाणे गठीत करण्यात आलेल्या समितीने प्रकल्पांना मान्यता दिल्यानंतर संगणकीकरण व तदनुषंगिक बाबी म्हणजेच संगणक, सॉफ्टवेअर, हार्डवेअर इत्यादी आवश्यक यंत्रसामुग्री खरेदी तसेच संगणक प्रणालींचे विकसन (Software Development), संदर्भाधीन शासन निर्णयानुसार व वेळोवेळी निर्गमित होणाऱ्या शासन निर्णयान्वये निश्चित केलेल्या धोरणानुसार करावे.