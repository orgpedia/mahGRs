# Page 1
माहिती व जनसंपर्क महासंचालनालयामार्फत प्रकाशित करण्यात येणारे “लोकराज्य” ( मराठी ) मासिक खाजगी मुद्रणालयाकडून छपाई करुन घेण्यास मान्यता देणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांकः मावज-२०२० /प्र.क्र.६७/२०२०/कार्या ३४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०८ जुलै, २०२२
वाचा : शासन निर्णय क्रमांक: मावज-२०१९/प्र.क्र.६०/का.३४ दि.०४ जून, २०१९
प्रस्तावना:
माहिती व जनसंपर्क महासंचालनालयामार्फत “लोकराज्य” (मराठी) हे मासिक दरमहा प्रकाशित करण्यात येते. सदर मासिक हे शासनाचे ध्येय धोरण व योजना जनतेपर्यंत पोहचविण्याचे प्रभावी माध्यम आहे. शासकिय मुद्रणालयामध्ये अत्याधुनिक यंत्रसामग्री नसल्यामुळे चार रंगात नवीन आकर्षक स्वरुपात तसेच विहीत कालमर्यादेत मोठया प्रमाणात मासिकांची छपाई शासकीय मुद्रणालयात सद्य:स्थितीत होवू शकत नसल्यामुळे उद्योग, ऊर्जा व कामगार विभागाच्या सहमतीने “लोकराज्य” (मराठी) हे मासिक माहिती व जनसंपर्क महासंचालनालयामार्फत खाजगी मुद्रणालयाकडून मुद्रीत करुन घेण्यात येतात.
उद्योग ऊर्जा व कामगार विभागाने सदर प्रस्तावास यापूर्वी सहमती देताना शासकीय मुद्रणालयाचे आधुनिकीकरण होईपर्यंत ही कार्यपद्धती चालू ठेवण्याबाबत अभिप्राय दिले होते. यास्तव हे मासिक माहिती व जनसंपर्क महासंचालनालयामार्फत खाजगी मुद्रणालयाकडून मुद्रीत करुन घेण्याच्या या कार्यपध्दतीस माहे जुलै, २०२० ते मार्च, २०२२ पर्यंतच्या कालावधीस कार्योत्तर मान्यता तसेच व एप्रिल २०२२ ते मार्च, २०२३ या एक वर्षाच्या कालावधीकरीता मुदतवाढ देण्याची बाब शासनाच्या विचाराधीन होती.
शासन निर्णयः
संदर्भाधीन शासननिर्णयान्वये शासकीय मुद्रणालयात चार रंगी छपाई यंत्रणा उपलब्ध नसल्याने सदर यंत्रणा अद्यावत होईपर्यंत माहे एप्रिल, २०१९ ते मार्च,२०२० या एक वर्षाच्या कालावधीसाठी लोकराज्य (मराठी) या मासिकाची छपाई ई-निविदा मागवून विहित शासन कार्यपद्धतीचा अवलंब करुन खाजगी मुद्रणालयाकडून करुन घेण्यास मान्यता प्रदान करण्यात आली होती. कोविड-१९ च्या संसंर्गजन्य आजारामुळे देशामध्ये मार्च,२०२० पासून लॉकडाऊन जाहिर करण्यात आला त्यामुळे माहे एप्रिल २०२० ते जून २०२० या कालावधीत लोकराज्य (मराठी) मासिकाची छपाई करण्यात आली नाही.
पृष्ठ ३ पैकी १
# Page 2
शासन निर्णय क्रमांकः मावज-२०२० /प्र.क्र.६७/२०२०/कार्या ३४
मात्र, कोविड-१९ संसर्गजन्य आजार नियंत्रित करण्या संदर्भात शासनाने केलेल्या उपाययोजनेची माहिती लोकराज्य (मराठी) मासिकात प्रसिद्ध करण्यात यावी असे निर्दश माहे जून २०२० मध्ये झालेल्या मंत्रिमंडळ बैठकीमध्ये देण्यात आल्यामुळे लोकराज्य (मराठी) मासिकाच्या प्रती मर्यादीत स्वरुपात जुलै २०२० पासून छपाई करण्यात येत आहेत. सदर छपाई माहे जुलै, २०२० ते मार्च, २०२२ पर्यंत खाजगी मुद्रणालयांकडून करुन घेण्यास शासनाची कार्योत्तर मान्यता देण्यात येत आहे.
तसेच, माहे एप्रिल,२०२२ ते मार्च,२०२३ या एक वर्षाच्या कालावधीसाठी लोकराज्य (मराठी) या मासिकाची छपाई ई-निविदा मागवून व विहित शासन कार्यपध्दतीचा अवलंब करुन खाजगी मुद्रणालयाकडून करुन घेण्यास शासनाची मान्यता देण्यात येत आहे.
२. लोकराज्य (मराठी) मासिक छपाईसाठी येणारा खर्च, सामान्य प्रशासन विभाग क्र. ए-६-२२२० माहिती य प्रसिद्धी- ०१, चित्रपट ००१, संचालन व प्रशासन, (००) (०१) प्रसिद्धी संचालक, १६ प्रकाशने संगणक संकेतांक (२२२०००४३) या लेखाशिर्षाखाली सन २०२२-२३ वर्षामध्ये मंजूर अनुदानातून मासिक निधी विवरणपत्रानुसार विहित कार्यपद्धतीचा अवलंब करून भागविण्यात यावा.
३. हा शासन निर्णय उद्योग, उर्जा व कामगार विभागाचा अनौपचारीक संदर्भ क्र.१४/२२ (उदयोग-४) दिनांक २१ जून, २०२२ अन्वये मिळालेल्या सहमतीने निर्गमित करण्यात येत आहे.
# Page 3