# Page 1
एकत्रित परिविक्षाधीन प्रशिक्षण कार्यक्रमाकरिता आर्थिक वर्ष २०१९-२०२० साठी यशदा, पुणे या संस्थेस अनुदान वितरित करण्याबाबत (पहिला हफ्ता)
महाराष्ट्र शासन
सामान्य प्रशासन विभाग
शासन निर्णय क्र. बीयुडी-०७१९/प्र.क्र.१०/सीपीटीपी-अ
मादाम कामा मार्ग, हुतात्मा राजगुरू चौक
मंत्रालय, मुंबई-३२.
दि.०९.०७.२०१९
वाचा :- १) शासन परिपत्रक, वित्त विभाग, क्र. अर्थसं-२०१९/प्र.क्र.४४/अर्थ-३, दि.०१/०४/२०१९.
२) सामान्य प्रशासन विभाग शासन निर्णय क्रमांक टिआरएन-२०१३/प्र.क्र ८४/१३/१२-अ/१८-ब दि. ०८.०८.२०१४.
३) यशदा, पुणे यांचे पत्र क्र.बजेट२०१९-२०/१२/सीपीटीपी प्रशा, दि.२९/०४/२०१९.
४) यशदा, पुणे यांचे पत्र क्र. जा.क्र.१३४/सीपीटीपी-४/पु.प्र/२०१९ दि.०१.०७.२०१९.
प्रस्तावना : सामान्य प्रशासन विभाग शासन निर्णय, दि. २०/०१/२०१४ नुसार शासन सेवेमध्ये सरळसेवेने नियुक्त होणाऱ्या गट-अ व गट-ब मधील विविध संवर्गातील अधिकाऱ्यांसाठी एकत्रित परिविक्षाधीन प्रशिक्षण कार्यक्रम राबविण्याचा शासनाने निर्णय घेतला आहे. त्यानुसार एकत्रित परिविक्षाधीन प्रशिक्षण कार्यक्रम – ४ मधील तुकडीचे पुनर्विलोकन / उजळणी प्रशिक्षण दि. १७.०६.२०१९ ते दि. ३०.०६.२०१९ या कालावधीत यशंवतराव चव्हाण विकास प्रशासन प्रबोधिनी (यशदा), पुणे येथे आयोजित करण्यात आले असून या टप्प्याच्या प्रशिक्षणासाठी झालेला खर्च भागविण्याकरिता यशदा या संस्थेस रु.३३,३२,०००/ (रू. तेहत्तीस लाख बत्तीस हजार फक्त) इतके अनुदान वितरित करण्याची बाब शासनाच्या विचाराधीन होती.
शासन निर्णय : विचारांती, सदर शासन निर्णयान्वये यशंवतराव चव्हाण विकास प्रशासन प्रबोधिनी (यशदा), पुणे या संस्थेस “ए-४, २०७०, इतर प्रशासकीय सेवा ०० -००३ प्रशिक्षण (००) (१२) यशदा, पुणे या संस्थेस एकत्रित परिविक्षाधीन प्रशिक्षण कार्यक्रमासाठी सहायक अनुदान (अनिवार्य ) (२०७० ०८७१) ३१, सहायक अनुदान (वेतनेतर)” या लेखाशीर्षाखाली सन २०१९-२० या आर्थिक वर्षात पहिल्या हफ्त्याप्रित्यर्थ रु.३३,३२,०००/ (रू. तेहत्तीस लाख बत्तीस हजार फक्त) इतका निधी वितरीत करण्यास पुढील अटी व व शर्तींच्या अधीन राहून शासन मान्यता देण्यात येत आहे.
अ) यशंवतराव चव्हाण विकास प्रशासन प्रबोधिनी (यशदा), पुणे या संस्थेने प्रत्यक्ष झालेल्या खर्चाइतकीच रक्कम कोषागारातून आहरित करण्याची दक्षता घ्यावी.
आ) सदरहू मंजूर करण्यात आलेले अनुदान संबंधित कोषागारातून काढून घेतल्यानंतर ती काढण्यात आलेली रक्कम महालेखापाल कार्यालयातील लेख्यात त्याच शीर्षाखाली नोंदली गेली आहे किंवा नाही याची खात्री करुन घ्यावी व त्याबाबतचे प्रमाणपत्र १५ दिवसांच्या आत शासनास सादर करावे.
# Page 2
शासन निर्णय क्रमांकः बीयुडी-०७१९/प्र.क्र.१०/सीपीटीपी-अ
इ) सन २०१९-२०२० या आर्थिक वर्षात केलेल्या खर्चाचा ताळमेळ करण्याची संपूर्ण जबाबदारी संबंधित नियंत्रक अधिकारी तसेच आहरण व संवितरण अधिकारी यांची राहील.
ई) वितरित करण्यात येत असलेल्या अनुदानाचे उपयोगिता प्रमाणपत्र यशदा, पुणे या संस्थेने महालेखापाल, लेखापरीक्षा, महाराष्ट्र १/२, मुंबई/ नागपूर व शासनाला सादर करावे.
२. यशवंतराव चव्हाण विकास प्रशासन प्रबोधिनी (यशदा), पुणे या संस्थेने उपरोक्त अनुदानामधून केलेल्या खर्चाचे स्वतंत्र लेखे व पुस्तके तपासण्याचे अधिकार महालेखापाल, महाराष्ट्र-१/२, मुंबई/नागपूर यांना राहतील व त्याकरिता यशदा त्यांना संपूर्ण सुविधा उपलब्ध करुन देईल.
३. यशवंतराव चव्हाण विकास प्रशासन प्रबोधिनी (यशदा), पुणे या संस्थेचे आहरण व संवितरण अधिकारी यांनी संस्थेस वितरित करण्यात येत असलेल्या अनुदानाची रक्कम रु.३३,३२,०००/ (रू. तेहत्तीस लाख बत्तीस हजार फक्त) आहरित करावी.