# Page 1
लाभार्थ्यांच्या यशकथांवर आधारित निवेदनात्मक ७ दृकश्राव्य चित्रफितींची निर्मितीच्या खर्चास प्रशासकीय व वित्तीय मान्यता देण्याबाबत
महाराष्ट्र शासन
सामान्य प्रशासन विभाग
शासन निर्णय क्रमांकः मावज-२०१९/प्र.क्र.४६/का.३४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक: २२ फेब्रुवारी, २०१९
वाचा :- माहिती व जनसंपर्क महासंचालनालयाचे पत्र क्र. वृत्तचित्र-२०१९/चित्रफित निर्मिती प्रस्ताव/ का.७/१३९५ दि.३१/०१/२०१९
प्रस्तावना: सर्वसामान्य जनतेला शासनाच्या विविध योजना व महत्त्वाकांक्षी प्रकल्प यांची माहिती होण्यासाठी माहिती व जनसंपर्क महासंचालनालयामार्फत विविध योजनांची प्रसिध्दी करण्यात येते त्यानुसार सन २०१८-१९ या आर्थिक वर्षामध्ये शासकीय योजनांची विशेष प्रसिध्दी मोहीमेंतर्गत लाभार्थ्याच्या यशकथांवर आधारित निवेदनात्मक चित्रफिती निर्मिती करण्याची बाब शासनाच्या विचाराधीन होती.
शासन निर्णय: शासकीय योजनांची विशेष प्रसिध्दी मोहीम सन २०१८-१९ (योजनांतर्गत) योजनेंतर्गत लाभार्थ्यांच्या यशकथांवर आधारित निवेदनात्मक ७ दृकश्राव्य चित्रफितींची निर्मिती करण्याकरिता
येणाऱ्या रु. ६९,०६,६६२/- (रुपये एकोणसत्तर लाख सहा हजार सहाशे बासष्ट फक्त) खर्चास या शासन निर्णयान्वये प्रशासकीय व वित्तीय मान्यता देण्यात येत आहे.
२. वरील प्रयोजनासाठी येणारा खर्च “सामान्य प्रशासन विभाग, मागणी क्र.ए-६, २२२०-माहिती व प्रसिध्दी ६० इतर, १०१ जाहिरात व दृक प्रसिध्दी, (००) (०३) शासकीय योजनांची विशेष प्रसिध्दी मोहिम, २६-जाहिरात व प्रसिध्दी (संगणक सांकेतांक २२२० ११७५) (योजनांतर्गत)” या लेखाशिर्षाखाली सन २०१८-१९ या आर्थिक वर्षातील मंजूर अनुदानातून भागविण्यात यावा. सदर खर्च करतांना शासनाचे प्रचलित नियम / आदेश, कार्यपध्दती इ. चा अवलंब करण्यात यावा.
३. हा शासन निर्णय नियोजन विभागाच्या अनौपचारिक संदर्भ क्र.२८८/१४४३, दि.११/०२/२०१९ व वित्त विभागाच्या अनौपचारिक संदर्भ क्र.७९/२०१९/व्यय-४ दि.१८/०२/२०१९ अन्वये प्राप्त सहमतीने निर्गमित करण्यात येत आहे.
# Page 2
शासन निर्णय क्रमांक: मावज-२०१९/प्र.क्र.४६/का.३४