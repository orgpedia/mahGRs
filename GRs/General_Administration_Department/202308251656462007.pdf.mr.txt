# Page 1
सरळसेवा जिल्हा सैनिक कल्याण अधिकारी गट-अ या पदावर महाराष्ट्र लोकसेवा आयोगाने शिफारस केलेल्या उमेदवारांपैकी विहित मुदतीत रुजू न झालेल्या उमेदवाराची नियुक्ती रद्द करण्याबाबत
महाराष्ट्र शासन
सामान्य प्रशासन विभाग
शासन आदेश क्रमांक संकीर्ण-२०२३/प्र.क्र.२२/कार्यासन-२८
मादाम कामा मार्ग, हुतात्मा राजगुरु चौक,
मंत्रालय, मुंबई-४०००३२.
दिनांक : २४ ऑगस्ट, २०२३.
वाचा:- १) उप सचिव,महाराष्ट्र लोकसेवा आयोग, मुंबई यांचे क्रमांक जीडीआर-२४२१/सीआर २२/२०२१/अठ्ठावीस, दि.२९/०६/२०२२ चे पत्र.
२) या विभागाचा आदेश समक्रमांक दि. १५/२/२०२३.
३) सामान्य प्रशासन विभाग शासन परिपत्रक क्रमांक मलोआ-१११९/प्र.क्र.११५/८, दि.२/८/२०१९.
शासन आदेश: सरळसेवा जिल्हा सैनिक कल्याण अधिकारी गट-अ या संवर्गाच्या जाहिरात क्रमांक २५९/२०२१ अन्वये विज्ञापित केलेल्या २२ पदांसाठी महाराष्ट्र लोकसेवा आयोगाने दि.२२/६/२०२२ निकाल रोजी प्रसिध्द केला. सदर निकालानुसार महाराष्ट्र लोकसेवा आयोगाने संदर्भाधीन पत्र क्रमांक १ अन्वये सरळसेवा जिल्हा सैनिक कल्याण अधिकारी गट-अ या पदासाठी ११ उमेदवारांची गुणवत्तेच्या आधारे नियुक्तीसाठी शिफारस केली. त्यानुसार वैद्यकिय तपासणी प्रमाणपत्र व चारित्र्यपूर्व पडताळणी प्रमाणपत्र प्राप्त झालेल्या ११ पैकी १० उमेदवारांना संदर्भाधिन क्रमांक २ च्या आदेशान्वये सैनिक कल्याण विभाग, महाराष्ट्र राज्य,पुणे यांच्या आस्थपनेवरील रिक्त पदांवर तात्पुरती नियुक्ती देण्यात आली आहे. सदर आदेशान्वये उमेदवारांना नियतवाटप केलेल्या पदावर रुजू होण्यास आदेशाच्या दिनांकापासून ३० दिवसांचा कालावधी देण्यात आला होता.
२. संदर्भाधिन क्र.३ येथील दि.२/८/२०१९ च्या शासन परिपत्रकानुसार नियुक्ती आदेशात नमूद केलेल्या ३० दिवसांच्या मुदतीत उमेदवार रुजू न झाल्यास किंवा विहित कालावधीत रुजू होण्यासाठी मुदतवाढ देण्याची विनंती न केल्यास किंवा विहित वाढीव कालावधीत उमेदवार रुजू न झाल्यास नियुक्ती प्राधिकारी यांनी संबंधित उमेदवाराची नियुक्ती रद्द करण्याचे आदेश निर्गमित करण्याची तरतूद करण्यात आलेली आहे.
३. संदर्भाधिन क्रमांक २ च्या आदेशान्वये तात्पुरती नियुक्ती देण्यात आलेले १० पैकी ९ उमेदवार विहित मुदतीत रुजू झाले आहेत. उर्वरित १ उमेदवार मेजर प्रशांत आत्माराम चतूर यांनी मुदतवाढ देण्यासाठी विहित मुदतीत अर्ज सादर केला होता. त्यांनी अर्जात नमूद केलेले कारण तसेच “ महाराष्ट्र नागरी सेवा (ज्येष्ठतेचे विनिमयन) नियमावली, २०२१” मधील तरतुदीनुसार नियतवाटप केलेल्या पदावर रुजू होण्यासाठी त्यांना दोन महिने म्हणजेच दि.१५/५/२०२३ पर्यंत
# Page 2
शासन आदेश क्रमांकः संकीर्ण-२०२३/प्र.क्र.२२/कार्यासन-२८
मुदतवाढ देण्यात आली होती. सदर देण्यात आलेल्या विहित वाढीव मुदतीत मेजर चतूर हे नियतवाटप केलेल्या पदावर रुजू झालेले नाहीत. सबब संदर्भ क्र.१ मधील पत्रात नमुद गुणवत्ता क्र.१० मेजर प्रशांत आत्माराम चतूर (इ.मा.व.) यांची तात्पुरती नियुक्ती या आदेशाद्वारे रद्द करण्यात येत आहे.
सदर शासन आदेश महाराष्ट्र शासनाच्या www.maharadhtra.gov.in या संकेतस्थळावर उपलब्ध करण्यात आले असून त्याचा संकेतांक क्रमांक २०२३०८२५१६५६४६२००७ असा आहे.
सदर आदेश डिजिटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
SUGANDHA
DEEPAK PAWAR
(सुगंधा दि. पवार)
कार्यासन अधिकारी, महाराष्ट्र शासन
प्रति : मेजर प्रशांत आत्माराम चतूर,हा.नं.४३१ शिवणे, मिनाक्षी थिअटरच्या मागे,ता.हवेली, जि.पुणे- ४११०२३.
प्रत : सचिव, महाराष्ट्र लोकसेवा आयोग, नवी मुंबई - ४०० ६१४. (पत्राने) संचालक,सैनिक कल्याण विभाग,पुणे.
कक्ष अधिकारी,(का.१२) सामान्य प्रशासन विभाग, मंत्रालय, मुंबई-३२.
निवडनस्ती
पृष्ठ २ पैकी २