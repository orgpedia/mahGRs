# Page 1
मंत्रालयीन विभागातील लिपिक-टंकलेखकांकरीता सेवाप्रवेशोत्तर परीक्षा - सन २०२२ साठी अर्ज मागविण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक: सेप्रप-१९२२/प्र.क्र.२५/का.१७
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
तारीख: : ३० ऑगस्ट, २०२२.
शासन परिपत्रक महाराष्ट्र शासन दुय्यम मंत्रालय सेवा (निम्नस्तर लिपिक) सेवाप्रवेशोत्तर प्रशिक्षण परीक्षा नियम, दिनांक ६ जून, १९७७ मधील तरतुदीनुसार मंत्रालयीन विभागातील लिपिक व लिपिक टंकलेखकांसाठी सन २०२२ मध्ये आयोजित करावयाच्या सेवाप्रवेशोत्तर प्रशिक्षण परीक्षेसाठी प्रथमच बसण्यास पात्र असलेल्या तसेच यापूर्वी झालेल्या परीक्षेत अनुत्तीर्ण अथवा अनुपस्थित असलेल्या उमेदवारांचे विहित नमुन्यातील अर्ज या परिपत्रकान्वये मागविण्यात येत आहेत.
२. मंत्रालयीन विभागातील लिपिक-टंकलेखकाच्या सेवाप्रवेशोत्तर प्रशिक्षण परीक्षेचा अभ्यासक्रम हा पायाभूत प्रशिक्षणामध्येच अंतर्भूत करण्यात आलेला आहे. त्यामुळे गतवर्षीप्रमाणेच मंत्रालयीन विभागातील लिपिक-टंकलेखकाचे सेवाप्रवेशोत्तर प्रशिक्षण परीक्षेचे प्रशिक्षण राज्य प्रशिक्षण धोरणाअंतर्गत आयोजित करण्यात येणाऱ्या पायाभूत प्रशिक्षणादरम्यान आयोजित करण्यात येणार आहे.
३. लिपिक-टंकलेखक सेवाप्रवेशोत्तर प्रशिक्षण परीक्षा विहीत संधीत व कालावधीत उत्तीर्ण न झाल्यास संबंधीत लिपिक-टंकलेखकाची वेतनवाढ रोखण्याची तसेच ज्येष्ठतेवर परिणाम करण्याची तरतूद “महाराष्ट्र शासन दुय्यम मंत्रालय सेवा (निम्नस्तर लिपिक) सेवाप्रवेशोत्तर प्रशिक्षण परीक्षा नियम, १९७७” या परीक्षा नियमात आहे. त्यामुळे सदरहू प्रशिक्षण गांभीर्यपूर्वक घेण्याबाबत सूचना सर्व संबंधित लिपिक-टंकलेखकांना कटाक्षाने देण्यात याव्यात असे सर्व विभागांना कळविण्यात येत आहे.
४. मंत्रालयीन विभागातील लिपिक-टंकलेखकाचे सेवाप्रवेशोत्तर प्रशिक्षण आणि परीक्षेसाठी सादर करावयाचा विहित नमुन्यातील अर्ज मंत्रालयीन इंट्रानेटवरील “आवेदन पत्र” या शिर्षाखाली उपलब्ध आहे. तरी मंत्रालयीन विभागातील जे लिपिक-टंकलेखक सन २०२२ च्या परीक्षेस पहिल्यांदाच बसण्यास पात्र आहेत अशा लिपिक-टंकलेखकांचे तसेच सदर परीक्षेस यापूर्वी अनुत्तीर्ण अथवा अनुपस्थित असलेल्या लिपिक-टंकलेखकांचे विहित नमुन्यातील अर्ज आस्थापना अधिकाऱ्यांनी प्रमाणित करुन, या विभागाकडे दिनांक ३० सप्टेंबर, २०२२ पर्यंत पाठवावेत. सदर अर्जामध्ये उमेदवाराचा नियुक्ती दिनांक, उमेदवाराचा पायाभूत प्रशिक्षणाचा तपशिल तसेच त्याच्या नियुक्तीचा प्रकार (सरळसेवा/पदोन्नती / अनुकंपा), उमेदवारा मार्फत यापूर्वी देण्यात आलेल्या परीक्षांच्या संधींचा तपशिल इत्यादी माहिती बरोबर असल्याची आस्थापना अधिकाऱ्यांनी खात्री करावी. विहित नमुन्यातील अर्जात उमेदवाराने आपले संपूर्ण नाव, नियुक्ती दिनांक, विभागाचे नाव तसेच भ्रमणध्वनी क्रमांक इत्यादी तपशील अचूक नमूद करावा.
# Page 2
शासन परिपत्रक क्रमांकः सेप्रप-१९२२/प्र.क्र.२५/का.१७
५. सदर परिपत्रक सर्व संबंधित लिपिक-टंकलेखकांच्या (प्रतिनियुक्तीवर/रजेवर असलेल्या लिपिक-टंकलेखकांसह) कृपया त्वरीत लेखी स्वरुपात निदर्शनास आणावे व त्यांची स्वाक्षरी घेऊन आपल्या अभिलेखात जतन करुन ठेवावे. त्याबाबतची संपूर्ण जबाबदारी संबंधित विभागाच्या आस्थापना शाखेची राहील, याची कृपया नोंद घेण्यात यावी.