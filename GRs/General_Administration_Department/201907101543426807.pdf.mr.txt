# Page 1
सचिवालय जिमखाना, मुंबई यांना देण्यात येणा-या सहाय्यक अनुदानात वाढ करण्याबाबत..
महाराष्ट्र शासन
सामान्य प्रशासन विभाग
शासन निर्णय क्रमांकः बियुडी २०१८/४८१/प्र.क्र.२०५/२९
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२,
दिनांक : १० जुलै, २०१९
प्रस्तावना : राज्य शासनाकडून भारतीय लोक प्रशासन संस्था, मंत्रालय, मुंबई तसेच सचिवालय जिमखाना, मुंबई या दोन संस्थांना दरवर्षी सहाय्यक अनुदान देण्यात येते. सदर संस्थांना शासन परिपत्रक, दिनांक २४ मार्च, २००९ व दि. ८ ८ जुलै, २००९ अन्वये अनुक्रमे रु. ५.६० लक्ष व रु. २.४० लक्ष याप्रमाणे एकूण रु. ८.०० लक्ष इतके सहायक अनुदान मंजूर करण्यात आले आहे. तसेच शासन परिपत्रक दिनांक १९ मे, २०१० अन्वये अनुक्रमे रु. ४.०० लक्ष व रु. ८.०० लक्ष याप्रमाणे अनुदान देण्यात येत होते. आता सचिवालय जिमखान्याच्या नुतनीकरणामुळे व कर्मचा-यांना दयाव्या लागणा-या सुविधांमध्ये, पर्यायाने खर्चात वाढ झाल्याने प्रतिवर्ष देण्यात येणा-या रु. ८.०० लक्ष इतक्या सहायक अनुदानात प्रतिवर्ष रु. ५.०० लक्ष इतकी वाढ करुन प्रतिवर्ष रु. १३.०० लक्ष इतके अनुदान मंजूर करण्याबाबतचा प्रस्ताव या विभागास सचिवालय जिमखाना, मुंबई यांनी सादर केला असून त्यास मान्यता देण्याची बाब शासनाच्या विचाराधीन होती.
शासन निर्णय : सचिवालय जिमखाना, मुंबई यांना देण्यात येणा-या प्रतिवर्ष रु. ८.०० लक्ष “सहाय्यक अनुदानात” प्रतिवर्ष रु. ५.०० लक्ष वाढ करुन प्रतिवर्ष एकूण रु. १३.०० लक्ष इतके अनुदान सन २०१९-२० या आर्थिक वर्षापासून मंजूर करण्यास याद्वारे मान्यता देण्यात येत आहे.
२. उपरोक्त वाढीव अनुदान मागणी क्रमांक ए-४, २०७५- संकीर्ण सर्वसाधारण सेवा, ८०० - इतर खर्च, (००)(०१) भारतीय लोक प्रशासन संस्था व इतर संस्थांना सहायक अनुदान (कार्यक्रम) (संकेतांक २०७५ ००६२) ३१ सहायक अनुदाने (वेतनेतर), या लेखाशीर्षाखाली खर्ची टाकण्यात यावा.
३. सदर शासन निर्णय वित्त विभागाच्या मान्यतेने त्यांचा अनौपचारिक संदर्भ क्र. ४७/२०१९-व्यय ४, दिनांक १५/२/२०१९ अनुसार निर्गमित करण्यात येत आहे.
४. प्रस्तुत प्रकरणी अवर सचिव, सामान्य प्रशासन विभाग, कार्यासन-२६ यांना आहरण व संवितरण अधिकारी म्हणून घोषित करण्यात येत असून त्यांनी निधी वितरण करण्याची तसेच महालेखापाल यांच्या लेख्याशी खर्च ताळमेळ घालण्याची कार्यवाही करावी.
# Page 2
शासन निर्णय क्रमांकः बियुडी २०१८/४८१/प्र.क्र.२०५/२९