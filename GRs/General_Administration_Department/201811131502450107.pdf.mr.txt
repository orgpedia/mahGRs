# Page 1
राज्य माहिती आयोग, बृहन्मुंबई खंडपीठ कार्यालयातील प्रतिनियुक्तीस मुदतवाढ देण्याबाबत.
श्री.बा.य.खामकर,उच्चश्रेणी लघुलेखक
महाराष्ट्र शासन
सामान्य प्रशासन विभाग
शासन आदेश क्रमांक: एएससी-१५१८/प्र.क्र.१५९/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १३ नोव्हेंबर, २०१८
वाचा : १) सामान्य प्रशासन विभाग शासन आदेश क्र. एएससी १५१०/प्र.क्र.२१७/१४-अ, दिनांक ०२-०१-२०१४ २) राज्य माहिती आयोग, बृहन्मुंबई खंडपीठ यांचे क्र.मुमाआ-२०१८/प्र.क्र.६३/०१, दिनांक २८-०८-२०१८ चे पत्र.
शासन आदेश
श्री.बा.य.खामकर, उद्योग, ऊर्जा व कामगार विभाग हे दिनांक १०-०४-२०१४ पासून राज्य माहिती
आयोग, नागपूर खंडपीठ येथे प्रतिनियुक्तीने कार्यरत आहेत. त्यांचा प्रतिनियुक्तीचा ४ वर्षाचा कालावधी
दिनांक ०९.०४.२०१८ रोजी पूर्ण झालेला आहे.
२. राज्य माहिती आयोग, बृहन्मुंबई खंडपीठ यांनी संदर्भाधिन क्र. २ येथील दिनांक २८-०८-२०१८ च्या
पत्रान्वये श्री.खामकर यांच्या लघुलेखनाच्या कामाचा प्रदिर्घ अनुभव विचारात घेता त्यांच्या प्रतिनियुक्तीस १
वर्ष मदुतवाढ देण्याची विनंती केली आहे. राज्य माहिती आयोग, बृहन्मुंबई यांचे श्री.खामकर यांच्याबाबत
प्रतिनियुक्तीस मुदतवाढ देण्याबाबतचे दिलेले कारण विचारात घेता श्री. खामकर यांना ५ व्या वर्षी
प्रतिनियुक्तीस मुदतवाढ द्यावयाची आहे.
३. सामान्य प्रशासन विभाग, शासन निर्णय क्रमांक : एसआरव्ही २०११/प्र.क्र.१३७/का.१२, दिनांक
१७.१२.२०१६ अन्वये प्रतिनियुक्तीचे धोरण निश्चित करण्यात आले असून, सन निर्णयास शा.नि.
क्र.एसआरव्ही-२०१६/प्र.क्र.५१०/कार्या-१२, दिनांक १६-०२-२०१८ अन्वये दि.१७-१२-२०१६ च्या शासन
निर्णयातील परि. ५ मध्ये पुढीलप्रमाणे सुधारणा करण्यात आली आहे:
परि.क्र. ५ (अ) (३) :- प्रतिनियुक्ती प्रथमत: ३ वर्षासाठी देण्यात यावी व संबंधित अधिकाऱ्याची इच्छुकता व संवर्ग
नियंत्रण विभागाचे सहमतीने हा कालावधी चौथ्या वर्षाकरिता वाढविण्यात यावा. परंतु चार वर्षांचा
प्रतिनियुक्तीचा कालावधी पूर्ण झाल्यानंतर आणखी एक वर्षासाठी म्हणजेच ५ व्या वर्षासाठी मुदतवाढ
द्यावयाची झाल्यास मा. मुख्यमंत्री यांची विनिर्दिष्टपणे मान्यता घेण्यात यावी. ५ वर्षाचा कालावधी संपल्यानंतर
कोणत्याही परिस्थितीत मुदतवाढ अनुज्ञेय राहणार नाही.
# Page 2
शासन आदेश क्रमांकः एएससी-१५१८/प्र.क्र.१५९/१४-अ
४. उपरोक्त परि.३ मधील शासन निर्णयातील तरतुदीस अनुसरुन ५ व्या वर्षी श्री.खामकर यांच्या
प्रतिनियुक्तीस १ वर्षासाठी मुदतवाढ देण्याबाबतची विनंती शासन स्तरावर मान्य करण्यात आली आहे. तेव्हा
या आदेशान्वये श्री.खामकर यांच्या प्रतिनियुक्तीस (दिनांक ०९-०४-२०१९) पर्यंत एक वर्ष मुदतवाढ देण्यात
येत आहे.
५. प्रतिनियुक्ती संदर्भात सर्व अटी व शर्ती या विभागाचे आदेश क्र. एएससी १५१०/प्र.क्र.२१७/१४-अ,
दिनांक २०-०१-२०१४ मध्ये नमूद केल्याप्रमाणे असतील. त्यांच्या या प्रतिनियुक्तीस मुदतवाढ अंतिम
स्वरुपाची असून त्यांना या पुढे कोणतीही मुदतवाढ देण्यात येणार नाही. तसेच त्यांना मुदतवाढ देण्याबाबत
प्रस्ताव पुन्हा राज्य माहिती आयोग, नागपूर खंडपीठ यांनी या विभागाकडे सादर करु नये.
६. श्री.बा.य.खामकर, उच्चश्रेणी लघुलेखक हे उद्योग, ऊर्जा व कामगार विभागाच्या आस्थापनेवर
कार्यरत आहेत. त्यामुळे सदर विभाग श्री. खामकर यांचा प्रशासकीय विभाग असल्यामुळे त्यांच्या प्रशासकीय
बाबी प्रशासकीय विभाग व सामान्य प्रशासन विभाग/कार्यासन ६ यांचेमार्फत हाताळण्यात येतील.