# Page 1
वित्तीय अधिकार नियम पुस्तिका १९७८, भाग-२ वित्तीय अधिकारामध्ये सुधारणा करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक सीईआर-२०१८/प्र.क्र.८१/३०
राजशिष्टाचार, ३रा मजला,
मंत्रालय, मुंबई -४०००३२.
दिनांक :- ३० जुलै, २०१८.
वाचा :- सामान्य प्रशासन विभाग, शासन निर्णय क्र. संकीर्ण १०१४/प्र.क्र.१०३/१९-अ, दिनांक २० नोव्हेंबर, २०१५.
प्रस्तावना :
शासनाने संदर्भिय दि.२०.११.२०१५ च्या शासन निर्णयान्वये वित्तीय अधिकार नियम पुस्तिका १९७८, भाग दोन मध्ये सामान्य प्रशासन (खुद्द) व विभागाच्या प्रशासकीय नियंत्रणाखालील विभाग प्रमुख/कार्यालय प्रमुख यांना वित्तीय अधिकार प्रदान करण्यात आलेले आहेत. सदर शासन निर्णया सोबतच्या विवरण पत्र- ब मधील अ.क्र.३,४ व ५ येथील अनुक्रमे प्रजासत्ताक दिन (२६ जानेवारी), महाराष्ट्र दिन (१ मे) व स्वतंत्रता दिन (१५ ऑगस्ट) या प्रत्येक समारंभाच्या आयोजनाच्या खर्चाला मंजूरी देण्याबाबत प्रधान सचिव व राजशिष्टाचार अधिकारी यांना प्रत्येकी रु.२५ लक्ष इतके वित्तिय अधिकार प्रदान करण्यात आलेले आहेत. सदर वित्तिय अधिकार मर्यादेत वाढ करण्याबाबतचा प्रस्ताव शासनाच्या विचाराधीन होता.
शासन निर्णय: प्रजासत्ताक दिन (२६ जानेवारी), महाराष्ट्र दिन (१ मे) व स्वतंत्रता दिन (१५ ऑगस्ट) या प्रत्येक वर्षाच्या समारंभाच्या आयोजनासाठी प्रधान सचिव व मुख्य राजशिष्टाचार अधिकारी यांना प्रत्येक समारंभासाठी रु.२५ लक्ष एवढे वित्तीय अधिकार दिनांक २० नोव्हेंबर, २०१५ च्या शासन निर्णयान्वये प्रदान करण्यात आलेले आहेत. आता प्रत्येक समारंभासाठी प्रतिवर्ष रु.२५ लक्ष वित्तीय मर्यादेऐवजी रु. ७० लक्ष इतकी वित्तीय मर्यादा सुधारण्याचा निर्णय शासनाने घेतला आहे. त्यानुसार सोबत जोडलेल्या विवरण पत्र - ब मधील अनुक्रमांक ३ ते ५ मध्ये सुधारणा करण्यात येत आहे.
२. सदर शासन निर्णय वित्त विभागाच्या मान्यतेने त्यांच्या अनौपचारिक संदर्भ क्रमांक ३१८/२०१८ / विनियम, दिनांक १.६.२०१८ व अनौपचारिक संदर्भ क्रमांक १७४/२०१८/व्यय-४, दिनांक २८.५.२०१८ नुसार निर्गमित करण्यात येत आहे.
# Page 2
# Page 3
# Page 4