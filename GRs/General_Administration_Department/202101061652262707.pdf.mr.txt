# Page 1
महाराष्ट्र लोकसेवा आयोगाबरोबर पत्रव्यवहार करताना अनुसरावयाच्या कार्यपध्दतीबाबतचे सर्वसमावेशक आदेश.
महाराष्ट्र शासन
सामान्य प्रशासन विभाग
शासन शुध्दीपत्रक क्र : मलोआ १११४/प्र.क्र.१५०/८
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२.
दिनांक : ६ जानेवारी, २०२१
वाचा - शासन परिपत्रक क्र : मलोआ १११४/प्र.क्र.१५०/८ दि. ५ जून, २०१८
शासन शुध्दीपत्रक : संदर्भाधीन शासन परिपत्रकातील एकत्रित सर्वसमावेशक सूचनांतील अ.क्र.४ हा वगळण्यात येत असून त्याऐवजी खालीलप्रमाणे सुधारीत अ.क्र.४ वाचण्यात यावा.
“महाराष्ट्र लोकसेवा आयोगाशी पत्रव्यवहार करण्यापूर्वी, प्रकरणपरत्वे सामान्य प्रशासन विभागाच्या संबंधित सेवा कार्यासनाचे अभिप्राय प्राप्त करुन घेण्यात यावेत. त्यानंतर सामान्य प्रशासन विभागाच्या संबंधित सेवा कार्यासनाचे अभिप्राय घेतल्याचे नमूद करुन, महाराष्ट्र लोकसेवा आयोगाशी पत्रव्यवहार करण्यात यावा. आयोगाशी पत्रव्यवहार करताना कोणती दक्षता घ्यावी याबाबत संदर्भाधीन परिपत्रकातील सूचना क्र.१ ते ३ मध्ये सविस्तरपणे मार्गदर्शन करण्यात आले असून त्यानुसार संबंधित प्रशासकीय विभाग त्यांच्या स्तरावरुन आयोगास परस्पर पत्रव्यवहार करण्यास सक्षम आहे. त्यामुळे सदर मार्गदर्शक सूचनांनुसार विभागाने आयोगास पाठविण्यासाठी तयार केलेल्या पत्राचे प्रारुप पुन्हा सामान्य प्रशासन विभागाने तपासण्याची आवश्यकता राहत नाही.
सदर बाब विचारात घेता, प्रशासकीय विलंब व कामाची द्वीरुक्ती टाळण्यासाठी, यापुढे आयोगास पाठवावयाच्या पत्राचे प्रारुप सामान्य प्रशासन विभागास मान्यतेस्तव न पाठविता प्रशासकीय विभागाने त्यांच्या स्तरावरुन आयोगास परस्पर पत्रव्यवहार करावा असे सूचित करण्यात येत आहे.”