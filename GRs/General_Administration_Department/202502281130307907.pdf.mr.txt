# Page 1
शासन स्तरावर दृक परिषदेद्वारे (V.C.)
आयोजित करण्यात येणा-या बैठकांबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक : GAD-३२०३६/१५/२०२५-GAD (Desk १८).
मंत्रालय (विस्तार), मादाम कामा मार्ग, हुतात्मा राजगुरु चौक, मुंबई ४०००३२.
दिनांक: २८ फेब्रुवारी २०२५.
वाचा : शासन परिपत्रक, सामान्य प्रशासन विभाग, क्र.संकीर्ण-२०२१/प्र.क्र.४८/ १८(र.व.का.), दिनांक ०२.०७.२०२१.
शासन परिपत्रक.
राज्य शासनाच्या कारभारात ई-शासन व्यवहार (e-Governance) अधिकाधिक असावा
म्हणून, तसेच, वेळेची बचत आणि तत्परतेने कामे व्हावी यादृष्ट्टीने शासन स्तरावरील क्षेत्रीय विभाग प्रमुखांच्या बैठका दृक परिषदेद्वारे (V.C.) घेण्यात येतात. त्यासंबंधात शासन परिपत्रक,
सामान्य प्रशासन विभाग, क्र.संकीर्ण-२०२१/प्र.क्र.४८/१८(र.व.का.), दिनांक ०२.०७.२०२१,
द्वारे सविस्तर मार्गदर्शक सूचना देण्यात आलेल्या आहेत.
२. सामान्यत: ज्या विषयावर बैठक आयोजित करण्यात आली आहे, त्या विभागाशी
संबंधित विभाग प्रमुखांना बैठकीस निमंत्रित करण्यात येते व ते दृक परिषदेद्वारे सहभागी होत
असतात. बरेचदा अशा बैठकांमध्ये चचेच्या ओघात संबंधित प्रशासकीय विभागाचा अन्य विषय
किंवा अन्य यंत्रणेशी/प्राधिकरणाशी संबंधित विषय उद्भवतो. अशा वेळी त्या विषयाशी संबंधित
विभाग प्रमुख बैठकीस उपस्थित नसल्याने निर्णय घेण्यास अडचण येते.
३. म्हणून, शासन स्तरावर यापुढे दृक परिषदेद्वारे आयोजित करण्यात येणा-या बैठकांच्या
बाबतीत पुढीलप्रमाणे निदेश देण्यात येत आहेत:-
१)मा.मुख्यमंत्री, मा.उपमुख्यमंत्री, मा.मंत्री आणि मा.मुख्य सचिव यांच्या अध्यक्षतेखाली
दृक परिषदेद्वारे आयोजित करण्यात येणाऱ्या बैठकीच्या विषयाशी संबंधित अधिका-
यांच्या बरोबरच संबंधित प्रशासकीय विभागाच्या अधिपत्याखालील सर्व विभाग
प्रमुखांना देखील निमंत्रित करण्यात यावे आणि त्यांनी दृक परिषदेद्वारे सहभागी होणे
अनिवार्य असेल.
२)उदा.:
i)महसूल विभागाच्या विषयावर बैठक असल्यास, त्यामध्ये सर्व विभागीय आयुक्त
आणि सर्व जिल्हाधिकारी यांनी, ज्यांना बैठकीस व्यक्तिश: उपस्थित राहण्याचे
निदेश असतील ते खेरीज करुन, दृक परिषदेद्वारे सहभागी व्हावे.
# Page 2
शासन परिपत्रक क्रमांकः GAD-३२०३६/१५/२०२५-GAD (Desk १८).
ii)गृह विभागाच्या विषयावर बैठक असल्यास, त्यामध्ये सर्व पोलीस महासंचालक,
सर्व अपर पोलीस महासंचालक (विशेषीकृत यंत्रणा), पोलीस आयुक्त,
परिक्षेत्रीय विशेष पोलीस महानिरीक्षक/पोलीस उप महानिरीक्षक आणि सर्व
जिल्हा पोलीस अधीक्षक यांनी, ज्यांना बैठकीस व्यक्तिश: उपस्थित राहण्याचे
निदेश असतील ते खेरीजकरुन, द्दक परिषदेद्वारे सहभागी व्हावे.
३)तसेच, एकापेक्षा जास्त सचिव नियुक्त असतील अशा विभागांच्या बाबतीत बैठकीचा
विषय ज्या सचिवाशी संबंधित असेल त्याबरोबरच प्रशासकीय विभागातील इतर
सचिवांनाही निमंत्रित करण्यात यावे आणि त्यांनी व्यक्तिश: अथवा दृक परिषदेद्वारे
सहभागी व्हावे.
४. वरील सूचनांचे अनुपालन होईल हे पाहणे बैठक आयोजित करणा-या प्रशासकीय
विभागाची जबाबदारी राहील.
५. हे शासन परिपत्रक महाराष्ट्र शासनाच्या www.maharashtra.gov.in या वेबसाईटवर
# Page 3