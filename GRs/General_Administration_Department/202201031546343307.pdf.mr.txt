# Page 1
श्री.स.मु.पाताडे, परिविक्षाधीन कक्ष अधिकारी यांचा परिविक्षाधीन कालावधी समाप्त करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांकः कअस १३१४/प्र.क्र.२५/१४-ब
मंत्रालय, मुंबई - ४०० ०३२
दिनांक : ०३ जानेवारी, २०२२
वाचा : १) शासन निर्णय, सामान्य प्रशासन विभाग, क्रमांक सीसीए १७११/प्र.क्र.१२२/२०११/१४-ब, दिनांक १३ जून, २०१२
प्रस्तावना :
राज्याचे नाव उज्ज्वल केलेल्या अत्युच्च गुणवत्ताधारक खेळाडूंना शासन सेवेत थेट नियुक्तीची कार्यपध्दती शालेय शिक्षण व क्रिडा विभाग, शासन निर्णय, दिनांक ०९.१२.२०१० व २१.०५.२०११ अन्वये विहित करण्यात आली आहे. त्यानुसार शा.नि.सा.प्र.वि. दिनांक १३.०६.२०१२ अन्वये श्री. सतिश मु. पाताडे, लिपिक टंकलेखक, सामान्य प्रशासन विभाग यांची राज्य सेवा गट ब मधील कक्ष अधिकारी पदावर सामान्य प्रशासन विभागात दोन वर्षासाठी परिविक्षाधीन कक्ष अधिकारी म्हणून थेट नियुक्ती देण्यात आली.
२. श्री पाताडे, हे दिनांक १४.०६.२०१२ रोजी सामान्य प्रशासन विभागात कक्ष अधिकारी पदावर रुजू झाले. श्री पाताडे, यांचा परिविक्षा कालावधी दिनांक १३.०६.२०१४ रोजी पूर्ण होणे आवश्यक होते आहे.
तथापि, श्री पाताडे, यांनी दोन वर्षाच्या परिविक्षाधीन कालावधीत विभागीय परीक्षा उत्तीर्ण न केल्याने सा.प्र.वि., शासन निर्णय, दि.३०.०७.२०१४ अन्वये त्यांचा परिविक्षा कालावधी एक वर्षाच्या कालावधीकरिता (दिनांक १३.०६.२०१५ पर्यंत) वाढविण्यात आला. सदर वाढीव कालावधीत देखील श्री पाताडे, विभागीय परीक्षा उत्तीर्ण झालेले नाहीत.
३. श्री. पाताडे, यांनी दिनांक १५.०३.२०१४ च्या अर्जान्वये शासकीय कर्मचाऱ्यांना ४५ वर्षे सेवा पूर्ण केल्यावर परिक्षांमधून सुट मिळते तशी कक्ष अधिकारी सेवा प्रवेश परीक्षा उत्तीर्ण होण्यापासून खास बाब म्हणून सूट देण्यात यावी अशी विनंती केली होती.
४. अत्युच्च गुणवत्ताधारक खेळाडूना थेट नियुक्ती देण्याबाबतच्या प्रचलित कार्यपध्दतीमध्ये सुधारणा करण्याचे तसेच थेट नियुक्ती वेळी ज्या खेळाडूची ४५ वर्षे पूर्ण झालेली आहेत, त्या खेळाडूंच्या बाबतीत विभागीय परीक्षा उत्तीर्ण होण्याची अट शिथिल करण्याच्या तरतुदीसह शालेय शिक्षण व क्रिडा विभागाचे धोरण प्रस्तावित असल्याचे शालेय शिक्षण व क्रिडा विभागाकडून कळविण्यात आल्याने सदर धोरण अंतिम होईपर्यंत श्री पाताडे, यांच्या सेवा सुरु ठेवण्यास सा.प्र.वि., शासन आदेश, दिनांक ०४.०६.२०१५ अन्वये मान्यता देण्यात आली. तथापि, सदर धोरण शालेय शिक्षण व क्रिडा विभागाकडून अंतिम झाले नाही.
यास्तव त्यांचा प्रस्ताव सा.प्र.वि., शासन परिपत्रक, दि.१२.०२.२००१ अन्वये गठीत केलेल्या वरिष्ठ सचिव समितीसमोर सादर करण्यात आला.
# Page 2
शासन निर्णय क्रमांकः कअस १३१४/प्र.क्र.२५/१४-ब, दिनांक ०३.०१.२०२२
५. वरिष्ठ सचिव समितीच्या दिनांक ०५.०१.२०१९ रोजी झालेल्या बैठकीमध्ये वरिष्ठ सचिव समितीने “श्री. पाताडे यांना परीक्षेतून सूट देण्याऐवजी त्यांचे खेळामधील योगदान विचारात घेवून त्यांना सदर परीक्षा उत्तीर्ण होण्यासाठी आणखी एक शेवटची संधी देण्यात यावी” अशी शिफारस केली होती. समितीच्या शिफारशीनुसार श्री.पाताडे यांना विभागीय परीक्षेला बसण्याची विशेष संधी देण्यात आली. त्यानुसार श्री.
पाताडे, यांनी डिसेंबर २०१९ मध्ये आयोजित केलेली कक्ष अधिकारी विभागीय परीक्षा दिली, मात्र सदर परीक्षेत श्री.पाताडे उत्तीर्ण झाले नाहीत.
६. श्री.पाताडे दिनांक ३०.११.२०२१ रोजी नियतवयोमानानुसार सेवानिवृत्त होणार असल्याने श्री.पाताडे यांचा प्रस्ताव वरिष्ठ सचिव समितीसमोर पुनश्च: विचारार्थ ठेवण्यात आला. दिनांक ०३.०५.२०२१ रोजी झालेल्या बैठकीत वरिष्ठ सचिव समितीने, “श्री. पाताडे हे दिनांक ३०.११.२०२१ रोजी शासन सेवेतून नियतवयोमानानुसार सेवानिवृत्त होणार असल्याने, त्यांच्या सेवानिवृत्तीपूर्वीच्या कालावधीत केवळ त्यांच्यासाठी एका विशेष / स्वतंत्र विभागीय परीक्षेचे विशेष बाब म्हणून आयोजन करण्यात यावे” अशी शिफारस केली. सदर शिफारशीनुसार दिनांक २६.०६.२०२१ ते २८.०६.२०२१ या कालावधीत विभागीय परीक्षेचे आयोजन करण्यात आले. सदर परीक्षेचा निकाल दि २०.१०.२०२१ रोजी जाहिर झाला असून श्री.पाताडे सदर परीक्षेत उत्तीर्ण झाले आहेत.
७. श्री.पाताडे यांचा परिविक्षाधिन कालावधी ते विभागीय परीक्षा उत्तीर्ण न झाल्यामुळे संपुष्टात आणण्यात आला नव्हता. ते विभागीय परीक्षा उत्तीर्ण झाले असल्याने व ते परिविक्षाधीन कालावधी समाप्त करण्यासाठीच्या सर्व अटी पूर्ण करीत असल्याने त्याचा परिविक्षाधीन कालावधी ते ज्या दिनांकास विभागीय परीक्षा उत्तीर्ण झाले आहे त्या दिनांकाला समाप्त करण्याची बाब विचाराधीन होती.
शासन निर्णय:
श्री.स.मु.पाताडे, परिविक्षाधीन कक्ष अधिकारी हे विहित कालावधीत विभागीय परीक्षा उत्तीर्ण न झाल्याने त्यांचा परिविक्षाधीन कालावधी संपुष्टात आणण्यात आला नव्हता. वरिष्ठ सचिव समितीने केलेल्या शिफारशीस अनुसरुन विभागीय परीक्षेसाठी त्यांना विशेष संधी देण्यात आली होती. श्री. पाताडे हे दिनांक २०.१०.२०२१ रोजी विशेष संधीमध्ये विभागीय परीक्षा उत्तीर्ण झाले आहेत. तसेच परिविक्षाधीन कालावधी
समाप्त करण्याबाबतच्या इतर अटी पूर्ण करीत आहेत. यास्तव त्यांचा परिविक्षाधीन कालावधी वाढवून विभागीय परीक्षा उत्तीर्ण झाल्याच्या दिनांकास विशेष बाब म्हणून समाप्त करण्यात येत आहे.
--------------------------------------------------------------------------------------------------------------------------
| अ.क्र. | कक्ष अधिकाऱ्याचे नांव व विभाग | परिविक्षा म्हणून सेवेत रुजू झाल्याचा दिनांक | परिविक्षा कालावधी पूर्ण केल्याचा दिनांक |
| १ | २ | ३ | ४ |
| १) | श्री. सतिश मु. पाताडे, संसदीय कार्य विभाग | १४.०६.२०१२ (म.पू.) | २०.१०.२०२१ (म.पू.) |
--------------------------------------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांकः कअस १३१४/प्र.क्र.२५/१४-ब, दिनांक ०३.०१.२०२२