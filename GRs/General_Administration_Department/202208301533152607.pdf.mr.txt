# Page 1
श्री.सुनिल जयवंत जाधव, सहायक कक्ष अधिकारी, उच्च व तंत्र शिक्षण विभाग यांची राज्यसभा सचिवालय, नवी दिल्ली या कार्यालयातील Assistant Legislative/ Committee/Executive/Protocol Officer या पदावर प्रतिनियुक्तीने नियुक्ती करण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांक: एएससी २५२२/प्र.क्र.१६२/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: ३० ऑगस्ट, २०२२
शासन आदेश
राज्यसभा सचिवालय, नवी दिल्ली यांनी दिनांक १९ मार्च, २०२२ रोजीच्या ज्ञापनान्वये त्यांच्या कार्यालयातील Assistant Legislative/Committee/Executive/Protocol Officer हे पद प्रतिनियुक्तीने भरण्यासाठी जाहिरात प्रसिध्द केलेली होती. सदर पद हे राज्य सरकार / केंद्रशासित सरकार/महामंडळ व पीएसयु मधील उमेदवारांमधून भरण्यात येणार आहे.
उच्च व तंत्र शिक्षण विभागाने त्या विभागातील श्री. सुनिल जयवंत जाधव, सहायक कक्ष अधिकारी यांच्या प्रतिनियुक्तीने नियुक्तीच्या अनुषंगाने आवश्यक माहिती प्रमाणित करून दि. १२-०५-२०२२ च्या पत्रान्वये राज्यसभा सचिवालय, नवी दिल्ली यांना सादर केली होती. त्यानुसार उप सचिव, राज्यसभा सचिवालय, नवी दिल्ली यांनी त्यांच्या दि. ०२-०८-२०२२ च्या पत्रान्वये श्री. जाधव यांची राज्यसभा सचिवालय, नवी दिल्ली या कार्यालयातील Assistant Legislative/Committee/Executive/Protocol Officer या पदावर तीन वर्षाच्या कालावधीसाठी प्रतिनियुक्तीने नियुक्ती करण्यात आल्याचे कळविले आहे. सदर प्रस्तावास शासनाची मान्यता घेतली आहे.
श्री. सुनिल जयवंत जाधव, सहायक कक्ष अधिकारी, उच्च व तंत्र शिक्षण विभाग यांची राज्यसभा सचिवालय, नवी दिल्ली या कार्यालयातील Assistant Legislative/ Committee/Executive/Protocol Officer या पदावर प्रथमतः तीन वर्षाच्या कालावधीसाठी खालील अटींच्या अधीन राहून प्रतिनियुक्तीने नियुक्ती करण्यात येत आहे.
(अ) ज्या तारखेला श्री. जाधव शासकीय सेवेतील पदाचा कार्यभार सुपूर्द करतील त्या तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला श्री. जाधव आपल्या शासकीय पदाचा कार्यभार पुन्हा स्वीकारतील त्या तारखेला समाप्त होईल.
(ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन / संवर्ग नियंत्रण अधिकारी/सक्षम प्राधिकारी राखून ठेवतील.
(क) जर त्यांची सेवा स्वीयेत्तर नियोक्त्याला आवश्यक वाटली नाही तर त्यांना मूळ विभागाकडे परत पाठवण्याची मुभा स्वीयेत्तर नियोक्त्याला राहील. मात्र याप्रमाणे परत पाठवण्यापूर्वी स्वीयेत्तर नियोक्त्याने शासनाला/सक्षम प्राधिकाऱ्याला तीन महिन्यांची नोटीस दिली पाहिजे; आणि
# Page 2
शासन आदेश क्रमांक: एएससी २५२२/प्र.क्र.१६२/१४-अ
(ड) श्री. जाधव यांनी मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला/सक्षम प्राधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
३. प्रतिनियुक्तीच्या कालावधीत संबंधित कर्मचाऱ्यांना प्रतिनियुक्ती भत्ता देय असणार नाही.
म.ना.से.(पदग्रहण अवधी, स्वीयेतर सेवा...इ.) नियम १९८१ मधील नियम ४० (परिशिष्ट दोन) व सामान्य प्रशासन विभाग, शासन निर्णय, दिनांक १७-१२-२०१६ मधील तरतुदी विचारात घेऊन उच्च व तंत्र शिक्षण विभागाने प्रतिनियुक्तीच्या अटी व शर्ती याबाबत राज्यसभा सचिवालय, नवी दिल्ली यांच्याशी सल्लामसलत करुन ठरवाव्यात.
४. श्री. जाधव यांच्या बाबतीत उच्च व तंत्र शिक्षण विभाग हे त्यांचे प्रशासकीय विभाग असल्यामुळे श्री. जाधव यांच्या प्रशासकीय बाबी उच्च व तंत्र शिक्षण विभाग व राज्यसभा सचिवालय, नवी दिल्ली यांचेमार्फत हाताळण्यात येतील.
५. श्री. सुनिल जयवंत जाधव, सहायक कक्ष अधिकारी, उच्च व तंत्र शिक्षण विभाग यांना राज्यसभा सचिवालय, नवी दिल्ली या कार्यालयातील Assistant Legislative/ Committee/Executive/Protocol Officer या पदावर प्रतिनियुक्तीने रूजू होण्याकरिता कार्यमुक्त करण्याबाबत उच्च व तंत्र शिक्षण विभागाने कार्यवाही करावी.