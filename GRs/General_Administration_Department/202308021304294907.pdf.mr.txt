# Page 1
महाराष्ट्र शासन
सामान्य प्रशासन विभाग,
मंत्रालयीन सेवा मंत्रालय विस्तार इमारत, दालन क्र.५५७, ५ वा मजला
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दूरध्वनी क्रमांक-०२२-२२७९४२५७ Email ID : Desk14b.gad-mh@gov.in
क्रमांक : कअनि- ११२३/प्र.क्र.६४(भाग-१)/१४-ब दिनांक:- ०२ ऑगस्ट, २०२३
प्रति, सह/उप सचिव (आस्थापना) सर्व मंत्रालयीन विभाग, मंत्रालय, मुंबई-४०० ०३२.
विषय:- राज्य मुख्य लोकसेवा हक्क आयुक्त कार्यालय, मुंबई व राज्य सेवा हक्क आयोग कार्यालयांमधील कक्ष अधिकारी संवर्गातील रिक्त पदे प्रतिनियुक्तीने भरण्यासाठी मंत्रालयीन संवर्गातील कक्ष अधिकारी यांच्याकडून इच्छुकता मागविण्याबाबत.
संदर्भ : १) सा.प्र.वि. शा. नि. क्र. एसआरव्ही-२०११/प्र.क्र.१३७/का.१२, दिनांक १७.१२.२०१६.
२) सा.प्र.वि. शा.नि. क्र. एसआरव्ही-२०१६/प्र.क्र.५१०/का. १२, दिनांक १६.०२.२०१८.
३) सा.प्र.वि.शा.नि.क्र.संकीर्ण-२०१७/प्र.क्र.१२०/कार्या-१४,
दिनांक ३१.०८.२०१७.
महोदय/महोदया,
संदर्भाधिन क्र. १ येथील दिनांक १७.१२.२०१६ च्या शासन निर्णयान्वये प्रतिनियुक्तीचे धोरण निश्चित करण्यात आले असून, संदर्भाधिन क्र.२ येथील दिनांक १६.०२.२०१८ च्या शासन निर्णयान्वये सदर धोरणामध्ये सुधारणा करण्यात आली आहे. तसेच, दिनांक ३१.०८.२०१७ च्या शासन निर्णयान्वये मंत्रालयीन संवर्गातील अधिकारी / कर्मचारी यांच्या प्रतिनियुक्तीबाबत कार्यपध्दती विहित करण्यात आली आहे.
२. सदर कार्यपध्दतीनुसार राज्य मुख्य लोकसेवा हक्क आयुक्त कार्यालय, मुंबई व राज्य
सेवा हक्क आयोग कार्यालयांमधील “कक्ष अधिकारी संवर्गातील पुढील तक्त्यामध्ये नमूद रिक्त
पदे प्रतिनियुक्तीने भरण्यासाठी मंत्रालयीन विभागातील कक्ष अधिकारी संवर्गातील
अधिकाऱ्यांकडून इच्छुकता मागविण्यात येत आहे.
# Page 2
शासन निर्णय क्रमांकः कअनि-११२३/प्र.क्र.६४(भाग-१)/१४-ब
---------------------------------------------------
| अ.क्र. | कार्यालयाचे नांव | रिक्त पदे |
| १ | राज्य मुख्य सेवा हक्क आयुक्त कार्यालय, मुंबई | ०४ |
| २ | राज्य सेवा हक्क आयुक्त कार्यालय, अमरावती | ०१ |
| ३ | राज्य सेवा हक्क आयुक्त कार्यालय, औरंगाबाद | ०१ |
| ४ | राज्य सेवा हक्क आयुक्त कार्यालय, नाशिक | ०१ |
| ५ | राज्य सेवा हक्क आयुक्त कार्यालय, नागपूर | ०१ |
| एकूण रिक्त पदे | ०८ |
---------------------------------------------------
३. उपरोक्त प्रमाणे नमूद रिक्त पदे मंत्रालयीन संवर्गातील कक्ष अधिकाऱ्यांमधून प्रतिनियुक्तीने भरण्याकरिता सदर जाहिरात प्रसिध्द करण्यात येत असल्याने या जाहिरातीस अनुसरुन क्षेत्रिय कार्यालयातील अधिकाऱ्यांनी सदर पदांकरिता या विभागाकडे अर्ज सादर करु नयेत. असे अर्ज सादर करण्यात आल्यास ते विचारात घेतले जाणार नाहीत, तसेच त्याबाबत संबंधितांस काहीही उत्तर कळविण्यात येणार नाही.
४. सामान्य प्रशासन विभाग, शासन निर्णय दिनांक १७.१२.२०१६ च्या शासन निर्णयातील परिच्छेद ५ (अ) ७ मध्ये नमूद केल्यानुसार कक्ष अधिकारी संवर्गातील अधिकाऱ्यांचा परिविक्षा कालावधी समाधानकारकरित्या पूर्ण होऊन त्यानंतर त्यांचा किमान ५ वर्षे सेवा कालावधी पूर्ण झालेला नाही, अशा अधिकाऱ्यांची या विभागाकडे शिफारस करण्यात येऊ नये.
५. उपरोक्त पदासाठी प्रतिनियुक्तीवर जाण्यास इच्छुक असलेल्या मंत्रालयीन संवर्गातील कक्ष अधिकाऱ्यांनी परस्पर या विभागाकडे अर्ज सादर करु नयेत. त्यांनी आपापल्या विभागामार्फत
अर्ज सादर करावेत. परस्पर अर्ज सादर केल्यास त्या अर्जांचा विचार करण्यात येणार नाही व त्याबाबत संबंधितांस काहीही उत्तर कळविण्यात येणार नाही.
६. सर्व संबंधित मंत्रालयीन प्रशासकीय विभागांनी इच्छुक कक्ष अधिकाऱ्यांचे अर्ज प्राप्त झाल्यानंतर संदर्भाधिन शासन निर्णयांमध्ये विहित तरतूदींनुसार अर्जांची छाननी करुन आपल्या विभागाच्या सचिवांच्या मान्यतेने इच्छुक कक्ष अधिकाऱ्यांचा प्रतिनियुक्तीचा प्रस्ताव सोबत जोडलेल्या प्रपत्रातील माहिती व मागील पाच वर्षांच्या परिपूर्ण गोपनीय अहवालांच्या छायांकित प्रतीसह या कार्यासनाकडे दिनांक १७.०८.२०२३ पर्यंत पोहोचतील अशा रीतीने पाठवावा. ( नोंदणी शाखेत पाठवू नये)
पृष्ठ ५ पैकी २
# Page 3
शासन निर्णय क्रमांकः कअनि-११२३/प्र.क्र.६४(भाग-१)/१४-ब
७. एकदा निवड झालेल्या कक्ष अधिकाऱ्यांस त्याचे नांव मागे घेता येणार नाही. तसेच,
आपल्या विभागातून सदर पदावर प्रतिनियुक्तीसाठी जाण्यास कोणीही कक्ष अधिकारी इच्छुक
नसल्यास तसेही कृपया दिनांक १७.०८.२०२३ पर्यंत या विभागास कळविण्यात यावे.
८. सर्व मंत्रालयीन प्रशासकीय विभागांनी सदरचे पत्र त्यांच्या विभागातील सर्व कक्ष
अधिकाऱ्यांच्या निदर्शनास आणावे.
# Page 4
# Page 5