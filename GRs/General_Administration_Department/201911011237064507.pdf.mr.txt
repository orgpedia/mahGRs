# Page 1
राज्यसेवा परीक्षा-२०१७ आणि राज्यसेवा परीक्षा - २०१८ च्या अंतिम निकालाच्या आधारे शिफारसप्राप्त ठरलेल्या गट अ व गट ब मधील उमेदवारांच्या प्रशिक्षणासाठीचा अनुक्रमे एकत्रित परिवीक्षाधीन प्रशिक्षण कार्यक्रम- ५ आणि एकत्रित परिवीक्षाधीन प्रशिक्षण कार्यक्रम- ६ मार्गदर्शक सूचना
महाराष्ट्र शासन
सामान्य प्रशासन विभाग
शासन परिपत्रक क्रमांक : टिआरएन-२०१८ / प्र.क्र. ३५/सीपीटीपी मंत्रालय, मुंबई - ४०० ०३२.
दिनांक : ३१ ऑक्टोबर, २०१९.
वाचा : १. शासन निर्णय सामान्य प्रशासन विभाग क्र. टिआरएन-२०१३/प्र.क्र. ८४/१३/१२-अ, दिनांक २०.१.२०१४ २. शासन निर्णय सामान्य प्रशासन विभाग क्र. टिआरएन ०२१६/प्र.क्र.५८/१७/सीपीटीपी, दिनांक ४ जानेवारी, २०१७ ३. शासन निर्णय सामान्य प्रशासन विभाग क्र. टिआरएन ०५१७/प्र.क्र.३६/ सीपीटीपी, दिनांक २१.०७.२०१७.
४.शासन पत्र सामान्य प्रशासन विभाग़ क्रमांक- टिआरएन-०९२९/प्र.क्र.२९/सीपीटीपी-अ, दिनांक १७.०९.२०१९ ५. शासन पत्र सामान्य प्रशासन विभाग़ क्रमांक टिआरएन-०६१८/प्र.क्र.५१/सीपीटीपी-ब, दिनांक १७.०९.२०१९ ६. शासन पत्र सामान्य प्रशासन विभाग़ क्रमांक- टिआरएन-०९१९/प्र.क्र.३०/सीपीटीपी-अ, दिनांक १७.०९.२०१९ ७. शासन पत्र सामान्य प्रशासन विभाग़ क्रमांक- टिआरएन-०९१९/प्र.क्र.५७/सीपीटीपी-ब, दिनांक १७.०९.२०१९ ८. शासन परिपत्रक सामान्य प्रशासन विभाग क्र. टिआरएन-२०१८/प्र.क्र.३५/सीपीटीपी, दिनांक २५.०९.२०१९
परिपत्रक राज्यसेवा परीक्षा-२०१७ व राज्यसेवा परीक्षा-२०१८ अन्वये निवड झालेल्या उमेदवारांसाठी एकत्रित परिवीक्षाधीन प्रशिक्षण कार्यक्रम (सीपीटीपी) अंतर्गत अनुक्रमे सीपीटीपी-५ आणि सीपीटीपी-६ या दोन तुकड्यांमध्ये यशदा, पुणे व वनामती, नागपूर या प्रशिक्षण संस्थांमध्ये दिनांक ४.१०.२०१९ पासून दोन वर्षांचे प्रशिक्षण सुरू करण्यात आले आहे. सदर प्रशिक्षणाबाबत उपरोक्त वाचा येथील अनुक्रमांक येथील शासन परीपत्रकान्वये मार्गदर्शक सूचना निर्गमित करण्यात आल्या आहेत. या मार्गदर्शक सूचनांच्या परिच्छेद (दोन) मध्ये परिवीक्षाधीन अधिका-यांच्या वेतनाबाबत आणि अधिसंख्य पदांची निर्मिती याबाबत सूचना देण्यात आल्या आहेत. या सूचनांच्या अनुषंगाने संवर्ग निहाय संबंधित विभागांनी या उमेदवारांना ठोक वेतन प्रदान करणे व अधिसंख्य पदांची निर्मिती करणे या संदर्भात विचारणा केली आहे.
त्यानुसार उपरोक्त वाचा येथील अनुक्रमांक ८ येथील परिपत्रकातील परिच्छेद (दोन) मधील मुद्द्यांसंदर्भात खालीलप्रमाणे स्पष्टीकरण करण्यात येत आहे.
# Page 2
शासन परिपत्रक क्रमांकः टिआरएन-२०१८/प्र.क्र. ३५/सीपीटीपी
१. गट-अ संवर्गातील अधिका-यांकरीता प्रति महिना प्रति अधिकारी रु.३०,०००/- याप्रमाणे तसेच गट-ब संवर्गातील अधिकाऱ्यांकरीता प्रति महिना प्रति अधिकारी रु.२०,०००/- याप्रमाणे ठोक वेतन प्रदान करण्यासाठी एकत्रितरित्या अग्रिम निधी संवर्गाशी संबंधित प्रशासकीय विभागांनी प्रशिक्षण संस्थांना उपलब्ध करुन द्यावा. सीपीटीपी-५ या प्रशिक्षण तुकडीसाठी रुजू होणा-या उमेदवारांची कागदपत्र तपासणी दिनांक ३०.०९.२०१९ ते दिनांक १.०२.२०१९ या कालावधीमध्ये तर सीपीटीपी-६ या प्रशिक्षण तुकडीमध्ये रुजू होणा-या उमेदवारांची कागदपत्र तपासणी दिनांक २.१०.२०१९ ते दिनांक ३.१०.२०१९ या कालावधीमध्ये आयोजित करण्यात आली होती. उपरोक्त वाचा येथील अनुक्रमांक ८ येथील शासन परिपत्रकामधील मार्गदर्शक सूचनांमधील (एक) २ च्या अनुषंगाने उक्त तुकड्यांतील उमेदवार ज्या दिवशी कागदपत्र पडताळणीसाठी हजर राहिले आहेत, त्या दिवसापासून ते दिनांक २२.०३.२०२० या कालावधीतील वेतनासाठी अग्रिम निधी संबंधित विभागांनी ग़ट अ संवर्गातील उमेदवारांसाठी यशदा, पुणे आणि गट ब संवर्गातील उमेदवारांसाठी वनामती, नागपूर यांना तात्काळ उपलब्ध करुन द्यावा.”
२. सीपीटीपी-५ आणि सीपीटीपी-६ अंतर्गत दिनांक ४.१०.२०१९ पासून प्रशिक्षण सुरु झाले आहे. या अनुषंगाने सीपीटीपी–५ आणि सीपीटीपी-६ या तुकड्यांमध्ये रुजू होणा-या उमेदवारांसाठी कागदपत्र तपासणीकरीता नेमून दिलेल्या दिनांकापासून अधिसंख्य पदे निर्माण करण्याबाबतचे आदेश प्रत्यक्ष रुजू झालेल्या उमेदवारांची संख्या व दिनांक विचारात घेऊन संबंधित विभागांनी तात्काळ निर्गमित करावेत.