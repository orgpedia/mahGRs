# Page 1
स्वातंत्र्य सैनिक उच्चाधिकार समितीचे सदस्य सचिव (राज्यमंत्री दर्जा) यांना मानधन अदा करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : संकिर्ण-२००६/प्र.क्र.१४३/स्वासैक-१,
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ०५ फेब्रुवारी, २०२०
वाचा : १) सामान्य प्रशासन विभाग शासन निर्णय क्र.संकीर्ण-२००६/प्र.क्र.१४३/स्वासैक-१, दि.८ जानेवारी, २०१९.
२) सामान्य प्रशासन विभाग शासन निर्णय क्र.समिती-१५१४/प्र.क्र.५१/स्वासैक-१,
दि.२८ मे, २०१९.
प्रस्तावना: मा.मुख्यमंत्री महोदय हे अध्यक्ष असलेल्या स्वातंत्र्य सैनिक उच्चाधिकार समितीवर श्री विष्णूपंत शंकरराव धाबेकर यांची संदर्भ क्र. १ च्या शासन निर्णयानुसार सदस्य सचिव (राज्यमंत्री दर्जा) या पदावर नियुक्ती करण्यात आली आहे. त्यांनी सदर पदाचा पदभार दि.२४ जानेवारी, २०१९ पासून स्विकारला आहे. तसेच त्यांना संदर्भ क्र.२ च्या शासन निर्णयानुसार मानधन, भत्ते व इतर सोयी सुविधा उपलब्ध करण्यात येत आहेत.
मा.श्री. धाबेकर, सदस्य सचिव, (राज्यमंत्री दर्जा), यांचे मानधन ०१- वेतन या उद्दिष्टाखाली अदा करणेकरिता त्यांचा सेवार्थ आय डी MGDVSDM३५०१ असा तयार करण्यात आला आहे. तथापि, श्री.विष्णूपंत शंकरराव धाबेकर यांचे मानधन ०१-वेतन या उद्दिष्टाखाली अदा करण्याबाबत तांत्रिक अडचणी येत असल्याने १३ कार्यालयीन खर्च या उद्दिष्टाखाली अदा करणेबाबतची बाब शासनाच्या विचाराधीन होती. त्यानुसार खालील प्रमाणे निर्णय घेण्यात येत आहे.
शासन निर्णय : या शासन निर्णयान्वये श्री विष्णूपंत शंकरराव धाबेकर, रा. दुधगाव, ता.जि. उस्मानाबाद यांनी स्वातंत्र्य सैनिक उच्चाधिकार समितीवरील सदस्य सचिव (राज्यमंत्री दर्जा) या पदाचा पदभार स्विकारल्याच्या दिनांकापासून म्हणजेच दि.२४ जानेवारी, २०१९ पासून संदर्भ क्रमांक २ च्या शासन निर्णयास अनुसरुन मानधन अदा करण्यास मान्यता देण्यात येत आहे.
२. सदरहू खर्च “मागणी क्रमांक : ए-५, २२५१, सचिवालयीन-सामाजिक सेवा, ०९२ - इतर कार्यालये, (००) (०१), स्वातंत्र्य सैनिक उच्चाधिकार समिती (अनिवार्य) (२२५१ ०३२९) १३- कार्यालयीन खर्च” या लेखाशिर्षाखाली सन २०१९-२० या वित्तीय वर्षात मंजूर करण्यात आलेल्या अनुदानातून भागविण्यात यावा.
# Page 2