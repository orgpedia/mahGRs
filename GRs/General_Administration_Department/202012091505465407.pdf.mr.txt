# Page 1
शासकीय परिवहन सेवा, वरळी कार्यालयाकरिता निर्माण केलेल्या “नोंदणी लिपिक, गट-क” या अधिसंख्य पदास मुदतवाढ देणेबाबत
महाराष्ट्र शासन
सामान्य प्रशासन विभाग
शासन निर्णय क्रमांक :- शापसे- ३४२०/३०/प्र.क्र.०४/३१ (शापसे)
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- ८ डिसेंबर, २०२०
संदर्भ :- १) शासन निर्णय समक्रमांक दि.२९.०७.२०२० २) नियंत्रक, शासकीय परिवहन सेवा, वरळी यांचे पत्र क्र. शापसे/प्रशा/२०२०/१९४७, दि.०३.११.२०२०
३) सामान्य प्रशासन विभाग, शासन निर्णय, क्र.बीसीसी-२०२०/प्र.क्र.३०८/१६-ब, दि.२७.११.२०२०
शासन निर्णय -: शासकीय परिवहन सेवा कार्यालयातील श्री. नि. प. केणी, नोंदणी लिपिक, गट-क यांनी अनुसूचित जमातीचे जात वैधता प्रमाणपत्र सादर न केल्याने दि.२१.१२.२०१९ पासून त्यांच्या सेवा अधिसंख्य पदावर वर्ग करण्यासाठी शासकीय परिवहन सेवा कार्यालयात तात्पुरत्या स्वरुपात ११ महिन्यांकरीता किंवा ते सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत यापैकी जे आधी घडेल तोपर्यंत “नोंदणी लिपिक, गट-क” हे एक अधिसंख्य पद निर्माण करण्यास उपरोक्त संदर्भ क्र.१ अन्वये मान्यता देण्यात आली होती.
वरील संदर्भ क्र. ३ नुसार अधिसंख्य पदांवर सेवा वर्ग करण्यात आलेल्या /नियुक्त्या देण्यात आलेले अधिकारी व कर्मचाऱ्यांच्या अधिसंख्य पदांवरील नियुक्त्यांना अधिसंख्य पदावरील ११ महिन्यांचा कालावधी संपुष्टात आल्यानंतर पुढील ११ महिने किंवा ते सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत किंवा अभ्यास गटाच्या शिफारशी शासनास प्राप्त होऊन त्यावर अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्यात आली आहे.
तरी शासकीय परिवहन सेवा, वरळी कार्यालयातील “नोंदणी लिपिक, गट-क” या एका अधिसंख्य पदास आता श्री.नि.प.केणी, नोंदणी लिपिक, गट-क यांचे सेवानिवृत्तीचा दिनांक दि.३१/०७/२०२१ पर्यंत किंवा अभ्यास गटाच्या शिफारशी प्राप्त होऊन त्यावर शासनाचा अंतिम निर्णय होईपर्यंत या पैकी जे आधी घडेल तो पर्यंत मुदतवाढ देण्यात येत आहे.
२. अधिसंख्य पदाच्या वेतनावर होणारा खर्च हा संबंधित अधिकारी / कर्मचारी सध्या ज्या कार्यालयात कार्यरत आहे, त्या कार्यालयाच्या वेतनासंबंधीच्या लेखाशीर्षाखाली खर्ची टाकण्यात यावा आणि संबंधित वित्तीय वर्षाच्या मंजूर अनुदानातून भागविण्यात यावा.
३. सदर शासन निर्णय, सामान्य प्रशासन विभागाच्या क्र.बीसीसी २०१८/प्र.क्र.३०८/१६-ब, दि.२७.११.२०२० रोजीच्या शासन निर्णयातील तरतूदीनुसार निर्गमित करण्यात येत आहे.
# Page 2
शासन निर्णय क्रमांकः शापसे- ३४२०/३०/प्र.क्र.०४/३१ (शापसे)