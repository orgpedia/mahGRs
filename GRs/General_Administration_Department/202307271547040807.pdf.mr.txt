# Page 1
मंत्रालय मुख्य प्रवेशद्वाराजवळ टपाल स्विकारण्यासाठी असलेल्या मध्यवर्ती टपाल केंद्रावर (CRU) व्यवस्थापन व नियंत्रणासाठी प्रकल्प व्यवस्थापन कक्ष (Project Management Unit) सुरु करणेबाबत...
महाराष्ट्र शासन
सामान्य प्रशासन विभाग
शासन निर्णय क्रमांक: संकीर्ण १८२१/प्र.क्र.१९/१८-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: २७ जुलै, २०२३.
वाचा १) शासन परिपत्रक सामान्य प्रशासन विभाग क्रमांकः संकीर्ण २०२३/प्र.क्र.०२/१८ (र.वका.), दिनांक ०२ फेब्रुवारी, २०२३.
२) माहिती व तंत्रज्ञान संचालनालय शासन परिपत्रक क्रमांक: मातंसं २०२२/प्र.क्र.६२/से १/३९, दिनांक २३ फेब्रुवारी, २०२३.
३) शासन निर्णय सामान्य प्रशासन विभाग क्रमांक: संकीर्ण १८२१/प्र.क्र.१९/१८अ, दिनांक १३ एप्रिल, २०२३.
४) सामान्य प्रशासन विभाग क्रमांक: संकीर्ण १८२१/प्र.क्र.१९/१८अ, दिनांक १० जुलै, २०२३ चे पत्र.
५) सामान्य प्रशासन विभाग क्रमांक: संकीर्ण १८२१/प्र.क्र.१९/१८अ, दिनांक १२ जुलै, २०२३ चे पत्र.
प्रस्तावना: सामान्य प्रशासन विभागाच्या दिनांक ०२ फेब्रुवारी, २०२३ रोजीच्या शासन परिपत्रकान्वये मंत्रालयीन विभाग व त्यांच्या अधिपत्याखालील कार्यालयांमध्ये प्राप्त होणा-या टपालांवर तात्काळ कार्यवाही व्हावी व वेळेचा अपव्यय होऊ नये, याकरीता दिनांक ०१ फेब्रुवारी, २०२३ पासून मंत्रालयातील सर्व प्रशासकीय विभागांस तसेच, क्षेत्रिय कार्यालयातील पत्रव्यवहार करताना प्रत्येक टपाल ई ऑफीसच्या माध्यमातून पाठविण्याबाबतची कार्यवाही करण्याबाबत सूचना देण्यात आल्या आहेत. तसेच, माहिती तंत्रज्ञान संचालनालयाच्या दिनांक २३ फेब्रुवारी, २०२३ रोजीच्या परिपत्रकान्वये मंत्रालयीन प्रशासकीय विभागांमधील तसेच, क्षेत्रीय कार्यालयातील शासकीय कामकाजात दिनांक ०१ एप्रिल, २०२३ पासून ई ऑफीस प्रणालीचा वापर प्रभावीपणे करण्यासाठी मानक कार्यपद्धती निश्चित करण्यात आली आहे. त्या अनुषंगाने मंत्रालयात सर्वसामान्य जनतेकडून तसेच, क्षेत्रिय कार्यालयातून येणारे दैनंदिन टपाल स्वीकारण्यासाठी मंत्रालयाचे मुख्य प्रवेशद्वार येथे मध्यवर्ती टपाल केंद्र (C.R.U.) संदर्भाधीन शासन निर्णय सामान्य प्रशासन विभाग दिनांक १३ एप्रिल, २०२३ अन्वये सुरु करण्यात आले आहे. एप्रिल, २०२३ पासून मध्यवर्ती टपाल केंद्रात प्राप्त झालेल्या टपालाचा आढावा घेतला असता, Scanning केलेले टपालाचे प्रमाण हे Physical टपालाच्या तुलनेत फारच कमी आहे. प्रशासनिक विभागाच्या नोंदणी शाखांमध्ये अद्यापही मोठ्या प्रमाणावर प्रत्यक्ष स्वरुपात टपाल प्राप्त होत आहे. त्याचप्रमाणे जिल्हा स्तरावरील
# Page 2
शासन निर्णय क्रमांकः संकीर्ण १८२१/प्र.क्र.१९/१८अ
कार्यालयांचे १००% कामकाज e office द्वारे चालत असताना देखिल टपालाची पोच मिळण्यासाठी जिल्हा कार्यालयातील कर्मचारी मध्यवर्ती टपाल केंद्रामध्ये टपाल पुन्हा जमा करतात. त्यामुळे टपालाची द्विरुक्ती होऊन टपाल संख्येत वाढ झाल्याचे दिसते. तसेच, मध्यवर्ती टपाल केंद्रातील कामाचे पूर्णत: e-office प्रणालीमध्ये काम करताना येणा-या तांत्रिक अडचणींचे तात्काळ निराकरण करण्याची आवश्यकता विचारात घेता, या मध्यवर्ती टपाल केंद्रावर व्यवस्थापन व नियंत्रणासाठी प्रकल्प व्यवस्थापन कक्ष (Project Management Unit) सुरु करण्याची बाब शासनाच्या विचाराधीन होती.
शासन निर्णय: मंत्रालय मुख्य प्रवेशद्वारावर सुरु असलेल्या मध्यवर्ती टपाल केंद्रावर (C.R.U.) व्यवस्थापन व नियंत्रणासाठी प्रकल्प व्यवस्थापन कक्ष (Project Management Unit)स्थापन करण्यात येत आहे. या केंद्राचे व्यवस्थापन व नियंत्रण खालीलप्रमाणे करण्यात यावे: १) प्रकल्प व्यवस्थापन कक्षामध्ये (P.M.U.) एन.आय.सी., माहिती तंत्रज्ञान व सामान्य प्रशासन विभागाच्या अधिका-यांचा समावेश राहील याबाबत दिनांक १२ जुलै, २०२३ च्या पत्रान्वये माहिती व तंत्रज्ञान विभागास कळविण्यात आले होते. त्या अनुषंगाने मध्यवर्ती टपाल केंद्रावर नियंत्रण ठेवण्यासाठी व त्याचे संनियंत्रण करण्यासाठी खालील सदस्यांचे प्रकल्प व्यवस्थापन कक्ष (Project Management Unit) गठीत करण्यात येत आहे :
----------------------------------------------------------------------------------------------
| १ | अपर मुख्य सचिव / प्रधान सचिव / सचिव, सामान्य प्रशासन  |  विभाग, (प्र. सु. र. व. का.) | अध्यक्ष |
| २ | प्रधान सचिव, माहिती तंत्रज्ञान | सह अध्यक्ष |
| ३ | संचालक / सह संचालक, माहिती तंत्रज्ञान | सदस्य सचिव |
| ४ | राज्य सुचना विज्ञान अधिकारी, एन. आय. सी. | सदस्य |
----------------------------------------------------------------------------------------------
(अ) अपर मुख्य सचिव, सामान्य प्रशासन विभाग (प्र.सु.र व का.) यांच्या नियंत्रणाखाली संचालक (माहिती तंत्रज्ञान) व राज्य सुचना विज्ञान अधिकारी (एन.आय.सी.) या कक्षाचे व्यवस्थापन पाहतील.
(ब) मध्यवर्ती टपाल केंद्रातील (C.R.U.) स्कॅनर मशीनवर प्रति युजर न्युनतम १०० इतके टपाल Scan करुन, Diarise करुन ई ऑफीसद्वारे पाठविणे मध्यवर्ती टपाल केंद्रात काम करणा-या प्रत्येक कर्मचा-यास अनिवार्य राहील. संबंधित मंत्रालयीन विभागाच्या नोंदणी शाखा प्रमुख यांनी त्यांच्या कर्मचा-यांकडून वरील लक्षांकाप्रमाणे काम केले जात असल्याची दररोज खातरजमा करावी. मध्यवर्ती टपाल कक्षातील आवक टपालाचे प्रमाण पाहून नोंदणी शाखेतील आवश्यक तेवढे कर्मचारी टपाल Scan व Diarise करण्यासाठी मध्यवर्ती टपाल केंद्रात नेमण्याची जबाबदारी संबंधित विभाग प्रमुखांची असेल. संबंधित विभागाच्या नोंदणी शाखा प्रमुखांनी मध्यवर्ती टपाल केंद्रामध्ये काम करणा-या कर्मचा-याद्वारे प्रतिदिन करण्यात आलेल्या कामाच्या नोंदी ठेवाव्यात व विभागाकडे प्राप्त झालेले टपाल मध्यवर्ती टपाल केंद्रात Scanning साठी
पृष्ठ ५ पैकी २
# Page 3
शासन निर्णय क्रमांकः संकीर्ण १८२१/प्र.क्र.१९/१८अ
प्रलंबित राहणार नाही याची दक्षता घेण्याची जबाबदारी संबंधित विभागाच्या नोंदणी शाखा प्रमुखाची राहील.
(क) मध्यवर्ती टपाल केंद्रात (C.R.U.) प्राप्त झालेल्या टपालाबाबत खालील विवरणपत्रातील अहवाल दरमहा संबंधित विभागाचे उप सचिव / सह सचिव (नोंदणी शाखा) यांचेमार्फत खाली दिलेल्या तक्त्यात स्वाक्षरीसह संचालक, माहिती तंत्रज्ञान यांना सादर करणे बंधनकारक आहे. त्यानुषंगाने संचालक, माहिती तंत्रज्ञान यांनी अपर मुख्य सचिव/ प्रधान सचिव / सचिव, सामान्य प्रशासन विभाग (प्र.सु.र. व का.) यांना महिन्यातील पहिल्या सोमवारी एकत्रित अहवाल सादर करणे बंधनकारक राहील.
विभागाचे नाव महिना:..
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | प्राप्त टपाल | Scan झालेले टपाल | Scan न झालेले टपाल | अभिप्राय / टपाल स्कॅन न होण्याची योग्य कारणे. |
|  | मध्यवर्ती टपाल केंद्रात प्राप्त झालेले टपाल | खुद्द विभागाच्या नोंदणी शाखेत प्राप्त टपाल | मध्यवर्ती टपाल केंद्रात Scan झालेले टपाल | खुद्द विभागाच्या नोंदणी शाखेत Scan झालेले टपाल | मध्यवर्ती टपाल केंद्रात Scan न झालेले टपाल | खुद्द विभागाच्या नोंदणी शाखेत Scan न झालेले टपाल | मध्यवर्ती टपाल केंद्रात टपाल Scan न होण्याची कारणे | खुद्द विभागाच्या नोंदणी शाखेत टपाल Scan न होण्याची कारणे |
| १ |  | ३ | ४ | ५ | ६ | ७ | ८ | ९ |
|  |  |  |  |  |  |  |  |  |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
सह सचिव / उप सचिव, नोंदणी शाखा.
२) मंत्रालयीन विभागांच्या नोंदणी शाखेमार्फत संदर्भाधीन अ.क्र. ३ मधील शासन निर्णयातील परिच्छेद क्रमांक ७ मध्ये नमूद केलेल्या टपालाव्यतिरिक्त इतर टपाल Physically स्विकारण्यात येणार नाही, याची दक्षता घेण्यात यावी. प्राप्त होणारे टपाल हे मध्यवर्ती टपाल केंद्रातच (C.R.U.) स्विकारणे, Scan करणे व Diarise करुन संबंधित विभागांना पाठविणे याबाबत कार्यवाही करण्यात यावी. मध्यवर्ती टपाल केंद्रामध्ये (C.R.U.) स्विकृत टपालाचे Receiving, Scanning आणि Diarise बाबत सुयोग्य व्यवस्थापन करण्याची कार्यवाही माहिती तंत्रज्ञान विभागाने करावी. तसेच, याबाबतचे सर्व संनियत्रण प्रकल्प व्यवस्थापन कक्ष (Project Management Unit) यांनी करावे.
३) मध्यवर्ती टपाल केंद्रासाठी (C.R.U.) टपाल स्विकृतीसाठी कामकाजाची वेळ सायंकाळी ५.३० वाजेपर्यंत वाढविण्यात येत आहे.
४) काही विभागांचे नोंदणी शाखा प्रमुख हे त्यांचेशी संबंधित विभागात प्राप्त झालेले टपाल Scan न करता परस्पर नोंदणी शाखेत पाठविण्याच्या सूचना देत असल्याचे निदर्शनास आले आहे.
पृष्ठ ५ पैकी ३
# Page 4
शासन निर्णय क्रमांकः संकीर्ण १८२१/प्र.क्र.१९/१८अ
यास्तव, ई ऑफीसशिवाय कोणतेही टपाल / नस्ती कोणत्याही विभागात घेतली जाणार नाही यासाठी आवश्यक सूचना संबंधित विभागप्रमुख यांनी त्यांचे नोंदणी शाखेस द्याव्यात.
५) मध्यवर्ती टपाल केंद्रामध्ये (C.R.U.) ग्राम विकास विभाग, सार्वजनिक आरोग्य विभाग, पाणीपुरवठा व स्वच्छता विभाग, वैद्यकीय शिक्षण व औषधी द्रव्ये विभाग यांच्या खिडक्या असल्या तरीही ती कार्यालये मंत्रालय इमारतीव्यतिरिक्त अन्य ठिकाणी कार्यरत असल्याने त्यांनी त्यांचे टपाल स्विकारण्यासाठी मध्यवर्ती टपाल केंद्राप्रमाणे (C.R.U.) संबंधित विभागाने त्यांचे नोंदणी शाखेत स्वतंत्र व्यवस्था करावी. तसेच, उपरोक्त (१) ते (३) येथील तरतुदी या कार्यालयांनाही लागू राहतील.
# Page 5