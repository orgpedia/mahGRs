# Page 1
माहिती तंत्रज्ञान संचालनालयाच्या आस्थापनेवरील ६ अस्थायी पदे दि. दि. २८ फेब्रुवारी, २०२३ पर्यंत पुढे चालू ठेवणेबाबत...
महाराष्ट्र शासन
सामान्य प्रशासन विभाग
शासन निर्णय क्रमांक: मातंसं - २०२२/प्र.क्र.३२ / से-१/३९
मंत्रालय, मुंबई ४०० ०३२
दिनांक- १३ सप्टेंबर, २०२२
संदर्भ: १) शासन निर्णय, सामान्य प्रशासन विभाग क्र- विवि-१९००/प्र.क्र.१७२/२०००/१९-अ, दिनांक १४.०५.२००४.
२) शासन निर्णय, सामान्य प्रशासन विभाग (माहिती तंत्रज्ञान), क्र- मातंसं-२०२२/प्र.क्र.३२/ से- १/३९, दिनांक ३१ मार्च, २०२२.
३) शासन निर्णय, सामान्य प्रशासन (माहिती तंत्रज्ञान विभाग, क्र- मातंसं-२०२२/प्र.क्र.७८/ से-१/३९, दिनांक १२ ऑगस्ट, २०२२.
शासन निर्णय : सामान्य प्रशासन विभाग (खुद्द) व विभागाच्या मंत्रालयीन स्तरावरील कार्यालयातील पदांचा सुधारित आकृतीबंध संदर्भ क्र.१ च्या शासन निर्णयान्वये निर्गमित करण्यात आलेला आहे.
२. सामान्य प्रशासन (माहिती तंत्रज्ञान) विभाग, शासन निर्णय, दिनांक ३१ मार्च, २०२२ अन्वये माहिती तंत्रज्ञान संचालनालयाच्या आस्थापनेवरील विविध संवर्गातील एकूण ६ अस्थायी पदांना दि. ३१ ऑगस्ट, २०२२ पर्यंत मुदतवाढ देण्यात आली आहे.
सामान्य प्रशासन (माहिती तंत्रज्ञान) विभाग, शासन निर्णय दि. १२ ऑगस्ट, २०२२ अन्वये माहिती तंत्रज्ञान संचालनालयाच्या आस्थापनेवरील काही पदे प्रशासकीय कारणास्तव सामान्य प्रशासन विभागाच्या नियंत्रणाखाली वर्ग/समायोजित करण्यात आली आहेत. समायोजित करण्यात आलेल्या पदांसंदर्भात संबंधीत कार्यासनाकडे अनौपचारीक रित्या चौकशी केली असता माहिती तंत्रज्ञान संचालनालयातील वर्ग करण्यात आलेली पदे बैठकी अभावी अद्याप सामान्य प्रशासन विभाग (खुद्द) च्या आकृतीबंधामध्ये समाविष्ठ करण्यात आलेली नाहीत. सबब, सदर अस्थायी पदे पुढे चालु ठेवण्याच्या दृष्टीने मुदतवाढ देणे गरजेचे असल्याने माहिती तंत्रज्ञान संचालनालयामार्फतच अस्थायी पदांना मुदतवाढ देणे आवश्यक आहे. उपरोक्त नमूद अस्थायी पदे सामान्य प्रशासन विभाग(खुद्द) च्या आकृतीबंधात समाविष्ट झाल्यानंतर अस्थायी पदांबाबतचे स्वतत्रं आदेश विभागामार्फत निर्गमित करण्यात येतील.
# Page 2
शासन निर्णय क्रमांकः मातंसं- २०२२/प्र.क्र.३२/से-१/३९
३. वित्त विभागामार्फत प्रशासकीय विभागांना प्रदान केलेल्या अधिकारांचा वापर करुन, व त्या अंतर्गत असलेल्या कार्यालयातील अस्थायी पदांना मुदतवाढ देण्याचे अधिकार प्रदान केले आहेत.
कार्यासन.क्र.३९ च्या अधिनस्त असलेल्या माहिती तंत्रज्ञान संचालनालयातील विविध संवर्गातील उपरोक्त नमूद ६ अस्थायी पदांना दि. ३१ मार्च, २०२२ च्या शासन निर्णयान्वये दि. १ मार्च, २०२२ ते ३१ ऑगस्ट, २०२२ पर्यंत मुदतवाढ देण्यात आली आहे.
आता, माहिती तंत्रज्ञान संचालनालयातील ६ अस्थायी पदांना दि.१ सप्टेंबर, २०२२ ते २८ फेब्रुवारी,२०२३ पर्यंत मुदतवाढ देण्यास शासन मंजूरी देत आहे.
४. यासाठी येणारा खर्च मागणी क्रमांक ए-५,(००)(०९०),सचिवालय(००) (००) (०१) विज्ञान व तंत्रज्ञान (२२५१ ००३३) यामध्ये समन्वय व संशोधन(अनिवार्य) (२२५१ ००३३) ०१ वेतन " याखाली सन २०२२-२३ या वित्तीय वर्षासाठी मंजूर असलेल्या अनुदानातून भागविण्यात यावा.
५. हा शासन निर्णय वित्त विभागाच्या क्र. पदनि २०१६/प्र.क्र.८/१६/आ.पु.क., दिनांक २२ फेब्रुवारी २०२२ अन्वये मंत्रालयीन प्रशासकीय विभागांना प्रदान करण्यात आलेल्या अधिकारांचा वापर करुन निर्गमित करण्यात येत आहे.
# Page 3