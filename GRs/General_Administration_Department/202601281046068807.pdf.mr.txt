# Page 1
जिल्हाधिकारी, छत्रपती संभाजीनगर
कार्यालयाकरिता खाजगी वाहन
पुरवठादारांकडून घेण्यात येणाऱ्या वाहनांचे
दर करार निश्चित करण्याबाबत.
महाराष्ट्र शासन
सामान्य प्रशासन विभाग (राजशिष्ट्टाचार)
शासन निर्णय, क्रमांक:- वाहन- २१२५/प्र.क्र. १५०/का.राशि-३
मंत्रालय, मुंबई-४०० ०३२.
दिनांक:- २८ जानेवारी, २०२६
वाचा:-
१) सामान्य प्रशासन विभाग(राजशिष्ट्टाचार) शासन निर्णय क्र.वाहन-
२१२२/प्र.क्र.१५३/का.३१,(शापसे), दिनांक ८ सप्टेंबर २०२३
२) जिल्हाधिकारी, छत्रपती संभाजीनगर यांचे पत्र क्र. जा.क्र.२०२५/राजशिष्ट्टाचार/ई निविदा/परिवहन/कावि-७१४, दिनांक १०.११.२०२५
३) जिल्हाधिकारी, छत्रपती संभाजीनगर यांचे पत्र क्र. जा.क्र.२०२५/राजशिष्ट्टाचार/ई निविदा/परिवहन/कावि-७३५, दिनांक १९.११.२०२५
प्रस्तावना:-
राज्यात येणाऱ्या राज्य अतिथी /मान्यवर यांच्या परिवहनाकरिता सर्व जिल्हाधिकारी
कार्यालयांच्या अधिनस्त डी. व्ही. वाहने ठेवण्यात आली आहेत. तथापि, जिल्याच्या ठिकाणी एकाच
वेळी अनेक मान्यवर भेटीसाठी आल्यास व डी. व्ही. वाहने अपुरी पडल्यास खाजगी वाहन
पुरवठादारांकडून भाड्याने वाहन उपलब्ध करून घेण्यासाठी दरकरार करण्यात येतो. छत्रपती
संभाजीनगर येथील राज्य अतिथींच्या भेटींची बाब विचारात घेऊन जिल्हाधिकारी छत्रपती संभाजीनगर
कार्यालयाकरिता भाडेतत्तवावर वाहने घेण्याबाबत जिल्हाधिकारी, छत्रपती संभाजीनगर
कार्यालयामार्फत ई-निविदा प्रक्रिया राबविण्यात आली होती. सदर निविदा प्रक्रियेनंतर छत्रपती
संभाजीनगर जिल्यासाठी सदरहू ई-निविदा प्रक्रियेतील निविदाधारकास व त्यांनी सादर केलेल्या
दरपत्रकास मान्यता देण्याची बाब शासनाच्या विचाराधीन होती.
शासन निर्णय:-
छत्रपती संभाजीनगर जिल्यास भेट देणाऱ्या सन्माननीय अतिथी व मान्यवरांच्या परिवहन
व्यवस्थेसाठी शासकीय डि. व्ही. वाहने उपलब्ध नसताना खाजगी वाहन पुरवठादारांकडून भाड्याने
वाहने पुरविण्याबाबत ई-निविदा प्रक्रीयेमध्ये प्राप्त झालेल्या मे.अथर्व कार रेंटल, नाशिक यांनी सादर
केलेल्या निम्नतम दरपत्रकास (सोबतचे विवरणपत्र-अ) शासन मान्यता देण्यात येत आहे. तसेच
निविदेतील अटी व शर्तीच्या अधिन राहून, ई-निविदेत न्यूनतम दर (एल-१) नमूद करणाऱ्या खालील
पुरवठादाराकडून नमूद दराने वाहने उपलब्ध करुन घेण्यासही या शासन निर्णयान्वये मान्यता देण्यात
येत आहे.
# Page 2
-----------------------------------------------------------------------------------------------------------------
| अ.क्र. | वाहन पुरवठादाराचे नाव व पत्ता | दुरध्वनी क्रमांक |
| ०१ | मे.अथर्व कार रेंटल, शॉप नं.३, रजनी प्रभात अपार्टमंट मुंबई नाशिक हायवे, आश्विन नगर सिडको, नाशिक-०९ | ९८९०२२५८३५ |
-----------------------------------------------------------------------------------------------------------------
०२. खाजगी पुरवठादाराकडून भाड्याने वाहने घेण्यासंदर्भात जिल्हाधिकारी, छत्रपती संभाजीनगर
यांनी खालीलप्रमाणे कार्यवाही करावी.
(१) निविदा सूचनांमधील अटी व शर्तीच्या अधिन राहून सोबतच्या विवरणपत्रातील दर मान्य
असलेल्या उपरोक्त पुरवठादाराबरोबर वाहन पुरवठ्याबाबतचा आवश्यक तो दरकरार
तात्काळ करुन घेण्यात यावा. तसेच निविदेतील अटी व शर्तीचे काटेकोरपणे पालन होईल असे
पहावे.
(२) सदर दरकरार दि. २८/०१/२०२६ ते दि. २७/०१/२०२९ या तीन वर्षाच्या कालावधीसाठी
लागू राहील.
(३) सदर दर करारामध्ये कोणतेही बदल वा सुधारणा करण्याचे अधिकार अंतिमतः शासनाचे
राहतील.
(४) खाजगी वाहने भाड्याने उपलब्ध करुन घ्यावयाची झाल्यास जिल्हाधिकारी, छत्रपती
संभाजीनगर यांनी वरील शासन मान्य पुरवठादाराकडूनच वाहने उपलब्ध करुन घ्यावीत, जर
पुरवठादाराने वाहने पुरविण्यास असमर्थता दर्शविली तर तसे त्या पुरवठादाराकडून लेखी
घेण्यात यावे.
(५) उपरोक्त पुरवठादारानी विवक्षित परिस्थितीत / अपरिहार्य कारणास्तव वाहने पुरविण्यास
असमर्थता दर्शविल्यास, अशा अपवादात्मक परिस्थितीत शासन मान्य दराने अन्य
पुरवठादाराकडून वाहन उपलब्ध करुन घेण्यास जिल्हाधिकारी, छत्रपती संभाजीनगर यांना
प्राधिकृत करण्यात येत आहे.
(६) वाहन पुरवठा केल्यानंतर त्याबाबतची देयके पुरवठादारास ३ महिन्याच्या आत अदा करणे
अभिप्रेत आहे. त्यासाठी वाहने भाड्याने घेतल्यानंतर जिल्हाधिकारी, छत्रपती संभाजीनगर
यांनी वाहन पुरवठ्याबाबतची देयके तात्काळ प्राप्त करुन घेऊन ती आपल्या शिफारशीसह ३०
दिवसाच्या आत न चुकता शासनास सादर करावीत.
(७) संबंधित पुरवठादाराने वाहनाचा पुरवठा केल्यानंतर त्याबाबतची देयके तात्काळ जिल्हाधिकारी,
छत्रपती संभाजीनगर यांना सादर करावीत.
(८) छत्रपती संभाजीनगर विभागातील अन्य शासकीय / निमशासकीय कार्यालयांना त्यांच्या
आवश्यकतेनुसार वाहने खाजगी पुरवठादाराकडून घ्यावयाची असल्यास, त्यांनी परस्पर
संबंधित पुरवठादाराकडून विवरणपत्रातील दरानुसार वाहने उपलब्ध करुन घ्यावीत. त्यावरील
खर्च संबंधित शासकीय / निमशासकीय कार्यालय त्यांच्याकडील तरतूदींमधून भागवावा. सदर
खर्चाची देयके सबंधित कार्यालय प्रमुख यांनी प्रमाणित करावीत. यासाठी जिल्हाधिकारी,
छत्रपती संभाजीनगर कार्यालयाशी अनावश्यक पत्रव्यवहार किंवा मागणीपत्र करु नये.
# Page 3
०३. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4