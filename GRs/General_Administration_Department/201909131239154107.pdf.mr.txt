# Page 1
विभागीय आयुक्त यांच्या अधिनस्त असलेल्या सहायक आयुक्त कार्यालयांना नवीन वाहने मंजूर करणे व सहायक मागासवर्ग आयुक्त कार्यालय नाशिक व अमरावती या कार्यालयांसाठी २ वाहन चालकांची काल्पनिक पदे निर्माण करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक बीसीसी-२०१८/प्र.क्र.२८९ /१६-ब
मादाम कामा मार्ग, हुतात्मा राजगुरु चौक,
मंत्रालय, मुंबई -४०००३२.
दिनांक : १३ सप्टेंबर, २०१९.
प्रस्तावना :
शासकीय/ निमशासकीय सेवेत मागासवर्गीयांसाठी विहित केलेल्या आरक्षणाबाबतच्या
विविध शासकीय आदेशांची/नियमांची योग्य प्रकारे अंमलबजावणी होते किंवा कसे हे तपासण्यासाठी
तसेच वर्ग-३ व वर्ग-४ च्या कर्मचाऱ्यांच्या सेवाविषयक गाऱ्हाण्यांच्या संदर्भातील तक्रारीची दखल
घेण्यासाठी सहाय्यक आयुक्त मागासवर्ग कक्ष यांना महिन्यातून किमान १५ दिवस फिरती दौरा करावा
लागतो. ही बाब लक्षात घेता, विभागीय आयुक्तांच्या कार्यालयातील मागासवर्ग कक्षास वाहने
पुरविण्याचा प्रस्ताव तसेच सहाय्यक आयुक्त मागासवर्ग कक्ष, नाशिक व अमरावती या कार्यालयांसाठी
२ वाहन चालकांची पदे बाहय यंत्रणेद्वारे भरण्याकरीता काल्पनिक पदे नव्याने निर्माण करण्याचा
प्रस्ताव शासनाच्या विचाराधीन होता.
शासन निर्णय :
या शासन निर्णयान्वये विभागीय आयुक्त, कोकण, औरंगाबाद, नाशिक, अमरावती, नागपूर,
पुणे यांच्या अधिनस्त असलेल्या सहायक मागासवर्ग आयुक्त कार्यालयांना संबंधित सहाय्यक आयुक्त
(मागासवर्ग कक्ष) यांच्या वापरासाठी प्रत्येकी एक या प्रमाणे ६ वाहने अनुज्ञेय ठरवून खरेदी करण्यास
राज्य वाहन आढावा समितीने मान्यता दर्शविली आहे. त्यास अनुसरुन सदर वाहन खरेदीसाठी खाली
दर्शविलेल्या तपशिलानुसार येणाऱ्या रु.३६,००,०००/- (रु. छत्तीस लक्ष फक्त) इतक्या खर्चास
तसेच सहाय्यक आयुक्त मागासवर्ग कक्ष, नाशिक व अमरावती या कार्यालयांसाठी २ वाहन चालकांची
काल्पनिक पदे निर्माण करण्यास व त्यांच्या मानधनापोटी येणाऱ्या रु.३,२०,०००/-(रु.तीन लक्ष वीस
हजार फक्त) इतक्या खर्चास शासनाची मंजूरी प्रदान करण्यात येत आहे.
# Page 2
शासन निर्णय क्रमांक: बीसीसी-२०१८/प्र.क्र.२८९ ओ/१६-ब
२. ६ वाहने खरेदी करण्यासाठी तसेच २ वाहन चालकाच्या मानधनासाठी येणाऱ्या आर्थिक वर्षात
होणाऱ्या खर्चाचा तपशिल :
------------------------------------------------------------------------------------------------------------------------------------------------------------------------------------------------
| कार्यालयाचे नाव | नविन खरेदी करावयाच्या वाहनाची संख्या | नव्याने निर्माण करावयाची वाहन चालकाची पदे | वाहनाची किंमत, विक्रीकर, वाहतूक खर्च, एकूण खर्च | इंधन व देखभाल खर्च | वाहन चालकाच्या मानधनाचा खर्च |
| सहायक विभागीय आयुक्त, मागासवर्ग कक्ष नवी मुंबई, | १ |  | ६,००,०००/ | ८५,०००/ |  |
| सहायक विभागीय आयुक्त, मागासवर्ग कक्ष नागपूर, | १ |  | ६,००,०००/ | ८५,०००/ |  |
| सहायक विभागीय आयुक्त, मागासवर्ग कक्ष पुणे | १ |  | ६,००,०००/ | ८५,०००/ |  |
| सहायक विभागीय आयुक्त, मागासवर्ग कक्ष औरंगाबाद | १ |  | ६,००,०००/- | ८५,०००/ |  |
| सहायक विभागीय आयुक्त, मागासवर्ग कक्ष अमरावती | १ | १ | ६,००,०००/ | ८५,०००/- | १,६०,०००/ |
| सहायक विभागीय आयुक्त, मागासवर्ग कक्ष नाशिक, | १ | १ | ६,००,०००/- | ८५,०००/- | १,६०,०००/ |
| एकूण | ६ |  | ३६,००,०००/- | ५,१०,०००/- | ३,२०,०००/ |
------------------------------------------------------------------------------------------------------------------------------------------------------------------------------------------------
३. नवीन वाहनांची खरेदी विभागीय आयुक्त, कोकण, औरंगाबाद, नाशिक, अमरावती, नागपूर,
पुणे यांच्या अधिनस्त असलेल्या संबंधित सहायक आयुक्त (मागासवर्ग कक्ष) यांनी मंजूर आर्थिक
तरतुदीच्या मर्यादेत विहित कार्यपध्दतीनुसार करावी.
४. सहायक आयुक्त (मागासवर्ग कक्ष), नाशिक व अमरावती यांनी २ वाहन चालकांची पदे
बाहयत्रोताद्वारे विहित कार्यपध्दतीनुसार तातडीने भरण्याची कार्यवाही करावी.
५. सदर बाबींवरील होणारा खर्च खाली दर्शविलेल्या लेखा शिर्षाखाली खर्ची टाकण्यात यावा व
तो सन २०१९-२०२० या आर्थिक वर्षासाठीच्या मंजूर अनुदानातून भागविण्यात यावा.
अ) वाहन खरेदी :-लेखाशिर्ष मागणी क्र. ए-४, मुख्य लेखाशिर्ष “२०७० इतर प्रशासनिक सेवा -
८०० इतर खर्च(००) (०३) -विभागीय आयुक्तांची कार्यालये, मागासवर्ग कक्ष (२०७० ०५८०)
(१३)– कार्यालयीन खर्च
ब) वाहन चालकाचे मानधन:- मागणी क्र.ए-४, मुख्य लेखाशिर्ष “२०७० इतर प्रशासनिक सेवा
८०० इतर खर्च(००) (०३) - विभागीय आयुक्तांची कार्यालये, मागासवर्ग कक्ष (२०७० ०५८०)
(१३) – कार्यालयीन खर्च
पृष्ठ ३ पैकी २
# Page 3
शासन निर्णय क्रमांक: बीसीसी-२०१८/प्र.क्र.२८९ ओ/१६-ब
क) वाहन इंधन व देखभाल खर्च:- मागणी क्र.ए-४, मुख्य लेखाशिर्ष “२०७० इतर प्रशासनिक
सेवा -८०० इतर खर्च(००) (०३) विभागीय आयुक्तांची कार्यालये, मागासवर्ग कक्ष
(२०७० ०५८०)-२४ पेट्रोल, वंगण व डिझेल
६. हा शासन निर्णय, वित्त विभागाच्या सहमतीने व त्या विभागाच्या विनियम कार्यासनाच्या
अनौपचारिक संदर्भ क्र. २७९/२०१८ दि. २९.५.२०१८ अन्वये प्राप्त सहमतीनुसार निर्गमित करण्यात
येत आहे.