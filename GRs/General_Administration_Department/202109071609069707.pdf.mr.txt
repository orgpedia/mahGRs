# Page 1
यशदा पुणे, ६ विभागीय व ३६ जिल्हा प्रशासकीय प्रशिक्षण संस्थांना प्रशासकीय प्रशिक्षणाकरिता, ( प्रशिक्षण शुल्क ) सन २०२१-२२ या आर्थिक वर्षात झालेल्या प्रशासकीय प्रशिक्षण खर्चासाठी उर्वरित निधी वितरीत करण्याबाबत.
कार्यक्रमांतर्गत सन २०२१-२२
महाराष्ट्र शासन
सामान्य प्रशासन विभाग
शासन निर्णय क्रमांक: टीआरएन २०२० /प्रक्र.१२४/२०/१२-अ
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक : ७ सप्टेंबर, २०२१.
वाचा : १. सामान्य प्रशासन विभाग, शासन निर्णय क्रमांक टीआरएन-०९/प्रक्र.३९/०९/१२-अ दि.२३.९.२०११.
२. सामान्य प्रशासन विभाग, शासन निर्णय क्रमांक टिआरएन -२०१४/४४०/प्रक्र.६६/१४/ १२-अ दि.१.११.२०१४.
३. सामान्य प्रशासन विभाग, शासन निर्णय क्रमांक यशदा-२०१५/१२५५/प्रक्र.२४३/१५/ १२-अ दि.३०.०४.२०१६
४. वित्त विभाग, शासन परिपत्रक क्र. अर्थसं २०२१/प्र.क्र.४८/अर्थसंकल्प ३,
दि.६ एप्रिल, २०२१.
५. वित्त विभाग, शासन परिपत्रक क्र. अर्थसं २०२१/प्र.क्र.४८/अर्थसंकल्प ३,
दि.२४.६.२०२१
६. यशदा, पुणे यांचा दि.३.३.२०२१ रोजीचा ईमेल संदेश.
७. सामान्य प्रशासन विभाग, शासन निर्णय क्रमांक टीआरएन २०२०/प्रक्र.६३/२०२०/१२-अ दि.३१.३. २०२१
८. महासचालक, यशदा पुणे यांचे क्र.राप्रनिमूयं/२०२१-२२/ साप्रवि-पव्य/प्र.क्र.०३/६९६ दि.१३.०८.२०२१ चे पत्र.
९. सामान्य प्रशासन विभाग, शासन निर्णय क्रमांक टीआरएन २०२०/प्रक्र.६३/२०२०/१२-अ दि. २४ ऑगष्ट, २०२१
प्रस्तावना :
राज्य शासनाचे प्रशिक्षण धोरण प्रभावीपणे राबविण्याकरिता यशदा पुणे, या संस्थेमध्ये वर्ग १ चे अधिकारी, विभागीय संस्थांमध्ये वर्ग २ व वर्ग ३ चे अधिकारी व कर्मचारी व जिल्हा स्तरीय प्रशासकीय प्रशिक्षण संस्थांमध्ये वर्ग ३ व वर्ग ४ च्या कर्मचा-यांकरिता प्रशासकीय प्रशिक्षण घेण्याचे संदर्भाधीन क्र.१ च्या शासन निर्णयान्वये निश्चित झाले
आहे. या प्रशिक्षणार्थ्यांकरिता निवास व भोजन व्यवस्था व इतर प्रशिक्षण संबंधित सर्व अनुषंगिक बाबी याकरिता संदर्भाधीन क्र.२ च्या शासन निर्णयान्वये यशदा पुणे, विभागीय व जिल्हा प्रशासकीय प्रशिक्षण संस्थांसाठी निवासी प्रशासकीय प्रशिक्षण शुल्क दर मंजूर करण्यात आले आहे. त्याचप्रमाणे, नवीन विषयाची तोंड ओळख या एक दिवसीय अनिवासी प्रशिक्षणाकरिता संदर्भाधीन क्र. ३ च्या शासन निर्णयान्वये यशदा पुणे, विभागीय व जिल्हा प्रशासकीय प्रशिक्षण संस्थांसाठी प्रशिक्षण शुल्क दर मंजूर करण्यात आले आहे. संदर्भाधिन क्र. ८ च्या पत्रान्वये महासंचालक, यशदा पुणे यांनी सादर केलेल्या राज्य प्रशिक्षण धोरणांतर्गत सन २०२०-२१ या आर्थिक वर्षात (एप्रिल २०२० ते फेब्रुवारी २०२१ या ११ महिन्याच्या कालावधीत ) संस्थानिहाय एकूण ४००४ इतक्या ऑनलाईन व ऑफलाईन झालेल्या प्रशिक्षणापैकी सन २०२०-२१ करिता ऑनलाईन प्रशिक्षणाचे शुल्क निश्चित करुन व त्या अनुषंगाने सन
# Page 2
शासन निर्णय क्रमांक: टीआरएन २०२०/प्रक्र.१२४/२०/१२-अ
२०२०-२१ या आर्थिक वर्षातील एकूण प्रशिक्षण खर्चापैकी प्रलंबित प्रशिक्षण खर्चाचा निधी संदर्भाधीन क्र.९ च्या शासन निर्णयान्वये वितरित करण्यात आला आहे.
आता, सन २०२१-२२ या आर्थिक वर्षात ऑनलाईन व ऑफलाईन झालेल्या / होणा-या प्रशिक्षण खर्चाकरिता सन २०२१-२२ या आर्थिक वर्षातील अर्थसंकल्पिय तरतुदीनुसार ६०% च्या मर्यादेत परंतू वित्त विभागाने मंजूरी दिल्यानुसार निधी वितरित करण्याची बाब विचाराधीन होती.
शासन निर्णय : सन २०२१-२२ या आर्थिक वर्षासाठी राज्य प्रशिक्षण धोरणाच्या अंमलबजावणीसाठी मागणी क्र. ए-४ २०७० इतर प्रशासकीय सेवा ००-००३- प्रशिक्षण ००-१०- राज्य प्रशिक्षण कार्यक्रम राबविण्यासाठी विविध सुविधा व सहाय्य यावरील खर्च २०७० ०८५३ ( ३१ सहायक अनुदान वेतनेतर) कार्यक्रमावरील खर्च या लेखाशिर्षाखाली सन २०२१-२२ या आर्थिक वर्षाकरिता रु.९८२.२० लाख इतकी अर्थसंकल्पिय तरतूद केली आहे. वित्त विभागाने संदर्भाधीन क्र.५ च्या शासन निर्णयान्वये कोविड–१९ मुळे अर्थव्यवस्थेवर होणा-या परिणामाबाबत वित्तीय उपाययोजना करण्यासाठी सन २०२१-२२ च्या अर्थसंकल्पिय तरतुदीपैकी ६०% च्या मर्यादेत रु. ५८९.३२ लाख इतका निधी वितरित करण्यासाठी उपलब्ध होणार आहे. त्यापैकी संदर्भाधीन क्र. ९ च्या शासन निर्णयान्वये सन २०२०-२१ या आर्थिक वर्षातील उर्वरित रु.९.२५ लाख इतका वितरित करण्यात आलेला निधी वजा केल्यानंतर रु.५८०.०७ लाख इतका निधी प्रशिक्षण खर्चासाठी उपलब्ध होणार आहे.
२. त्यानुसार, राज्यातील शिखर प्रशिक्षण संस्था, यशदा पुणे, सहा विभागीय प्रशासकीय प्रशिक्षण संस्था व ३३ जिल्हा प्रशासकीय प्रशिक्षण संस्था यांच्याकरिता सन २०२१-२२ या आर्थिक वर्षात ऑनलाइन व ऑफलाईन पध्दतीने झालेल्या /होणा-या प्रशासकीय प्रशिक्षण खर्चाकरिता प्रशिक्षण शुल्क दरानुसार रु. ३००.०० लाख (रुपये तीनशे लाख फक्त) इतका प्रशिक्षण खर्च सन २०२१-२२ या आर्थिक वर्षासाठी उपलब्ध झालेल्या सहायक अनुदानामधून वितरित करण्यास मान्यता देण्यात येत आहे.
३. यशवंतराव चव्हाण विकास प्रशासन प्रबोधिनी, पुणे यांनी यासाठी होणारा रु. ३००.०० लाख - ( रुपये तीनशे लाख फक्त) इतका खर्च “ मागणी क्र. ए-४ २०७० - इतर प्रशासकीय सेवा ०० ००३ - प्रशिक्षण ०० - १०- राज्य प्रशिक्षण कार्यक्रम राबविण्यासाठी विविध सुविधा व सहाय यावरील खर्च (२०७० ०८५३ ) ३१ सहायक अनुदान ( वेतनेतर ) " या लेखाशिर्षाखाली सन २०२१-२२ या आर्थिक वर्षाकरिता मंजूर अर्थसंकल्पिय अनुदानातून भागविण्यात यावा व त्याच लेखाशिर्षाखाली खर्ची टाकण्यात यावा.
४. सदरहू मंजूर करण्यात आलेले अनुदान यशवंतराव चव्हाण विकास प्रशासन प्रबोधिनी, पुणे या संस्थेने तात्काळ कोषागारातून आहरित करावे. सदर अनुदानाची संबंधित कोषागारातून आहरित करण्यात आलेली रक्कम महालेखापाल कार्यालयातील लेख्यात त्याच शीर्षाखाली नोंदली गेली आहे किंवा नाही याची खात्री करुन घ्यावी.
५. यशदा पुणे, यांनी आता वितरीत करण्यात येत असलेल्या अनुदानाचे विनियोग प्रमाणपत्र (UTILIZATION CERTIFICATE) महालेखापाल, लेखा परीक्षा, महाराष्ट्र - १, मुंबई व शासनाला (सदर विनियोग प्रमाणपत्रात बाबनिहाय तपशीलवार खर्चाची नोंद घेऊन) तातडीने सादर करावे.
६. उपरोक्त अनुदानामधून केलेल्या खर्चाचे स्वतंत्र लेखे व पुस्तके तपासण्याचे अधिकार, महालेखापाल, महाराष्ट्र-१, मुंबई यांना राहतील व त्याकरिता सदर संस्था त्यांना संपूर्ण सुविधा उपलब्ध करुन देईल.
७. यशदा पुणे, यांनी आर्थिक वर्ष २०२१-२०२२ मधील खर्च मंजूर अनुदाना इतका सीमित ठेवावा.
८. सदर शासन निर्णय सदर शासन निर्णय वित्त विभागाच्या सहमतीने त्या विभागाच्या अनौपचारिक संदर्भ क्र. ४७२/२०२१/ व्यय ४ दि. ३०.८.२०२१ नुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: टीआरएन २०२०/प्रक्र.१२४/२०/१२-अ