# Page 1
श्री.मो.क.बागवान, सहायक कक्ष अधिकारी, महाराष्ट्र राज्य हज समिती, मुंबई या कार्यालयातील "सहायक" या प्रतिनियुक्तीच्या पदावरुन सेवा प्रत्यावर्तीत करण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांकः प्रतिनि २५१७/प्र.क्र. १५९/१४ अ.
मंत्रालय, मादाम कामा मार्ग, हुतात्मा राजगुरू चौक,
मुंबई ४०००३२
तारीख: ३० नोव्हेंबर, २०१८
संदर्भ:- १) सामान्य प्रशासन विभागाचे समक्रमांक दिनांक २० नोव्हेंबर, २०१७ चे आदेश.
२) महाराष्ट्र राज्य हज समिती, मुंबई यांचे क्र.संकीर्ण ११२०१८/प्र.क्र.९/एसएचसी/बी-१३७०, दिनांक २७-११-२०१८ चे पत्र
शासन आदेश
श्री.मो.क.बागवान, सहायक कक्ष अधिकारी यांच्या सेवा संदर्भाधिन क्र. १ येथील आदेशान्वये महाराष्ट्र राज्य हज समिती, मुंबई या कार्यालयात प्रतिनियुक्तीने उपलब्ध करुन देण्यात आल्या होत्या.
संदर्भांधिन क्र.२ च्या पत्रान्वये महाराष्ट्र राज्य हज समिती, मुंबई यांनी त्यांच्या सेवा प्रत्यावर्तीत करण्याची विनंती केली आहे. त्यानुसार संदर्भाधिन क्र. १ मधील दिनांक २०-११-२०१७ च्या आदेशातील परिच्छेद २ (ब) नुसार लोकहितास्तव श्री. मो. क. बागवान, सहायक कक्ष अधिकारी, यांच्या सेवा या आदेशाद्वारे त्यांच्या मूळ विभागात म्हणजेच गृह विभागात प्रत्यावर्तीत करण्यात येत आहेत.
२. श्री.मो.क.बागवान, सहायक कक्ष अधिकारी यांना प्रतिनियुक्तीच्या पदावरुन मूळ विभागात हजर होण्यासाठी महाराष्ट्र राज्य हज समिती, मुंबई यांनी त्यांना तत्काळ कार्यमुक्त करावे.