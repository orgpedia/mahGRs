# Page 1
सहायक कक्ष अधिकारी यांच्या कक्ष अधिकारी पदावरील पदोन्नतीसाठी केवळ अनुत्तीर्ण (Repeater) असलेल्या उमेदवारांकडून २०२१ मध्ये घेण्यात येणाऱ्या परीक्षेसाठी अर्ज पाठविण्याबाबत.....
महाराष्ट्र शासन
सामान्य प्रशासन विभाग
शासन परिपत्रक क्रमांक: परीक्षा-२१२१/प्र.क्र.१७/का-१७
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख: २० मे, २०२१.
संदर्भ:- क्रमांक:कअस१३१४/प्र.क्र.२५/१४ब, सामान्य प्रशासन विभाग, दि.७ मे, २०२१ चे पत्र.
शासन परिपत्रक -
मंत्रालयीन प्रशासकीय विभागातील व महाराष्ट्र लोकसेवा आयोगाचे कार्यालय यामधील यापूर्वी केवळ अनुत्तीर्ण असलेल्या सहायक कक्ष अधिकाऱ्यांना कक्ष अधिकारी पदावर पदोन्नतीसाठीची विभागीय परीक्षा दि.२६ जून २०२१ ते दि.२८ जून २०२१ या कालावधीत आयोजित करण्यात येणार आहे.
२. जे सहायक कक्ष अधिकारी यापूर्वी विभागीय परीक्षेला बसून सदर परीक्षेत अनुत्तीर्ण झाले आहेत किंवा परीक्षेला अनुपस्थित राहीले आहेत, अशा उमेदवारांना कक्ष अधिकारी विभागीय परीक्षा २०२१ ला बसावयाचे असल्यास केवळ त्यांचेच विहित नमुन्यातील अर्ज (त्या अर्जात उमेदवाराचे संपूर्ण नाव नमूद करून) प्रशासकीय विभागांच्या आस्थापना अधिकाऱ्यांनी अर्जातील सर्व तपशील बरोबर असल्याची खात्री करुन / प्रमाणित करुन या विभागाकडे निश्चितपणे दिनांक २७ मे, २०२१ पर्यंत पोच होतील अशा पध्दतीने पाठवावेत . त्यानंतर प्राप्त झालेल्या अर्जांचा विचार करण्यात येणार नाही. विहित नमून्यातील अर्ज मंत्रालय इंट्रानेटवर “आवेदन पत्र” या मथळयाखाली उपलब्ध आहे.
४. सर्व मंत्रालयीन प्रशासकीय विभागांनी सदर परिपत्रक संबंधित सहायक कक्ष अधिकारी यांच्या (प्रतिनियुक्ती वर / रजेवर असलेल्या सहायक कक्ष अधिकारी यांच्या सह) कृपया लेखी स्वरुपात त्वरीत निदर्शनास आणावे व त्यांची स्वाक्षरी घेऊन, ती कागदपत्रे आपल्या अभिलेखात जतन करुन ठेवावीत.
एखाद्या पात्र उमेदवाराचा अर्ज छाननी करुन विहित मुदतीत या कार्यासनास प्राप्त झाला नाही तर त्याची संपूर्ण जबाबदारी संबंधित उमेदवार आणि त्या विभागाची राहील याची कृपया नोंद घ्यावी.
# Page 2
शासन परिपत्रक क्र.: परीक्षा-२१२१/प्र.क्र.१७/का-१७