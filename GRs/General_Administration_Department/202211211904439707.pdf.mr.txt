# Page 1
भूतपूर्व दुय्यम सेवा निवड मंडळांच्या कक्षेतील (महाराष्ट्र लोकसेवा आयोगाच्या कक्षेबाहेरील) गट-ब (अराजपत्रित) गट क व गट ड संवर्गातील नामनिर्देशनाच्या कोट्यातील पदे सरळसेवेने भरताना स्पर्धा परीक्षा प्रक्रिया टि.सी.एस. आयओएन (टाटा कन्सल्टन्सी सर्व्हिसेस लिमिटेड) व आय.बी.पी.एस.
( इंस्टीट्यूट ऑफ बँकिंग पर्सोनेल सिलेक्शन) या कंपनींमार्फत राबविणेबाबत..
महाराष्ट्र शासन
सामान्य प्रशासन विभाग
शासन निर्णय क्रमांक: प्रानिमं १२२२/प्र.क्र.१३६/का.१३-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २१ नोव्हेंबर, २०२२.
वाचा : - सामान्य प्रशासन विभाग, शासन निर्णय क्रमांक : प्रानिमं १२२२/प्र.क्र.५४/का.१३-अ, दिनांक ४ मे, २०२२.
प्रस्तावना: भूतपूर्व दुय्यम सेवा निवड मंडळांच्या कक्षेतील (महाराष्ट्र लोकसेवा आयोगाच्या कक्षेबाहेरील) गट-ब (अराजपत्रित), गट-क व गट-ड संवर्गातील नामनिर्देशनाच्या कोट्यातील पदे सरळसेवेने भरण्याबाबतच्या एकत्रित मार्गदर्शक सूचना संदर्भाधीन दिनांक ४ मे, २०२२ च्या शासन निर्णयान्वये देण्यात आल्या आहेत.
राज्यातील भूतपूर्व दुय्यम सेवा निवड मंडळाच्या कक्षेतील (महाराष्ट्र लोकसेवा आयोगाच्या कक्षेबाहेरील) सरळसेवेची रिक्त पदे भरण्याकरीता घेण्यात येणाऱ्या स्पर्धा परीक्षा ऑनलाईन पध्दतीने (Computer Programme Based test/Examination) टि.सी.एस.-आयओएन. व आय.बी.पी.एस. या कंपन्यांमार्फत घेण्याबाबतचा प्रस्ताव सामान्य प्रशासन (माहिती तंत्रज्ञान) विभागाने मा. मंत्रिमंडळास सादर केला होता. त्यानुसार, या कंपन्यांना नामनिर्देशनाव्दारे काम सोपविण्यास तसेच या कंपन्यांमार्फत स्पर्धा परीक्षा घेण्यासाठी कंपन्यांचे दर, परीक्षांची विहित कार्यपध्दती व इतर अटी शर्ती, माहिती तंत्रज्ञान विभागाच्या उच्चाधिकार समितीच्या मान्यतेने सामान्य प्रशासन विभाग (सेवा) यांच्यामार्फत निश्चित करण्यास मा.मंत्रिमंडळाच्या दिनांक २०/१०/२०२२ रोजीच्या बैठकीत मान्यता दिली.
या अनुषंगाने, टि.सी.एस. - आयओएन व आय.बी. पी. एस. या कंपन्यांकडून परीक्षा घेण्यासाठी दर, परीक्षांची विहित कार्यपध्दती व इतर अटी शर्ती याबाबतचा प्रस्ताव उच्चाधिकार समितीच्या दिनांक १५/११/२०२२ च्या बैठकीत सादर करण्यात आला. उच्चाधिकार समितीच्या सूचनेनुसार, टि.सी.एस.-आयओएन व आय.बी.पी.एस. या कंपन्यांचे परीक्षा घेण्यासाठी दर, परीक्षांची विहित कार्यपध्दती व इतर अटी शर्ती मा.मंत्रिमंडळाच्या दिनांक १७/११/२०२२ च्या बैठकीत मान्यतेस्तव ठेवण्यात आले. या प्रस्तावास मा.मंत्रिमंडळाने मान्यता दिली आहे.
त्यानुसार भूतपूर्व दुय्यम सेवा निवड मंडळांच्या कक्षेतील (महाराष्ट्र लोकसेवा आयोगाच्या कक्षेबाहेरील) सरळसेवेची रिक्त पदे भरण्यासाठी टि. सी. एस. आयओएन व आय.बी. पी. एस. या कंपन्यांमार्फत ऑनलाईन पध्दतीने स्पर्धा परीक्षा घेण्यासाठी परीक्षांची विहित कार्यपध्दती व इतर अटी शर्ती याबाबतचे आदेश निर्गमित करण्याची बाब शासनाच्या विचाराधीन होती.
शासन निर्णयः भूतपूर्व दुय्यम सेवा निवड मंडळांच्या कक्षेतील (महाराष्ट्र लोकसेवा आयोगाच्या कक्षेबाहेरील) नामनिर्देशनाच्या कोट्यातील गट-ब (अराजपत्रित), गट-क व गट-ड संवर्गातील पदे सरळसेवेने भरताना यापुढे स्पर्धा परीक्षा टि.सी.एस.-आयओएन ( टाटा कन्सल्टन्सी सर्व्हिसेस लिमिटेड ) व आय. बी. पी. एस. (इंस्टीट्यूट ऑफ बँकिंग पर्सोनेल सिलेक्शन) या कंपन्यांमार्फत ऑनलाईन पध्दतीने (Computer Programme Based test/ Examination) घेण्यास शासन मान्यता देण्यात येत आहे.
# Page 2
शासन निर्णय क्रमांकः प्रानिमं १२२२/प्र.क्र.१३६/का.१३-अ
सामान्य प्रशासन विभागाच्या संदर्भाधीन दिनांक ४ मे, २०२२ च्या शासन निर्णयातील परिच्छेद क्रमांक ४ (पदभरतीसाठी स्पर्धा परीक्षा), परिच्छेद क्रमांक ५ (कंपनीच्या निवडीबाबतचे निकष), परिच्छेद क्रमांक ६ (कंपनीशी करावयाचा सामंजस्य करार) व परिच्छेद क्रमांक ७ (परीक्षेचे शुल्क) अधिक्रमित करण्यात येत आहेत. याबाबतच्या सुधारीत तरतूदी खालीलप्रमाणे आहेत.
१) पदभरतीसाठी स्पर्धा परीक्षा : भूतपूर्व दुय्यम सेवा निवड मंडळांच्या कक्षेतील (महाराष्ट्र लोकसेवा आयोगाच्या कक्षेबाहेरील) नामनिर्देशनाच्या कोट्यातील गट-ब (अराजपत्रित), गट-क व गट-ड संवर्गातील पदे सरळसेवेने भरताना ऑनलाईन पध्दतीने स्पर्धा परीक्षा घेण्यासाठी टि.सी.एस. - आयओएन ( टाटा कन्सल्टन्सी सर्व्हिसेस लिमिटेड) व आय.बी.पी.एस.
(इंस्टीट्यूट ऑफ बँकिंग पर्सोनेल सिलेक्शन) यापैकी कोणत्याही एका कंपनीची आवश्यकतेनुसार संबंधित प्रशासकीय विभाग/कार्यालयाने निवड करावी.
२) परीक्षा शुल्क :- पदभरती प्रक्रिया राबविताना टि.सी.एस. - आयओएन व आय.बी.पी.एस. या कंपनींचे दर सोबत जोडलेल्या " परिशिष्ट -अ " प्रमाणे राहातील.
अ) संबंधित प्रशासकीय विभाग/कार्यालयाने प्रशासकीय खर्च भागविण्यासाठी टि.सी.एस.-आयओएन व आय.बी.पी.एस. या कंपन्यांनी दिलेल्या दरामध्ये १५ % व कर यासह सरसकट वाढ करुन, त्याप्रमाणे उमेदवारांकडून आकारावयाचे परीक्षा शुल्क निश्चित करावे.
उमेदवारांकडून आकारावयाचे परीक्षा शुल्क ठरवितांना राखीव प्रवर्गासाठी १०% सवलत देण्यात यावी.
कভ ) सदर शुल्क ऑनलाईन पद्धतीने स्वीकारावे व तसा स्पष्ट उल्लेख जाहिरातीमध्ये करावा.
ड) उमेदवारांकडून प्राप्त होणारे शुल्क जमा करण्यासाठी वित्त विभागाच्या मार्गदर्शक सूचनांनुसार बँकेची निवड करुन एक स्वतंत्र बँक खाते उघडावे. उमेदवारांकडून प्राप्त होणाऱ्या परीक्षा शुल्काच्या रकमेतून परीक्षेचा खर्च भागवावा व संपूर्ण भरती प्रक्रियेनंतर काही रक्कम उरल्यास ती शासनाच्या एकत्रित निधीमध्ये जमा करावी. तथापि, आवश्यकतेनुसार अतिरिक्त प्रशासकीय खर्च भागविण्यासाठी विभागांना अर्थसंकल्पात तरतूद करण्यास परवानगी देण्यात येत आहे.
संबंधित प्रशासकीय विभागाने/कार्यालयाने स्पर्धा परीक्षा घेण्यासाठी संबंधित कंपन्यांना काही रक्कम आगाऊ द्यावयाची झाल्यास, अशी आगाऊ (advance payment) रक्कम अदा करण्यास मान्यता देण्यात येत आहे.
फ) टि.सी.एस.-आयओएन कंपनीचे दर ३ वर्षासाठी म्हणजेच दिनांक ३१/१२/२०२५ पर्यंत लागू राहातील.
ग) आय.बी.पी.एस. कंपनीचे दर सध्या लागू आहेत. यात बदल झाल्यास संबंधित प्रशासकीय विभागांनी वित्त विभागाची मान्यता घेऊन नवीन दर लागू करावेत.
३) कंपन्यांशी करावयाचा सामंजस्य करार : अ) संबंधित प्रशासकीय विभाग/कार्यालयाने पदभरती करताना ऑनलाईन पध्दतीने प्रत्येक पदभरती प्रक्रियेसाठी/ स्पर्धा परीक्षा घेण्यासाठी कंपनीबरोबर सामंजस्य करार करावा.
ब) स्पर्धा परीक्षा प्रक्रिया सुरळीतपणे पार पाडण्यासाठी आवश्यक त्या बाबींचा करारामध्ये उल्लेख असावा. जसे की, उमेदवारांकडून प्राप्त झालेले स्पर्धा परीक्षेचे अर्ज स्वीकारणे, त्याची छाननी करणे, परीक्षा शुल्क ऑनलाईन पद्धतीने स्वीकारणे, अर्जावर योग्य ती प्रक्रिया करुन ऑनलाईन प्रवेशपत्र तयार करणे, ऑनलाईन परीक्षेचा निकाल तसेच शिफारस झालेल्या व न झालेल्या उमेदवारांच्या याद्या जाहीर करणे इत्यादी बाबी.
पृष्ठ ८ पैकी २
# Page 3
शासन निर्णय क्रमांकः प्रानिमं १२२२/प्र.क्र.१३६/का.१३-अ
क) स्पर्धा परीक्षा प्रक्रिया सुलभतेने व पारदर्शकपणे पार पाडण्यासाठी योजावयाच्या सुविधांचा सामंजस्य करारात उल्लेख असावा. जसे की, सीसीटीव्ही प्रणालीव्दारे चित्रीकरण, मोबाईल जॅमर, बायोमॅट्रीक उपस्थिती, आयरिस स्कॅन, उमेदवारांचे फ्रिस्किंग इत्यादी.
स्पर्धा परीक्षा प्रक्रिया पार पाडतांना निवड केलेली कंपनी वसंबंधित प्रशासकीय विभाग/कार्यालय यांनी पार पाडावयाच्या कर्तव्य व जबाबदाऱ्या यांचा स्पष्ट उल्लेख करारामध्ये असावा.
४) परीक्षा केंद्रावर पोलीस बंदोबस्त सुविधा पुरविण्यासाठी संबंधित प्रशासकीय विभाग/कार्यालय यांनी व्यवस्था करावी. तसेच प्रत्येक परीक्षा केंद्रावर शासनाचा/विभागाचा एक प्रतिनिधी उपस्थित राहील याची दक्षता घ्यावी.
५) कंपन्यांचा संपर्कासाठी तपशील या शासन निर्णयासोबत जोडलेल्या " परिशिष्ट-ब " प्रमाणे आहे.
६) हे आदेश सदर शासन निर्णय निर्गमित होण्याच्या दिनांकापासून तात्काळ अंमलात येतील. परंतु हा शासन निर्णय निर्गमित होण्याच्या दिनांकापूर्वी पदभरतीकरीता जाहिरात प्रसिध्द होऊन निवड प्रक्रिया सुरु झाली असेल, अशा प्रकरणी सामान्य प्रशासन विभाग, शासन निर्णय क्रमांक प्रानिमं १२२२/प्र.क्र.५४/का.१३-अ, दिनांक ४ मे २०२२ नुसार कार्यवाही करावी.
७) सामान्य प्रशासन विभागाच्या संदर्भांधीन शासन निर्णय, क्रमांक: प्रानिमं १२२२/प्र.क्र.५४/का.१३-अ, दिनांक ४ मे, २०२२ मधील परिच्छेद क्रमांक १, २, ३, ८, ९, १०, ११, १२, १३ व १४ मधील तरतूदीत कोणताही बदल नसून, त्या (शासन निर्णयासोबतच्या परिशिष्टासह) यापुढे यथास्थिती लागू राहतील.
शासन निर्णय दिनांक ४ मे, २०२२ मधील परिच्छेद क्रमांक २ मधील निवड प्रक्रियेचा कालबध्द कार्यक्रम विभागांनी दरवर्षी नियमितपणे राबविणे अपेक्षित आहे. तथापि या शासन निर्णयाच्या अनुषंगाने, माहे सप्टेंबर, २०२२ ते ऑगस्ट, २०२३ या वर्षांत पदभरती प्रक्रिया तातडीने सुरु करण्यासाठी विभागाने त्यांचेस्तरावर कालबध्द कार्यक्रम आखावा.
# Page 4
# Page 5
# Page 6
# Page 7
# Page 8