# Page 1
सन २०२५-२६ या शैक्षणिक वर्षासाठी
अभियांत्रिकी, वैद्यकीय आणि इतर व्यावसायिक
अभ्यासक्रमांमधील शैक्षणिक संस्थांमधील
प्रवेशासाठी जात वैधता प्रमाणपत्र सादर
करण्याकरीता उमेदवारांना सहा महिन्यांची
मुदत देण्याबाबत...
महाराष्ट्र शासन
सामान्य प्रशासन विभाग
शासन निर्णय क्रमांक - संकिर्ण-२०२५/प्र.क्र. ६८/आरक्षण-५
मादाम कामा मार्ग, हुतात्मा राजगुरू चौक,
मंत्रालय, मुंबई-४०००३२
दिनांक - २६ ऑगस्ट, २०२५
संदर्भ-
१. महाराष्ट्र राज्यातील सामाजिक व शैक्षणिकदृष्ट्ट्या मागासवगांकरिता आरक्षण अधिनियम, २०२४ (सन २०२४ चा महाराष्ट्र अधिनियम क्रमांक १६)
२.शासन निर्णय क्र.मआसु-२०२४/प्र.क्र.०३/१६-क, दि.०७.०९.२०२३
प्रस्तावना -
राज्यात दि.२६.०२.२०२४ पासून एसईबीसी आरक्षण अधिनियम, २०२४ लागू करण्यात
आला असून त्या अन्वये एसईबीसी प्रवर्गास शैक्षणिक संस्थांमधील प्रवेशाकरीता व शासकीय
सेवेतील सरळसेवेकरीता १० टक्के आरक्षण विहित करण्यात आलेले आहे. तसेच या विभागाच्या
शा.नि. दि.०७.०९.२०२३ अन्वये मा.न्या.शिंदे समिती गठीत करण्यात आलेली असून सदर
समितीच्या शिफारशीनुसार मराठा समाजातील काही विद्यार्थ्यांना नव्याने कुणबी, कुणबी-मराठा
किंवा मराठा-कुणबी जातीचे म्हणजेच इतर मागास वर्ग प्रवर्गाचे (ओबीसी) जात प्रमाणपत्र प्राप्त
झाले आहेत. एसईबीसी आरक्षण अधिनियम, २०२४ राज्यात नव्याने लागू झाल्याने तसेच शा.नि.
दि.०७.०९.२०२३ अन्वये मा.न्या.शिंदे समितीच्या शिफारशीनुसार नव्याने कुणबी, कुणबी-मराठा
किंवा मराठा-कुणबी जातीचे म्हणजेच इतर मागास वर्ग प्रवर्गाचे (ओबीसी) जात प्रमाणपत्र
मिळण्याची कार्यवाही अद्यापही सुरू असल्यामुळे सदर प्रवर्गातील काही विद्यार्थ्यांना
जातप्रमाणपत्र अलीकडच्या काळात मिळालेली असल्याने त्यांना अद्याप जात वैधता प्रमाणपत्र
प्राप्त झालेली नाहीत. अशा विद्यार्थ्यांचे प्रवेश जात वैधता प्रमाणपत्रांच्या अभावी अवैध होऊ नयेत
म्हणून सन २०२५-२०२६ या शैक्षणिक वर्षाकरीता काही कालावधीची मुदत देण्याची बाब
शासनाच्या विचाराधीन होती. त्यानुसार शासन खालीलप्रमाणे निर्णय घेत आहे.
# Page 2
शासन निर्णय क्रमांकः संकिर्ण-२०२५/प्र.क्र. ६८/आरक्षण-५
शासन निर्णय-
राज्यात सध्या सुरू असलेल्या सन २०२५-२६ या शैक्षणिक वर्षामधील विविध शैक्षणिक
संस्थांमधील व्यावसायिक अभ्यासक्रमाच्या प्रवेशासाठी (अभियांत्रिकी, वैद्यकीय आणि इतर व्यावसायिक
अभ्यासक्रमांसहित) एसईबीसी व ओबीसी प्रवर्गातील ज्या उमेदवारांचे प्रवेश निश्चित झालेले आहेत, परंतू
सदर उमेदवारांपैकी काही उमेदवारांना जातवैधता प्रमाणपत्र सादर करण्यास येत असलेल्या अडचणी
लक्षात घेऊन सदर शैक्षणिक संस्थांमधील प्रवेशासाठी (अभियांत्रिकी, वैद्यकीय आणि इतर व्यावसायिक
अभ्यासक्रमांसहित) उमेदवारांना जातवैधता प्रमाणपत्र सादर करण्यासाठी, प्रवेशासाठी अर्ज केल्याच्या
दिनांकापासून सहा महिन्यांची मुदत देण्यात येत आहे. सदर सहा महिन्यांच्या मुदतीमध्ये संबंधित
उमेदवाराने जातवैधता प्रमाणपत्र सादर करणे बंधनकारक राहील. अन्यथा अशा उमेदवारांचे प्रवेश रद्द
होतील व त्याबाबत संबंधित उमेदवार जबाबदार राहतील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3