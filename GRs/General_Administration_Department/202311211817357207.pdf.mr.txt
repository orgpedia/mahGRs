# Page 1
मा. उप मुख्यमंत्री (मा.श्री.देवेंद्र फडणवीस) यांचे कार्यालय व राज्यस्तरीय विशेष मदत कक्षासाठी जागा वाटप करणेबाबत.
महाराष्ट्र शासन
सामान्य प्रशासन विभाग,
शासन निर्णय क्र. शाकाजा-११२३/प्र.क्र.१२०/२०२३/निवास-१(२२), मंत्रालय, मुंबई-४०० ०३२,
दिनांक : २१ नोव्हेंबर, २०२३
प्रस्तावना :
विधी व न्याय विभागाद्वारे धर्मादाय रुग्णालयांशी समन्वय साधणे व सामान्य जनतेस वैद्यकीय सहाय्य मिळवून देण्यासाठी धर्मादाय रुग्णालयातील आरक्षीत खाटा गरीब रुग्णांना उपलब्ध करुन देणे व त्यावर देखरेख ठेवण्यासाठी मा. उप मुख्यमंत्री (विधी व न्याय) यांच्या मान्यतेने त्यांच्या अधिनस्त “राज्यस्तरीय विशेष मदत कक्ष” या प्रस्तावित कक्षास कामकाजासाठी तसेच मा. उप मुख्यमंत्री (मा.श्री.देवेंद्र फडणवीस ) कार्यालयास मा. मंत्री ( शालेय शिक्षण) यांच्या ५ व्या मजल्यावरील दालनासमोरील प्रतिक्षा कक्षाची जागा वाटप करण्याबाबतचा प्रस्ताव शासनाच्या विचाराधीन होता.
त्यानुषंगाने आता शासनाने पुढील प्रमाणे निर्णय घेतला आहे.
शासन निर्णय : मा. उप मुख्यमंत्री (विधी व न्याय) यांच्या अधिनस्त “राज्यस्तरीय विशेष मदत कक्ष” या कक्षास तसेच मा. उप मुख्यमंत्री (मा. श्री. देवेंद्र फडणवीस) यांच्या कार्यालयास मा.मंत्री (शालेय शिक्षण) यांच्या ५ व्या मजल्यावरील दालनासमोरील प्रतिक्षा कक्षाची जागा वाटप करण्यात येत आहे. तसेच त्या ठिकाणी बैठक व्यवस्था निर्माण होईपर्यंत “राज्यस्तरीय विशेष मदत कक्ष” या कक्षास काम सुरु करण्यासाठी मंत्रालय विस्तार इमारत येथील दालन क्र.६२६ ते ६२८ तात्पुरत्या स्वरुपात वाटप करण्यात येत आहे.
२. कार्यकारी अभियंता, इलाखा शहर (सा. बा.) विभाग, बांधकाम भवन, मुंबई यांनी उपरोक्त जागेचा ताबा संबधितांना द्यावा व त्याबाबतचा अहवाल शासनास सादर करावा.
# Page 2