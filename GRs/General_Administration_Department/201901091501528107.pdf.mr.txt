# Page 1
श्री. मनोज शिवाजी सानप, वरिष्ठ सहायक संचालक (माहिती) यांची पूर्वीची शासकीय सेवा महासंचालनालयाच्या सेवेस जोडून मिळण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक- मावज-२०१४/४८३/प्र.क्र.१४५/३४-अ,
मंत्रालय, मुंबई - ४०००३२.
दिनांक : ०९ जानेवारी, २०१९
प्रस्तावना: श्री. मनोज शिवाजी सानप यांची माहिती व जनसंपर्क महासंचालनालयामध्ये वरिष्ठ सहायक संचालक (माहिती) या पदावर निवड होण्यापूर्वी त्यांनी अधिदान व लेखा कार्यालयात उच्चस्तर लिपिक या पदावर केलेली सेवा शासन सेवेला जोडून देण्याची बाब शासनाच्या विचाराधीन होती.
शासन निर्णय
श्री. मनोज शिवाजी सानप, वरिष्ठ सहायक संचालक (माहिती) हे अधिदान व लेखा कार्यालयात उच्चस्तर लिपिक या पदावर दिनांक १८.१०.१९९९ ( म.पू.) पासून कार्यरत होते. कोकण प्रादेशिक दुय्यम सेवा निवड मंडळ पुरस्कृत उमेदवार म्हणून सदर पदावर त्यांची तात्पुरत्या स्वरुपात नियुक्ती करण्यात आली होती. तसेच उच्चस्तर लिपिक या पदावर दिनांक १८.१०.२००२ पासून स्थायी शासकीय कर्मचारी असल्याचे कार्यालयीन आदेश त्या कार्यालयाने निर्गमित केले आहेत आताच्या सेवेपूर्वीची त्यांची सेवा ही नियमित स्वरुपाची सेवा असून सदर दोन नियुक्त्यांमध्ये खंड नाही.
२. श्री. मनोज सानप यांची माहिती व जनसंपर्क महासंचालनालयातील सहायक संचालक (माहिती) माहिती अधिकारी/अधिपरीक्षक, पुस्तके व प्रकाशने, गट-ब या संवर्गातील पदावर दिनांक १.७.२००६ च्या आदेशान्वये परिविक्षाधीन नियुक्ती करण्यात आली आहे. सदर पदावर रुजू होण्याकरीता त्यांना अधिदान व लेखा कार्यालय, मुंबई यांनी दिनांक १७.७.२००६ रोजी कार्यमुक्त केले आहे. श्री.
मनोज शिवाजी सानप हे सहायक संचालक (माहिती) या पदावर दिनांक १८.७.२००६ ( म.पू.) रोजी हजर झाले आहेत
३. वित्त विभाग शासन परिपत्रक दिनांक १२.०१.२००७ मधील परि.-२ येथील ( १ते ४) व दिनांक १८.०८.२००९, मधील परि-२ येथील अटींची पूर्तता श्री. मनोज सानप हे करीत आहेत. त्यामुळे त्यांची अधिदान व लेखा कार्यालय मुंबई येथील दिनांक १८.१०.१९९९ ते दिनांक १७.०७.२००६ या कालावधीतील सेवा त्यांच्या सध्याच्या माहिती व जनसंपर्क महासंचालनालयाच्या सेवेला जोडून देण्यास शासन मान्यता देण्यात येत आहे.
# Page 2
शासन निर्णय क्रमांकः मावज-२०१४/४८३/प्र.क्र.१४५/३४-अ,