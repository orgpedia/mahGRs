# Page 1
पुरंदर, जि. पुणे येथील प्रस्तावित विमानतळाच्या भूसंपादनास प्रशासकीय व वित्तीय मान्यता देण्यासंदर्भात.
महाराष्ट्र शासन
सामान्य प्रशासन विभाग
शासन निर्णय क्र. मविवि-१२१७/४/प्र.क्र.१०८/२८-अ
हुतात्मा राजगुरु चौक, मादाम कामा रोड,
मंत्रालय, मुंबई- ४०० ०३२.
दि.०९ मे, २०१८.
वाचा :१.शासन निर्णय क्र.एव्हीएन.१००८/प्र.क्र.५६९/२८-अ, दि.२७ फेब्रुवारी, २००९ २. शासन निर्णय क्र. एव्हीएन.१००८/प्र.क्र.५६९/०८/२८-अ, दि. ६ एप्रिल, २००९ ३.उपाध्यक्ष तथा व्यवस्थापकीय संचालक, महाराष्ट्र विमानतळ विकास कंपनी, मुंबई यांचे पत्र क्र. एमएडीसी/पीएलजी/पुणे/००१/१४१६, दि. १२ फेब्रुवारी, २०१८ ४.शक्ती प्रदत्त समितीच्या दि.६.०४.२०१८ रोजीच्या बैठकीचे इतिवृत्त क्र.विचासं १११८/प्र.क्र.३५/२८ - अ, दि. २३ एप्रिल २०१८
प्रस्तावना : पुणे येथे सद्य:स्थितीत असलेल्या विमानतळावरील प्रवासी वाहतूक सातत्याने वाढत आहे.
त्यामुळे सध्याच्या लोहगांव येथील विमानतळाव्यतिरीक्त पुणे जिल्ह्यात एक आंतरराष्ट्रीय विमानतळ उभारण्याचे नियोजित आहे.
२. सन २००५ पासून पुणे येथे नवीन आंतरराष्ट्रीय विमानतळ उभारण्याबाबत प्रयत्न करण्यात येत आहेत. याअनुषंगाने सुयोग्य जागेची निवड करण्याकरीता यापूर्वी पुणे जिल्ह्यातील चाकण, राजगुरुनगर, खेड तसेच कोये गाव या ठिकाणांची पाहणी शासन व भारतीय विमानपत्तन प्राधिकरणामार्फत करण्यात आली. यानंतर, पुणे शहराच्या उत्तरेला अंदाजे ३५ किमी अंतरावर पुणे-नाशिक महामार्गाजवळ भामा नदीच्या उत्तरेला महाराष्ट्र औद्योगिक विकास महामंडळाच्या औद्योगिक वसाहतीजवळ राजगुरुनगर (नवीन चाकण) येथे महाराष्ट्र विमानतळ विकास कंपनीमार्फत सार्वजनिक-खाजगी सहभाग तत्त्वावर आंतरराष्ट्रीय विमानतळाची उभारणी करण्यास दि. २७ फेब्रुवारी २००९ च्या शासन निर्णयान्वये प्रशासकीय मान्यता देण्यात आली. तसेच, त्यानंतर दि. ६ एप्रिल २००९ च्या शासन निर्णयान्वये यापोटी होणाऱ्या प्रकल्प खर्च रु.७१०२.०० कोटी व रु.२००.०० कोटी बीज भांडवल अनुदान वित्तीय मान्यता देण्यात आली आहे. याअंतर्गत, महाराष्ट्र विमानतळ विकास कंपनीस रु.९६.५६ कोटी निधी आतापर्यंत वितरीत करण्यात आला असून त्यांपैकी सुमारे रु.७६.०० लक्ष निधी भूसंपादनाच्या प्राथमिक कामांसाठी महाराष्ट्र विमानतळ विकास कंपनीमार्फत खर्च करण्यात आला आहे.
३. तथापि, त्यानंतर भामा नदीच्या पात्रात करावा लागणारा बदल, टेकड्यांचे सपाटीकरण, डोंगर रांगा इ. तांत्रिक अडथळे तसेच मोठ्या प्रमाणावर बाधित होणारे बागायती क्षेत्र, वनक्षेत्र तसेच प्रकल्पग्रस्त, इ. कारणांमुळे सदर ठिकाणी विमानतळ उभारणे सुयोग्य होणार नाही, असे भारतीय विमानपत्तन प्राधिकरणाच्या पाहणीत निदर्शनास आले.
# Page 2
शासन निर्णय क्रमांकः मविवि-१२१७/४/प्र.क्र.१०८/२८-अ
४. पुणे येथे आंतरराष्ट्रीय विमानतळ उभारण्याच्या अनुषंगाने सुयोग्य जागेची निवड करण्यासाठी राज्य शासन व भारतीय विमानपत्तन प्राधिकरण यांचेमार्फत पुन:श्च दि.११ सप्टेंबर, २०१६ रोजी पुणे जिल्ह्यातील कुंभारवळण (मुंजेवाडी), पारगांव मेमाणे (भोसलेवाडी), राजेवाडी, ताम्हणेवाडी, नायगांव (राजूरी-रिसेपिसे), कोलविरे-नव्हाळी या सहा ठिकाणी पाहणी करण्यात आली. त्यापैकी मुंजेवाडी पारगांव मेमाणे (Site १ A), ता. पुरंदर, जि. पुणे या गावामधील एक ठिकाण विमानतळ विकासासाठी योग्य असल्याचे प्राथमिक मत नोंदविण्यात आले.
५. या पाहणीच्या अनुषंगाने प्राथमिक सुसाध्यता अहवाल भारतीय विमानपत्तन प्राधिकरणाने कळविला आहे. सदर जागेच्या "Obstacle Limitation Survey (OLS)" चे काम महाराष्ट्र विमानतळ विकास कंपनीने "M/S IIC Technologies, Hyderabad" यांचेमार्फत पूर्ण केले आहे. सदर जागेस केंद्र शासनाच्या संरक्षण मंत्रालयाने माहे जानेवारी २०१८ मध्ये “ना-हरकत” प्रमाणपत्र दिले आहे. याशिवाय, विमानतळासाठी "Detailed Techno Economic Feasibility Study (TEFS)" अहवालाचे काम माहे जुलै २०१८ पर्यंत ते पूर्ण होणे अपेक्षित आहे. विमानतळाच्या “Site Clearance” चा प्रस्तावास ग्रीनफील्ड विमानतळांकरीता केंद्र शासनाने नियुक्त केलेल्या सुकाणू समितीच्या (Steering Committee) दि.२३.०४.२०१८ रोजी झालेल्या बैठकीत मान्यता देण्यात आली आहे.
६. आता पुणे ( पुरंदर) विमानतळासाठी भूसंपादनाची प्रक्रिया प्रस्तावित करण्यात आली असून जिल्हाधिकारी, पुणे यांनी पुणे-पुरंदर विमानतळासाठी पुरंदर तालुक्यातील पारगाव, खानवडी, मुंजवडी, एखतपूर, कुंभारवळण, वनपुरी व उदाची वाडी या ७ गावांतील सुमारे २३६७ हे. जमीन संपादनाचा प्रस्ताव महाराष्ट्र विमानतळ विकास कंपनीमार्फत सादर केला आहे. त्यासाठी अंदाजे रु.२७१३.०० कोटी जमिनीचा मोबदला व फळझाडे, विहीरी, ताली इ. साठी अंदाजे रु.८००.०० कोटी मोबदला खर्च अपेक्षित असल्याचे त्यांनी कळविले आहे.
७. पुणे-पुरंदर विमानतळासाठी भूसंपादनाच्या प्रस्तावास मुख्य सचिव महोदयांच्या अध्यक्षतेखालील शक्ती प्रदत्त समितीच्या दि.६.०४.२०१८ रोजीच्या बैठकीत मान्यता देण्यात आली असून त्याबाबत खालीलप्रमाणे प्रशासकीय व वित्तीय मान्यता देण्याबाबतचा निर्णय घेण्यात आला आहे.
शासन निर्णय : पुणे - पुरंदर विमानतळ विकासाबाबत खाली नमूद केल्याप्रमाणे भूसंपादनास व त्यापोटी होणाऱ्या खर्चास प्रशासकीय व वित्तीय मान्यता देण्यात येत आहे.
१. पुणे जिल्ह्यात राजगुरुनगर (नवीन चाकण) येथे आंतरराष्ट्रीय विमानतळ उभारण्यास मान्यता देण्यात आलेला दि.२७.०२.२००९ रोजीचा संदर्भ क्र.१ मधील शासन निर्णय तसेच यापोटी होणाऱ्या रु.७१०२.०० कोटी प्रकल्प खर्चास व रु.२००.०० कोटी बीज भांडवल अनुदान मंजूर पृष्ठ ४ पैकी २
# Page 3
शासन निर्णय क्रमांकः मविवि-१२१७/४/प्र.क्र.१०८/२८-अ
करण्यास वित्तीय मान्यता देण्याबाबत निर्गमित करण्यात आलेला दि.६.०४.२००९ रोजीचा संदर्भ क्र.२ मधील शासन निर्णय याद्वारे रद्द करण्यात येत आहे व पुणे जिल्ह्यातील पुरंदर तालुक्यातील प्रस्तावित जागी आंतरराष्ट्रीय विमानतळ उभारण्यास प्रशासकीय मान्यता देण्यात येत आहे.
२. पुणे (पुरंदर) येथे प्रस्तावित विमानतळासाठी सुमारे २३६७ हे. जमीन संपादन करण्याबाबत अंदाजित रु.३५१३.०० कोटी खर्चास प्रशासकीय व वित्तीय मान्यता देण्यात येत आहे.
३. राजगुरुनगर (नवीन चाकण) येथे आंतरराष्ट्रीय विमानतळ उभारण्यासाठी मंजूर बीज भांडवलापैकी रु.९६.५६ कोटी निधी आतापर्यंत महाराष्ट्र विमानतळ विकास कंपनीस वितरीत
करण्यात आला आहे, त्यातील अखर्चित निधी रु.९५.८० कोटी नव्याने प्रस्तावित पुणे (पुरंदर) विमानतळाच्या विकासासाठी वर्ग करण्यास मान्यता देण्यात येत आहे.
२. या बाबतचा होणारा खर्च मागणी क्रमांक एन-७, ३०५३ नागरी विमानचालन, ०२ विमानतळ, १९० सार्वजनिक क्षेत्रातील व इतर उपक्रमांना सहाय्य, राज्य योजना (००) (०२) विमानतळाच्या विकासाकरिता महाराष्ट्र विमानतळ विकास कंपनीस सहायक अनुदान (३०५३ ०१६४) ३१ सहायक अनुदाने (वेतनेतर) या उद्दिष्टाखाली संबंधित आर्थिक वर्षात उपलब्ध अर्थसंकल्प तरतूदीतून भागविण्यात यावा, व त्याच लेखाशिर्षाखाली खर्ची टाकण्यात यावा. याबाबत उपसंचालक, विमानचालन संचालनालय, मुंबई यांना आहरण व संवितरण अधिकारी तसेच संचालक, विमानचालन संचालनालय, मुंबई यांना नियंत्रक अधिकारी घोषित करण्यात येत आहे.
# Page 4