# Page 1
नवनिर्मित विमुक्त जाती, भटक्या जमाती, इतर मागासवर्ग व विशेष मागास प्रवर्ग कल्याण या विभागास जागा वाटप करणेबाबत.
महाराष्ट्र शासन
सामान्य प्रशासन विभाग
शासन निर्णय क्र. शाकाजा-१११८/प्र.क्र.५६/२०१८/२२,
मंत्रालय, मुंबई-४०० ०३२,
दिनांक: ०६ जून, २०१८
प्रस्तावना :
मंत्रालय इमारतीच्या नुतनीकरणानंतर निर्माण झालेली जागा मा. मंत्री महोदय, मा. सचिव आणि मंत्रालयीन प्रशासकीय विभागांना वाटप करण्यात आली आहे. अद्यापही काही मंत्रालयीन प्रशासकीय विभाग जागे
अभावी मंत्रालय इमारतीच्या बाहेर कार्यरत आहेत. तसेच, विमुक्त जाती, भटक्या जमाती, इतर मागासवर्ग व विशेष मागास प्रवर्ग कल्याण या विभागाची नव्याने स्थापना करण्यात आली आहे. सदर विभागास मंत्रालय इमारतीमध्ये किंवा नविन प्रशासकीय इमारतीमध्ये कार्यालयीन जागा उपलब्ध करुन देणे आवश्यक होते. त्यानुषंगाने नविन प्रशासकीय इमारतीमधील उद्योग, उर्जा व कामगार विभागाच्या अखत्यारीतील उद्योग संचालनालयाच्या ताब्यात
असलेल्या जागेची प्रत्यक्ष पाहणी केली. सदर पाहणीमध्ये उद्योग संचालनालयाने दुसऱ्या व तिसऱ्या मजल्यावरील बरीचशी जागा अभिलेख (रेकॉर्ड) ठेवण्यासाठी वापरली असल्याचे दिसून आले. मंत्रालयात नव्याने निर्माण केलेल्या प्रशासकीय विभागातील अधिकारी / कर्मचाऱ्यांना बसण्यासाठी तसेच काही विभागांना कार्यालयाकरीता जागा
उपलब्ध नसताना उद्योग संचालनालयाने केवळ अभिलेख (रेकॉर्ड) ठेवण्यासाठी नविन प्रशासकीय इमारतीमधील जागा वापरणे योग्य नाही. त्यामुळे नविन प्रशासकीय इमारतीतील दुसऱ्या व तिसऱ्या मजल्यावरील उद्योग संचालनायाने त्यांच्या ताब्यातील दस्तऐवज (रेकॉर्ड) इतरत्र हलवून उद्योग संचालनालयाच्या ताब्यात असलेल्या एकूण २०,८६९.५५ चौ.फूट जागेपैकी २००० चौ.फूट जागा नव्याने निर्माण केलेल्या विमुक्त जाती, भटक्या जमाती, इतर मागासवर्ग व विशेष मागास प्रवर्ग कल्याण या विभागास वाटप करण्याचा प्रस्ताव शासनाच्या विचाराधीन होता.
त्यानुषंगाने आता शासनाने खालीलप्रमाणे निर्णय घेतला आहे:
शासन निर्णय : उद्योग, उर्जा व कामगार विभागाच्या अखत्यारीतील नविन प्रशासन भवन इमारतीच्या दुसऱ्या व तिसऱ्या मजल्यावरील उद्योग संचालनालयाच्या ताब्यात असलेल्या एकूण २०,८६९.५५ चौ.फूट जागेपैकी २००० चौ.फूट जागा नव्याने निर्माण केलेल्या विमुक्त जाती, भटक्या जमाती, इतर मागासवर्ग व विशेष मागास प्रवर्ग कल्याण या विभागास वाटप करण्यात येत आहे.
२. उद्योग संचालनालय यांनी त्यांच्या ताब्यातील जागेत असलेला अभिलेख (रेकर्ड) इतरत्र तात्काळ हलविण्यात येऊन २००० चौ.फूट जागा रिक्त करुन देण्यात यावी.
३. कार्यकारी अभियंता, इलाखा शहर (सा.बां.) विभाग, बांधकाम भवन, मुंबई यांनी उपरोक्त जागेबाबत उद्योग संचालनालयाशी विचार विनिमय करून सलग २००० चौ. फूट जागेचा ताबा संबंधितांना द्यावा व त्याबाबतचा अहवाल शासनास सादर करावा.
# Page 2
शासन निर्णय क्रमांकः शाकाजा-१११८/प्र.क्र.५६/२०१८/२२