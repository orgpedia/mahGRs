# Page 1
प्रपत्र बढतीचा कालावधी वाढविणेबाबत श्रीमती ज्यो. भाकोकितकर. , वरिष्ठ स्वीय सहायक
महाराष्ट्र शासन
सामान्य प्रशासन विभाग
शासन आदेश क्रमांकः बदली-२०२३/प्र.क्र.३७/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: ०८ जून, २०२३.
वाचा - १) सामान्य प्रशासन विभाग, आदेश क्रमांक : प्रतिनि-२५२१/प्र.क्र.१५२/का.१४-अ, दिनांक १६.०९.२०२१.
२) सामान्य प्रशासन विभाग, आदेश क्रमांक :एएससी-१५२२/प्र.क्र.६७/१४-अ, दिनांक १९.०९.२०२२.
३) सामान्य प्रशासन विभाग, शासन निर्णय क्रमांक : एसआरव्ही-२०११/प्र.क्र.१३७/ कार्या.१२, दिनांक १७.१२.२०१६.
४) सामान्य प्रशासन विभाग, शासन निर्णय क्रमांक : संकीर्ण-२०१७/प्र.क्र.१२०/कार्या-१४, दिनांक ३१.८.२०१७.
५) महाराष्ट्र राज्य रस्ते विकास महामंडळ, बांद्रा, मुंबई यांचे दिनांक ०१.०३.२०२३ चे पत्र.
आदेश
सामान्य प्रशासन विभागाच्या संदर्भाकित क्रमांक १ येथील दिनांक १६.०९.२०२१ रोजीच्या आदेशान्वये श्रीमती ज्यो.भा.कोकितकर, तत्कालीन निवडश्रेणी लघुलेखक यांच्या सेवा महाराष्ट्र राज्य रस्ते विकास महामंडळ, बांद्रा या कार्यालयात २ वर्ष कालावधीसाठी प्रतिनियुक्तीने उपलब्ध करुन देण्यात आल्या होत्या. संदर्भांकित क्र.२ येथील आदेशान्वये श्रीमती कोकीतकर यांना वरिष्ठ स्वीय सहायक पदावर पदोन्नती देऊन त्यांना उपरोक्त नमूद कार्यालयात दि.०५.०९.२०२२ पासून ६ महिन्यांकरीता प्रपत्र बढती देण्यात आली होती.
२. श्रीमती कोकितकर यांचा प्रपत्र बढतीचा ६ महिन्यांचा कालावधी दिनांक ०५.०३.२०२३ रोजी संपुष्टात आला असल्यामुळे महाराष्ट्र राज्य रस्ते विकास महामंडळ या कार्यालयाकडून संदर्भाकित क्र.५ येथील दिनांक ०१.०३.२०२३ च्या पत्रान्वये श्रीमती ज्यो.भा.कोकितकर, वरिष्ठ स्वीय सहायक यांचा प्रपत्र बढतीचा कालावधी २ वर्षाने वाढविण्याबाबतचा प्रस्ताव प्राप्त झाला आहे.
३. महाराष्ट्र राज्य रस्ते विकास महामंडळ कार्यालयाची विनंती व सामान्य प्रशासन विभागाच्या संदर्भांकित क्र.३ व ४ येथील दिनांक १७.१२.२०१६ व दिनांक ३१.८.२०१७ च्या शासन निर्णयातील तरतुदींच्या अधिन राहून एक विशेष बाब म्हणून श्रीमती ज्यो.भा.कोकितकर, वरिष्ठ स्वीय सहायक यांचा प्रपत्र बढतीचा कालावधी दिनांक ०५.०३.२०२३ पासून पुढील १ वर्षासाठी (दि.०४.०३.२०२४ पर्यंत) वाढविण्यात येत आहे.
४. प्रपत्र बढतीबाबतच्या अन्य अटी व शर्ती संदर्भांकित क्र.१ येथील दिनांक १६.०९.२०२१ च्या आदेशात नमूद केल्यानुसार राहतील.
# Page 2
शासन आदेश क्रमांकः बदली-२०२३/प्र.क्र.३७/१४-अ