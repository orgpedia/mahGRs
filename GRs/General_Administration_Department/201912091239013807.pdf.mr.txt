# Page 1
विधानसभा सार्वत्रिक निवडणूक- २०१९ विधानसभा सार्वत्रिक निवडणूकांच्या कामासाठी नियुक्त केलेल्या विभागीय, जिल्हा व तहसिल पातळीवरील निवडणूक शाखेच्या अराजपत्रित कर्मचाऱ्यांनी केलेल्या जादा कामासाठी अतिकालिक भत्ता देणेबाबत
महाराष्ट्र शासन
सामान्य प्रशासन विभाग
शासन निर्णय क्रमांक - सीईएल - २०१९/प्र.क्र.१३९६/१९/३३ (२)
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२.
दिनांक : ०९ डिसेंबर २०१९
शासन निर्णय -
महाराष्ट्र राज्यात दिनांक २१ ऑक्टोबर २०१९ रोजी विधानसभा सार्वत्रिक निवडणूका घेण्यात आल्या आहेत. दिनांक २१ सप्टेंबर २०१९ रोजी विधानसभा सार्वत्रिक निवडणूकीची अधिसूचना जारी केली आहे. विधानसभा सार्वत्रिक निवडणुकासंबंधीचे काम ठराविक मुदतीत पार पाडण्यासाठी मंत्रालयीन, विभागीय, जिल्हा व तालुका पातळीवरील निवडणूक शाखांमध्ये काम करणाऱ्या वर्गाला सुट्टीच्या दिवसांसह प्रत्येक दिवशी जादा काम करावे लागले. त्याकरिता सामान्य प्रशासन विभाग, विभागीय आयुक्तांची कार्यालये तसेच सर्व जिल्हाधिकाऱ्यांची निवडणूक कार्यालये, तहसिल कार्यालये यामध्ये निवडणूकांचे काम करणाऱ्या, अराजपत्रित कर्मचारी वर्गाला तसेच मुख्य निवडणूक अधिकारी कार्यालयात व जिल्हा निवडणूक अधिकारी कार्यालयात, इतर विभागातून / जिल्हा आस्थापनेतून निवडणूकीच्या कामासाठी घेतलेल्या अतिरिक्त अराजपत्रित कर्मचारी वर्गाला निम्ननिर्देशित शर्तींच्या अधीन राहून, खालील प्रमाणकानुसार अतिकालिक भत्ता देण्यास मंजूर देण्यात येत आहे.
(१) अतिकालिक भत्याचा दर - कोणत्याही कामाच्या दिवशी केलेल्या जादा कामाच्या प्रत्येक पूर्ण तासाला (अर्धा तास किंवा अर्ध्या तासांपेक्षा जास्त काम केल्यास तो पूर्ण तास धरण्यात येईल) प्रत्येक तासाच्या मूळ वेतन (Basic Pay) च्या प्रमाणात देण्यात येईल.
टिप दर ताशी वेतनाचा दर ठरविण्यासाठी महिना ३० दिवसांचा आणि गट “ब” (अराजपत्रित) व गट “क” कर्मचाऱ्यांसाठी दिवस ७ तासांचा समजण्यात येईल तर चतुर्थश्रेणी कर्मचारी वर्गाचे दैनंदिन कामाचे तास बृहन्मुंबईत ८ तास व इतर ठिकाणी ९ तास समजण्यात येतील
(२) अटी व शर्ती - (१) अतिकालिक भत्ता माहे ऑक्टोबर २०१९ च्या मूळ वेतन (Basic Pay) च्या प्रमाणात तासाच्या
दराने दिला जाईल. तसेच दैनंदिन वेतनाचा दर काढताना, त्यामध्ये इतर कुठल्याही भत्याचा
(उदा. घरभाडे भत्ता, महागाई भत्ता, स्थानिक पूरक भत्ता इत्यादी) समावेश होणार नाही.
# Page 2
शासन निर्णय क्रमांक: सीईएल - २०१९/प्र.क्र.१३९६/१९/३३(२)
(२) सर्वसाधारण कार्यालयीन वेळेपेक्षा जास्त काम केलेल्या कामासाठी अतिकालिक भत्ता अनुज्ञेय
असेल आणि तो फक्त दिनांक २१ सप्टेंबर २०१९ ते दिनांक २७ ऑक्टोबर २०१९ (दोन्ही दिवस
धरून) या कालावधीसाठी देय राहील.
(३) उपरोक्त कालावधीतील सुट्टीच्या दिवशी केलेल्या निवडणूकीसंबंधीच्या कोणत्याही कामासाठी
अतिकालिक भत्ता दिला जाईल.
(४) मंत्रालय, विभागीय, जिल्हा व तहसिल पातळीवर निवडणूकीसाठी नेमण्यात आलेल्या इतर
संस्थांतील कर्मचाऱ्यांना वरील पध्दतीने अतिकालिक भत्ता देय राहील.
(५) अतिकालिक भत्याची कमाल मर्यादा त्यांच्या माहे ऑक्टोबर २०१९ च्या देय होणाऱ्या मूळ वेतना
(Basic Pay) एवढी राहील. त्यामध्ये इतर कुठल्याही भत्त्याचा (उदा. घरभाडे भत्ता, महागाई
भत्ता, स्थानिक पूरक भत्ता इत्यादी) समावेश होणार नाही.
(६) जे कर्मचारी निवडणूकीच्या कामासाठी मुख्यालयाबाहेर प्रवास करतील त्यांना नियमानुसार
मिळणाऱ्या प्रवास / दैनिक भत्याव्यतिरिक्त अतिकालिक भत्ता देय नाही. या दोन्ही भत्यांपैकी जो
फायदेशीर असेल तो भत्ता घेण्याबाबत सदर कर्मचाऱ्यांना पर्याय राहील.
(७) निवडणूकीचे काम ज्या राजपत्रित अधिकाऱ्यांच्या देखरेखीखाली पार पाडले जाते ते अधिकारी,
अतिकालिक भत्यासाठी कर्मचारी वर्गाने केलेल्या जादा कामाचा दैनंदिन कालावधी दैनंदिन
हजेरीपटाच्या आधारे प्रमाणित करतील.
(८) निवडणूकीच्या कामासाठी दैनंदिन वेतनावर नेमलेल्या कर्मचारी वर्गाला अतिकालिक भत्ता देय
नाही.
२. या बाबीवर होणारा खर्च विधानसभा सार्वत्रिक निवडणूक २०१९ करिता “ मागणी क्रमांक ए- २, प्रधानशीर्ष २०१५-निवडणूका, उपशीर्ष १०६-राज्य/संघराज्य क्षेत्र विधानमंडळ निवडणूक घेण्यासाठी लागणारा खर्च, (००) (०१) राज्य / संघराज्य क्षेत्र विधानमंडळ निवडणूक घेण्यासाठी लागणारा खर्च, १३-कार्यालयीन खर्च (२०१५००६८) दत्तमत खालील मंजूर अनुदानातून भागविण्यात येईल व ४५-सातारा लोकसभा मतदारसंघ पोट निवडणूक व विधानसभा सार्वत्रिक निवडणूक या एकाच वेळेच घेण्यात येणाऱ्या निवडणुकीकरिता “ मागणी क्रमांक ए- २, प्रधानशीर्ष २०१५ - निवडणूका, उपशीर्ष १०४-लोकसभा व राज्य/संघराज्य क्षेत्र विधानसभा यांच्या एकाच वेळेस घेतल्या जाणाऱ्या निवडणुकांचा खर्च, (००) (०१) लोकसभा व राज्य/संघराज्य क्षेत्र विधानसभा यांच्या एकाच वेळेस घेतल्या जाणाऱ्या निवडणुकांचा खर्च, १३-कार्यालयीन खर्च (२०१५००४१) दत्तमत " खालील मंजूर अनुदानातून भागविण्यात येईल. जिल्हाधिकारी व जिल्हा निवडणूक अधिकारी यांनी या शासन निर्णयाच्या आधारे मानधनाची / अतिकालिक भत्याची परिगणना करुन अनुदानाची स्वतंत्रपणे मागणी करावी.
पृष्ठ ३ पैकी २
# Page 3
शासन निर्णय क्रमांक: सीईएल - २०१९/प्र.क्र.१३९६/१९/३३(२)
३. हा शासन निर्णय वित्त विभागाच्या अनौपचारीक संदर्भ क्रमांक : २२७९/१९/सेवा-६, दिनांक ३१/१०/२०१९, तसेच अनौपचारीक संदर्भ क्रमांक : ३४२/१९/व्यय-४, दिनांक ०५/११/२०१९ अन्वये त्या विभागाच्या सहमतीने निर्गमित करण्यात येत आहे.