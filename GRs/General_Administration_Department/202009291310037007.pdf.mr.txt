# Page 1
वितरण आदेश क्र.५ यशवंतराव चव्हाण विकास प्रशासन प्रबोधिनी, पुणे सन २०२०-२१ सहाय्यक अनुदान २०२०-२०२१ (अनिवार्य) एप्रिल ते जुन २०२० ( पहिला हप्ता )
महाराष्ट्र शासन
सामान्य प्रशासन विभाग
शासन निर्णय क्रमांक: यशदा २०२०/प्र.क्र.६१/२०/१२ अ
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २९ सप्टेंबर, २०२०
वाचा : १. वित्त विभाग, शासन परिपत्रक क्र. अर्थसं २०२०/प्र.क्र.६४/अर्थसंकल्प ३,
दि. १६ एप्रिल, २०२०.
२. सामान्य प्रशासन विभाग, शासन परिपत्रक क्र. - बीयुडी-२०१९/प्र.क्र.९६/२५,
दि.२० एप्रिल, २०२०
३. वित्त विभाग, शासन निर्णय क्र. अर्थसं २०२०/प्र.क्र.६५/अर्थसंकल्प ३,
दि.४ मे, २०२०.
शासन निर्णय : यशवंतराव चव्हाण विकास प्रशासन प्रबोधिनी, पुणे या संस्थेच्या २०२०-२०२१ या आर्थिक वर्षाच्या योजनेतर खर्चासाठी संदर्भाधीन क्र.१ च्या शासन परिपत्रकान्वये अर्थसंकल्पीय अंदाजामध्ये रु.३९६.०० लाख (रुपये तीनशे शहाण्णव लाख फक्त) इतकी तरतूद मंजूर केली आहे. कोरोना विषाणूमुळे उद्भवलेल्या महामारीच्या परिस्थतीत सन २०२० - २१ या आर्थिक वर्षाच्या अनिवार्य व कार्यक्रम खचाच्या अर्थसंकल्पीय तरतूदीनुसार एकूण वार्षिक तरतुदीच्या १५ ते २५ % च्या मर्यादेत ३१ सहायक अनुदान वेतनेतरकरिता एप्रिल ते जुन २०२० अखेर या तीन महिन्यांचा खर्च भागविण्यासाठी संदर्भाधीन क्र.१ च्या शासन परिपत्रकान्वये मंजूर झाले आहे. तथापि, वित्त विभागाच्या संदर्भाधीन क्र.३ च्या शासन निर्णयान्वये अनिवार्य खर्चासाठी ३१ सहाय्यक अनुदान (वेतनेतरकरिता) वित्त विभागाची मान्यता घेणे क्रमप्राप्त असल्यामुळे अद्यापपर्यंत संस्था निधी वितरित करण्यात आलेला नाही. आता वित्त विभागाने यशदा पुणे या संस्थेस २०% च्या मर्यादेत दोन हप्त्यात निधी वितरित करण्यासाठी मान्यता दिली असून याबाबतचे सहायक अनुदान नियंत्रक अधिकाऱ्यांच्या स्वाधीन करण्यात आले आहे. त्यानुसार साप्रवि कार्यासन २५ यांनी प्रशिक्षण संस्थांकरिता २०% च्या मर्यादेत रु.७९.२० लाख इतका निधी अर्थसंकल्प वितरण प्रणालीवर खर्चासाठी उपलब्ध करुन दिला आहे.
२. यशवंतराव चव्हाण विकास प्रशासन प्रबोधिनी, पुणे या संस्थेस एप्रिल ते सप्टेंबर २०२० या सहा महिन्यांकरिता योजनेतर खर्चासाठी (प्रशिक्षण शुल्क ) अर्थसंकल्प वितरण प्रणालीवर उपलब्ध असलेले एकूण रु.३९.६० लाख (रुपये एकोणचाळीस लाख, साठ हजार फक्त) इतके ३१ सहाय्यक अनुदान (वेतनेतर) (पहिला हप्ता ) म्हणून मंजूर करण्यात येत आहे.
३. हा खर्च मागणी क्र .ए-४, मुख्य लेखाशिर्ष "२०७० - इतर प्रशासनिक सेवा - ००३ प्रशिक्षण (००) (०६) यशवंतराव चव्हाण विकास प्रशासन प्रबोधिनी, पुणे यास सहाय्यक अनुदान (अनिवार्य ) ( २०७००५३२ ) - ३१ सहाय्यक अनुदाने (वेतनेतर)“ याखाली सन २०२०-२०२१ या आर्थिक वर्षासाठीच्या मंजूर तरतुदीतून भागविण्यात यावा.
# Page 2
शासन निर्णय क्रमांक: यशदा २०२०/प्र.क्र.६१/२०/१२ अ
४. सदरहू मंजूर करण्यात आलेले अनुदान संबंधित कोषागारातून काढून घेतल्यानंतर ती काढण्यात आलेली रक्कम महालेखापाल कार्यालयातील लेख्यात त्याच शीर्षाखाली नोंदली गेली आहे किंवा नाही याची खात्री करुन घ्यावी व त्याबाबतचे प्रमाणपत्र १५ दिवसांच्या आत शासनास सादर करावे.
५. संस्थेने आर्थिक वर्ष २०२०-२०२१ मधील मंजूर अनुदानाइतका खर्च सिमित ठेवावा.
६. संस्थेने आता वितरीत करण्यात येत असलेल्या अनुदानाचे तपशीलवार देयक व विनियोग प्रमाणपत्र (UTILIZATION CERTIFICATE) महालेखापाल, लेखा परीक्षा, महाराष्ट्र - १, मुंबई व शासनाला तातडीने सादर करावे.
७. यशवंतराव चव्हाण विकास प्रशासन प्रबोधिनी, पुणे या संस्थेने उपरोक्त अनुदानामधुन केलेल्या खर्चाचे स्वतंत्र लेखे व पुस्तके तपासण्याचे अधिकार महालेखापाल, महाराष्ट्र-१, मुंबई यांना राहतील व त्याकरिता सदर संस्था त्यांना संपूर्ण सुविधा उपलब्ध करुन देईल.
८. यशदा, पुणे या संस्थेचे आहरण व संवितरण अधिकारी (कोड क्र.२२०१०००१२१) यांनी संस्थेस वितरीत करण्यात येत असलेल्या सहायक अनुदानाची रक्कम रु.३९.६० लाख (रुपये एकोणचाळीस लाख, साठ हजार फक्त) आहरित करावी.
९. यशदा, पुणे या संस्थेने वित्त विभागाच्या संदर्भाधीन क्र.१ येथील शासन परिपत्रकातील परिच्छेद क्र.६ मध्ये नमूद केल्यानुसार देयक कोषागार अधिकारी यांना सादर करतांना संस्थेचे मागील महिन्यातील बँक अकाऊंट स्टेटमेंट (Bank Account Statement ) देयकासोबत जोडण्यात यावे.
१०. सदर शासन निर्णय वित्त विभागाच्या सहमतीने त्या विभागाच्या अनौपचारिक संदर्भ क्र.२६१/२०२० व्यय ४ नुसार निर्गमित करण्यात येत आहे.
# Page 3