# Page 1
मुख्यमंत्री धर्मादाय देणगी निधी मधून अर्थसहाय्य मंजर करणेबाबत.
सार्वजनिक गणेशोत्सव समिती, नवी दिल्ली
महाराष्ट्र शासन
सामान्य प्रशासन विभाग
शासन निर्णय क्रमांक-सीसीएफ-२०२०/प्र.क्र.२/२०२०/२५
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : १७ फेब्रुवारी, २०२१
वाचा - १) शासन निर्णय, सामान्य प्रशासन विभाग, क्र.सीसीएफ-२०१४/प्र.क्र.८८/२०१४/२५ दि.१७/९/२०१९
शासन निर्णय -
मुख्यमंत्री धर्मादाय देणगी निधीचे संपूर्ण नियंत्रण, व्यवस्थापन व प्रशासन मा. मुख्यमंत्री
यांच्याकडे निहीत आहे. मुख्यमंत्री धर्मादाय देणगी निधीमधून मा. मुख्यमंत्री यांच्या मान्यतेने
महाराष्ट्र राज्यातील सामाजिक, शैक्षणिक, सांस्कृतिक, धर्मादाय किंवा तत्सम सार्वजनिक किंवा
निमसार्वजनिक संस्था किंवा संघटना यांना या निधीतून अर्थसहाय्य देण्यात येते. त्यानुसार
सार्वजनिक गणेशोत्सव समिती, नवी दिल्ली यांनी सन २०१९ मधील गणेशोत्सव निमित्त
महाराष्ट्रातील सांस्कृतिक कला गुणांचे जतन व संवर्धन करण्यासाठी करण्यात आलेल्या
सांस्कृतिक कार्यक्रमाचा खर्च भागविण्यासाठी मा. मुख्यमंत्री महोदय यांनी अपवादात्मक
परिस्थितीत पुर्वोदाहरण न धरता फक्त याच वर्षी रुपये ५ लक्ष (अक्षरी रुपये पाच लक्ष फक्त )
इतके अर्थसहाय्य देण्यास मंजूरी दिलेली आहे. सदर मंजूरीस अनुसरून रुपये ५ लक्ष इतके
अर्थसहाय्य फक्त याच वर्षासाठी सार्वजनिक गणेशोत्सव समिती, नवी दिल्ली यांना देण्यात येत
आहे.
२. सार्वजनिक गणेशोत्सव समिती, नवी दिल्ली यांनी केलेल्या अर्जाप्रमाणे, त्यांनी सार्वजनिक
गणेशोत्सव-२०१९ मधील सांस्कृतिक कार्यक्रमाचा खर्च भागविण्यासाठी निधीची मागणी केली
आहे त्याच प्रयोजनासाठी सदर निधी खर्च करावा आणि खर्चाच्या अनुषंगाने “सनदी लेखापाल”
(Chartered Accountant) यांनी प्रमाणित केलेले उपयोगिता प्रमाणपत्र निधी प्राप्त झाल्यानंतर
सहा महिन्यात सादर करावे. तसेच सदर नोंदणीकृत समितीने नियमानुसार लेखापरिक्षण करुन
लेखापरिक्षण अहवाल व खर्चाचे सविस्तर विवरणपत्र शासनास सादर करावे.
# Page 2
शासन निर्णय क्रमांक: सीसीएफ-२०२०/प्र.क्र.२/२०२०/२५
३. सदर निधी वित्त विभाग, शासन निर्णय क्रमांक संकीर्ण- १०१०/प्र.क्र.६८ / कोषा प्र-५,
दि.१८ एप्रिल, २०११ मधील तरतुदीस अनुसरुन मुख्यमंत्री धर्मादाय देणगी निधीच्या स्वीयप्रपंजी
(PLA) लेखा खाते क्र. ६१८४०३६००६ (०१५१४५०१०८९) मधून सार्वजनिक गणेशोत्सव समिती,
नवी दिल्ली यांच्या युनायटेड बँक ऑफ इंडिया, तानसेन मार्ग शाखा, बंगाली मार्केट, मंडी हाऊस,
नवी दिल्ली या शाखेतील बचत बँक खाते क्रमांक ०३५९०१००७७६९१ मध्ये विहीत कार्यपद्धतीनुसार
जमा करण्यात यावा.
४. सदर शासन निर्णय संदर्भाधीन दि.१७/९/२०१९ च्या शासन निर्णयातील तरतूदीनुसार
तसेच मा. मुख्यमंत्री महोदय यांनी दिलेल्या मंजूरीस अनुसरून निर्गमित करण्यात येत आहे.