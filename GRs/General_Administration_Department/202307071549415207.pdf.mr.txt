# Page 1
महाराष्ट्र राज्यात Science City उभारण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक:- पक्षेप २०२३/प्र.क्र.८८/२९,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक :- ०७ जुलै, २०२३
प्रस्तावना:
पश्चिम क्षेत्रीय परिषदेच्या स्थायी समितीची १३ वी बैठक गांधीनगर, गुजरात येथे शनिवार, दि.१५.०४.२०२३ रोजी संपन्न झाली. सदर बैठकीमध्ये प्रथमच उत्कृष्ट कार्यपध्दती (Good Practice) बाबत PPT सादर करण्याबाबत पश्चिम क्षेत्रीय परिषदेचे सदस्य असलेल्या सर्व राज्य व केंद्र शासित प्रदेश यांना कळविण्यात आले होते. त्यानुसार महाराष्ट्र राज्य, गुजरात, गोवा या राज्यांनी आणि दिव, दमण, नगर हवेली या केंद्र शासित प्रदेश यांनी त्यांचेकडील असलेली उत्कृष्ट कार्यपध्दती (Good Practice) बाबत PPT सादर केली. उपरोक्त सादर केलेल्या उत्कृष्ट कार्यपध्दती (Good Practice) बाबतच्या PPT मधील गुजरात राज्याने सादर केलेल्या PPT पैकी Science City बाबतची PPT उल्लेखनीय होती. या Science City मध्ये विज्ञानाविषयी प्रबोधन करण्याबाबत वेगवेगळे साहित्य ठेवण्यात आले असून इतरही विज्ञान विषयी संदर्भात विविध उपकरणे विकसीत करण्याबाबत कार्यवाही करण्यात येत आहे. यामध्ये भारतातील नामांकित विज्ञान संस्था देखील सहभागी आहेत.
गुजरात राज्याने उभारलेल्या Science City च्या धर्तीवर महाराष्ट्र राज्यातदेखील तशीच Science City स्थापन करण्याची बाब शासनाच्या विचाराधीन होती.
शासन निर्णय:
महाराष्ट्रातील मुलांमध्ये विज्ञानाविषयी आवड / जिज्ञासा निर्माण करण्यासाठी Science City महाराष्ट्रात उभारणे फायद्याचे ठरेल. यासाठी मा. मुख्य सचिव यांचे अध्यक्षतेखाली सचिव समितीचा एक अभ्यासगट पुढीलप्रमाणे स्थापन करण्यास याद्वारे मान्यता देण्यात येत आहे:
-------------------------------------------------------------------
| अ.क्र. | नाव/पदनाम | पद |
| १ | मा. मुख्य सचिव, महाराष्ट्र राज्य | अध्यक्ष |
| २ | अपर मुख्य सचिव (वित्त), वित्त विभाग, मंत्रालय, मुंबई | सदस्य |
| ३ | प्रधान सचिव, उच्च व तंत्रशिक्षण विभाग, मंत्रालय, मुंबई | सदस्य |
| ४ | प्रधान सचिव (न.वि.-१), नगर विकास विभाग, मंत्रालय, मुंबई | सदस्य |
| ५ | प्रधान सचिव (न.वि.२), नगर विकास विभाग, मंत्रालय, मुंबई | सदस्य |
| ६ | प्रधान सचिव, माहिती व तंत्रज्ञान विभाग, मंत्रालय, मुंबई | सदस्य |
| ७ | प्रधान सचिव, शालेय शिक्षण व क्रीडा विभाग, मंत्रालय, मुंबई | सदस्य |
| ८ | प्रधान सचिव, नियोजन विभाग, मंत्रालय, मुंबई | सदस्य सचिव |
-------------------------------------------------------------------
२. सदर अभ्यासगट गुजरात राज्याने उभारलेल्या Science City ला भेट देवून त्यांचा अहवाल एक महिन्याच्या आत शासनास सादर करेल.
# Page 2
शासन निर्णय क्रमांकः पक्षेप २०२३/प्र.क्र.८८/२९