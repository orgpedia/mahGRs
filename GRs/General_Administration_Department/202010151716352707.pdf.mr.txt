# Page 1
श्रीमती सु. वि. सावळवाडे, सहायक कक्ष अधिकारी, यांचा प्रतिनियुक्तीवरील कालावधी संपुष्टात आणून त्यांच्या सेवा त्यांच्या मूळ विभागास प्रत्यावर्तीत करण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांकः प्रतिनि-२५१८/प्र.क्र.१६८/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १५ ऑक्टोबर, २०२०
शासन आदेश
वाचा: १) समक्रमांकाचे दिनांक २७-११-२०१८ चे शासन आदेश.
२) सामान्य प्रशासन विभाग, क्र. प्रतिनि-२०१८/प्र.क्र.११६/१२-अ, दिनांक ३०-११-२०१८ चे शासन आदेश.
३) सामान्य प्रशासन विभाग, क्र. साप्रआ-१३१८/प्र.क्र.७१२/१९, दिनांक ३०-११-२०१८ चे कार्यालयीन आदेश.
शासन आदेश
संदर्भाधिन क्र. १ येथील दिनांक २७-११-२०१८ च्या आदेशान्वये श्रीमती सु.वि. सावळवाडे, सहायक कक्ष अधिकारी, सामान्य प्रशासन विभाग, यांच्या सेवा २ वर्षाच्या कालावधीसाठी प्रतिनियुक्तीने, प्राचार्य, प्रादेशिक कृषि विस्तार व्यवस्थापन व शिक्षण संस्था, पुणे, यांच्या कार्यालयात कार्यालयीन अधिक्षक, वर्ग-३ या पदावर प्रतिनियुक्तीने उपलब्ध करुन देण्यात आल्या होत्या. सदरहू प्रतिनियुक्तीच्या पदावर संदर्भाधिन क्र. २ येथील दिनांक ३०-११-२०१८ च्या आदेशान्वये प्रतिनियुकतीने नियुक्ती करण्यात आली होती. तर संदर्भाधिन क्र. ३ येथील दिनांक ३०-११-२०१८ च्या कार्यालयीन आदेशान्वये
श्रीमती सावळवाडे यांना प्रतिनियुक्तीच्या पदावर रुजू होण्यासाठी दिनांक ३०-११-२०१८ च्या आदेशान्वये कार्यमुक्त करण्यात आले होते.
२. श्रीमती सावळवाडे ह्या दिनांक दिनांक ०१-१२-२०१८ पासून प्राचार्य, प्रादेशिक कृषि विस्तार व्यवस्थापन व शिक्षण संस्था, (रामेती), पुणे येथे कार्यरत असून त्यांचा २ वर्षाचा प्रतिनियुक्ती कालावधी दिनांक ३०-११-२०२० रोजी संपुष्टात येणार आहे.
३. मंत्रालयीन विभागात सहायक कक्ष अधिकारी संवर्गातील पदे मोठया प्रमाणात रिक्त आहेत.
यास्तव श्रीमती सु.वि. सावळवाडे, सहायक कक्ष अधिकारी यांचा प्रतिनियुक्तीचा २ वर्षाचा कालावधी समाप्त होण्यापूर्वी, त्यांचा प्रतिनियुक्तीवरील कालावधी संपुष्टात आणून श्रीमती सावळवाडे, सहायक कक्ष अधिकारी, सामान्य प्रशासन विभाग यांच्या प्रतिनियुक्तीवरील सेवा आदेशाच्या दिनांकापासून त्यांच्या मूळ विभागास प्रत्यावर्तीत करण्यात येत आहे.
४. श्रीमती सु.वि. सावळवाडे, यांनी आपल्या मूळ विभागात (सामान्य प्रशासन विभागात) तातडीने रुजू होऊन तसा अहवाल या विभागास सादर करावा.
५. प्राचार्य, प्रादेशिक कृषि विस्तार व्यवस्थापन व शिक्षण संस्था, पुणे यांनी श्रीमती सावळवाडे, सहायक कक्ष अधिकारी यांना त्यांच्या मूळ विभागात रुजू होण्यासाठी तातडीने कार्यमुक्त करावे व दिनांक २०-१०-२०२० नंतर कोणतेही वेतन व भत्ते अदा करु नये.
# Page 2
शासन आदेश क्रमांकः प्रतिनि-२५१८/प्र.क्र.१६८/१४-अ
६. संबंधित मंत्रालयीन प्रशासकीय विभागांनी श्रीमती सु.वि. सावळवाडे, सहायक कक्ष अधिकारी, या आपल्या विभागात रुजू झाल्याची वस्तुस्थिती या विभागास तात्काळ कळवावी.