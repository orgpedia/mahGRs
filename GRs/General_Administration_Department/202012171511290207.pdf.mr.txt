# Page 1
भा.प्र.से. अधिकाऱ्यांनी त्यांची सन २०२० (As on १.१.२०२१) ची वार्षिक अचल मालमत्ता विवरणपत्रे (IPR) Online पद्धतीने सादर करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक :- भाप्रसे-१५२०/प्र.क्र.१९७/२०२०/९
हुतात्मा राजगुरू चौक, मादाम कामा रोड,
मंत्रालय, मुंबई-४०० ०३२.
दि. १७.१२.२०२०
वाचा: १) शासन परिपत्रक, सामान्य प्रशासन विभाग, क्र- भाप्रसे-४५०४/प्र.क्र.७१/२००४/९, दि.२६.५.२००४ २) शासन परिपत्रक, सामान्य प्रशासन विभाग, क्र- भाप्रसे-१५०७/१३४२/प्र.क्र.२३४/०७/९, दि.३१.१०.२००७ ३) आस्थापना अधिकारी तथा अतिरिक्त सचिव, कार्मिक व प्रशिक्षण विभाग, नवी दिल्ली यांचे दि. २२.१२.२०१६ चे पत्र ४) सचिव, कार्मिक व प्रशिक्षण विभाग, नवी दिल्ली यांचे दि. ०७/०२/२०१९ चे अ.शा.पत्र ५) शासन परिपत्रक, सामान्य प्रशासन विभाग, क्र- भाप्रसे-१५१९/प्र.क्र.३३१/२०१९/९,दि.१६.१२.२०१९
प्रस्तावना अखिल भारतीय सेवा (वर्तणूक) नियम, १९६८ मधील नियम १६(२) नुसार भारतीय प्रशासन सेवेतील अधिका-यांनी दर वर्षी विहीत कालावधीत वार्षिक अचल मालमत्ता विवरणपत्रे विहीत नमुन्यात शासनास सादर करणे आवश्यक आहे. सन २०१६ या वर्षी संदर्भ क्र.३ येथील केंद्र शासनाच्या कार्मिक व प्रशिक्षण विभागाच्या पत्रान्वये भारतीय प्रशासकीय सेवेतील अधिका-यांनी त्यांची वार्षिक अचल मालमत्ता विवरणपत्रे Online पद्धतीने सादर करण्याबाबत सूचना देण्यात आल्या होत्या. त्यानुसार यावर्षीही सन २०२० या वर्षाची दि.०१.०१.२०२१ रोजीची स्थिती दर्शवणारी वार्षिक अचल मालमत्ता विवरणपत्रे सादर करण्यासंदर्भात या परिपत्रकान्वये सूचना देण्यात येत आहे.
शासन परिपत्रक: उपरोक्त पार्श्वभूमी विचारात घेता, महाराष्ट्र राज्य संवर्गातील भारतीय प्रशासकीय सेवेतील सर्व अधिकाऱ्यांनी सन २०२० ची वार्षिक अचल मालमत्ता विवरणपत्रे Online पद्धतीने सादर करावीत अशा सूचना या परिपत्रकान्वये देण्यात येत आहेत. केंद्र शासनाने घेतलेल्या निर्णयानुसार राज्य संवर्गातील सर्व भारतीय प्रशासकीय सेवेतील अधिका-यांनी त्यांची वार्षिक अचल मालमत्ता विवरणपत्रे (IPR) Online पद्धतीने सादर करताना खालील कार्यपद्धतीचा अवलंब करावा:
i) अचल मालमत्ता विवरणपत्रे (IPR) Online पद्धतीने सादर करण्यासाठी कार्मिक व प्रशिक्षण विभागाच्या SPARROW संगणकीय प्रणालीच्या Home Page (http://sparrow.eoffice.gov.in) वर IPR Module ही संगणकीय प्रणाली (Navigation tab for IPR Module) उपलब्ध करून देण्यात आलेली आहे.
ii) SPARROW संगणकीय प्रणालीसाठी भा.प्र.से. अधिका-यांना देण्यात आलेला User id व password यांचाच वापर करून अचल मालमत्ता विवरणपत्रे सादर करावीत व SPARROW संगणकीय प्रणालीसाठी यापूर्वी उपलब्ध करून देण्यात आलेल्या Digital Signature Certificate (DSC) वापर करून सदर किंवा e-sign द्वारे विवरणपत्रे अधिप्रमाणित करावीत.
ii) कोणत्याही कारणामुळे संबंधित अधिकारी हे Digital Signature Certificate (DSC) वापरू शकत नसतील अथवा त्यांना DSC/e-sign प्राप्त झाले नसेल अशा अधिका-यांनी अचल मालमत्ता विवरणपत्रे
# Page 2
शासन परिपत्रक क्रमांकः भाप्रसे-१५२०/प्र.क्र.१९७/२०२०/९
प्रत्यक्षात भरून ती SCAN करून संगणकीय प्रणालीमधील “Upload Form” चा वापर करून SCAN केलेली विवरणपत्रे Online पद्धतीने सादर करावीत.
iv) सदर विवरणपत्रे Online पद्धतीने सादर करण्यामध्ये अधिका-यांना कोणतीही अडचण उद्भवल्यास SPARROW संगणकीय प्रणालीवर Home Page च्या Help Menu मध्ये “User Manual-IPR” हा टॅब उपलब्ध करून देण्यात आलेला आहे. तसेच कोणतीही अडचण उद्भवल्यास support-sparrow@nic.in वर ई-मेल पाठविण्यात यावा.
v) सदरील विवरणपत्रे आता Online पद्धतीने भरावयाची असल्याने भा.प्र.से. अधिका-यांनी त्यांची वार्षिक अचल मालमत्ता विवरणपत्रे (Hard Copy) या विभागास वेगळ्याने सादर करावयाची आवश्यकता नाही.
vi) सदरील Online Module सन २०२० या वर्षाकरिता दि.३१ जानेवारी २०२१ या विहीत कालावधीनंतर आपोआप बंद होईल. सबब, महाराष्ट्र राज्य संवर्गातील सर्व भा.प्र.से. अधिका-यांनी त्यांची सन २०२० ची वार्षिक अचल मालमत्ता विवरणपत्रे वर नमूद केलेल्या Online पद्धतीने दिनांक ३१ जानेवारी, २०२१ पर्यंत भरावी.
२. याअनुषंगाने, कार्मिक व प्रशिक्षण विभाग, नवी दिल्ली यांच्या दि. ७/२/२०१९ च्या अ.शा.पत्रान्वये विहीत मुदतीत वार्षिक अचल मालमत्ता विवरणपत्रे न भरल्यास संबंधित अधिका-यांच्या सेवाविषयक बाबींवर होणा-या खाली नमूद परिणामांविषयी स्पष्ट सूचना देण्याचे निदेश देण्यात आले आहेत.
सदर सूचनांकडे महाराष्ट्र संवर्गातील सर्व कार्यरत भा.प्र.से. अधिकाऱ्यांचे लक्ष वेधण्यात येत आहे.
1) As vigilance clearance to IAS Officers for their inclusion in the offer list, empanelment, any, deputation for which Central Government clearance is necessary including deputation under rule 6(1) and 6(2) (ii) of the AIS ( Cadre) Rules, appointment to sensitive posts, assignment to training programmes (except mandatory training) premature repatriation to the Cadre etc. is denied in case of of non-submission of IPR.
2) Failure on the part of the members of the service to comply with the requirements of the aforesaid rules constitutes good and sufficient reason for institution of disciplinary proceedings against them in terms of Dop&T OM No. 11017/74/93-AIS (III) dated 04.1.1994.
# Page 3