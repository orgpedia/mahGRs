# Page 1
महाराष्ट्र शासन
सामान्य प्रशासन विभाग
क्रमांकः असप्र १२२३/प्र.क्र.१०६/का-१४
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक : २२ सप्टेंबर, २०२३.
संदर्भ : १. शासन आदेश क्र. प्रतिनि-२०२१/प्र.क.५४/का.१४, दि.२९.०४.२०२१.
२. शासन आदेश क्र. उसप-१३२२/प्र.क.१०९/का.१४, दि.१६.०२.२०२३.
आदेश
श्रीमती नंदा मारूती राऊत यांची संदर्भ क्र.१ येथील आदेशान्वये, श्री सिध्दीविनायक गणपती मंदिर न्यास, प्रभादेवी, मुंबई येथील कार्यकारी अधिकारी या पदावर प्रतिनियुक्तीने नियुक्ती करण्यात आली होती. तसेच, संदर्भ क्र.२ येथील आदेशान्वये, श्रीमती राऊत यांना उप सचिव पदावर प्रपत्र बढती देण्यात येऊन त्यांची पदस्थापना कार्यकारी अधिकारी, श्री सिध्दीविनायक गणपती मंदिर न्यास, प्रभादेवी, मुंबई या पदावर करण्यात आली.
२. श्रीमती राऊत यांचा कार्यकारी अधिकारी श्री सिध्दीविनायक गणपती मंदिर न्यास, प्रभादेवी, मुंबई या पदावरील प्रपत्र बढतीचा कालावधी दि. १६.०८.२०२३ रोजी संपुष्टात आला आहे. त्यामुळे श्रीमती राऊत यांची प्रपत्र बढतीच्या पदावरील नियुक्ती संपुष्टात आणून त्यांच्या सेवा प्रत्यावर्तीत करण्यात येत असून प्रत्यावर्तनानंतरची त्यांची पदस्थापना पर्यटन व सांस्कृतिक कार्य विभागातील उप सचिवाच्या रिक्त पदावर करण्यात येत आहे.
३. श्रीमती राऊत, उप सचिव यांनी पर्यटन व सांस्कृतिक कार्य विभागात तात्काळ रूजू व्हावे.