# Page 1
जि.लातूर येथील ईव्हीएम साठवणुकीकरीता गोदामाची दुरुस्ती :- प्रशासकीय मान्यता.
महाराष्ट्र शासन
सामान्य प्रशासन विभाग
शासन निर्णय क्र. ईव्हीएम-२०२०/प्र.क्र.२२३/२०/३३
मंत्रालय मुंबई-४०००३२.
दिनांक – १९ जानेवारी, २०२१
वाचा -: १) जिल्हाधिकारी व जिल्हा निवडणूक अधिकारी, लातूर यांचे पत्र क्र.२०२०/निवडणूक/अ.शा.पत्र/कावि-११, दि.१५.०१.२०२१ २) वित्त विभाग शासन निर्णय क्र. विअप्र-२०१३/प्र.क्र.३०/१३/ विनियम (भाग-२), दि.२०.०९.२०१९ ३) सार्वजनिक बांधकाम विभाग शासन परिपत्रक क्र. संकीर्ण-२०१९/प्र.क्र.१०/इमा-२, दि.२५.०९.२०१९
शासन निर्णय :
जिल्हाधिकारी व जिल्हा निवडणूक अधिकारी, लातूर कार्यालयाकडून ईव्हीएम-व्हीव्हीपॅट
मशीन्सच्या साठवणुकीसाठी आवश्यक असलेल्या गोदामांच्या दुरुस्तीसाठी सार्वजनिक बांधकाम
विभागामार्फत अंदाजपत्रक छाननी करुन तांत्रिक सहमतीसह तसेच मुख्य अभियंता यांचे शिफारशीसह एकुण रु.१८,८७,०००/- इतक्या किमतीचा प्रस्ताव संदर्भ क्र.१ च्या पत्रान्वये प्रशासकीय मान्यतेस्तव शासनास प्राप्त झाला आहे.
२. सदर प्रस्तावाच्या छाननीअंती अंदाजपत्रकातील कामात समाविष्ट असलेल्या बाबींच्या किंमतीचे विवरण खालीलप्रमाणे आहे.
Recapitulation Sheet
----------------------------------------------------------------------------------------------------------------------------------------------------
| Sr.No.  |  | Estimate | Name of Work | Amount |
| 1 | Sub Work – | Providing Electrical Installation in MSWC Godown No.06 for keeping EVM and VVPAT at Latur. Dist. Latur | 7,63,157.3 |
| 2 | Sub Work -II | Providing Electrical Installation in MSWC Godown No.06 for keeping EVM and VVPAT at MIDC, Barshi Road Latur Dist. Latur | 5,15,253.00 |
|  | Total | 12,78,410.30 |
| 04 % Contingency | 51,136.41 |
| Total | 13,29,546.71 |
| Provision for GST 12% Rs. | 1,59,545.61 |
| Grand Total | 14,89,092.32 |
| Say Rs. | 14,89,092.00 |
----------------------------------------------------------------------------------------------------------------------------------------------------
General Abstract
-------------------------------------
| Sub Estimates | Amount |
| A) Cost of Work Portion | 3,40,300.74 |
| B) Add for GST @ 12% | 40,836.09 |
| C) Add 1% Labour Insurance | 3403.01 |
| D) Add 4% Contingencies | 13,612.03 |
| Gross Total | 3,98,151.86 |
| Say Rs. | 3.98 Lakhs |
-------------------------------------
# Page 2
शासन निर्णय क्रमांक: ईव्हीएम-२०२०/प्र.क्र.२२३/२०/३३
३. वरील दोन तक्त्यात नमूद केल्यानुसार विषयांकित कामाच्या १४.८९ + ३.९८ लाख असे एकुण रु.१८,८७,०००/- (रुपये अठरा लक्ष सत्त्याऐंशी हजार फक्त) इतक्या रकमेच्या अंदाजपत्रकास शासन या आदेशाद्वारे खालील अटींच्या अधीन राहून प्रशासकीय मान्यता देत आहे.
a. ईव्हीएम व व्हीव्हीपॅटची कायमस्वरुपी साठवणूक करण्यासाठी दुरुस्ती करण्यात येणाऱ्या सदर गोदामांचे बांधकाम कमीत कमी खर्चात व भारत निवडणूक आयोगाच्या मार्गदर्शक तत्त्वांप्रमाणे गुणवत्तापूर्ण होईल याबाबतची जबाबदारी जिल्हाधिकारी यांची राहील, त्याकरीता आवश्यकता असल्यास ई-टेंडरिंग पध्दतीचा वापर करण्यात यावा.
b. ईव्हीएम व व्हीव्हीपॅट मशीन्सच्या साठवणुकीकरीता भारत निवडणूक आयोगाच्या (ECI) दि.०८.०८.२०१७, दि.१२.०३.२०१९ तसेच भारत निवडणूक आयोगाने वेळोवेळी निर्गमित केलेल्या मार्गदर्शक सुचना विचारात घेवून सदर गोदामांचे दुरुस्तीचे काम दर्जेदार होईल याची दक्षता घेण्यात यावी.
c. प्रस्तावातील खरेदीशी संबंधित बाबींकरीता ई-निविदा प्रणालीचा वापर करावा अथवा उद्योग, ऊर्जा व कामगार विभागाकडील दि.२४.०८.२०१७ च्या शासन निर्णयान्वये वस्तू व सेवा खरेदीकरीता केंद्र शासनाने विकसित केलेल्या GeM पोर्टल कार्यपध्दतीचा अवलंब करावा.
d. विषयांकित कामाकरीता सुधारीत प्रशासकीय मान्यता देण्यात येणार नाही यादृष्टीने दक्षता घेवून काम लवकरात लवकर पूर्ण करण्यात यावे.
e. काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेऊनच सुरु करावे.
f. ढोबळ स्वरुपात धरण्यात आलेल्या तरतूदीबाबत काम करतेवेळी विस्तृत अंदाजपत्रक करुनच काम हाती घ्यावे.
g. प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७/तां.क.१, दि.१० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
h. सार्वजनिक बांधकाम विभागाच्या शासन निर्णय क्रमांक बीडीजी २०१७/प्र.क्र.६०/इमारती-२, दि. ०७/०७/२०१७ अन्वये कार्यवाही करण्यात यावी.
i. वित्त विभाग शासन निर्णय क्र.विअप्र-२०१३/प्र.क्र.३०/१३/विनियम (भाग-२), दि.२०.०९.२०१९ मधील मुद्दा क्र. ३ अन्वये व सार्वजनिक बांधकाम विभाग शासन परिपत्रक क्र. संकीर्ण-२०१९/प्र.क्र.१०/इमा २, दि.२५.०९.२०१९ अन्वये किरकोळ नागरी बांधकामासाठी रु.१५.०० कोटीपेक्षा कमी किंमत असलेल्या अंदाजपत्रकीय रकमेच्या कामांच्या ढोबळ अंदाजपत्रकास सार्वजनिक बांधकाम विभागाच्या क्षेत्रिय स्तरावरील तांत्रिक मान्यता प्रदान करण्यास सक्षम अधिकाऱ्याने तांत्रिक सहमती प्रदान केल्यानंतर, क्षेत्रिय स्तरावरील सर्वोच्च तांत्रिक अधिकारी असलेल्या संबंधित मुख्य अभियंता यांचे शिफारशीसह प्राप्त अंदाजपत्रकानुसार उपभोक्ता विभागाने प्रशासकीय मान्यता प्रदान करावी, असे
पृष्ठ ३ पैकी २
# Page 3
शासन निर्णय क्रमांक: ईव्हीएम-२०२०/प्र.क्र.२२३/२०/३३
नमूद केलेले आहे. त्यानुषंगाने गोदाम दुरुस्तीच्या अंदाजपत्रकास क्षेत्रिय स्तरावरील सर्वोच्च तांत्रिक अधिकारी असलेल्या संबंधित मुख्य अभियंता यांची शिफारस आवश्यक आहे. सदर शासन निर्णयातील तरतुदींनुसार प्रस्तुत कामाबाबत सर्व जबाबदारी ही संबंधित अधिकाऱ्यांची राहील.
४. प्रस्तुत मान्यता ही सार्वजनिक बांधकाम विभागाचे अभिप्राय, वित्त विभाग शासन निर्णय क्र.विअप्र २०१३/प्र.क्र.३०/१३/विनियम (भाग-२), दि.२०.०९.२०१९ मधील मुद्दा क्र. ३ अन्वये व सार्वजनिक बांधकाम विभाग शासन परिपत्रक क्र.संकीर्ण-२०१९/प्र.क्र.१०/इमा-२, दि.२५.०९.२०१९ अन्वये तसेच नियोजन विभाग, शासन परिपत्रक क्र.ससमा २०१०प्र.क्र.४८ (भाग-१) / का-१४६१, दिनांक ११ जून, २०१८ नुसार प्रदान केलेल्या वित्तीय अधिकारानुसार देण्यात येत आहे.