# Page 1
एकत्रित परिवीक्षाधीन प्रशिक्षण कार्यक्रम (सीपीटीपी) अंतर्गत राबविण्यात येणारा पदव्युत्तर पदवी अभ्यासक्रम गोखले राज्यशास्त्र आणि अर्थशास्त्र संस्था, पुणे यांच्या समन्वयनाने राबविण्याबाबत
महाराष्ट्र शासन
सामान्य प्रशासन विभाग
शासन निर्णय क्रमांक : टिआरएन-०८२२/प्र.क्र. ५८/सीपीटीपी
मंत्रालय, मादाम कामा मार्ग, हुतात्मा राजगुरू चौक, मुंबई -४०० ०३२.
दिनांक : १३ सप्टेंबर, २०२२.
वाचा :
१. शासन निर्णय, सामान्य प्रशासन विभाग क्र. टिआरएन-२०१३/प्र.क्र.८४/१३/१२-अ, दि. २०.१.२०१४.
२. शासन निर्णय, सामान्य प्रशासन विभाग़ क्र. टिआरएन-०५१७/प्र.क्र.३६/सीपीटीपी, दि २१.०७.२०१७.
३. शासन निर्णय, सामान्य प्रशासन विभाग क्र. टिआरएन-०५१७/प्र.क्र.३६/सीपीटीपी, दि २५.०९.२०१९ ४. यशदा, पुणे यां संस्थेचे पत्र क्र. सीपीटीपी/२०२२/प्रशि-/२०२२-२४, दिनांक २६.०७.२०२२ आणि दिनांक १२.०८.२०२२
प्रस्तावना
महाराष्ट्र लोकसेवा आयोगामार्फत राज्य सेवा परीक्षेद्वारे सरळसेवेने नियुक्त होणा-या उमेदवारांना एकत्रित परिवीक्षाधीन प्रशिक्षण कार्यक्रम (सीपीटीपी) अंतर्गत दोन वर्षांचे प्रशिक्षण देण्याचा निर्णय वरील वाचा येथील अनुक्रमांक १ अन्वये घेण्यात आला आहे. सदर एकत्रित परिवीक्षाधीन प्रशिक्षण कार्यक्रम अंतर्गत उपरोक्त वाचा येथील अनुक्रमांक ३ येथे निर्देशित शासन निर्णयान्वये मुंबई विद्यापिठाच्या समन्वयाने प्रशासकीय कामकाजासाठी पूरक असा पदव्युत्तर पदवी अभ्यासक्रम
Master of arts in Development Administration ( M.A. in Dev. Administration) सुरु करण्यात आला आहे. सदर पदव्युत्तर पदवी अभ्यासक्रम राज्य सेवा परीक्षा, २०१६ अन्वये शिफारसप्राप्त ठरलेल्या उमेदवारांच्या "सीपीटीपी ४” या तुकडीपासून सुरु करण्यात आला असून आतापर्यंत सीपीटीपी ४ ४ ते सीपीटीपी ८ या तुकड्यांसाठी सदर पदव्युत्तर पदवी अभ्यासक्रम राबविण्यात येत आहे.
२. उपरोक्त वाचा येथील अनुक्रमांक १ येथे नमूद शासन निर्णयान्वये पदव्युत्तर पदवी अभ्यासक्रमाची अंमलबजावणी करण्यास यशदा, पूणे या संस्थेस मंजूरी देण्यात आली आहे. शासकीय धोरणे आणि प्रशासकीय कार्यपद्धतीमध्ये वेळोवेळी होणारे बदल विचारात घेऊन पदव्युत्तर पदवी अभ्यासक्रमामध्ये सुधारणा करणे गरजेचे आहे. सदर अभ्यासक्रम प्रशासकीय कामकाजासाठी पूरक ठरावा यासाठी या अभ्यासक्रमामध्ये आवश्यक त्या सुधारणा करण्यासाठी सदर अभ्यासक्रम पुणे स्थित विद्यापिठाशी संलग्न केल्यास पदव्युत्तर पदवी अभ्यासक्रमाची अंमलबजावणी करणा-या यशदा, पुणे यांना समन्वयनाच्या दृष्टीने सोईचे होईल. सबब सदर अभ्यासक्रम यापुढे (सीपीटीपी-९ या तुकडीपासून) पुणे स्थित गोखले राज्यशास्त्र आणि अर्थशास्त्र संस्था या संस्थेच्या संयुक्त विद्यमाने राबविण्याची बाब शासनाच्या विचाराधीन होती. त्यासंदर्भात शासनाने पुढीलप्रमाणे निर्णय घेतला आहे.
# Page 2
शासन निर्णय क्रमांकः टिआरएन-०८२२/प्र.क्र.५८/सीपीटीपी
शासन निर्णयः
१. एकत्रित परिवीक्षाधीन प्रशिक्षण कार्यक्रम (सीपीटीपी) अंतर्गत प्रशिक्षण घेणाऱ्या परिवीक्षाधीन अधिकाऱ्यांसाठी राबविण्यात येणारा पदव्युत्तर पदवी अभ्यासक्रम “सीपीटीपी-९" या तुकडीपासून यापुढे यशदा, पुणे व गोखले राज्यशास्त्र आणि अर्थशास्त्र संस्था, पुणे यांच्या संयुक्त विद्यमाने राबविण्यात येईल.
२. सदर अभ्यासक्रम उपरोक्त वाचा येथील अ. क्र. २ आणि ३ येथील शासन निर्णयान्वये विहित केलेल्या तरतूदींनुसार राबविण्यात येईल.
३. एकत्रित परिवीक्षाधीन प्रशिक्षण कार्यक्रमांतर्गत सीपीटीपी-४ ते सीपीटीपी-८ या तुकड्यांसाठी पदव्युत्तर पदवी अभ्यासक्रम मुंबई विद्यापीठाशी संलग्न राहील.
४. पदव्युत्तर पदवी अभ्यासक्रमामध्ये अंतर्भूत असणा-या विभागीय परीक्षेसंदर्भात निर्गमित करण्यात आलेल्या शासन अधिसूचना दिनांक १३ एप्रिल, २०१८ मध्ये या अनुषंगाने आवश्यक सुधारणा करण्यात येतील.