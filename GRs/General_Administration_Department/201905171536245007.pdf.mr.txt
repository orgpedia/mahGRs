# Page 1
सहायक कक्ष अधिकारी सेवाप्रवेशोत्तर प्रशिक्षण व परीक्षा सन २०१९ साठी अर्ज मागविण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांकः सेप्रप २०१९/प्र.क्र.९/का.१७
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
तारीख: १७ मे, २०१९.
शासन परिपत्रक महाराष्ट्र शासन दुय्यम मंत्रालय सेवा (सहायक) सेवाप्रवेशोत्तर प्रशिक्षण परीक्षा नियम, १९७७ मधील तरतुदीनुसार सन २०१९ मध्ये आयोजित करावयाच्या प्रशिक्षण आणि परीक्षेसाठी प्रथमच बसण्यास पात्र असलेल्या उमेदवारांचे विहित नमुन्यातील अर्ज या परिपत्रकान्वये मागविण्यात येत आहेत.
२. सदर प्रशिक्षण आणि परीक्षेसाठी सादर करावयाचा विहित नमुन्यातील अर्ज मंत्रालयीन इंट्रानेटवरील “आवेदन पत्र” या शिर्षाखाली उपलब्ध आहे. तरी मंत्रालयीन विभागातील व महाराष्ट्र लोकसेवा आयोगाच्या कार्यालयातील जे सहायक कक्ष अधिकारी सन २०१९ च्या परीक्षेस पहिल्यांदाच बसण्यास पात्र असून ज्यांचे प्रशिक्षण अद्याप झालेले नाही अशा सहायक कक्ष अधिकाऱ्यांचे विहित नमुन्यातील अर्ज आस्थापना अधिकाऱ्यांनी प्रमाणित करुन, या विभागाकडे दिनांक ४ जून, २०१९ पर्यंत पाठवावेत. सदर अर्जामध्ये उमेदवाराचा नियुक्ती दिनांक बरोबर असल्याची आस्थापना अधिकाऱ्यांनी खात्री करावी. विहित नमुन्यातील अर्जात उमेदवाराने आपले संपूर्ण नाव, नियुक्ती दिनांक, विभागाचे नाव इत्यादी तपशील अचूक नमूद करावा.
3. सदरहू परीक्षा नियमातील तरतुदीनुसार पात्र सहायक कक्ष अधिकाऱ्यांना प्रशिक्षण वर्गाचा लाभ फक्त एकदाच घेता येतो. त्यामुळे ज्या सहायक कक्ष अधिकाऱ्यांनी यापूर्वी सदर प्रशिक्षणाचा लाभ घेतला आहे त्यांना पुन्हा प्रशिक्षणाचा लाभ घेता येणार नाही. जे सहायक कक्ष अधिकारी यापूर्वी झालेल्या सहायक कक्ष अधिकारी सेवा प्रवेशोत्तर प्रशिक्षण परीक्षेत अनुत्तीर्ण झाले आहेत किंवा सदर परीक्षेला अनुपस्थित राहिले आहेत त्यांचे सन २०१९ मधील सेवा प्रवेशोत्तर प्रशिक्षण परीक्षेस बसण्यासाठीचे अर्ज स्वतंत्रपणे मागविण्यात येतील त्यावेळी ते पाठविण्यात यावेत.
४. सदर परिपत्रक सर्व संबंधित सहायक कक्ष अधिकाऱ्यांच्या (प्रतिनियुक्तीवर / रजेवर असलेल्या सहायक कक्ष अधिकाऱ्यांसह) कृपया त्वरित निदर्शनास आणावे व त्यांची स्वाक्षरी घेऊन ते कागदपत्र आपल्या अभिलेखात जतन करुन ठेवावेत. संबंधित सहायक कक्ष अधिकाऱ्यांची नियुक्ती नियमित असल्याची आस्थापना अधिकाऱ्यांनी खात्री करावी. या संदर्भात काही त्रुटी राहिल्यास त्याची संपूर्ण जबाबदारी संबंधित आस्थापना अधिकाऱ्यांची राहील याची कृपया नोंद घेण्यात यावी.
# Page 2
शासन परिपत्रक क्रमांकः सेप्रप २०१९/प्र.क्र.९/का.१७