# Page 1
सहायक कक्ष अधिकाऱ्यांची कक्ष अधिकारी पदावरील पदोन्नतीसाठी सन २०२३ च्या विभागीय परीक्षेचे वेळापत्रक......
महाराष्ट्र शासन
सामान्य प्रशासन विभाग
शासन परिपत्रक क्र. परीक्षा २०२२/प्र.क्र.४६/का.१७
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
दिनांक : ०९ मार्च, २०२३
शासन परिपत्रक :
सहायक कक्ष अधिकाऱ्यांची कक्ष अधिकारी पदावरील पदोन्नतीसाठी सन २०२३ ची विभागीय परीक्षा सोमवार, दि. ०८ मे २०२३ ते शुक्रवार, दि.१२ मे २०२३ या कालावधीत एलफिन्स्टन महाविद्यालय, फोर्ट, मुंबई येथे आयोजित करण्यात येणार आहे.
परीक्षेचे विषयनिहाय सविस्तर वेळापत्रक खालीलप्रमाणे आहे.
अ) या विभागाच्या क्र. विपनि-२७२२/प्र.क्र.८/१७, दि.०५ एप्रिल २०२२ च्या शासन निर्णयान्वये निश्चित केलेल्या नवीन अभ्यासक्रमानुसार वेळापत्रक.
-------------------------------------------------------------------------------------------------------------------------
| परीक्षेचा दिवस व दिनांक | परीक्षेची वेळ | पेपर क्रमांक व भाग क्रमांक | पेपरचा विषय |
| सोमवार दि.०८ मे २०२३ | सकाळी ११.०० ते दुपारी २.०० | पेपर क्र.१ (भाग-१) (पुस्तकांसह) गुण ५० | संविधान व सर्व सेवाविषयक बाबी. |
| पेपर क्र.१ (भाग-२) (पुस्तकांसह) गुण ५० | विधानमंडळ कामकाज/लोकसेवा आयोगाचे कामकाज/विधि विषयक कामकाज |
| मंगळवार दि.०९ मे २०२३ | सकाळी ११.०० दुपारी २.०० | पेपर क्र.२ (भाग-१) (पुस्तकांसह) गुण ७० | म.ना.से. नियमपुस्तिका |
| पेपर क्र.२ (भाग-२) (पुस्तकांसह) गुण ३० | म.ना.से (शिस्त व अपिल) तसेच कार्यनियमावली व अनुदेश |
| बुधवार दि. १० मे २०२३ | सकाळी ११.०० ते दुपारी २.०० | पेपर क्र.३ (भाग-१) (पुस्तकांसह) गुण ६० | माहिती अधिकार व इतर अधिनियम |
| पेपर क्र.३ (भाग-२) (पुस्तकांशिवाय) गुण ४० | टिप्पणी व मसुदा लेखन |
| गुरुवार दि.११ मे २०२३ | सकाळी ११.०० ते दुपारी २.०० | पेपर क्र. ४ (पुस्तकांसह) गुण १०० | अर्थसंकल्पविषयक बाबी/ विधिविषयक बाबी. |
-------------------------------------------------------------------------------------------------------------------------
# Page 2
शासन परिपत्रक क्रमांक: परीक्षा २०२२/प्र.क्र.४६/का.१७
ब) जुन्या अभ्यासकमानुसार वेळापत्रक
------------------------------------------------------------------------------------------------------------------------------------------------------
| परीक्षेचा दिवस व दिनांक | परीक्षेची वेळ | पेपर क्रमांक व भाग क्रमांक | पेपरचा विषय |
| सोमवार दि.०८ मे २०२३  |  | सकाळी ११.०० ते दुपारी २.०० | पेपर क्र.१ (पुस्तकांसह) गुण १०० | संविधान, विधानमंडळ कामकाज व लोकसेवा आयोगाचे कामकाज. |
| मंगळवार दि.०९ मे २०२३  |  | सकाळी ११.०० ते दुपारी २.०० | पेपर क्र.२ (पुस्तकांसह) गुण १०० | म.ना.से. (शिस्त व अपील) /म.ना.से.(वर्तणूक),सेवाविषयकबाबी व इतर |
| बुधवार दि.१० मे २०२३ | सकाळी ११.०० ते दुपारी २.०० | पेपर क्र.३ (भाग-१) (पुस्तकांसह) गुण ७० | म.ना.से. नियमपुस्तिका/प्रवास भत्ता |
| पेपर क्र.३ (भाग-२) (पुस्तकांशिवाय) गुण ३० | टिप्पणी व मसुदा लेखन |
| गुरुवार दि. ११ मे २०२३ | सकाळी ११.०० ते दुपारी २.०० | पेपर क्र.४ (पुस्तकांसह) गुण १०० | अर्थसंकल्पविषयक बाबी. |
| शुक्रवार दि.१२ मे २०२३ | सकाळी ११.०० ते दुपारी २.०० | पेपर क्र.५ (पुस्तकांशिवाय) गुण १०० | कार्यनियमावली/अनुदेश/कार्यालयीन कार्यपध्दती नियम पुस्तिका व इतर |
| दुपारी ३.०० ते सायं.६.०० | पेपर क्र.६ (भाग-१) (पुस्तके/अधिनियम यांच्या प्रतीसह) गुण ४० | माहिती अधिकार अधिनियम/बदली अधिनियम व इतर |
| पेपर क्र.६ (भाग-२) (पुस्तकांशिवाय) गुण ६० | महत्वाच्या विविध शासकीय योजना / विधेयक व नियम यांचे मसुदा लेखन व इतर |
------------------------------------------------------------------------------------------------------------------------------------------------------
२. सदर परीक्षेसाठी उमेदवारांना खालील सूचना देण्यात येत आहेत.
१) परीक्षा कालावधीत प्रत्येक उमेदवाराने स्वत:चे शासकीय ओळखपत्र सोबत ठेवणे बंधनकारक आहे.
२) परीक्षा केंद्रातील सूचना फलकावरील दालन क्रमांक व आसन क्रमांक नुसार बैठक व्यवस्था असेल.
३) परीक्षा सुरु होण्यापूर्वी ४५ मिनिटे अगोदर उमेदवाराने परीक्षेच्या केंद्रावर हजर रहावे.
४) परीक्षा सुरु झाल्यावर कोणत्याही उमेदवारास परीक्षा कक्षामध्ये प्रवेश दिला जाणार नाही.
५) परीक्षेच्या वेळापत्रकानुसार प्रत्येक पेपर सुरु होण्यापूर्वी तसेच पेपर संपण्यापूर्वी दहा मिनिटे अगोदर इशारा देणारी घंटा देण्यात येईल.
६) उत्तरपत्रिका लिहिण्यास सुरुवात करण्यापूर्वी उत्तरपत्रिकेच्या मुखपृष्ठावरील आवश्यक सर्व तपशील उमेदवारांनी अचूकपणे भरणे आवश्यक आहे. मुखपृष्ठाच्या मागील बाजूस उमेदवाराने कोणतेही लिखाण करु नये. उत्तरपत्रिकेच्या आतील पानांवर तसेच पुरवणीवर उमेदवाराने स्वत:चे पृष्ठ ३ पैकी २
# Page 3
शासन परिपत्रक क्रमांकः परीक्षा २०२२/प्र.क्र.४६/का.१७
नाव, स्वाक्षरी, आसन क्रमांक इत्यादी कोणताही मजकूर लिहू नये. उत्तरपत्रिका/प्रश्नपत्रिकेच्या कोणत्याही भागावर उमेदवाराने स्वाक्षरी करु नये. तसेच सही करणे किंवा ओळख पटवून देण्यासाठी काही विशिष्ट चिन्हांचा / खूणांचा निर्देश करणे ही बाब आक्षेपार्ह समजण्यात येईल व त्या प्रकरणी खालील नमूद अ.क्र.९ प्रमाणे कार्यवाही करण्यात येईल.
७) उमेदवाराने उत्तरपत्रिकेचे मुखपृष्ठ व त्याची मागील बाजू वगळून इतर सर्व पृष्ठांवरील दोन्ही बाजूस उत्तरे लिहावीत.
८) परीक्षेसाठी विहित केलेली अधिकृत शासकीय पुस्तके/अधिनियम/नियम/शासन निर्णय त्या त्या पेपरच्या वेळी उमेदवारांना परीक्षा कक्षात वापरण्याची परवानगी राहील. विहित केलेली मुळ पुस्तके उपलब्ध नसल्यास, संबंधित विभागाच्या आस्थापना अधिकाऱ्यांनी प्रमाणित करुन दिलेल्या विहित पुस्तकांच्या झेरॉक्स प्रती परीक्षेच्या वेळी वापरण्यास परवानगी राहील. मात्र परीक्षेसाठी विहित केलेल्या पुस्तकांमध्ये अथवा पुस्तकांच्या झेरॉक्स प्रतींवर अथवा अधिनियम/नियम/शासन निर्णयाच्या प्रतींवर इतर कोणत्याही प्रकारचे लिखाण केलेले नसावे.
९) उमेदवारांनी परीक्षा दालनात कोणत्याही प्रकारचे आक्षेपार्ह वर्तन करु नये. परीक्षेच्या वेळी आक्षेपार्ह वर्तन { कॉपी करणे/ बघून लिहिणे/ अन्य उमेदवारांच्या उत्तरपत्रिकेतून अथवा त्यांच्याशी चर्चा करुन उत्तर लिहिणे, परीक्षा दालनात भ्रमणध्वनी (मोबाईल), पेजर, गणनयंत्र अथवा अन्य इलेक्ट्रॉनिक उपकरणे जवळ बाळगणे इत्यादी } करणाऱ्या उमेदवारास संबंधित प्रश्नपत्रिकेत अनुत्तीर्ण घोषित करण्यात येईल तसेच त्यावर्षीच्या उर्वरीत सर्व प्रश्नपत्रिकांना बसण्यासाठी अपात्र ठरविण्यात येईल.
१०) परीक्षा संपण्याच्या १० मिनिटे अगोदर उमेदवारांनी आपली उत्तरपत्रिका व पुरवणी एकत्र बांधून घ्यावी.
११) परीक्षा सुरु असताना आणि परीक्षा संपल्यानंतर समवेक्षकांनी परवानगी दिल्याखेरीज जागा सोडू नये.
३. मंत्रालयीन प्रशासकीय विभाग व महाराष्ट्र लोकसेवा आयोगाचे कार्यालय यांना विनंती करण्यात येते की, त्यांनी सदर परिपत्रक परीक्षेला प्रवेश दिलेल्या सर्व उमेदवारांच्या ( जे उमेदवार रजेवर / प्रतिनियुक्तीवर असतील त्यांच्यासह ) तातडीने लेखी स्वरुपात निदर्शनास आणून, त्याबाबतची नोंद आपल्या विभागाच्या अभिलेखात जतन करुन ठेवावी. याबाबत दिरंगाई होणार नाही याची संबंधित विभागाच्या आस्थापना शाखेने दक्षता घ्यावी.