# Page 1
माहिती व जनसंपर्क महासंचालनालयातील २३३ अस्थायी पदांना दि. ३०.९.२०१८ ते दि. २८.२.२०१९ पर्यंतच्या कालावधीसाठी मुदतवाढ देण्याबाबत.
महाराष्ट्र शासन
सामान्य प्रशासन विभाग
शासन निर्णय क्र. मावज-२०१८/१३७/प्र.क्र.४४/का.३४-अ
मंत्रालय, मुंबई-४०० ०३२.
दिनांक :- १२ ऑक्टोबर, २०१८.
संदर्भ :- १) संचालक (माहिती) (प्रशासन), माहिती व जनसंपर्क महासंचालनालय, मुंबई यांचे दि.२८ सप्टेंबर,२०१८ चे पत्र.
२) वित्त विभाग, शासन निर्णय क्र. पदनि-२०१६/प्र.क्र.८/१६/आ.पु.क., दि. ७ सप्टेंबर, २०१८.
३) शासन निर्णय साप्रवि.क्र. मावज - २०१८/१३७/प्र.क्र.४४/का.३४-अ, दि. १४ मार्च, २०१८.
शासन निर्णय:
वित्त विभागाच्या संदर्भाधीन क्र.२ येथे नमूद दि. ७ सप्टेंबर, २०१८ च्या शासन निर्णयान्वये सर्व प्रशासकीय विभागांना त्यांच्या आकृतीबंधात समाविष्ट असलेल्या अस्थायी पदांना तसेच यापूर्वी आढावा मंजूर केल्यानंतर निर्माण करण्यात आलेल्या परंतु त्यांचा समावेश आकृतीबंधात करण्यात आलेला नाही, अशा अस्तित्वात असलेल्या सर्व अस्थायी पदांना दि.१.१०.२०१८ ते २८.२.२०१९ पर्यंत मुदतवाढ देण्याचे अधिकार प्रदान करण्यात आले आहेत.
२. वित्त विभागाच्या उपरोक्त शासन निर्णयान्वये प्रशासकीय विभागांना दिलेल्या अधिकारानुसार सन २०१८-२०१९ या वित्तीय वर्षाकरीता माहिती व जनसंपर्क महासंचालनालयातील २३३ अस्थायी पदांना दि.१.१०.२०१८ ते २८.२.२०१९ पर्यंत मुदतवाढ देण्यात येत आहे. या पदांची वेतनश्रेणी व मुदतवाढ दिलेल्या एकूण पदांची संवर्गनिहाय माहिती संदर्भाधीन क्र.३ येथील १४ मार्च, २०१८ च्या शासन निर्णयासोबतच्या अनुक्रमे विवरणपत्र "अ" आणि विवरणपत्र "ब" मध्ये दर्शविण्यात आली आहे.
३. प्रस्तुत पदांवर होणारा खर्च कार्यालयातील इतर पदांचे वेतन व भत्ते ज्या लेखाशीर्षाखाली खर्ची पडतात त्या लेखाशीर्षाखाली त्या-त्या वित्तिय वर्षाच्या मंजूर अनुदानातून भागविण्यात यावा.
४. सदर शासन निर्णय, वित्त विभागाच्या क्र. पदनि-२०१६/प्र.क्र.८/१६ / आपुक., दि. ७ सप्टेंबर, २०१८ या शासन निर्णयान्वये प्रशासकीय विभागांना प्रदान केलेल्या अधिकारानुसार निर्गमित करण्यात येत आहे.
# Page 2
शासन निर्णय क्रमांकः मावज-२०१८/१३७/प्र.क्र.४४/का.३४-अ