# Page 1
राज्य निवडणूक आयोग, महाराष्ट्र कार्यालयातील पदांचा सुधारीत आकृतीबंध.
महाराष्ट्र शासन
सामान्य प्रशासन विभाग
शासन निर्णय क्र.संकीर्ण-२०१६/प्र.क्र.३७/का-३७,
मादाम काम रोड, हुतात्मा राजगुरु चौक, मुंबई ४०० ०३२.
दिनांक : १२ एप्रिल, २०१९.
वाचा : १. शासन आदेश क्र. रानिआ-१००२/२७०/प्र.क्र.१५/२००२(भाग-२)/३७, दिनांक ७ एप्रिल, २००७.
२. मा. मुख्य सचिवांच्या अध्यक्षतेखाली उच्च स्तरीय सचिव समितीच्या
दिनांक १७/३/२०१८ रोजी झालेल्या बैठकीची दि. ३.४.२०१८ व
दि.२०/१२/२०१८ ची इतिवृत्ते
प्रस्तावना :
राज्य निवडणूक आयोग शासनापेक्षा एक स्वतंत्र सांविधानिक संस्था असून संविधानात नमूद केलेल्या परिच्छेद २४३ के (३) नुसार राज्य निवडणूक आयोगाच्या निर्धारणाप्रमाणे सर्व मनुष्यबळ पुरविणे शासनावर बंधनकारक आहे.
243K. (3) The Governor of a State shall, when so requested by the State Election Commission, make available to the State Election Commission such staff as may be necessary for the discharge of the functions conferred on the State Election Commission by clause (1)
राज्य निवडणूक आयोगाकडे अस्तित्वात असलेल्या समान वेतनश्रेणीच्या संवर्गाचे एकत्रिकरण करण्याचे प्रस्तावित होते, तसेच संगणक चालक व ग्रंथपाल ही एकाकी पदे असल्याने त्यांना पदोन्नतीच्या संधी नव्हत्या. याकरीता त्यांचा समावेश लिपीक-टंकलेखक या संवर्गात करणे, ब-याच कालवधीपासून रिक्त असलेली शिपायांची ३ पदे निरसीत करणे याबाबत शासन स्तरावर विचाराधीन होते.
२. उच्चस्तरीय सचिव समितीच्या दि. १७ मार्च, २०१८ बैठकीमध्ये राज्य निवडणूक आयोगाच्या पदांचा आकृतीबंध मंजूर केला आहे. इतिवृत्तासोबतचे सुधारित विवरणपत्र क्रमांक पदनि-२०१८/प्र.क्र.२२/१८/विसु १, दिनांक २० डिसेंबर, २०१८ च्या पत्रान्वये निर्गमित केले आहे.
शासन निर्णय :
संदर्भ ३ प्रमाणे राज्य निवडणूक आयोगाच्या कार्यालयातील ७९ पदांचा आकृतीबंधास सोबत जोडलेल्या विवरणपत्रानुसार मंजूरी दिली आहे.
२. राज्य निवडणूक आयोगातील ३१ संवर्गापैकी समान वेतनश्रेणीच्या आधारावर २२ संवर्गाचे ६ संवर्ग तयार करण्यात आले असून, उर्वरीत ९ संवर्गात कोणताही बदल न करता एकूण १५ संवर्ग तयार करण्यात आले आहेत.
३. राज्य निवडणूक आयोगातील ग्रंथपाल व संगणक चालक ही एकाकी पदे असल्याने, त्यांचा लिपीक टंकलेखक या संवर्गामध्ये समावेश करण्यास मान्यता दिली आहे. तथापि, सदर संवर्गात आल्यावर संबंधितांनी
# Page 2
शासन निर्णय क्रमांक: संकीर्ण-२०१६/ प्र.क्र.३७/का-३७,
लिपीक-टंकलेखक संवर्गासाठी आवश्यक असलेली अर्हता धारण करणे आवश्यक राहील. तसेच, त्यांना पूर्वलक्षी प्रभावाने कोणतेही आर्थिक लाभ, थकबाकी तसेच दावा करता येणार नाही. याबाबतचे बंधपत्र संबंधीतांकडून करुन घेण्यात येईल.
४. राज्य निवडणूक आयोगातील बऱ्याच कालावधीपासून रिक्त असलेली शिपाई संवर्गातील ३ पदे निरसीत करण्यास मान्यता दिली आहे. तसेच आवश्यकतेनुसार शासनाचे धोरणानुसार राज्य निवडणूक आयोगास बाह्यस्रोताव्दारे किवा सेवानिवृत्त शासकीय सेवकांमधून करारपध्दतीने पदे भरता येतील.
५. या पदांवरील येणारा खर्च लेखाशिर्ष २०७०, इतर प्रशासनिक सेवा-८००, इतर खर्च (००) (०८) राज्य निवडणूक आयोग (२०७०-०६४८) (मागणी क्रमांक ए-४) या खालील चालू वर्षाच्या मंजूर तरतुदीतून भागविण्यात यावा.
६. हा शासन निर्णय वित्त विभागाच्या सहमतीने व त्यांच्या अनौपचारिक संदर्भ३५ /आपुक, दि.११.०४.२०१९अन्वये निर्गमित करण्यात येत आहे.
# Page 3
# Page 4
# Page 5