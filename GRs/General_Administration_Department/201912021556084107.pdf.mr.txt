# Page 1
शोध समितीच्या अध्यक्षांना दैनिक भत्ता प्रदान करणेबाबत
महाराष्ट्र शासन
सामान्य प्रशासन विभाग
शासन निर्णय क्र.संकीर्ण २०१९/प्र.क्र.५०/कार्या-६
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक :- २ डिसेंबर, २०१९
वाचा: १. शासन निर्णय, सामान्य प्रशासन विभाग, क्र.न्यायप्र२०१८/ प्र.क्र.१६५/ कार्या-६, दिनांक २२ फेब्रुवारी, २०१९ २. शासन ज्ञापन, विधि व न्याय विभाग, क्र. एचसीटी२०१२/९९०/(१४८)/का.चार, दिनांक ९ ऑक्टोबर, २०१२ ३. प्रबंधक, मूळ शाखा, उच्च न्यायालय, मुंबई यांचे पत्र क्र.P/A/TADA/२७०, दिनांक ५ जुलै, २०१९ शासन निर्णय: मा. सर्वोच्च न्यायालयाच्या आदेशाच्या अनुपालनाकरिता शासन निर्णय, दिनांक २२ फेब्रुवारी, २०१९ अन्वये, राज्य मुख्य माहिती आयुक्त / राज्य माहिती आयुक्त पदावरील नियुक्तीसाठी अस्तित्वात असलेल्या महाराष्ट्र राज्यातील नियुक्ती समितीस सहाय्य करण्यासाठी शोध समिती (Search Committee) स्थापन करण्यात आली आहे. सदर शासन निर्णयातील तरतुदीनुसार समितीच्या अध्यक्षांना प्रवास भत्ता / दैनिक भत्ता व इतर भत्ते त्यांच्या संबंधित सेवानिवृत्तीपूर्वीच्या सेवेत अनुज्ञेय असलेल्या दराप्रमाणे व वेळोवेळी सुधारित केल्याप्रमाणे लागू आहेत.
२. मा. न्यायमूर्ती, उच्च न्यायालय, मुंबई यांच्या दिनांक १८.८.२०१२ रोजी संपन्न फूल हाऊस बैठकीतील निर्णयानुसार, व शासन ज्ञापन, दिनांक ९.१०.२०१२ नुसार, मा. उच्च न्यायालयाच्या न्यायमूर्तींना सद्यस्थितीत दैनिक भत्त्याची देयके ५ व्या वेतन आयोगानुसार अदा करण्यात येतात. यास्तव शोध समितीचे अध्यक्ष, मा. सेवानिवृत्त न्यायमुर्ती, श्री. मोहित शहा, माजी मुख्य न्यायाधीश, उच्च न्यायालय, मुंबई व कोलकाता यांना शोध समितीच्या प्रत्येक बैठकीसाठी रु.३००/- इतका दैनिक भत्ता अदा करण्यात यावा.
३. याकरिता होणारा खर्च “मागणी क्र. ए-४, २०७०- इतर प्रशासनिक सेवा, (००) (०९) राज्य माहिती आयोग, (२०७० ०७८२) १३ कार्यालयीन खर्च” या लेखाशीर्षाखाली खर्ची घालण्यात यावा.