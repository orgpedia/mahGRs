# Page 1
महाराष्ट्र शासन
सामान्य प्रशासन विभाग
शासन आदेश क्रमांकः बदली-२०२३/प्र.क्र.३७(भाग-अ)/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख: २८ जून, २०२३
संदर्भ:- या विभागाचे शासन आदेश क्रमांकः बदली-२०२३/प्र.क्र.३७/१४-अ, दि.८ जून २०२३ रोजीचे आदेश.
शासन आदेश
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) व ४ (५) अनुसार श्रीमती मनिषा अविनाश तोरस्कर, वरिष्ठ स्वीय सहायक, कौशल्य, रोजगार, उद्योजकता व नाविन्यता विभाग यांची संदर्भाधिन आदेशान्वये मुदतपूर्व बदली दिव्यांग कल्याण विभागात करण्यात आली आहे. तथापि, श्रीमती तोरस्कर हया अद्याप बदली केलेल्या विभागात रुजू झाल्या नाहीत.
२. आता श्रीमती मनिषा अविनाश तोरस्कर, वरिष्ठ स्वीय सहायक यांना दि. ३०.०६.२०२३ (म.पू.) पासून कौशल्य, रोजगार, उद्योजकता व नाविन्यता विभागातून दिव्यांग कल्याण विभागात रुजू होण्याकरीता या आदेशान्वये एकतर्फी कार्यमुक्त करण्यात येत आहे.
३. सदर आदेश हेच कार्यमुक्ततेचे आदेश असून संबंधित विभागांनी नव्याने आदेश काढण्याची आवश्यकता नाही.
४. श्रीमती तोरस्कर दिनांक ३० जून,२०२३ (म.पू.) रोजी बदलीच्या ठिकाणी रुजू झाले नसल्याचे निदर्शनास आल्यास त्यांचेविरुद्ध शासन निर्णय क्र. संकीर्ण २०१६/प्र.क्र.१८६/१६ / कार्यासन १४, दिनांक २३ डिसेंबर २०१६ मधील तरतूदींनुसार शिस्तभंगविषयक कारवाई करण्यात येईल.
५. श्रीमती तोरस्कर यांनी त्यांची बदली रद्द करणे अथवा त्यासाठी प्रत्यक्ष अथवा अप्रत्यक्षरित्या दबाव आणल्यास संबंधितांची कृती गैरवर्तणूक समजण्यात येईल.
६. आहरण व संवितरण अधिकारी तसेच अधिदान व लेखा अधिकारी यांना कळविण्यात येते की, श्रीमती तोरस्कर यांचे दि. ०१ जुलै, २०२३ पासूनचे वेतन कोणत्याही परिस्थितीत पुर्वीच्या विभागातून अदा करण्यात येवू नये अन्यथा त्यांना व्यक्तीश: जबाबदार धरण्यात येईल.
७. दिव्यांग कल्याण विभागाने श्रीमती तोरस्कर, वरिष्ठ स्वीय सहायक त्यांचे विभागात रुजू झाल्याबाबतची माहिती सामान्य प्रशासन विभागास (कार्यासन १४-अ) त्वरीत सादर करावी.
# Page 2
शासन आदेश क्रमांकः बदली-२०२३/प्र.क्र.३७(भाग-अ)/१४-अ, दि. २८.०६.२०२३