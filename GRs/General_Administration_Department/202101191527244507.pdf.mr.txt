# Page 1
विमानचालन संचालनालय, मुंबई च्या आस्थापनेवरील वैमानिक (हेलिकॉप्टर) या पदावर कॅ. मोहित शर्मा, सह वैमानिक (हेलिकॉप्टर) यांची कामयस्वरुपी नियुक्ती करण्याबाबत………….
महाराष्ट्र शासन
सामान्य प्रशासन विभाग
शासन निर्णय क्र. विचा- १११७/प्र.क्र.९८/२८-अ
हुतात्मा राजगुरू चौक, मादाम कामा रोड,
मंत्रालय, मुंबई ४०० ०३२.
दिनांक : १९ जानेवारी, २०२१
संदर्भ _: : १) सामान्य प्रशासन विभाग, शासन निर्णय क्र. एव्हीएन २००९/प्र.क्र.५२६/०८/२८-अ, दि.१२.३.२०१०.
२) सामान्य प्रशासन विभाग, शासन निर्णय क्र. एव्हीएन १००९/प्र.क्र.६८१/२००९/२८-अ, दि. ३१.३.२०१०.
३) सामान्य प्रशासन विभाग, शासन निर्णय क्र. विचासं- १११७/प्र.क्र.१४९/०९/२८-अ, दि. २७.१.२०१५.
४) सामान्य प्रशासन विभाग, शासन निर्णय क्र. एव्हीएन १११४/प्र.क्र.११/२०८/२८-अ, दि. २९ मार्च,२०१७ चे इतिवृत्त ५) सामान्य प्रशासन विभाग, शासन निर्णय क्र. विचासं- १११७/प्र.क्र.९८/०९/२८-अ, दि. ४.५.२०१७.
प्रस्तावना : संदर्भ क्र.१ येथील शासन निर्णय, दिनांक १२.३.२०१० नुसार विमानचालन संचालनालयाच्या आस्थापनेवरील पदांच्या सुधारित आकृतीबंधास मान्यता देण्यात आली आहे. संदर्भ क्र.२ व ३ येथील शासन निर्णय, दि. ३१.३.२०१० नुसार विमानचालन संचालनालयाच्या आस्थापनेवरील वैमानिकाचे एक पद सह वैमानिक या पदामध्ये अवनत करुन कॅ.मोहित शर्मा यांची दिनांक ८/४/२०१५ रोजी कंत्राटी पध्दतीने दोन वर्षाकरीता नियुक्ती करण्यात आली. तसेच दिनांक १४/३/२०१७ रोजी शक्ती प्रदत्त समितीच्या बैठकीत घेतलेल्या निर्णयानुसार संदर्भ क्र. ५ येथील शासन निर्णय, दिनांक ४.५.२०१७ नुसार विमानचालन संचालनालयाच्या आस्थापनेवरील सह वैमानिक (हेलिकॉप्टर) या पदावर कायमस्वरुपी नियुक्ती करण्यात आली. तसेच दिनांक १४/३/२०१७ च्या बैठकीत कॅ. मोहित शर्मा यांनी केंद्र शासनाच्या नागर विमानन प्राधिकरणाकडून (डीजीसीए) इन्स्ट्रूमेंट रेंटींगची अर्हता प्राप्त केल्यानंतर वैमानिक या पदावर नियुक्ती देण्याचा निर्णयही घेण्यात आला. याअनुषंगाने कॅ.मोहित शर्मा यांनी अर्हता प्राप्त केली असून त्यांना वैमानिक (हेलिकॉप्टर) या पदावर पदोन्नती देण्याचा प्रस्ताव विचाराधीन होता
शासन निर्णय :
कॅ.मोहित शर्मा यांची विमानचालन संचालनालयाच्या आस्थापनेवरील वैमानिक (हेलिकॉप्टर) या पदावर दि. ०१.०८.२०१९ पासून नियुक्ती देण्याच्या प्रस्तावास खालील अटी/ शर्तीच्या अधीनतेने शासनाची मान्यता देण्यात येत आहे.
# Page 2
शासन निर्णय क्रमांक: विचास- १११७/प्र.क्र.९८/२८-अ
(अ) अटी व शर्ती १. शासकीय कर्मचाऱ्यांकरीता विहित केलेल्या वर्तणूक नियमांचे काटेकोरपणे पालन करणे कॅ.मोहित शर्मा यांच्यावर बंधनकारक राहील.
२. शासकीय नियुक्तीबाबत महाराष्ट्र नागरी सेवा नियमांमध्ये काहीही नमूद असले तरीही कॅ.मोहित शर्मा हे नेमणूकी पश्चात हेलिकॉप्टर उड्डाणासाठी अपात्र ठरल्यास त्यांची सेवा तात्काळ संपुष्टात येईल.
३. शासकीय नियुक्तीबाबत महाराष्ट्र नागरी सेवा नियमांमध्ये काहीही नमूद असले तरीही प्रशासकीय कारणास्तव किंवा इतर कारणास्तव शासकीय हेलिकॉप्टर सेवा बंद करण्याचा निर्णय राज्य शासनाने घेतल्यास तसेच वैमानिक (हेलिकॉप्टर) या पदाची आवश्यकता नसल्यास कॅ.मोहित शर्मा यांची सेवा समाप्त करण्याचे अधिकार शासनाकडे राखून ठेवण्यात येत आहेत.
४. कॅ.मोहित शर्मा यांना संदर्भाधीन शासन निर्णय दि. ३१.०३.२०१० नुसार वैमानिक (हेलिकॉप्टर) या पदाकरीता अनुज्ञेय असलेले वेतन, भत्ते व सवलती अनुज्ञेय असतील. तसेच त्यांना शासकीय निवासस्थानाची सुविधाही लागू असेल. कॅ. मोहित शर्मा यांची शासन निर्णय दि.
०८.०४.२०१५ नुसार कंत्राटी पध्दतीवर नियुक्ती झाली असून ते सध्या सेवेमध्ये कार्यरत असल्यामुळे त्यांच्या कायम स्वरुपी नियुक्तीनंतर त्यांचे वेतन संरक्षित राहील. तसेच त्यांना विद्यमान “परिभाषिक अंशदान निवृत्ती वेतन योजना लागू राहील.
५. कॅ.मोहित शर्मा यांनी सदर पदावर रुजू झाल्यापासून नियम वयोमानानुसार निवृत्ती होईपर्यंत शासनाची किमान ०८ वर्षे सेवा करणे बंधनकारक राहील. संचालक, विमानचालन संचालनालय यांनी तसे बंधपत्र या शासन निर्णयाच्या दिनांकापासून ३० दिवसांच्या आत घ्यावे.
सेवानिवृत्तीची वयोमर्यादा डी. जी. सी. ए. च्या नियमांप्रमाणे असेल. नियुक्तीचा ०८ वर्षाचा कालावधी पूर्ण होण्यापूर्वी त्यांनी मध्येच सेवा सोडल्यास, त्यांच्या नियुक्तीनंतरचे प्रशिक्षण, कायमस्वरूपी नियुक्तीनंतरचे परवाना नुतनीकरण, तसेच कायमस्वरुपी नियुक्तीनंतरच्या वैद्यकीय बाबींवर शासनाने केलेल्या खर्चाची भरपाई तातडीने एकरकमी करण्याचे बंधन त्यांच्यावर राहील.
६. कॅ.मोहित शर्मा यांना शासकीय सेवेतून राजीनामा द्यावयाचा असल्यास त्याबाबत किमान एक वर्षाचा आगाऊ नोटीस कालावधी बंधनकारक राहील.
७. नियुक्तीनंतर एक महिन्याच्या कालावधीमध्ये कॅ. मोहित शर्मा यांनी नियमानुसार डी.जी.सी.ए. यांनी दिलेले वैद्यकीय प्रमाणपत्र सादर करणे आवश्यक राहील.
८. कॅ. मोहित शर्मा यांना राज्य शासन नियमानुसार दैनिक भत्ता / प्रवास भत्ता, कार्यालयीन कामासासाठी वाहन तसेच दुरध्वनी व अन्य सुविधा अनुज्ञेय असतील.
९. या शासननिर्णयातील अन्य अटींच्या अधीनतेने कॅ.मोहित शर्मा यांना महाराष्ट्र नागरी सेवा नियमांच्या तरतूदी लागू राहतील.
१०. कॅ.मोहित शर्मा यांना, लॉस ऑफ लायसन्स, विमा व व वैयक्तिक अपघात तसेच रिन्युअल ऑफ लायसन्स व अनिवार्य चेक्सवरील खर्च डी.जी.सी.ए.च्या नियमाप्रमाणे अनुज्ञेय असेल.
११. उक्त अटी व शर्तीमध्ये राज्य शासनाच्या धोरणानुसार वेळोवेळी आवश्यक ते बदल करण्याचा अधिकार शासनाकडे राहील. अशा प्रकारे धोरणात झालेले बदल कॅ. मोहित शर्मा यांच्यावर बंधनकारक राहतील.
पृष्ठ ३ पैकी २
# Page 3
शासन निर्णय क्रमांक: विचास- १११७/प्र.क्र.९८/२८-अ
३. कॅ.मोहित शर्मा यांना अनुज्ञेय असलेले वेतनमान व इतर भत्ते, सुविधा यावरील खर्च संबंधित आर्थिक वर्षी मागणी क्र.ए-४, २०७० - इतर प्रशासनिक सेवा (००)(०२) निमानचालन सल्लागार, महाराष्ट्र शासन (२०७००१५६) या लेखाशिर्षांतर्गत ०१-वेतन या उद्दिष्टाखालील मंजूर तरतूदीतून भागविण्यात यावा व त्याच लेखाशीर्षाखाली खर्ची टाकण्यात यावा.
४. हे आदेश विमानचालन संचालनालयाच्या विविध विषयांवर निर्णय घेण्यासाठी मा. मुख्य सचिव यांच्या अध्यक्षतेखाली कार्यरत असलेल्या शक्ती प्रदत्त समितीच्या दिनांक १४.३.२०१७ रोजी झालेल्या बैठकीत दिलेल्या मान्यतेनुसार निर्गमित करण्यात येत आहे.