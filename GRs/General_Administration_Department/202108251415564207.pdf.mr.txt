# Page 1
विधानमंडळ / संसद सदस्यांना सन्मानाची व सौजन्याची वागणूक देण्याबाबतच्या मार्गदर्शक तत्वांचे काटेकोरपणे पालन करण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक : विमंस २०२१/प्र.क्र.७१/१८ (र. व का.),
मंत्रालय, मुंबई - ४०० ०३२,
दिनांक : २० ऑगस्ट, २०२१.
वाचा : १. शासन परिपत्रक, सामान्य प्रशासन विभाग, क्रमांक : विमंस - २०१३ / प्र.क्र.६७ / १८ (र. व का.), दिनांक २७ जुलै, २०१५, २. शासन परिपत्रक, सामान्य प्रशासन विभाग, क्रमांक: : संकिर्ण - २०१८ / प्र.क्र.९७ / १८(र. व का.), दिनांक ३० मे, २०१८, ३. शासन परिपत्रक, सामान्य प्रशासन विभाग, क्रमांक : विमंस - २०२० / प्र.क्र.३६ / १८ (र. व का.), दिनांक २१ ऑक्टोबर, २०२०.
शासन परिपत्रक :
विधानमंडळ / संसद सदस्यांना सन्मानाची व सौजन्याची वागणूक देणे, त्यांचेकडून
आलेल्या पत्र / अर्ज / निवेदनांना पोच देणे / त्यावर सत्वर कार्यवाही करणे, शासकीय
कार्यक्रमांना लोकप्रतिनिधींना आमंत्रित करणे, त्यांचे नांव निमंत्रण पत्रिकेवर छापणे इत्यादीबाबत
सूचना संदर्भाधिन दिनांक २७ जुलै, २०१५ च्या शासन परिपत्रकान्वये निर्गमित करण्यात
आलेल्या आहेत. तसेच विधानमंडळ संसद सदस्यांना विहित कालावधीत पोच व उत्तर
देण्याबाबत अधिकारी कर्मचारी यांच्याकडून टाळाटाळ व कुचराई केली गेल्याचे निदर्शनास
आल्यास त्या अधिकारी कर्मचा-यांविरुध्द गंभीर दखल घेऊन शिस्तभंगाची कारवाई
करण्याबाबत सुध्दा निदेश देण्यात आले आहेत. तसेच दिनांक ३० मे, २०१८ व दिनांक २१
ऑक्टोबर, २०२१ च्या परिपत्रकान्वये सदर सूचनांचे काटेकोरपणे पालन करण्याबाबत पुन्हा
निदेश देण्यात आले आहेत. तथापि, अनेक सन्माननीय सदस्यांना त्यांच्या मतदारसंघात
लोकोपयोगी विकासकामे करीत असताना शासकीय अधिकारी सहकार्य करीत नाहीत,
कार्यक्रमाच्या निमंत्रण पत्रिकेवर त्यांचे नाव छापत नाहीत, सन्माननीय सदस्यांनी विचारलेली
माहिती त्यांना उपलब्ध करुन देत नाहीत, त्यांचे अर्ज, निवेदने, पत्र यांना प्रतिसाद देत नाहीत.
बैठकांना आमंत्रित करीत नाहीत. अशा अनेक तक्रारी वारंवार प्राप्त होत असल्याचे मा. उपाध्यक्ष,
महाराष्ट्र विधानसभा यांनी शासनाच्या निदर्शनास आणले आहे.
# Page 2
शासन परिपत्रक क्रमांक: विमंस - २०२१/प्र.क्र.७१/१८ (र. व का.)
२. या अनुषंगाने सर्व मंत्रालयीन विभागांना तसेच मंत्रालयाच्या नियंत्रणाखालील सर्व
कार्यालय / विभागप्रमुखांना पुन्हा सूचित करण्यांत येते की, दिनांक २७ जुलै, २०१५ च्या
परिपत्रकातील सूचनांचे काटेकोरपणे पालन करावे. त्याचप्रमाणे विधानमंडळ सचिवालयाकडून
प्राप्त होणा-या सन्माननीय विधानमंडळ सदस्यांच्या विशेषाधिकार सूचनांवर देखील तातडीने
कार्यवाही करुन त्याचा अहवाल विहित मुदतीत विधानमंडळ सचिवालयास पाठविण्याची दक्षता
घेण्यात यावी.
# Page 3