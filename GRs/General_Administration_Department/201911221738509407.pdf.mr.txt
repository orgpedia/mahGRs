# Page 1
सचिव, मराठी भाषा विभाग व मराठी भाषा विभाग यांना नविन प्रशासन भवन इमारतीमध्ये जागा वाटप करणेबाबत.
महाराष्ट्र शासन
सामान्य प्रशासन विभाग
शासन निर्णय क्र. शाकाजा-१११९/प्र.क्र.१३६/२०१९/२२,
मंत्रालय, मुंबई-४०० ०३२,
दिनांक: २२ नोव्हेंबर, २०१९
प्रस्तावना : : सामान्य प्रशासन विभागाच्या दिनांक ११.११.२०१९ च्या अर्ध शासकीय पत्रान्वये श्री. अतुल पाटणे, भा.प्र.से. यांची सचिव, मराठी भाषा विभाग या रिक्त पदावर नियुक्ती करण्यात आली आहे. तथापि, सचिव, मराठी भाषा विभाग यांचेकरिता दालन उपलब्ध नसल्यामुळे दैनंदिन कामकाजामध्ये अडचणी येत असून मराठी भाषा विभागाचे दैनंदिन कामकाज सुरळीतपणे सुरु करण्यासाठी सचिव, मराठी भाषा विभाग यांचेकरिता तातडीने स्वतंत्र दालन व मराठी भाषा विभागास जागा वाटप करण्याचा प्रस्ताव शासनाच्या विचाराधीन होता. त्यानुषंगाने आता शासनाने खालीलप्रमाणे निर्णय घेतला आहे:
शासन निर्णय : नविन प्रशासन भवन, ९ वा मजला, पश्चिम बाजू येथील कृषि व पदुम विभागाच्या ताब्यातील १७७ चौ.फूट जागा, जलसंपदा विभागाच्या ताब्यातील ५२१.३२ चौ. फूट जागा व सहकार व वस्त्रोद्योग विभागाच्या ताब्यातील ४१५ चौ.फूट जागा अशी एकूण १११३.३२ चौ.फूट जागा सचिव, मराठी भाषा विभाग यांचे दालन व मराठी भाषा विभाग यांना वाटप करण्यात येत आहे.
तसेच, कृषि व पदुम. विभागास ९ वा मजला, पूर्व बाजू येथील जलसंपदा विभागाच्या ताब्यातील ११० चौ.फूट जागा वाटप करण्यात येत आहे.
सहकार व वस्त्रोद्योग विभागास १४ वा मजला, पश्चिम बाजू येथे २४०९.५९ चौ.फूट जागा वाटप करण्यात आली आहे. सदर जागेची पाहणी केली असता तेथे रॅकवर मोठया प्रमाणात अभिलेख ठेवण्यात आलेला आहे तसेच काही प्रमाणात जागा रिक्त असल्याचे आढळून आले. त्यामुळे सहकार व वस्त्रोद्योग विभागाचे ९ वा मजला, पश्चिम बाजू येथे कार्यरत असलेल्या कार्यालयास १४ वा मजला, पश्चिम बाजू येथे विभागाच्या ताब्यात असलेल्या जागेमध्ये विभागाने जागा उपलब्ध करुन द्यावी.
२. कृषि व पदुम. विभाग, जलसंपदा विभाग व सहकार व वस्त्रोद्योग विभाग यांनी त्यांच्या ताब्यातील अनुक्रमे १७७, ५२१.३२, ४१५ चौ.फूट जागा ( एकूण १११३.३२ चौ.फूट) मराठी भाषा विभागास रिक्त करुन दयावी. जलसंपदा विभागाने ९ वा मजला, पूर्व बाजू येथील ११० चौ.फूट जागा रिक्त करुन सदर जागेचा ताबा कृषि व पदुम. विभागास द्यावा.
३. कार्यकारी अभियंता, इलाखा शहर (सा.बां.) विभाग, बांधकाम भवन, मुंबई यांनी उपरोक्त जागेबाबत संबंधित विभागाशी विचार विनिमय करुन सलग १११३.३२ चौ. फूट जागेचा ताबा मराठी भाषा विभागास द्यावा व त्याबाबतचा अहवाल शासनास सादर करावा.
# Page 2
शासन निर्णय क्रमांकः शाकाजा-१११९/प्र.क्र.१३६/२०१९/२२