# Page 1
सन १९७५ ते १९७७ मधील आणिबाणीच्या कालावधीत लोकशाहीकरिता लढा देणा-या ज्या व्यक्तींना बंदीवास सोसावा लागला अशा व्यक्तींचा सन्मान / यथोचित गौरव करण्यासंबंधी धोरण
महाराष्ट्र शासन
सामान्य प्रशासन विभाग
शासन निर्णय क्रमांक निवृवे-१०१५/प्र.क्र.२६१/२०१५(२०१८)/स्वासैक-१
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ३२
दिनांक - ०३ जुलै, २०१८.
संदर्भ: शासन निर्णय क्रमांक निवृवे-१०१५/प्र.क्र.२६१/२०१५(२०१८)/स्वासैक-१, दि. १४/०२/२०१८
प्रस्तावना : भारतामध्ये दिनांक २५.६.१९७५ ते दिनांक ३१.३.१९७७ या कालावधीत आणिबाणी घोषित
करण्यात आली होती. या कालावधीत ज्या व्यक्तींना बंदीवास सोसावा लागला, अशा व्यक्तींचा सन्मान/यथोचित गौरव करण्याबाबतचा प्रस्ताव विभागातर्फे दिनांक २.१.२०१८ रोजी पार पडलेल्या
मंत्रिमंडळ बैठकीत सादर करण्यात आला होता. सदर बैठकीमध्ये यावर मा.मंत्रिमंडळाने चर्चा केली आणि “या विषयावरील धोरण ठरविण्यासाठी मंत्रिमंडळ उपसमिती” नेमण्याचा निर्णय घेतला.
मा.मंत्रिमंडळ बैठकीतील सदर निर्णयानुसार या प्रकरणी संदर्भाधीन दि. १४/०२/२०१८ च्या शासन निर्णयान्वये मा. मंत्री, महसुल यांच्या अध्यक्षतेखाली खालीलप्रमाणे “मंत्रिमंडळ उपसमिती" गठीत करण्यात आली आहे.
१. अध्यक्ष- मा.मंत्री, महसुल २. सदस्य- मा.मंत्री (कृषी) ३. सदस्य - मा. मंत्री (अन्न व नागरी पुरवठा) ४. सदस्य-मा.राज्यमंत्री (गृह) ५. सदस्य- मा.राज्यमंत्री (सामान्य प्रशासन) ६. सदस्य - अपर मुख्य सचिव (वित्त विभाग) ७. सदस्य - अपर मुख्य सचिव (गृह विभाग ) ८. सदस्य –प्रधान सचिव व वि.चौ.अ.१ (सामान्य प्रशासन विभाग) ९. सदस्य सचिव- उप सचिव स्वातंत्र्य सैनिक कक्ष (सामान्य प्रशासन विभाग)
याप्रकरणी सदर समितीने शासनास केलेल्या शिफारशी विचारात घेऊन यासंबंधी धोरण ठरविण्याची बाब शासनाच्या विचाराधीन होती.
# Page 2
शासन निर्णय क्रमांकः निवृवे-१०१५/प्र.क्र.२६१/२०१५(२०१८)/स्वासैक-१
शासन निर्णय : भारतामध्ये दिनांक २५.६.१९७५ ते दिनांक ३१.३.१९७७ या कालावधीत आणिबाणी घोषित करण्यात आली होती. या कालावधीत ज्या व्यक्तींना कारावास सोसावा लागला, अशा व्यक्तींचा सन्मान/यथोचित गौरव करणेबाबत धोरण पुढीलप्रमाणे राहील: १) आणिबाणीच्या काळात एक महिन्यापेक्षा जास्त कारावास भोगलेल्या व्यक्तींना मसिक दहा हजार व त्यांच्या पश्च्यात त्यांच्या पत्नीस / पतीस पाच हजार रुपये मानधन देण्यात येईल. तर, एक महिन्यापेक्षा कमी कारावास भोगलेल्या व्यक्तींना मासिक रुपये पाच हजार, तर त्यांच्या पश्च्यात त्यांच्या पत्नीस / पतीस रुपये अडीच हजार मानधन देण्यात येईल.
२) आणिबाणीच्या काळात कारावास भोगलेल्या व्यक्तींनी शपथपत्र अर्जासोबत जोडून जिल्हाधिकारी कार्यालयाकडे सादर करावे.अर्जासोबत सादर करावयाच्या शपथपत्राचा मसुदा सोबत परिशिष्ट “अ” मध्ये जोडला आहे.
३) मिसा अंतर्गत अटक झालेल्या व्यक्तींना मानधन मंजूर करण्याचे अधिकार संबंधीत जिल्हाधिकारी यांना असतील. संबंधीत जिल्हाधिकारी यांच्याकडून मानधन मंजूर झालेल्या व्यक्तींची यादी शासनाकडे सादर करतील. सदर यादीनुसार शासन संबंधित जिल्हाधिकारी कार्यालयास निधी उपलब्ध करून देतील.
४) अर्जदार महाराष्ट्र राज्यातील अधिवासी असणे आवश्यक आहे.
५) सदर धोरण दि. ०२ जानेवारी, २०१८ पासून लागू राहील.
# Page 3
# Page 4