# Page 1
एकत्रित परिविक्षाधीन प्रशिक्षण कार्यक्रमाकरिता वेतनासाठी यशदा, पुणे या संस्थेस अनुदान वितरित करण्याबाबत
महाराष्ट्र शासन
सामान्य प्रशासन विभाग
शासन निर्णय क्र. बीयुडी २०२०/प्र.क्र.१३सीपीटीपी/ -अ
मंत्रालय, मुंबई
दि.२८ सप्टेंबर, २०२०
वाचा :-१) वित्त विभाग शासन निर्णय क्र. अर्थसं-२०२०/प्र.क्र.६५/अर्थ-३, दि.०४.०५.२०२०.
२) यशदा, पुणे यांचे पत्र जा.क्र. ५२३/ सीपीटीपी प्रशा/लेखा विभाग/२०१९-२०, दि.०५.०३.२०२०
प्रस्तावना : एकत्रित परिविक्षाधीन प्रशिक्षण कार्यक्रमासाठी यशवंतराव चव्हाण विकास प्रशासन प्रबोधिनी (यशदा), पुणे आस्थापनेवर प्रतिनियुक्तीवर कार्यरत राहिलेले श्री. मारूती मुळे, लेखाधिकारी यांना दि. ०१.०१.२०१६ ते दि.३१.१२.२०१८ या कालावधीतील वेतन फरकाचा पहिला हफ्ता रुपये ६०,४८४/ यशदाने त्यांचे भविष्य निर्वाह निधी खात्यात जमा केलेला आहे. तसेच त्यांचे रजा वेतन अंशदान व निवृत्तीवेतन अंशदान यावर अनुक्रमे रूपये ४६, १७७/- व रूपये ४२,००२/- यशदाने खर्च केला असल्याने सदर खर्ची केलेले एकूण रूपये १,४८,६६५/- (रूपये एक लक्ष अठ्ठेचाळीस हजार सहाशे पासष्ट फक्त ) इतका निधी यशदा, पुणे या संस्थेस वितरीत करण्याची बाब शासनाच्या विचाराधीन होती.
शासन निर्णय : सदर शासन निर्णयान्वये यशवंतराव चव्हाण विकास प्रशासन प्रबोधिनी (यशदा), पुणे या संस्थेस “लेखाशीर्ष-ए-४, २०७० इतर प्रशासकीय सेवा ००-००३ प्रशिक्षण (००) (१२) यशदा, पुणे या संस्थेस एकत्रित परिविक्षाधीन प्रशिक्षण कार्यक्रमासाठी सहायक अनुदान (अनिवार्य) (२०७००८७१) ३६, सहायक अनुदाने (वेतन)” या लेखाशीर्षाखाली सन २०२०-२०२१ या आर्थिक वर्षात रूपये १,४८,६६५/- (रूपये एक लक्ष अठ्ठेचाळीस हजार सहाशे पासष्ट फक्त) इतका निधी वितरीत करण्यास पुढील अटी व शर्तीच्या अधीन राहून शासन मान्यता देण्यात येत आहे.
अ) यशवंतराव चव्हाण विकास प्रशासन प्रबोधिनी (यशदा) पुणे या संस्थेने प्रत्यक्ष झालेल्या खर्चाइतकीच रक्कम कोषागारातून आहरित करण्याची दक्षता घ्यावी.
आ) सदरहू मंजूर करण्यात आलेले अनुदान संबंधित कोषागारातून काढून घेतल्यानंतर ती काढण्यात आलेली रक्कम महालेखापाल कार्यालयातील लेख्यात त्याच शीर्षाखाली नोंदली गेली आहे किंवा नाही याची खात्री करुन घ्यावी व त्याबाबतचे प्रमाणपत्र १५ दिवसांच्या आत शासनास सादर करावे.
इ) सन २०२० - २०२१ या आर्थिक वर्षात केलेल्या खर्चाचा ताळमेळ करण्याची संपूर्ण जबाबदारी संबंधित नियंत्रक अधिकारी तसेच आहरण व संवितरण अधिकारी यांची राहील.
# Page 2
शासन निर्णय क्रमांकः बीयुडी २०२०/प्र.क्र.१३/सीपीटीपी-अ
ई) वितरित करण्यात आलेल्या अनुदानाचे उपयोगिता प्रमाणपत्र यशदा, पुणे या संस्थेने महालेखापाल, लेखापरीक्षा, महाराष्ट्र १/२, मुंबई / नागपूर व शासनाला सादर करावे.
उ) यशवंतराव चव्हाण विकास प्रशासन प्रबोधिनी (यशदा), पुणे यांनी उपरोक्त अनुदानामधून केलेल्या खर्चाचे स्वतंत्र लेखे व पुस्तके तपासण्याचे अधिकार महालेखापाल, महाराष्ट्र १/२, मुंबई / नागपूर यांना राहतील.
ऊ) वित्त विभागाच्या दि. ०४.०५.२०२० च्या शासन निर्णयातील नमूद अटी / शर्तीचे पालन करून सदर निधी खर्च करण्यात यावा.
४. यशवंतराव चव्हाण विकास प्रशासन प्रबोधिनी (यशदा), पुणे या संस्थेचे आहरण व संवितरण अधिकारी यांनी संस्थेस वितरित करण्यात येत असलेल्या अनुदानाची रक्कम रूपये १,४८,६६५/- (रूपये एक लक्ष अठ्ठेचाळीस हजार सहाशे पासष्ट फक्त) आहरित करावी.