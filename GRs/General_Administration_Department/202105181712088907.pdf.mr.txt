# Page 1
“सुंदर माझे कार्यालय” या अभियानाची कार्यपध्दती तयार करण्यासाठी समिती गठित करणेबाबत.
महाराष्ट्र शासन
सामान्य प्रशासन विभाग,
शासन परिपत्रक क्रमांक : प्रसुधा १६२१/प्र.क्र. ११ (भाग 2)/१८ अ
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२
दिनांक :- १८ मे, २०२१.
वाचा: शासन निर्णय सामान्य प्रशासन विभाग क्र. प्रसुधा १६२१/प्र.क्र. ११/१८ अ दि. १८ मे, २०२१
प्रस्तावना: राज्यातील प्रत्येक कार्यालय हे स्वच्छ, सुंदर व नीटनेटके असावे तसेच तेथील वातावरण नागरिकांसाठी सुलभ व कर्मचाऱ्यांसाठी काम करण्यायोग्य, प्रेरक, उत्साहवर्धक असावे यासाठी राज्यस्तर ते तालुका स्तरावर “सुंदर माझे कार्यालय” अभियान पुढील आर्थिक वर्षापासून प्रत्येक वर्षी दि. १ जानेवारी ते ३१ मार्च, १ मे ते ३१ जुलै व १ सप्टेंबर ते ३० नोव्हेंबर अश्या तीन टप्प्यात राबविण्यास संदर्भाधीन शासन निर्णयान्वये मान्यता देण्यात आली आहे.
उपरोक्त शासन निर्णयातील परिच्छेद ४ मध्ये या अभियानाची तालुका, जिल्हा, विभाग आणि राज्य स्तरावरील पूर्वतयारी, अभियानाची विस्तृत रुपरेषा, अवलंब करावयाची कार्यपध्दती, तसेच अभियानातंर्गत पुरस्काराची निवड करताना विविध स्तरावरील पुरस्कार निवड समित्या, पुरस्कारासाठी विविध स्तरावर विचारात घ्यावयाच्या बाबी व अभियानाची मूल्यांकन पध्दती याबाबत मार्गदर्शक तत्वे निश्चित करण्यासाठी श्री. सुनील केन्द्रेकर, विभागीय आयुक्त, औरंगाबाद यांचे अध्यक्षतेखाली समिती गठित करण्यात येत आहे. या समितीने या अभियानाबद्दल विस्तृत अहवाल दोन महिन्यात शासनाला ( राज्य स्तरीय समितीला ) सादर करावा असे नमूद केले आहे.
शासन परिपत्रक: उपरोक्त पार्श्वभूमीवर “सुंदर माझे कार्यालय” या अभियानाची तालुका, जिल्हा, विभाग आणि राज्य स्तरावरील पूर्वतयारी, अभियानाची विस्तृत रुपरेषा, अवलंब करावयाची कार्यपध्दती, तसेच अभियानातंर्गत पुरस्काराची निवड करताना विविध स्तरावरील पुरस्कार निवड समित्या, पुरस्कारासाठी विविध स्तरावर विचारात घ्यावयाच्या बाबी व अभियानाची मूल्यांकन पध्दती याबाबत मार्गदर्शक तत्वे निश्चित करण्यासाठी श्री. सुनील केन्द्रेकर, विभागीय आयुक्त, औरंगाबाद यांचे अध्यक्षतेखाली पुढीलप्रमाणे समिती गठित करण्यात येत आहे.
१. श्री. सुनील केन्द्रेकर, विभागीय आयुक्त (औरंगाबाद) अध्यक्ष २. सह/उपसचिव(महसूल) सदस्य ३. सह/उपसचिव(नगरविकास) सदस्य ४. सह/उपसचिव(ग्रामविकास) सदस्य ५. सह/उपसचिव(रचना व कार्यपध्दती) सदस्य ६. महासंचालक, यशदा, पुणे सदस्य ७. उपआयुक्त(सामान्य), औरंगाबाद सदस्य सचिव
# Page 2
२. या समितीमध्ये आवश्यकता भासल्यास समितीच्या अध्यक्षांच्या सहमतीने एखाद्या जिल्हयातील जिल्हाधिकारी यांची सदस्य म्हणून नेमणूक करता येईल.
३. उपरोक्त समितीने यासंदर्भात वेळोवेळी आयोजित करावयाच्या बैठकांबाबतची (आवश्यकतेनुसार दूरचित्रवाणी माध्यमाद्वारे) कार्यवाही त्यांच्यास्तरावर करुन या अभियानाबाबतचा विस्तृत अहवाल दोन महिन्यात शासनाला(राज्यस्तरीय समितीला) सादर करावा.
# Page 3