# Page 1
राज्यातील कोरोना आपत्ती निवारणाच्या उपाययोजनांकरिता राज्यातील सर्व भा.प्र.से, भा.पो.से, भा.व.से व महाराष्ट्र राज्य शासनाचे सर्व अधिकारी / कर्मचारी यांच्या माहे मे, २०२० च्या वेतनातील एक/ दोन दिवसाचे वेतन मुख्यमंत्री सहाय्यता निधीमध्ये देणगी म्हणून उपलब्ध करून देण्याबाबत ..
महाराष्ट्र शासन
सामान्य प्रशासन विभाग
शासन परिपत्रक क्रमांक: संकीर्ण-११२०/प्र.क्र. ७५/१६-अ,
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२.
दिनांक: १८ मे, २०२०
प्रस्तावना राज्यातील बहुतांश जिल्ह्यांत मोठ्या प्रमाणावर कोरोना विषाणूचा प्रादुर्भाव झालेला असून अभूतपूर्व अशी परिस्थिती निर्माण झालेली आहे. राज्य शासनाचे सार्वजनिक आरोग्य विभाग, वैद्यकीय शिक्षण व औषधी द्रव्ये विभाग, महसूल विभाग, गृह विभाग तसेच अन्य संबंधित विभागातील अधिकारी व कर्मचारी कोरोना आपत्तीच्या निवारणासाठी प्रभावी उपाययोजना करीत आहेत.
यासाठी सर्व स्तरातून मदतीचा ओघ सुरू आहे. या आपत्तीच्या निवारणासाठी मोठ्या प्रमाणात आर्थिक पाठबळाची आवश्यकता लागणार आहे. या आपत्तीच्या दुर्धर प्रसंगी मदतकार्यासाठी सहाय्य करण्यासाठी राज्यातील विविध अधिकारी व कर्मचारी संघटनांनी कर्तव्यबुद्धीने मे, २०२० च्या पगारातून एक/दोन दिवसांचा पगार या मदतकार्यासाठी परस्पर कापून घेण्याबाबतची निवेदने शासनाला प्राप्त झालेले आहेत.
परिपत्रक -
राज्यातील बहुतांश जिल्ह्यांत मोठ्या प्रमाणावर कोरोना विषाणूचा प्रादूर्भाव झाल्यामुळे गंभीर परिस्थिती उद्भवलेली असून, या आपत्तीस सामोरे जाण्यासाठी सहाय्य व मदत व पुनर्वसनाच्या कामास आपलाही हातभार लागावा म्हणून राज्यातील विविध अधिकारी व कर्मचारी संघटनांची निवेदन विचारात घेता राज्यातील सर्व भा.प्र.से., भा.पो.से., भा.व. से. व राज्य शासनाचे गट-अ व गट-ब चे (राजपत्रित) अधिकारी / कर्मचारी यांनी माहे मे, २०२० च्या आपल्या वेतनातील प्रत्येकी दोन दिवसांचे तसेच राज्यातील गट-ब (अराजपत्रित), गट-क व गट-ड चे कर्मचारी यांनी प्रत्येकी एक दिवसाचे वेतन मुख्यमंत्री सहायता निधीमध्ये देण्याबाबत हरकत नसावी.
२. राज्य शासनातील सर्व मंत्रालयीन विभाग व त्यांच्या अधिपत्याखालील सर्व शासकीय/ निमशासकीय कार्यालये, जिल्हा परिषदा, पंचायत समिती, महानगरपालिका, नगरपालिका, नगरपरिषद, सार्वजनिक उपक्रम, महामंडळे, मंडळे तसेच सर्व स्वायत्त संस्थेचे विभाग प्रमुख/ कार्यालय प्रमुख यांनी सदर परिपत्रक आपल्या विभागातील / कार्यालयातील सर्व अधिकारी / कर्मचारी यांच्या निदर्शनास आणून द्यावे व त्यांना प्रश्नाचे गांभीर्य समजावून सांगावे. तसेच एक/ दोन दिवसाच्या वेतन कपातीस त्यांची हरकत असल्यास आपल्या विभाग / कार्यालय प्रमुखास लेखी कळवावे.
# Page 2
शासन परिपत्रक क्रमांक: संकीर्ण-११२०/प्र.क्र. ७५/१६-अ,
३. शासकीय अधिकारी / कर्मचारी यांच्या पगारातून एक/दोन दिवसाचे वेतन (माहे मे २०२०) कपातीसाठी व ती रक्कम मुख्यमंत्री सहायता निधीमध्ये जमा करण्यासाठी व त्याचा हिशोब सादर करण्यासाठी खालील कार्यपध्दतीचा अवलंब करण्यात यावा:
(एक) माहे मे, २०२० या महिन्याचे वेतन देयके शासनाच्या सूचनेनुसार काढण्यात यावे.
तथापि वेतनातील नियमित वजातीनंतर व एक / दोन दिवसाच्या वेतनाच्या वजातीनंतर वेतनाची उर्वरीत रक्कम संबंधित अधिकारी / कर्मचारी यांना धनादेश / रोखीने/विहित पद्धतीने अदा करण्यात यावी.
सध्या ज्या अधिकारी/कर्मचारी यांचे वेतन त्यांनी शासनास उपलब्ध करुन दिलेल्या त्यांच्या बँक खात्याच्या तपशिलानुसार खात्यावर परस्पर जमा करण्यात येते अशा अधिकारी / कर्मचारी यांच्या वेतनातील नियमित वजातीनंतर उर्वरित वेतनाची रक्कम संबंधित बँकेकडे जमा करण्यापूर्वी सदर रकमेतून मे २०२० मधील वेतनातून एक / दोन दिवसाचे वेतन कमी करुन शिल्लक रक्कम त्यांच्या खात्यावर जमा करण्याचे कळविण्यात यावे.
(दोन) सदर एक / दोन दिवसाचे वेतन कपात करताना ते मूळ वेतन + महागाई भत्ता यांच्या एकूण रकमेच्या आधारे गणना करुन कपात करण्यात यावे.
(तीन) वेतन वितरणाच्या वेळी वरीलप्रमाणे वसुली करुन वसूल केलेल्या रकमेची नोंद घेण्यासाठी (माहे मे २०२० करिता) एक स्वतंत्र नोंदवही ठेऊन त्यामध्ये वसूल केलेल्या रकमांची नोंद अधिकारी / कर्मचारी निहाय घेण्यात यावी.
(चार) अशा प्रकारे मुख्यमंत्री सहायता निधीसाठी एकत्रित होणारी रक्कम विभाग प्रमुख/कार्यालय प्रमुख तसेच जिल्हाधिकारी / मुख्य कार्यकारी अधिकारी / मुख्य अधिकारी, नगरपरिषद/ नगरपालिका आयुक्त, महानगरपालिका यांनी मुख्यमंत्री सहायता निधी यांची वेबसाईट www.cmrf.maharashtra.gov.in या संकेतस्थळावर भरणा करून त्या ठिकाणी तयार होणाऱ्या पोचपावतीची प्रत मुद्रीत करून घ्यावी किंवा खाली नमूद केलेल्या तपशीलाप्रमाणे मुख्यमंत्री सहायता निधी बँक खात्यात परस्पर जमा करावी व व त्याची पोचपावती, गोळा केलेल्या रकमेच्या देणगीदारांच्या यादीसह दोन प्रतीत परस्पर मुख्यमंत्री सहायता निधी कक्ष, मुख्यमंत्री सचिवालय, ६ वा माळा, मुख्य इमारत, मंत्रालय, मुंबई - ४०० ०३२ यांच्याकडे निश्चित प्राप्त होईल अशा प्रकारे रकमेचा भरणा केल्याच्या दिनांकापासून ७ दिवसांच्या आत अचूक पाठवावी.
मुख्यमंत्री सहायता निधी बॅक खात्याचा तपशील
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| “मुख्यमंत्री सहायता निधी - कोविड १९ बचत खाते क्रमांक ३९२३९५९१७२० स्टेट बँक ऑफ इंडिया, मुंबई मुख्य शाखा, फोर्ट, मुंबई-४०० ००१. शाखा कोड-००३००, IFS Code - SBIN००००३०० | Chief Miniter's Relief Fund - Covid 19 Saving Account No. 39239591720 State Bank of India Mumbai Main Branch, Fort, Mumbai-400001. Br.Code- 00300, IFS Code – SBIN0000300 |
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ९ पैकी २
# Page 3
शासन परिपत्रक क्रमांक: संकीर्ण-११२०/प्र.क्र. ७५/१६-अ,
(टीप :- मुख्यमंत्री सहायता निधी कक्षाकडून बँक खात्यात जमा होणाऱ्या देणगी रकमांबाबत नोंद घेणे, इ. कार्यवाही करण्यात येते. त्यामुळे सामान्य प्रशासन विभाग / कार्या. १६-अ कडे सदर धनादेश/ धनाकर्ष, देणगीदारांची यादी इ. माहिती पाठविण्याची आवश्यकता नाही.)
(पाच) शासकीय अधिकारी / कर्मचारी यांचे वेतन वाटप करतांना त्यांच्याकडून वसूल करावयाच्या वेतनाइतक्या रकमेचे प्रमाणपत्र तयार ठेवण्यात यावे. सदर प्रमाणपत्र विभाग प्रमुख/ कार्यालय प्रमुख अथवा संबंधित आहरण व संवितरण अधिकारी यांच्या स्वाक्षरीने संबंधितांना देण्यात यावे. त्यामुळे मुख्यमंत्री सहायता निधीतून परत वेगळया व्यक्तिगत पावतीची व प्रमाणपत्राची आवश्यकता राहणार नाही. वेतन वाटप करीत असतांनाच या परिपत्रकासोबत जोडलेल्या विहित नमुन्यातील प्रमाणपत्र त्यांना देण्यात यावे.
(सहा) बृहन्मुंबईतील मंत्रालयीन विभाग व अन्य विभाग प्रमुख / कार्यालय प्रमुख इत्यादींनी गोळा केलेल्या निधीचा धनादेश, देणगीदारांच्या यादीसह (दोन प्रती) परस्पर मुख्यमंत्री सचिवालयातील सहायता निधी कक्ष यांच्याकडे समक्ष पाठवून त्याबद्दलची पोचपावती घ्यावी.
(सात) जिल्हा स्तरावर जनतेकडून व विविध संस्थांकडून जमा होणारी रक्कम विभाग / कार्यालय प्रमुखांनी संबंधित देणगीदारांच्या यादीसह (दोन प्रती) त्या-त्या जिल्हाधिकाऱ्यांकडे सुपूर्द करावी. जिल्हाधिकारी यांनी त्यांच्याकडे धनादेशाव्दारे जमा झालेली रक्कम उपरोक्त सूचना क्रमांक (चार) मध्ये नमूद बँक खात्यात जमा करुन त्या संबंधातील पोचपावती व तपशिलासह मुख्यमंत्री सहायता निधी कक्षाकडे उपरोक्त पत्त्यावर पाठवावी.
रोखीने प्राप्त झालेल्या रकमेच्या बाबतीत जिल्हाधिकाऱ्यांनी कार्यालयनिहाय यादी तयार करुन एकूण रकमेचा स्टेट बँक ऑफ इंडियाचा धनाकर्ष (डिमांड ड्राफ्ट) मुख्यमंत्री सहायता निधीमध्ये उपरोक्त अ.क्र. (चार) मध्ये नमूद कार्यपद्धतीप्रमाणेच जमा करुन त्याबाबत परिशिष्ट “अ” प्रमाणे प्रमाणपत्र संबंधितांना द्यावे व अशा प्रकारे प्राप्त निधीच्या तपशीलासह माहिती नमुना “ब” व “क” मध्ये मुख्यमंत्री सहायता निधी कक्षाकडे पाठवावी. अशा रकमेचा भरणा दर आठवडयाला अथवा ठराविक काळामध्ये करावा, तोपर्यंत ही रक्कम सोयीकरिता जिल्हास्तरावरील जिल्हाधिकारी यांच्याकडील मुख्यमंत्री निधीच्या स्टेट बँकेकडील बचत खात्यात सुरक्षित ठेवायला हरकत नाही. मात्र त्याचा हिशोब वेगळा ठेवावा.
(आठ) ज्या अधिकारी/कर्मचाऱ्यांची मासिक वेतनातून रक्कम वसूल करण्यास हरकत असेल त्यांनी त्या आशयाचे वैयक्तिक पत्र संबंधित कार्यालयाच्या आस्थापना अधिकाऱ्यांकडे द्यावे.
(नऊ) एक / दोन दिवसाच्या एकूण वेतनाइतक्या रकमेपेक्षा कमी रक्कम कापून घेण्यास परवानगी देण्यात येऊ नये.
४. मुख्यमंत्री सहायता निधी कक्ष यांनी उपरोक्त परि. ४ (सहा) व (सात) मध्ये उल्लेख केलेल्या देणग्या स्वीकारुन / प्राप्त झाल्याची खातरजमा करुन संबंधितांना एकत्रित पोचपावती तात्काळ देण्याची व्यवस्था करावी.
पृष्ठ ९ पैकी ३
# Page 4
शासन परिपत्रक क्रमांक: संकीर्ण-११२०/प्र.क्र. ७५/१६-अ,
# Page 5
# Page 6
# Page 7
# Page 8
# Page 9