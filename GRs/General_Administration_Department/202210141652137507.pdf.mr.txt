# Page 1
अधिसंख्य पदावरील नियुक्त्यांना मुदतवाढ देणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांकः बीसीसी-२०१८/प्र.क्र.३०८/१६-ब
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
तारीख: १४ ऑक्टोबर, २०२२
वाचा : १) शासन निर्णय सामान्य प्रशासन विभाग, क्रमांकः बीसीसी-२०१८/प्र.क्र.३०८/१६-ब, दि. २१.१२.२०१९ २) शासन निर्णय सामान्य प्रशासन विभाग, क्रमांकः बीसीसी-२०१९/प्र.क्र.५८१/१६-ब, दि.१५.०६.२०२० ३) शासन निर्णय सामान्य प्रशासन विभाग, क्रमांकः बीसीसी-२०१८/प्र.क्र.३०८/१६-ब, दि. २७.११.२०२० ४) शासन निर्णय सामान्य प्रशासन विभाग, क्रमांक: बीसीसी-२०१८/प्र.क्र.३०८/१६-ब, दि. २८.१०.२०२१
प्रस्तावना : मा. सर्वोच्च न्यायालयाच्या दि. ६ जुलै, २०१७ रोजीच्या निर्णयाची तसेच मा. उच्च न्यायालय, खंडपीठ नागपूर यांच्या दि. २८.०९.२०१८ च्या आदेशाची राज्यात अंमलबजावणी करण्यासंदर्भात निर्गमित करण्यात आलेल्या दि. २१.१२.२०१९ च्या शासन निर्णयान्वये अनुसूचित जमातीच्या आरक्षित पदावर नियुक्त झालेल्या व अनुसूचित जमातीचे जात प्रमाणपत्र अवैध ठरलेल्या अधिकारी / कर्मचाऱ्यांच्या सेवा अधिसंख्य पदावर वर्ग करून त्यांना ११ महिन्यांकरीता किंवा ते सेवेत राहिले असते तर ते ज्या दिनांकाला सेवा निवृत्त झाले असते त्या दिनांकापर्यंत यापैकी जे आधी घडेल तोपर्यंत अधिसंख्य पदावर नेमणूक देण्याचे निर्देश देण्यात आले आहेत.
सदर अधिसंख्य पदांना दि. २७.११.२०२० व दि. २८.१०.२०२१ च्या शासन निर्णयान्वये मुदतवाढ देण्यात आलेली आहे.
२. अधिसंख्य पदावर नेमणूक दिल्यानंतर अशा कर्मचाऱ्यांच्या सेवा अधिसंख्य पदावर त्यांच्या सेवानिवृत्तीच्या दिनांकापर्यंत चालू ठेवाव्यात किंवा कसे तसेच त्यांना अनुज्ञेय करावयाच्या सेवा विषयक / सेवा निवृत्तीविषयक लाभांबाबत सविस्तर अभ्यास करून शासनास शिफारशी करण्यासाठी तत्कालिन मा. मंत्री, अन्न, नागरी पुरवठा व ग्राहक संरक्षण यांच्या अध्यक्षतेखाली संदर्भ क्र.२ येथील दि. १५.०६.२०२० च्या शासन निर्णयान्वये अभ्यास गट स्थापन करण्यात आला आहे.
३. सदर अभ्यास गटाच्या शिफारशी प्राप्त झाल्या असून त्यावर शासनाचा अंतिम निर्णय होण्यास काही कालावधी लागणार असल्याने व अधिसंख्य पदावर वर्ग केलेल्या कर्मचाऱ्यांच्या ११ महिन्याच्या मुदतवाढीचा कालावधी दि. ३०.०९.२०२२ रोजी संपुष्टात येत असल्याने अधिसंख्य पदावरील नियुक्त्यांना मुदतवाढ देण्याची बाब शासनाच्या विचाराधीन होती. त्यानुसार शासनाने खालीलप्रमाणे निर्णय घेतला आहे.
शासन निर्णय संदर्भ क्र. ४ येथील शासन निर्णयान्वये अधिसंख्य पदावर मुदतवाढ देण्यात आलेल्या अधिकारी कर्मचाऱ्यांच्या अधिसंख्य पदावरील नियुक्त्यांना, त्यांच्या अधिसंख्य पदावरील ११ महिन्यांचा कालावधी संपुष्टात आल्यानंतर पुढील ११ महिने किंवा ते सेवेत राहिले असते तर ते ज्या दिनांकाला सेवानिवृत्त झाले
# Page 2
शासन निर्णय क्रमांकः बीसीसी-२०१८/प्र.क्र.३०८/१६-ब
असते त्या दिनांकापर्यंत किंवा अभ्यास गटाच्या शिफारशींवर शासनाचा अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्यात येत आहे.
२. सर्व प्रशासकीय विभागांनी त्यांच्या अधिनस्त असलेल्या सर्व क्षेत्रीय कार्यालयांना/ आस्थापनांना योग्य ते आदेश तातडीने निर्गमित करून या आदेशाची तातडीने अंमलबजावणी करावी.
# Page 3