# Page 1
एकत्रित परिविक्षाधीन प्रशिक्षण कार्यक्रम - १ (सीपीटीपी-१) अंतर्गत प्रशिक्षण घेतलेल्या उपमुख्य कार्यकारी अधिकारी/ गट विकास अधिकारी, गट-अ यांचा परिविक्षा कालावधी समाप्त करण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांक - टिआरएन-२०१८/प्र.क्र.४७/सीपीटीपी-अ
हुतात्मा राजगुरु चौक, मादाम कामा मार्ग
मंत्रालय, मुंबई
दिनांक-०८/०६/२०२१
वाचा :- १.सा.प्र.वि., शासन निर्णय क्र. टिआरएन-२०१३/प्र.क्र.८४/१३/१८-ब, दि.२०/०१/२०१४ २.सामान्य प्रशासन विभाग, शासन निर्णय क्र.टिआरएन-०५१४/प्र.क्र.१०/१८-ब(२), दि.२७/०६/२०१४ ३.सा. प्र. वि., कार्यालयीन आदेश क्र.टिआरएन०७१५/प्र.क्र.१००/१५/१८-ब(१), दि.३१/०७/२०१५.
४.सा.प्र.वि., शासन निर्णय, क्र. परिवी - २७१५/प्र.क्र.३०२/ आठ, दि. २९/०२/२०१६
शासन आदेश
राज्यसेवा (मुख्य) परीक्षा - २०१३ अन्वये शिफारस झालेल्या व दिनांक २७/०६/२०१४ च्या कार्यालयीन आदेशान्वये परिविक्षाधीन उपमुख्य कार्यकारी अधिकारी / गट विकास अधिकारी, (गट- अ) या पदावर नियुक्ती देण्यात आलेल्या उमेदवारांचा एकत्रित परिविक्षाधीन प्रशिक्षण कार्यक्रम–१ (सीपीटीपी-१) दिनांक ०९/०६/२०१४ ते दिनांक ३०/०६/२०१६ या कालावधीत पूर्ण झाला असून सदर प्रशिक्षण खालील विवरणपत्रातील उमेदवारांनी समाधानकारकरित्या पूर्ण केले आहे.
२. सीपीटीपी-१ या तुकडीचा प्रशिक्षण कालावधी ०९/०६/२०१४ ते दिनांक ३०/०६/२०१६ असा आहे. या कालावधीमध्ये उपमुख्य कार्यकारी अधिकारी / गट विकास अधिकारी, गट-अ या पदाची विभागीय परीक्षा एक वेळा घेण्यात आली आहे. महाराष्ट्र विकास सेवा, वर्ग-१ व वर्ग-२ (विभागीय परीक्षा) नियम, १९९१ मधील नियम ७ (बी) नुसार जर कोणत्याही कारणास्तव कोणत्याही विशिष्ट वर्षात किंवा सहामाहीमध्ये विभागीय परीक्षा घेण्यात आलेली नसेल तर सदर वर्ष किंवा सहामाही “नियम-३” मध्ये परिगणित केलेल्या कालावधीमधून वगळण्यात यावे, अशी तरतूद आहे. श्रीमती मिना जान्या रावताळे हे हया चौथ्या संधीत उत्तीर्ण झाल्या असल्याने म्हणजेच प्रशिक्षण समाप्तीचा दिनांक ३०/०६/२०१६ नंतर घेण्यात आलेल्या विभागीय परीक्षेत उत्तीर्ण झाले आहेत. सबब श्रीमती रावताळे यांचा परिविक्षा कालावधी चौथ्या संधीच्या म्हणजेच दिनांक ३०/०६/२०१६ नंतर घेण्यात आलेल्या विभागीय परीक्षा समाप्तीच्या लगतच्या दिनांकापर्यंत वाढविण्यात येऊन खालील विवरणपत्रातील स्तंभ क्रमांक ७ मध्ये नमूद केलेल्या दिनांकास समाप्त करण्यात येत आहे.
३. सामान्य प्रशासन विभाग, शासन निर्णय दिनांक २९ फेब्रुवारी, २०१६ मधील तरतूद क्रमांक १ (३) (ब) नुसार परिविक्षा कालावधीत नैमित्तीक रजेव्यतिरिक्त कोणत्याही स्वरूपाची रजा उपभोगल्यास उमेदवारांचा परिविक्षा कालावधी रजेच्या कालावधीएवढा वाढविण्यात येतो. श्रीमती संघमित्रा माधवराव कोल्हे यांचा परिविक्षा कालावधी स्तंभ क्र. ५ मध्ये नमूद रजा कालावधीएवढा वाढविण्यात येत असून स्तंभ क्र. ७ मध्ये नमूद केलेल्या दिनांकास परिविक्षा कालावधी समाप्त करण्यात येत आहे. तसेच श्री. लोखंडे यांच्या प्रशिक्षण कालावधीतील रजा निरंक आहेत. त्यामुळे त्यांचा परिविक्षा कालावधी समाप्त करण्याचा दिनांक ३०/०६/२०१६ असा प्रस्तावित करण्यात येत आहे.
# Page 2
शासन निर्णय क्रमांकः टिआरएन-२०१८/प्र.क्र.४७/सीपीटीपी-अ
(प्रशिक्षणाचा कालावधी दिनांक ०९/०६/२०१४ ते दिनांक ३०/०६/२०१६ )
------------------------------------------------------------------------------------------------------------------------------------------------------------------------------------------------
| अ. क्र. | नाव व पदनाम | शिफारस प्रवर्ग | परिविक्षाधीन म्हणून सेवेत नियुक्तीचा दिनांक | उमेदवाराने उपभोगलेल्या रजा (दिवस) | विभागीय परीक्षा उत्तीर्ण/परीक्षेचा कालावधी | परिविक्षा कालावधी समाप्तीचा दिनांक |
| १ | २ | ३ | ४ | ५ | ६ | ७ |
| १ | श्रीमती मिना  |  जान्या रावताळे | ST Female | ०९/०६/२०१४ (म.पू.) | निरंक | चौथी संधी (११ ते १३ जून २०१९) | १४/०६/२०१९ (म.नं.) |
| २ | श्रीमती संघमित्रा माधवराव कोल्हे | SC Female | ०९/०६/२०१४ (म.पू.) | ३१४ दिवस | (परीक्षा दिनांक ०४ ते ०६ ऑक्टोबर,२०१२) | १३/०५/२०१७ (म.नं.) |
| ३ | श्री. दिगंबर रामप्रसाद लोखंडे | ST | ०९/०६/२०१४ (म.पू.) | निरंक | पहिली संधी (०४ ते ०६ फेब्रुवारी २०१५) | ३०/०६/२०१६ (म.नं.) |
------------------------------------------------------------------------------------------------------------------------------------------------------------------------------------------------
४. सामान्य प्रशासन विभाग, शासन निर्णय, दि. २९/०२/२०१६ अन्वये “परिविक्षाधीन उमेदवारांना शासकीय सेवेत रुजू झाल्यानंतर पहिली वेतनवाढ त्यांचा एक वर्षाचा कालावधी पूर्ण झाल्यावर देण्यात यावी व त्यानंतरची वेतनवाढ त्यांनी परिविक्षा कालावधी समाधानकारकरित्या पूर्ण केल्यावर देण्यात यावी” अशी तरतूद आहे. त्यानुसार उपरोक्त उमेदवारांना पहिली वेतनवाढ दिनांक ३१/०७/२०१५ च्या कार्यालयीन आदेशान्वये मंजूर करण्यात आलेली असून आता त्यांनी परिविक्षा कालावधी समाधानकारकरित्या पूर्ण केला असल्याने त्यांची दुसरी व त्यापुढील देय वेतनवाढी देण्यास मान्यता देण्यात येत आहे.
५. उपरोक्त “परिच्छेद ३” मधील तक्त्यातील प्रशिक्षणार्थी परिविक्षाधीन उपमुख्य कार्यकारी अधिकारी/गट विकास अधिकारी, गट-अ यांचा प्रशिक्षण कालावधीत घेतलेल्या रजांचा तपशील व रजा मंजूरी आदेश प्रशासकीय विभाग, क्षेत्रिय कार्यालये व यशदा, पुणे या प्रशिक्षण संस्थेकडून प्राप्त झाले असून त्याआधारे सदर आदेश निर्गमित करण्यात येत आहेत.