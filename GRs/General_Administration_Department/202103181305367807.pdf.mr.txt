# Page 1
सैनिकी सेवापूर्व शिक्षण संस्था, औरंगाबाद या कार्यालयातील अधिकारी / कर्मचाऱ्यांच्या वयाच्या ५०/५५ व्या वर्षापलीकडे/अर्हताकारी सेवेच्या ३० वर्षानंतर सेवेचे पुनर्विलोकन करण्यासाठी समिती गठीत करणेबाबत
महाराष्ट्र शासन
सामान्य प्रशासन विभाग
शासन निर्णय क्रमांक: संकीर्ण २०२०/प्र.क्र.१२५/२८
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२
दिनांक: १७ मार्च, २०२१
वाचा :-सामान्य प्रशासन विभाग, शासन निर्णय क्र. एलपीएल-२०१७/प्र.क्र.२१/ कार्या.१५, दिनांक १०.०६.२०१९.
शासन निर्णयः सामान्य प्रशासन विभागाच्या दिनांक १० जून, २०१९ रोजीच्या शासन निर्णयान्वये वयाच्या ५०/५५ व्या वर्षापलीकडे/अर्हताकारी सेवेच्या ३० वर्षानंतर शासकीय अधिकारी / कर्मचारी यांचे सेवा पुनर्विलोकन करुन मुदतपूर्व सेवानिवृत्त करण्याबाबत एकत्रित कार्यपद्धती विहित करण्यात आली आहे. सदर शासन निर्णयामध्ये अधिकारी / कर्मचारी यांच्या सेवेचे पुनर्विलोकन करण्यासाठी गठित करावयाच्या समितीमध्ये अध्यक्ष म्हणून विभाग प्रमुखांव्यतिरिक्त गट-अ चा ज्येष्ठ अधिकारी तसेच १ सदस्य विभागातील अन्य गट-अ चा ज्येष्ठ अधिकारी असावा, अशी तरतूद आहे.
२. या विभागाच्या नियंत्रणाखालील सैनिकी सेवापूर्व शिक्षण संस्था, औरंगाबाद या कार्यालयामध्ये संचालक, वर्ग-अ हेच विभाग प्रमुख तथा कार्यालय प्रमुख आहेत. या कार्यालयामध्ये अन्य गट-अ संवर्गातील पद मंजूर नाही. त्यामुळे सैनिकी सेवापूर्व शिक्षण संस्था, औरंगाबाद या कार्यालयातील अधिकारी/कर्मचारी यांचे वयाच्या ५०/५५ व्या वर्षापलीकडे/अर्हताकारी सेवेच्या ३० वर्षानंतर सेवा पुनर्विलोकन करण्यासाठी गठीत करावयाच्या समितीस विशेष बाब म्हणून मिळालेल्या मान्यतेनुसार खालीलप्रमाणे पुनर्विलोकन समिती गठीत करण्यात येत आहे
१) अध्यक्ष अवर सचिव, सामान्य प्रशासन विभाग(कार्या.२८), मंत्रालय, मुंबई.
(विभागप्रमुखांव्यतिरिक्त गट अ चे ज्येष्ठ अधिकारी नसल्याने) २) सदस्य उपसंचालक, सैनिक कल्याण विभाग, पुणे (ज्येष्ठतम अधिकारी) (विभागाच्या नियंत्रणाखालील अन्य क्षेत्रीय कार्यालयातील गट अ चे अधिकारी)
३) सदस्य जिल्हा सैनिक कल्याण अधिकारी, औरंगाबाद.
४) सदस्य सचिव अधिक्षक-नि-लेखापाल, (गट-ब राजपत्रित), सैनिकी सेवापूर्व शिक्षण संस्था, औरंगाबाद
# Page 2
शासन निर्णय क्रमांक: संकीर्ण २०२०/प्र.क्र.१२५/२८
३. सदर शासन निर्णय सामान्य प्रशासन विभाग/कार्यासन १५ यांच्या अनौ.सं.क्र.०१/२०२१/ का.१५, दिनांक ०२.०३.२०२१ अन्वये दिलेल्या मान्यतेनुसार निर्गमित करण्यात येत आहे.