# Page 1
“आगामी लोकसभा, विधानसभा, राज्यसभा,
विधान परिषद निवडणुका/पोटनिवडणूका
यांचेकरीता लागणारे साहित्य खरेदी करणे/
भाडेतत्वावर घेणे याबाबतच्या निकष निश्चिती
संदर्भात शिफारस करण्याकरीता समितीची
स्थापना करणेबाबत”
महाराष्ट्र शासन
सामान्य प्रशासन विभाग
शासन निर्णय, क्र.संकिर्ण-२०२५/प्र.क्र.१२/२०२५/निवडणूक-२
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : १७ ऑक्टोबर, २०२५.
प्रस्तावना :
लोकसभा/विधानसभेच्या सावत्रिक निवडणूका/पोट निवडणूका तसेच राज्यसभा/
विधानपरिषदेच्या द्विवार्षिक निवडणूका/पोट निवडणूकीच्या कामकाजाकरिता जिल्हाधिकारी व
जिल्हा निवडणूक अधिकारी यांचे कार्यालयाकडून आवश्यकतेनूसार निवडणूक साहित्याची
खरेदी करण्याची तसेच भाडेतत्वावर साहित्य व सेवा उपलब्ध करुन घेण्याची कार्यवाही
करण्यात येते. याच अनुषंगाने लोकसभा, विधानसभा सार्वत्रिक निवडणूक व पोट निवडणूक
तसेच राज्यसभा, विधान परिषद द्विवार्षिक निवडणूक, पोट निवडणूकीच्या कामकाजाकरिता
आवश्यक असलेल्या साहित्याच्या खरेदीसंदर्भात अवलंब करावयाच्या कार्यपध्दतीसंदर्भातील
मार्गदर्शक सूचना या कार्यालयाच्या दि.३.२.२०२५ रोजीच्या शासन निर्णयान्वये निर्गमित
करण्यात आल्या आहेत. त्याच धर्तीवर जिल्हाधिकारी कार्यालयाना निवडणुकींकरीता लागणारे
साहित्य खरेदी करणे/ भाडेतत्वावर घेणे यासंदर्भातील निकष निश्चितीकरीता मुख्य निवडणूक
अधिकारी कार्यालयास शिफारस करण्याकरीता समिती स्थापन करण्याची बाब शासनाच्या
विचाराधीन होती.
शासन निर्णय :
लोकसभा/विधानसभेच्या सावत्रिक निवडणूका/पोट निवडणूका तसेच राज्यसभा/
विधानपरिषदेच्या द्विवार्षिक निवडणूका/पोट निवडणूकीच्या कामकाजाकरिता जिल्हाधिकारी व
जिल्हा निवडणूक अधिकारी यांचे कार्यालयाकडून राबविण्यात येत असलेल्या खरेदी प्रक्रीयेमध्ये
एकसमानता व सुसुत्रता असण्याच्या उद्देशाने त्यांनी कोणते साहित्य खरेदी करावे/त्याचे परिमाण
काय असावे, कोणते साहित्य भाडेतत्वावर घ्यावे/किती कालावधीकरीता घ्यावे/त्याचे परिमाण
काय असावे, साहित्य खरेदीचे/भाड्यांचे दर साधारणत: काय असावेत याबाबींचा सर्वकष
अभ्यास करुन यासंदर्भातील निकष निश्चितीकरीता मुख्य निवडणूक अधिकारी कार्यालयास
शिफारस करण्याकरीता डॉ.चंद्रकांत पुलकंूडवार, विभागीय आयुक्त, पुणे यांच्या अध्यक्षतेखाली
# Page 2
समिती गठीत करण्यात येत आहे. सदर समितीच्या अन्य सदस्यांबाबत समिती अध्यक्ष
डॉ.पुलकंूडवार यांनी त्यांच्या स्तरावरुन निर्णय घ्यावा.
समितीची कार्यकक्षा व कालावधी :
सदर समितीने मागील लोकसभा, विधानसभा सार्वत्रिक निवडणूकीत जिल्यांकडून
क्षेत्रिय स्तरावरुन खरेदी कलेले मतदान साहित्य व त्यांचे दर, भाडेतत्वावर घेतलेले
साहित्य/सेवा यांचा कालावधी व त्याकरिता आकारण्यात आलेले दर तसेच भारत निवडणूक
आयोग व राज्य शासनाने वेळोवळी निर्गमित केलेल्या मार्गदर्शक सूचना, शासन निर्णय,
परिपत्रके यांचा अभ्यास करुन आगामी निवडणूकांच्या कालावधीत खरेदी करावयाचे/भाड्याने
घ्यावयाचे साहित्य/सेवा त्यांचे परिमाण, कालावधी व दर याबाबतचे निकष काय असावेत,
यासंदर्भातील समितीच्या शिफारशी एक महिन्याच्या कालावधीत मुख्य निवडणूक अधिकारी
यांच्या कार्यालयास सादर कराव्यात.
सदर शासन निर्णय महाराष्ट्र शासनाच्या www.maharashtra.gov.in या