# Page 1
जिल्हास्तरीय डि.व्ही.वाहनांच्या दुरुस्ती संदर्भातील देयके तपासणीसाठी समिती गठीत करणेबाबत
महाराष्ट्र शासन
सामान्य प्रशासन विभाग,
शासन निर्णय क्रमांक:- डीव्हीसी- १०२३/प्र.क्र.३५/का.३१ (शापसे)
मंत्रालय, मुंबई ४०० ०३२.
दिनांक : :- २३ ऑगस्ट, २०२३
वाचा:- वित्तीय अधिकार नियमपुस्तिका, १९७८ मधील भाग पहिला, उप विभाग-२, अ.क्र.१९-ब, नियम क्र.६९
प्रस्तावना: राज्यात येणाऱ्या राज्य अतिथी / मान्यवर यांच्या परिवहनाकरिता सर्व जिल्हाधिकारी कार्यालयांच्या
अधिनस्त डी. व्ही. वाहने ठेवण्यात आली आहेत. सदर डी. व्ही. वाहनांच्या दुरुस्तीसंदर्भातील प्रस्ताव जिल्हाधिकारी कार्यालयांमार्फत शासनास सादर करतांना ज्या प्रमाणे वैद्यकीय खर्चाची देयके तपासण्यासाठी सार्वजनिक आरोग्य विभागात समिती असते त्याच धर्तीवर देयके वाजवी असल्याची खात्री करण्यासाठी मंत्रालयीन स्तरावर यंत्रणा असणे आवश्यक असल्याने जिल्हाधिकारी कार्यालयांच्या अधिनस्त डी. व्ही.
वाहनांच्या दुरुस्तीसंदर्भात विहित केलेल्या मर्यादेपलिकडील डी. व्ही. वाहनांच्या दुरुस्तीसंदर्भातील देयकांची तपासणी करण्याकरिता समिती गठीत करण्याची बाब शासनाच्या विचाराधीन होती, त्यानुसार पुढीलप्रमाणे शासन निर्णय निर्गमित करण्यात येत आहे.
शासन निर्णयः
२. राज्यात येणाऱ्या राज्य अतिथी / मान्यवर यांच्या परिवहनाकरिता सर्व जिल्हाधिकारी कार्यालयांच्या अधिनस्त डी. व्ही. वाहने ठेवण्यात आली आहेत. सदर डी. व्ही. वाहनांच्या दुरुस्तीसंदर्भातील प्रस्ताव वित्तीय अधिकार नियमपुस्तिका, १९७८ मधील भाग पहिला, उप विभाग-२, अ. क्र. १९ - ब मधील तरतुदीनुसार वरील पेट्रोलचलित वाहनांसाठी रु.५०,०००/- व डिझेलचलित वाहनांसाठी रु.६०,०००/- पेक्षा जास्त रकमांची देयके मंजुरीसाठी शासनास प्राप्त होतात. तथापि, ज्या प्रमाणे वैद्यकीय खर्चाची देयके तपासण्यासाठी सार्वजनिक आरोग्य विभागात समिती असते त्याच धर्तीवर देयके वाजवी असल्याची खात्री करण्यासाठी मंत्रालयीन स्तरावर यंत्रणा असणे आवश्यक असल्याने जिल्हाधिकारी कार्यालये यांच्या अधिनस्त असलेल्या
डी. व्ही. वाहनांच्या दुरुस्तीसंदर्भातील देयके पेट्रोलचलित वाहनांसाठी रु.५०,०००/- तर डिझेलचलित वाहनांसाठी रु.६०,०००/- या रकमेपेक्षा जास्त असल्यास संबंधित देयके ही जिल्हाधिकारी कार्यालये छाननी समितीसमोर सादर करतील, जिल्हाधिकारी कार्यालयामार्फत छाननी समितीच्या मान्यतेसह व छाननी समितीने सदर खर्च योग्य व वाजवी असल्याचे प्रमाणित केल्यानंतरच सदर देयके शासन स्तरावर मंजुरीसाठी पाठविण्यात येतील.
# Page 2
शासन निर्णय क्रमांकः डीव्हीसी-१०२३/प्र.क्र.३५/का.३१ (शापसे)
समितीची रचना खालील प्रमाणे असेल :
------------------------------------------------------------------
| सह सचिव / उप सचिव (परिवहन), गृह विभाग | अध्यक्ष |
| उप आयुक्त, प्रादेशिक परिवहन विभाग | सदस्य |
| वित्त विभागातील अवर सचिव दर्जाचे अधिकारी | सदस्य |
| नियंत्रक, शासकीय परिवहन सेवा, मुंबई | सदस्य |
| जलसंपदा विभागातील (ऑटोमोबाईल / यंत्र अभियांत्रिकी) अभियंता | सदस्य |
| संबंधित जिल्ह्याचे निवासी उपजिल्हाधिकारी (राजशिष्टाचार) | सदस्य |
| अवर सचिव (राजशिष्टाचार ) | सदस्य सचिव |
------------------------------------------------------------------
समितीची कार्यकक्षा :
राज्यातील जिल्हाधिकारी कार्यालयात विख्यात अभ्यागतांच्या परिवहनासाठी तैनात असलेल्या डी.
व्ही. वाहनांच्या दुरुस्तीसंदर्भातील देयके पेट्रोलचलित वाहनांसाठी रु.५०,०००/- तर डिझेलचलित वाहनांसाठी रु.६०,००० /- या रकमेपेक्षा जास्त असलेल्या रकमांची देयके शासनाकडे मंजुरीसाठी पाठविण्यापूर्वी सदर समिती देयके तपासून सदर खर्च योग्य व वाजवी आहे किंवा कसे हे प्रमाणीत करेल.
जिल्हाधिकारी कार्यालयाने करावयाची कार्यवाही :
(१) जिल्हाधिकारी कार्यालयाने समितीकडे देयके पुढील महिन्याच्या ५ तारखेपर्यंत सादर करावी.
(२) समितीने प्राप्त झालेली देयके प्राप्त झाल्यापासून एक महिन्याच्या आत तपासून सदर खर्च योग्य व वाजवी आहे किंवा कसे याबाबत तपासणी करुन प्रमाणित करावे.
सदर समितीचे कामकाज समिती गठीत झाल्याच्या शासन निर्णयाच्या दिनांकापासून सुरू होईल.