# Page 1
माहिती व जनसंपर्क महासंचालनालयातील जिल्हा माहिती अधिकारी, गट-अ (कनिष्ठ) संवर्गातील अधिकाऱ्यांच्या बदलीबाबत.
महाराष्ट्र शासन
सामान्य प्रशासन विभाग
शासन आदेश क्रमांक: मावज-२०२२/२१३/प्र.क्र.४६/३४-अ,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक :- २६ ऑक्टोबर, २०२३.
शासन आदेश : महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ मधील कलम ४ (४) (दोन), कलम ४(५) व कलम (६) मधील तरतूदीनुसार माहिती व जनसंपर्क महासंचालनालयातील खालील नमूद गट-अ च्या अधिकाऱ्यांची कामकाजाच्या व प्रशासकीय सोयीच्या दृष्टीने त्यांच्या नावासमोर स्तंभ ४ मध्ये दर्शविलेल्या ठिकाणी बदलीने पदस्थापना करण्यात येत आहे.
------------------------------------------------------------------------------------------------------------------------------------------
| अ.क्र. | अधिकाऱ्याचे नाव | सध्याचे पदस्थापना | विनंती बदलीने पदस्थापना |
| १ | २ | ३ | ४ |
| १ | श्रीमती शैलजा वाघ-दांदळे | जिल्हा माहिती अधिकारी, जिल्हा माहिती कार्यालय, चंद्रपूर | जिल्हा माहिती अधिकारी, जिल्हा माहिती कार्यालय, भंडारा |
| २ | श्री. राजेश का. येसनकर | जिल्हा माहिती अधिकारी, जिल्हा माहिती कार्यालय, भंडारा | जिल्हा माहिती अधिकारी, जिल्हा माहिती कार्यालय,चंद्रपूर |
------------------------------------------------------------------------------------------------------------------------------------------
२. बदली करण्यात आलेल्या अधिकाऱ्यांना त्यांच्या नवीन पदस्थापनेच्या ठिकाणी हजर होण्याकरीता तात्काळ कार्यमुक्त करण्यात यावे आणि संबंधित अधिकाऱ्यांनी त्यांना दिलेल्या पदस्थापनेच्या ठिकाणी त्वरीत हजर होऊन त्याबाबतचा अहवाल उप सचिव (कार्या. ३४-अ), सामान्य प्रशासन विभाग, मंत्रालय, मुंबई यांना सादर करावा.
३. बदली झालेल्या अधिकाऱ्यांना कोणत्याही प्रकारची रजा मंजूर करण्यात येऊ नये, अन्यथा रजा मंजूर करणाऱ्या सक्षम अधिकाऱ्याविरुध्द शिस्तभंगविषयक कारवाई करण्यात येईल.
४. बदली झालेल्या अधिकाऱ्यांनी त्यांना कार्यमुक्त केल्यानंतर, अनुज्ञेय पदग्रहण अवधीत नवीन पदस्थापनेवर रुजू व्हावे, जे अधिकारी या कालमर्यादेचे पालन करणार नाहीत आणि पदस्थापनेच्या ठिकाणी हजर न होता गैरहजर राहतील, अशा अधिकाऱ्यांची अनुपस्थिती “अनधिकृत अनुपस्थिती” म्हणून समजण्यात येईल व पर्यायाने त्यांच्या सेवेत खंड होईल याची जाणीव संबंधितांना करुन देण्यात येत आहे.
५. जे अधिकारी त्यांच्या पदस्थापनेच्या ठिकाणी हजर होणार नाहीत त्यांच्याविरुध्द महासंचालनालयाने वेळीच प्रशासकीय कारवाई सुरु करावी व आवश्यकतेनुसार प्रस्ताव शासनाच्या मान्यतेसाठी सादर करावा. या प्रकरणी वेळोवळी शासनास अवगत करावे व अनुपालन अहवाल शासनास विहित कालमर्यादेत सादर करावा.
# Page 2
शासन आदेश क्रमांकः मावज-२०२२/२१३/प्र.क्र.४६/३४-अ,
६. महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडतांना होणाऱ्या विलंबास प्रतिबंध अधिनियम, २००५ मधील तरतुदीनुसार गट-अ या संवर्गातील अधिकाऱ्यांच्या बदल्यांसाठी शासन सक्षम प्राधिकारी आहे. शासनास शिफारसी करण्यासाठी मा. सर्वोच्च न्यायालयाच्या निर्देशानुसार नागरी सेवा मंडळ (१) दिनांक २६ फेब्रुवारी, २०१५ रोजी गठीत करण्यात आली आहे.
त्यानुसार प्रस्तावास नागरी सेवा मंडळाची मान्यता प्राप्त झाली आहे.
७. सदर आदेश तात्काळ अंमलात येतील. सदर बदलीनंतरच्या पदस्थापनेत बदल करण्यासाठी संबंधित अधिकाऱ्यांच्या कोणत्याही विनंतीची दखल घेण्यात येणार नाही व त्या संदर्भात कोणत्याही प्रकारे दबाव आणल्यास संबंधित अधिकाऱ्याविरुध्द महाराष्ट्र नागरी सेवा (वर्तणूक) नियम, १९७९ अन्वये शिस्तभंगाची कारवाई करण्यात येईल.