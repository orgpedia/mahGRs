# Page 1
सन २०१८ पूर्वी विहित कालावधीत रुजू न झालेल्या मंत्रालयीन सरळसेवा अधिकारी/ कर्मचारी यांच्या सेवाज्येष्ठतेबाबत.
महाराष्ट्र शासन
सामान्य प्रशासन विभाग, मंत्रालय,
शासन निर्णय क्रमांक : एएससी १४१९/प्र.क्र.८३/१४-अ
मादाम कामा मार्ग, हुतात्मा राजगुरु चौक,
मुंबई ४०० ०३२.
दिनांक : २५ ऑगस्ट, २०२१
वाचा : (१) सामान्य प्रशासन विभाग, शासन निर्णय क्रमांक : एसआरव्ही २०१८/ व्ही.आय.पी. ६७/ प्र.क्र.२०७/कार्या.१२, दिनांक २८.०५.२०१८
(२) सामान्य प्रशासन विभाग, शासन निर्णय क्रमांक : एसआरव्ही २०१८/ व्ही.आय.पी.६७/ प्र.क्र.२०७/कार्या.१२, दिनांक २६.०९.२०१८
प्रस्तावना :
मंत्रालयीन संवर्गामध्ये कक्ष अधिकारी (गट-ब राजपत्रित), सहायक कक्ष अधिकारी, उच्चश्रेणी
लघुलेखक, निम्नश्रेणी लघुलेखक (गट-ब अराजपत्रित) व लिपिक-टंकलेखक, लघुलेखक (गट-क)
या संवर्गातील पदे सरळसेवेद्वारे भरली जातात. सदर पदावर नियुक्त होणाऱ्या अधिकारी / कर्मचारी
यांची सेवाज्येष्ठता विहित कालावधीत रुजू झाल्यास म.ना.से. (ज्येष्ठतेचे विनियमन १९८२) नुसार
निश्चित केली जाते. तसेच विहित कालावधीमध्ये रुजू न होणाऱ्या अधिकारी / कर्मचारी यांची सेवा
ज्येष्ठता प्रशासकीय कारणास्तव रुजू होण्यास मुदतवाढ दिलेल्या आदेशामध्ये नमूद केलेल्या
तरतूदीनुसार निश्चित करण्यात येते.
सामान्य प्रशासन विभाग शासन निर्णय दिनांक २८.०५.२०१८ व दिनांक २६.०९.२०१८ अन्वये
महाराष्ट्र नागरी सेवा ज्येष्ठतेचे विनियमन १९८२ - शासन सेवेत सरळसेवेने रुजू होण्याचा विहित
कालावधी बाबतचे धोरण निश्चित करण्यात आले असून, शासन सेवेत प्रशासकीय कारणास्तव उशिरा
रुजू होण्यासाठी सरळसेवेने नियुक्त अधिकारी / कर्मचारी यांना नियुक्तीच्या पदावर रुजू होण्याचा
विहित कालावधीबाबतचे धोरण निश्चित करण्यात आले आहे. यास्तव सन २०१८ पूर्वी मंत्रालयीन
संवर्गात सरळसेवेने नियुक्त झालेल्या अधिकारी / कर्मचारी यांना प्रशासकीय कारणास्तव रुजू होण्यास
मुदतवाढ दिलेल्या अधिकारी/कर्मचारी यांची सेवाज्येष्ठता कोणत्या दिनांकापासून धरण्यात यावी ही
बाब शासनाच्या विचाराधीन होती. या अनुषंगाने मंत्रालयीन संवर्गात सरळसेवेने रुजू झालेल्या
अधिकारी/कर्मचारी यांच्या सेवाज्येष्ठतेबाबत खालील प्रमाणे निर्णय घेण्यात येत आहे.
# Page 2
शासन निर्णय क्रमांक: एएससी १४१९/प्र.क्र.८३/१४-अ
शासन निर्णयः
मंत्रालयीन संवर्गामध्ये कक्ष अधिकारी (गट-ब राजपत्रित), सहायक कक्ष अधिकारी, उच्चश्रेणी
लघुलेखक, निम्नश्रेणी लघुलेखक (गट-ब अराजपत्रित) व लिपिक-टंकलेखक, लघुलेखक (गट-क)
या पदावर सन २०१८ पूर्वी सरळसेवेने नियुक्त झालेल्या अधिकारी/कर्मचारी यांना विहित
कालावधीनंतर प्रशासकीय कारणास्तव रुजू होण्यास मुदतवाढ देण्यात आली आहे, त्या मंत्रालयीन
सरळसेवा संवर्गातील अधिकारी / कर्मचारी यांची सेवाज्येष्ठता त्यांना रुजू होण्यासाठी मुदतवाढ
देण्याबाबत आदेशात नमूद केलेल्या तरतूदीनुसार राहील.
२. हा शासन निर्णय फक्त सन २०१८ पूर्वी मंत्रालयीन संवर्गात सरळसेवेने नियुक्त झालेल्या
अधिकारी/कर्मचारी यानांच लागू राहिल.