# Page 1
महाराष्ट्र लोकसेवा आयोगाबरोबर पत्रव्यवहार करताना अनुसरावयाच्या कार्यपध्दतीबाबतचे सर्वसमावेशक आदेश.
महाराष्ट्र शासन
सामान्य प्रशासन विभाग
शासन परिपत्रक क्र : मलोआ १११४/प्र.क्र.१५०/८
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२.
दिनांक : : ०५ जून, २०१८.
वाचा १) शासन परिपत्रक, सामान्य प्रशासन विभाग, क्र. मलोआ-१०९३/मुस-०८/प्र.क्र.२२/९३/आठ, दि.४.४.१९९३ २) शासन परिपत्रक, सामान्य प्रशासन विभाग, क्र.मलोआ १०९३ / मुस-४८/प्र.क्र.६५/९३/आठ, दि.३०.१२.१९९३ ३) शासन परिपत्रक, सामान्य प्रशासन विभाग, क्र. मलोआ १०९५/४३९/प्र.क्र.२४/९५/आठ, दि.१५.६.१९९५ ४) शासन परिपत्रक, सामान्य प्रशासन विभाग, क्र. मलोआ-१०१४/प्र.क्र.१५०, दि. ३.१२.२०१४
शासन परिपत्रक : महाराष्ट्र लोकसेवा आयोगाचा संविधानिक दर्जा विचारात घेऊन महाराष्ट्र लोकसेवा आयोगाबरोबर पत्रव्यवहार करताना अनुसरावयाच्या कार्यपध्दतीबाबतच्या मार्गदर्शक सूचना संदर्भाधीन शासन परिपत्रकान्वये वेळोवेळी निर्गमित करण्यात आलेल्या आहेत.
संदर्भाधीन सर्व परिपत्रके अधिक्रमित करुन खालीलप्रमाणे एकत्रित सर्वसमावेशक सूचना देण्यात येत आहेत :
१. महाराष्ट्र लोकसेवा आयोगाचा संविधानिक दर्जा लक्षात घेता, आयोगाशी पत्रव्यवहार
करतांना विशेष सौजन्यपूर्वक भाषा वापरणे जरुरीचे आहे. त्यामुळे आयोगाशी पत्रव्यवहार करताना सौम्य शब्दात व योग्य त्या भाषेत केला जाईल याची दक्षता प्रशासकीय विभागांनी घ्यावी, जेणेकरुन या संविधानिक संस्थेचा मान राखला जाईल व औचित्याचा भंग होणार नाही.
२. महाराष्ट्र लोकसेवा आयोगाबरोबर पत्रव्यवहार करताना, सचिव, महाराष्ट्र लोकसेवा आयोग यांच्या नावे किमान उप सचिव दर्जाच्या अधिकाऱ्यांच्या स्तरावरुन पत्रव्यवहार केला जाईल याबाबत योग्य ती दक्षता घ्यावी.
३. उमेदवारांच्या निवड प्रक्रियेसंबंधी आयोगाचे अधिकार लक्षात घेता अशा प्रकरणी आयोगाशी पत्रव्यवहार करतांना आयोगाचा अधिक्षेप होणार नाही, याची देखील विभागांनी दक्षता घ्यावी.
# Page 2
शासन परिपत्रक क्रमांकः मलोआ १११४/प्र.क्र.१५०/८
४. सामान्य प्रशासन विभागाच्या क्र. पीएससी १०८१/ ८५४/ कार्या.१२ दि.
१९/०८/१९८१ च्या शासन परिपत्रकान्वये प्रशासकीय विभागांनी महाराष्ट्र लोकसेवा आयोगाच्या कक्षेतील बाबींसंदर्भात कार्यवाही करताना घ्यावयाच्या दक्षतेबाबतची कार्यपध्दती विहित केली आहे. सदर कार्यपध्दत अनुसरुन विषयानुरुप सामान्य प्रशासन विभागाच्या संबंधित सेवा कार्यासनाचे अभिप्राय घ्यावेत व तसे केल्याचे आयोगास पाठवावयाच्या पत्रात स्पष्ट नमूद करावे.
५. महाराष्ट्र लोकसेवा आयोगाने जाहिरात दिलेल्या पदाकरिता प्रशासकीय विभागांनी उमेदवारीसंबंधी अथवा आयोगासमोर विचारार्थ असलेल्या किंवा येण्याची शक्यता
असलेल्या, त्यांच्या सेवाविषयक प्रश्नासंबंधी महाराष्ट्र लोकसेवा आयोगाचे अध्यक्ष किंवा सदस्यांशी थेट पत्रव्यवहार करु नये. याबाबत चौकशी करणे आवश्यक
असल्यास सचिव, महाराष्ट्र लोकसेवा आयोग यांच्याकडे पत्रव्यवहार करावा आणि आयोगाच्या निर्णयाच्या संदर्भात प्रत्यक्ष अथवा अप्रत्यक्षपणे प्रश्न उपस्थित करु नयेत.
६. शासकीय अधिकारी / कर्मचारी यांनी शासकीय सेवेसंबधीच्या कोणत्याही बाबीच्या
संबंधात आयोग अथवा आयोगाचे अध्यक्ष/सदस्य यांचेवर कोणताही बाहय दबाव
आणणार नाही किंवा तसा प्रयत्न करणार नाही, याबाबत देखील दक्षता घेण्यात यावी.
७. शासकीय अधिकारी/कर्मचारी यांनी त्यांच्या सेवाविषयक वैयक्तीक प्रश्नासंदर्भात थेट
केलेल्या संदर्भावर आयोगातर्फे कुठल्याही प्रकारची दखल घेण्यात येणार नाही व असे संदर्भ परस्पर दप्तरी दाखल करण्यात येतील याची नोंद घ्यावी.