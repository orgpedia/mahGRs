# Page 1
कक्ष अधिकारी पदावरील पदोन्नतीकरीताच्या विभागीय परीक्षेचा अभ्यासक्रम सुधारित करण्याबाबत.
महाराष्ट्र शासन
सामान्य प्रशासन विभाग
शासन निर्णय क्र. विपनि- २७२२/प्र.क्र.८/का.१७
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : ०५ एप्रिल, २०२२
वाचा : (१) सामान्य प्रशासन विभाग अधिसूचना क्र.इएक्सएम-१२७६/सतरा, दिनांक ६ जून, १९७७.
(२) सामान्य प्रशासन विभाग अधिसूचना क्र. परीक्षा २०१३/प्र.क्र.०५/१७, दिनांक ३१ जानेवारी, २०१५
प्रस्तावना :
महाराष्ट्र शासनाच्या दुय्यम मंत्रालयीन सेवा (कक्ष अधिकारी) विभागीय परीक्षा नियम, १९७७ अन्वये मंत्रालयीन संवर्गातील सहायक कक्ष अधिकाऱ्यांना कक्ष अधिकारी पदावर पदोन्नतीकरीता पात्र ठरण्याकरीता विभागीय परीक्षा घेण्यात येते. सन १९७७ च्या परीक्षा नियमामधील परिशिष्ट “अ” द्वारे परीक्षेचा अभ्यासक्रम निश्चित करण्यात आला आहे. त्यानंतर, दिनांक ३१ जानेवारी, २०१५ च्या आदेशाद्वारे परीक्षा नियमात काही सुधारणा करत असताना, त्यासोबतच मूळ नियमातील परिशिष्ट “अ” ऐवजी सुधारित परिशिष्ट दाखल करून अभ्यासक्रम देखील सुधारीत करण्यात आला.
त्याचप्रमाणे महाराष्ट्र लोकसेवा आयोगातील सहायक कक्ष अधिकारी आणि विधि व न्याय विभागातील सहायक कक्ष अधिकारी (विधि) यांच्यासाठी स्वतंत्र परीक्षा नियम करण्याऐवजी त्यांना मंत्रालयातील सहायक कक्ष अधिकाऱ्यांसाठी आयोजित करण्यात येणाऱ्या परीक्षेस बसण्याची परवानगी देण्याबाबत त्यांनी केलेली विनंती मान्य करण्यात आली आहे.
सन २०१५ मध्ये अभ्यासक्रम सुधारीत करत असताना, मंत्रालयातील सहायक कक्ष अधिकारी, महाराष्ट्र लोकसेवा आयोगातील सहायक कक्ष अधिकारी आणि विधि व न्याय विभागातील सहायक कक्ष अधिकारी (विधि) या सर्वांच्या कर्तव्ये व जबाबदाऱ्या पार पाडताना जे नियम व कायदे हाताळले जातात असे काही विषय एकत्रित करून ते सर्वांना सामाईकरित्या लागू करण्यात आले.
तथापि, मंत्रालयातील सहायक कक्ष अधिकारी, महाराष्ट्र लोकसेवा आयोगातील सहायक कक्ष अधिकारी आणि विधि व न्याय विभागातील सहायक कक्ष अधिकारी (विधि) यांच्या काही कर्तव्ये व जबाबदाऱ्यांमध्ये समानता असून काही कर्तव्ये व जबाबदाऱ्या भिन्न आहेत. त्यामुळे या सामाईक अभ्यासक्रमातील काही विषय महाराष्ट्र लोकसेवा आयोगाचे सहायक कक्ष अधिकारी, काही विषय विधि व न्याय विभागातील सहायक कक्ष अधिकारी (विधि) व काही विषय मंत्रालयातील सहायक कक्ष अधिकारी यांच्या कामकाजाच्या अनुषंगाने त्यांना उपयुक्त ठरत नव्हते. यास्तव त्यांच्यासाठी काही विषय सामाईक ठेवणे व काही विषय स्वतंत्र ठेवणे अशी अभ्यासक्रमात सुधारणा करणे गरजेचे होते.
# Page 2
शासन निर्णय क्रमांक: विपनि- २७२२/प्र.क्र.८/का.१७
त्याचप्रमाणे काळाच्या ओघात शासकीय कामकाजात काही नवीन कायदे, नियम यांचा समावेश झालेला असल्याने अभ्यासक्रमातील कालबाह्य विषय वगळून कामकाजाच्या दृष्टीने उपयुक्त विषय नव्याने समाविष्ट करुन संपूर्ण अभ्यासक्रमाची रचना सुटसुटीत करणे आवश्यक होते.
यास्तव, शासन निर्णय दि.३१/०१/२०१५ अन्वये लागू केलेला अभ्यासक्रम सुधारित करण्याची बाब शासनाच्या विचाराधीन होती.
शासन निर्णय संदर्भ क्र. २ येथील दि. ३१/०१/२०१५ च्या अधिसूचनेतील परिशिष्ट “अ” अन्वये दुय्यम मंत्रालयीन सेवा (कक्ष अधिकारी) विभागीय परीक्षा नियम, १९७७ च्या अभ्यासक्रमात केलेल्या सुधारणा, उपरोक्त नमूद पार्श्वभूमी विचारात घेऊन, या शासन निर्णयाद्वारे सोबत जोडलेल्या परिशिष्ट “अ”नुसार पुन्हा सुधारीत करण्यात येत आहे.
२. सदर परीक्षेतील एकूण पेपर, पेपर निहाय गुण व पेपरमध्ये विचारल्या जाणाऱ्या प्रश्नांचे स्वरूप पुढीलप्रमाणे राहील.
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| पेपर क्रमांक | भाग क्र | गुण | प्रश्नाचे स्वरूप | अभिप्राय |
| पेपर क्रमांक १ (एकूण १०० गुण) | भाग – १ | ५० | वस्तुनिष्ठ प्रश्न १५ गुण वर्णनात्मक प्रश्न ३५ गुण | वस्तुनिष्ठ प्रकारात रिकाम्या जागा भरा, जोड्या जुळवा, एका वाक्यात उत्तरे लिहा. फरक स्पष्ट करा, चूक की बरोबर इ. बाबींचा समावेश होईल. वर्णनात्मक प्रकारात कार्यपध्दती विशद करा, नियमातील तरतूद स्पष्ट करा, टिप्पण्या लिहा, लघुत्तरी किंवा दिर्घोत्तरी प्रश्नांचा समावेश होईल. |
| भाग – २ | ५० | वस्तुनिष्ठ प्रश्न १५ गुण वर्णनात्मक प्रश्न ३५ गुण |
| पेपर क्रमांक २ (एकूण १०० गुण) | भाग – १ | ७० | वस्तुनिष्ठ प्रश्न २० गुण वर्णनात्मक प्रश्न ५० गुण |
| भाग - २ | ३० | वस्तुनिष्ठ प्रश्न १० गुण वर्णनात्मक प्रश्न २० गुण |
| पेपर क्रमांक ३ (एकूण १०० गुण) | भाग – १ | ६० | वस्तुनिष्ठ प्रश्न २० गुण वर्णनात्मक प्रश्न ४० गुण |
| भाग – २ | ४० | वस्तुनिष्ठ प्रश्न १० गुण वर्णनात्मक प्रश्न ३० गुण |
| पेपर क्रमांक ४ |  | १०० | वस्तुनिष्ठ प्रश्न ३० गुण वर्णनात्मक प्रश्न ७० गुण |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. सदर अभ्यासक्रम हा कक्ष अधिकारी विभागीय परीक्षा-२०२२ व त्यापुढील परीक्षांकरीता लागू राहील. प्रशिक्षण वर्गांचे आयोजन नवीन अभ्यासक्रम रचनेनुसार करण्यात येईल.
४. सदर शासन निर्णयापूर्वीच्या अभ्यासक्रमानुसार आयोजित कक्ष अधिकारी विभागीय परीक्षेतील काही विषयांमध्ये उत्तीर्ण झालेल्या व काही विषयांमध्ये अनुत्तीर्ण असलेल्या आणि परीक्षेसाठीच्या विहीत संधी पूर्ण झाल्या आहेत अथवा विहीत संधी अद्याप पूर्ण झाल्या नाहीत अशा सर्व सहायक कक्ष अधिकारी
पृष्ठ ७ पैकी २
# Page 3
शासन निर्णय क्रमांक: विपनि- २७२२/प्र.क्र.८/का.१७
यांना जुन्या अभ्यासक्रमानुसार परीक्षा देणे सुकर होण्याकरीता परीक्षेतील फक्त अनुत्तीर्ण विषयांसाठी पूर्वीच्या अभ्यासक्रमानुसारच एक विशेष बाब म्हणून दोन परीक्षांचे आयोजन करण्यात येईल. मात्र त्यानंतरही अनुत्तीर्ण राहणाऱ्या सहायक कक्ष अधिकाऱ्यांना नवीन अभ्यासक्रमानुसारच परीक्षा द्यावी लागेल ही बाब सर्व प्रशासकीय विभागांनी सर्व संबंधित सहायक कक्ष अधिकारी यांच्या निदर्शनास आणावी.
५. जे सहायक कक्ष अधिकारी जुन्या अभ्यासक्रमानुसार झालेल्या कक्ष अधिकारी विभागीय परीक्षेसाठी सर्व पेपरला अनुपस्थित राहीले आहेत अथवा परीक्षेतील सर्व विषयांमध्ये अनुत्तीर्ण झाले आहेत, अशा सर्व सहायक कक्ष अधिकाऱ्यांना, सदर शासन निर्णयाद्वारे निश्चित केलेल्या नवीन अभ्यासक्रमानुसार विभागीय परीक्षा देता येईल.
# Page 4
# Page 5
# Page 6
# Page 7