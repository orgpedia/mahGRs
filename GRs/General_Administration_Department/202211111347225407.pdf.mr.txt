# Page 1
मराठवाडा मुक्ती संग्रामाचे अमृत महोत्सवी वर्ष साजरे करण्यासाठी कार्यक्रमांचे आयोजन / रुपरेषा निश्चित करण्यासाठी मंत्रिमंडळ उपसमिती स्थापन करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : संकिर्ण-१९२२/प्र.क्र.६१/स्वासैक-१
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक : ११ नोव्हेंबर, २०२२.
वाचा : शासन निर्णय, सामान्य प्रशासन विभाग, क्रमांक : संकिर्ण-१९२२/प्र.क्र.६१/स्वासैक-१, दि. ०४.०५.२०२२
प्रस्तावना : मराठवाडा मुक्ती संग्रामाचे अमृत महोत्सवी वर्ष साजरे करण्यासाठी कार्यक्रमांचे आयोजन व त्याची रुपरेषा निश्चित करण्यासाठी शासन निर्णय, दिनांक ४ मे, २०२२ अन्वये “मंत्रिमंडळ उपसमिती" गठित केली होती. राज्यात नवीन मंत्रिमंडळ अस्तित्वात आल्यामुळे, सदर समिती पुर्नगठित करण्याची बाब शासनाच्या विचाराधीन होती.
शासन निर्णय :
दिनांक १७ सप्टेंबर, २०२२ ते दिनांक १७ सप्टेंबर, २०२३ या कालावधीत मराठवाडा मुक्ती संग्रामाचे अमृत महोत्सवी साजरे करण्यासाठी कार्यक्रमाचे आयोजन व त्याची रुपरेषा निश्चित करण्यासाठी खालीलप्रमाणे “मंत्रिमंडळ उपसमिती” गठीत करण्यास शासन मान्यता देण्यात येत आहे..
सदर मंत्रिमंडळ उपसमितीची रचना पुढीलप्रमाणे राहील :
----------------------------------------------------------------------------
| अ. क्र. | मराठवाडयातील मंत्री महोदयांचे नाव | कार्यभार | प्रस्तावित समितीमधील पद |
| १ | मा. श्री. संदीपानराव भुमरे | रोजगार हमी योजना फलोत्पादन | अध्यक्ष |
| २ | मा. श्री. तानाजी सावंत | सार्वजनिक आरोग्य व कुटुंब कल्याण | सदस्य |
| ३ | मा. श्री. अब्दुल सत्तार | कृषी | सदस्य |
| ४ | मा. श्री. अतुल सावे | सहकार, इतर मागास व बहुजन कल्याण | सदस्य |
----------------------------------------------------------------------------
तसेच मंत्रिमंडळ उपसमितीचे सदस्य सचिव म्हणून विभागीय आयुक्त, औरंगाबाद यांची नियुक्ती करण्यात येत आहे.
मंत्रिमंडळ उपसमितीची कार्यकक्षा खालीलप्रमाणे आहे : मराठवाडा विभागातील प्रत्येक जिल्हयामध्ये मराठवाडा मुक्तीसंग्राम दिनाचे अमृतमहोत्सवी वर्ष साजरे करणेबाबत रुपरेषा निश्चित करणे.
निजामाच्या राजवटीतून मराठवाडा मुक्त करण्यासाठी ज्या हुतात्म्यांनी प्राणांची आहुती दिली त्यांच्या स्मरणार्थ कार्यक्रमाचे आयोजनाबाबत दिशा निर्देश निश्चित करणे.
मराठवाडा विभागातील सर्व शासकीय / निमशासकीय कार्यालयांमध्ये तसेच महत्वाच्या ठिकाणी अमृतमहोत्सवी वर्षा निमित्त शासकीय कार्यक्रम तसेच रक्तदान शिबीर इत्यादी कार्यक्रमांचे आयोजनाबाबत नियोजन करणे व मराठवाडा विभागातील नागरिकांना अमृतमहोत्सवी वर्षाच्या निमित्ताने आयोजित करावयाचे विविध कार्यक्रमांमध्ये सामावून घेणेबाबत नियोजन करणे.
# Page 2
शासन निर्णय क्रमांकः संकिर्ण-१९२२/प्र.क्र.६१/स्वासैक-१
मराठवाडा मुक्तीसंग्राम दिनाचे अमृतमहोत्सवी वर्षानिमित्त आयोजित केलेल्या कार्यक्रमांबाबतचा अहवाल मा. मुख्यमंत्री महोदय यांना सादर करणे.