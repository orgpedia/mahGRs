# Page 1
शासनाच्या विविध विभागामार्फत राबविण्यात येणाऱ्या योजनांची लोककला व पथनाट्यांद्वारे जाहिरात व प्रसिध्दी करणाऱ्या लोककला व पथनाट्य पथक संस्थांच्या यादीस शासन मान्यता देण्याबाबत.
महाराष्ट्र शासन
सामान्य प्रशासन विभाग
शासन निर्णय क्र. मावज-२०२१/प्र.क्र.१९२/का.३४
मंत्रालय, मुंबई ४०० ०३२.
दिनांक:- १४ ऑक्टोबर, २०२१
वाचा : १) शासन निर्णय क्र.मावज-२०१८/प्र.क्र.२३५/का.३४ दि. २० डिसेंबर, २०१८ २) शासन निर्णय क्रमांक मावज-२०२१/प्र.क्र.०९/३४ दि. २ मार्च, २०२१.
प्रस्तावना : शासनाच्या विविध योजनांची माहिती जनतेपर्यंत पोहोचविण्यासाठी सर्वसाधारणत: वृत्तपत्रादी पारंपारिक माध्यमे आणि ईलेक्ट्रॉनिक्स माध्यमांचा मोठ्या प्रमाणात वापर केला जात असला तरीही शासनाच्या लोक कल्याणकारी योजना जनतेपर्यंत पोहोचविण्याचे लोककला व पथनाट्य एक प्रभावी माध्यम
असल्याचे अनेकवेळा स्पष्ट झाले आहे. त्यामुळे शासकीय योजना आणि योजनेचा लाभ घेतलेल्या
लाभार्थ्यांचे अनुभव हे जनतेपर्यंत पोहोचविण्यासाठी ग्रामीण भागात लोककला तर शहरी भागांमध्ये पथनाट्यांचा वापर करुन शासनाच्या विविध योजनांची माहिती जनतेला देण्यासाठी लोककला आणि पथनाट्यांचा वापर करणाऱ्या संस्थांच्या यादीस शासन निर्णय क्र.मावज-२०१८/प्र.क्र.२३५/का.३४ दि. २० डिसेंबर, २०१८ अन्वये मान्यता देण्यात आली होती त्यानंतर शासन निर्णय क्रमांक मावज-२०२१/प्र.क्र.०९/
३४, दि. २ मार्च, २०२१ अन्वये दि. ३१ मार्च, २०२१ पर्यत मुदत वाढ देण्यात आली होती. सदर मुदत वाढ संपुष्टात आल्यामुळे माहिती व जनसंपर्क महासंचालनालयाद्वारे विहित कार्यपध्दतीनुसार जाहिरात प्रसिध्दी करुन संस्थाकडून अर्ज मागवून प्राप्त अर्जाची छाननी करुन जिल्हा स्तरावर तसेच मुंबई शहर व मुंबई
उपनगर स्तरावर गठीत करण्यात आलेल्या समितीकडून प्राप्त ठरविण्यात आलेल्या संस्थांच्या यादीस शासनमान्यता देण्याची बाब शासनाच्या विचाराधीन होती. त्यानुसार खालीलप्रमाणे निर्णय घेण्यात येत आहे.
शासन निर्णय: शासनाच्या विविध योजनांची माहिती संबंधित शासकीय यंत्रणांमार्फत जनतेपर्यंत पोहोचविण्यासाठी
तसेच शासकीय योजना आणि योजनेचा लाभ घेतलेल्या लाभार्थ्याचे अनुभव जनतेपर्यत पोहचविण्यासाठी लोककला आणि पथनाट्यांचा वापर करणाऱ्या या शासन निर्णयासोबत जोडलेल्या परिशिष्टातील संस्थाच्या यादीस शासन मान्यता देण्यात येत आहे.
# Page 2
शासन निर्णय क्रमांक: मावज-२०२१/प्र.क्र.१९२/का.३४
१. प्राप्त अर्जांमधून पात्र पथकांची निवड करण्याकरिता व मुलाखती करीता जिल्हास्तरावर जिल्हा माहिती अधिकारी तसेच मुंबई शहर आणि मुंबई उपनगर जिल्ह्यांसाठी उपसंचालक (माहिती), कोकण यांच्या अध्यक्षतेखाली समितीची रचना पुढीलप्रमाणे करण्यात येत आहे.
संबधित जिल्हा माहिती अधिकारी आणि मुंबई शहर व उपनगर
या दोन जिल्ह्यांसाठी उपसंचालक, कोकण विभाग अध्यक्ष सहायक संचालक/माहिती अधिकारी/माहिती सहायक सदस्य सचिव आकाशवाणी केंद्राचे अधिकारी सदस्य कार्यक्षेत्रातील विद्यापीठाचे प्रथितयश महाविद्यालयाचे नाट्य
लोककला संगीत या कला विषयक विभागाचे प्रमुख/प्रायोजित
कलेशी संबधित महाविद्यालय किंवा अभ्यासक्रमाशी संबधित
प्राध्यापक सदस्य लोककला अभ्यासक किंवा ज्येष्ठ कलावंत सदस्य शिक्षण अधिकारी (माध्यमिक) जि.प. सदस्य कलेची जाण असलेले अन्य विभागांचे/कार्यालयांचे वर्ग - १ चे
शासकीय अधिकारी सदस्य
१. लोककला आणि पथनाट्य सादर करणाऱ्या संस्थांच्या पथकांचे स्वरुप व सादरीकरण तसेच मानधनासाठी अटी/शर्ती पुढीलप्रमाणे आहेत.
१. संबधित जिल्ह्याच्या यादीत असणाऱ्या कलापथकांमार्फत प्रसिद्धी करतांना जिल्हा माहिती
अधिकारी/यंत्रणा प्रमुखांनी सदर संस्थाकडून मोहिमेसाठी ते पथक सहभागी होणार किंवा कसे याबाबत पत्र दयावे जे कलापथक मोहिमेत सहभागी होणार असतील त्यांना समान प्रमाणात
कार्यक्रमांचे वाटप करण्यात येईल. त्याचबरोबर त्यांना सादरीकरणासाठीच्या वाटून दिलेल्या गावांची यादी, सादरीकरण तारखा व वेळा देण्यात येतील
२. जिल्ह्यातील जेवढ्या संस्था प्रसिद्धी मोहिमेत कलापथकाव्दारे सादरीकरण करावयास तयार
असतील त्यांना जिल्हा माहिती अधिकारी / यंत्रणा प्रमुख यांनी मोहिमेचा विषय द्यावा आणि त्यांच्याकडून प्रयोगाची संहिता लिहून घ्यावी किंवा जिल्हा माहिती अधिकारी/यंत्रणा प्रमुख यांनी कलापथकाला संहिता उपलब्ध करुन द्यावी (जिल्हा माहिती अधिकारी यांनी किंवा यंत्रणेने संहिता उपलब्ध करुन दिल्यास संहिता लेखनाचे मानधन कलापथकाला देय होणार नाही.)
३. जिल्हा माहिती अधिकारी / यंत्रणा प्रमुख यांनी किंवा त्यासाठी कलापथका संदर्भात गठित समितीने प्रथम कलापथकाचे सादरीकरण पहावे. सादरीकरण योग्य असल्यासच सार्वजनिक ठिकाणी प्रयोगाचे सादरीकरण करण्यास कलापथकाला परवानगी द्यावी.
पृष्ठ ४ पैकी २
# Page 3
शासन निर्णय क्रमांक: मावज-२०२१/प्र.क्र.१९२/का.३४
४. अधिकाधिक कार्यक्रम इतरांना डावलून स्वत:च्याच संस्थेस मिळावेत यासाठी शासकीय यंत्रणेवर संस्थाचालकांनी दबाव आणणे गैर राहील तसेच एकवेळेस सप्रमाण लेखी नोटीस देऊनही तसे वर्तन आढळल्यास ती संस्था काळ्या यादीत टाकण्यास पात्र राहील.
५. प्रत्येक पथकामध्ये १० कलावंत असतील. ज्यात स्त्री-पुरुष कलावंत, गायक-वादक (संगीत साहित्यासह) यांचा समावेश असावा. सादरीकरणाचा कालावधी किमान ३० मिनिटांचा असेल.
६. एखाद्या जिल्ह्यातील लोककला आणि पथनाट्य संस्थेचा यादीत समावेश नसल्यास नजीकच्या जिल्ह्यातील मात्र त्याच विभागातील संस्थेला काम देण्यात येईल.
७. एका पथकाला एका दिवसात किमान दोन ते जास्तीत जास्त पाच कार्यक्रम देणे बंधकारक असेल. (एकाच तालुक्यात असल्यास तीन प्रयोग, वेगवेगळ्या तालुक्यात असल्यास दोन प्रयोग) ८. सादरीकरणाचा पुरावा म्हणून पथक प्रमुखाने जिल्हा माहिती कार्यालय अथवा जिल्हा परिषद शाळेचे मुख्याध्यापक अथवा वर्ग एक वा वर्ग दोनचे अधिकारी अथवा संबंधित गावाचे सरपंच, ग्रामसेवक, तलाठी यापैकी एकाचे प्रमाणपत्र सादर करावे. मोबाईल किंवा कॅमेऱ्यावरील व्हिडिओ चित्रीकरण, फोटो (जीपीएस स्क्रीनशॉट) सादर करणे आवश्यक आहे.
९. कार्यक्रमाच्या सादरीकरणासाठी आवश्यक साहित्य (वाहन व्यवस्था, ध्वनीक्षेपण यंत्रणा, संगीत साहित्य, कलाकारांची वेशभूषा, बॅनर, कलाकारांना अल्पोपहार / भोजन इ.) पुरविण्याची जबाबदारी संबंधित संस्थेची राहील.
१०.कलापथक/पथनाट्य सादर केलेल्या कार्यक्रमांचा अहवाल (सर्व छायाचित्रे अभिप्रायासह) संबंधित कार्यालयास सादर करणे संबंधित संस्थेला बंधनकारक असेल.
११. ठरवून दिलेल्या ठिकाणी कार्यक्रमांचे सादरीकरण करतांना संबंधित शासकीय विभागांची मान्यता/सहमती घेणे संस्थेला बंधनकारक असेल.
१२. जिल्हयांतील यात्रा, धार्मिक महोत्सव, आठवडी बाजारांचा दिवस लक्षात घेऊन कार्यक्रमाचे ठिकाण संस्थेने निश्चित करावेत.
१३. मुलाखतीच्या वेळी दिलेल्या कलाकरांचा यादीतील ६० टक्के कलाकार प्रत्यक्ष सादरीकरणाच्या वेळी उपस्थित असणे आवश्यक राहील.
१४. कार्यक्रमाच्या ठिकाणी कलाकराने कोणतेही गैरवतूर्णक करु नये.
२. मानधन क) कार्यक्रम सादर करण्यात आल्याची पडताळणी केल्यानंतर प्रत्येक पथकाला प्रती कार्यकम रुपये ५,०००/- इतके मानधन देय असेल. सदर मानधनाचा धनादेश संस्थेच्या/ पथक प्रमुखाच्या नावे काढण्यात येईल किंवा ई.सी.एस. द्वारे संस्थेला अदा करण्यात येईल.
पृष्ठ ४ पैकी ३
# Page 4
शासन निर्णय क्रमांक: मावज-२०२१/प्र.क्र.१९२/का.३४
ख) लोककला व पथनाट्याकरिता संहिता लेखनाकरिता रु.२,०००/- इतके मानधन देण्यात येईल. (संहिता सक्षम अधिकारी/विषय तज्ञ यांच्याकडून तपासून/मान्य करुन घ्यावी.) लोककला व पथनाट्य पथकांना तालीमीकरिता रु.१०,०००/- इतके शुल्क अदा करण्यात येईल. यामध्ये प्रवास खर्च, अल्पोपहार, भोजन, जागेचे भाडे इ. याचा समावेश असेल हे शुक्ल फक्त एकाच वेळेसाठी देण्यात येईल.
ग) त्याचबरोबर लोककला व पथनाट्याच्या कार्यक्रमाच्या सादरीकरणाचा पुरावा म्हणून विवक्षित भागामध्ये केलेल्या कार्यक्रमांचे फोटो व चित्रीकरण हे संबंधित क्षेत्राचे अक्षांक्ष व रेखांश दर्शविणारा अॅप द्वारे (उदा. Time Lapse Camera App.) सादर करणाच्या तसेच या बाबीवरील खर्च वित्त विभागाने निर्बंध घातलेल्या बाबींच्या व्यतिरिक्त असल्याच्या अधिनतेने मान्यता देण्यात येत आहे.
४. लोककला व पथनाट्य पथकांच्या संस्थांची यादी हा शासन निर्णय निर्गमित झाल्याच्या दिनांकापासून दोन वर्षाच्या कालावधीकरिता अस्तित्वात राहील.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32