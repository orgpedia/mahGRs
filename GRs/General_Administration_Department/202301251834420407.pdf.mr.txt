# Page 1
राज्यात कार्यरत अखिल भारतीय सेवेतील अधिकाऱ्यांविरुध्द लैंगिक छळाच्या तक्रारींच्या चौकशीकरिता गठित अंतर्गत तक्रार समितीवर अध्यक्ष व सदस्य यांची नेमणूक करण्याची.
महाराष्ट्र शासन
सामान्य प्रशासन विभाग
शासन आदेश क्रमांक : भाप्रसे ११२१/प्र.क्र.१६४/१० अ
मंत्रालय, मुंबई ४०० ०३२.
दिनांक :- २५ जानेवारी, २०२३.
वाचा :- १) शासन आदेश क्रमांक भाप्रसे ११२१/प्र.क्र.१६४/१० अ, दि.२३.०९.२०२१.
२) शासन आदेश क्रमांक भाप्रसे ११२१/प्र.क्र.१६४/१० अ, दि.२२.०३.२०२२.
शासन आदेश : मा. दिल्ली उच्च न्यायालयाने रिट याचिका क्रमांक ३३९६/२०१९ (राशी विरुध्द भारत सरकार व इतर) या न्यायालयीन प्रकरणी दिनांक ०४.१२.२०२० रोजी कामाच्या ठिकाणी महिलांचे लैंगिक छळापासून संरक्षण ( प्रतिबंध, मनाई व निवारण) अधिनियम, २०१३ अंतर्गत सचिव स्तराची स्वतंत्र समिती स्थापन करण्याबाबत दिलेल्या निर्देशाच्या अनुषंगाने अखिल भारतीय सेवेतील अधिकाऱ्यांविरूध्द प्राप्त होणाऱ्या लैंगिक छळाच्या तक्रारींच्या चौकशीचे संनियंत्रण करण्याकरिता राज्यस्तरावर मा. मुख्य सचिवांच्या अध्यक्षतेखाली संनियंत्रण समिती तसेच सदर तक्रारींची चौकशी करण्याकरिता अंतर्गत तक्रार समिती गठित करण्यासंदर्भात संदर्भाधीन क्र.१ शासन आदेश दि.२३.०९.२०२१ निर्गमित करण्यात आला आहे. संदर्भाधीन क्र. २ शासन आदेश दि.२२.०३.२०२२
अन्वये मा. मुख्य सचिवांच्या अध्यक्षतेखाली राज्य संनियंत्रण समिती वर सदस्यांची नियुक्ती करण्यात आली आहे. संदर्भाधीन क्र.१ शासन आदेशामध्ये परि.क्र.२ मध्ये नमुद केल्याप्रमाणे राज्यात कार्यरत अखिल भारतीय सेवेतील अधिकाऱ्यांविरुध्द लैंगिक छळाच्या तक्रारींच्या चौकशीकरिता गठित अंतर्गत तक्रार समितीवर अध्यक्ष व सदस्य यांची नेमणूक करण्याची बाब शासनाच्या विचाराधीन होती.
२. अखिल भारतीय सेवेतील अधिकाऱ्यांविरुद्ध प्राप्त होणाऱ्या लैंगिक छळाच्या तक्रारींची चौकशी करण्याकरिता कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई व निवारण) अधिनियम, २०१३ कलम ४ मधील तरतूदीनुसार गठित अंतर्गत तक्रार समितीवर पुढील प्रमाणे अध्यक्ष व सदस्यांची नियुक्ती करण्यात येत आहे:
--------------------------------------------------------------------------------------------------------------------------------------------------------------------------------------------------------------------------------------------------------------------------------
| अध्यक्ष | श्रीमती सुजाता सौनिक, भाप्रसे (१९८७) |
| शासकीय सदस्य | श्रीमती अश्वती दोर्जे, भापोसे (२०००) |
| शासकीय सदस्य | श्रीमती ए.श्रीलक्ष्मी, भावसे (२००८) |
| अशासकीय सदस्य | ॲङ प्रियांका संगारे, ठाणे |
| सदस्य सचिव | मंत्रालय विभाग प्रमुखाविषयी तक्रार असल्यास सह सचिव / उप सचिव (भाप्रसे आस्थापना-कार्यासन १०अ), सामान्य प्रशासन विभाग, मंत्रालय हे सदस्य सचिव असतील. अन्यथा संबंधित प्रशासकीय विभागाचे क्षेत्रीय आस्थापना विषयक बाबी हाताळणारे सह सचिव / उप सचिव हे सदस्य सचिव असतील. |
--------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 2
शासन आदेश क्रमांक: भाप्रसे ११२१/प्र.क्र.१६४/१० अ
समितीवरील अशासकीय सदस्य यांना समितीच्या बैठकांकरीता महिला व बाल विकास विभागाच्या प्रचलित शासन निर्णयानुसार भत्ते अनुज्ञेय राहतील.