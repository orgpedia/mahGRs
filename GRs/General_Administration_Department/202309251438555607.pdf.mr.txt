# Page 1
महाराष्ट्र शासन
क्रमांक: बीयुडी.- १६२३/प्र.क्र.२०७/२८-अ सामान्य प्रशासन विभाग,
मादाम कामा मार्ग, हुतात्मा राजगुरु चौक, मंत्रालय, विस्तार भवन, मुंबई -४०० ०३२ दिनांक : २५ सप्टेंबर, २०२३.
विषय :- राज्यातील या विमानतळ / धावपट्ट्यांच्या विकासासाठी लेखाशिर्ष
(३०५३ ०१४६) खाली महाराष्ट्र विमानतळ विकास कंपनीस
निधी वितरीत करणेबाबत.
वाचा : १. वित्त विभाग का अर्थ यांचे परिपत्रक, दि.१२.०४.२०२३.
२. या विभागाचे समक्रमांकाचे शासन ज्ञापन दि.०२ जून,२०२३
३. अपर जिल्हाधिकारी, महाराष्ट्र विमानतळ विकास कंपनी,
मुंबई यांचे पत्र क्र.मविविकं/२०२१/ प्र.क्र.०५/भूसंपादन/पूर्ण/
६४९, दि. ०३ ऑगस्ट, २०२३
शासन ज्ञापन :
राज्यातील विमानतळ / धावपट्ट्यांच्या विकासासाठी लेखाशीर्ष ३०५३ ०१४६ खाली निधी उपलब्ध करुन देण्यात येतो. सन २०२३-२४ या आर्थिक वर्षासाठी राज्यातील विमानतळ/ धावपट्ट्यांच्या विकासासाठी लेखाशीर्ष ३०५३ ०१४६ खाली रु.१५.०० कोटी (रू. पंधरा कोटी फक्त) इतकी तरतूद अर्थसंकल्पित करण्यात आली आहे. वित्त विभागाने मंजूर अर्थसंकल्पीय तरतूदीमधून राज्यातील विमानतळ / धावपट्ट्यांच्या विकासासाठी लेखाशीर्ष ३०५३ ०१४६ खाली रु.३.०० कोटी (रुपये तीन कोटी फ़क्त) इतका निधी अर्थसंकल्पीय वितरण प्रणालीवर (बिम्स प्रणाली) वितरीत केला आहे. सदरहू निधी राज्यातील विमानतळ / / धावपट्ट्याचा विकास / व्यवस्थापन / परिरक्षण या बाबींकरीता खालील तक्त्यातील स्तभं क्र. २ मधील लेखाशीर्षसाठी स्तभं क्र. ५ मध्ये दर्शविल्याप्रमाणे रू.१.५० कोटी (रू. एक कोटी पन्नास हजार फक्त) इतका निधी महाराष्ट्र विमानतळ विकास कंपनीला वितरीत करण्यास या शासन ज्ञापनाद्वारे मान्यता देण्यात येत आहे.
(रूपये कोटीत)
------------------------------------------------------------------------------------------------------------------------------------------------------
| बाब क्र. | लेखाशिर्ष | सन २०२३-२४ची मूळ अर्थसंकल्पिय तरतूद | सन २०२३-२४ मध्ये यापूर्वी वितरीत करण्यात आलेला निधी | या शासन ज्ञापनान्वये वितरीत करावयाचा निधी |
| १ | २ | ३ | ४ | ५ |
| राज्यातील विमानतळ / धावपट्ट्यांच्या /विकास व्यवस्थापन/ परिरक्षण | ३०५३०१४६ | रु.१५.०० | रु.१.५० | रु.१.५० |
| एकूण |  | रु.१५.०० | रु.१.५० | रु.१.५० |
------------------------------------------------------------------------------------------------------------------------------------------------------
# Page 2
शासन ज्ञापन क्रमांकः बीयुडी.- १६२३/प्र.क्र.२०७/२८-अ
३. उपरोक्त खर्च "मागणी क्रमांक ए-७, ३०५३ नागरी विमानचालन, ०२ विमानतळ, १०२ विमानक्षेत्र, (००) (०१) विमानतळ / धावपट्ट्या यांचा विकास (कार्यक्रम) (३०५३ ०१४६) ३१ सहायक अनुदाने (वेतनेतर)" या लेखाशिर्षाखाली सन २०२३-२४ या अर्थिक वर्षाकरिता मंजूर तरतुदीतून भागविण्यात यावा. याबाबत उपसंचालक, विमानचालन संचालनालय, मुंबई यांना आहरण व संवितरण अधिकारी तसेच संचालक, विमानचालन संचालनालय, मुंबई यांना नियंत्रक अधिकारी घोषित करण्यात येत आहे.
४. वितरीत करण्यात येत असलेला सदरहू निधी सशर्त असून ज्या विकासकामांसाठी वितरीत करण्यात आला आहे, त्याच कामांसाठी तो दि. ३१ मार्च २०२४ पूर्वी खर्ची पडेल याची खबरदारी महाराष्ट्र विमानतळ विकास कंपनीने घ्यावी. तसेच, वितरीत निधी PLA अथवा बँक खात्यात जमा न करता विहीत प्रयोजनातूनच खर्च होण्याची खातरजमा कंपनीने करावी व खर्च करण्यात आलेल्या निधीबाबत वेळोवेळी आढावा घेऊन विहीत कालावधीत खर्चाचे उपयोगिता प्रमाणपत्र शासनास सादर करावे.
५. अर्थसंकल्प वितरण प्रणालीवर उपलब्ध करून दिलेला निधी कोषागारातून आहरीत करण्यापूर्वी तसेच, खर्च करताना राज्य शासनाची कार्यनियमावली, वित्तीय नियमावली, अर्थसंकल्पीय नियम पुस्तिकेतील तरतुदी तसेच, शासन परिपत्रक, वित्त विभाग क्र. अर्थसं २०२३/प्र.क्र.४०/अर्थ-३, दि.१२ एप्रिल, २०२३ मधील मार्गदर्शक सुचनांचे काटेकोरपणे पालन करावे.
६. सदर शासन निर्णय वित्त विभागाच्या संदर्भाधीन क्र. १ येथील दिनांक १२.०४.२०२३ च्या शासन परिपत्रकातील तरतुदींन्वये व प्रशासकीय विभागास प्रदान केलेल्या अधिकारात निर्गमित करण्यात येत आहे.