# Page 1
मा. उपमुख्यमंत्री कार्यालयाच्या आस्थापनेवरील सावधि पदे निर्माण करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : एमआयएन-१२१९/प्र.क्र.३००/२१,
मंत्रालय, मुख्य इमारत, २ रा मजला, मादाम कामा मार्ग, हुतात्मा राजगुरु चौक,
मुंबई ४०० ०३२.
दिनांक :- १५ जानेवारी, २०२०.
वाचा :- सामान्य प्रशासन विभाग, शासन निर्णय क्र.एमआयएन-१२१९/प्र.क्र.३००/२१, दि.०४/०१/२०२०.
शासन निर्णय : सामान्य प्रशासन विभागाच्या संदर्भाधिन दि.०४/०१/२०२० रोजीच्या शासन निर्णयान्वये मा.उपमुख्यमंत्री कार्यालयाच्या आस्थापनेवर एकूण ६४ सावधि पदे निर्माण करण्यात आलेली आहेत.
मा.उपमुख्यमंत्री कार्यालयाचा कामाचा व्याप पहाता एकूण ६ अतिरिक्त सावधि पदे मा.उपमुख्यमंत्री महोदयांच्या कार्यालयीन आस्थापनेवर निर्माण करावयाची आहेत. याकरिता मा. उपमुख्यमंत्री महोदयांच्या कार्यालयासाठी ६ सावधि पदे दिनांक ३०/१२/२०१९ (म.नं.) पासून मंत्रिमंडळाच्या पदावधीपर्यंत निर्माण करण्यास या शासन निर्णयाद्वारे मंजूरी देण्यात येत आहे.
२. सदर पदावर नियुक्ती/प्रतिनियुक्तीसाठी कोणत्या संवर्गातील शासकीय / निमशासकीय कार्यालये / स्वायत्त संस्था / महामंडळे यातील अधिकारी / कर्मचारी वर्ग पात्र असू शकतील याबाबतचा उपमुख्यमंत्री कार्यालयातील अधिकारी/कर्मचारी यांचा तपशील परिशिष्ट “अ” मध्ये दर्शविण्यात आलेला आहे.
३. मा. उपमुख्यमंत्री महोदयांच्या कार्यालयीन आस्थापनेवर नियुक्त करण्यात येणाऱ्या अधिकारी / कर्मचाऱ्यांना (बाहेरील उमेदवार वगळून) मा. उपमुख्यमंत्री महोदयांच्या कार्यालयीन आस्थापनेवर कार्यरत असेपर्यंत त्यांच्या वेतनश्रेणीतील अनुज्ञेय वेतन + इतर सर्व अनुज्ञेय भत्ते देय होतील.
४. मा.उपमुख्यमंत्री महोदयांच्या कार्यालयातील अधिकारी / कर्मचारी वृंदावरील वेतन, प्रवास खर्च व कार्यालयीन खर्च, लेखाशिर्ष “मागणी क्र. ए-४- २०५२, सचिवालय सर्वसाधारण सेवा (००) (०३), मंत्र्यांचा स्वीय कर्मचारी वर्ग (२०५२००३४),” याखाली खर्ची टाकण्यात यावा व तो मंजूर अनुदानातून भागविण्यात यावा.
५. सदर शासन निर्णय वित्त विभागाच्या सहमतीने व त्या विभागाच्या अनौपचारिक संदर्भ क्र.३२/व्यय-४, दि.१५/०१/२०२० अन्वये निर्गमित करण्यात येत आहे.
# Page 2
# Page 3