# Page 1
मंत्रालयीन विभागातील सचिव, प्रधान सचिव, अपर मुख्य सचिव व मुख्य सचिव यांना ठोक भरपाई मंजूर करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांकः भाप्रसे-१०१३/प्र.क्र.३१/२०१३/का-९,
मादाम कामा रोड, हुतात्मा राजगुरू चौक,
मंत्रालय, मुंबई-४०००३२,
तारीख: २८.०८.२०१९
वाचा: १) शासन निर्णय, वित्त विभाग, क्रमांक-विअप्र-१००५/प्र.क्र.१६/२००५/विनियम, दिनांक १४.०७.२००५, २) शासन निर्णय वित्त विभाग क्रमांक-विअप्र-१००५/प्र.क्र.३९/२००५/विनियम, दिनांक २३.०१.२००६, ३) शासन निर्णय, वित्त विभाग, क्रमांक-चवक-१४१०/प्र.क्र.११/सेवा-३, दिनांक १२.०८.२०१०, ४) महाराष्ट्र मंत्र्यांचे वेतन व भत्ते अधिनियम, १९५६, ५) समक्रमांकित दिनांक ०८.०५.२०१३ चा शासन निर्णय, ६) समक्रमांकित दिनांक १८.०५.२०१३ चा शासन निर्णय.
प्रस्तावना: राज्यातील अधिकालिक अथवा त्यावरील श्रेणीतील भारतीय प्रशासन अधिका-यांच्या स्वेच्छा सेवानिवृत्ती घेण्याच्या वारंवारितेचे विश्लेषण केले असता, इतर कारणांसोबतच प्रधान सचिव व त्यावरील श्रेणीमध्ये पदोन्नतीनंतर आर्थिकदृष्ट्या भरीव लाभ मिळत नसणे व मुंबई महानगर क्षेत्रातील व विशेषतः मंत्रालयातील पदस्थापनेच्या कालावधीत त्यांना अधिक भरपाईची आवश्यकता असणे अशीही कारणे निदर्शनास आली. या पार्श्वभूमीवर मंत्रालयात सचिव व त्यावरील श्रेणीमध्ये काम करणा-या अधिका-यांना (सचिव, प्रधान सचिव, अपर मुख्य सचिव व मुख्य सचिव) सहाव्या वेतन आयोगाच्या श्रेणी वेतनाच्या आधारे ठोक भरपाई मंजूर करण्याबाबतचा संदर्भाधीन क्रमांक-५ येथे नमूद शासन निर्णय निर्गमित करण्यात आला आहे.
केंद्र शासनाच्या धर्तीवर राज्य शासनाच्या शासन निर्णय क्रमांक-भाप्रसे-१११६/प्र.क्र.१७५/२०१६/९ अ, दिनांक ०१.१०.२०१६ अन्वये महाराष्ट्र संवर्गातील अखिल भारतीय सेवेतील अधिका-यांना दिनांक ०१.०१.२०१६ पासून सातवा वेतन आयोग लागू करण्यात आला आहे. त्यानुसार मंत्रालयात सचिव व त्यावरील श्रेणीमध्ये काम करणा-या अधिका-यांना मंजूर करण्यात येणा-या ठोक भरपाई रक्कमेमध्ये सुधारणा करण्याची बाब शासनाच्या विचाराधीन होती.
शासन निर्णय
मंत्रालयातील सचिव, प्रधान सचिव, अपर मुख्य सचिव तसेच मुख्य सचिव यांना संदर्भाधीन क्रमांक-५ येथे नमूद करण्यात आलेल्या शासन निर्णयान्वये मंजूर करण्यात येणा-या ठोक भरपाई रक्कमेमध्ये या शासन निर्णयान्वये सुधारणा करण्यात येत असून त्यानुसार खालील प्रमाणे एकत्रित ठोक भरपाई मंजूर करण्यात यावी: (1) मंत्रालयात सचिव पदावर काम करणा-या अधिका-यांना सातव्या वेतन आयोगानुसार सचिव पदाच्या Pay Matrix Level-१४ मधील Cell-१ च्या १५% एवढी एकत्रित ठोक भरपाई रक्कम दरमहा देण्यात यावी.
# Page 2
शासन निर्णय क्रमांकः भाप्रसे-१०१३/प्र.क्र.३१/२०१३/का-९ (II) मंत्रालयात प्रधान सचिव पदावर काम करणा-या अधिका-यांना वरील (I) प्रमाणे येणा-या रकमेच्या दीडपट एवढी एकत्रित ठोक भरपाई रक्कम दरमहा देण्यात यावी.
(III) मंत्रालयात अपर मुख्य सचिव पदावर काम करणा-या अधिका-यांना वरील (II) प्रमाणे येणा-या रकमेच्या दीडपट एवढी एकत्रित ठोक भरपाई रक्कम दरमहा देण्यात यावी.
(IV) मंत्रालयात मुख्य सचिव पदावर काम करणा-या अधिका-यांस वरील (II) प्रमाणे येणा-या रकमेच्या दीडपट एवढी एकत्रित ठोक भरपाई रक्कम दरमहा देण्यात यावी.
२. या शासन निर्णयानुसार विहीत केलेल्या ठोक भरपाईचा लाभ सर्व मंत्रालयीन विभागाचे सचिव, प्रधान सचिव, अपर मुख्य सचिव व मुख्य सचिव यांना लागू राहील. हा लाभ गृह विभागातील सचिव पदावर कार्यरत भारतीय पोलीस सेवेतील अधिकारी तसेच, सार्वजनिक बांधकाम व जलसंपदा विभागांतर्गत सचिव / प्रधान सचिव पदावर कार्यरत अधिका-यांना देखील लागू राहील. तसेच, या ठोक भरपाईचा लाभ मा.मुख्यमंत्री व मा.उप मुख्यमंत्री यांच्याकडे नियमित नियुक्तीने कार्यरत असलेल्या अपर मुख्य सचिव, प्रधान सचिव व सचिव यांना देखील त्या पदावरील नियुक्तीच्या कालावधीत लागू राहील.
३. या ठोक भरपाईचा लाभ फक्त मंत्रालयीन विभागात कार्यरत असलेल्या सर्व सचिव, प्रधान सचिव, अपर मुख्य सचिव व मुख्य सचिव यांना अनुज्ञेय राहील. मंत्रालयातील उपरोक्त पदावर कार्यरत अधिकारी हे त्यांच्या बदलीनंतर मुंबई किंवा राज्यातील अन्य ठिकाणच्या पदावर गेल्यानंतर त्यांना वित्त विभागाच्या स्थायी आदेशानुसार लागू असलेली भरपाई अनुज्ञेय राहील. त्यांना या शासन निर्णयानुसार विहीत केलेली भरपाई देय असणार नाही.
४. या आदेशाच्या परिणामी मंत्रालयात कार्यरत असलेल्या सचिव, प्रधान सचिव, अपर मुख्य सचिव व मुख्य सचिव यांना ते त्या पदावर कार्यरत असलेल्या कालावधीत सध्या दरमहा मिळणारा शहर पुरक भत्ता रु.३००/- ते त्या पदावर कार्यरत असेपर्यंत अनुज्ञेय राहणार नाही.
५. उपरोक्त संदर्भ क्रमांक-४ येथील नमूद महाराष्ट्र मंत्र्यांचे वेतन व भत्ते अधिनियम, १९५६ मधील तरतूदीनुसार मा.मंत्री, मा.राज्यमंत्री महोदयांच्या निवासस्थानी फर्निचर, वीज व पाणी या सुविधा विनामुल्य स्वरुपात पुरविण्यात येतात. त्याच धर्तीवर मुख्य सचिव यांच्या कामाचे बदलते स्वरूप विचारात घेता, त्यांच्या निवासस्थानी देखील फर्निचर, गॅस, वीज व पाणी या सुविधा विनामुल्य स्वरुपात पुरविण्यात याव्यात.
याबाबतचे प्रदान सामान्य प्रशासन विभाग / कार्यासन-२४/२६ मार्फत संबंधितांना करण्यात यावे.
६. उपरोक्त परिच्छेद १ ते ३ नुसार ठोक भरपाईची प्रतिपूर्ती संबंधित अधिका-यांचे वेतन ज्या विभागातून काढण्यात येत असेल, त्या विभागाने, त्याबाबतचे देयक कोषागारात सादर करून दरमहा करण्यात यावी.
७. एका कॅलेंडर महिन्यापेक्षा जास्त असलेला रजेचा कालावधी, पदग्रहण अवधी, प्रतिनियुक्तीचा कालावधी, प्रशिक्षण कालावधी, सक्तीचा प्रतिक्षाधीन कालावधी, निलंबन या कारणासाठीच्या कालावधीमध्ये सदर ठोक भरपाई अनुज्ञेय करण्यात येऊ नये व त्याकरीता या शासन निर्णयासोबत 'परिशिष्ट-अ' प्रमाणे विहीत केलेले प्रमाणपत्र प्रत्येक देयकासोबत सादर करणे अनिवार्य राहील.
८. हा शासन निर्णय वित्त विभागाच्या सहमतीने व त्यांच्या अनौपचारीक संदर्भ क्रमांक ३८१/२०१९ / विनियम, दिनांक २८.०८.२०१९ आणि अनौपचारीक संदर्भ क्रमांक-३६९/१९/सेवा-३, दिनांक २८.०८.२०१९ अन्वये मिळालेल्या सहमतीस अनुसरून निर्गमित करण्यात येत आहे.
पृष्ठ ५ पैकी २
# Page 3
शासन निर्णय क्रमांकः भाप्रसे-१०१३/प्र.क्र.३१/२०१३/का-९ ९. हे आदेश माहे ऑगस्ट-२०१९ पासून (ऑगस्ट २०१९ चे सप्टेंबर २०१९ मध्ये देय होणारे वेतन) अंमलात येतील.
# Page 4
# Page 5