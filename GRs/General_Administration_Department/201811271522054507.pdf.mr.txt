# Page 1
संचालक, वसंतराव नाईक राज्य कृषि विस्तार व्यवस्थापन प्रशिक्षण संस्था, नागपूर या विभागीय प्रशिक्षण संस्थेत लिपिक या पदावर प्रतिनियुक्तीने नियुक्ती देण्याबाबत
महाराष्ट्र शासन
सामान्य प्रशासन विभाग
शासन आदेश क्रमांकः प्रतिनि-२५१८/प्र.क्र.१६७/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: २७ नोव्हेंबर, २०१८
शासन आदेश
सामान्य प्रशासन विभाग, शासन निर्णय क्रमांक : एसआरव्ही २०११/प्र.क्र.१३७/का.१२, दिनांक १७.१२.२०१६ अन्वये प्रतिनियुक्तीचे धोरण निश्चित करण्यात आले असून, मंत्रालयीन संवर्गातील अधिकारी/कर्मचारी यांच्या प्रतिनियुक्तीबाबत करावयाची कार्यपध्दती सामान्य प्रशासन विभाग, शासन निर्णय क्रमांक : संकीर्ण २०१७/प्र.क्र.१२०/१४, दिनांक ३१.८.२०१७ च्या शासन निर्णयान्वये विहित करण्यात आली आहे. या शासन निर्णयातील तरतूदीनुसार सामान्य प्रशासन विभाग नस्ती क्र. प्रतिनि २०१८/प्र.क्र.१३०/१२-अ या नस्तीवर त्यांच्या प्रतिनियुक्ती संदर्भात करण्यात आलेल्या कार्यवाहीस अनुसरुन मंत्रालयीन विभागातील खालील कर्मचाऱ्याची सेवा संचालक, वसंतराव नाईक राज्य कृषि विस्तार व्यवस्थापन प्रशिक्षण संस्था, नागपूर या विभागीय प्रशिक्षण संस्थेत खालीलप्रमाणे त्यांच्या नावासमोरील पदावर व कार्यालयात प्रतिनियुक्तीने उपलब्ध करुन देण्यात येत आहेत.
-----------------------------------------------------------------------------------------------------------------------------------------
| अ.क्र. | कर्मचाऱ्याचे नांव, पदनाम व वेतनश्रेणी | सध्याचा विभाग | प्रतिनियुक्तीचे पद व वेतनश्रेणी |
| १ | २ | ३ | ४ |
| १. | श्री. जी.सु. पांढरीकर, लिपिक-टंकलेखक, रु.५२००-२०२००+ग्रेड पे १९०० | सामान्य प्रशासन विभाग | लिपिक, वर्ग-३ (रु.५२००-२०२००+ ग्रेड पे १९००) |
-----------------------------------------------------------------------------------------------------------------------------------------
२. संचालक, वसंतराव नाईक राज्य कृषि विस्तार व्यवस्थापन प्रशिक्षण संस्था, नागपूर या विभागीय प्रशिक्षण संस्थेत श्री. जी. सु. पांढरीकर, लिपिक-टंकलेखक, सामान्य प्रशासन विभाग यांची सेवा प्रथमतः दोन वर्षाच्या कालावधीसाठी खालील अटींच्या अधीन राहून प्रतिनियुक्तीने नियुक्ती करण्यात येत आहे: (अ) ज्या तारखेला शासकीय सेवेतील पदाचा कार्यभार सुपूर्द करील त्या तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला संबंधित कर्मचारी आपल्या शासकीय पदाचा कार्यभार पुन्हा स्वीकारील त्या तारखेला समाप्त होईल.
जर त्याची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्याला परत बोलावून घेण्याचा अधिकार शासन/संवर्ग नियंत्रण अधिकारी/सक्षम प्राधिकारी राखून ठेवील.
(क) जर त्याची सेवा स्वीयेत्तर नियोक्त्याला आवश्यक वाटली नाही तर त्याला मूळ विभागाकडे परत पाठवण्याची मुभा स्वीयेत्तर नियोक्त्याला राहील. मात्र याप्रमाणे परत पाठवण्यापूर्वी स्वीयेत्तर नियोक्त्याने शासनाला/सक्षम प्राधिकाऱ्याला तीन महिन्यांची नोटीस दिली पाहिजे; आणि
# Page 2
शासन आदेश क्रमांकः प्रतिनि-२५१८/प्र.क्र.१६७/१४-अ
(ड) त्याने मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला/सक्षम प्राधिकाऱ्याला दिल्यानंतर त्याला मूळ विभागाकडे परत येण्याची मुभा राहील.
३. म.ना.से. (पदग्रहण अवधी, स्वीयेतर सेवा... इ) नियम १९८१ मधील नियम ४० (परिशिष्ट दोन) व सामान्य प्रशासन विभाग, शासन निर्णय, क्रमांक : एसआरव्ही २०११/प्र.क्र.१३७/१२, दिनांक १७-१२ २०१६ व दिनांक १६-०२-२०१८ मधील तरतुदी विचारात घेऊन सामान्य प्रशासन विभाग/कार्यासन १९ यांनी सामान्य प्रशासन विभाग/का-१२अ यांच्याशी सल्लामसलत करुन प्रतिनियुक्तीबाबतच्या अटी व शर्ती ठरवाव्यात.
४. श्री.जी.सु.पांढरीकर, लिपिक-टंकलेखक, यांच्या प्रशासकीय बाबी सामान्य प्रशासन विभाग/कार्यासन १९ यांचे मार्फत हाताळण्यात येतील.
५. श्री.जी.सु.पांढरीकर, लिपिक-टंकलेखक यांना प्रतिनियुक्तीच्या पदावर हजर होण्यासाठी सामान्य प्रशासन विभाग/कार्यासन १९ यांनी तत्काळ कार्यमुक्त करावे.