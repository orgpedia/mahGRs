# Page 1
अनुसूचित जमातीचे जात वैधता प्रमाणपत्र सादर न केल्यामुळे / अवैध ठरल्यामुळे अधिसंख्य पदावर वर्ग करण्यात आलेल्या अधिकारी/ कर्मचाऱ्यांना सेवा विषयक / सेवा निवृत्ती विषयक लाभ मंजूर करणेबाबत.
महाराष्ट्र शासन
सामान्य प्रशासन विभाग,
शासन निर्णय क्रमांक : बीसीसी २०१९/प्र.क्र.५८१ ए/१६-ब
हुतात्मा राजगुरु चौक, मादाम कामा मार्ग,
मंत्रालय, मुंबई- ४०००३२.
दिनांक : १४ डिसेंबर, २०२२.
वाचा : १) शासन निर्णय, सामान्य प्रशासन विभाग क्र. बीसीसी २०१८/प्र.क्र.३०८/१६-ब, दि. २१ डिसेंबर, २०१९.
२) शासन निर्णय, सामान्य प्रशासन विभाग क्र. बीसीसी २०१९/प्र.क्र.५८१ ओ/१६-ब, दि. १५ जून, २०२०.
३) शासन निर्णय सामान्य प्रशासन विभाग क्र. बीसीसी २०१८/प्र.क्र.३०८/१६-ब, दि.२७.११.२०२० ४) शासन निर्णय सामान्य प्रशासन विभाग क्र. बीसीसी २०१८/प्र.क्र.३०८/१६-ब, दि.२८.१०.२०२१ ५) शासन निर्णय सामान्य प्रशासन विभाग क्र. बीसीसी २०१८/प्र.क्र.३०८/१६-ब, दि. १४.१०.२०२२
प्रस्तावना :
मा.सर्वोच्च न्यायालयाने सिव्हिल अपील क्र.८९२८/२०१५ व इतर याचिका यामध्ये
दि.६.७.२०१७ रोजी दिलेल्या निर्णयाची राज्यात अंमलबजावणी करण्यासाठी निर्गमित करण्यात
आलेल्या संदर्भाधीन दि.२१.१२.२०१९ च्या शासन निर्णयान्वये खालील अधिकारी व कर्मचाऱ्यांना
तात्पुरत्या स्वरूपात ११ महिन्यांकरिता अथवा ते सेवेत राहिले असते तर ते ज्या दिनांकाला
सेवानिवृत्त झाले असते त्या दिनांकापर्यंत यापैकी जे आधी घडेल तोपर्यंत अधिसंख्य पदावर वर्ग
करण्यात आले आ
(अ) अनुसूचित जमातीचे जात प्रमाणपत्र अवैध ठरलेले अधिकारी / कर्मचारी
(ब) अनुसूचित जमातीचे जात प्रमाणपत्र अवैध ठरल्यानंतर विशेष मागासप्रवर्गाचे अथवा
अन्य कोणत्याही मागासवर्गाचे जात वैधता प्रमाणपत्र सादर केलेले अधिकारी / कर्मचारी
(क) अनुसूचित जमातीचा दावा सोडून दिलेले अधिकारी / कर्मचारी
# Page 2
शासन निर्णय क्रमांक: बीसीसी २०१९/प्र.क्र.५८१ ए/१६-ब
(ड )नियुक्तीनंतर जात प्रमाणपत्राच्या पडताळणीसाठी विहित मुदतीत जात पडताळणी
समितीकडे प्रस्ताव सादर न केलेले अनुसूचित जमातीचे अधिकारी व कर्मचारी
(इ) ज्या अधिकारी व कर्मचाऱ्यांनी त्यांचे अनुसूचित जमातीचे जात प्रमाणपत्र अवैध
ठरविण्याच्या जात पडताळणी समितीच्या निर्णयाच्या विरोधात माननीय न्यायालयात
याचिका दाखल केल्या असतील मात्र त्यांच्या प्रकरणी माननीय उच्च न्यायालयाने किंवा
माननीय सर्वोच्च न्यायालयाने जात प्रमाणपत्र अवैध ठरविण्याच्या समितीच्या निर्णयास
कोणतीही स्थगिती दिली नसेल असे अधिकारी व कर्मचारी
ज्या अधिकारी व कर्मचाऱ्यांचे अनुसूचित जमातीचे जात प्रमाणपत्र अवैध ठरल्यामुळे
त्यांना दि.२१.१२.२०१९ च्या शासन निर्णयापुर्वीच सेवेतून कमी करण्यात आले होते त्यांनाही
अधिसंख्य पदावर रूजू करून घेण्यात आले.
अधिसंख्य पदावर वर्ग करण्यात आलेल्या अधिकारी/कर्मचाऱ्यांच्या अधिसंख्य पदावरील
नियुक्त्यांना संदर्भ क्र.३, ४ व ५ येथील दि.२७.११.२०२०, दि.२८.१०.२०२१ व दि. १४.१०.२०२२
च्या शासन निर्णयान्वये वेळोवेळी मुदतवाढ देण्यात आली आहे.
अधिसंख्य पदावर वर्ग केलेल्या अधिकारी / कर्मचाऱ्यांना अनुज्ञेय करावयाच्या सेवा
विषयक / सेवा निवृत्ती विषयक लाभांबाबत सविस्तर अभ्यास करुन शासनास शिफारशी
करण्यासाठी संदर्भाधीन दि.१५.६.२०२० च्या शासन निर्णयान्वये तत्कालिन मंत्री, अन्न, नागरी
पुरवठा व ग्राहक संरक्षण यांचे अध्यक्षतेखाली अभ्यास गटाची स्थापना करण्यात आली. सदर
अभ्यास गटाच्या शिफारशी मा. मंत्रिमंडळाच्या दि.२९.११.२०२२ च्या बैठकीत निर्णयार्थ सादर
करण्यात आल्या. मंत्रिमंडळाच्या निर्णयानुसार अधिसंख्य पदावर वर्ग केलेल्या अधिकारी/
कर्मचाऱ्यांना खालील सेवा विषयक व सेवा निवृत्ती विषयक लाभ अनुज्ञेय करण्याची बाब
शासनाच्या विचाराधिन होती.
शासन निर्णय :
अनुसूचित जमातीचे जात प्रमाणपत्र अवैध ठरल्यामुळे ज्या शासकीय अधिकारी /
कर्मचारी यांना अधिसंख्य पदावर वर्ग केले आहे अशा अधिसंख्य पदावरील अधिकारी व कर्मचारी
यांना सेवा विषयक तसेच सेवा निवृत्तीचे लाभ देण्यात यावेत. यामध्ये पदोन्नती व अनुकंपा धोरण
याचा लाभ मिळणार नाही.
पृष्ठ 4 पैकी 2
# Page 3
शासन निर्णय क्रमांक: बीसीसी २०१९/प्र.क्र.५८१ ए/१६-ब
२. अधिसंख्य पदावर कार्यरत शासकीय अधिकारी व कर्मचारी यांना मानवतावादी
दृष्टीकोनातून व त्यांनी केलेल्या सेवेचा विचार करुन १ दिवसाचा तांत्रिक खंड देऊन पुन्हा ११
महिन्यांच्या कालावधीकरीता त्यांच्या सेवा सेवानिवृत्तीच्या दिनांकापर्यंत सुरु ठेवाव्यात.
३. अनुसूचित जमातीचे जात प्रमाणपत्र अवैध ठरल्यामुळे संबंधित अधिकारी/ कर्मचाऱ्यांना
अधिसंख्य पदावर वर्ग करण्यात आले आहे. त्यामुळे रिक्त झालेली अनुसूचित जमातीची पदे
भरण्यासाठी संबंधित विभागांनी एक कालबद्ध कार्यक्रम आखून विशेष भरती मोहिम राबवावी.
महाराष्ट्र लोकसेवा आयोगाच्या अखत्यारीतील पदे भरण्याची कार्यवाही दि.३१ डिसेंबर, २०२३
पर्यंत पूर्ण करावी. गट-क व गट-ड मधील पदे भरण्याची कार्यवाही दि. ३१ जुलै, २०२३ पर्यंत पूर्ण
करावी. शासन निर्णय निर्गमित झाल्यापासून महाराष्ट्र लोकसेवा आयोगास एक महिन्यात
मागणीपत्र पाठवावे. गट-क आणि गट-ड ची पदे भरण्यासाठी शासन निर्णय निर्गमित
झाल्यापासून एक महिन्यात जाहिरात प्रसिद्ध करावी.
४. सर्व प्रशासकीय विभागांनी त्यांच्या अधिनस्त असलेल्या सर्व क्षेत्रिय कार्यालयांना व
आस्थापनांना सदर शासन निर्णयाची प्रत महाराष्ट्र शासनाच्या संकेतस्थळावरून उपलब्ध करून
घेऊन त्याप्रमाणे तात्काळ कार्यवाही करण्याच्या सूचना त्यांच्या स्तरावरुन स्वतंत्रपणे द्याव्यात.
# Page 4