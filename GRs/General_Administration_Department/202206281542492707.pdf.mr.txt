# Page 1
सामान्य प्रशासन विभाग (खुद्द) च्या आस्थापनेवरील “अवर सचिव” संवर्गातील १ पद “उपसचिव" या संवर्गात श्रेणीवर्धित करण्याबाबत...
महाराष्ट्र शासन
सामान्य प्रशासन विभाग
शासन निर्णय क्रमांक: आढावा - १८१८/प्र.क्र.७२/१९अ
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
तारीख : २८ जून २०२२
वाचा: (१) शासन आदेश, सामान्य प्रशासन विभाग क्रमांक-उसप-१३२२/प्र.क्र.२/का-१४, दिनांक २० मे २०२२
(२) कार्यालयीन आदेश, सामान्य प्रशासन विभाग क्रमांक-साप्रआ-१०२२/प्र.क्र.२४८/१९, दिनांक २६ मे २०२२
प्रस्तावना :
मुख्य सचिव कार्यालयातील अवर सचिव पदावर कार्यरत असलेले श्री. विवेक माधव पाटील यांना सामान्य प्रशासन विभागाच्या संदर्भाधीन क्रमांक-१, दिनांक २० मे २०२२ च्या शासन आदेशान्वये उपसचिव पदावर तात्पुरत्या स्वरुपात पदोन्नती देण्यात येऊन, त्यांची पदस्थापना सामान्य प्रशासन विभागात (अवर सचिवाचे एक पद उपसचिव मध्ये श्रेणीवर्धित करून) करण्यात आली आहे. ते संदर्भाधीन क्रमांक-२, दिनांक २६ मे २०२२ च्या कार्यालयीन आदेशान्वये दिनांक २० मे २०२२ पासून विभागात रुजू झाले आहेत.
२. मुख्य सचिव कार्यालयासाठी अवर सचिवाचे एक पद मंजूर आहे. सदर पद मा.मुख्य सचिवांच्या निर्देशानुसार उपसचिव या संवर्गात श्रेणीवर्धित करण्याची बाब शासनाच्या विचाराधीन होती.
शासन निर्णय :
सामान्य प्रशासन विभाग (खुद्द) च्या आस्थापनेवरील मुख्य सचिव कार्यालयातील अवर सचिव संवर्गातील वेतन स्तर एस-२३, रु.६७,७००-२,०८,७०० या वेतनश्रेणीचे १ पद उपसचिव संवर्गातील वेतन स्तर एस-२५, रु.७८,८००-२,०९,२०० या वेतनश्रेणीत दिनांक २० मे २०२२ पासून श्रेणीवर्धित करण्यास शासन मान्यता देण्यात येत आहे. सदर पद सामान्य प्रशासन विभागातील कार्यासन-१ (मुख्य सचिव कार्यालय) मध्ये कार्यरत राहिल.
२. या श्रेणीवर्धित पदावर श्री. विवेक माधव पाटील, अवर सचिव यांना दिनांक २० मे २०२२ (म.पू.) पासून पदोन्नतीने पदस्थापना देण्यात येत आहे. हे श्रेणीवर्धित पद, ते मुख्य सचिव कार्यालयातील उपसचिव पदावर कार्यरत असेपर्यंत राहिल. त्यानंतर हे पद आपोआप अवर सचिव पदावर रुपांतरित म्हणजेच श्रेणी अवनत होईल.
# Page 2
शासन निर्णय क्रमांकः आढावा-१८१८/प्र.क्र.९/१९अ
३. याबाबत होणारा खर्च सामान्य प्रशासन विभागाच्या योग्य त्या अर्थसंकल्पिय लेखाशीर्षाखालील मंजूर अनुदानातून भागविण्यात यावा.
४. हा शासन निर्णय वित्त विभागाच्या अनौपचारिक संदर्भ क्रमांक-१३८/२०२२/सेवा-९, दिनांक ८ जून २०२२ अन्वये मिळालेल्या सहमतीने निर्गमित करण्यात येत आहे.