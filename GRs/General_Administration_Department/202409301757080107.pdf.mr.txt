# Page 1
उदगीर विधानसभा मतदार संघातील तोंडचिर,
उदगीर, कवळखेड, घोणसी व तिरुका येथे
बांधलेल्या हुतात्मा स्मारकांची दुरुस्ती करण्यास
प्रशासकीय मान्यता देण्याबाबत....
महाराष्ट्र शासन
सामान्य प्रशासन विभाग
शासन निर्णय क्रमांक : संकीर्ण २०२४/प्र.क्र.१०९/स्वासैक-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : ३० सप्टेंबर, २०२४.
संदर्भ: जिल्हा नियोजन अधिकारी, जिल्हा नियोजन समिती, लातूर यांचे पत्र क्र. जिनिस
/ हुतात्मा स्मारक /२०२४-२५/ किप/ कार्या-१/१३१८, दि.११.०७.२०२४
प्रस्तावना :-
स्वातंत्र्यपूर्व काळात मराठवाडा हा हैद्राबाद संस्थानचा एक भाग होता. मराठवाड्याच्या
जनतेला स्वातंत्र्य मिळविण्यासाठी हैद्राबादच्या निजामाविरोधात दीर्घ लढा द्यावा लागला.
दिनांक १७ सप्टेंबर, १९४८ रोजी मराठवाडा निजामाच्या राजवटीतून मुक्त झाला आहे.
जिल्हा नियोजन अधिकारी, जिल्हा नियोजन समिती, लातूर यांनी दिनांक
११.०७.२०२४ रोजीच्या पत्रान्वये उदगीर विधानसभा मतदार संघात मराठवाडा मुक्ती संग्राम
लढयात शहिद झालेल्या स्वातंत्र्य योद्ध्याच्या स्मृती प्रित्यर्थ मौजे. उदगीर, तोंडचीर,
कवळखेड, ता. उदगीर, जि. लातूर व मौजे. घोणसी व तिरुका, ता. जळकोट, जि. लातूर येथे
बांधलेल्या हुतात्मा स्मारकांच्या दुरुस्तीसाठी अंदाजे रु.७२५.७६ लक्ष (रुपये सात कोटी पंचवीस
लक्ष शहात्तर हजार फक्त) इतक्या खर्चाचे अंदाजपत्रक शासनास सादर केले आहे. सदर
अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णय : -
मराठवाडा मुक्ती संग्राम लढयात शहिद झालेल्या स्वातंत्र्य योद्ध्याच्या स्मृती प्रित्यर्थ
मौजे उदगीर, तोंडचीर, कवळखेड, ता. उदगीर, जि. लातूर व मौजे. घोणसी व तिरुका, ता.
जळकोट, जि. लातूर येथे बांधलेल्या हुतात्मा स्मारकांच्या दुरुस्तीसाठी अंदाजे रु.७२५.७६ लक्ष
(रुपये सात कोटी पंचवीस लक्ष शहात्तर हजार फक्त) इतक्या खर्चास प्रशासकीय मान्यता
देण्यात येत आहे.
२. याकरिता होणारा खर्च मागणी क्र. ए-४, २०५९- सार्वजनिक बांधकाम, (८०)
सर्वसाधारण, ०५३ परिरक्षण व दुरुस्ती (००) (०१) हुतात्मा स्मारकांचे परिरक्षण व निगा (अनिवार्य)
२७, लहान बांधकामे (२०५९ ००१५) या लेखाशीर्षाखाली भागविण्यात यावा.
३. शासन निर्णय, वित्त विभाग, क्रमांक विअप्र-२०१३/प्र.क्र.३०/१३/विनियम, (भाग-२),
दिनांक १७ एप्रिल, २०१५ अन्वये वित्तीय अधिकार नियमपुस्तिका १९७८ मधील भाग पहिला
# Page 2
शासन निर्णय क्रमांक : संकीर्ण २०२४/प्र.क्र.१०९/स्वासैक-१
उपविभाग पाच, महाराष्ट्र सार्वजनिक बांधकाम नियम पुस्तिकेतील परिच्छेद क्रमांक १३४ अन्वये
प्रशासकीय विभागांना प्रदान करण्यात आलेल्या वित्तीय अधिकारानुसार, तसेच शासन निर्णय,
वित्त विभाग, क्रमांक विअप्र-२०१३/प्र.क्र.३०/१३/विनियम, (भाग-२), दिनांक २० सप्टेंबर, २०१९
अन्वये वित्तीय अधिकार नियम पुस्तिका १९७८ भाग पहिला, उपविभाग- पाच महाराष्ट्र
सार्वजनिक बांधकाम नियमपुस्तिका अंतर्गत परिच्छेदाखालील प्रदान करण्यात आलेल्या वित्तीय
अधिकारांमधील परिच्छेद क्र. १३४ (३) अन्वये केलेल्या सुधारणांनुसार प्रशासकीय विभागास
प्राप्त झालेल्या अधिकारानुसार हा शासन निर्णय निर्गमित करण्यात येत आहे.
४. सदर शासन निर्णय महाराष्ट्र शासनाच्या www.maharashtra.gov.in या