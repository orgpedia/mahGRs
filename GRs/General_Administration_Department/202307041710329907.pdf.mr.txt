# Page 1
मतदार मदत केंद्रांना (Voter Help Centres) मुदतवाढ देणे व सदर मतदार मदत केंद्रांवर आवश्यक मनुष्यबळ बाह्य यंत्रणेद्वारे घेणेबाबत.
महाराष्ट्र शासन
सामान्य प्रशासन विभाग,
शासन निर्णय क्रमांक: ईएलआर २०१९/प्र.क्र. ३५८/१९/३३,
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२,
दिनांक:- ०४ जुलै, २०२३
वाचा : १. भारत निवडणूक आयोगाचे पत्र क्रमांक - २३/आयडी/२०१२/ईआरएस, दिनांक ९.४.२०१२.
२. शासन निर्णय क्र. ईएलआर २०१३/प्र.क्र. ११६/१३/३३, दिनांक २०.०२.२०१३.
३. शासन निर्णय क्र. ईएलआर २०१९/प्र.क्र. ३५८/१९/३३, दिनांक १५.०७.२०२२.
४. उद्योग ऊर्जा व कामागार विभाग, शासन निर्णय क्र. काआआ-२०१३/प्र.क्र.२३३/कामगार-८, दि. १४.०३.२०२३
५. उद्योग ऊर्जा व कामागार विभाग, शासन शुद्धीपत्रक क्र. काआआ-२०१३/प्र.क्र.२३३/कामगार-८, दि. ०९.०५.२०२३
शासन निर्णयः
भारत निवडणूक आयोगाच्या संदर्भ क्रमांक १ च्या अनुषंगाने संदर्भ क्रमांक २ येथील शासन निर्णयान्वये राज्यातील ३५९ तालुके व ज्या शहरांमध्ये लोकसंख्येच्या प्रमाणात अधिक केंद्रांची गरज आहे अशा शहरांच्या ९१ ठिकाणी मिळून एकूण ४५० मतदार मदत केंद्र दिनांक १ मार्च, २०१३ ते दिनांक ३१ मार्च, २०१४ या कालावधीसाठी स्थापन करण्यात आलेली
आहेत व त्यांना त्यापुढे एक-एक वर्षासाठी वेळोवेळी मुदतवाढ देण्यात आली आहे. तसेच या ४५० मतदार मदत केद्रांना संदर्भ क्रमांक ३ अन्वये दिनांक ३१ मार्च, २०२३ पर्यंत मुदतवाढ देण्यात आली आहे.
सदर मतदार मदत केंद्रांना मुदतवाढ देण्याची व सदर मतदार मदत केंद्रावर प्रत्येकी एक मनुष्यबळाचे काम (कामाच्या स्वरुपानुसार डाटा एन्ट्री ऑपरेटर) बाह्ययंत्रणेद्वारे घेण्याची बाब शासनाच्या विचाराधीन होती.
शासन निर्णयः
राज्यात ३५९ तालुके व ज्या शहरांमध्ये लोकसंख्येच्या प्रमाणात अधिक केंद्रांची गरज आहे अशा शहरांच्या ९१ ठिकाणी मिळून ४५० मतदार मदत केंद्र शासन निर्णय दि. २०.२.२०१३ अन्वये स्थापन करण्यात आली आहेत. सदर मतदार मदत केंद्रांना दि. ०१ एप्रिल, २०२३ ते दि. ३१ मार्च, २०२४ या कालावधीकरीता मुदतवाढ देण्यात येत आहे.
२. तसेच, सदर मुदतवाढीच्या (दि. ०१ एप्रिल, २०२३ ते दि. ३१ मार्च, २०२४) कालावधीकरीता राज्यातील ४५० मतदार मदत केंदांवर प्रत्येकी एक यानुसार मनुष्यबळासाठी, कामाच्या स्वरूपानुसार डाटा एंट्री ऑपरेटरची ४५० काल्पनिक पदे निर्माण करून बाह्य यंत्रणेद्वारे काम करून घेण्यास मान्यता देण्यात येत आहे.
# Page 2
शासन निर्णय क्रमांक: ईएलआर २०१९/प्र.क्र. ३५८/१९/३३
३. उद्योग ऊर्जा व कामगार विभागाच्या दि. १४.०३.२०२३ च्या शासन निर्णयान्वये निश्चित केलेल्या पॅनलमधील १) अॅक्सेंट टेक सर्व्हिसेस लि.२) इनोवेव आयटी इन्फ्रास्टक्चर लि. आणि ३) एस-२ इन्फोटेक इंटरनॅशनल लि. या मनुष्यबळ पुरवठा करणाऱ्या सेवा पुरवठादार संस्थेकडून मनुष्यबळ उपलब्ध करुन घेण्याबाबत विभागाचे प्रभारी मंत्री (मा. मुख्य मंत्री)याची मान्यता प्राप्त झाली आहे. सदर संस्थांमार्फत ४५० काल्पनिक पदांवर मनुष्यबळ उपलब्ध करुन घेण्याकरीता संदर्भ क्र. ४ व ५ येथील अनुक्रमे शासन निर्णय व शासन शुद्धीपत्रकान्वये विहित केलेल्या अटींच्या अधीन राहून मान्यता देण्यात येत आहे.
४. जिल्हाधिकारी व जिल्हा निवडणूक अधिकारी यांनी संदर्भ क्र. २ येथील शासन निर्णयान्वये जिल्हानिहाय निर्धारीत केलेले मनुष्यबळ उपरोक्त सेवा पुरवठादार यांचेकडे सदर शासन निर्णय निर्गमित झाल्याच्या सात दिवसांच्या आत रितसर मागणी नोंदवून घ्यावी व पुढील प्रक्रिया तातडीने पुर्ण करून मनुष्यबळ प्राप्त करुन घ्यावे.
५. बाह्ययंत्रणेद्वारे कामे करुन घेण्यासाठी संबधित जिल्हाधिकारी व जिल्हा निवडणूक अधिकारी यांनी ज्या बाहय सेवा पुरवठादार संस्थेकडे काम सोपवावयाचे आहे, त्यांचेसोबत त्याबाबतचा करार करावा. सदर करारात आवश्यकतेनुसार अटी व शर्ती नमुद कराव्यात. या करारामध्ये संबंधीत बाह्य सेवा पुरवठादार संस्थेमार्फत काम करणाऱ्या डाटा एंट्री ऑपरेटर यांच्या सेवेचे कोणतेही उत्तरदायित्व शासनावर राहणार नाही, याची दक्षता घेण्यात यावी.
(अ) सदर डाटा एंट्री ऑपरेटर यांना या पदांवर काम केल्यामुळे भविष्यात कोणत्याही प्रकारे शासनाच्या अथवा जिल्हाधिकाऱ्यांच्या आस्थापनेवर नियुक्ती मिळणार नाही किंवा ते या आस्थापनांवर हक्क प्रस्थापित करु शकणार नाहीत, याची पूर्वकल्पना संबंधीत बाह्य सेवा पुरवठादार संस्थेस व कर्मचाऱ्यास लेखी स्वरुपात देण्यात यावी व सदर बाबीस संबंधीत बाह्य सेवा पुरवठादार संस्था व संबंधीत कर्मचाऱ्यांची लेखी संमती घेण्यात यावी.
(आ) बाह्ययंत्रणेद्वारे भरण्यात आलेले डाटा एंट्री ऑपरेटर हे संबंधीत बाह्य सेवा पुरवठादार संस्थेचेच कर्मचारी असतील.
त्यामुळे करारामध्ये ठरलेला डाटा एंट्री ऑपरेटरच्या कामाकरीताचा मासिक मोबदला हा संबंधीत बाह्य सेवा पुरवठादार संस्थेसच अदा करण्यात यावा.
६. राज्यातील मतदार मदत केंद्रांना दि. ०१ एप्रिल, २०२३ ते दि. ३१ मार्च, २०२४ या कालावधीकरीता मुदतवाढ देण्यात आली असून याकरीता आवश्यक मनुष्यबळासाठी, कामाच्या स्वरूपानुसार डाटा एंट्री ऑपरेटरची ४५० काल्पनिक पदे निर्माण करून बाह्य यंत्रणेद्वारे काम करून घेण्यास उपसमितीने मान्यता दिली आहे. त्यानुसार दि. ०१ एप्रिल, २०२३ पासून ते उद्योग ऊर्जा व कामागार विभागाच्या दि. १४.०३.२०२३ च्या शासन निर्णयानुसार मनुष्यबळ प्राप्त करुन घेणेपर्यंतच्या कालावधीत संदर्भ क्र.३ येथील शासन निर्णयानुसार बाह्ययंत्रणेद्वारे मनुष्यबळ उपलब्ध करुन घेतले असल्यास सदर मनुष्यबळाचे मानधन दरकरारानुसार अदा करण्यात
७. यासाठी होणारा खर्च मुख्य लेखाशिर्ष १०३, मतदार याद्या तयार करणे व त्यांचेमुद्रण (००) (००) ०१) मतदार यादी तयार करणेव त्यांचे मुद्रण (अनिवार्य) (२०१५००३२), १०- कंत्राटी सेवा या उद्दीष्टाखालील आर्थिक वर्ष २०२३-२४ साठी मंजूर अनुदानातून भागविण्यात यावा.
पृष्ठ ३ पैकी २
# Page 3
शासन निर्णय क्रमांक: ईएलआर २०१९/प्र.क्र. ३५८/१९/३३
८. वित्त विभाग शासन निर्णय क्र. -विअप्र-२०१३/प्र. क्र. ३०/२०१३/विनियम, भाग -पहिला, उपविभाग -चार, मधील नुक्रमांक ११ अनुसार प्रशासनीक विभागाला प्रदान करण्यात आलेल्या अधिकारानुसार सदर शासन निर्णय निर्गमीत करण्यात येत आहे,