# Page 1
सन २०२१ व सन २०२२ मधील पात्र सहायक कक्ष अधिकारी यांच्या “कक्ष अधिकारी विभागीय परीक्षा २०२२" च्या परीक्षा आयोजनाबाबत.....
महाराष्ट्र शासन
सामान्य प्रशासन विभाग
शासन परिपत्रक क्रमांक: परीक्षा २१२१/प्र.क्र.५९/का.१७
हुतात्मा राजगुरू चौक, मादाम कामा मार्ग,
मंत्रालय, मुंबई ४०० ०३२
दिनांक: २८ मार्च, २०२२.
वाचा १) शासन परिपत्रक क्रमांकः परीक्षा २१२१/प्र.क्र.५९/का.१७, दि. २२ डिसेंबर, २०२१.
२) शासनाचे समक्रमांकाचे दि. १४ मार्च, २०२२ चे पत्र.
शासन परिपत्रक संदर्भ क्र. १ येथील दि.२२.१२.२०२१ च्या परिपत्रकान्वये सहायक कक्ष अधिकारी यांच्या कक्ष अधिकारी पदावरील पदोन्नतीसाठीच्या विभागीय परीक्षेसाठी सन २०२१ मधील पात्र सहायक कक्ष अधिकाऱ्यांचे अर्ज मागविण्यात आले. त्यानंतर संदर्भ क्र.२ येथील दि.१४.०३.२०२२ च्या पत्रान्वये सदर परीक्षेसाठी सन २०२२ मधील नव्याने पात्र सहायक कक्ष अधिकारी यांचे अर्ज मागविण्यात आलेले आहेत.
त्यानुसार विहीत मुदतीत जे अर्ज प्राप्त झाले आहेत त्या सर्व पात्र सहायक कक्ष अधिकारी यांची कक्ष अधिकारी विभागीय परीक्षा २०२२ पुढीलप्रमाणे आयोजित करण्यात येईल :
-------------------------------------------------------------------------------------
| परीक्षेचे नाव | प्रशिक्षणाचा कालावधी | परीक्षेचा महिना |
| कक्ष अधिकारी विभागीय परीक्षा २०२२ | दि. १८ एप्रिल, २०२२ ते दि. २७ मे, २०२२ | जुलै, २०२२ |
-------------------------------------------------------------------------------------
परीक्षेसाठीच्या प्रशिक्षणाबाबतचे सविस्तर वेळापत्रक, विहीत मुदतीमध्ये प्राप्त अर्जानुसार परीक्षेला बसणाऱ्या उमेदवारांची यादी, संबंधित परीक्षेचे सविस्तर वेळापत्रक व या परीक्षेचा अभ्यासक्रम इ. तपशिल शासनाच्या संकेतस्थळावर यथावकाश प्रसिद्ध करण्यात येईल.
२. सदरहू परिपत्रक, सर्व मंत्रालयीन प्रशासकीय विभागांनी त्यांच्या कार्यालयातील मंत्रालयीन संवर्गातील सर्व संबंधित सहायक कक्ष अधिकारी यांच्या तसेच सचिव, महाराष्ट्र लोकसेवा आयोग यांनी त्यांच्या कार्यालयातील सर्व संबंधित सहायक कक्ष अधिकारी यांच्या आणि विधि व न्याय विभागाने त्यांच्या कार्यालयांतील सर्व संबंधित सहायक कक्ष अधिकारी (विधि) यांच्या लेखी निदर्शनास आणावे. तसेच विहीत मुदतीत अर्ज केलेले जे उमेदवार प्रतिनियुक्तीवर अथवा रजेवर गेले आहेत अशा उमेदवारांना देखिल हे परीपत्रक लेखी स्वरूपात अवगत करावे.
# Page 2
शासन परिपत्रक क्रमांकः परीक्षा २१२१/प्र.क्र.५९/का.१७