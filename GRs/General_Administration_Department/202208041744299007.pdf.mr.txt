# Page 1
माहिती व जनसंपर्क महासंचालनालयातील श्रीमती प्रेमिला जेसिंग कुंढडिया, लिपिक (गुजराती) व श्री. जावेद अब्दुल वहिद खान, लिपिक-टंकलेखक (उर्दु ) यांच्या सेवायोजन कार्यालयामार्फत करण्यात आलेल्या नियुक्त्या त्यांच्या मूळ नियुक्तीच्या दिनांकापासून नियमित करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: मावज-२०१२/प्र.क्र.२२८/(भाग-२)/३४-अ
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२
दिनांक: ०४ ऑगस्ट, २०२२
वाचा: शा.नि.क्र.मावज २०१२/प्र.क्र.२२८/३४-अ दि.०९/०२/२०१५.
प्रस्तावना लोकराज्य (गुजराती) व लोकराज्य (उर्दू) या पाक्षिकांचे काम पूर्णपणे त्या भाषेत होत असल्याने सदर पाक्षिकांकरीता अनुक्रमे लिपिक व लिपिक-टंकलेखक ही पदे निर्माण करण्यात आली होती. या पदांकरीता अनुक्रमे गुजराती व उर्दू भाषिक उमेदवारांची आवश्यकता निर्माण झाली. त्यानुसार माहिती व जनसंपर्क महासंचालनालयात श्रीमती प्रेमिला जेसिंग कुंढडिया, लिपिक (गुजराती) व श्री.जावेद अब्दुल वहिद खान, लिपिक-टंकलेखक (उर्दु) यांची अनुक्रमे लोकराज्य (गुजराती) आणि लोकराज्य (उर्दू) या पाक्षिकांच्या कामाकरीता अनुक्रमे दिनांक ०१/०७/१९८१ व दिनांक १९/१०/१९८१ रोजी सेवायोजन कार्यालयामार्फत नियुक्ती करण्यात आली. सदरची पदे जरी मुंबई येथील कार्यालयातील असली तरी, महाराष्ट्र लोकसेवा आयोगाच्या स्पर्धा परीक्षा इंग्रजी /मराठी लिपिक-टंकलेखक पदांकरीताच होत असल्याने महाराष्ट्र लोकसेवा आयोगाने सदरची पदे भरण्यासाठी असमर्थता दर्शविली यास्तव या पदांसाठी सेवायोजन कार्यालयाकडे मागणी करण्यात येऊन उक्त कर्मचाऱ्यांची तात्पुरत्या स्वरूपात नेमणूक करण्यात आली. सन १९९५ मध्ये उक्त दोन्ही पाक्षिके बंद करण्यात आली. तेव्हा तेथील महाराष्ट्र लोकसेवा आयोग पुरस्कृत सर्व कर्मचाऱ्यांना समकक्ष पदावर महासंचालनालयाच्या सेवेत सामावून घेण्यात आले. तथापि, श्रीमती कुंढडिया व श्री.जावेद खान हे महाराष्ट्र लोकसेवा आयोग पुरस्कृत उमेवार नसल्याने त्यांना महासंचालनालयाच्या सेवेत सामावून घेण्यात आले. तथापि, त्यांच्या सेवा नियमित करण्यात आल्या नाहीत.
०२. श्रीमती प्रेमिला कुंढडिया व श्री. जावेद खान यांनी त्यांच्या सेवा नियुक्तीच्या दिनांकापासून नियमित करण्याबाबत महाराष्ट्र प्रशासकीय न्यायाधिकरण, मुंबई येथे मूळ अर्ज क्र.२३१/२०१२ दाखल केला होता.
मा. न्यायाधिकरणाने दि.०४/०३/२०१३ रोजी आदेश पारित करून सदर दोन्ही कर्मचाऱ्यांच्या सेवा नियमित करण्याच्या निवेदनावर ३ महिन्यांच्या आत निर्णय घ्यावा, असे आदेशित केले. त्यास अनुसरून श्रीमती.प्रेमिला जे.
कुंढडिया, लिपिक व श्री. जावेद अब्दुल वहिद खान, लिपिक-टंकलेखक यांच्या सेवा संदर्भाधिन शासन निर्णयान्वये दि.०९/०२/२०१५ पासून नियमित करण्यात आल्या. या शासन निर्णयानुसार सदरहू कर्मचाऱ्यांना नियमित सेवेचे सेवानिवृत्तीविषयक व अन्य लाभ मिळू शकत नसल्याने त्यांनी त्यांच्या सेवा मूळ नियुक्तीच्या दिनांकापासून नियमित करण्याची विनंती शासनास केली. या विनंतीस अनुसरुन त्यांच्या सेवा नियमित करण्याबाबतचा प्रस्ताव मा.मुख्य सचिव महोदयांच्या अध्यक्षतेखालील वरीष्ठ सचिव समितीच्या मान्यतेसाठी सादर करण्यात आला. त्यावर वरीष्ठ सचिव समितीने या प्रस्तावाच्या अनुषंगाने काही संवर्गाच्या नियुक्त्या यापूर्वी मंत्रिमंडळाने नियमित केल्याची बाब संबंधित प्रशासकीय विभागाने तपासून प्रस्ताव मंत्रिमंडळाच्या मान्यतेसाठी सादर करावा, असा निर्णय घेतला.
वरीष्ठ सचिव समितीच्या उक्त निर्णयानुसार सदरचा प्रस्ताव दि. ०३ ऑगस्ट, २०२२ रोजीच्या मंत्रिमंडळ बैठकीमध्ये मान्यतेसाठी सादर करण्यात आला. त्यास अनुलक्षून श्रीमती कुंढडिया व श्री.खान यांच्या सेवा त्यांच्या मूळ नियुक्तीच्या दिनांकापासून नियमित करण्यास तसेच त्यांना सर्व अनुज्ञेय लाभ देण्यास मान्यता दिली. सबब, श्रीमती प्रेमिला जेसिंग कुंढडिया,लिपिक व श्री. जावेद अब्दुल वहिद खान लिपिक-टंकलेखक यांच्या सेवा त्यांच्या मूळ नियुक्तीच्या दिनांकापासून सर्व अनुज्ञेय लाभासहीत नियमित करण्याकरीता शासन निर्णय निर्गमित करण्याची बाब शासनाच्या विचाराधीन होती.
# Page 2
शासन निर्णय क्रमांकः मावज-२०१२/प्र.क्र.२२८/(भाग-२)/३४-अ
शासन निर्णय : श्रीमती प्रेमिला जेसिंग कुंढडिया, लिपिक (गुजराथी) व श्री. जावेद अब्दुल वहिद खान, लिपिक-टंकलेखक (उर्दू) यांची सदरहू पदावरील नियुक्ती अनुक्रमे दि. ०१.०७.१९८१ व दि.१९.१०.१९८१ रोजी मंजूर पदावर शैक्षणिक, तांत्रिक अर्हता, वयोमर्यादा व अन्य विहित अटी व शर्तीच्या अधिन राहून सेवायोजन कार्यालयामार्फत माहिती व जनसंपर्क महासंचालनालयातील मंजूर रिक्त पदावर झाली होती. या महाराष्ट्र लोकसेवा आयोग अपुरस्कृत कर्मचाऱ्यांची संबंधित पदावरील अखंडीत शासन सेवा ३४ वर्षापेक्षा अधिक वर्षे झालेली असल्याने श्रीमती कुंढडिया तसेच श्री.खान यांची नियुक्ती Back Door Entry नसल्याने त्यांच्या सेवा मूळ नियुक्तीच्या दिनांकापासून नियमित करण्यास तसेच त्यांना सर्व अनुज्ञेय लाभ देण्यास या शासन निर्णयान्वये मान्यता देण्यात येत आहे.
०२. सदर शासन निर्णय वित्त विभागाच्या अनौपचारिक संदर्भ क्र. १४७९, दिनांक २४.०३.२०२१ व विधी व न्याय विभाग यांच्या अनौपचारिक संदर्भ क्र. No.३/Hand/Civil/२०२०/“A”Br., dated: १७ March, २०२० तसेच मंत्रीमंडळाने दिनांक ०३/०८/२०२२ रोजी दिलेल्या मान्यतेनुसार निर्गमित करण्यात येत आहे.