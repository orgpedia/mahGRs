# Page 1
गुंतवणूक सल्लागार यांना प्रवास खर्च व मानधन देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांकः संकीर्ण २०१९/प्र.क्र. १०७/२८
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारीख:०९.१०.२०१९.
वाचा १) शासन निर्णय, वित्त विभाग, क्र.प्रवास-१०१०/प्र.क्र.२/सेवा-५,दि.०३ मार्च, २०१० २) संचालक, सैनिक कल्याण विभाग, पुणे यांचे पत्र क्र.२१०८०/गुंतवणूक समिती/सैकवि-१२, दि. २२/०१//२०१९
प्रस्तावना माजी सैनिकांचे पुन:स्थापन व पुनर्वसन करण्यासाठी केंन्द्रीय व्यवस्थापन समितीच्या सर्वसाधारण धोरण व निदेशानुसार राज्य शासनाने विशेश निधी व्यवस्थापकीय समिती गठित करून या समितीची पुनर्रचना रासैम-१०८८/२१७५/प्र.क्र.११(९४)/२८, दि. २९ मार्च,१९९७ च्या शासन अधिसूचनेनुसार करण्यात आलेली आहे. विशेष निधीमध्ये जमा झालेला पैसा शासन अंगीकृत करून वित्तेय संस्था तसेच राष्ट्रीयकृत बँकेत ठेवण्याबाबत सल्ला देण्यासाठी मा. प्रधान सचिव (मासैक), सामान्य प्रशासन विभाग यांच्या अध्यक्षतेखाली गुंतवणूक उपसमिती गठीत करण्यात आली आहे. तसेच शासन निर्णय क्र. संकीर्ण २००६/१४८१/प्र.क्र.२१८/ २००६/२८ दि. ११ ऑक्टोबर २००६ अन्वये एअर व्हाईस मार्शल एम.डब्लु. देसाई (निवृत्त) AVSM,VSM यांना गुंतवणूक समितीच्या बैठकीचे गुंतवणूक सल्लागार (अशासकीय सदस्य) म्हणून नियुक्त केले आहे.
शासन निर्णय एअर व्हाईस मार्शल एम.डब्लु. देसाई, गुंतवणूक समिती सल्लागार (अशासकीय सदस्य) यांना प्रति बैठक रूपये १०,०००/- (दहा हजार फक्त) इतके (वार्षिक ४ बैठकीसाठी रू.४०,०००/- रू. चाळीस हजार फक्त एवढ्या मर्यादेत) मानधन तसेच संदर्भ क्र. १ च्या शासन निर्णयातील परि.क्र.१२ नुसार रू.८९००/- व त्याहून अधिक ग्रेड वेतन असणाऱ्या शासकीय कर्मचार्यांच्या दराने प्रवास भत्ता आणि दैनिक भत्ता देण्यास शासन मान्यता देत आहे.
२. नमूद शासन अनुदानातून द्यावयाच्या रकमेपोटी होणारा खर्च रु १०,०००/- (रुपये दहा हजार फक्त)
हा मागणी क्र. ए-५ लेखाशीर्ष " "२२३५, सामाजिक सुरक्षा व कल्याण, ६०, इतर सामाजिक सुरक्षा व कल्याण
कार्यक्रम २००, इतर कार्यक्रम (००) (०३) सैनिक कल्याण विभाग (२२३५-००५१) १३ कार्यालयीन खर्च " या
लेखाशीर्षाखाली सन २०१९-२०२० या वित्तीय वर्षातील मंजूर तरतूदीतून भागविण्यात यावा.
सदर शासन निर्णय वित्त विभागाने विभागांस प्रदान करण्यात आलेल्या अधिनकारान्वये प्राप्त
झालेल्या सक्षम अधिकांऱ्यांच्या मान्यतेने निर्गमित करण्यात येत आहे.
# Page 2
शासन निर्णय क्रमांक: संकीर्ण २०१९/प्र. क्र. १०७/२८