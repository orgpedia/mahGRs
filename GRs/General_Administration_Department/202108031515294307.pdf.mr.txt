# Page 1
सहायक/विक्रीकर निरीक्षक/पोलीस उपनिरीक्षक ( पुरुष व महिला) (बिनहत्यारी) (मुख्य) परीक्षा - १९९९ मंत्रालयीन विभागात सहायक (आताचे पदनाम सहायक कक्ष अधिकारी) पदासाठी उमेदवाराची शिफारस
महाराष्ट्र शासन
सामान्य प्रशासन विभाग, मंत्रालय,
क्रमांक : एएससी १४०२/प्र.क्र.२१ (भाग-१)/१४-अ,
मादाम कामा मार्ग, हुतात्मा राजगुरु चौक,
मुंबई ४०० ०३२.
दूरध्वनी क्रमांक : ०२२-२२७९४१७२.
दिनांक : ०३ ऑगस्ट, २०२१
वाचा:- १) मलोआचे क्र. १४४२ (२)/१९९९/१३, दिनांक ०६-०७-२००२ व दि.११-१०-२००२ चे पत्र
२) मलोआचे क्र. १४४२ (२)/१९९९/१३, दिनांक ३०-१०-२००६ चे पत्र ३) सा. प्र. वि. क्र. एएससी-१४०२/१४-अ, दिनांक २३-०६-२००५ ४) क्र.एएससी १४०२/प्र.क्र.२१/१४-अ, दिनांक १४-०५-२०१२ चे पत्र ५) मलोआचे क्र. १४४२ (१) (२)/१९९९/तेरा-अ, दिनांक २२-०६-२०२१ चे पत्र
ज्ञापन : महाराष्ट्र लोकसेवा आयोगाने संदर्भाधिन क्रमांक १ येथील दिनांक ०६-०७-२००२ व दिनांक ११-१०-२००२ च्या पत्रान्वये सहायक / विक्रीकर निरीक्षक/पोलीस उपनिरीक्षक (पुरुष व महिला) (बिनहत्यारी) (मुख्य) परीक्षा-१९९९ या स्पर्धा परीक्षेतील गुणानुक्रम तसेच पसंतीक्रम विचारात घेऊन आयोगाने एकूण २५ उमदेवारांची सहायक (आताचे पदनाम: सहायक कक्ष अधिकारी) या पदावरील नियुक्तीकरीता शिफारस केली होती व तद्नंतर आयोगाने दिनांक ३०-१०-२००६ च्या पत्रान्वये उपरोक्त परीक्षेतील सुधारित यादीनुसार ३९ उमेदवारांची शिफारस केली होती.
२. आयोगाने दिनांक ०६-०७-२००२ च्या पत्रान्वये शिफारस करतांना अ.क्र. २३ येथे राखीव पद "अ.ज." या प्रवर्गातून श्रीमती बबिता देवीदास ठाकुर, यांची शिफारस केली होती. तर दिनांक ३०-१०-२००६ च्या पत्रान्व्ये अ.क्र. ३४ येथे राखीव पद "अ.ज." या प्रवर्गातून श्रीमती बबिता देवीदास ठाकुर यांची शिफारस केली होती.
३. आयोगाने केलेल्या शिफारशीनुसार संदर्भाधिन क्र. ३ च्या पत्रान्वये श्रीमती बबिता देवीदास ठाकुर, यांचे नियतवाटप "अ.ज." प्रवर्गातून वैद्यकीय शिक्षण व औषधी द्रव्ये विभागात करण्यात आले होते. श्रीमती ठाकूर ह्या अनुसूचित जमाती प्रवर्गाच्या उमेदवार असल्याने शा.नि., आदिवासी विकास विभाग क्र. एसटीसी-१०१९/प्र.क्र.१४/का.१०, दि.१६-०८-२००० अन्वये त्यांच्या जाती विषयक दाव्याची पडताळणी झालेली नसल्यामुळे, वैद्यकीय शिक्षण व औषधी द्रव्ये विभागाने श्रीमती ठाकूर यांना रुजू करुन घेतले नाही व त्यांचा अनुसूचित जमातीचे जाती प्रमाणपत्र पडताळणीसाठी दिनांक ०७-०७ २००५ रोजी उप सचालक तथा सदस्य सचिव अनुसूचित जमाती प्रमाणपत्र समिती, अमरावती यांच्याकडे पाठविण्यात आले होते.
# Page 2
शासन ज्ञापन क्रमांक: एएससी १४०२/प्र.क्र. २१ (भाग-१)/१४-अ,
४. अनुसूचित जमाती प्रमाणपत्र समिती, अमरावती यांनी दिनांक २८-०१-२०११ रोजी आदेश पारित केले. सदरहू आदेशान्वये श्रीमती ठाकूर यांचे जाती प्रमाणपत्र समितीने अवैध ठरविले.
याबाबतच्या आदेशाची प्रत समितीने वैद्यकीय शिक्षण व औषधी द्रव्ये विभाग व श्रीमती ठाकुर यांना दिनांक ०९-०२-२०११ रोजीच्या आदेशान्वये उपलब्ध करुन दिली.
५. अनुसूचित जमाती प्रमाणपत्र तपासणी समिती, अमरावती यांनी दिनांक ०९-०२-२०११ च्या आदेशान्वये श्रीमती ठाकुर यांचे जात प्रमाणपत्र अवैध असल्याचे कळविल्यानंतर, त्यांचे मूळ आवेदनपत्र संदर्भाधिन क्र. ४ येथील दिनांक १४-०५-२०१२ च्या पत्रान्वये महाराष्ट्र लोकसेवा आयोगास परत करण्यात आले होते.
६. श्रीमती ठाकुर यांचे जात प्रमाणपत्र अवैध ठरविण्यात आल्यामुळे, त्यांनी उच्च न्यायालय, मुंबई, नागपूर खंडपीठ, नागपूर येथे याचिक (W.P. No.१८११/२०१३) दाखल केली, मा. न्यायालयाने अनुसूचित जमाती प्रमाणपत्र समिती, अमरावती यांच्या दिनांक २८-०१-२०११ च्या आदेशास दिनांक ०४-०४-२०१४ रोजी स्थगिती दिली. उच्च न्यायालय, मुंबई, नागपूर खंडपीठ, नागपूर यांनी दिनांक २०-०२-२०२० रोजी खालील प्रमाणे अंतिम निर्णय दिला.
"in that view of the matter, we have no hesitation in our mind to record a finding that the order dated २८-०१-२०११ in case No. DD/TCSC/AMT/DBT/I-०४/०५ is not
tenable in law and it is quashed and set aside. It is declared that the petitioner belongs to Thakur-Scheduled Tribe. The respondend-Committee is directed to issue validity certificate to the petitioner within a period of two weeks from the date of receipt of this order" ७. उच्च न्यायालयाच्या परि.६ मधील आदेशानुसार सहआयुक्त तथा उपाध्यक्ष, अनुसूचित जमाती प्रमाणपत्र तपासणी समिती, अमरावती यांनी दिनांक ०४-१२-२०२० च्या पत्रासोबत श्रीमती ठाकूर यांना जात वैधता प्रमाणपत्र क्र.१०७९२२, दिनांक ०४-१२-२०२० रोजी उपलब्ध करुन दिले. श्रीमती ठाकूर ह्या (सहायक/विक्रीकर निरीक्षक/पोलीस उपनिरीक्षक (पुरुष व महिला) (बिनहत्यारी) (मुख्य) परीक्षा-१९९९) या स्पर्धा परीक्षेतील १९९९ च्या बॅचमधील असून त्यांना "अज" प्रवर्गाचे जात वैधता प्रमाणपत्र (Cast Validation Certificate) मिळाल्यामुळे त्यांनी दिनांक २३-१२-२०२० च्या अर्जान्वये शासन सेवेत त्यांना
रुजू करुन घेण्याची विनंती केली. श्रीमती ठाकूर, यांचे प्रथम नियतवाटप या विभागाच्या दिनांक २३-०६-२००५ च्या पत्रान्वये वैद्यकीय शिक्षण व औषधी द्रव्य विभागात करण्यात आले होते. त्यानुसार श्रीमती ठाकूर यांना सहायक कक्ष अधिकारी पदावर रुजू करुन घेण्यात यावे किंवा कसे याबाबत सा.प्र.वि./का. १६-ब (मागासवर्ग कक्ष) यांचे अभिप्राय घेण्यात आले असता, मागासवर्ग कक्षाने (सा.प्र.वि./का. १६-ब) "श्रीमती ठाकूर यांच्याकडे दिनांक ०४-१२-२०२० रोजी जात वैधता प्रमाणपत्र प्राप्त झाले असल्यामुळे त्यांना सहायक कक्ष अधिकारी संवर्गातील सरळसेवा कोट्यातील रिक्त पदावर शासन सेवेत रुजू करुन घेण्यास हरकत नाही," असे अभिप्राय दिले.
८. सा.प्र.वि./का. १६-ब यांच्या अभिप्रायानुसार श्रीमती ठाकूर यांना शासन सेवेत रुजू करुन घेण्यासाठी, संदर्भाधिन क्र. ४ येथील दिनांक १४-०५-२०१२ च्या पत्रान्वये श्रीमती ठाकूर यांचे महाराष्ट्र लोकसेवा आयोगाला परत केलेले मूळ आवेदन पत्र या विभागास उपलब्ध करुन देण्याची महाराष्ट्र
पृष्ठ ६ पैकी २
# Page 3
शासन ज्ञापन क्रमांकः एएससी १४०२/प्र.क्र. २१ (भाग-१)/१४-अ,
लोकसेवा आयोगास विनंती करण्यात आली होती. महाराष्ट्र लोकसेवा आयोगाने संदर्भाधिन क्र. ५ च्या पत्रान्वये, विषयांकित परीक्षेच्या धारिका तसेच संबंधित कागदपत्रे शोधली असता दिनांक १४-०५ २०१२ चे शासन पत्र तसेच श्रीमती बबिता ठाकूर यांचे मूळ आवेदनपत्र आढळून आलेले नसल्याचे कळविले.
९. सहआयुक्त तथा उपाध्यक्ष, अनुसूचित जमाती प्रमाणपत्र तपासणी समिती, अमरावती यांनी दिनांक ०४-१२-२०२० च्या पत्रासोबत श्रीमती ठाकूर यांना "अ.ज." प्रवर्गाचे दिलेले जात वैधता प्रमाणपत्र क्र व परि. ७ मधील सा.प्र.वि./का. १६-ब यांचे अभिप्राय विचारात घेऊन श्रीमती बबिता ठाकूर यांना पुढील अटी व शर्तीच्या अधिन राहून निव्वळ तात्पुरत्या स्वरुपात वैद्यकीय शिक्षण व औषधी द्रव्ये विभागात फेर नियतवाटप करण्यात येत आहे. : (9) श्रीमती ठाकूर यांनी दिनांक ०१-०९-२०२१ पर्यंत वैद्यकीय शिक्षण व औषधी द्रव्ये विभागात व्यक्तिश: उपस्थित राहून अस्थायी नियुक्तीचा स्वीकार करणे आवश्यक आहे.
सदरहू कालावधीत श्रीमती ठाकूर यांनी अस्थायी नियुक्ती स्विकारली नाही तर त्यांचे नाव कोणतीही पूर्वसूचना न देता, या विभागाच्या/ महाराष्ट्र लोकसेवा आयोगाच्या निवडसूचीतून कमी करण्यात येईल. तसेच श्रीमती ठाकूर यांनी विहित कालावधीत नियुक्ती स्विकारल्यास त्यांची सेवा ज्येष्ठता महाराष्ट्र नागरी सेवा (ज्येष्ठतेचे विनियमन) नियम, २०२१ मधील तरतूदीनुसार श्रीमती ठाकूर या ज्या दिनांकास सहायक कक्ष अधिकारी पदावर रुजू होतील त्या दिनांकापासून सहायक कक्ष अधिकारी संवर्गात त्यांची सेवाज्येष्ठता निश्चित करण्यात येईल.
(२) लोकसेवा आयोगाकडे केलेल्या अर्जातील दाव्याची तपासणी / पडताळणी आयोगाने केलेली नसल्याने, नियुक्ती स्विकारण्यासाठी उपस्थित रहाताना, खाली नमूद केलेली मूळ प्रमाणपत्रे बरोबर घेऊन जावीत. नियुक्ती स्विकारण्यासाठी उपस्थित रहाताना सदर प्रमाणपत्रांची साक्षांकित प्रत श्रीमती ठाकूर यांच्याकडे असणे अत्यावश्यक आहे : (अ) वय/जन्मदिनांक (ब) अधिवास (क) शैक्षणिक अर्हता (ड) मागासवर्गीय असल्यास जाती/जमातीबद्दल विहित नमुन्यात आणि विहित अधिकाऱ्याने दिलेले मूळ प्रमाणपत्र. तसेच संबंधित विभागीय जाती प्रमाणपत्र पडताळणी समिती यांनी दिलेले जात वैधता प्रमाणपत्र.
(३) उमेदवारांच्या पात्रता विषयक म्हणजेच शिक्षण, वय, खेळाडू, शारीरिक अपंग, जाती विषयक प्रमाणपत्र, इत्यादीबाबतच्या मूळ प्रमाणपत्रांची पडताळणी आयोगाने तसेच या विभागाने केली नसल्यामुळे या सर्व बाबतीत नियुक्ती प्राधिकाऱ्यांनी पडताळणी करणे आवश्यक आहे. प्रस्तुत उमेदवारांचे शिक्षण, वय, खेळाडू असल्यास त्याबाबतची प्रमाणपत्रे, शारीरिक अपंग असल्यास त्याबाबतची प्रमाणपत्रे, इत्यादीबाबतची मूळ प्रमाणपत्रेही अधिसूचनेत नमूद केलेल्या अर्हतेनुसार आहेत किंवा कसे? हे नियुक्ती प्राधिकाऱ्यांनी उमेदवारांची तात्पुरती नियुक्ती करतानाच प्रथम तपासून पहावीत.
पृष्ठ ६ पैकी 3
# Page 4
शासन ज्ञापन क्रमांक: एएससी १४०२/प्र.क्र. २१ (भाग-१)/१४-अ,
आयोगाला केलेल्या अर्जातील दाव्याच्या तपासणीसाठी आवश्यक व योग्य ती प्रमाणपत्रे
उमेदवार नियुक्ती प्राधिकाऱ्यांना सादर करु शकला नाही तर, उमेदवाराची नियुक्ती करण्यात येणार नाही व उमेदवाराची शिफारस आपोआप रद्द समजण्यात येईल व तसे आयोगाला कळविण्यात येईल.
(४) मागासवर्गीय प्रवर्गातील उमेदवारांच्याबाबत जात वैधता प्रमाणपत्र सादर करण्यासाठी व जात प्रमाणपत्र अवैध ठरल्यास अनुसरावयाच्या कार्यपध्दतीबाबत सामान्य प्रशासन विभाग, शासन परिपत्रक क्रमांक : बीसीसी-२०१२/प्र.क्र.३३२/१२/१६-ब, दिनांक १८.५.२०१३ मध्ये नमूद सूचनांनुसार नियुक्ती प्राधिकाऱ्यांनी कार्यवाही करणे अपेक्षित असून, मागासवर्गीयांसाठी राखीव असलेल्या पदावरील नियुक्तीसाठी शिफारस करण्यात आलेल्या उमेदवारांबाबत सामान्य प्रशासन विभाग, शासन निर्णय क्रमांक : बीसीसी-२०११/प्र.क्र.१०६४/२०११/१६-ब, दिनांक १२.१२.२०११ मधील तरतूदीनुसार जात वैधता प्रमाणपत्राची वैधता तपासण्याच्या अधिन राहून तात्पुरत्या स्वरुपात नियुक्ती करण्यात येईल. सदरहू उमेदवाराकडे जात पडताळणी समितीकडून प्राप्त करुन घेतलेले जाती वैधता प्रमाणपत्र असल्यास त्याने नियुक्तीसाठी हजर होताना ते सादर करावे. नसल्यास त्याने जाती प्रमाणपत्र पडताळणीसाठी आवश्यक असलेली सर्व
कागदपत्रे/प्रमाणपत्रे नियुक्ती प्राधिकाऱ्यास तात्काळ उपलब्ध करुन देणे आवश्यक आहे.
(4) सहायक कक्ष अधिकारी पदावर नामनिर्देशनाने नियुक्त होणाऱ्या उमेदवाराकडे सामान्य प्रशासन विभाग, शासन निर्णय क्रमांक : प्रशिक्षण २०००/प्र.क्र.६१/२००१/३९, दिनांक १९.३.२००३ मधील तरतुदीनुसार (अ) D.O.E.A.C.C. सोसायटीच्या अधिकृत C.C.C.
किंवा O स्तर किंवा B किंवा C स्तर पैकी कोणतीही एक परीक्षा उत्तीर्ण झाल्याचे प्रमाणपत्र किंवा (ब) महाराष्ट्र राज्य उच्च व तंत्र शिक्षण मंडळ, मुंबई यांचेकडील अधिकृत MS-CIT परीक्षा उत्तीर्ण झाल्याचे प्रमाणपत्र यापैकी एक प्रमाणपत्र किंवा माहिती तंत्रज्ञान (सा.प्र.वि.) विभागाच्या शासन निर्णय क्रमांक : मातंस २०१२/प्र.क्र.२७७/३९, दिनांक ४.२.२०१३ व शासन पुरकपत्र क्र.मातंसं २०१२/प्र.क्र.२७०/३९, दिनांक ८.१.२०१८ मध्ये नमूद केल्यानुसार आवश्यक संगणक अर्हता आवश्यक आहे. तथापि, नियुक्ती स्विकारण्याच्या वेळेस सदर प्रमाणपत्र / अर्हता उमेदवारांकडे नसल्यास नियुक्ती स्विकारल्यापासून दोन वर्षाच्या आत उमेदवाराने उपरोक्त शासन निर्णयातील नमूद संस्थेचे संगणक ज्ञानाच्या अर्हतेचे प्रमाणपत्र सादर करणे आवश्यक राहील. या विहित कालावधीत उमेदवाराने सदर प्रमाणपत्र सादर न केल्यास सामान्य प्रशासन विभाग/का.१२ शासन अधिसूचना दिनांक २८-०५-२०१८ मधील तरतूदीनुसार कार्यवाही करण्यात येईल ही बाब उमेदवाराच्या नियुक्ती आदेशात स्पष्टपणे नमूद करण्यात यावी.
(६) साक्षांकन नमुना महाराष्ट्र लोकसेवा आयोगाच्या www.mpsc.gov.in या संकेतस्थळावर उपलब्ध असून, नियतवाटप करण्यात आलेल्या उमेदवारांनी तो तेथून डाऊनलोड करावा. सदर साक्षांकन नमुना पूर्णपणे भरुन उमेदवाराने त्याचे नियतवाटप करण्यात
पृष्ठ ६ पैकी ४
# Page 5
शासन ज्ञापन क्रमांकः एएससी १४०२/प्र.क्र. २१ (भाग-१)/१४-अ,
आलेल्या विभाग/कार्यालयात हजर होताना सादर करावा. हजर झालेल्या उमेदवारांकडून साक्षांकन नमुने प्राप्त करून घेतल्यानंतर उमेदवारांच्या पूर्व चारित्र्याची पडताळणी सामान्य प्रशासन विभाग, शासन निर्णय क्रमांक : चापअ १००८/ प्र.क्र.२१४/०८/१६-अ, दिनांक ९.१.२००९ मधील तरतुदी विचारात घेऊन पोलीस विभागाकडून करुन घ्यावी व अहवाल प्रतिकूल असल्यास, प्रस्तुत शासन निर्णयातील सूचनांनुसार संबंधित उमेदवारांच्याबाबत तातडीने कार्यवाही करुन तसे या विभागास अवगत करावे. “ प्रस्तुत उमेदवारांची नियुक्ती त्यांच्या पूर्व चारित्र्याची पडताळणी करण्यापूर्वी करण्यात येणार असल्यामुळे त्यांची नियुक्ती पुढील आदेश होईपर्यंत करण्यात आली आहे व सेवासमाप्ती पूर्वसूचना न देता करण्यात येईल.” असा स्पष्ट उल्लेख उमेदवारांच्या नियुक्तीच्या आदेशात करण्यात यावा. उमेदवाराच्या चारित्र्य पडताळणी संदर्भात सामान्य प्रशासन विभागाच्या शासन परिपत्रक क्रमांक : चापअ १०१२/प्र.क्र.६३/१६-अ, दिनांक २६.८.२०१४ मधील सूचनादेखील विचारात घेण्यात याव्यात.
(७) सामान्य प्रशासन विभाग, शासन परिपत्रक क्र.टीआरएन-२०१४/३४२/ प्र.क्र.५०/१४/१२-अ, दिनांक २७.५.२०१४ व सामान्य प्रशासन विभाग, शासन परिपत्रक क्र.कअप-१२१४/प्र.क्र.६५/१४ब, दिनांक १३.५.२०१५ नुसार सर्व संवर्गातील अधिकारी/कर्मचाऱ्यांना राज्य प्रशिक्षण धोरणानुसार (पायाभूत) प्रशिक्षण अनिवार्य आहे.
त्यानुसार प्रशिक्षणासाठी नामनिर्देशित करण्यात आलेले अधिकारी/कर्मचारी यांनी प्रशिक्षणासाठी सक्तीने उपस्थित राहणे गरजेचे असून, प्रशिक्षणासाठी नामनिर्देशित करण्यात आलेले अधिकारी/कर्मचारी यांना संबंधित विभागप्रमुख यांनी कार्यमुक्त करणे देखील सक्तीचे आहे.
(८) मुंबईबाहेरील उमेदवारांनी त्यांच्या मुंबईतील निवासस्थानाबाबतची व्यवस्था स्वत:च करावयाची असून त्यासाठी मुदतवाढ दिली जाणार नाही.
(९) अस्थायी नियुक्ती स्विकारण्यासाठी उपस्थित रहाण्याकरीता लागणारा प्रवास खर्च उमेदवाराने स्वत:च सोसावयाचा आहे.
(१०) उमेदवाराने नियुक्ती स्विकारल्यानंतर सोबत जोडलेला रुजू अहवाल या कार्यासनास तात्काळ सादर करावा.
(११) विभाग/कार्यालयाने नियुक्तीसाठी रुजू होणाऱ्या उमेदवारांना तात्पुरती नियुक्ती देण्यात यावी व त्यासोबतचे प्रतिवेदन कोणत्याही परिस्थितीत नियुक्तीनंतर तात्काळ या विभागाकडे पाठविण्यात यावे.
(१२) उक्त नमूद अटींची पूर्तता न झल्यास उमेदवारांच्या सेवा समाप्त करण्यात येतील.
पृष्ठ ६ पैकी ५
# Page 6
शासन ज्ञापन क्रमांक: एएससी १४०२/प्र.क्र. २१ (भाग-१)/१४-अ,
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29