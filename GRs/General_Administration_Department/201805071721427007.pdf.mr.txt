# Page 1
महाराष्ट्र शासन
सामान्य प्रशासन विभाग
शासन आदेश क्रमांकः बदली-२०१८/प्र.क्र.४५/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख: ०७ मे, २०१८
शासन आदेश
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (१), (२) व (३) अनुसार खाली नमूद केलेल्या मंत्रालयीन विभागातील निम्नश्रेणी लघुलेखकांची आंतरविभागीय बदली करण्यात येत असून, त्यांच्या नावासमोरील स्तंभ-५ मध्ये दर्शविलेल्या विभागात त्यांची बदलीने पदस्थापना करण्यात येत आहे:
---------------------------------------------------------------------------------
|  | अ.क्र. |  |  | श्री / |  |  | निम्नश्रेणी |  |  | सध्याचा विभाग |  |  | बदलीनंतर पदस्थापनेचा विभाग |  |
|  | श्रीमती | लघुलेखकाचे नांव |  |  |
| १ | २ | ३ | ४ | ५ |
| १ | श्रीमती | सु.ब. कांबळे | सामान्य प्रशासन विभाग | उद्योग, ऊर्जा व कामगार विभाग |
| २ | श्रीमती | वि.शै. मडके | सामान्य प्रशासन विभाग | अन्न, नागरी पुरवठा व ग्राहक संरक्षण |
| ३ | श्री | वि.म.मुळगांवकर | गृह विभाग | विधि व न्याय विभाग |
| ४ | श्री | शि.स.आहिरे | महसूल व वन विभाग | पर्यावरण विभाग |
| ५ | श्रीमती | अ.ज. राणे | कृषि व पदुम विभाग | सार्वजनिक बांधकाम विभाग |
| ६ | श्रीमती | लि.डे.मच्याडो | नगर विकास विभाग | सहकार, पणन व वस्त्रोद्योग विभाग विभाग |
| ७ | श्री | अ.म.चव्हाण | सार्वजनिक बांधकाम विभाग | कृषि व पदुम विभाग |
| ८ | श्री | सं.प्र.कुऱ्हे | जलसंपदा विभाग | सामाजिक न्याय व विशेष सहाय्य |
| ९ | श्रीमती | रु.य. डोंगरे | विधि व न्याय विभाग | सामान्य प्रशासन विभाग |
| १० | श्रीमती | चे.सु.वळवी | उद्योग, ऊर्जा व कामगार विभाग | सामान्य प्रशासन विभाग |
| ११ | श्री | भा.वि.खरात | अन्न,नागरी पुरवठा व ग्राहक संरक्षण विभाग | गृह विभाग |
| १२ | श्री | गि.ल.परब | सामाजिक न्याय व विशेष सहाय्य विभाग | जलसंपदा विभाग |
| १३ | श्री | प.ना.मोहिते | सार्वजनिक आरोग्य विभाग | महसूल व वन विभाग |
| १४ | श्रीमती | मा.शा.वानखेडे | पर्यावरण विभाग | सार्वजनिक आरोग्य विभाग |
| १५ | श्रीमती | अ.दि.कांबळी | सहकार, पणन व वस्त्रोद्योग विभाग | नगर विकास विभाग |
---------------------------------------------------------------------------------
२. बदलीच्या आदेशाची अंमलबजावणी तत्काळ व कार्यक्षमरित्या होण्याकरिता सर्व मंत्रालयीन विभागांनी खालील सूचनांचे काटेकोरपणे पालन करावे : (१) बदलीबाबतचे आदेश प्राप्त झाल्यानंतर सर्व विभागांनी पर्यायी कर्मचारी हजर होण्याची वाट न पाहता बदली झालेल्या कर्मचाऱ्यांना तत्काळ कार्यमुक्त करावे.
# Page 2
शासन आदेश क्रमांकः बदली-२०१८/प्र.क्र.४५/१४-अ, दिनांक ०७ मे, २०१८
(२) बदली झालेले कर्मचारी त्यांच्या संबंधित विभागातून कार्यमुक्त होऊन रुजू होण्यासाठी आल्यानंतर त्यांना विनाविलंब रुजू करुन घ्यावे. एखाद्या कर्मचाऱ्याला रुजू करुन न घेतल्यामुळे सक्तीचा प्रतीक्षा काळ ठरवून काम न देता वेतन व भत्ते देण्याचा प्रसंग उद्भवल्यास संबंधित विभागाच्या आस्थापना अधिकाऱ्याला जबाबदार धरण्यात येईल.
(३) बदलीच्या आदेशात बदल करुन घेण्यासाठी कोणत्याही कर्मचाऱ्याने प्रत्यक्ष वा अप्रत्यक्षपणे दबाव आणण्याचा प्रयत्न केल्यास असे कर्मचारी शिस्तभंगविषयक कारवाईस पात्र ठरतील.
(४) सदर बदल्यांची अंमलबजावणी प्रभावीपणे होणे गरजेचे असल्यामुळे बदली झालेल्या सर्व कर्मचाऱ्यांचे दिनांक ३१.०५.२०१८ पर्यंतचे वेतन ते सध्या कार्यरत असलेल्या विभागाने काढावे. दिनांक ०१.०६.२०१८ पासूनचे वेतन कोणत्याही परिस्थितीत बदलीपूर्वीच्या विभागाकडून काढण्यात येऊ नये. सदर वेतन संबंधित कर्मचारी बदलीच्या विभागात हजर झाल्यानंतर बदलीनंतरच्या विभागाने काढावे व तसा अहवाल सामान्य प्रशासन विभागास सादर करावा. दिनांक ०१.०६.२०१८ पासूनचे वेतन बदलीपूर्वी कार्यरत असलेल्या विभागातील आंहरण व संवितरण अधिकाऱ्याने अदा केल्यास त्यांना व्यक्तिश: जबाबदार धरण्यात येईल अशा सूचना सर्व प्रशासकीय विभागांना देण्यात येत आहेत.
तसेच बदली केलेल्या सर्व कर्मचाऱ्यांचे दिनांक ३१.०५.२०१८ पर्यंतचे वेतन सध्या कार्यरत असलेल्या विभागाने अदा करावयाचे असून, दिनांक ०१.०६.२०१८ पासूनचे वेतन बदली झालेल्या विभागामार्फत अदा करावयाचे असल्याबाबत अधिदान व लेखा अधिकारी, मुंबई यांनाही कळविण्यात येत आहे.
३. विभागाने बदली झालेल्या कर्मचाऱ्यांना दिनांक ३१.०५.२०१८ (म.नं.) पर्यंत कार्यमुक्त न केल्यास शासन निर्णय क्र.संकीर्ण-२०१६/प्र.क्र.१८६/१६/का.१४, दिनांक २३.१२.२०१६ मधील तरतुदीनुसार सामान्य प्रशासन विभागाकडून कार्यवाही करण्यात येईल याची सर्व संबंधितांनी नोंद घ्यावी.
४. मंत्रालयीन विभागातील सर्व संवर्गातील अधिकारी / कर्मचाऱ्यांना राज्य प्रशिक्षण धोरणानुसार बदलीनंतरच्या प्रशिक्षणाची कार्यवाही करण्यासंदर्भात शासन परिपत्रक क्रमांक : कअनि-१११६/प्र.क्र.३२/१४-ब, दिनांक २३.५.२०१६ अन्वये सूचना निर्गमित करण्यात आल्या आहेत. त्यानुसार विभागात बदलीने रुजू झालेल्या कर्मचाऱ्यांना बदलीनंतरचे प्रशिक्षण संबंधित मंत्रालयीन विभागांनी आयोजित करावे.
५. बदली झालेल्या निम्नश्रेणी लघुलेखकांना संबंधित विभागाने कार्यमुक्त करुन या विभागास कळवावे.
तसेच बदली झालेल्या निम्नश्रेणी लघुलेखकांनी त्यांची पदस्थापना केलेल्या विभागात तत्काळ रुजू व्हावे.
# Page 3