# Page 1
महाराष्ट्र गौरव पुरस्कार योजनेखाली सैन्यातील शौर्यपदक/सेवापदक धारकांना अनुज्ञेय रक्कम मंजूर करणेबाबत.
लेफ्टनंट जनरल मिलिंद हेमंत ठाकुर जि. पुणे.
महाराष्ट्र शासन
सामान्य प्रशासन विभाग
शासन निर्णय क्रमांकः मगौपु-२०२१/प्र.क्र. ५४/२८
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारीख:-०३/०३/२०२१.
वाचा १) शासन निर्णय,सा. प्र. वि. क्र. मासैम-२०१६/प्र.क्र. ९२(२)/२८, दिनांक ३०.११.२०१६ २) संचालक, सैनिक कल्याण विभाग, पुणे यांचे पत्र क्र.१६२११/ गौ.पु/प्रस्ताव/ सैकवि-१६ दिनांक २६/०२/२०२१.
प्रस्तावना महाराष्ट्र गौरव पुरस्कार योजनेंतर्गत सैन्यातील १६ प्रकारच्या शौर्यपदक/सेवापदक धारकांना शासकीय अनुदान देण्याचा निर्णय शासनाने घेतला आहे. लेफ्टनंट जनरल मिलिंद हेमंत ठाकुर यांना राष्ट्रपती सचिवालयाच्या अधिसूचना क्रमांक ३१-प्रेस/२०१७, दिनांक २५ मार्च, २०१७ अन्वये “विशिष्ट सेवा पदक” हे पदक प्रदान करण्यात आले आहे. लेफ्टनंट जनरल मिलिंद हेमंत ठाकुर, जि.
पुणे यांना रु.३७,०००/- (रू. सदतीस हजार फक्त) इतके अनुदान देण्याचा प्रस्ताव संचालक, सैनिक कल्याण विभाग, पुणे यांनी संदर्भ क्र. २ च्या पत्रान्वये सादर केला आहे.
शासन निर्णय उपरोक्त नमूद शासन निर्णय व प्रस्तावाच्या अनुषंगाने खालील तक्त्यात दर्शवल्याप्रमाणे महाराष्ट्र गौरव पुरस्कार योजनेखाली अनुज्ञेय असलेली अनुदानाची रक्कम देण्यास शासनाची मंजूरी प्रदान करण्यात येत आहे.
------------------------------------------------------------------------------------------------------------------------------------------------------------------------------------
| शौर्य/सेवापदक धारकाचे पदनाम, नाव व पत्ता | शौर्य/सेवा पदक | पदक प्राप्त झाल्याचा दिनांक | देय एकूण रोख रक्कम (रुपये) |
| आय.सी.- ३९४६४-एन, लेफ्टनंट जनरल मिलिंद हेमंत ठाकुर डी-१०४, मेस्ट्रोज सोसायटी, सर्वे नं. ६०/७, साळुंके विहार रोड, पुणे शहर, पुणे-४११०४०. | विशिष्ट सेवा पदक | २६ जानेवारी, २०१७ | ३७,०००/ |
| एकूण: रू.३७,०००/ |
------------------------------------------------------------------------------------------------------------------------------------------------------------------------------------
२. महाराष्ट्र गौरव पुरस्कार योजनेअंतर्गत अनुज्ञेय ठरविलेल्या रू.३७,०००/- रक्कमेपैकी ७५% रक्कम म्हणजे रु. २७,७५०/- (रु. सत्तावीस हजार सातशे पन्नास फक्त) शासकीय अनुदानातून तर उर्वरित २५ % रक्कम म्हणजे रु.९,२५०/- ( रु. नऊ हजार दोनशे पन्नास फक्त) मुख्यमंत्री सहायता (कारगिल) निधीतून घेण्यात आलेल्या व राष्ट्रीयीकृत बँकेत सद्यस्थितीत गुंतविण्यात आलेल्या रकमेच्या व्याजातून अदा करण्यात यावी.
# Page 2
शासन निर्णय क्रमांकः मगौपु-२०२१/प्र.क्र. ५४/२८
३. वरील परिच्छेद क्र. २ मध्ये नमूद शासन अनुदानातून द्यावयाच्या रकमेपोटी होणारा खर्च रु. २७,७५०/- (रु. सत्तावीस हजार सातशे पन्नास फक्त) हा 'मागणी क्र.ए-४, लेखाशिर्ष २०७५, संकीर्ण सर्वसाधारण सेवा, ८०० - इतर खर्च, ( ००) (०५) शौर्यासाठी पारितोषिके (२०७५०११३) ०५ - बक्षिसे' या लेखाशीर्षाखाली सन २०२०-२१ या वित्तीय वर्षाकरीता मंजूर अर्थसंकल्पीय तरतुदीमधून भागविण्यात यावा.
तसेच सदरचा खर्च हा मासिक निधी विवरणपत्रानुसार करण्याची दक्षता घेण्यात यावी.
४. प्रस्तुत प्रकरणी 'आहरण व संवितरण अधिकारी, म्हणून जिल्हा सैनिक कल्याण अधिकारी, पुणे यांना प्राधिकृत करण्यात येत आहे. सदरची रक्कम जिल्हा सैनिक कल्याण अधिकारी, पुणे यांनी कोषागार कार्यालय,पुणे येथून आहरीत करुन संबंधितांना विहीत पध्दतीने वितरीत करण्यात यावी.
५. हा शासन निर्णय, वित्त विभागाच्या सहमतीने निर्गमित केलेल्या शासन निर्णय, सामान्य प्रशासन विभाग, शासन निर्णय क्र मासैम-२०१६ / प्र. क्र. ९२(२) / २८, दिनांक ३०.११.२०१६ मधील मार्गदर्शक तत्वांचा अवलंब करुन निर्गमित करण्यात येत आहे.