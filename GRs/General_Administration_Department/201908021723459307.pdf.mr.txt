# Page 1
महाराष्ट्र लोकसेवा आयोगामार्फत होणा-या पदभरतीच्या अनुषंगाने संबंधित पदासाठी जर प्रतिक्षायादी ठेवण्यात येत असेल तर प्रतिक्षायादीतील उमेदवारांची मागणी, प्रतिक्षायादीचा वैधता कालावधी संपण्यापूर्वी करावयाच्या कार्यवाहीबाबतच्या सूचना.
महाराष्ट्र शासन
सामान्य प्रशासन विभाग
शासन परिपत्रक क्र : मलोआ १११९/प्र.क्र.११५/८
हुतात्मा राजगुर चौक, मादाम कामा रोड,
मंत्रालय, मुंबई ४०० ०३२.
दिनांक : ०२ ऑगस्ट, २०१९
वाचा- १. महाराष्ट्र लोकसेवा आयोगाची अधिसूचना क्र. ROP/२००५/ll Preamble दिनांक १६ मे, २०१४.
२. सामान्य प्रशासन विभाग, शासन निर्णय क्र. एसआरव्ही-२०१८/ व्हीआयपी६७/ प्र.क्र.२०७/कार्या.१२. दि. २८ मे, २०१८.
३. सामान्य प्रशासन विभाग, शासन निर्णय क्र. एसआरव्ही-२०१८/व्हीआयपी६७/ प्र.क्र.२०७/कार्या.१२, दि.२६ सप्टेंबर, २०१८.
शासन परिपत्रक :
महाराष्ट्र लोकसेवा आयोगाने भारतीय संविधानाच्या अनुच्छेद ३२० च्या कलम ३ (क ) अन्वये आयोगास प्रदान केलेल्या अधिकारानुसार, नागरी पदांवर भरती संदर्भातील कार्यनियमावली संदर्भ क्र.१ येथील अधिसूचनेद्वारे तयार केली आहे. सदर कार्यनियमावलीत नियम (८) (a) मध्ये आयोगाने प्रतिक्षायादीचा वैधता कालावधी नमूद केला आहे.
२. आयोगाने विहित केलेल्या प्रतीक्षायादीच्या वैधता कालावधीमध्येच प्रशासकीय विभागांनी प्रतीक्षायादीतील उमेदवारांची मागणी करण्याची दक्षता न घेतल्याने प्रशासकीय विलंबामूळे प्रतीक्षायादीचा वैधता कालावधी संपुष्टात आला, त्या अनुषंगाने मा.महाराष्ट्र प्रशासकीय न्यायाधिकरणाने ( मूळ अर्ज क्र. ३०/२०१९ श्री. अमित रमेश नांगरे विरुध्द महाराष्ट्र लोकसेवा आयोग व इतर मध्ये) दि.०८.०५.२०१९ रोजी महाराष्ट्र लोकसेवा आयोगाकडे प्रतिक्षायादीतील उमेदवारांची मागणी विहित मुदतीत करण्याबाबतची कार्यपध्दती निश्चीत करण्याचे आदेश दिले आहेत.
३. मा. न्यायाधिकरणाच्या आदेशास अनुसरुन, महाराष्ट्र लोकसेवा आयोगामार्फत होणाऱ्या पदभरतीच्या अनुषंगाने ज्या पदांसाठी प्रतीक्षायादी ठेवण्यात येते, अशा पदांसंदर्भात मूळ शिफारस यादीतील उमेदवारांनी संदर्भ क्र.२ व ३ येथील शासन निर्णयात नमूद केलेल्या मुदतीत शासकीय सेवेत नियुक्ती न स्वीकारल्यास, अशा उमेदवारांऐवजी प्रतीक्षायादीतून उमेदवारांना नियुक्ती
# Page 2
शासन परिपत्रक क्रमांकः मलोआ १११९/प्र.क्र.११५/८
देणेबाबत (प्रतीक्षायादीचा वैधता कालावधी समाप्त होण्यापूर्वीच) करावयाच्या कार्यवाहीबाबत सर्व प्रशासकीय विभागांना खालीलप्रमाणे सूचना देण्यात येत आहे :
१. महाराष्ट्र लोकसेवा आयोगाने मूळ मागणीपत्रानुसार शिफारस यादी संबंधित प्रशासकीय विभागास पाठविताना सदर पदासाठी प्रतिक्षायादी ठेवण्यात येते किंवा कसे आणि प्रतिक्षायादी ठेवण्यात येत असल्यास प्रतिक्षायादीचा वैधता कालावधी किती आहे याबाबतची सुस्पष्ट माहिती शिफारस यादीसोबत देण्याची दक्षता घ्यावी.
२. प्रशासकीय विभागांनी आयोगाकडून मूळ मागणीपत्रानुसार शिफारस यादी प्राप्त झाल्यानंतर, शिफारस केलेल्या उमेदवारांना नियुक्ती आदेश निर्गमित करताना, संदर्भ क्र.२ येथील शासन निर्णयात नमूद केल्याप्रमाणे सदर आदेशामध्ये “संबंधित उमेदवारांनी सदर पदावर नियुक्तीच्या आदेशापासून ३० दिवसांच्या आत रुजू होणे आवश्यक राहील. ३० दिवसांच्या विहित मुदतीत सदर पदावर रुजू न झाल्यास सदर पदाची नियुक्त आपोआप रद्द होईल.” असे स्पष्टपणे नमूद करण्यात यावे.
३. नियुक्ती आदेशात नमूद केलेल्या ३० दिवसाच्या मुदतीत उमेदवार रुजू न झाल्यास किंवा संदर्भ क्र.२ व ३ वरील सदर विहित कालावधीत रुजू होण्यासाठी मुदतवाढ देण्याची विनंती न केल्यास नियुक्ती प्राधिकारी यांनी संबंधित उमेदवाराची नियुक्ती रद्द करण्याचे आदेश हे नियुक्ती आदेशाच्या दिनांकापासून ६० दिवसामध्ये निर्गमित करावेत.
४. तथापि उमेदवाराने विहित केलेल्या कालावधीत रुजू होण्यास मुदतवाढ देण्याची विनंती केल्यास, संदर्भ क्र. २ व ३ येथील शासन निर्णयात नमूद केल्यानुसार उमेदवारास रुजू होण्यासाठी एक अथवा दोन महिन्याचा वाढीव कालावधी देण्यात यावा. सदर विहित वाढीव कालावधीत उमेदवार रुजू न झाल्यास नियुक्ती प्राधिकारी यांनी संबंधित उमेदवाराची नियुक्ती ताबडतोब रद्द करण्याचे आदेश निर्गमित करावेत.
म्हणजेच नियुक्ती आदेशाच्या दिनांकापासून यथास्थिती ९० किंवा १२० दिवसामध्ये नियुक्ती रद्द करण्याचे आदेश निर्गमित करावेत.
५. नियुक्ती रद्द केल्याचे आदेश निर्गमित केल्यापासून १ महिन्याच्या आत महाराष्ट्र लोकसेवा आयोगास प्रतिक्षायादीतील उमेदवारांची प्रवर्गनिहाय शिफारस करणेबाबत पत्र निर्गमित करावे.
६. मूळ मागणीपत्रानुसार शिफारस प्राप्त झाल्यानंतर त्यापैकी ज्या उमेदवारांची नियुक्ती रद्द करण्याचे आदेश निर्गमित होतील तेवढयाच उमेदवारांच्या ऐवजी प्रतिक्षायादीतील उमेदवारांची त्यांच्या प्रवर्गानुसार मागणी आयोगाकडे करण्याची दक्षता घ्यावी. मूळ मागणीपत्रानुसार आयोगाने जाहिरातीमध्ये जितक्या पदांचा उल्लेख केला आहे त्या पदमर्यादेतच आवश्यकतेनुसार प्रतिक्षायादीतील उमेदवारांची मागणी करता येईल.
पृष्ठ ३ पैकी २
# Page 3
शासन परिपत्रक क्रमांकः मलोआ १११९/प्र.क्र.११५/८
७. आयोगाने निश्चित केलेला प्रतिक्षायादीचा वैधता कालावधी संपुष्टात येण्यापूर्वी प्रतिक्षायादीतील उमेदवारांची नावे आयोगास मागविण्याची कार्यवाही पूर्ण करणे आवश्यक आहे. न्यायालयीन प्रकरणामुळे मूळ शिफारस यादीतील उमेदवार रुजू होऊ शकत नसेल तर त्या उमेदवाराऐवजी प्रतिक्षायादीतून उमेदवार देण्याबाबतची मागणी प्रशासकीय विभागांना करता येणार नाही.
८. उपरोक्त कार्यपध्दतीचे संनियंत्रण अधिकारी म्हणून संबंधित संवर्ग व्यवस्थापन करणारे मंत्रालयीन प्रशासकीय विभागाचे सहसचिव / उपसचिव हे राहतील.