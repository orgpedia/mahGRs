# Page 1
संस्थेतील प्रवेश निश्चित करुन न येणाऱ्या किंवा प्रवेश घेऊन अल्प कालावधीत प्रवेश रद्द करून संस्थेतून निघून जाणाऱ्या छात्रांकडून एक रक्कमी ना परतावा रक्कम प्रवेश शुल्क म्हणून घेण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांकः संकीर्ण-२०१८/प्र.क्र. ३९४/२८
मादामा कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
तारीख : ०५.१२.२०१८.
वाचा : संचालक, सैनिकी सेवापूर्व शिक्षण संस्था औरंगाबाद यांचे पत्र क्र. ००४२/एसपीआय- १/१६०, दिनांक २३ ऑगस्ट, २०१८ प्रस्तावना : सैनिकी सेवापूर्व शिक्षण संस्था १९७७ मध्ये महाराष्ट्र शासनाद्वारे स्थापन करण्यात आली आहे.सदरहु
संस्थेचे ध्येय महाराष्ट्र राज्यातील नवयुवकांना जास्तीत जास्त संख्येने संरक्षण दलामध्ये अधिकारी पदावर
पाठविणे हे आहे. आजतगायत या संस्थेतून ५६० पेक्षा जास्त छात्र सैन्यदलात अधिकारी पदांवर कार्यरत आहेत.
महाराष्ट्र राज्यात शासनाद्वारे संचालीत असलेली एकमेव संस्था म्हणून कार्यरत आहे. सैनिक सेवापूर्व शिक्षण
संस्था राज्यात चार केंद्रांवर लेखी परीक्षेचे आयोजन करीत असते यामध्ये नागपूर, कोल्हापूर, पुणे, औरंगाबाद
या केंद्राचा समावेश आहे. लेखी परीक्षेच्या गुणवत्ता यादीत छात्रांचे नाव असल्यास सदरहू छात्र मुलाखतीस
पात्र होतो. त्यांनतर गुणवत्ता यादी जाहिर करण्यात येते. सदरहु मुलाखती नियामक मंडळाद्वारे घेण्यात येतात.
संस्थेने घेतलेल्या लेखी परीक्षा व मुलाखतीस पात्र असलेल्या छात्रांमधून फक्त ६० छात्रांची निवड करण्यात
येते व या व्यतिरिक्त १० छात्रांची नावे प्रतिक्षा यादीत ठेवण्यात येतात. निवड झालेलया छात्रांना साधारणतः
मे महिन्याच्या तिसऱ्या आठवडयात लेखी पत्राद्वारे कळविण्यात येते संस्थेच्या प्रशिक्षणाचा कोर्स जून
महिन्याच्या तिसऱ्या आठवडयात सुरु होतो अशा प्रकारे पालकांना त्यांच्या पाल्याच्या प्रवेशासंबंधी निर्णय
घेण्यास पुरेसा वेळ दिला जातो. निवड झालेले छात्र बहुतांश प्रवेशाबाबतचा होकार ताबडतोब कळवितात.
परंतू प्रवेश घेण्याकरिता संस्थेमध्ये दाखल होत नाहीत. त्यामुळे प्रतिक्षा यादीतील छात्रांना अल्प कालावधीत
बोलविणे अडचणीचे होते. निवड झालेले छात्र संस्थेमध्ये दाखल होत नाही. त्यावेळेस प्रतिक्षा यादीतील
छात्रांना बोलाविण्याकरिता पुरेसा वेळ उपलब्ध नसतो किंवा प्रतिक्षा यादीतील छात्रांनी दुसऱ्या ठिकाणी प्रवेश
निश्चित केलेले असतात. अंतिमत: निवड झालेले छात्रांची गुणवत्ता संस्थेच्या निर्धारित मापदंडाच्या दर्जानुसार
असते यामधील छात्र पुढे UPSC परिक्षेत उत्तीर्ण होऊन SSB करीता पात्र होतात. व व त्यांची निवड राष्ट्रीय
संरक्षण अकादमी, खडकवासला, पुणे येथे पुढील प्रशिक्षणाकरिता होते.
# Page 2
शासन निर्णय क्रमांक: संकीर्ण-२०१८/प्र.क्र. ३९४/२८
शासन निर्णय
निवड झालेल्या छात्र संस्थेमध्ये प्रवेश निश्चित करु इच्छीतात त्या सर्व छात्रांकडून कमीत कमी
१००००/- (रुपये दहा हजार फक्त) इतकी रक्कम ना परतावा प्रवेश शुल्क म्हणून प्रवेश निश्चित करण्याकरिता
घेण्यात येईल. सदरहु रक्कम ही प्रवेश घेतांना एकूण रक्कमेतून वजा करण्यात येईल.
२. जे छात्र आपल प्रवेश निश्चित केल्यानंतर किंवा संस्थेत दाखल झाल्यानंतर आपल्या वैयक्तिक
कारणास्तव प्रवेश रद्द करुन जातात त्या छात्रांना ही रक्कम परत मिळणार नाही. याबाबत संस्थेने खालील
मार्गदर्शक तत्वाचा अवलंब करावा.
१) संस्थेत निवड झालेल्या छात्रांना आपला प्रवेश निश्चित करण्याकरिता १० दिवसाचा कालावधी
देण्यात येईल .
२) निवड झालेल्या छात्रांना १० दिवसाच्या कालावधीत प्रवेश शुल्क म्हणून १०,०००/- इतक्या
रक्कमेचा धनादेश ना परतावा रक्कम म्हणून संस्थेकडे जमा करणे आवश्यक राहिल.
३) सदर रक्कमेचा भरणा केल्यानंतर यामधील छात्रांना आपला प्रवेश त्यांच्या वैयक्तिक कारणास्तव
रद्द करावयाचा असल्यास त्यांनी संस्थेमध्ये प्रवेश शुल्का म्हणून जमा केलेले रु.१०,०००/- प्रवेश
रद्द करणाऱ्या छात्रास/ त्यांच्या पालकांना परत मिळणार नाही.
४) छात्र संस्थेमध्ये दाखल झाल्यानंतर आपला प्रवेश त्यांच्या वैयक्तिक कारणास्तव रद्द करुन परत
जाण्याचे निश्चित केल्यास सदर छात्र / त्यांचे पालकांनी संस्थेत जमा केलेल्या एकूण रक्कमेतून
रु. १५०००/- इतकी रक्कम वजा करुन उर्वरित रक्कम परत करण्यात येईल.
५) सदरची ना परतावा रक्कम रु.१०,०००/- किंवा १५,०००/- ही शासनाच्या PLA खात्यात जमा
करण्यात येईल.
३. संचालक, सैनिकी सेवापूर्व शिक्षण संस्था, औरंगाबाद यांना याबाबतीत “आहरण व संवितरण” अधिकारी म्हणून घोषित करण्यात येत आहे.
४. हा शासन निर्णय वित्त विभागाच्या अनौपचारिक संदर्भ क्र.३९८/२०१८ व्यय- ४, दिनांक २८/११/२०१८ अन्वये प्राप्त झालेल्या सहमतीनुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांक: संकीर्ण-२०१८/प्र.क्र. ३९४/२८