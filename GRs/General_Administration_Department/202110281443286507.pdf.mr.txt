# Page 1
कोरोना विषाणू प्रसारास प्रतिबंधात्मक उपाय म्हणून मर्यादित कालावधीसाठी स्थगित केलेला बायोमेट्रीक उपस्थिती प्रणालीचा वापर सुरु करण्याबाबत.
महाराष्ट्र शासन,
सामान्य प्रशासन विभाग,
शासन परिपत्रक क्रमांक : समय - २०२०/प्र.क्र.३१/१८ (र. व का.),
मंत्रालय, मुंबई - ४०० ०३२,
दिनांक : २८ ऑक्टोबर, २०२१.
वाचा : १.सामान्य प्रशासन विभाग, शासन परिपत्रक क्रमांक : समय २०२०/प्र.क्र.३१/१८ (र.व का.), दिनांक १६ मार्च, २०२०.
२. सार्वजनिक आरोग्य विभाग यांचे आदेश क्रमांक : कोरोना २०२१/प्र.क्र.३६६/आरोग्य-५, दिनांक ०२ ऑगस्ट, २०२१.
शासन परिपत्रक :
कोरोना विषाणूंचा प्रसार राज्यातील कार्यालयांमध्ये होऊ नये तसेच राज्यातील अधिकारी /
कर्मचारी यांना त्याचा संसर्ग होऊ नये, यासाठी प्रतिबंधात्मक उपाय म्हणून राज्यातील सर्व
शासकीय कार्यालयांमधील बायोमॅट्रीक उपस्थिती प्रणालीचा वापर उक्त संदर्भ क्रमांक - १) येथील
परिपत्रकान्वये पुढील आदेश होईपर्यंत स्थगित करण्यात आला होता. या कालावधीमध्ये अधिकारी /
कर्मचारी यांची कार्यालयातील उपस्थिती हजेरीपटावर नोंदविण्याबाबत आस्थापना शाखांनी
आवश्यक ती उपाययोजना करण्याचे निर्देश देण्यात आले होते.
२. “ब्रेक द चेन - सुधारीत मार्गदर्शक सूचना” या अंतर्गत सार्वजनिक आरोग्य विभागाच्या उक्त
संदर्भ क्रमांक - २ येथील दिनांक ०२/०८/२०२१ रोजीच्या आदेशान्वये सर्व शासकीय कार्यालये पूर्ण
क्षमतेने (१००%) सुरु करण्यास परवानगी देण्यात आलेली आहे. त्यानुसार ऑगस्ट, २०२१ पासून
शासकीय कार्यालये पूर्ण क्षमतेने सुरु झालेली आहेत. या परिस्थितीत शासकीय कार्यालयातील
बायोमेट्रीक उपस्थिती प्रणाली लवकरात लवकर सुरु करण्याची बाब शासनाच्या विचाराधीन होती.
३. उक्त पार्श्वभूमीवर सर्व शासकीय कार्यालयामधील बायोमेट्रीक उपस्थिती प्रणाली आता पुन्हा
सुरु करण्यात येत आहे. त्यामुळे सर्व शासकीय अधिकारी / कर्मचारी यांनी यापुढे कोविड
प्रतिबंधात्मक उपाययोजनांचा वापर करुन (जसे हात सॅनिटाईझ करणे) बायोमेट्रीक उपस्थिती
प्रणालीवरच त्यांची दैनंदिनी उपस्थिती नोंदवावी. मंत्रालयीन प्रशासकीय विभागांच्या /
# Page 2
शासन परिपत्रक क्रमांक: समय - २०२०/प्र.क्र.३१/१८ (र. व का.),
कार्यालयांच्या आस्थापना शाखांनी सर्व अधिकारी / कर्मचारी कार्यालयात येताना व कार्यालय
सोडताना त्यांची उपस्थिती बायोमेट्रीक प्रणालीवरच नोंदवत आहेत याची दक्षता घ्यावी. तसेच
विभागप्रमुख / कार्यालयप्रमुख तसेच सार्वजनिक बांधकाम विभाग यांनी याकरीता आवश्यक कोविड
प्रतिबंधात्मक उपाययोजना करण्यासाठी जसे बायोमॅट्रीक मशिनच्या जवळ हात सॅनिटाईझ
करायची व्यवस्था इ. उपलब्ध करुन दयावी, जेणे करुन कोविड - १९ पसरण्याचा धोका राहणार
नाही.
४. माहिती व तंत्रज्ञान उपविभाग, सामान्य प्रशासन विभाग, मंत्रालय, मुंबई - ३२ यांनी
शासकीय कार्यालयातील बंद केलेली बायोमेट्रीक उपस्थिती प्रणाली तातडीने सुरु करण्याची
कार्यवाही करावी.
५. सदरचे आदेश ते निर्गमित केल्याच्या दिनांकापासून अंमलात येतील.
# Page 3