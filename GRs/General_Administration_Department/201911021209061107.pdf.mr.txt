# Page 1
महाराष्ट्र शासन
क्रमांक: असप्र २०१९/सं.क्र.१२११/प्र.क्र. ११७/चौदा सामान्य प्रशासन विभाग,
हुतात्मा राजगुरु चौक, मादाम कामा मार्ग मंत्रालय, मुंबई-४०० ०३२.
दिनांक:-०२/११/२०१९
प्रति, अवर सचिव (आस्थापना)/(प्रशिक्षण) सोबतच्या यादीप्रमाणे संबंधित प्रशासकीय विभाग, मंत्रालय, मुंबई-४०००३२.
विषयः-राज्य प्रशिक्षण धोरणांतर्गत अवर सचिव गट-अ च्या
अधिकाऱ्यांसाठी पदोन्नती नंतरचे प्रशिक्षण.
संदर्भ:- १) प्रशासकीय प्रशिक्षण संस्था, यशदा, पुणे, यांचे दि.०५/०९/२०१९ चे पत्र.
२) सा.प्र.वि.समक्रमांकाचे दि.०४/१०/२०१९ चे पत्र.
३) प्रशासकीय प्रशिक्षण संस्था, यशदा, पुणे यांचे दि.३०/१०/२०१९ चे पत्र.
महोदय, संदर्भाधिन क्र.२ येथील दि.०४/१०/२०१९ च्या पत्रान्वये राज्य प्रशिक्षण धोरणांतर्गत गट-अ साठी पदोन्नतीनंतरचे प्रशिक्षण च्या धोरणानुसार गट-अ प्रवर्गात पदोन्नत झालेले अवर सचिव संवर्गातील अधिकाऱ्यांना यशवंतराव चव्हाण विकास प्रशासन प्रबोधिनी, पुणे या संस्थेमार्फत दि.११/११/२०१९ ते दि.२२/११/२०१९ या कालावधीमध्ये प्रशिक्षण आयोजित करण्यात आले होते. तथापि, संदर्भाधिन क्र.३ च्या पत्रान्वये प्रशासकीय कारणास्तव सदर प्रशिक्षण पुढे ढकलण्यात येत असून सुधारित तारखा यथावकाश कळविण्यात येतील असे यशदा पुणे यांनी कळविले आहे. यास्तव सदरहू प्रशिक्षण रद्द करण्यात येत आहे.
आस्थापना अधिकारी यांना विनंती करण्यात येते की, सदर प्रशिक्षणासाठी संबंधित अधिकाऱ्यांचे
कार्यमुक्ततेचे आदेश काढले असल्यास सदर आदेश रद्द करण्यात यावे. तसे सर्व संबंधित अधिकाऱ्यांना कळविण्यात यावे. यानंतर यशदा, पुणे यांच्याकडून प्रशिक्षण आयोजित केल्यास त्यानुसार नामनिर्देशनाबाबत अवगत करण्यात येईल.
# Page 2
# Page 3
# Page 4
# Page 5