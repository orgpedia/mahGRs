# Page 1
शासकीय जाहिरात वितरण कार्यपध्दतीमधून राज्य निवडणूक आयोग, महाराष्ट्र यांच्या कार्यालयास वगळणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक:- मावज-२०१८/प्र.क्र.३२२/३४
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक - ०४ फेब्रुवारी, २०२२.
वाचा : १) सामान्य प्रशासन विभाग, शासन निर्णय क्रमांक :-मावज-२०१६/प्र.क्र.३९७/३४, दि.०५.०१.२०१७ २) सामान्य प्रशासन ाग, शासन निर्णय क्रमांक :-मावज-२०१८/प्र.क्र.३२२/३४, दि.१७.०९.२०१८ ३) राज्य निवडणूक आयोगाचे पत्र क्रमांक : रानिआ/मावज-२०२१/प्र.क्र.२/का-१०, दि.१५.१२.२०२१.
प्रस्तावना : राज्य निवडणूक आयोग, महाराष्ट्र ही शासनापेक्षा स्वतंत्र संविधानिक संस्था असल्यामुळे माध्यम आराखड्यांची/प्रसिध्दी मोहिमेची आखणी करणे, जाहिराती तयार करणे व त्यांचे वितरण करणे इत्यादी बाबी आयोगाच्या स्तरावर होणे गरजेचे आहे. त्याकरिता शासकीय जाहिरात वितरण कार्यपध्दतीतून राज्य निवडणूक आयोग, महाराष्ट्र यांना वगळणे गरजेचे आहे.
वाचा येथील क्रमांक २ च्या शासन निर्णयान्वये शासकीय जाहिरात वितरण कार्यपध्दीतून मुख्य निवडणूक अधिकारी, महाराष्ट्र राज्य यांच्या कार्यालयास वगळण्यात आले होते. त्याच धर्तीवर राज्य निवडणूक आयोग, महाराष्ट्र यांना देखील वगळण्यात यावे, असा निर्णय मा. राज्य निवडणूक आयुक्त, महाराष्ट्र यांच्या अध्यक्षतेखाली व मा. मुख्य सचिव, महाराष्ट्र शासन यांच्या उपस्थितीत दि. २९ ऑक्टोबर, २०२१ रोजी झालेल्या बैठकीत घेण्यात आला आहे. त्यानुसार शासकीय जाहिरात वितरण कार्यपध्दतीतून राज्य निवडणूक आयोग, महाराष्ट्र यांना वगळण्याची बाब शासनाची विचाराधीन होती.
शासन निर्णय : राज्य निवडणूक आयोग, महाराष्ट्र ही स्वतंत्र संविधानिक संस्था असल्यामुळे माध्यम आराखडा/ प्रसिध्दी मोहिमेची आखणी करणे व त्यांची अंमलबजावणी करणे, तसेच सर्व प्रकारच्या जाहिरातींचे वितरण करणे इत्यादी बाबी राज्य शासनाच्या जाहिरात वितरण कार्यपध्दतीतून वगळण्यात येत आहे. या सर्व बाबींची पूर्तता राज्य निवडणूक आयोग, महाराष्ट्र यांच्या स्तरावर करता येईल, परंतू राज्य निवडणूक आयोग, महाराष्ट्र यांनी कळविल्यास प्रसार व प्रसिध्दीविषयक सर्व कामे (जाहिरात संस्थांची नियुक्ती, प्रसिध्दी साहित्य तयार करणे इत्यादीसह) माहिती व जनसंपर्क महासंचालनालयाने करावीत.
राज्य निवडणूक आयोग, महाराष्ट्र यांच्या स्तरावरुन वितरित करण्यात येणाऱ्या जाहिरातींना राज्य शासनाचे दर लागू राहतील.
# Page 2
शासन निर्णय क्रमांकः मावज-२०१४/प्र.क्र.322/३४