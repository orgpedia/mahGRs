# Page 1
महाराष्ट्र गौरव पुरस्कार योजनेखाली सैन्यातील शौर्यपदक / सेवापदक धारकांना अनुज्ञेय रक्कम मंजूर करणेबाबत. एअर मार्शल हेमंत नारायण भागवत, जि. रत्नागिरी.
महाराष्ट्र शासन
सामान्य प्रशासन विभाग
शासन निर्णय क्रमांकः मगौपु-२०१९/प्र.क्र. ४२४/२८
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारीख:-१७/१२/२०१९.
वाचा १) शासन निर्णय,सा. प्र. वि. क्र. मगौपु-२०१७/प्र. क्र. ३६०/२८, दिनांक ३१.०१.२०१९ २) संचालक, सैनिक कल्याण विभाग, पुणे यांचे पत्र क्र.१६२११/ गौ.पु / प्रस्ताव / सैकवि-१६ /२९१५, दिनांक ३०/१०/२०१९.
प्रस्तावना महाराष्ट्र गौरव पुरस्कार योजनेंतर्गत सैन्यातील १६ प्रकारच्या शौर्यपदक/सेवापदक धारकांना शासकीय अनुदान देण्याचा निर्णय शासनाने घेतला आहे. नं १६४२३ - एअर मार्शल हेमंत नारायण भागवत यांना राष्ट्रपती सचिवालयाच्या अधिसूचना क्र. २० प्रेस / २०१९, दिनांक २६ जानेवारी, २०१९ अन्वये “ परम विशिष्ट सेवा पदक ” हे पदक प्रदान करण्यात आले आहे. नं १६४२३- एअर मार्शल हेमंत नारायण भागवत यांना रु.४,००,०००/- इतके अनुदान देण्याचा प्रस्ताव संचालक, सैनिक कल्याण विभाग, पुणे यांनी संदर्भ क्र. २ च्या पत्रान्वये सादर केला आहे.
शासन निर्णय उपरोक्त नमूद शासन निर्णय व प्रस्तावाच्या अनुषंगाने खालील तक्त्यात दर्शवल्याप्रमाणे महाराष्ट्र गौरव पुरस्कार योजनेखाली अनुज्ञेय असलेली अनुदानाची रक्कम देण्यास शासनाची मंजूरी प्रदान करण्यात येत आहे.
-----------------------------------------------------------------------------------------------------------------------------------------------------------------
| अ. क्र. | शौर्य/सेवापदक धारकाचे पदनाम, नाव व पत्ता | शौर्य/सेवा पदक | पदक प्राप्त झाल्याचा दिनांक | देय एकूण रोख रक्कम (रुपये) |
|  | नं १६४२३- एअर मार्शल हेमंत नारायण भागवत, मु. पो. चिपळूण, इंदिराश्री मार्कडी, ता. चिपळूण, जि. रत्नागिरी ४१५६०५ | परम विशिष्ट सेवा पदक | २६ जानेवारी, २०१९ | ४,००,०००/ |
| एकूण | ४,००,०००/ |
-----------------------------------------------------------------------------------------------------------------------------------------------------------------
२ महाराष्ट्र गौरव पुरस्कार योजनेअंतर्गत अनुज्ञेय ठरविलेल्या रक्कमेपैकी ५०% म्हणजे रु.२,००,०००/- (रु. दोन लाख फक्त) प्रमाणे शासकीय अनुदानातून तर उर्वरित ५० % रक्कम म्हणजे रुपये २,००,०००/- ( रु.दोन लाख फक्त ) प्रमाणे मुख्यमंत्री सहायता (कारगिल) निधीतून घेण्यात आलेल्या व राष्ट्रीयीकृत बँकेत सद्यस्थितीत गुंतविण्यात आलेल्या रकमेच्या व्याजातून अदा करण्यात यावी.
# Page 2
शासन निर्णय क्रमांकः मगौपु-२०१९/प्र.क्र.४२४/२८
३. वरील परिच्छेद क्र. २ मध्ये नमूद शासन अनुदानातून द्यावयाच्या रकमेपोटी होणारा खर्च रु. २,००,०००/- (रुपये दोन लाख फक्त) इतका खर्च मागणी क्र.ए-४, लेखाशिर्ष २०७५, संकीर्ण सर्वसाधारण सेवा, ८०० – इतर खर्च, (००)(०५) शौर्यासाठी पारितोषिके (२०७५ ०११ ३) ०५ - बक्षिसे' या लेखाशीर्षाखाली सन २०१९-२० या वित्तीय वर्षाकरीता अर्थसंकल्पीय तरतुदीमधून भागविण्यात यावा.
तसेच सदरचा खर्च हा मासिक निधी विवरणपत्रानुसार करण्याची दक्षता घेण्यात यावी.
४. प्रस्तुत प्रकरणी 'आहरण व संवितरण अधिकारी', म्हणून जिल्हा सैनिक कल्याण अधिकारी, रत्नागिरी यांना प्राधिकृत करण्यात येत आहे. सदरची रकक्म जिल्हा सैनिक कल्याण अधिकारी, रत्नागिरी यांनी कोषागार कार्यालय, रत्नागिरी येथून आहरीत करुन संबंधितांना विहीत पध्दतीने वितरीत करण्यात यावी.
५. वरील तक्त्यात नमूद केलेली संबंधित रक्कम लाभार्थ्याची पात्रता काळजीपूर्वक तपासून विहीत मुदतीत देण्याच्या सूचना संचालक, सैनिक कल्याण विभाग, पुणे यांनी त्यांच्या अधिनस्त असलेल्या क्षेत्रीय अधिका-यांना द्याव्यात व तत्संबंधीचा अहवाल तात्काळ शासनास पाठवावा.
६. हा शासन निर्णय, वित्त विभागाच्या सहमतीने निर्गमित केलेल्या शासन निर्णय, सामान्य प्रशासन विभाग, शासन निर्णय, क्र मगौपु-२०१७/प्र. क्र. ३६०/२८, दिनांक ३१.०१.२०१९ मधील मार्गदर्शक तत्वांचा अवलंब करुन निर्गमित करण्यात येत आहे.