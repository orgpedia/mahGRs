# Page 1
अनुकंपा तत्वावर नियुक्त्या जलदगतीने होण्यास सहाय्यभूत म्हणून अनुकंपा नियुक्तीची प्रमाणित कार्यपध्दती (SOP) प्रसिध्द करणेबाबत. ---
महाराष्ट्र शासन
सामान्य प्रशासन विभाग
शासन परिपत्रक क्रमांक : अकंपा-१२२१/प्र.क्र.१८६/का-८
हुतात्मा राजगुरु चौक, मादाम कामा मार्ग, मंत्रालय, मुंबई ४०० ०३२.
दिनांक : २६ ऑगस्ट, २०२१.
प्रस्तावना: शासकीय सेवेत असताना कर्मचाऱ्याचे निधन झाल्यास त्याच्या कुटुंबावर ओढावणाऱ्या आर्थिक आपत्तीतून कुटुंबास बाहेर काढण्यासाठी आणि या आपत्तीजनक परिस्थितीवर मात करण्यास मदत करण्यासाठी संबंधित मृत कर्मचाऱ्याच्या कुटुंबातील एका पात्र सदस्यास शासकीय सेवेत अनुकंपा (सहानुभूती) म्हणून अनुकंपा तत्वावर नियुक्ती देण्यात येते.
अनुकंपा नियुक्तीचे सदर प्रयोजन विचारात घेता अनुकंपा तत्वावर तातडीने नियुक्ती देणे अभिप्रेत आहे. तथापि, अनुकंपा तत्वावर नियुक्तीसाठी अर्ज केल्यानंतर नियुक्ती मिळण्यास काही वर्षाचा कालावधी लागत असल्याची बाब निदर्शनास आली आहे. अनुकंपा नियुक्तीच्या प्रतिक्षासूचीत प्रलंबित उमेदवारांची संख्या दिवसेंदिवस वाढत आहे. कोवीड-१९ च्या पार्श्वभूमीवर अनुकंपा नियुक्ती धोरणानुसार तातडीने रोजगार उपलब्ध करुन दिल्यास या योजनेचे उद्देश साध्य होईल. ही बाब विचारात घेवून, अनुकंपा नियुक्तीच्या कार्यपध्दतीबाबत असणारा संभ्रम दूर करुन अनुकंपा नियुक्ती प्रक्रिया जलद गतीने पूर्ण करण्यास सहाय्यभूत होण्यासाठी अनुकंपा नियुक्तीची प्रमाणित कार्यपध्दती (Standard Operating Procedure) प्रसिध्द करण्याची बाब शासनाच्या विचाराधीन होती.
शासन परिपत्रक :
अनुकंपा तत्वावरील नियुक्तीसाठी प्रतिक्षा यादीतील उमेदवारांना तातडीने नियुक्त्या देण्याच्या अनुषंगाने अनुकंपा नियुक्तीची प्रमाणित कार्यपध्दती (SOP) सदर शासन परिपत्रकाद्वारेप्रसिध्द करण्यात येत आहे.
०२. सन १९९४ मध्ये अनुकंपा धोरणाबाबतचे यापूर्वीचे सर्व आदेश अधिक्रमित करुन दि. २६ ऑक्टोबर, १९९४ च्या शासन निर्णयाद्वारे नवीन अनुकंपा धोरणलागू करण्यात आले. तरी, सन १९९४ पासून आजतागायत पर्यंत अनुकंपा नियुक्ती संदर्भात वेळोवेळी निर्गमित केलेल्या शासन आदेशांद्वारे अनुकंपा नियुक्तीच्याप्रमाणित कार्यपध्दतीचे एकत्रिकरण करुन, सदर कार्यपध्दती सारांश रुपाने सुलभ संदर्भासाठी खालीलप्रमाणे उद्धृत करण्यात येत आहे.
अ) अनुकंपा नियुक्तीची कार्यपध्दती:
------------------------------------------------------------------------------------------------------------------
| १ | प्रत्येक प्रशासकीय विभागांतर्गतच्या नियुक्ती प्राधिकाऱ्यांच्या स्तरावर अनुकंपा नियुक्तीबाबत करावयाची कार्यवाही |
| (१) | नियुक्ती प्राधिकारी यांनी गटनिहाय अनुकंपा नियुक्तीची स्वतंत्र प्रतिक्षासूची तयार करणे |
------------------------------------------------------------------------------------------------------------------
# Page 2
शासन परिपत्रक क्रमांकः अकंपा-१२२१/प्र.क्र.१८६/का-८
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  |  |  | कार्यालय प्रमुखाने अनुकंपा नियुक्तीच्या अर्जाची छाननी करणे ज्या कार्यालयातील शासकीय कर्मचाऱ्याचे सेवेत असताना निधन झाल्यामुळेत्याच्या कुटुंबातील पात्र सदस्याने अनुकंपा नियुक्तीसाठी अर्ज केल्यास, संबंधित कार्यालयाच्या कार्यालय प्रमुखांनी अनुकंपा नियुक्तीसाठी प्राप्त अर्जाची,दि.२१.०९.२०१७ च्या शासन निर्णयातील नमूद तरतूदींनुसार, छाननी करावी. |
| ii | नियुक्ती प्राधिकाऱ्याने प्रतिक्षासूचीत नाव समाविष्ट करणे- छाननी अंती पात्र उमेदवाराने ज्या गटासाठी (गट-क / गट-ड) अनुकंपा नियुक्तीचा अर्ज केला आहे, त्या गटाच्या नियुक्ती प्राधिकाऱ्याकडे, सदर अर्ज प्रतिक्षासूचीत नाव समाविष्ट करण्यासाठी पाठवावा. तथापि, कार्यालय प्रमुख हा स्वत: च गट-क / गट-ड साठी नियुक्ती प्राधिकारी असेल तर त्याने त्याच्याकार्यालयातील प्रतिक्षासूचीत संबंधित अनुकंपा नियुक्तीसाठीच्या अर्जदाराचेनाव समाविष्ट करावे. म्हणजेच गट-क साठी व गट-ड साठी स्वतंत्र प्रतिक्षासूची ठेवणे आवश्यक आहे. |
| ili | प्रतिक्षासूचीमध्ये नाव समाविष्ट करण्याचा दिनांक - प्रतिक्षा सूचीमध्ये उमेदवाराचे नाव त्याने विहित मुदतीत ज्या दिनांकास परिपूर्ण अर्ज सादर करेल त्या दिनांकास समाविष्ट करण्यात यावे. |
| iv | प्रतिक्षासूची संकेतस्थळावर प्रसिध्द करणे - सदर प्रतिक्षासूची प्रत्येक नियुक्ती प्राधिकारी यांनी त्यांच्या संकेतस्थळावर वेळोवेळी अद्ययावत करुन प्रसिध्द करणे आवश्यक राहील. |
| (२) | नियुक्ती प्राधिकारी यांनी जिल्हास्तरीय सामायिक प्रतिक्षासूचीसाठी उमेदवाराचे नाव पाठविणे - |
|  | i | उपरोक्त १ प्रमाणे नियुक्ती प्राधिकाऱ्याच्या स्तरावरील प्रतिक्षासूचीत उमेदवाराचे नाव अंतर्भूत केल्यानंतर, सदर नाव, जिल्हयाच्या गटनिहाय सामायिक प्रतिक्षासूचीमध्ये अंतर्भूत करण्यासाठी, तात्काळ संबंधित जिल्हयाच्या जिल्हाधिकारी कार्यालयास पाठवावे. परंतु केवळ बृहन्मुंबई जिल्ह्यासाठी गट-क च्या सामायिक प्रतिक्षासूचीत नाव अंतर्भूत करण्यासाठी मंत्रालयातील सामान्य प्रशासन विभागातील कार्यासन १४-अ कडे प्रस्ताव पाठवावा आणि गट-ड च्या सामायिक प्रतिक्षासूचीत नाव अंतर्भूत करण्यासाठी बृहन्मुंबई जिल्हाधिकारी यांच्या कार्यालयाकडे प्रस्ताव पाठवावा. |
|  | ii | ज्या प्रकरणी नियुक्ती प्राधिकारी यांचे कार्यक्षेत्र एकापेक्षा जास्त जिल्ह्यांमध्ये असेल तर,अशा सर्व जिल्ह्यांसाठी मिळून त्यांच्या स्तरावर गटनिहाय स्वतंत्र प्रतीक्षासूची ठेवावी. मात्र दिवंगत कर्मचारी ज्या जिल्ह्यातील कार्यालयामध्ये असेल जिल्हयाच्या जिल्हाधिकाऱ्यांकडे गटनिहाय सामाईक |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ७ पैकी २
# Page 3
शासन परिपत्रक क्रमांकः अकंपा -१२२१/प्र.क्र.१८६/का-८
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  |  |  | प्रतीक्षासूचीवर घेण्यास त्या दिवंगत कर्मचाऱ्याच्या वारसाचे नाव पाठविण्यात यावे. |
| (३) | नियुक्ती प्राधिकारी यांनी त्यांच्या स्तरावरील प्रतिक्षासूचीतून अनुकंपा नियुक्ती देणे |
|  | i | सरळसेवेच्यामंजूर पदांपैकी प्रतिवर्षी रिक्त होणाऱ्या पदांची संख्या व आरक्षण निश्चित करणे :-नियुक्ती प्राधिकारी यांनी त्यांच्या अधिनस्त कार्यालयातील गट-क व गट-ड मधील प्रत्येक संवर्गातील सरळसेवेच्या प्रतिवर्षी रिक्त पदांची संख्या व त्यासाठीचे आरक्षण निश्चित करावे. |
| ii | अनुकंपा नियुक्तीची पदसंख्या निश्चित करणे :- त्यानंतर सरळसेवेने पद भरतीस मान्यता असणाऱ्या पदांपैकी प्रचलित तरतूदीनुसार २० टक्के अनुकंपा तत्वावर नियुक्तीचीपद संख्या निश्चित करावी. |
| ii | प्रतिक्षासूचीतील ज्येष्ठतेक्रमानुसारच अनुकंपा नियुक्ती देणे :- अनुकंपा तत्वावर नियुक्तीसाठी निश्चित केलेल्या पदांवर नियुक्ती प्राधिकारी यांनी त्यांच्याकडील प्रतिक्षासूचीतील उमेदवारांना, त्यांचा ज्येष्ठताक्रम न डावलता, त्यांच्या प्रतिक्षासूचीतील ज्येष्ठताक्रमानुसारच नियुक्ती दयावी. म्हणजेच अनुकंपा नियुक्ती देताना आरक्षण विचारात न घेता प्रतिक्षासूचीतील ज्येष्ठतेनुसार नियुक्ती देणे आवश्यक आहे. त्यामुळे प्रतिक्षासूचीतील ज्येष्ठतेनुसार २० टक्के उमेदवारांना नियुक्ती दिल्यानंतर, संबंधित उमेदवार ज्या ज्या प्रवर्गातील आहेत त्यानुसार त्यांनाअ.क्र.१(३)(i) नुसार सरळसेवेच्या रिक्त पदांसाठी जे आरक्षण निश्चित केले आहे त्या आरक्षणातील त्या त्या प्रवर्गात दर्शविण्यात यावे. परंतु, प्रतिक्षासूचीतील ज्येष्ठ उमेदवार हा अनुकंपा नियुक्तीसाठी उपलब्ध असलेल्या पदाची शैक्षणिक व इतर अर्हता धारण करीत नसेल मात्र प्रतिक्षासूचीतील नजीकचा कनिष्ठ उमेदवार संबंधित पदासाठीची अर्हता धारण करीत असेल तर केवळ अशा प्रसंगी त्या कनिष्ठ उमेदवारास प्रतिक्षासूचीतील ज्येष्ठ उमेदवाराची ज्येष्ठता डावलून अनुकंपा नियुक्ती देण्यात यावी. |
| iv | अनुकंपा नियुक्तीनंतर सरळसेवेचे मागणीपत्र पाठविणे :-सरळसेवेनेभरण्यास मान्यता असणाऱ्या पदांपैकी अनुकंपा नियुक्तीद्वारे २० टक्के पदे भरल्यानंतर ती पदे वगळून उर्वरित पदांचे मागणीपत्र लोकसेवा आयोग / निवड समितीस पाठवावे. असे मागणीपत्र पाठविताना अनुकंपाद्वारे नियुक्त झालेले उमेदवार त्या त्या प्रवर्गात दर्शवून त्या त्या प्रवर्गातील उर्वरित पदांचे प्रवर्गनिहाय सरळसेवेचे मागणीपत्र पाठविणे आवश्यक राहील. |
|  | अनुकंपा नियुक्तीनंतर प्रतिक्षासूचीतून संबंधित उमेदवाराचे नाव वगळणे नियुक्ती प्राधिकारी यांनी अनुकंपा तत्वावर त्यांच्या प्रतिक्षासूचीतील उमेदवारास नियुक्ती दिल्यानंतर सदर उमेदवाराचे नावत्यांच्या प्रतिक्षासूचीमधून वगळावे. |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ७ पैकी ३
# Page 4
शासन परिपत्रक क्रमांकः अकंपा-१२२१/प्र.क्र.१८६/का-८
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  |  | vi | अ.क्र. २(१) नुसार जिल्हास्तरीय सामायिक ज्येष्ठतासूचीतून नाव वगळण्यासाठी पत्रव्यवहार करणे:- नियुक्ती प्राधिकारी यांनी अनुकंपा तत्वावर त्यांच्या प्रतिक्षासूचीतील उमेदवारास नियुक्ती दिल्यानंतर, सदर उमेदवाराचे नाव जिल्हाधिकारी कार्यालयाच्या गटनिहाय सामायिक प्रतिक्षासूचीमधून वगळण्याबाबत संबंधित जिल्हाधिकारी कार्यालयास तात्काळ अवगत करावे. |
|  | vii  |  | अनुकंपा नियुक्तीचे पद उपलब्ध असेल आणि प्रतिक्षासूचीवर उमेदवार उपलब्ध नसल्यास सामायिक यादीमधून उमेदवाराची मागणी करणे :- नियुक्ती प्राधिकारी यांच्याकडे अनुकंपा तत्वावर पदभरतीसाठी पदे उपलब्ध असतील मात्र अनुकंपाची प्रतिक्षासूचीवर उमेदवार उपलब्ध नसेलतर सदर अनुकंपाची पदे जिल्हाधिकारी कार्यालयाकडील गटनिहाय सामायिक प्रतिक्षासूचीतून भरण्यासाठी तसा प्रस्ताव जिल्हाधिकारी कार्यालयास सादर करावा. असा प्रस्ताव सादर करताना त्यासोबत संबंधित पदांची सेवाप्रवेश नियमानुसार अर्हता, सरळसेवेने भरावयाच्या मंजूर रिक्त पदाच्या आरक्षणाचा तक्ता व अनुकंपाने भरावयाच्या पदांची संख्या पाठविण्याची दक्षता घ्यावी. |
| २ | जिल्हाधिकारी यांच्या स्तरावरअनुकंपा नियुक्तीबाबत करावयाची कार्यवाही |
| (१) | जिल्हाधिकारी यांनी जिल्हास्तरावर गटनिहाय सामाईक प्रतिक्षासूची तयार करणे |
| i | बृहन्मुंबई जिल्हा वगळून अन्य सर्व जिल्हयांसाठी जिल्हाधिकारी कार्यालयाने जिल्हास्तरीय सामायिक प्रतिक्षासूचीत नाव समाविष्ट करणे - अ. क्र. १(२) नुसार नियुक्ती प्राधिकारी यांच्याकडून गटनिहाय जिल्हास्तरीय सामायिक यादीसाठी नावप्राप्त झाल्यानंतर, सदर नाव जिल्हास्तरिय गट निहाय सामायिक प्रतिक्षासूचीत नाव अंतर्भूत करावे. म्हणजेच जिल्हा स्तरावर गट-क साठी एक व गट-ड साठी एक अशा एकूण दोन स्वतंत्र सामायिक प्रतिक्षासूची तयार करणे आवश्यक आहे. ही कार्यवाही करत असताना, संबंधित उमेदवाराचे नाव हे नियुक्ती प्राधिकारी यांनी ज्या तारखेस त्यांच्या स्तरावरील प्रतिक्षासूचीत अंतर्भूत केले आहे त्याच तारखेस जिल्हास्तरिय गट निहाय सामायिक प्रतिक्षासूचीत नाव अंतर्भूत करावे. |
| ii | बृहन्मुंबई जिल्हयासाठी सामायिक प्रतिक्षासूचीत नाव समाविष्ट करणे गट-क ची जिल्हास्तरीय सामायिक यादी ही मंत्रालयातील सामान्य प्रशासन विभागातील कार्यासन १४-अ यांचेकडे ठेवण्यात येते. गट-ड ची जिल्हास्तरीय सामायिक यादी ही जिल्हाधिकारी, बृहन्मुंबई यांचेकडे ठेवण्यात येते. उपरोक्त बाब विचारात घेवून, अ.क्र.१(२) नुसार नियुक्ती प्राधिकारी यांच्याकडून गटनिहाय संबंधित कार्यालयास (सा.प्र.वि./कार्या-१४ किंवा जिल्हाधिकारी, बृहन्मुंबई) जिल्हास्तरीय सामायिक यादीसाठी नाव पाठविल्यानंतर, संबंधित कार्यालयाने त्यांच्याकडील जिल्हास्तरिय सामायिक प्रतिक्षासूचीत सदर नाव अंतर्भूत करावे. |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ७ पैकी ४
# Page 5
शासन परिपत्रक क्रमांकः अकंपा -१२२१/प्र.क्र.१८६/का-८
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  |  | iii | जिल्हाधिकारी कार्यालयाने सामायिक प्रतिक्षासूची संकेतस्थळावर प्रसिध्द करणे-जिल्हास्तरीय गट निहाय सामायिक प्रतिक्षासूची प्रत्येक जिल्हाधिकारी कार्यालयाने त्यांच्या संकेतस्थळावर वेळोवेळी अद्ययावत करुन प्रसिध्द करणे आवश्यक राहील. |
|  | (२) | जिल्हाधिकारी कार्यालयाने अनुकंपा नियुक्तीसाठी शिफारस करणे |
| i | जिल्हयातील सर्व नियुक्ती प्राधिकारी यांच्याकडून अनुकंपाच्या रिक्त पदांची माहिती घेणे जिल्हाधिकारी कार्यालयाने वेळोवेळी जिल्हयातील सर्व नियुक्ती प्राधिकारी यांना त्यांच्याकडील अनुकंपा तत्वावर नियुक्तीने भरावयाच्या पदांची संख्या सादर करण्याबाबत सूचीत करावे. |
| ii | नियुक्ती प्राधिकारी यांनाअनुकंपा नियुक्तीसाठी शिफारस करणे जिल्हाधिकारी कार्यालयाने अ.क्र. २ (२)(i) नुसार प्राप्त माहितीच्या आधारे, त्यांच्याकडील गटनिहाय सामायिक प्रतिक्षासूचीतील ज्येष्ठताक्रमानुसारच उमेदवारांना अनुकंपा नियुक्ती देण्याची नियुक्ती प्राधिकारी यांना शिफारस करावी. |
| iii | शिफारशीनुसार दिलेल्या अनुकंपा नियुक्तीची माहिती जिल्हाधिकारी कार्यालयास कळविणे जिल्हाधिकारी कार्यालयाच्या शिफारशीनुसार उमेदवारास नियुक्ती प्राधिकाऱ्यांमार्फत अनुकंपा नियुक्ती देण्याची कार्यवाही केल्यानंतर त्याबाबतची माहिती जिल्हाधिकारी कार्यालयास कळवावी. |
| iv | अनुकंपा नियुक्तीनंतर सामायिक प्रतिक्षासूचीतून संबंधित उमेदवाराचे नाव वगळणे- नियुक्ती प्राधिकाऱ्यांनी जिल्हाधिकारी कार्यालयाच्या शिफारशीनुसार दिलेल्या अनुकंपा नियुक्तीची माहिती कळविल्यानंतर जिल्हाधिकारी कार्यालयाने संबंधित उमेदवाराचे नाव सामायिक प्रतिक्षायादीतून वगळावे. |
| v | नियुक्ती प्राधिकारी यांच्या सूचीतून नाव वगळण्याबाबत कळविणे - ज्या उमेदवारास जिल्हाधिकारी कार्यालयाच्या शिफारशीनुसार नियुक्ती प्राधिकाऱ्यांमार्फत नियुक्ती देण्यात येईल, त्या उमेदवाराचे नाव अ.क्र.२(२)(iv) नुसारसामायिक प्रतिक्षासूचीतून वगळण्याबरोबरच सदर नाव ज्या नियुक्ती प्राधिकाऱ्याच्या पत्रव्यवहारानुसार सामायिक प्रतिक्षासूचीत अंतर्भूत करण्यात आले होते त्या नियुक्ती प्राधिकाऱ्यास देखिल त्यांच्या स्तरावरील प्रतिक्षासूचीमधून संबंधित उमेदवाराचे नाव वगळण्याबाबत कळविण्यात यावे. |
| ३ | जिल्हाधिकारी यांची दुहेरी भूमिका राहिल - जिल्हाधिकारी स्वतः त्यांच्या कार्यालयातील गट-क व गट-ड च्या शासकीय कर्मचाऱ्यांसाठी नियुक्ती प्राधिकारी या नात्याने अनुकंपा नियुक्तीचे कामकाज पाहतील. तसेच प्रत्येक जिल्हयातील अनुकंपा नियुक्तीच्या सामायिक प्रतिक्षासूचीचे सनियंत्रण अधिकारी म्हणून कामकाज पाहतील. |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
पृष्ठ ७ पैकी ५
# Page 6
शासन परिपत्रक क्रमांकः अकंपा-१२२१/प्र.क्र.१८६/का-८
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  | अनुकंपा नियुक्तीसाठी दुहेरी प्रतिक्षासूची ठेवण्याचे प्रयोजन - नियुक्ती प्राधिकाऱ्यांच्या स्तरावर अनुकंपा नियुक्तीसाठी जी प्रतिक्षासूची ठेवण्यात येते त्या प्रतिक्षासूचीमधून संबंधित नियुक्ती प्राधिकाऱ्याच्या कार्यालयात अनुकंपा नियुक्ती देण्यात येते. मात्र अशा प्रकारे विविध नियुक्ती प्राधिकाऱ्यांच्या कार्यालयामध्ये त्यांच्या स्तरावर ठेवण्यात येणाऱ्या प्रतिक्षासूचीमधून अनुकंपा नियुक्तीसाठी उपलब्ध होणाऱ्या पदांचे प्रमाण समान नसते. त्यामुळे काही नियुक्ती प्राधिकारी कार्यालयातनू अनुकंपा तत्वावर तातडीने नियुक्त्या होतात. मात्र काही नियुक्ती प्राधिकारी कार्यालयात नियुक्तीसाठी पद उपलब्ध नसल्यामुळे नियुक्तीची प्रकरणे प्रलंबित राहतात. तसेच काही नियुक्ती प्राधिकारी कार्यालयात अनुकंपा नियुक्तीसाठी पद उपलब्ध असूनही त्या कार्यालयामध्ये प्रतिक्षासूचीवर उमेदवार उपलब्ध नसल्यामुळे अनुकंपा नियुक्ती करण्यात येत नाही. ही वस्तुस्थिती विचारात घेवून अनुकंपा नियुक्तीच्या प्रमाणामध्ये सुसूत्रता आणणेतसेच अनुकंपा नियुक्ती शिघ्र गतीने होणे या दोन उद्देशाने, जिल्हा स्तरावरील सर्व नियुक्ती प्राधिकाऱ्यांच्या कार्यालयातील प्रतिक्षासूचीतील उमेदवारांचे एकत्रिकरण करुन जिल्हा स्तरावर त्यांची सामायिक प्रतिक्षासूची ठेवावी असा शासनाने सन २००५ मध्ये निर्णय घेतला. जेणेकरुन त्या जिल्हयातील एखाद्या नियुक्ती प्राधिकाऱ्याकडे अनुकंपा नियुक्तीसाठी पद उपलब्ध असूनही त्या कार्यालयामध्ये प्रतिक्षासूचीवर उमेदवार उपलब्ध नसल्यास अशा प्रकरणी त्या जिल्हयातील अन्य नियुक्ती प्राधिकारी कार्यालयातील उमेदवारास सामायिक प्रतिक्षासूचीतील यादीमधूनसंबंधित नियुक्ती प्राधिकाऱ्याच्या कार्यालयात अनुकंपा नियुक्ती शिघ्र गतीने प्राप्त होईल. थोडक्यात प्रत्येक उमेदवाराचे अनुकंपा नियुक्तीसाठी संबंधित नियुक्ती प्राधिकाऱ्याचे कार्यालय व जिल्हा स्तरावरील सामायिक प्रतिक्षासूची या दोन्ही ठिकाणी नाव समाविष्ट राहील व या दोन्ही प्रतिक्षासूचीपैकी ज्या प्रतिक्षासूचीतून प्रथम नियुक्ती देणे शक्य आहे तेथून प्रथम नियुक्ती देणे अभिप्रेत असून त्यानंतर दोन्ही प्रतिक्षासूचीतून उमेदवाराचे नाव वगळणे आवश्यक आहे. |
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
टिप : १) अनुकंपा नियुक्तीची कार्यवाही जलद गतीने पूर्ण करण्यास्तव उपरोक्त प्रमाणे सुलभ संदर्भाधीसाठी नमूद करण्यात आलेल्या कार्यपध्दतीनुसार अनुकंपा नियुक्ती देत असताना, अनुकंपा धोरणासंदर्भातील दि.२१.०९.२०१७ च्या शासन निर्णयाद्वारे एकत्रिकरण केलेले सर्व आदेश विचारात घेवून त्यानुसारच अनुकंपा नियुक्ती देण्याची दक्षता घ्यावी.
२) नियुक्ती प्राधिकारी याचा अर्थ शासन निर्णय, समान्य प्रशासन विभाग, क्रमांक एसआरव्ही/२०१६/ प्र.क्र.२९०/कार्या. १२ दिनांक १९ नोव्हेंबर, २०१६ अन्वये प्रत्येक प्रशासकीय विभागाने गट-क व गट-ड साठी आदेश निर्गमित करुन निश्चित केलेले प्राधिकारी असा आहे.
आ) अनुकंपा नियुक्तीबाबत वेळोवेळी आढावा घेणे - अनुकंपा नियुक्तीची प्रक्रिया जलद गतीने पूर्ण करण्यासाठी, अनुकंपा धोरणानुसार नियुक्त्या देण्याची कार्यवाही करण्यात येते का यासंदर्भात खालीलप्रमाणे वेळोवेळी आढावा घेण्यात यावा.
पृष्ठ ७ पैकी ६
# Page 7
शासन परिपत्रक क्रमांकः अकंपा -१२२१/प्र.क्र.१८६/का-८
१) विभागीय आयुक्त यांच्या स्तरावर सर्व विभागीय आयुक्तांनी त्यांच्या अधिपत्याखालील सर्व जिल्हयातील सामायिक गटनिहाय प्रतिक्षासूचीतून देण्यात येणाऱ्या अनुकंपा नियुक्ती संदर्भात सर्व शासकय कार्यालयातील नियुक्ती प्राधिकारी व जिल्हाधिकारी यांची त्रैमासिक आढावा बैठक आयोजित करावी. तसेच अनुकंपा नियुक्तीची प्रक्रिया वेळेवर होण्याच्या अनुषंगाने सनियंत्रण करावे व त्याबाबतची त्रैमासिक माहिती सामान्य प्रशासन विभागास पाठवावी.
२) प्रशासकीय विभागाच्या स्तरावर सर्व प्रशासकीय विभागांनी त्यांच्या अधिपत्याखालील गट-क व गट-ड च्या सर्व नियुक्ती प्राधिकाऱ्यांनी त्यांच्याकडील प्रतिक्षासूचीतील अनुकंपा नियुक्तीबाबत केलेल्या कार्यवाहीच्या अनुषंगाने त्रैमासिक आढावा बैठक घेवून अनुकंपा नियुक्त्यांची माहिती संकलित करावी. तसेच अनुकंपा नियुक्तीची प्रक्रिया वेळेवर होण्याच्या अनुषंगाने सनियंत्रण करावे व त्याबाबतची त्रैमासिक माहिती सामान्य प्रशासन विभागास सादर करावी.