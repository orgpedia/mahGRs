# Page 1
मा.राज्यपाल यांच्या अधिसुचनेनुसार अनुसूचित क्षेत्रातील पदे फक्त स्थानिक अनुसूचित जमातीतील उमेदवारांमधून भरण्याच्या अनुषंगाने करावयाची पुढील कार्यवाही.
महाराष्ट्र शासन
सामान्य प्रशासन विभाग
शासन परिपत्रक क्र. : बीसीसी-२०१८/ प्र.क्र.४३४ A/१६-ब
मादाम कामा रोड, हुतात्मा राजगुरू चौक
मंत्रालय, मुंबई - ४०००३२.
दिनांक: ११ सप्टेंबर, २०१८
वाचा:
१) शासन अधिसूचना क्र.आरबीटीसी/ई-१३०१३(४)/अधिसूचना-१/४७४/२०१४,दि.९ जुन,२०१४
२) शासन अधिसूचना क्र. आरबीटीसी/ई-१३०१३(४)/अधिसूचना-२/४७४/२०१४/७३०, दि. १४ ऑगस्ट, २०१४
३) शासन परिपत्रक क्र. बीसीसी-२०१४/प्र.क्र.२१३/१४/१६-ब, दि.३१ जुलै, २०१४
४) शासन अधिसूचना क्र.आरबीटीसी/ई-११०१९(१६)(२०१४)/अधिसूचना-५/११२२/२०१४, दि.३१.१०.२०१४
५) शासन निर्णय,सामान्य प्रशासन विभाग,क्र.बीसीसी-२०१४/प्र.क्र.२१३A/१४/१६-ब,दि.०५.०३.२०१५
६) शासन शुद्धिपत्रक,सामान्य प्रशासन विभाग,क्र.बीसीसी-२०१४/प्र.क्र.२१३A/१४/१६-ब,दि.२६.०६.२०१५
७) शासन अधिसूचना क्र.आरबीटीसी/ई-१३०१३(४)/अधिसूचना-४०९/, दि.०३.०६.२०१५
८) शासन अधिसूचना क्र.आरबीटीसी/ई-१३०१३(४)/अधिसूचना-१०७९/, दि.०९.०८.२०१६
९) शासन अधिसूचना क्र.आरबीटीसी/ई-१३०१६(६)(२०१४)/अधिसूचना-१५१४/, दि.२३.११.२०१६
प्रस्तावना
संदर्भाधीन अनु. क्र.१,२ व ४ येथील अधिसूचनांन्वये मा. राज्यपाल महोदयांनी भारतीय राज्य घटनेच्या पाचव्या सूचीतील परिच्छेद ५ मधील उप परिच्छेद १ नुसार प्रदान केलेल्या अधिकारानुसार, अनुसूचित क्षेत्रामध्ये देण्यात येणाऱ्या विविध सेवा सुविधांच्या दर्जामध्ये सुधारणा करण्याच्या दृष्टीने, अनुसूचित क्षेत्रामधील आदिवासींच्या सर्वांगीण विकासास गती देण्याकरिता, स्थानिक बोली-भाषा आणि संस्कृतीच्या ज्ञानाच्या अभावी निर्माण होणारे संदेशवहनाचे प्रश्न सोडविण्यासाठी, अनुसूचित क्षेत्रामधील विविध संस्थांमध्ये कर्मचारीवृंदाच्या वारंवार गैरहजर राहण्यामुळे निर्माण होणाऱ्या अडचणींचे निराकरण करण्याच्या हेतूने आणि अनुसूचित क्षेत्रामध्ये राहणाऱ्या आदिवासींच्या कल्याण व प्रगती करिता शासनामार्फत राबविण्यात येणारे कार्यक्रम आणि योजनांच्या अंमलबजावणीच्या दर्जात सुधारणा करण्याकरिता, अनुसूचित क्षेत्रामधील सरळसेवेने भरण्यात येणारी १) तलाठी, २) सर्वेक्षक, ३) ग्रामसेवक, ४) अंगणवाडी पर्यवेक्षक, ५) शिक्षक, ६) आदिवासी विकास निरिक्षक, ७) कृषि सहायक, ८ ) पशुधन विकास सहायक,९)परिचारिका,१०) बहुउद्देशिय आरोग्य कर्मचारी, ११) वनरक्षक व १२) कोतवाल या संवर्गातील रिक्त असलेली पदे स्थानिक अनुसूचित जमातीमधील उमेदवारांमधूनच भरण्याचे आदेश दिलेले आहेत.
# Page 2
शासन परिपत्रक क्रमांकः बीसीसी - २०१८/ प्र.क्र.४३४A/१६-ब
संदर्भ क्र.५ व ६ येथिल शासन निर्णय व शासन शुद्धिपत्रकान्वये या १२ संवर्गातील पदे स्थानिक अनुसूचित जमातीतील उमेदवारांमधून भरण्याच्या अनुषंगाने पुढील कार्यवाही विहित करण्यात आली आहे.
त्यानंतर मा.राज्यपाल महोदयांच्या संदर्भ क्र. ७,८ व ९ येथिल शासन अधिसुचनांन्वये वन निरिक्षक (महसूल व वन विभाग), स्वयंपाकी, प्रयोगशाळा परिचर व कामाठी (आदिवासी विकास विभाग) व पोलीस पाटील (गृह विभाग) या आणखी पाच संवर्गातील रिक्त असलेली पदे स्थानिक अनुसूचित जमातीमधील उमेदवारांमधूनच भरण्याचे आदेश दिलेले आहेत. या पाच संवर्गातील पदे स्थानिक अनुसूचित जमातीतील उमेदवारांमधून भरण्याच्या अनुषंगाने पुढील कार्यवाही करण्याबाबतच्या सुचना निर्गमित करण्याची बाब शासनच्या विचाराधिन होती.
शासन परिपत्रक
मा.राज्यपाल महोदयांच्या संदर्भ क्र. ७,८ व ९ येथिल शासन अधिसुचनांन्वये वन निरिक्षक (महसूल व वन विभाग), स्वयंपाकी, प्रयोगशाळा परिचर व कामाठी (आदिवासी विकास विभाग) व पोलीस पाटील (गृह विभाग) या पाच संवर्गातील रिक्त असलेली पदे स्थानिक अनुसूचित जमातीमधील उमेदवारांमधूनच भरण्याचे आदेश दिलेले आहेत. या पाच संवर्गातील पदे स्थानिक अनुसूचित जमातीतील उमेदवारांमधून भरण्याबाबत संदर्भ क्र.५ व ६ येथिल शासन निर्णय व शासन शुद्धिपत्रकान्वये विहित करण्यात आलेल्या कार्यपद्धतीनुसार पुढील कार्यवाही संबंधित प्रशासकीय विभागांनी तात्काळ करावी.
# Page 3