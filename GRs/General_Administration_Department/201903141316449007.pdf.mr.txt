# Page 1
एकत्रित परिविक्षाधीन प्रशिक्षण कार्यक्रमाकरीता वेतनासाठी यशदा, पुणे या संस्थेस अनुदान वितरीत करण्याबाबत (दुसरा हफ्ता)
महाराष्ट्र शासन
सामान्य प्रशासन विभाग
शासन निर्णय क्र. टिआरएन-०४१८/प्र.क्र.२१/सीपीटीपी-अ
हुतात्मा राजगुरु चौक, मादाम कामा मार्ग,
मंत्रालय, मुंबई ३२.
दि.१४.०३.२०१९
वाचा :-१) सामान्य प्रशासन विभाग शासन निर्णय क्र. टिआरएन-०४१८/प्र.क्र.२१/ सीपीटीपी-अ दि. १९/०५/२०१८.
२) यशदा, पुणे यांचे पत्र क्र.बजेट२०१८-१९/(१७/४/१८)/सीपीटीपी प्रशा,
दि. ०७/०३/२०१९
प्रस्तावना : सामान्य प्रशासन विभाग शासन निर्णय दि. १९/०५/२०१८ नुसार एकत्रित परिविक्षाधीन प्रशिक्षण कार्यक्रमांतर्गत माहे एप्रिल ते जून २०१८ या कालावधीच्या वेतनासाठी यशदा या संस्थेस प्रथम हफ्ता रु. २,७०,०००/- इतका निधी वितरीत करण्यात आला आहे. तथापि सन २०१८-१९ या कालावधीत वेतनावर एकूण रु. ४,०२,४७४/- इतका खर्च झाल्याने उर्वरित रु.१,३२,४७४/- इतका निधी उपलब्ध करून देण्याची उपरोक्त वाचा येथील अनुक्रमांक २ येथील पत्रान्वये यशदा या संस्थेने विनंती केली आहे. त्यास अनुसरून यशंवतराव चव्हाण विकास प्रशासन प्रबोधिनी (यशदा), पुणे या संस्थेला रु. १,३२,४७४/- इतका निधी वितरित करण्याची बाब शासनाच्या विचाराधीन होती.
शासन निर्णय : २. विचारांती सदर शासन निर्णयान्वये यशंवतराव चव्हाण विकास प्रशासन प्रबोधिनी (यशदा), पुणे या संस्थेस “ए-४, २०७० इतर प्रशासकीय सेवा ०० - ००३ प्रशिक्षण (००) (१२) यशदा, पुणे या संस्थेस परिविक्षाधीन प्रशिक्षण कार्यक्रमासाठी सहायक अनुदान (२०७० ०८७१) ३६, सहायक अनुदान (वेतन)” या लेखाशीर्षाखाली सन २०१८-१९ या आर्थिक वर्षात दुस-या हफ्त्याप्रित्यर्थ रु. १,३२,४७४/- (अक्षरी रु. एक लाख बत्तीस हजार चारशे चौ-याहत्तर) इतका निधी वितरीत करण्यास पुढील अटी व शर्तींच्या अधीन राहून शासन मान्यता देण्यात येत आहे.
अ) संचालक, यशदा, पुणे या संस्थेने प्रत्यक्ष झालेल्या खर्चाइतकीच रक्कम कोषागारातून आहरित करण्याची दक्षता घ्यावी.
# Page 2
शासन निर्णय क्रमांकः टिआरएन-०४१८/प्र.क्र.२१/सीपीटीपी-अ
आ) सन २०१८-१९ या आर्थिक वर्षात केलेल्या खर्चाचा ताळमेळ करण्याची संपूर्ण जबाबदारी संबंधित नियंत्रक अधिकारी तसेच आहरण व संवितरण अधिकारी यांची राहील.
इ) यशदा, पुणे या संस्थेने वितरित करण्यात येत असलेल्या अनुदानाचे उपयोगिता प्रमाणपत्र महालेखापाल, लेखापरीक्षा, महाराष्ट्र १/२, मुंबई/ नागपूर व शासनाला सादर करावे.
३. यशवंतराव चव्हाण विकास प्रशासन प्रबोधिनी (यशदा), पुणे यांनी उपरोक्त अनुदानामधून केलेल्या खर्चाचे स्वतंत्र लेखे व पुस्तके ठेवण्यात यावी. सदर लेखे व पुस्तके तपासण्याचे अधिकार महालेखापाल, महाराष्ट्र १/२, मुंबई/ नागपूर यांना राहतील.
४. यशवंतराव चव्हाण विकास प्रशासन प्रबोधिनी (यशदा), पुणे या संस्थेचे आहरण व संवितरण अधिकारी यांनी संस्थेस वितरित करण्यात येत असलेल्या अनुदानाची रक्कम रु. १,३२,४७४/- (अक्षरी रु. एक लाख बत्तीस हजार चारशे चौ-याहत्तर) आहरित करावी.