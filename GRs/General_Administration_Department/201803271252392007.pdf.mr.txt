# Page 1
सैन्यातील धारातीर्थी पडलेल्या महाराष्ट्रातील अधिकारी/जवान यांच्या विधवा/अवलंबितांना तसेच अपंगत्व प्राप्त झालेल्या अधिकारी व जवानांना आर्थिक मदत देण्याबाबत- अपंगत्व प्राप्त जवान कॉन्स्टेबल खेमणार तबाजी शहाजी, जि.
अहमदनगर.
महाराष्ट्र शासन
सामान्य प्रशासन विभाग
शासन निर्णय क्रमांकः मासैम-२०१८/ प्र. क्र. १३७/२८
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारीख:२३.०३.२०१८.
वाचा १) शासन निर्णय, सामान्य प्रशासन विभाग, क्र.मासैम १०९९/१६६१/प्र.क्र.१२६/९९/२८, दिनांक ०४.१०.२०००.
२) संचालक, सैनिक कल्याण विभाग, पुणे यांचे पत्र क्र.१६०१९/प्रस्ताव/सैकवि-१६,/९६९, दि. ०७/०३/२०१८
शासन निर्णय
संदर्भाधीन दिनांक ०४.१०.२००० च्या शासन निर्णयानुसार जम्मू-काश्मिर मधील नियंत्रण
रेषेजवळील क्षेत्रात तसेच देशांतर्गत भागात निर्माण झालेल्या युध्दजन्य तणावाच्या परिस्थितीत/चकमकीत/
अंतर्गत सुरक्षा मोहिमे अंतर्गत धारातीर्थी पडलेल्या, सैन्यदलातील, महाराष्ट्र राज्याचे अधिवासी असलेल्या
सैनिकांच्या विधवांना/अवलंबितांना प्रत्येकी रु.५.०० लक्ष याप्रमाणे एकवेळची आर्थिक मदत देण्यात यावी तर
अपंगत्व प्राप्त जवानांना त्यांच्या अपंगत्वाच्या प्रमाणानुसार रु.१.०० लक्ष व रु.३.०० लक्ष इतकी आर्थिक मदत
अनुज्ञेय आहे.
त्यानुसार सैनिक कल्याण विभागाने दिनांक ०७/०३/२०१८ रोजीच्या पत्रान्वये शासनास सादर
केलेल्या प्रस्तावाच्या अनुषंगाने, पुढील तक्त्यात नमूद केल्यानुसार अपंगत्व प्राप्त महाराष्ट्र राज्यातील
जवानांना आर्थिक मदत देण्यास शासन मान्यता देण्यात येत आहे:
# Page 2
शासन निर्णय क्रमांकः मासैम-२०१८/ प्र. क्र. १३७/२८
अपंगत्व प्राप्त जवान (रुपये १.०० लक्ष व रु.३.०० लक्ष प्रमाणे एक वेळेची आर्थिक मदत)
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ. क्र. | नाव व पत्ता | अपंगत्व प्राप्त दिनांक, मोहिम व ठिकाण | रक्कम रुपये |
|  | ००११४५५६८ कॉन्स्टेबल , खेमणार तबाजी शहाजी, मुख्यालय, ५१ बटालियन बी. एस. एफ. बगाफा, उदयपुर, त्रिपुरा ७९९१४४ | २० जून, २००७ जम्मू - काश्मिर येथे बांदीपूरा जिल्हयातील मुस्लीमाबाद गावामध्ये इतर बीएसएफ जवानांसोबत आतंकवाद्यांची शोध मोहिम करीत असतांना घरामध्ये लपून बसलेल्या आतंकवाद्यांनी त्यांच्या दिशेने फेकलेल्या ग्रेनेडचे छरे / तुकडे लागल्याने जखमी झाल्याने त्यांना २० टक्के अपंगत्व प्राप्त झाले | १.०० लक्ष |
| एकूण  |  | रुपये १.००/ लक्ष |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. अपंगत्व प्राप्त जवानांना रु.१,००,०००/- (रुपये एक लक्ष फक्त) इतकी अर्थिक मदत प्रदान
करण्यात येत असून रु. १,००,०००/- (रुपये एक लक्ष फक्त) रक्कमेपैकी ४० % म्हणजे रु. ४०,०००/- (रुपये
चाळीस हजार फक्त) शासकीय अनुदानातून तर उर्वरित ६० % रक्कम म्हणजे रु.६०,०००/- (रुपये साठ
हजार फक्त) मुख्यमंत्री सहायता (कारगिल) निधीतून घेण्यात आलेल्या व राष्ट्रीयकृत बँकेत फेब्रुवारी, २०१८
पर्यंत गुंतविण्यात आलेल्या रु. ४३.५०/- कोटी रकमेच्या व्याजातून अदा करण्यात यावी.
३. वरील परिच्छेद क्र. २ मध्ये नमूद शासन अनुदानातून द्यावयाच्या रक्कमेपोटी होणारा खर्च
रुपये ४०,०००/- (रुपये चाळीस हजार फक्त) हा मागणी क्र. ए-५ लेखाशीर्ष " २२३५ सामाजिक सुरक्षा व
कल्याण, ६०-इतर सामाजिक सुरक्षा व कल्याण कार्यक्रम, १०२- सामाजिक सुरक्षा योजनेखाली निवृत्तीवेतने,
(००)(०४) देशांतर्गत सुक्षासंबंधी मोहिमेत-चकमकीत धारातीर्थी पडलेल्या जवानांच्या विधवांना/अवलंबितांना
तसेच अपंगत्व प्राप्त जवानांना आर्थिक मदत (२२३५२६०८) ५० - इतर खर्च " या लेखाशीर्षाखाली सन २०१७
२०१८ या वित्तीय वर्षाकरीता मंजूर रक्कम रु. ४०,००,०००/- (रुपये चाळीस लक्ष फक्त) इतक्या अर्थसंकल्पीय
तरतूदीतून भागविण्यात यावा.
पृष्ठ ३ पैकी २
# Page 3
शासन निर्णय क्रमांकः मासैम-२०१८/ प्र. क्र. १३७/२८
४. प्रस्तुत प्रकरणी 'आहरण व संवितरण अधिकारी, म्हणून जिल्हा सैनिक कल्याण अधिकारी,
अहमदनगर यांना प्राधिकृत करण्यात येत आहे. सदर आर्थिक मदत ECS द्वारे देण्यात यावी व त्याबाबतचा
अहवाल शासनास सादर करण्यात यावा.
५. हा शासन निर्णय, वित्त विभागाच्या सहमतीने निर्गमित केलेल्या शासन निर्णय, सामान्य प्रशासन
दिनांक ४.१०.२००० मधील मार्गदर्शक तत्वांचा अवलंब करुन निर्गमित करण्यात येत आहे.