# Page 1
डॉ. दिपक म्हैसकर, भा.प्र.से. (२००३) यांची सेवानिवृत्तीनंतर मुख्यमंत्री कार्यालयात सल्लागार म्हणून नियुक्ती करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांकः एईओ-१०२०/प्र.क्र.२६९/२०२०/दहा,
मादाम कामा रोड, हुतात्मा राजगुरू चौक,
मंत्रालय, मुंबई - ४०००३२,
तारीख: ०४.०९.२०२०
प्रस्तावना - कोविड–१९ चा प्रादुर्भाव राज्यात मार्च-२०२० पासून सुरू आहे. कोव्हिड-१९ चा प्रादुर्भाव नियंत्रणात आणण्यासाठी व त्याबाबतीत शासनाला प्रादुर्भावासंबंधित उपलब्ध होणारी माहिती विश्लेषण करून त्याबाबतीत पुढील उपाययोजना ठरविण्याच्या दृष्टीने व कोव्हिड-१९ प्रादुर्भाव संपल्यानंतर उद्भवणा-या समस्यांचे निराकरण करण्याबाबतीत व इतर अनुषंगिक बाबींबाबत मा. मुख्यमंत्री महोदयांना सल्ला देण्यासाठी “सल्लागार” नेमण्याची बाब शासनाच्या विचाराधीन होती.
शासन निर्णय डॉ.दिपक म्हैसेकर, भा.प्र.से. (२००३) हे विभागीय आयुक्त, पुणे विभाग, पुणे या पदावरून दिनांक ३१/०७/२०२० रोजी नियत वयोमानानुसार सेवानिवृत्त झाले आहेत. पुणे विभागात कोव्हिड-१९ च्या नियंत्रणासाठी काम करतांनाचा त्यांचा अनुभव विचारात घेता, त्यांचा मुख्यमंत्री कार्यालयात सल्लागार (Advisor, CMO) म्हणून मानसेवी (Honorary) तत्वावर नियुक्ती करण्यात येत आहे. त्यांचे मुख्यालय पुणे येथे राहील. प्रस्तावनेत उल्लेख केल्याप्रमाणे उपलब्ध माहितीचे विश्लेषण करून पुढील उपाययोजना राबविण्याबाबत ते मा. मुख्यमंत्री महोदयांना सल्ला देतील. तसेच मा. मुख्यमंत्री महोदयांनी सोपविलेल्या इतर जबाबदा-या पार पाडतील.
सदर नियुक्तीच्या संदर्भातील अटी व शर्ती पुढीलप्रमाणे असतील.
१. डॉ.दिपक म्हैसेकर, हे श्री. अजोय मेहता, भाप्रसे (१९८४), प्रधान सल्लागार यांच्या सनियंत्रणाखाली काम पाहतील.
२. डॉ.दिपक म्हैसेकर यांना सेवानिवृत्तीपूर्वी मिळत असलेल्या एकूण वेतनातून (मूळ वेतन व महागाई भत्ता धरुन) त्यांना मिळत असलेले निवृत्तीवेतन (महागाई भत्ता आणि अंशराशीकृत निवृत्तीवेतनासह) वजा केल्यानंतर येणारी रक्कम ही मासिक परिश्रमिक तथा मानधन म्हणून निश्चित करण्यात येत आहे.
३. डॉ.दिपक म्हैसेकर यांना सचिवांना अनुज्ञेय असणारे इतर भत्ते व सुविधा (पदाकरिता आरक्षित निवासस्थान वगळून) अनुज्ञेय असतील.
४. डॉ. दिपक म्हैसेकर यांना सचिवांना अनुज्ञेय असलेल्या निवासस्थाना एवढे निवासस्थान भाड्याने घेण्यासाठी शासनाकडून घरभाडे अनुज्ञेय राहील.
५. डॉ.दिपक म्हैसेकर यांना शासन नियमानुसार सचिवांना अनुज्ञेय असणारे खाजगी वाहन भाड्याने घेणे अनुज्ञेय असेल.
६. डॉ.दिपक म्हैसेकर हे शासन निर्णय महसूल व वन विभाग क्रमांक:आ.व्य.प्र.-२०२०/प्र.क्र.९२/(भाग ५)/आ.व्य.प्र.-१, मंत्रालय, मुंबई-४०००३२, दिनांक २२ जून २०२० अन्वये कोव्हिड–१९ (Documentation)
# Page 2
शासन निर्णय क्रमांकः एईओ-१०२०/प्र.क्र.२६९/२०२०/दहा करण्यासाठी काढलेल्या शासन निर्णयाला अनुसरून काम करणा-या गटामध्ये त्यांचे योगदान देऊ
शकतील व त्यासाठी त्यांना वेगळे परिश्रमीक मिळाल्यास त्यासाठी या नियुक्तीमुळे बाधा येणार नाही.
७. कोव्हिड-१९ संदर्भात कोणतीही माहिती संकलित करणे वा त्या संदर्भात राज्य व केंद्र शासनाच्या
कुठल्याही आरोग्य संस्थेची मदत / सहकार्य तसेच स्वायत्त संस्थेची मदत घेता येईल. तसेच राज्य शासनाच्या इतर विभागांच्या मदतीची आवश्यकता भासल्यास ती घेता येईल.
८. कोव्हिड-१९ अनुषंगिक माहिती संकलन करतांना त्यांना राज्याचे सर्व संबंधित विभाग मदत करतील.
यासाठी संचालक, आरोग्य पुणे हे शिर्ष अधिकारी (Nodal Officer) म्हणून काम पाहतील.
९. या कामासाठी त्यांना पुणे येथे संचालक, आरोग्य / व्यवस्थापकीय संचालक, महाराष्ट्र राज्य रस्ते विकास महामंडळ हे कार्यालय उपलब्ध करून देण्याची व आवश्यक तो तांत्रिक आणि कार्यालयीन कर्मचारी उपलब्ध करून देण्याची कार्यवाही करेल.
१०.डॉ.दिपक म्हैसेकर हे वेळोवेळी त्यांनी केलेल्या कार्यवाहीचा अहवाल मा.मुख्यमंत्र्यांना प्रधान सल्लागारांच्यामार्फत सादर करतील.
११.सदर नियुक्ती ही डॉ.दिपक म्हैसकर रुजु होतील त्या तारखे पासून मा.मुख्यमंत्री यांचे पुढील विवक्षित आदेश प्राप्त होईपर्यंतच्या कालावधीसाठी असेल.