# Page 1
नवनिर्मित मृद व जलसंधारण या विभागास जागा वाटप करणेबाबत.
महाराष्ट्र शासन
सामान्य प्रशासन विभाग,
शासन निर्णय, क्र.शाकाजा-१११८/प्र.क्र.१०९/२०१८/२२,
मंत्रालय, मुंबई-४०० ०३२,
दिनांक: २५ मार्च, २०१९
प्रस्तावना :
मंत्रालय इमारतीच्या नुतनीकरणानंतर निर्माण झालेली जागा मा. मंत्री महोदय, मा. सचिव आणि मंत्रालयीन प्रशासकीय विभागांना वाटप करण्यात आली आहे. अद्यापही काही मंत्रालयीन प्रशासकीय विभाग जागे अभावी मंत्रालय इमारतीच्या बाहेर कार्यरत आहेत. तसेच, मृद व जलसंधारण या विभागाची नव्याने स्थापना करण्यात आली आहे. सदर विभागास मंत्रालय इमारतीमध्ये कार्यालयीन जागा उपलब्ध करुन देणे आवश्यक होते. सबब, ७ व्या मजल्यावरील पुर्व बाजुकडील मुख्य इमारत व विस्तार इमारत यांना जोडणारा पुल येथील संपूर्ण २३४६ चौ. फूट क्षेत्रफळाची जागा नवनिर्मित मृद व जलसंधारण विभागास वाटप करण्याचा प्रस्ताव शासनाच्या विचाराधीन होता. त्यानुषंगाने आता शासनाने खालीलप्रमाणे निर्णय घेतला आहे:
शासन निर्णय : ७ व्या मजल्यावरील पुर्व बाजुकडील मुख्य इमारत व विस्तार इमारत यांना जोडणारा पुल येथील संपूर्ण २३४६ चौ.फूट क्षेत्रफळाची जागा नवनिर्मित मृद व जलसंधारण विभागास वाटप करण्यात येत आहे.
२. कार्यकारी अभियंता, इलाखा शहर (सा. बां.) विभाग, बांधकाम भवन, मुंबई यांनी उपरोक्त जागेचा ताबा संबंधितांना द्यावा व त्याबाबतचा अहवाल शासनास सादर करावा.
# Page 2