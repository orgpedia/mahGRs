# Page 1
मा. श्री. अरविंद सावंत, संसद सदस्य यांची अध्यक्ष, महाराष्ट्र राज्य संसदीय समन्वय समिती या पदावर नियुक्ती करून त्यांना मंत्री पदाचा दर्जा देणेबाबत......
महाराष्ट्र शासन
सामान्य प्रशासन विभाग
शासन निर्णय क्रमांक : सदन-२०२०/प्र.क्र.४२/२०-अ,
मंत्रालय, मुख्य इमारत, ३ रा मजला, मादाम कामा मार्ग, हुतात्मा राजगुरु चौक, मुंबई ४०० ०३२.
दिनांक :- १४ फेब्रुवारी, २०२०.
प्रस्तावनाः केंद्र शासनाकडे प्रलंबित असलेल्या राज्यातील विविध प्रस्तावांबाबत पाठपुरावा करण्याबाबत चर्चा करण्यासाठी मा. मुख्यमंत्री यांच्या अध्यक्षतेखाली राज्यातील संसद सदस्यांची बैठक दिनांक २७.१.२०२० रोजी आयोजित करण्यात आली होती. या बैठकीमध्ये केंद्र शासनाकडे प्रलंबित असणाऱ्या राज्याच्या प्रस्तावाचा वेळोवेळी पाठपुरावा करण्यासाठी मा. खा. श्री. अरविंद सावंत यांच्या अध्यक्षतेखाली संसद सदस्यांचा समावेश असलेली त्रिसदस्यीय समिती स्थापन करणे, समिती अध्यक्षांना मंत्री पदाचा दर्जा देणे, तसेच सदर समितीला आवश्यक त्या सर्व सुविधा उपलब्ध करुन देणे असा निर्णय झालेला आहे. सदर निर्णयावर पुढील कार्यवाही करण्याची बाब विचाराधीन होती. त्याअनुषंगाने शासनाने पुढीलप्रमाणे निर्णय घेतला आहे.
शासन निर्णय : केंद्र शासनाकडे प्रलंबित असलेल्या राज्यातील विविध प्रस्तावांबाबत पाठपूरावा करण्यासाठी मा. श्री. अरविंद सावंत, संसद सदस्य यांच्या अध्यक्षतेखाली “महाराष्ट्र राज्य संसदीय समन्वय समिती” गठीत करण्याचा निर्णय शासनाने घेतला आहे. तसेच या समितीचे अध्यक्ष मा. श्री. अरविंद सावंत, संसद सदस्य यांना मंत्री पदाचा दर्जा देण्यात येत आहे.
२. मा. श्री. अरविंद सावंत, संसद सदस्य यांना मंत्री पदाचा दर्जा देण्यात आल्यानंतर त्यांना खालीलप्रमाणे सेवा सुविधा अनुज्ञेय राहतील: १) अध्यक्ष, महाराष्ट्र राज्य संसदीय समन्वय समिती ( मंत्री दर्जा) यांच्या कामकाजासाठी महाराष्ट्र सदन, नवी दिल्ली येथे कार्यालय.
२) अध्यक्ष, समिती (मंत्री दर्जा) यांच्या कामकाजासाठी शासकीय वाहन.
३) अध्यक्ष, समिती (मंत्री दर्जा) यांच्या कामकाजासाठी कार्यालयीन/निवासी दूरध्वनी.
४) अध्यक्ष, समिती (मंत्री दर्जा) यांना कार्यालयीन कामकाजाकरिता आवश्यक कर्मचारी वर्ग,
सचिव तथा निवासी आयुक्त, महाराष्ट्र सदन, नवी दिल्ली यांच्याकडून उपलब्ध करुन दिला जाईल.
५) महाराष्ट्र मंत्री वेतन व भत्ते अधिनियम-१९५६ व त्यामधील सुधारणांनुसार मंत्री पदासाठी
देण्यात येणारे वेतन, दैनिक व बैठक भत्ता, वैद्यकीय खर्चाची प्रतिपूर्ती.
# Page 2
शासन निर्णय क्रमांकः सदन-२०२०/प्र.क्र.४२/२०-अ,
६) महाराष्ट्र मंत्री यांचे भत्ते नियम-१९७७ व त्यामधील सुधारणांनुसार मंत्री पदासाठी देण्यात येणारे प्रवास भत्ते.
३. वरील सवलती शासन मान्यतेने एक खास बाब म्हणून मंजूर करण्यात येत आहेत.
४. निवासी आयुक्त कार्यालय, नवी दिल्ली येथील नियमित "आहरण व संवितरण अधिकारी" तसेच "नियंत्रक अधिकारी यांना अध्यक्ष, समिती (मंत्री दर्जा) यांचे व त्यांच्या कार्यालयाचे वेतन, भत्ते, प्रवास तसेच अन्य भत्त्याच्या देयकांसाठी प्रतिस्वाक्षरी करण्यास प्राधिकृत करण्यात येत आहे.
५. अध्यक्ष, समिती (मंत्री दर्जा) यांच्या वेतन व भत्यावर होणारा खर्च "मागणी क्रमांक ए-४, (०४ ) विशेष आयुक्त, महाराष्ट्र शासन (०४ ) (०१) निवासी आयुक्त, महाराष्ट्र सदन (२०५२ ०१२३)" या लेखाशिर्षाखाली त्या-त्या वर्षाच्या मंजूर तरतूदीतून भागविण्यात येईल.
६. अध्यक्ष, समिती (मंत्री दर्जा) यांच्या कार्यालयीन अधिकारी/कर्मचारी वृंदावरील वेतन, प्रवास खर्च व कार्यालयीन खर्च लेखाशिर्ष "मागणी क्रमांक ए-४, (०४) विशेष आयुक्त, महाराष्ट्र शासन (०४) (०१) निवासी आयुक्त, महाराष्ट्र सदन (२०५२ ०१२३)" याखाली खर्ची टाकण्यात यावा व तो मंजूर अनुदानातून भागविण्यात येईल.
७. सदर शासन निर्णय वित्त विभागाच्या अनौपचारिक संदर्भ क्रमांक ७९/२०२०/व्यय-४, दि. १४ फेब्रुवारी, २०२० अन्वये प्राप्त झालेल्या सहमतीने निर्गमित करण्यात येत आहेत.
# Page 3