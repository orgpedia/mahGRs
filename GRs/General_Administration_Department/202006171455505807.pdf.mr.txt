# Page 1
राज्यस्तरीय मंत्रालय इमारतीमधील कोरोना (COVID-१९) साथरोग नियंत्रण कक्षाचे संनियंत्रण.
महाराष्ट्र शासन
सामान्य प्रशासन विभाग
शासन निर्णय क्र. शाकाजा-११२०/प्र.क्र.४७/२०२०/२२,
मंत्रालय, मुंबई - ४०० ०३२,
दिनांक : १७ जून, २०२०
संदर्भ :: - सा.प्र.वि.क्र.शाकाजा-११२०/प्र.क्र.४७/२०२०/२२, दि.१९ मार्च, २०२०.
प्रस्तावना : मा. मुख्यमंत्री/उपमुख्यमंत्री/ आरोग्य मंत्री तसेच मा.मुख्य सचिव व आरोग्य विभागातील संबंधीत अधिकारी यांचेमार्फत राज्यातील कोरोना विषाणुमुळे (COVID-१९) उदभवणाऱ्या संसर्गजन्य आजारामुळे आरोग्य विषयक आपत्कालीन परिस्थिती हाताळण्यासाठी मंत्रालय इमारतीमध्ये राज्यस्तरावरील नियंत्रण कक्ष तयार करण्यासाठी दालन क्र. ६०३, उत्तर बाजू, मंत्रालय मुख्य इमारत हे दालन दि.१९ मार्च, २०२० च्या शासन निर्णयान्वये तात्पुरत्या स्वरुपात वाटप करण्यात आले आहे. सदर ठिकाणी कोरोना (COVID-१९) साथरोग नियंत्रण कक्ष स्थापन करण्यात आलेला आहे. सदर नियंत्रण कक्षाचे संनियंत्रणाची बाब मा. मुख्यमंत्री यांच्या नियंत्रणाखाली ठेवण्याची बाब शासनाच्या विचाराधीन होती.
शासन निर्णय : कोरोना (COVID-१९) साथरोग नियंत्रण कक्षातून राज्यातील कोरोना आजाराबाबत राज्यस्तरावर संनियंत्रण करण्यात येत आहे. कोरोना आजारामुळे राज्यातील अत्यावश्यक सेवा, आर्थिक, उद्योग, सामाजिक, शैक्षणिक इ.सर्वच बाबींसंदर्भात राज्यस्तरावर संनियंत्रण करण्याकरिता मंत्रालयातील राज्यस्तरीय कोरोना (COVID-१९) साथरोग नियंत्रण कक्ष आता मा. मुख्यमंत्री यांच्या नियंत्रणाखाली ठेवण्यात येत असून सदरचा कक्ष हा यापुढे मा. मुख्यमंत्री यांच्या कार्यालयाचा अविभाज्य भाग राहिल.
# Page 2