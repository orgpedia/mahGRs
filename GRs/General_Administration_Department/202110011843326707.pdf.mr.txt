# Page 1
राज्य माहिती आयोग, नागपूर खंडपीठ येथे प्रतिनियुक्तीने नियुक्ती
श्रीमती शि.ज्ञा.दडमल, सहायक कक्ष अधिकारी
महाराष्ट्र शासन
सामान्य प्रशासन विभाग
शासन आदेश क्रमांक: प्रतिनि २५२१/प्र.क्र.१४७/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: ०१ ऑक्टोबर, २०२१
शासन आदेश
सामान्य प्रशासन विभाग, शासन निर्णय क्रमांक : एसआरव्ही २०११/प्र.क्र.१३७/का.१२, दिनांक १७.१२.२०१६ अन्वये प्रतिनियुक्तीचे धोरण निश्चित करण्यात आले असून, मंत्रालयीन संवर्गातील अधिकारी / कर्मचारी यांच्या प्रतिनियुक्तीबाबत करावयाची कार्यपध्दती सामान्य प्रशासन विभाग, शासन निर्णय क्रमांक : संकीर्ण २०१७/प्र.क्र.१२०/१४, दिनांक ३१.८.२०१७ च्या शासन निर्णयान्वये विहित करण्यात आली आहे. या शासन निर्णयातील तरतूदीनुसार शासन पत्र क्र. प्रतिनि-२५२०/प्र.क्र.२९/ १४-अ, दिनांक १४-०२-२०२० च्या पत्रान्वये राज्य माहिती आयोगाच्या विविध खंडपीठातील रिक्त पदे भरण्याबाबत मंत्रालयीन विविध संवर्गातील कर्मचाऱ्यांकडून इच्छुकता मागविण्यात आली होती.
मंत्रालयीन विभागाकडून प्राप्त प्रस्तावानुसार खालील कर्मचाऱ्याची सेवा राज्य माहिती आयोगाचे, मुख्यालय, १३ वा मजला, नवीन प्रशासकीय इमारत, मादाम कामा मार्ग, हुतात्मा राजगुरु चौक, मंत्रालयासमोर, मुंबई-४०० ०३२ यांच्या अधिपत्याखालील राज्य माहिती आयोग, नागपूर खंडपीठात प्रतिनियुक्तीने उपलब्ध करुन देण्यात येत आहे.
-------------------------------------------------------------------------------------------------------------------------------------
| अ.क्र. | कर्मचाऱ्याचे नांव व पदनाम | सध्याचा विभाग | प्रतिनियुक्तीचे ठिकाण | प्रतिनियुक्तीचे ठिकाणावरील पदनाम |
| १ | २ | ३ | ४  |  | ५ |
| १. | श्रीमती शि.ज्ञा. दडमल, सहायक कक्ष अधिकारी | सार्वजनिक आरोग्य विभाग  |  | राज्य माहिती  |  आयोग, नागपूर खंडपीठ, नागपूर | सहायक कक्ष अधिकारी |
-------------------------------------------------------------------------------------------------------------------------------------
२. उपरोक्त नमूद कर्मचाऱ्याची सेवा त्याच्या नावासमोर दर्शविलेल्या राज्य माहिती आयोगाच्या कार्यालय व पदनाम या पदावर प्रथमत: दोन वर्षाच्या कालावधीसाठी खालील अटींच्या अधीन राहून प्रतिनियुक्तीने उपलब्ध करुन देण्यात येत आहे.
(अ) ज्या तारखेला शासकीय सेवेतील पदाचा कार्यभार सुपूर्द करील त्या तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला संबंधित कर्मचारी आपल्या शासकीय पदाचा कार्यभार पुन्हा स्वीकारील त्या तारखेला समाप्त होईल.
(ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्याला परत बोलावून घेण्याचा अधिकार शासन / संवर्ग नियंत्रण अधिकारी/सक्षम प्राधिकारी राखून ठेवील (क) जर त्यांची सेवा स्वीयेत्तर नियोक्त्याला आवश्यक वाटली नाही तर त्याला मूळ विभागाकडे परत पाठवण्याची मुभा स्वीयेत्तर नियोक्त्याला राहील. मात्र याप्रमाणे परत पाठवण्यापूर्वी स्वीयेत्तर नियोक्त्याने शासनाला/सक्षम प्राधिकाऱ्याला तीन महिन्यांची नोटीस दिली पाहिजे; आणि
# Page 2
शासन आदेश क्रमांकः प्रतिनि २५२१/प्र.क्र.१४७/१४-अ
(ड) त्याने मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला/सक्षम प्राधिकाऱ्याला दिल्यानंतर त्याला मूळ विभागाकडे परत येण्याची मुभा राहील.
३. प्रतिनियुक्तीच्या कालावधीत संबंधित कर्मचाऱ्यांना प्रतिनियुक्ती भत्ता देय असणार नाही.
म.ना.से.(पदग्रहण अवधी, स्वीयेतर सेवा...इ.) नियम १९८१ मधील नियम ४० (परिशिष्ट दोन) व सामान्य प्रशासन विभाग, शासन निर्णय, दिनांक १७-१२-२०१६ मधील तरतुदी विचारात घेऊन, सार्वजनिक आरोग्य विभागाने प्रतिनियुक्तीच्या अटी व शर्ती बाबत सामान्य प्रशासन विभाग/कार्यासन-६ यांच्याशी सल्लामसलत करुन ठरवाव्यात.
४. श्रीमती शि.ज्ञा.दडमल, सहायक कक्ष अधिकारी, यांच्या इतर सर्व प्रशासकीय बाबी सार्वजनिक आरोग्य विभागामार्फत हाताळण्यात येतील. सार्वजनिक आरोग्य विभागाने प्रतिनियुक्तीच्या पदावर रुजू होण्यासाठी श्रीमती शि.ज्ञा. दडमल, सहायक कक्ष अधिकारी यांना तात्काळ कार्यमुक्त करावे. त्यांना प्रतिनियुक्तीच्या ठिकाणी हजर होण्यासाठी कार्यमुक्त केल्याचा दिनांक व त्यांचा प्रतिनियुक्तीचा कालावधी समाप्त होण्यांचा दिनांक स्पष्टपणे आदेशात नमूद करावा, तसेच प्रतिनियुक्ती कालावधी संपुष्टात आल्याच्या दिनांकास श्रीमती दडमल यांच्या प्रतिनियुक्तीच्या सेवा त्यांच्या मूळ विभागात आपोआप प्रत्यावर्तीत होतील, असेही प्रतिनियुक्तीच्या आदेशात स्पष्टपणे नमूद करावे.
५. प्रतिनियुक्ती ही संबंधित कर्मचाऱ्याची व प्रतिनियुक्तीवरील कार्यालयाची तात्पुरती व्यवस्था असून संबंधित कर्मचाऱ्याची प्रतिनियुक्तीने नेमणूक करण्यात आल्यामुळे तो कार्यरत असलेल्या विभागात त्या कर्मचाऱ्याची कमतरता रिक्त पदांअभावी नेहमी जाणवते. प्रतिनियुक्तीच्या ठिकाणावरील कार्यालयाने सदरहू कर्मचाऱ्याचा प्रतिनियुक्तीचा कालावधी समाप्त होताच, त्याची सेवा त्याच्या मूळ विभागास प्रत्यावर्तित करावी.
# Page 3