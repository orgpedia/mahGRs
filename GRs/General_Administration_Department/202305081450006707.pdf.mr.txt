# Page 1
राज्य शासन स्वातंत्र्य सैनिक निवृत्तिवेतन मंजूर करणेबाबत...
श्री. विठ्ठलराव रामचंद्र व्होरे, जि. लातूर
महाराष्ट्र शासन
सामान्य प्रशासन विभाग
शासन निर्णय क्रमांकः राशापे-१४२३/प्र.क्र.११४/स्वासैक-२
मादाम कामा रोड, हुतात्मा राजगुरु चौक
मंत्रालय, मुंबई - ४०००३२
दिनांक: ०८ मे, २०२३
वाचा : १) शासन निर्णय, सामान्य प्रशासन विभाग, क्र. पीओएस १०९३/प्र.क्र.१२७/स्वासैक-१, दि. ०४.०७.१९९५ २) शासन निर्णय, सामान्य प्रशासन विभाग, क्र. पीओएस १२१७/प्र.क्र.७३/२०१७/स्वासैक-१, दि.२०.०४.२०१७ ३) शासन निर्णय, सामान्य प्रशासन विभाग, क्र. न्यायाप्र १२१४//प्र.क्र.४७/२०१४/स्वासैक-१, दि.३०.०७.२०१६ ४) विभागीय आयुक्त, छत्रपती संभाजी नगर यांचे पत्र क्र. २०२१/ सा.प्र./कक्ष-१/आस्था/स्वासै/ श्री. विठ्ठल रामचंद्र व्होरे/लातूर/चौ. अहवाल/का.वि.३४९२६, दि. ०७.०९.२०२१
प्रस्तावना - श्री. विठ्ठलराव रामचंद्र व्होरे, जि. लातूर यांनी हैद्राबाद मुक्ती संग्रामात सहभाग घेतल्याबाबत त्यांना राज्य शासनाचे स्वातंत्र्य सैनिक निवृत्तीवेतन मंजूर करणेबाबत विनंती केली होती. श्री. व्होरे यांनी राजकीय कैदी म्हणून कारावास भोगल्याबाबत सादर केलेल्या जेल प्रमाणपत्राची सत्यता पडताळणी करणे व सदर प्रस्तावाची विहीत नियमानुसार छाननी करून करून शासनास अहवाल सादर करणेबाबत शासन निर्णय सामान्य प्रशासन विभाग, दि. २०.०४.२०१७ अन्वये गठित करण्यात आलेल्या विभागीय चौकशी समितीला सूचित करण्यात आले होते.
तद्नुषंगाने मा. विभागीय आयुक्त, छत्रपती संभाजी नगर तथा समिती अध्यक्ष एक पथक तयार करून कलबुर्गी कारागृहातील उपलब्ध अभिलेखांवरून अर्जदाराने सादर केलेल्या जेल प्रमाणपत्राची पडताळणी करणेबाबत निर्देशित केले होते. त्यानुसार जिल्हाधिकारी, लातूर यांनी नियुक्त केलेल्या पथकाने दि. २६.०७.२०२१ रोजी मध्यवर्ती कारागृह, कलबुर्गी ( गुलबर्गा), कर्नाटक येथील अभिलेखांची तपासणी करून सदर प्रकरणाबाबत अहवाल सादर केला आहे.
तसेच मुख्य अधीक्षक, मध्यवर्ती कारागृह, गुलबर्गा यांनी त्यांच्या दि. २६.०७.२०२१ च्या प्रमाणपत्रान्वये सदर कारागृहातील राजकीय कैदी रजिस्टर मधे श्री. विठ्ठल रामचंद्र यांच्या नावाची नोंद असल्याचे प्रमाणित केलेले आहे.
तद्नुषंगाने विभागीय आयुक्त, छत्रपती संभाजी नगर यांच्या अध्यक्षतेखालील विभागीय स्तरावरील चौकशी समितीची दि. १०.०८.२०२१ रोजी बैठक झाली. सदर बैठकीचे इतिवृत्त विभागीय आयुक्त, छत्रपती संभाजी नगर यांच्या दि. ०७.०९.२०२१ च्या पत्रासह प्राप्त झाले आहे. त्याअन्वये, श्री.
# Page 2
शासन निर्णय क्रमांकः राशापे-१४२३/प्र.क्र.११४/स्वासैक-२ विठ्ठलराव रामचंद्र व्होरे यांचे नाव मध्यवर्ती कारागृह, कलबुर्गी (गुलबर्गा), येथील राजकीय कैदी रजिस्टरमध्ये आढळून आले आहे. यास्तव त्यांना राज्य शासनाचे स्वातंत्र्य सैनिक विषयक लाभ देण्याची शिफारस सदर विभागीय स्तरावरील चौकशी समितीने केली आहे.
मध्यवर्ती कारागृह, कलबुर्गी (गुलबर्गा), येथील राजकीय कैदी रजिस्टरमध्ये श्री. विठ्ठलराव रामचंद्र व्होरे यांचे नाव आढळून आले आहे. त्यामुळे शासन निर्णय दि.०४.०७.१९९५ मधील मूळ निकषाची पूर्तता होत असल्यामुळे श्री. विठ्ठलराव रामचंद्र व्होरे यांना राज्य शासनाचे स्वातंत्र्य सैनिक निवृत्तीवेतन अनुज्ञेय ठरते. यास्तव त्यांना राज्य शासनाचे स्वातंत्र्य सैनिक निवृत्तीवेतन मंजूर करण्याची बाब शासनाच्या विचाराधीन होती. तद्नुषंगाने शासनाने खालील प्रमाणे निर्णय घेतला आहे.
शासन निर्णय :
विभागीय स्तरावरील चौकशी समितीची दि. १०.०८.२०२१ रोजी विभागीय आयुक्त, छत्रपती संभाजी नगर तथा समिती अध्यक्ष यांच्या अध्यक्षतेखाली बैठक झाली. सदर बैठकीच्या इतिवृत्तानुसार श्री. विठ्ठलराव रामचंद्र व्होरे यांना राज्य शासनाचे स्वातंत्र्य सैनिक विषयक लाभ देण्याची शिफारस सदर समितीने शासनाकडे केली आहे.
२. तद्नुषंगाने, श्री. विठ्ठलराव रामचंद्र व्होरे, रा. अंबुलगा, ता.निलंगा, जि.लातूर यांना, शासन निर्णय दि. ३०.०७.२०१६ मधील तरतूदींच्या अधीन राहून या शासन निर्णयाच्या दिनांकापासून राज्य शासनाचे स्वातंत्र्य सैनिक निवृत्तीवेतन मंजूर करण्यात येत आहे.
३. या प्रित्यर्थचा खर्च मागणी क्र. ए-५, प्रधान लेखाशीर्ष - २२३५, सामाजिक सुरक्षा व कल्याण (६०) इतर सामाजिक सुरक्षा व कल्याण कार्यक्रम (१०२) सामाजिक सुरक्षा योजनेखाली निवृत्तिवेतन (००) (०१) स्वातंत्र्य सैनिक व त्यांच्यावर अवलंबून असलेल्या व्यक्ती इत्यादींना निवृत्तिवेतन, दत्तमत (२२३५००१५ ) या अर्थसंकल्पीय लेखाशीर्षाखाली खर्ची टाकण्यात यावा.
४. वरील आदेशानुसार तात्काळ कार्यवाही करुन जिल्हाधिकारी, लातूर यांनी शासनास अहवाल सादर करावा.
# Page 3