# Page 1
राज्य माहिती आयोग, नागपूर खंडपीठ या कार्यालयात प्रतिनियुक्तीने कार्यरत असलेल्या श्रीमती शि. ज्ञा. दडमल, सहायक कक्ष अधिकारी यांच्या प्रतिनियुक्तीस मुदतवाढ देण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांकः प्रतिनि २५२१/प्र.क्र.१४७/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १२ ऑक्टोबर, २०२३.
वाचा १) या विभागाचा शासन आदेश क्रमांक एएससी २५२१/प्र.क्र.१४७/१४-अ, दि. ०१.१०.२०२१.
२) उप सचिव, राज्य माहिती आयोग, खंडपीठ नागपूर यांचे पत्र क्र. प्रतिनि-२०२१/प्र.क्र.
३९/आस्था/४८५१, दि. १७.०८.२०२३.
शासन आदेश
संदर्भाधिन क्र. १ येथील दिनांक ०१.१०.२०२१ च्या आदेशान्वये श्रीमती शि.ज्ञा.दडमल, सहायक कक्ष अधिकारी, सार्वजनिक आरोग्य विभाग, मंत्रालय यांच्या सेवा २ (दोन) वर्षाच्या कालावधीसाठी प्रतिनियुक्तीने राज्य माहिती आयोग, नागपूर खंडपीठ या कार्यालयात उपलब्ध करुन देण्यात आल्या होत्या. त्यानुसार श्रीमती दडमल ह्या दिनांक ११-१०-२०२१ पासून राज्य माहिती आयोग, नागपूर कार्यालयात प्रतिनियुक्तीने कार्यरत आहेत. श्रीमती दडमल यांचा ०२ वर्षाचा प्रतिनियुक्तीचा कालावधी दिनांक १०-१०-२०२३ रोजी संपुष्टात आलेला आहे.
२. संदर्भाधिन क्र. २ येथील दि. १७-०८-२०२३ रोजीच्या पत्रान्वये उप सचिव, राज्य माहिती आयोग, खंडपीठ नागपूर यांनी श्रीमती दडमल यांच्या प्रतिनियुक्तीस मुदतवाढ देण्याची विनंती केली आहे.
३. सामान्य प्रशासन विभाग, शासन निर्णय क्रमांक : एसआरव्ही २०११/प्र.क्र.१३७/का.१२, दिनांक १७.१२.२०१६ अन्वये प्रतिनियुक्तीचे धोरण निश्चित करण्यात आले असून, सामान्य प्रशासन विभाग, शासन निर्णय क्रमांक : एसआरव्ही २०१६/प्र.क्र.५१०/का.१२, दिनांक १६.०२.२०१८ च्या शासन निर्णयान्वये प्रतिनियुक्तीने नियुक्तीसाठी अटी व शर्ती आणि नियुक्तीची कार्यपध्दती याबाबतच्या धोरणामध्ये सुधारणा करण्यात आली आहे. त्यानुसार दि.१७-१२-२०१६ च्या शासन निर्णयातील परि.५ मध्ये पुढीलप्रमाणे सुधारणा करण्यात आली आहे:
“परि.क्र. ५(अ) (३) :- प्रतिनियुक्ती प्रथमत: ३ वर्षासाठी देण्यात यावी व संबंधित अधिकाऱ्याची इच्छुकता व संवर्ग नियंत्रण विभागाचे सहमतीने हा कालावधी चौथ्या वर्षाकरिता वाढविण्यात यावा. परंतु चार वर्षांचा प्रतिनियुक्तीचा कालावधी पूर्ण झाल्यानंतर आणखी एक वर्षासाठी म्हणजेच ५ व्या वर्षासाठी मुदतवाढ द्यावयाची झाल्यास मा. मुख्यमंत्री यांची विनिर्दिष्टपणे मान्यता घेण्यात यावी. ५ वर्षाचा कालावधी संपल्यानंतर कोणत्याही परिस्थितीत मुदतवाढ अनुज्ञेय राहणार नाही.”
# Page 2
शासन आदेश क्रमांकः प्रतिनि २५२१/प्र.क्र.१४७/१४-अ
४. वर परिच्छेद ३ मधील शासन निर्णयातील तरतुदीनुसार श्रीमती शि. ज्ञा.दडमल, सहायक कक्ष अधिकारी यांच्या प्रतिनियुक्तीस दि. ११-१०-२०२३ पासुन पुढे ०२ (दोन) वर्षासाठी म्हणजेच दि. ११-१० २०२३ ते दि. १०-१०-२०२५ पर्यंत मुदतवाढ देण्यात येत आहे.
५. प्रतिनियुक्ती संदर्भातील सर्व अटी व शर्ती संदर्भाधीन क्र. १ च्या शासन आदेशात नमूद केल्याप्रमाणे असतील.
६. श्रीमती शि.ज्ञा.दडमल, सहायक कक्ष अधिकारी यांच्या इतर सर्व प्रशासकीय बाबी सार्वजनिक आरोग्य विभाग आणि सामान्य प्रशासन विभाग/कार्यासन ६ यांचेमार्फत हाताळण्यात येतील.