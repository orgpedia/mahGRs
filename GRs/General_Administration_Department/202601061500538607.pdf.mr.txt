# Page 1
अग्निवीरांना शासनाच्या विविध विभागाच्या
अधिनस्त शासकीय/ निमशासकीय
कार्यालयांमध्ये समाविष्ट्ट करून घेण्याच्या
अनुषंगाने शासन स्तरावर अभ्यासगट गठित
करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक :- संकीर्ण २०२५/प्र.क्र.३३४/मासैक
हुतात्मा राजगुरु चौक, मादाम कामा रोड,
मंत्रालय,मुंबई-३०० ०३२
दिनांक: ०६ जानेवारी, २०२६
प्रस्तावना :-
अग्निवीर योजना (Agnipath Scheme) ही भारतीय सशस्त्र दलांमध्ये (Indian
Armed Forces) जवानांच्या भरतीसाठीची योजना आहे. या योजनेअंतर्गत तरुण-
तरुणींना चार वर्षाच्या कालावधीसाठी सशस्त्र दलात सामील होण्याची संधी मिळते.
भारतीय सैन्यात “अग्निवीर” या नवीन भरती योजनेतील २८३९ अग्निवारांच्या पहिल्या
तुकडीला पुढील वर्षी ऑक्टोबर-नोव्हेंबर, २०२६ मध्ये चार वषे पूर्ण होत आहेत. त्यानंतर
सदर योजनेनुसार अग्निवीरांमधील २५% अग्निवीरांची सेवा पुढे नियमित होईल. मात्र
उर्वरीत ७५% अग्निवीरांचा पोलीस, वनविभाग, अग्निशमन दल, राज्य राखीव पोलीस
दल यासारख्या शासकीय सेवांमध्ये समावेश करून घेतल्यास त्यांच्या कौशल्य व
प्रशिक्षणाचा शासनास उपयोग होऊन, उच्च दर्जाचे प्रशिक्षण पुर्ण झालेले
अधिकारी/कर्मचारी शासनास प्राप्त होतील. तसेच अग्निवीर जवानांना
स्वयंरोजगाराच्या संधी मिळवून दिल्यास त्यांना आर्थिक स्थैर्य प्राप्त होण्यास मदत
होईल. या बाबी विचारात घेऊन, अग्निवीर जवानांना शासकीय/निमशासकीय सेवेमध्ये
संधी देणे, खाजगी क्षेत्रातील नोकऱ्यांमध्ये संधी देणे तसेच स्वयंरोजगाराच्या संधी
उपलब्ध करुन देण्याच्या अनुषंगाने तथा त्यांच्या आर्थिक सक्षमतेकरिता तथा
सहाय्याच्या दृष्ट्टीने विविध उपाययोजना करण्यासंदर्भात अभ्यासगट स्थापन करण्याची
बाब शासनाच्या विचाराधीन होती.
शासन निर्णय -
सैन्यदलामधून अग्निवीर म्हणून सेवासमाप्तीनंतर त्यांना रोजगार व
स्वयंरोजगार उपलब्ध करण्यासंदर्भात उपाययोजना सुचविण्याकरिता पुढीलप्रमाणे
अभ्यासगट स्थापन करण्यात येत आहे.
# Page 2
शासन निर्णय क्रमांकः संकीर्ण २०२५/प्र.क्र.३३४/मासैक
-------------------------------------------------------------------------------------
| क्र. | अ.नाव/पदनाम | समितीतील पद |
| १. | कर्नल दिपक ठोंगे (निवृत्त), संचालक, सैनिक कल्याण विभाग, पुणे | अध्यक्ष |
| २. | स्क्वॉड्रन लिडर विद्यासागर कोरडे (निवृत्त), जिल्हा सैनिक कल्याण अधिकारी | सदस्य |
| ३. | मेजर सईदा फिरासत (निवृत्त), जिल्हा सैनिक कल्याण अधिकारी, छत्रपती संभाजीनगर | सदस्य |
| ४ | ले.जनरल आर.आर.निंभोरकर (निवृत्त) | सदस्य |
| ५. | एअर मार्शल नितीन शंकर वैद्य, (निवृत्त) | सदस्य |
| ६. | रिअर ॲडमिरल आशिष कुलकर्णी (निवृत्त) | सदस्य |
| ७. | ले. कमांडर ओंकार कापले (निवृत्त), उप संचालक, सैनिक कल्याण विभाग, पुणे | सदस्य सचिव |
-------------------------------------------------------------------------------------
२. कार्यकक्षा
१) शासकीय /निमशासकीय सेवेत विविध माध्यमातून नोकरीच्या संधी उपलब्ध
करण्याबाबत उपाययोजना सूचविणे.
२) खाजगी क्षेत्रातील सेवेत नोकरी मिळण्यासंदर्भात उपाययोजना सूचविणे.
३) स्वयंरोजगाराच्या संधी उपलब्ध होण्याकरीता प्रशिक्षण, अर्थसहाय्य इत्यादी
बाबत उपाययोजना सूचविणे.
३. अभ्यासगटाने वरील कार्यकक्षेच्या अनुषंगाने सवोतोपरी अभ्यास करून शिफारशीसह
अहवाल तीन महिन्यात शासनास सादर करावा.
४. सदर शासन निर्णय, महाराष्ट्र शासनाच्या www.maharashtra.gov.in या
# Page 3