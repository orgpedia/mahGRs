# Page 1
G-२० परिषदेच्या बैठकांच्या प्रसिध्दी, प्रचार, जाहिरात (Branding) व सांस्कृतिक
कार्यक्रमाकरीता समन्वय अधिकारी यांच्या नियुक्ती बाबत.
महाराष्ट्र शासन
सामान्य प्रशासन विभाग
शासन निर्णय क्रमांक:- टीआरएस-२०२२/प्र.क्र.११३/का.३०
तिसरा मजला, मुख्य इमारत,
मंत्रालय, मुंबई- ४०० ०३२.
दिनांक :- १३ सप्टेंबर, २०२२.
संदर्भ:- समन्वय अधिकारी (प्रसिध्दी), केंद्रीय परराष्ट्र व्यवहार मंत्रालय, नवी दिल्ली यांचा ई-मेल संदेश, दि. ३० ऑगस्ट, २०२२.
प्रस्तावना : संदर्भाधीन समन्वय अधिकारी (प्रसिध्दी), केंद्रीय परराष्ट्र व्यवहार मंत्रालय, नवी दिल्ली यांचा ई-मेल संदेश, दि. ३० ऑगस्ट, २०२२ नुसार G-२० परिषदेच्या बैठकांबाबत प्रसिध्दी, प्रचार, जाहिरात (Branding) व सांस्कृतिक कार्यक्रमकरीता समन्वय अधिकारी यांच्या नियुक्ती करण्याबाबतची बाब विचाराधीन आहे.
शासन निर्णय : भारत, इटली व इंडोनेशिया हे तीन देश एकत्रितरित्या दिनांक ०१ डिसेंबर, २०२२ ते पुढे एक वर्ष या कालावधीमध्ये G - २० परिषदेचे आयोजन करण्यात येणार आहे. सदर परिषदेचा भाग म्हणून देशभरातील अनेक राज्यामधील वेगवेगळ्या शहरांमध्ये विविध विषयांवर बैठकांचे आयोजन करण्यात येणार आहेत.
त्यानुषंगाने महाराष्ट्र राज्यातील महत्वाच्या शहरांमध्ये G-२० परिषदेच्या बैठकांचे आयोजन दिनांक ०१ डिसेंबर, २०२२ ते ते पुढे एक वर्ष या कालावधीमध्ये आयोजन करण्यात येणार आहे.
२. केंद्रीय परराष्ट्र व्यवहार मंत्रालय, नवी दिल्ली यांनी महाराष्ट्र राज्यामध्ये आयोजित करण्यात येणा-या G - २० परिषदेच्या बैठकांच्या प्रसिध्दी, प्रचार व जाहिरात (Branding) करीता खालील मुद्यांवर राज्याकडून समन्वयाची मागणी केली आहे.
१. G-२० केंद्रीय सचिवालयाने मान्यता दिलेली प्रसिध्दी माध्यमे (ब्रँडिंग एजन्सीने) भारतातील प्रमुख शहरांमध्ये आयोजित करण्यात येणाऱ्या G-२० परिषदेच्या बैठकांच्या प्रसिध्दीबाबत संपूर्ण कालावधीत कार्यरत राहील.
२. राज्य शासनाने G-२० परिषदेच्या बैठकांचे आयोजनाबाबत प्रसिध्दी, प्रचार व जाहिरातीकरीता संबंधित कार्यालयांशी समन्वय साधून सोयीसुविधा उपलब्ध करुन दयाव्यात. उदाहरणार्थ- बस स्थानके, संबंधित शहरातील प्रमुख इमारती, सरकारी कार्यालये, ऐतिहासिक/सांस्कृतिक वास्तु येथे G२० परिषदेचे प्रतिक (लोगो)/थीम प्रदर्शित करणे.
३. राज्य शासनाने G-२० परिषदेच्या लोगो आणि थीमच्या व्यापक प्रचारासाठी ऑडिओ आणि व्हिज्युअल प्रसिध्दी माध्यमांचा वापर करुन प्रादेशिक भाषेमध्ये व्यापक प्रचार करावा. त्याकरीता राज्य शासनाच्या माहिती व जनसंपर्क कार्यालय यांच्या माध्यमातून प्रचार व प्रसिध्दीसाठी प्राधान्य देण्यात यावे.
# Page 2
शासन निर्णय क्रमांक: टीआरएस-२०२२/प्र.क्र.११३/का.३०
४. राज्याच्या संस्कृती, पर्यटन आणि आर्थिक विकास याबाबतच्या AV क्लिप आणि स्निपेट्स प्राधान्याने G - २० सचिवालयास उपलब्ध करुन देण्यात याव्यात. राज्यातील विविध शहरांसाठी बनवलेल्या अंतिम एव्ही क्लिपची पडताळणी आणि अंतिम रूप देण्याकरीता राज्य शासनाने G-२० सचिवालयास सहकार्य करावे.
५. G२० संदर्भात मुलांमध्ये आणि युवापीढीत जागरुकता निर्माण करण्यासाठी शाळा आणि महाविद्यालयीन कार्यक्रमांचे आयोजन करण्यात यावे.
६. राज्य शासनाने सार्वजनिक कार्यक्रम, उत्सव तसेच प्रसिध्दी माध्यमे शासनाच्या संकेतस्थळावरुन G-२० चे प्रतिक (लोगो)/थीमबाबत विस्तृतरित्या माहिती प्रसारित करावी.
७. G-२० परिषदेच्या बैठकांच्या ठिकाणी व विकास आयुक्त (हस्तकला), वस्त्रोद्योग, मंत्रालय, नवी दिल्ली, भारत सरकार यांच्याशी समन्वय साधून स्थानिक हस्तकला व वस्त्रे यांचे प्रदर्शन आयोजित करावे.
८. राज्य शासनाने सांस्कृतिक कार्यक्रम आयोजन करुन G-२० मधील सदस्य देशांना समाविष्ट करावे.
उदा. G-२० थीमवर आधारित हस्तकला मेळावे, नृत्य आणि संगीत महोत्सव इत्यादीचे आयोजन करावे.
३. उपरोक्त मुद्यांच्या अनुषंगाने G-२० परिषदेच्या व्यापक प्रचार, प्रसिध्दी व जाहिराती संदर्भात केंद्र शासनाच्या सहमतीने कामकाज पार पाडण्याकरीता राज्य शासनाकडून महासंचालक, माहिती व जनसंपर्क संचालनालय यांची समन्वय अधिकारी म्हणून नियुक्ती करण्यात येत आहे. तसेच सांस्कृतिक कार्यक्रम, उत्सव यांच्या माध्यमातून G-२० परिषदेच्या व्यापक प्रचार व प्रसिध्दी याकरिता सचिव, सांस्कृतिक कार्य विभाग यांची समन्वय अधिकारी म्हणून नियुक्ती करण्यात येत आहे
# Page 3