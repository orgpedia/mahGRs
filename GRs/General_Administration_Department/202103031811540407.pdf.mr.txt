# Page 1
शासनाच्या विविध जनकल्याणकारी योजनांची माहिती व प्रसिद्धी करण्याकरीता ओसीपी डिस्प्ले बोर्ड (युव्ही प्रिंटिगसह) या माध्यमाव्दारे काम करण्यासाठी संस्था व दर निश्चित करणे.
महाराष्ट्र शासन
सामान्य प्रशासन विभाग
शासन निर्णय क्रमांकः मावज-२०२०/प्र.क्र.११४(४)/३४
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक: ०३ मार्च, २०२१
वाचा : १. शासन निर्णय क्रमांकः मावज-२०२० /प्र.क्र.११४(४)/३४ दि.०२.०३.२०२१ २. माहिती जनसंपर्क महासंचालनालयाचे क्र. प्रदर्शने/२०२०/६ बाबी /दर व संस्था/का-६ दि.१७.०३.२०२० व दि.१०.१२.२०२० ची पत्रे
प्रस्तावना : माहिती व जनसंपर्क महासंचालनालयामार्फत शासनाच्या विविध जनकल्याणकारी योजनांची माहिती व प्रसिद्धी करण्याकरीता विविध माध्यमांचा वापर करण्यात येतो. उदा. १) कॉर्पोरेट पुलअप स्टॅण्डीज् २) सन बोर्डवर विनायल प्रिंटींग,माऊंटींग ३) डिजिटल वॉल पेंटींग ४) असीपी डिस्प्ले बोर्ड (युव्ही प्रिटिंगसह) ५) एलडी फोमशिट बॅनर ६) स्टेज बॅकड्रॉप इत्यादी माध्यमांव्दारे शासनाच्या विविध जनकल्याणकारी योजनांची माहिती व प्रसिद्धी करण्यासाठी माहिती व जनसंपर्क महासंचालनालयाने त्यांच्या स्तरावर निविदा मागवून जाहिरात देणे तसेच निवडलेल्या संस्था व त्यांच्या दरास शासन मान्यता देणे. ही बाब शासनाच्या विचाराधीन होती. या संदर्भात समक्रमांकाचा दिनांक २ मार्च,२०२१ रोजी शासन निर्णय निर्गमित करण्यात आलेला होता सदर शासन निर्णय अधिक्रमित करुन पुढीलप्रमाणे निर्देश देण्यात येत आहेत.
शासन निर्णयः शासनाच्या विविध कल्याणकारी योजनांची ओसीपी डिस्प्ले बोर्ड (युव्ही प्रिंटिगसह) या माध्यमाव्दारे माहिती व प्रसिद्धी करण्याकरीता विविध माध्यमाव्दारे काम करण्यासाठी ॲडवे डिझाईन, कोल्हापूर या संस्थेस व त्यांच्या दरास खालील अटी शर्तीच्या अधिनतेने शासन मान्यता देण्यात येत आहे.
१. शासनाच्या जनकल्याणकारी योजनांची माहिती व प्रसिद्धीकरीता निविदा प्रक्रिया सर्व समावेशक व निकोप होण्याकरीता यापूढे निविदा प्रक्रिया पूर्वनियोजितपणे दरवर्षी विहित कालमर्यादेत पूर्ण करण्यात यावी जेणेकरून शासकीय खर्चामध्येही बचत करता येईल.
२. उक्त निविदेमध्ये संस्थेने जून/जुलै, २०१९ मध्ये दिलेले दर आजमितीस देखिल निम्नतम आहेत अशी महासंचालनालयाची धारणा आहे.
३. विषयाधीन निविदा प्रक्रिया, निविदा प्रक्रियेबाबत केंद्र शासनाच्या सर्वसाधारण सी.व्ही.सी. मार्गदर्शक सूचनानुसार महासंचालनालयाने पार पाडली आहे.
४. शासनाच्या विविध जनकल्याणकारी योजनांची अंमलबजावणी परिमाणकारकरित्या होते किंवा कसे याकरीता प्रसिद्धीच्या अंमलबजावणीनंतर त्याबाबतचे फलीत याबाबत शासनास दरमहा अवगत करण्यात यावे.
# Page 2
शासन निर्णय क्रमांक: मावज - २०२० /प्र.क्र.११४(४)/३४
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अॅडवे डिझाईन, कोल्हापूर |
| अ.क्र. | विभागीय माहिती कार्यालय क्षेत्रे | ओसीपी डिस्प्ले बोर्ड (युव्ही प्रिटिंगसह) प्रति चौ.मीटर एकूण दर साईज - ॲट अॅक्चुअल/युव्ही रेझिस्टंट/ईजी टु युज, ब्लॅन्डेबल अॅण्ड फोलडेबल/रियुझेबल/पॅनल थिकनेस ३ mm/अॅल्युमिनिअम कॉईल थिकनेस ०.२० mm/देअर शुल्ड बी एलईडी युव्ही क्युरिंग ऑन वन साईड ऑफ द ओसीपी शिट/ युव्ही ईन्क विथ एलईडी युव्ही फिल्म फॉर प्रिंटिंग |
| १. | मुंबई शहर व मुंबई उपनगर | २०३४/ |
| २. | कोकण विभाग (मुंबई महानगर वगळता) | २०३४/ |
| ३. | कोल्हापूर | २०३४/ |
| ४. | पुणे | २०३४/ |
| ५. | नाशिक | २२६०/ |
| ६. | औरंगाबाद | २०९९/ |
| ७. | लातूर | २२६०/ |
| ८. | अमरावती | २१३१/ |
| ९. | नागपूर | २२६०/ |
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
२. इतर अटी व शर्ती पुढीलप्रमाणे राहतील.
१) उपरोक्त नमुद केलेले दर हे जीएसटी कर व्यतिरिक्त असून शासन नियमानुसार जीएसटी कर स्वतंत्रपणे आकारण्यात येईल.
२) उपरोक्त नमुद संस्था व त्यांच्या नावासमोरील दर या आदेशाच्या दिनांकापासून एक वर्षाच्या मर्यादेत लागू राहतील.
३) उपरोक्त संस्थेस कार्यारंभ आदेश देताना उक्त कामासाठी आवश्यक असलेली सर्व कागदपत्रे वैध स्वरुपात संबधित संस्थेकडे असतील याची खातरजमा करुनच कार्यारंभ आदेश देण्यात यावेत व त्याची प्रत विभागास पाठविण्यात यावी.
४) उपरोक्त संस्थेने निविदेमध्ये नमुद केल्यानुसार आवश्यक त्या दर्जाच्या माध्यमांचा वापर केला किंवा कसे याची तपासणी अमंलबजावणी यंत्रणा यांच्यामार्फत करण्यात येवून तसे प्रमाणित करण्यात यावे. याकरीता आवश्यकतेनुसार ठराविक Samples प्रयोगशाळेकडून तपासून घेण्यात यावेत.
५) निविदेमध्ये नमुद साहित्याचा दर्जा Delivery Challan मध्येही सविस्तर तपशिल असणे आवश्यक राहील.
६) उपरोक्त संस्थेस देण्यात आलेले काम संबधित संस्था अन्य संस्थेस पोटभाडयाने देणार नाही / Sublet करणार नाही.
७) सदर माध्यमाच्या जाहिरात कामाचे आदेश किमान १० दिवस आधी देण्यात यावेत जेणेकरुन संस्थेला नियोजन करणे व तसेच प्रसिद्धीची उद्दीष्टे साध्य करणे शक्य होईल.
पृष्ठ ३ पैकी २
# Page 3
शासन निर्णय क्रमांक: मावज - २०२० /प्र.क्र.११४(४)/३४
८) उक्त संस्थेस दिलेले प्रसिद्धीचे काम पूर्ण झाल्यानंतर कामाच्या देयकाबाबतची कार्यवाही १ महिन्यात व त्याच आर्थिक वर्षात पूर्ण करण्यात यावी.
९) राज्य शासनाच्या प्रसिद्धीचे काम व पुरवठा करण्यात आलेल्या साहित्याची परिमाणकारकता या बाबी तपासून याबाबतचा सर्वकष आढावा महासंचालनालयामार्फत घेण्यात यावा व त्याबाबत शासनास अवगत करावे.