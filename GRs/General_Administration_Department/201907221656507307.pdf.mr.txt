# Page 1
शासकीय परिवहन सेवा विभागाच्या आस्थापनेवर तुषार चितारी -१ पद व वीजतंत्री-१ अशी २ काल्पनिक पदे निर्माण करण्यास मान्यता देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : शापसे-३४१९/प्र.क्र.७०/३१,
मंत्रालय, मुंबई -४०० ०३२
दिनांक:- २२ जुलै, २०१९
वाचा :- १) शासन निर्णय, वित्त विभाग क्र. पदनि-२०१८ /
प्र.क्र.११३/आपुक, दिनांक ११.१२.२०१८
२) शासकीय परिवहन सेवा, वरळी कार्यालयाचे दि.२२.४.२०१९ चे पत्र
प्रस्तावना : शासकीय परिवहन सेवा कार्यालयातील वाहने ही अति-अति विख्यात मान्यवरांच्या वर्दीकरिता असल्याने ती नेहमी सुस्थितीत ठेवावी लागतात. त्यामुळे शासकीय परिवहन सेवा कार्यालयातील वाहनांच्या दुरुस्ती व देखभालीसाठी साठी कुशल विजतंत्री व तुषार चितारी या पदांवर कर्मचारी भरती करणे अत्यंत आवश्यक आहे.
शासकीय परिवहन सेवा, वरळी, मुंबई या कार्यालयातील विजतंत्री संवर्गात (गट-क), दोन पदे मंजूर असून दोन्ही पदे रिक्त आहेत. तसेच तुषार चितारी (गट-क) संवर्गात १ पद मंजूर असून सदर पदही रिक्त आहे ही बाब लक्षात घेऊन विजतंत्री (गट-क)-१ पद, तुषार चितारी (गट-क) १ पद अशी दोन पदे बाह्ययंत्रणेदावारे भरण्यासाठी काल्पनीक पदे निर्माण करण्याच्या प्रस्तावास मान्यता देण्याची बाब विचाराधीन आहे.
शासन निर्णय : वित्त विभाग, शासन निर्णय, दि.११.१२.२०१८ नुसार जुन्या आकृतीबंधानुसार सरळसेवेच्या मंजूर पदांपैकी रिक्त असलेल्या पदांच्या ७० % इतक्या मर्यादेत काल्पनिक पदे निर्माण करून ती बाह्य यंत्रणेद्वारे भरण्याचे अधिकार प्रशासकीय विभागांना प्रदान करण्यात आले आहेत. त्यानुसार शासकीय परिवहन सेवा, वरळी, मुंबई या कार्यालयातील विजतंत्री (गट-क)-१ पद, तुषार चितारी (गट-क) १ पद अशी दोन पदे बाह्ययंत्रणेदावारे भरण्यासाठी काल्पनीक पदे निर्माण करण्यास व सदर पदे विहित निविदा प्रक्रिया राबवून बाह्य यंत्रणेद्वारे भरण्यास याद्वारे शासन मान्यता देण्यात येत आहे २. सदर पदे एक वर्षाच्या कालावधीसाठी राहतील. सदर पदे बाह्ययंत्रणेमार्फत भरतांना शासन निर्णय, वित्त विभाग, दि.०२.०२.२०१३ व दि.०२.१२.२०१३ मधील तरतुदींचे पालन करून तसेच वित्तीय अधिकार नियम पुस्तिका, १९७८ मधील उपविभाग-चार, अ.क्र. ११ अंतर्गत विहित केलेल्या अटींचे काटेकोरपणे पालन करण्याची दक्षता घ्यावी.
# Page 2
शासन निर्णय क्रमांकः शापसे-३४१९/प्र.क्र.७०/३१
३. तसेच रिक्त पदांवर नियमितरित्या कर्मचारी उपलब्ध होण्याची शक्यता लक्षात घेऊन अशी सेवा एक महिन्याची नोटीस देऊन समाप्त करण्यात येतील अशी तरतूद तसेच करार करतांना कंपनी / संस्थेमार्फत काम करणाऱ्या कर्मचारी यांचे कोणतेही उत्तरदायित्व शासनावर राहणार नाही अशी अट करारनान्यामध्ये नमूद करण्यात यावी.
४. प्रस्तुत शासन निर्णय वित्त विभाग क्र. पदनि-२०१८/ प्र.क्र.११३/आपुक, दिनांक ११.१२.२०१८ मध्ये प्रशासकीय विभागांना प्रदान करण्यात आलेल्या अधिकारास अनुसरुन तसेच वित्त विभागाच्या अनौपचारिक संदर्भ क्र.२५९/आपुक, दि.१०.०६.२०१९ नुसार निर्गमित करण्यात येत आहे.