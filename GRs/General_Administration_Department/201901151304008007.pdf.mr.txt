# Page 1
मंत्रालय उपाहारगृहातील उधार पतविक्री देयकांच्या भरणा केलेल्या रकमांचा तपशील कळविणेबाबत...
महाराष्ट्र शासन
सामान्य प्रशासन विभाग (उपाहारगृहे)
शासन परिपत्रक क्रमांक: संकीर्ण-२०१८/प्र.क्र.३८४/मंउका,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १५ जानेवारी, २०१९
-: प रिपत्रक :
मंत्रालय उपाहारगृहामार्फत मा. मुख्यमंत्री कार्यालय, मा. मंत्री, मा. राज्यमंत्री यांची कार्यालये, मा. मुख्य सचिव, सचिव स्तरावरील अधिकारी तसेच सर्व मंत्रालयीन प्रशासकीय विभागातील सह सचिव दर्जावरील अधिकारी यांना तसेच विधान भवन उपाहारगृहामार्फत विधानमंडळ सचिवालयातील सभापती, अध्यक्ष, उपसभापती, उपाध्यक्ष विरोधी पक्ष नेता तसेच समित्यांचे अध्यक्ष व विधानमंडळ सचिवालयातील सह सचिव स्तरावरील अधिकारी यांना उधार पतविक्रीद्वारे खान-पान सेवा पुरविण्यात येत असते.
२. सदर पतविक्रीच्या रकमा काहीवेळा संबंधीत विभागाकडून/कार्यालयांकडून NEFT/ECS द्वारे मंत्रालय उपाहारगृहे कार्यालयाच्या आहरण व संवितरण अधिकारी यांच्या खात्यात परस्पर जमा केल्या जातात असे दिसून येते. बँकेच्या मासिक विवरणपत्राचे व उपाहारगृहाच्या रोखवहीची पडताळणी केली असता कोणत्या विभागाकडून किती रकमा बँक खात्यात जमा केल्या गेल्या आहेत याचा ताळमेळ घालणे शक्य होत नाही व त्यामुळे बँक खात्याचे विवरणपत्र व रोख नोंदवही यामधील लेख्यात तफावत येते. यासंदर्भात महालेखापाल कार्यालयाने लेखा पडताळणीच्या वेळी तीव्र आक्षेप नोंदविलेले आहेत.
३. उपरोक्त वस्तूस्थिती विचारात घेता, मंत्रालयीन सर्व विभागातील कार्यालये व विधानमंडळ सचिवालयास असे सुचित करण्यात येते की, उधार पतविक्रीद्वारे पुरवठा केलेल्या खाद्यपदार्थांच्या देयकांच्या रकमा NEFT/ECS द्वारे उपाहारगृहे कार्यालयाच्या आहरण व संवितरण अधिकारी यांच्या खाती जमा केल्यानंतर भरलेल्या रकमांच्या विवरणपत्रासह उपाहारगृह कार्यालयास कळविण्यात यावे, जेणे करुन विभागाने अदा केलेल्या रकमांची उपाहारगृह कार्यालयातील नोंदवहीत नोंद घेणे सुलभ होईल.
४. उधार पतविक्री देयकाच्या रकमा भरल्याबाबतचा तपशील उपाहारगृह कार्यालयास न कळविल्यामुळे त्या रकमा संबंधीत विभागाकडे थकित राहिल्याचे दिसून येत असल्याने उपाहारगृहामार्फत आपल्या विभागास पुरविण्यात येणाऱ्या खान-पान सेवेवर विपरित परिणाम होण्याची शक्यता नाकारता येत नाही. तरी उधार पतविक्रीद्वारे आपल्या विभागास पुरवठा करण्यात आलेल्या देयकांचा बँकेत NEFT/ECS द्वारे यापूर्वी भरणा केलेल्या रकमांचा तसेच यापुढे भरणा करण्यात येणाऱ्या रकमांचा तपशील मंत्रालय उपाहारगृह कार्यालयास कळविण्यात यावा.
# Page 2
शासन परिपत्रक क्रमांकः संकीर्ण-२०१८/प्र.क्र.३८४/मंउका,