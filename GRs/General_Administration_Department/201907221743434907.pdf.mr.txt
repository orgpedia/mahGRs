# Page 1
महाराष्ट्र लोकसेवा आयोगाच्या कार्यालयीन इमारतीच्या बांधकामासाठी हस्तांतरीत करण्यात येणा-या भूखंडाच्या हस्तांतरण शुल्क व इतर शुल्कांबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: मलोआ १११९/प्र.क्र.४९/का.०८
हुतात्मा राजगुरू चौक, मादाम कामा मार्ग,
मंत्रालय, विस्तार, मुंबई ४०० ०३२.
दिनांक : २२ जुलै, २०१९
वाचा : १. शासन निर्णय, सार्वजनिक बांधकाम विभाग क्रमांक : साबांज-२०१५/प्र.क्र.१५२/मिव्य-१, दिनांक ४ डिसेंबर, २०१८ २. व्यवस्थापक शहर व औद्योगिक विकास महामंडळ (महाराष्ट्र) मर्या. यांचे क्रCIDCO/M(TS-I)/२०१९/ ५७८०, दि.२२.०२.२०१९ चे पत्र ३. महाराष्ट्र लोकसेवा आयोगाचे क्र. सीबीडी-०११९/सीआर-०१/२०१९/पाच, दिनांक २७ फेब्रुवारी,२०१९ चे पत्र.
प्रस्तावना सिडको महामंडळाकडील सी.बी.डी. बेलापूर, नवी मुंबई येथील कोकण भवन शेजारील प्लॉट क्र.
७, सेक्टर १० येथील १०,००० चौ.मी भूखंड दि.२८.३.१९८४ च्या भाडेपट्टा करारनाम्यान्वये सार्वजनिक बांधकाम विभागाला वाटप करण्यात आला होता. सार्वजनिक बांधकाम विभागाला सिडकोने वाटप केलेला भूखंड मोकळा असल्याने हा भूखंड महाराष्ट्र लोकसेवा आयोगाच्या कार्यालयीन इमारतीच्या बांधकामासाठी उपलब्ध करुन देण्याच्या या विभागाच्या विनंतीनुसार संदर्भाधीन क्र १. च्या शासन निर्णयान्वये सी.बी.डी. बेलापूर, नवी मुंबई येथील कोकण भवन शेजारील प्लॉट क्र. ७, सेक्टर १० येथील १०,००० चौ.मी.च्या भूखंडापैकी २००० चौ.मी.जागा वगळता उर्वरित जागा महाराष्ट्र लोकसेवा आयोगाच्या कार्यालयाकरीता कायमस्वरुपी हस्तांतरीत करण्यात आली आहे.
त्यानंतर सिडको महामंडळामार्फत प्रत्यक्ष जागेची मोजणी करुन सिमांकनानंतर ४,७५७.४४ चौ.मी. इतका भूखंड (भूखंड क्र.१-A, सेक्टर-१०) आयोगाच्या वापरासाठी उपलब्ध होत असल्याने, सदर भूखंड लोकसेवा आयोगास हस्तांतरीत करण्यासाठी या भूखंडाचे हस्तांतरण शुल्क व इतर शुल्क आणि त्यावरील वस्तू व सेवा करासहीत एकूण रु. १,६८,९६,६७४/- इतक्या रकमेची मागणी सिडको महामंडळाने संदर्भाधीन क्र.२ च्या पत्रान्वये आयोगाकडे केली.
त्यानुसार महाराष्ट्र लोकसेवा आयोगाने संदर्भाधीन क्र.३ च्या पत्रान्वये सदर रकमेच्या खर्चास मान्यता देण्याचा प्रस्ताव सादर केला आहे. सबब ४,७५७.४४ चौ. मी भूखंडाचा ताबा महाराष्ट्र लोकसेवा आयोगाच्या कार्यालयास कायमस्वरुपी हस्तांतरीत करण्याच्या अनुषंगाने सिडको महामंडळास विविध शुल्कांची रक्कम अदा करण्याचा प्रस्ताव शासनाच्या विचाराधीन होता.
शासन निर्णय : सी.बी.डी. बेलापूर, नवी मुंबई येथील भूखंड क्र १ - A, सेक्टर-१० मधील ४,७५७.४४ चौ.मी. क्षेत्रफळाची जागा महाराष्ट्र लोकसेवा आयोगास हस्तांतरीत करण्यासाठी सिडकोस अदा करावयाच्या शुल्काबाबत या शासन निर्णयाद्वारे पुढीलप्रमाणे निर्णय घेण्यात आला आहे:
# Page 2
शासन निर्णय क्रमांकः मलोआ १११९/प्र.क्र.४९/का.०८
अ) सिडको महामंडळाकडून आकारण्यात येणारे सन १९८४ पासून सदर शासन निर्णयाच्या दिनांकापर्यंतचे सेवाशुल्क व त्यावरील (जीएसटी) करासहीत रक्कम सार्वजनिक बांधकाम विभागाने सिडकोला अदा करावी.
ब) सदर भूखंड महाराष्ट्र लोकसेवा आयोगास हस्तांतरण करण्यासाठी आयोगाने हस्तांतरण शुल्क व त्यावरील (जीएसटी) करासहीत रक्कम सिडकोला अदा करावी.
क) सन १९८४ पासून सार्वजनिक बांधकाम विभागाच्या ताब्यात असणा-या सदर भूखंडावरील सेवा शुल्क आजतागायत न भरल्यामुळे त्यावर आकारण्यात येणारा दंड तसेच सदर भूखंडावर विहीत कालावधीत बांधकाम न केल्याने आकारण्यात येणारी अतिरिक्त भाडेपट्टयाची रक्कम (भविष्यातील विलंबासह) क्षमापित करण्यास मान्यता देण्यात येत आहे.
२. सदर शासन निर्णय, नगर विकास विभागाच्या अनौपचारिक संदर्भ क्रमांक सिआयडी-३३१९/अनौ.सं.क्र.९/ नवि/१०, दिनांक २६.६.२०१९ अन्वये प्राप्त मान्यतेनुसार निर्गमित करण्यात येत आहे.