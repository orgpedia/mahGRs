# Page 1
दक्षता जनजागृती सप्ताह (Vigilance Awareness Week) साजरा करण्याबाबत.
दि. २८ ऑक्टोबर, २०१९ ते दिनांक २ नोव्हेंबर, २०१९
महाराष्ट्र शासन
सामान्य प्रशासन विभाग
शासन परिपत्रक क्रमांक: दजस २०१९/प्र.क्र.५३/११-अ
मंत्रालय, मुंबई -४०००३२
दिनांक - २२ ऑक्टोबर, २०१९
पहा :- शासन निर्णय, सामान्य प्रशासन विभाग, क्रमांक: संकीर्ण-२००१/११२८/ प्र.क्र.४३/०१/११-अ दिनांक : २२ ऑक्टोबर, २००१
शासन परिपत्रक
राज्यात दरवर्षी दक्षता जनजागृती सप्ताह (Vigilance Awareness Week) आयोजित करण्याचा निर्णय संदर्भाधीन दिनांक २२ ऑक्टोबर, २००१ च्या शासन आदेशान्वये घेण्यात आला आहे.
या वर्षी दिनांक २८ ऑक्टोबर, २०१९ ते दिनांक २ नोव्हेंबर, २०१९ या कालावधीत दक्षता जनजागृती सप्ताहाचे आयोजन “Integrity - A way of life (ईमानदारी - एक जीवनशैली) ही संकल्पना घेऊन केले जाणार असल्याचे केंद्रीय दक्षता आयोग, नवी दिल्ली यांनी दिनांक २ ऑगस्ट, २०१९ च्या परिपत्रकान्वये कळविले आहे. त्याची प्रत सोबत जोडली आहे.
या वर्षी राज्यात दिनांक २८ ऑक्टोबर, २०१९ ते दिनांक २ नोव्हेंबर, २०१९ या कालावधीत दक्षता जनजागृती सप्ताहाचे (Vigilance Awareness Week) आयोजन करण्यात यावे, असे कळविण्यात येत आहे.
सप्ताहाचे आयोजन करताना खाली नमूद केलेल्या सूचनांचा अवलंब करण्यात यावा.
अ) राज्य शासनाचे सर्व विभाग व त्यांच्या नियंत्रणाखालील सर्व विभाग प्रमुख कार्यालय प्रमुख, राज्य शासनाचे अंगीकृत उपक्रम, सहकारी संस्था, स्वायत्त संस्थांमार्फत सप्ताहाचे आयोजन करण्यात यावे.
ब) कार्यालयीन कामकाजाच्या दिवशी म्हणजेच दिनांक ३० ऑक्टोबर,२०१९ रोजी सकाळी ११.०० वाजता भ्रष्टाचार निर्मूलनाची शपथ घेऊन कार्यक्रमाचा प्रारंभ होईल. विभाग प्रमुख कार्यालय प्रमुख किंवा उपस्थितांपैकी जेष्ठतम अधिकारी सर्वांना शपथ देतील. (शपथेचा नमुना सोबत जोडला आहे.) क) शपथ घेतल्यानंतर मा. राज्यपाल यांनी या सप्ताहानिमित्त दिलेला संदेश उपस्थितांना वाचून दाखविण्यात येईल.
ड) या सप्ताहाच्या निमित्ताने मा. राज्यपाल यांचा संदेश राज्यातील जनतेसाठी प्रसृत करण्यात यावा.
इ) या सप्ताहाच्या निमित्ताने पुढील कार्यक्रमांचे आयोजन करण्यात यावे.
१. कार्यालयाच्या दर्शनी भागात व मोक्याच्या ठिकाणी भित्तीपत्रक, कापडी फलक लावणे.
२. कार्यालये/शाळा/महाविद्यालयांमध्ये भ्रष्टाचाराच्या दुष्परिणामांवर प्रकाश टाकण्यासाठी चर्चासत्रे / वादविवाद स्पर्धा/व्याख्याने/निबंधस्पर्धा/कार्यशाळा यांचे आयोजन करणे.
३. विशेष पुस्तिकांचे (Special Journal) प्रकाशन करणे ४. राज्यातील अशासकीय संघटना, स्वयंसेवी संस्था, सामान्य नागरिक यांना दक्षता जनजागृती मोहिमेत सहभागी होण्याचे आवाहन करणे.
५. केंद्रीय दक्षता आयोगाच्या http://www.cvc.nic.in या संकेतस्थळावर (Web-Site) उपलब्ध साहित्याचा जनतेमध्ये वितरणासाठी उपयोग करणे.
# Page 2
शासन परिपत्रक क्रमांकः दजस २०१९/प्र.क्र.५३/११-अ
या सप्ताहानिमित्त घ्यावयाच्या प्रतिज्ञा / शपथेचा नमुना तसेच मा. राज्यपाल यांच्या संदेशाची प्रत सोबत जोडण्यात येत आहेत.
या सप्ताहाच्या आयोजनासाठी स्वतंत्रपणे निधी उपलब्ध करुन देता येणार नसल्याने प्रत्येक कार्यालयाने त्यांच्याकडील उपलब्ध निधीतून खर्च करावयाचा आहे.
दक्षता जनजागृती सप्ताहाच्या आयोजनासंबंधीची जबाबदारी महासंचालक, लाचलुचपत प्रतिबंधक विभाग यांच्यावर सोपविण्यात येत आहे. त्यांनी याबाबतचा अहवाल शासनास सादर करावा.
सर्व मंत्रालयीन विभागांना विनंती करण्यात येते की, त्यांनी या सूचना त्यांच्या अधिपत्याखालील सर्व विभाग प्रमुख व कार्यालय प्रमुख यांच्या निदर्शनास आणाव्यात.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11