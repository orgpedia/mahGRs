# Page 1
समुपदेशनाद्वारे बदलीबाबतचे धोरण- प्राधान्यक्रमात पुर्ननियुक्त माजी सैनिकांचा समावेश करणेबाबत
महाराष्ट्र शासन
सामान्य प्रशासन विभाग
शासन निर्णय क्रमांक: एसआरव्ही -२०१७/प्र.क्र. ४१५/कार्या १२
मादाम कामा मार्ग, हुतात्मा राजगुरु चौक, मंत्रालय, मुंबई ४०० ०३२
तारीख: २१ नोव्हेंबर, २०२२
संदर्भ: सामान्य प्रशासन विभाग, शासन निर्णय क्रमांक एसआरव्ही -२०१७/ प्र.क्र.४१५/ कार्यासन १२. दि. ९ एप्रिल, २०१८.
प्रस्तावना- संदर्भाधीन दिनांक ९ एप्रिल २०१८ च्या शासन निर्णयान्वये समुपदेशनाद्वारे बदलीचे धोरण निश्चित करण्यात आले आहे. सदर शासन निर्णयासोबतच्या परिशिष्ट १ सोबतच्या विवरणपत्र - २ मध्ये समुपदेशनाने बदलीसाठी शासकीय कर्मचाऱ्यांचे प्राधान्य क्रम निश्चित करण्यात आले आहेत.
सैनिकांना केंद्रीय सैन्य दलातील सेवा करताना प्रदीर्घ काळ त्यांच्या कुटुंबीयांपासून दूर रहावे लागते. यास्तव त्यांची केंद्र शासनाच्या सैन्यदलातील सेवा संपल्यावर ज्यावेळी माजी
सैनिक कोटयातून राज्य शासकीय सेवेत नियुक्ती होते त्यावेळी बदली अधिनियमानुसार बदली करताना, समुपदेशनाने बदलीतील प्राधान्य क्रमात माजी सैनिकांचा समावेश करण्याची बाब शासनाच्या विचाराधीन होती.
शासन निर्णय : संदर्भाधीन दि. ९ एप्रिल, २०१८ च्या शासन निर्णयासोबतच्या परिशिष्ट १ सोबतच्या विवरणपत्र -२ मध्ये नमूद प्राधान्यक्रमांच्या यादीमध्ये अनुक्रमांक ६ नंतर खालील प्राधान्यक्रम नव्याने अंतर्भूत करण्यात येत आहे.
---------------------------------------------------------------------------------------------------------------------------------------------------------------------------------------------------------------------------------------------------
| प्राध्यान्य क्रमांक | प्राधान्यक्रमाचे वर्णन |
| ७ | शासकीय कर्मचारी पुनर्नियुक्त माजी सैनिक असल्यास व त्याबाबतचे सक्षम प्राधिकाऱ्याचे प्रमाणपत्र दि. ३० एप्रिल पूर्वी बदली प्राधिकाऱ्याकडे सादर केल्यास त्यांची प्रशासकीय सोयीनुसार व पद उपलब्धतेनुसार त्यांच्या सोयीच्या ठिकाणी बदली करण्यात यावी. |
---------------------------------------------------------------------------------------------------------------------------------------------------------------------------------------------------------------------------------------------------
त्यामुळे संदर्भाधीन शासन निर्णयातील परिशिष्ट १ सोबतच्या विवरणपत्र २ मधील प्राधान्य क्रमांक ७ हा प्राधान्य क्रमांक ८ असा होईल व सुधारीत प्राधान्यक्रम ८ मध्ये १ ते ६ ऐवजी १ ते ७ असा बदल होईल. सदर सुधारीत प्राधान्यक्रम विचारात घेऊन समुपदेशनाची कार्यवाही करण्यात यावी.
# Page 2
शासन निर्णय क्रमांकः एसआरव्ही -२०१७/प्र.क्र.४१५/कार्या १२
# Page 3