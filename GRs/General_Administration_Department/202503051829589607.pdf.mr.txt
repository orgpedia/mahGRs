# Page 1
मिडिया मॉनिटरिंग सेंटर विस्तारीत
स्वरुपात सुरु करण्यास तसेच त्याकरीता येणाऱ्या रु.१०.०० कोटी इतक्या वार्षिक
आवर्ती खर्चास मान्यता देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांकः मावज - २०२२/ प्र.क्र.२६६/मावज १
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : ५ मार्च, २०२५.
वाचा :- १.सामान्य प्रशासन विभाग, शासन निर्णय क्र.वानियो-२०११/प्र.क्र.२१९/का.३४,
दि.३०/०९/२०११
२.सामान्य प्रशासन विभाग, शासन निर्णय क्र.पुरक-२०१२/प्र.क्र.१५४/का.३४,
दि.१४/०३/२०१३
३.सामान्य प्रशासन विभाग, शासन ज्ञापन क्र. मावज-२०१६/प्र.क्र.३८४/३४,
दि.०५/०२/२०१६
४.माहिती व जनसंपर्क महासंचालनालयाचे पत्र क्र.नवमाध्यम शाखा/स.मा.नि.प्र./७७,
दि.२२/०८/२०२४.
प्रस्तावना:- सध्या विविध माध्यमांच्या संख्येत आणि प्रकारातही मोठ्या प्रमाणात वाढ झाली आहे. त्यानुसार
मुद्रित माध्यमे, दृकश्राव्य माध्यमे, समाज माध्यमे आणि डिजिटल मीडिया यासारख्या सर्वच माध्यमांतून
शासकीय योजना, धोरणे इ. बाबत बातम्यांना प्रसिद्धी देण्यात येते. अशा प्रकारच्या बातम्यांचे एकछत्री संनियंत्रण करुन तसेच त्यांचे त्वरीत विश्लेषण करुन त्या बातम्यांच्या अनुषंगाने वस्तुस्थितीदर्शक माहिती
त्वरीत उपलब्ध करुन देण्यासाठी विस्तारीत स्वरुपात मिडीया मॉनिटरिंग सेंटर सुरु करण्याची बाब
शासनाच्या विचाराधीन होती.
शासन निर्णय:-
माहिती व जनसंपर्क महासंचालनालयाच्या संदर्भीय क्र.४ येथील प्रस्तावास अनुसरुन मुद्रीत,
इलेक्रॉनिक,समाजमाध्यम, डिजीटल माध्यम या माध्यमांवरील बातम्यांचे शास्त्रीय पद्धतीने अवलोकन, विश्लेषण करुन अहवाल देणे, तसेच डॅशबोर्ड व मोबाईल अॅप्लीकेशनवर माहिती उपलब्ध करुन देण्यासाठी
मिडीया मॉनिटरिंग सेंटरची उभारणी करुन त्याचे संचलन करण्यासाठी एकत्रित सेवा देणाऱ्या संस्थेची
नियुक्ती करण्यासाठी येणाऱ्या एकूण रु.१०.०० कोटी इतक्या आवर्ती खर्चास खालीलप्रमाणे प्रशासकीय व
वित्तीय मान्यता देण्यात येत आहेः- (अ) मीडिया मॉनिटरींग सेंटर योजना माहिती व जनसंपर्क महासंचालनालयाच्या स्तरावर स्वतंत्रपणे
उपक्रम म्हणून राबविण्यात येईल.
(ब) या योजनेची व्यापकता वाढविण्याच्या दृष्ट्टीने मुद्रित, इलेक्रॉनिक माध्यमे याबरोबरच समाजमाध्यमे, डिजिटल माध्यमे, ऑनलाईन न्यूज वेबसाईटस, न्यूज अॅप्स यासारख्या
नवमाध्यमांमधून प्रसारित होणाऱ्या शासनाशी संबंधित सकारात्मक व नकारात्मक माहितीचे
अवलोकन करणे, नकारात्मक माहिती व दिशाभूल करणारा मजकूर प्रसारित होत असल्यास रिअल
टाईममध्ये निदर्शनास आणून देणे यासारख्या बाबी त्याही वेगवान पद्धतीने कार्यान्वित करण्यासाठी यंत्रणा तयार करणे.
# Page 2
शासन निर्णय क्रमांकः मावज - २०२२/ प्र.क्र.२६६/मावज १
(क) मीडिया मॉनिटरींग सेंटर योजना विस्तारीत स्वरुपात सुरु करण्यात येत आहे. पहिल्या टप्प्यात
मुद्रित, इलेक्रॉनिक माध्यमे याबरोबरच समाजमाध्यमे, डिजिटल माध्यमे, ऑनलाईन न्यूज
वेबसाईटस, न्यूज अॅप्स यासारखी नवमाध्यमे यांचा विचार करण्यात आला आहे. दुसऱ्या टप्प्यात
यापुढील काळात काही अधिक नवमाध्यमे आल्यास याचाही या योजनेमध्ये समावेश करण्यात येईल.
२.योजनेच्या अटी व शर्ती : बातम्या व माहितीचे संकलन आणि विश्लेषण करणाऱ्या व्यावसायिक सल्लागार
संस्थेकडून करुन घेण्यात येणाऱ्या कामाचे स्वरुप खालीलप्रमाणे -
१) सकाळी महत्तवाच्या वृत्तपत्रातील बातम्यांची पीडीएफ स्वरुपातील कात्रणे सादर करणे
(सकारात्मक/नकारात्मक वर्गीकरण, विभाग, विषय, घटना व व्यक्तीनिहाय टॅगिंग)
२) इलेक्रॉनिक मीडिया, डिजिटल / समाज माध्यमांवरील याबरोबरच इतर नवमाध्यमांतील
बातम्या- मजकुराचे दिवसभर अवलोकन (मॉनिटरिंग) करून प्रत्येक एक तासाला त्यावरील रेंड,
मूड, टोन यांचा अलर्ट देणे. याशिवाय मीडिया मॉनिटरींग सेंटर सकाळी ८ ते रात्री १० यावेळेत सुरु
असताना वेळोवेळी अपडेट देणे.
३) सर्व माध्यमांवरून प्रसारित झालेल्या मजकुराचे विश्लेषण करून विषय, जिल्हा, विभाग, घटना
आणि व्यक्ती निहाय अहवाल देणे.
४) विविध वर्गवारी-विषयानुसार दैनंदिन, साप्ताहिक, मासिक तसेच मागणीनुसार अहवाल तयार
करणे.
५) ही सर्व माहिती एकाच ठिकाणी हाताळता येण्यासाठी डॅशबोर्ड तसेच मोबाईल अॅप्लिकेशन
उपलब्ध करुन देणे.
६) शासकीय धोरणे आणि योजना यांच्याबाबत जनता माध्यम यांच्या प्रतिसादाबाबतचे विश्लेषण
आणि अहवाल देणे
७) माध्यमांमधून प्रसारित झालेल्या असत्य किंवा चुकीच्या बातम्या किंवा माहिती राज्यातील शांतता
भंग करू शकते. या पार्श्वभूमीवर माध्यमांतून प्रसारित होणारी चुकीची माहिती, खोट्या बातम्या-
मजकुराचा प्रसार रोखण्यासाठी विश्लेषण करणारी यंत्रणा/अॅप/व्यवस्था असणे आवश्यक आहे.
सध्या या सर्व माध्यमांमधून तयार होणारा मजकूर मोठ्या प्रमाणावर असल्यामुळे पारंपरिक पद्धतीने
यावर लक्ष ठेऊन विश्लेषण करण्यासाठी कृत्रिम बुद्धिमत्तेचा (AI) आधार.
८) मुद्रित, इलेक्रॉनिक, समाज माध्यम आणि डिजिटल मीडिया याद्वारे शासनाबाबतची माहिती
संबंधितांपयंत पोहोचणे आवश्यक आहे. याबाबत अधिक काम करत असताना काही बाबी लक्षात घेणे
आवश्यक आहे. जसे की, सर्व माध्यमांवरील माहितीचे विश्लेषण करून शासनाला गुणात्मक आणि
एकत्रित पद्धतीने माहिती सादर करणे.
९) विविध माध्यमांमध्ये लोकाभिमुख प्रशासनासाठी आवश्यक असणारी तसेच निर्णय प्रक्रियेत
उपयोगात आणता येईल अशी गुणवत्तापूर्ण प्रतिसाद यंत्रणा कार्यान्वित करणे.
१०) अशा प्रकारचे काम करणाऱ्या अनेक व्यावसायिक सल्लागार संस्था सध्या कार्यरत आहेत. या
संस्था कृत्रिम बुद्धिमत्तेचा (AI) वापर करून आवश्यकतेनुसार सर्व माध्यमांमधून प्रसारित होणाऱ्या
बातम्या-माहिती-चर्चा-रॅड-टोन यांचे निरीक्षण आणि विश्लेषण करून आवश्यकतेनुसार अहवाल
तयार करणे.
११) माहिती व जनसंपर्क महासंचालनालयाने प्रस्तावाच्या अनुषंगाने तपशीलवार प्रकल्प अहवाल
(DPR) तयार करावा. सदर अहवाल तयार करतांना प्रत्येक बाब स्पष्ट्ट करावी.
१२) प्रस्तावित संस्थेचे काम करण्याचे क्षेत्र, त्यांच्याकडून करण्यात येणारे काम याचा समावेश
तपशीलवार प्रकल्प अहवालात करावा. तसेच अशा संस्थेच्या नियुक्तीनंतर सध्या कार्यरत
असलेल्या महासंचालनालयाच्या माध्यम प्रतिसाद केंद्राकडून कोणते काम करण्यात येणार आहे हे
देखील सदर प्रकल्प अहवालात स्पष्ट्ट करावे.
पृष्ट्ठ ४ पैकी २
# Page 3
शासन निर्णय क्रमांकः मावज - २०२२/ प्र.क्र.२६६/मावज १
३. अन्य राज्यांनी इलेक्रॉनिक मिडिआद्वारे प्रसारित होणा-या कार्यक्रमांवर निगराणी ठेवण्यासाठी
उभारलेल्या मिडिया मॉनिटरिंग यंत्रणेच्या फलश्रुतीचा आढावा माहिती व जनसंपर्क महासंचालनालयाकडून
घेण्यात येईल.
मिडिया मॉनिटरिंग या क्षेत्रातील चांगला अनुभव असणाऱ्या संस्थेची बायस्रोतांद्वारे किंवा
करारपध्दतीने सेवा घेतल्यास शासनास अशी यंत्रणा उभारण्यासाठी लागणारा मोठ्या प्रमाणावरील खर्च
तसेच त्या यंत्रणेच्या देखभाल-दुरुस्तीस येणा-या खर्चात होणारी बचत होण्याच्या दृष्ट्टीने माहिती व
जनसंपर्क महासंचालनालयाने वेळोवेळी आढावा घ्यावा.
४. मिडिया मॉनिटरिंग सेंटर विस्तारीत स्वरुपात सुरु करण्यासाठी संबंधित संस्थेची नियुक्ती ई-
निविदा प्रक्रियेद्वारे प्रथमतः १ वर्ष करण्यात यावी. तसेच संस्थेचे काम समाधानकारक असल्यास संस्थेची
मुदत २ वषांपयंत वाढविण्याचे अधिकार महासंचालक, माहिति व जनसंपर्क महासंचालनालय, मुंबई यांना
असतील. तथापि, सदरचा कालावधी ३ वर्षापेक्षा जास्त असता कामा नये. तसेच संबंधित संस्थेकडून
करण्यात येणा-या कामाचे संनियंत्रण व जबाबदारी माहिती व जनसंपर्क महासंचालनालयाची असेल.
५. आर्थिक वर्षाच्या अखेरीस खरेदीच्या प्रस्तावांबावत करावयाच्या कार्यवाहीबाबत वित्त विभाग शासन
परिपत्रक दि.१७/१/२०२५ नुसार सदर परिपत्रकातील अटी व शर्तीनुसार कार्यवाही करण्याची सर्वस्वी
जबाबदारी माहिती व जनसंपर्क महासंचालनालयाची राहील. शासनाच्या प्रचलित आदेशानुसार तसेच
उद्योग, ऊर्जा व कामगार विभागाने वेळोवेळी निर्गमित केलेल्या आदेशाच्या अनुषंगाने संस्थेची नियुक्ती ई-
निविदा प्रक्रियेने करण्यासाठी तसेच ई-निविदेची जाहिरात वर्तमानपत्रातून करण्यासाठी येणाऱ्या खर्चास
मान्यता देण्यात येत आहे.
६. वरील प्रस्तावाच्या अनुषंगाने शासनाने वेळोवेळी निर्गमित केलेले आदेश/ शासन निर्णय यानुसार
कार्यवाही करण्याची जबाबदारी माहिती व जनसंपर्क महासंचालनालयाची राहील.
७. सदर प्रयोजनासाठी येणारा खर्च सामान्य प्रशासन विभाग, मागणी क्र. ए-६,२२२०-माहिती व
प्रसिद्धी, ६० इतर, १०२ माहिती केंद्र, (००) (०३) मीडिया मॉनिटरिंग सेंटर, १३-कार्यालयीन खर्च (संगणक
संकेतांक २२२० १०३२) (कार्यक्रम) या लेखाशिर्षाखाली दरवर्षी उपलब्ध असलेल्या निधीतून भागविण्यास
मान्यता देण्यात येत आहे. याबाबतच्या अटी शर्ती शासनाने या संदर्भात वेळोवेळी निर्गमित केलेल्या शासन
निर्णयानुसार राहतील.
८. सदर शासन निर्णय नियोजन विभागाचा अनौपचारीक संदर्भ क्र.४८८/का.१४४३, दिनांक
२८/०१/२०२५ अन्वये तसेच वित्त विभागाचा अनौपचारीक संदर्भ ७८/व्यय-४, दिनांक १२/०२/२०२५
अन्वये मिळालेल्या सहमतीने निर्गमित करण्यात येत आहे.
९. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4