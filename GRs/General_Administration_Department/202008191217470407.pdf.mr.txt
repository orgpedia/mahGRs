# Page 1
महाराष्ट्र शासन
क्रमांक: बीयुडी-१६२०/प्र.क्र.५१/२८-अ सामान्य प्रशासन विभाग,
मादाम कामा मार्ग, हुतात्मा राजगुरु चौक, मंत्रालय, विस्तार भवन, मुंबई -४०० ०३२ दिनांक : १९ ऑगस्ट, २०२०
विषय :- विमानतळ/धावपट्ट्यांच्या विकासासाठी निधी वितरीत करण्याबाबत..
वाचा :- १. शासन परिपत्रक, वित्त विभाग, क्रमांक : अर्थसं - २०२०/प्र.क्र.६४/अर्थ-३, दिनांक १६.०४.२०२०.
२. शासन परिपत्रक, वित्त विभाग, क्रमांक : अर्थसं-२०२०/प्र.क्र.६५/अर्थ-३, दिनांक ४.०५.२०२०.
शासन ज्ञापन : सन २०२०-२१ या आर्थिक वर्षासाठी पहिल्या तिमाहीकरिता एकूण वार्षिक तरतुदीच्या १५ ते २५ टक्के निधी वितरणाबाबत मार्गदर्शक सूचना वित्त विभागाने त्यांच्या दि.१६.०४.२०२० रोजीच्या परिपत्रकान्वये निर्गमित केल्या आहेत. सन २०२०-२१ या वर्षात ३०५३-०१४६ या लेखाशीर्षाखाली राज्यातील विमानतळ/ धावपट्ट्यांच्या विकासाकरिता रु.५.०० कोटी तरतूद उपलब्ध करुन देण्यात आली आहे. यापैकी, १० टक्के मर्यादेत म्हणजेच रु.५०.०० लक्ष निधी वित्त विभागाने वितरणासाठी उपलब्ध करुन दिलेला आहे.
२. आता वितरणासाठी उपलब्ध रु.५०.०० लक्ष निधीपैकी रु.४७.५० लक्ष निधी राज्यातील विमानतळ/ धावपट्ट्यांच्या विकासाकरिता महाराष्ट्र विमानतळ विमानतळ विकास कंपनीस उपलब्ध करुन देण्यासाठी अर्थसंकल्प वितरण प्रणालीवर वितरीत करण्यास शासन मान्यता देण्यात येत आहे.
योजनेचे नाव- - मागणी क्रमांक ए-७, ३०५३ नागरी विमानचालन, ०२ विमानतळ, १०२ विमानक्षेत्र, (००) (०१) विमानतळ/ धावपट्ट्या यांचा विकास कार्यक्रम) (३०५३०१४६) ३१ सहायक अनुदाने (वेतनेतर )
--------------------------------------------------------------------------------------------------------------------------------
| बाब क्र. | सन २०२०-२१ ची मूळ अर्थसंकल्पिय तरतूद | मूळ अर्थसंकल्पिय तरतूदीच्या १० % मर्यादेत उपलब्ध तरतूद | आता वितरीत करावयाची रक्कम |
| विमानतळांच्या सुरक्षा, साफसफाई, दुरुस्ती तसेच देखभालीसाठी | ५,००,००,००० | ५०,००,००० | ४७,५०,००० |
| एकूण | ५०,००,००० | ४७,५०,००० |
--------------------------------------------------------------------------------------------------------------------------------
(अक्षरी रक्कम रुपये सत्तेचाळीस लाख पन्नास हजार फक्त )
३. उपरोक्त खर्च " मागणी क्रमांक ए-७, ३०५३ नागरी विमानचालन, ०२ विमानतळ, १०२ विमानक्षेत्र, (००) (०१) विमानतळ/ धावपट्ट्या यांचा विकास (कार्यक्रम) (३०५३ ०१४६) (कार्यक्रम) (३०५३ ०१४६) ३१ सहायक अनुदाने (वेतनेतर)" या लेखाशिर्षाखाली सन २०२०-२१ करिता मंजूर तरतुदीतून भागविण्यात यावा. याबाबत उपसंचालक, विमानचालन संचालनालय, मुंबई यांना आहरण व संवितरण अधिकारी तसेच संचालक, विमानचालन संचालनालय, मुंबई यांना नियंत्रक अधिकारी घोषित करण्यात येत आहे.
# Page 2
शासन ज्ञापन क्रमांकः बीयुडी-१६२०/प्र.क्र.५१/२८-अ
४. वितरीत करण्यात येत असलेला सदरहू निधी सशर्त असून ज्या विकासकामांसाठी वितरीत करण्यात आला आहे, त्याच कामांसाठी तो विहीत मुदतीत खर्ची पडेल याची खबरदारी महाराष्ट्र विमानतळ विकास कंपनीने घ्यावी. तसेच, खर्च करण्यात आलेल्या निधीबाबत खर्चाचा आढावा वेळोवेळी शासनास सादर करण्यात यावा.
५. हे शासन ज्ञापन वित्त विभागाचा अनौपचारीक संदर्भ क्र.१४२/२०२०/व्यय-४, दि.२४.०६.२०२० अन्वये निर्गमित करण्यात येत आहे.