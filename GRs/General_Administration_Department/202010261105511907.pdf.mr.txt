# Page 1
राज्य मुख्य सेवा हक्क आयुक्त / राज्य सेवा हक्क आयुक्त यांच्या निवडीची कार्यपद्धती विहित करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक : आरटीएस ११२०/प्र.क्र.५५/१८(र. वका.) मादाम कामा रोड, हुतात्मा राजगुरु चौक,
मंत्रालय (विस्तार), मुंबई ४०००३२
दिनांक : २३ ऑक्टोबर, २०२०.
वाचा:- : १. महाराष्ट्र लोकसेवा हक्क अधिनियम, २०१५.
शासन परिपत्रक:
महाराष्ट्र लोकसेवा हक्क अधिनियम, २०१५ मधील कलम १३ (२) अनुसार एक राज्य मुख्य सेवा हक्क आयुक्त तसेच प्रत्येक महसुली विभागासाठी एक या प्रमाणे एकूण सहा राज्य सेवा हक्क आयुक्त यांचा मिळून महाराष्ट्र राज्य सेवा हक्क आयोग घटित करण्यात आला असून त्यांच्या पात्रतेसंदर्भातील तरतूदी अधिनियमातील कलम १३ (५) व १३ (६) मध्ये विहित करण्यात आलेल्या आहेत. त्याचप्रमाणे त्यांचा पदावधी व सेवेच्या शर्तींबाबतच्या तरतूदी कलम १४ (१) मध्ये करण्यात आलेल्या आहेत.
२. राज्य मुख्य सेवा हक्क आयुक्त तसेच राज्य सेवा हक्क आयुक्त यांच्या निवडीसंदर्भातील कार्यपद्धती खालीलप्रमाणे विहित करण्यात येत आहे.
अ) निवडीसाठी जाहिरात व अर्जाचा तपशील : राज्य मुख्य सेवा हक्क आयुक्त तसेच राज्य सेवा हक्क आयुक्त यांच्या रिक्त पदांसाठी राज्यातील प्रमुख वर्तमानपत्रात तसेच शासनाच्या संकेतस्थळावर माहिती व जनसंपर्क महासंचालनालयामार्फत जाहिरात देण्यात यावी. या जाहिरातीमध्ये उमेदवाराची वैयक्तिक माहिती, कामगिरी / कार्यानुभवाचा कालावधी व तपशील यामधील माहिती संबंधित उमेदवार अनुक्रमे प्रपत्र “अ”, “ब” तसेच “क” नुसार सादर करतील, ब) छाननी समितीची स्थापना : माहिती आयुक्त या पदावरील निवडीच्या शिफारशीसाठी मा. सर्वोच्च न्यायालयात दाखल केलेल्या रिट याचिका (सिव्हील) क्र. ४३६ / २०१८ संदर्भात दिलेल्या अंतरिम आदेशाच्या अनुषंगाने गठीत करण्यात आलेल्या शोध समिती (Search Committee) च्या धर्तीवर राज्य मुख्य सेवा हक्क आयुक्त तसेच राज्य सेवा हक्क आयुक्त यांच्या रिक्त पदांवरील नियुक्तीसाठी छाननी समिती गठीत करण्यात येत आहे. या समितीची रचना खालीलप्रमाणे राहील.
# Page 2
शासन परिपत्रक क्रमांक: आरटीएस ११२०/प्र.क्र.५५/१८(र. वका.)
----------------------------------------------------------------------
| १. | मुख्य सचिव, महाराष्ट्र शासन | अध्यक्ष |
| २. | अपर मुख्य सचिव / प्रधान सचिव / सचिव (सेवा) | सदस्य |
| ३. | अपर मुख्य सचिव / प्रधान सचिव / सचिव, विधी व न्याय विभाग | सदस्य |
| ४. | अपर मुख्य सचिव / प्रधान सचिव / सचिव (प्र. सु.र. व का.) | सदस्य सचिव |
----------------------------------------------------------------------
क) समितीची कार्यकक्षा : सदर समिती, बैठक आयोजित करून प्राप्त अर्जांची, अधिनियमातील कलम १३ (५) व १३ (६) मधील तरतूदींच्या अधीन राहून प्राथमिक छाननी करील. तसेच उमेदवारांच्या अर्जांची १ : ३ या गुणोत्तरात संक्षिप्त यादी तयार करून ती अधिनियमातील कलम १४ (१) मधील तरतूदीनुसार, अंतिम निवड प्रक्रीयेसाठी मा.मुख्यमंत्री महोदयांचे अध्यक्षतेखाली गठीत करण्यात आलेल्या समितीसमोर सादर करील. त्यानंतर अधिनियमातील कलम १३ (३) अनुसार मा. मुख्यमंत्री महोदयांच्या अध्यक्षतेखाली गठीत करण्यात आलेली समिती सदर अर्जामधून राज्य मुख्य सेवा हक्क आयुक्त तसेच राज्य सेवा हक्क आयुक्त यांच्या निवडीची शिफारस मा. राज्यपाल महोदयांकडे करेल.
# Page 3
# Page 4
# Page 5