# Page 1
कक्ष अधिकारी पदावरून अवर सचिव पदावर तात्पुरती पदोन्नती देणेबाबत.
महाराष्ट्र शासन
सामान्य प्रशासन विभाग
शासन आदेश क्रमांक :- असप-१२२१/प्र.क्र.६२/का.१४
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक :- २ जून, २०२१
आदेश
आदेश : मंत्रालयीन विभागातील खालील कक्ष अधिकाऱ्यांना अवर सचिव पदावर तात्पुरती पदोन्नती देण्यात येत असून त्यांची अवर सचिव पदावरील पदोन्नतीनंतरची पदस्थापना त्यांच्या नावासमोर स्तंभ ६ मध्ये दर्शविण्यात आलेल्या विभागामध्ये करण्यात येत आहे.
-----------------------------------------------------------------------------------------------------------------
| अ.क्र | श्री / श्रीमती | कक्ष अधिकारी यांचे नांव | जात प्रवर्ग | सध्याच्या विभागाचे नांव | पदोन्नतीनंतर पदस्थापनेचा विभाग |
| १ | २ | ३ | ४ | ५ | ६ |
| १ | श्री | सं.शि.पाटील | खुला | वित्त विभाग | वित्त विभाग |
|  | श्री | ल.वि.सावंत | खुला | शालेय शिक्षण व क्रीडा विभाग | सामान्य प्रशासन विभाग |
-----------------------------------------------------------------------------------------------------------------
२. मा.उच्च न्यायालय, मुंबई यांनी याचिका क्र.२७९७/२०१५ मध्ये दि.४.८.२०१७ रोजी दिलेल्या निर्णयाविरोधात राज्य शासनाने मा. सर्वोच्च न्यायालयात विशेष अनुज्ञा याचिका क्र.२८३०६/२०१७ दाखल
केली आहे. सदर याचिका अद्याप प्रलंबित आहे. सामान्य प्रशासन विभाग / कार्या.१६ ब यांच्या
शा.नि.दि.०७.०५.२०२१ मधील तरतुदीनुसार पदोन्नतीच्या कोट्यातील सर्व रिक्त पदे दि. २५/०५/२००४
च्या स्थितीनुसार निव्वळ तात्पुरत्या स्वरुपात सेवाज्येष्ठतेनुसार मा.सर्वोच्च न्यायालयाच्या निर्णयाच्या अधीन राहून भरण्यात येत आहेत.
३. सदर अधिकाऱ्यांची अवर सचिव पदावरील तात्पुरती पदोन्नती खालील अटींच्या अधीन राहून सदर पदोन्नती देण्यात येत आहे.
(अ) सदर अधिकाऱ्यांविरुध्द आदेशाच्या दिनांकापर्यंत कोणत्याही प्रकारची विभागीय चौकशी सुरू झालेली नाही.
(ब) प्रतिनियुक्तीवर असलेले ज्येष्ठ अधिकारी यांचे प्रत्यावर्तन झाल्यानंतर त्यांच्यासाठी अवर सचिव संवर्गात रिक्त पद उपलब्ध नसल्यास या आदेशातील कनिष्ठतम अधिकाऱ्यांला पदावनत करण्याच्या अधीन सदर तदर्थ पदोन्नत्या देण्यात येत आहेत.
(क) सदरची पदोन्नती अत्यंत तात्पुरत्या स्वरूपात प्रशासकीय निकड म्हणून लोकहितास्तव देण्यात आली आहे.
# Page 2
शासन आदेश क्रमांकः असप-१२२१/प्र.क्र.६२/का.१४
(ड) या तात्पुरत्या पदोन्नतीमुळे संबंधित अधिकाऱ्यांना नियमित पदोन्नतीचे म्हणजेच ज्येष्ठतेचे कोणतेही हक्क प्राप्त होणार नाहीत.
(इ) सदर पदोन्नती मा.सर्वोच्च न्यायालयात दाखल केलेल्या विशेष अनुज्ञा याचिका क्र.२८३०६/२०१७ व विशेष अनुमती याचिका क्र.२५१८१/२०१८ व त्यातील आय.ए.
क्र.२५९०/२०१९ मध्ये होणाऱ्या निर्णयाच्या अधीन राहून करण्यात येत आहे.
(ई) सदर पदोन्नती मा.उच्च न्यायालय, मुंबई येथील प्रलंबित असलेल्या रिट पिटीशन (स्टॅम्प) क्र.१०८७६/२०२१ व रिट पिटीशन क्र.(स्टॅम्प) क्र.१०८७८/२०२१ यामधील आय.ए.(स्टॅम्प) क्र.१०९११/२०२१ व १०९१०/२०२१ तसेच रिट पिटीशन (स्टॅम्प) क्र.१०९०९/२०२१ मध्ये होणाऱ्या निर्णयाच्या अधीन राहून करण्यात येत आहे.
४. पदोन्नत झालेल्या अधिकाऱ्याला संबंधित विभागाने कार्यमुक्त करून या विभागास कळवावे. तसेच पदोन्नत अधिकाऱ्याने पदस्थापना दिलेल्या विभागात तत्काळ रूजू व्हावे.