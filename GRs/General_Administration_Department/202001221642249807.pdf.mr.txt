# Page 1
महाराष्ट्र शासन
क्रमांक: बीयुडी-१६१९/प्र.क्र.५२/२८-अ
सामान्य प्रशासन विभाग,
मादाम कामा मार्ग, हुतात्मा राजगुरु चौक,
मंत्रालय, विस्तार भवन, मुंबई -४०० ०३२
दिनांक : २२ जानेवारी, २०२०
विषय :- मिहान प्रकल्पाच्या विकासासाठी निधी वितरीत करण्याबाबत..
वाचा :- शासन परिपत्रक, वित्त विभाग, क्रमांक : पूरक-२०१९/प्र.क्र.९३/अर्थ-३, दिनांक ९/०७/२०१९.
शासन ज्ञापन : मिहान प्रकल्पाच्या विकासासाठी लेखाशिर्ष (३०५३ ०१७६) खाली निधी वितरीत करण्यात येतो. सन २०१९-२० या वित्तीय वर्षात लेखाशीर्ष ३०५३-०१७३ मधील “बाब क्र.३५- भांडवली मत्तेच्या निर्मितीकरिता अनुदान” खाली मूळ अर्थसंकल्पिय तरतूद रु.१६४.०० कोटी व पुरवणी मागणी रक्कम रु.२५०.०० कोटी अशी एकूण रु.४१४.०० कोटी तरतूद उपलब्ध करुन देण्यात आली आहे. वित्त विभागाच्या उपरोक्त परिपत्रकान्वये या निधीपैकी ६० टक्के मर्यादेत निधी वितरणास मान्यता देण्यात आलेली आहे. यानुसार, मूळ अर्थसंकल्पिय तरतुदीपैकी रु.९८.४० कोटी इतकी रक्कम महाराष्ट्र विमानतळ विकास कंपनीस यापूर्वी उपलब्ध करुन देण्यात आलेली आहे.
२. आता लेखाशिर्ष (३०५३०१७३) खाली मंजूर रु.२५०.०० कोटी पुरवणी मागणी रकमेच्या ३० टक्के मर्यादेत म्हणजे रु. ७५.०० कोटी निधी मिहान प्रकल्पासंबंधात दिवाणी न्यायालयातील कलम १८ व २८ खालील दाव्यांसाठी व प्रकल्पग्रस्तांचे पुनर्वसन यांसाठी महाराष्ट्र विमानतळ विमानतळ विकास कंपनीस उपलब्ध करुन देण्यासाठी अर्थसंकल्प वितरण प्रणालीवर वितरीत करण्यास शासन मान्यता देण्यात येत आहे.
योजनेचे नाव- मागणी क्रमांक ए-७, ३०५३ नागरी विमानचालन, ०२ विमानतळ, १९० सार्वजनिक क्षेत्रातील व इतर उपक्रमातील गुंतवणुका, (००) (०३) मिहान प्रकल्पाकरिता महाराष्ट्र विमानतळ विकास कंपनीस सहायक अनुदान (३०५३ ०१७३) ३५ भांडवली मत्तेच्या निर्मितीकरिता अनुदान
------------------------------------------------------------------------------------------------------------------------------------------------------------------------
| बाब क्र. | सन २०१९-२० ची अर्थसंकल्पिय तरतूद | मूळ अर्थसंकल्पिय तरतूदीच्या ६० % मर्यादेत यापूर्वी वितरीत तरतूद | पुरवणी मागणी रकमेच्या ३०% मर्यादेत आता वितरीत करावयाची रक्कम |
| ३५ भांडवली मत्तेच्या निर्मिती करिता अनुदान | मूळ तरतूद- १६४.०० कोटी + पुरवणी मागणी- रु.२५०.०० कोटी | ९८.४० कोटी | ७५.०० कोटी |
| एकूण | ९८.४० कोटी | ७५.०० कोटी |
------------------------------------------------------------------------------------------------------------------------------------------------------------------------
(अक्षरी रक्कम रुपये पंच्याहत्तर कोटी फक्त ) ३. मिहान प्रकल्पासाठी आता वितरीत करण्यात येणाऱ्या ७५.०० कोटी या रकमेचे वितरण पुढीलप्रमाणे करण्यात येत आहे.
----------------------------------------------------------------------------------------------------------------------
| अ.क्र. | बाब | वितरीत करावयाची रक्कम |
| १.  |   |  | दिवाणी न्यायालयातील वाढीव नुकसान भरपाई बाबतचे कलम १८ खालील दाखल दावे | रु.४५,००,००,००० |
| २. | दिवाणी न्यायालयातील कलम १८ नुसार वाढीव नुकसान भरपाई मिळण्याच्या अनुषंगाने कलम २८ करीता दाखल दावे | रु. १५,००,००,००० |
| ३. | प्रकल्पग्रस्तांचे पुनर्वसन | रु.१५,००,००,००० |
| एकूण | रु.७५,००,००,००० |
----------------------------------------------------------------------------------------------------------------------
# Page 2
शासन ज्ञापन क्रमांकः बीयुडी-१६१९/प्र.क्र.५२/२८-अ
४. उपरोक्त खर्च " मागणी क्रमांक ए-७, ३०५३ नागरी विमानचालन, ०२ विमानतळ, १९० सार्वजनिक क्षेत्रातील व इतर उपक्रमातील गुंतवणुका, (००) (०३) मिहान प्रकल्पाकरिता महाराष्ट्र विमानतळ विकास कंपनीस सहायक अनुदान (३०५३ ०१७३) ३५ भांडवली मत्तेच्या निर्मितीकरिता अनुदान" या लेखाशिर्षाखाली सन २०१९-२० करिता मंजूर तरतुदीतून भागविण्यात यावा. याबाबत उपसंचालक, विमानचालन संचालनालय, मुंबई यांना आहरण व संवितरण अधिकारी तसेच संचालक, विमानचालन संचालनालय, मुंबई यांना नियंत्रक अधिकारी घोषित करण्यात येत आहे.
५. वितरीत करण्यात येत असलेला सदरहू निधी सशर्त असून ज्या विकासकामांसाठी वितरीत करण्यात आला आहे, त्याच कामांसाठी तो विहीत मुदतीत खर्ची पडेल याची खबरदारी महाराष्ट्र विमानतळ विकास कंपनीने घ्यावी. तसेच, खर्च करण्यात आलेल्या निधीबाबत खर्चाचा आढावा वेळोवेळी शासनास सादर करण्यात यावा.
६. हे शासन ज्ञापन वित्त विभागाचा अनौपचारीक संदर्भ क्र.३५१/२०१९/व्यय-४, दि.९.०१.२०१९ अन्वये तसेच वित्त विभागाचे परिपत्रक दि.१ एप्रिल, २०१९ तसेच दि.९ जुलै २०१९ मधील सूचना विचारात घेऊन निर्गमित करण्यात येत आहे. तसेच, सदर परिपत्रकातील प्रत्येक अटीची पूर्तता करण्यात आली आहे, असे प्रमाणित करण्यात येत आहे.