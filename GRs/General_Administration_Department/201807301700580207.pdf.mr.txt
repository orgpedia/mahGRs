# Page 1
महाराष्ट्र शासन
सामान्य प्रशासन विभाग
शासन आदेश क्रमांक : कअनि १११५/प्र.क्र.७८/१४-ब
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक : ३० जुलै, २०१८
संदर्भ :- समक्रमांकाचे दि.२१.०७.२०१५ व दि. ०१.०६.२०१७ रोजीचे आदेश
आदेश
श्रीमती सुगंधा दि. पवार, कक्ष अधिकारी, शालेय शिक्षण व क्रीडा विभाग यांची संदर्भाधीन दिनांक २१.०७.२०१५ रोजीच्या आदेशान्वये गृहनिर्माण विभागाच्या अधिपत्याखालील शिवशाही पुनर्वसन प्रकल्प मर्यादित या कार्यालयातील सहायक व्यवस्थापक या पदावर दोन वर्ष कालावधीसाठी प्रतिनियुक्तीने नियुक्ती केली आहे. श्रीमती सुगंधा दि. पवार सदर कार्यालयात दिनांक ०१.०८.२०१५ पासून प्रतिनियुक्तीने कार्यरत असून त्यांच्या प्रतिनियुक्तीच्या कालावधीस संदर्भाधीन दिनांक ०१.०६.२०१७ च्या आदेशान्वये एक वर्षाकरिता मुदतवाढ देण्यात आली आहे.
२. श्रीमती सुगंधा दि.पवार, कक्ष अधिकारी यांचा प्रतिनियुक्तीचा कालावधी दिनांक ३१.०७.२०१८ रोजी संपुष्टात येत आहे. यास्तव श्रीमती सुगंधा दि. पवार, कक्ष अधिकारी यांच्या शिवशाही पुनर्वसन प्रकल्प मर्यादित या कार्यालयातील सहायक व्यवस्थापक या पदावरील प्रतिनियुक्तीच्या सेवा या आदेशान्वये दिनांक ०१.०८.२०१८ पासून प्रत्यावर्तित करण्यात येत असून त्यांची पदस्थापना सामान्य प्रशासन विभागामध्ये करण्यात येत आहे.
३ शिवशाही पुनर्वसन प्रकल्प मर्यादित कार्यालय यांनी श्रीमती सुगंधा दि. पवार, कक्ष अधिकारी यांना सामान्य प्रशासन विभागामध्ये रूजू होण्याकरिता दिनांक ०१.०८.२०१८ रोजी कार्यमुक्त करावे.
म.ना.से. (पदग्रहण अवधी, स्वीयेत्तर सेवा आणि निलंबन, बडतर्फी व सेवेतून काढून टाकणे यांच्या काळातील प्रदाने) नियम, १९८१ चे नियम १२ अनुसार श्रीमती पवार यांनी सामान्य प्रशासन विभागामध्ये रूजू व्हावे. विहित कालावधीत श्रीमती पवार सामान्य प्रशासन विभागामध्ये रूजू न झाल्यास त्यापुढील कालावधी हा सेवेतील खंड समजण्यात येवून पुढील उचित कार्यवाही करण्यात येईल.
# Page 2
शासन आदेश क्रमांकः कअनि - १११५/प्र.क्र.७८/१४-ब