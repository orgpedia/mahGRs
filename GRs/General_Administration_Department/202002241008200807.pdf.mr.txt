# Page 1
मा.श्री.रविंद्र वायकर, विधानसभा सदस्य यांची मुख्यमंत्री सचिवालयात प्रमुख समन्वयक (मंत्री दर्जा) चे आदेश रद्द करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : एमआयएन-१२२०/प्र.क्र.१ (भाग-३)/२१
मंत्रालय, मुख्य इमारत, २ रा मजला, मादाम कामा मार्ग, हुतात्मा राजगुरु चौक, मुंबई- ४०० ०३२.
दिनांक :- २०/०२/२०२०.
वाचा :- सामान्य प्रशासन विभाग शासन निर्णय क्रमांक : एमआयएन-१२२०/प्र.क्र.१ (भाग-३)/२१, दिनांक ११/०२/२०२०.
प्रस्तावना:
मा.मुख्यमंत्री महोदयांना मंत्रालयात भेटण्यासाठी येणाऱ्या नागरिकांची निवेदने/तक्रारी/गाऱ्हाणी समजावून घेऊन मार्गी लावण्याकरिता तसेच जिल्हा व विभागीय स्तरावर सुरु करण्यात आलेल्या मुख्यमंत्री सचिवालय यांचे समन्वय करण्यासाठी मुख्यमंत्री कार्यालयात दिनांक ११/०२/२०२० रोजीच्या शासन निर्णयान्वये मा.श्री.रविंद्र वायकर, विधान सभा सदस्य यांची प्रमुख समन्वयक (मंत्री दर्जा ) म्हणून मान्यता देण्यात आली आहे. मा.श्री. रविंद्र वायकर, विधानसभा सदस्य यांनी त्यांच्या दिनांक ११/०२/२०२० रोजीच्या पत्रान्वये सदर पदभार स्वीकारण्यास इच्छुकता नसल्याचे कळविले आहे. यास्तव मा.श्री.रविंद्र वायकर, विधान सभा सदस्य यांची प्रमुख समन्वयक (मंत्री दर्जा), मुख्यमंत्री कार्यालय म्हणून मान्यता दिलेला दिनांक ११/०२/२०२० रोजीचा शासन निर्णय रद्द करण्याची बाब शासनाच्या विचाराधीन होती.
शासन निर्णय :
मा. मुख्यमंत्री महोदयांना मंत्रालयात भेटण्यासाठी येणाऱ्या नागरिकांची निवेदने /तक्रारी/गाऱ्हाणी समजावून घेऊन मार्गी लावण्याकरिता तसेच जिल्हा व विभागीय स्तरावर सुरु करण्यात आलेल्या मुख्यमंत्री सचिवालय यांचे समन्वय करण्यासाठी मुख्यमंत्री कार्यालयात दिनांक ११/०२/२०२० रोजीच्या शासन निर्णयान्वये मा.श्री.रविंद्र वायकर, विधान सभा सदस्य यांची प्रमुख समन्वयक (मंत्री दर्जा) म्हणून निर्गमित केलेले आदेश हे त्यांनी स्वीकारण्यास असमर्थता दर्शविल्यामुळे सदरचे आदेश या शासन निर्णयान्वये रद्द करण्यात येत आहेत.
# Page 2