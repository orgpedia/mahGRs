# Page 1
महाराष्ट्र लोकसेवा आयोग कार्यालयाच्या संगणकीकरणासाठी प्रकल्प अंमलबजावणी समिती स्थापन करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : मलोआ-२०२१/प्र.क्र.१०७/आठ
हुतात्मा राजगुरु चौक, मादाम कामा मार्ग, मंत्रालय, मुंबई ४०० ०३२.
दिनांक : १२ जुलै, २०२२.
वाचा : १. सा.प्र.वि. शासन निर्णय, क्रमांक सीओएम-१००१/प्र.क्र.१७४/०१/३९, दि.२९.१०.२००१ २. सा.प्र.वि. शासन निर्णय, क्रमांक मलोआ-१००९/६०/प्र.क्र.११/२००९/आठ दि.९ मार्च, २०१० ३. सा.प्र.वि. शासन निर्णय क्र. मातंस २०११/प्र.क्र.१२५/३९ दि. २३ सप्टेंबर, २०११.
४. मलोआ पत्र क्र. सीओएम-०७२०/सीआर-२३/२०२१ मा.तं. दि.२२ मार्च, २०२२.
प्रस्तावना : शासकीय विभाग/कार्यालयातील कामकाजाचे संगणकीकरण करण्यासाठी संदर्भाधीन क्र.१ येथील शासन निर्णयान्वये प्रशासकीय विभाग व विभागाच्या अधिपत्याखालील कार्यालयांतर्गत संगणकीकरणाचे प्रकल्प राबविण्याकरिता प्रत्येक प्रशासकीय विभागामध्ये प्रकल्प अंमलबजावणी समिती गठीत करण्याचे निर्देश देण्यात आले आहेत. त्यानुसार महाराष्ट्र लोकसेवा आयोगाच्या कार्यालयाची स्वतंत्र वेबसाईट सुरु करण्यासंदर्भात सामान्य प्रशासन विभागाअंतर्गत मोठे प्रकल्प अंमलबजावणी समितीची स्थापन संदर्भाधीन क्र.२ येथील शासन निर्णयानुसार करण्यात आली होती. संदर्भाधीन साप्रवि शासन निर्णय क्र. ३ नुसार राज्याचे शासन अधिक गतिमान तसेच लोकाभिमुख करण्याच्या दृष्टीने राज्याचे ई-प्रशासन धोरण निश्चीत करण्यात आले व त्याबाबतची सर्वसमावेशक कार्यपध्दती निश्चीत करण्यात आली आहे. राज्याचे ई-प्रशासन धोरण व वेळोवेळी बदललेले माहिती व तंत्रज्ञान धोरणातील प्रकल्प अंमलबजावणी बाबतच्या वेळोवेळी बदलेलेल्या वित्तीय मर्यादा विचारात घेता, या विभागाने महाराष्ट्र लोकसेवा आयोगासाठी संदर्भाधीन क्रमांक २ येथील शासन निर्णयान्वये गठीत केलेल्या मोठे प्रकल्प अंमलबजावणी समितीच्या रचनेत कालानुरूप बदल करण्याची गरज आहे. यास्तव सदर प्रकल्प अंमलबजावणी समिती पुर्नगठीत करण्याची बाब शासनाच्या विचाराधीन आहे.
शासन निर्णय :
महाराष्ट्र लोकसेवा आयोगाच्या कार्यालयाचे स्वतंत्र संकेतस्थळ सुरु करण्यासंदर्भात सामान्य प्रशासन विभागाअंतर्गत मोठे प्रकल्प अंमलबजावणीची स्थापनेबाबत संदर्भ क्र.२ मधील दि. ९ मार्च २०१० चा शासन निर्णय अधिक्रमित करुन महाराष्ट्र लोकसेवा आयोगाच्या कार्यालयाचे संगणकीकरण/माहिती तंत्रज्ञान प्रकल्प इ. साठी खालील प्रमाणे प्रकल्प अंमलबजावणी समिती गठीत करण्यात येत आहे.
------------------------------------------------------------------------------------------
| अ.क्र. | अधिका-यांचे पदनाम | पद |
| १. | अपर मुख्य सचिव (सेवा), सामान्य प्रशासन विभाग | अध्यक्ष |
| २. | अपर मुख्य सचिव (नियोजन) किंवा किमान उप सचिव दर्जाचे त्यांचे प्रतिनिधी | सदस्य |
| ३. | अपर मुख्य सचिव (वित्त) किंवा किमान उप सचिव दर्जाचे त्यांचे प्रतिनिधी | सदस्य |
| ४. |  | अपर मुख्य सचिव (उद्योग) किंवा किमान उप सचिव दर्जाचे त्यांचे प्रतिनिधी | सदस्य |
| ५. | प्रधान सचिव (माहिती व तंत्रज्ञान) किंवा किमान उप सचिव दर्जाचे त्यांचे प्रतिनिधी | सदस्य |
------------------------------------------------------------------------------------------
# Page 2
शासन निर्णय क्रमांकः मलोआ-२०२१/प्र.क्र.१०७/आठ
-----------------------------------------------------------------------------------------------
| ६. | सचिव, महाराष्ट्र लोकसेवा आयोग | सदस्य |
| ७. | राज्य सुचना अधिकारी, राष्ट्रीय सुचना केंद्र, महाराष्ट्र (NIC)किंवा त्यांचे प्रतिनिधी | सदस्य |
| ८. | उप सचिव (कार्या.८) सामान्य प्रशासन विभाग, मंत्रालय | सदस्य |
| ९. | अवर सचिव (कार्या.८) सामान्य प्रशासन विभाग, मंत्रालय | सदस्य सचिव |
-----------------------------------------------------------------------------------------------
उपरोक्त सदस्यांशिवाय समितीच्या बैठकांसाठी विशिष्ट क्षेत्रातील तज्ञ व्यक्ती, अन्य विभागातील अधिका-यांना आवश्यकतेनुसार समिती आमंत्रित करु शकेल.
०२. या प्रकल्प अंमलबजावणी समितीची कार्यकक्षा पुढीलप्रमाणे राहील अ) महाराष्ट्र लोकसेवा आयोगाच्या कार्यालयाचे संगणकीकरण व माहिती तंत्रज्ञानाशी संबंधित प्रकल्पाबाबत सल्ला, समन्वय व सनियंत्रण करणे.
ब) महाराष्ट्र लोकसेवा आयोगाशी संबंधित संगणकीकरण व माहिती तंत्रज्ञानाशी संबंधित प्रकल्पांबाबतचे रु.५ कोटी पर्यंतचे संगणकीकरण विषयक प्रकल्पास मान्यता देणे क) याशिवाय रु.५ कोटीच्या वरील संगणकीकरण / माहिती तंत्रज्ञान विषयक प्रकल्प/संगणक सामुग्री खरेदीच्या प्रस्तावास मान्यता देण्यासाठी मा. मुख्य सचिव यांच्या अध्यक्षतेखाली गठीत उच्चाधिकार समितीस शिफारस करणे.
०३. प्रकल्प अंमलबजावणी समितीद्वारे मंजूर झालेल्या प्रकल्पास प्रशासकीय मान्यता देण्याचे अधिकार वित्त विभाग, शासन निर्णय, वित्त विभाग, क्रमांक-विअप्र २०१३/प्र.क्र.३०/२०१३/विनियम, दिनांक १७ एप्रिल, २०१५ च्या परिशिष्टातील वित्तीय अधिकार नियम पुस्तिका १९७८मधील भाग पहिला, उपविभाग तीनच्या अनुक्रमांक चार परिच्छेद क्रमांक २७ (२) नुसार सामान्य प्रशासन विभागास राहतील.
# Page 3