# Page 1
महाराष्ट्र शासन
सामान्य प्रशासन विभाग
शासन आदेश क्रमांकः कअनि - १११९/प्र.क्र.९०/१४-ब
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
दिनांक: ३१ जानेवारी, २०२०
आदेश
श्री.अर्जुन वाघमोडे, कक्ष अधिकारी, गृह विभाग यांच्या सेवा कृषि व पदुम विभागाच्या अधिपत्याखालील महाराष्ट्र राज्य कृषि व्यवसाय व ग्रामीण परिवर्तन (SMART) प्रकल्पांतर्गत प्रकल्प व्यवस्थापन कक्ष, पुणे या कार्यालयातील प्रशासकीय अधिकारी या पदावर प्रतिनियुक्तीने एक वर्ष कालावधीसाठी खालील अटींच्या अधीन राहून सुपूर्द करण्यात येत आहेत.
अ) श्री. वाघमोडे ज्या तारखेला प्रतिनियुक्तीच्या पदावर रुजू होतील त्या तारखेपासून प्रतिनियुक्तीच्या सेवेचा प्रारंभ होईल त्यानंतर एक वर्षांनी प्रतिनियुक्तीच्या पदाचा कार्यभार सुपूर्द करुन त्यांच्या मूळ विभागात ज्या तारखेला रुजू होतील त्या तारखेला त्यांचा प्रतिनियुक्तीचा कालावधी समाप्त होईल.
ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्यांना परत बोलावून घेण्याचा अधिकार शासन/सक्षम प्राधिकारी राखून ठेवील.
क) जर त्यांची सेवा स्वीयेत्तर नियोक्त्याला आवश्यक वाटली नाही तर त्यांना मूळ विभागाकडे परत पाठवण्याची मुभा स्वीयेत्तर नियोक्त्याला राहील. मात्र याप्रमाणे परत पाठवण्यापूर्वी स्वीयेत्तर नियोक्त्याने शासनाला / सक्षम प्राधिकाऱ्याला तीन महिन्यांची नोटीस दिली पाहिजे आणि
ड) त्यांनी मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला/ सक्षम प्राधिकाऱ्याला दिल्यानंतर त्यांना मूळ विभागाकडे परत येण्याची मुभा राहील.
२. म.ना.से.(पदग्रहण अवधी, स्वीयेत्तर सेवा .. इ) नियम १९८१ मधील नियम ४० (परिशिष्ट- दोन) मधील तरतुदी विचारात घेऊन कृषि व पदुम विभाग (का-८ ओ ) तसेच गृह विभाग (आस्थापना) यांनी प्रतिनियुक्तीबाबतच्या अटी व शर्ती, आपापसात सल्लामसलत करुन ठरवाव्यात.
३. श्री. वाघमोडे यांच्या इतर सर्व प्रशासकीय बाबी कृषि व पदुम विभाग (का-८ ओ) तसेच गृह विभाग (आस्थापना) यांचेमार्फत हाताळण्यात येतील.
४. श्री. वाघमोडे यांना प्रतिनियुक्तीच्या ठिकाणी रूजू होण्यासाठी गृह विभागाने तत्काळ कार्यमुक्त करावे.
# Page 2
शासन आदेश क्रमांकः कअनि - १११९/प्र.क्र.९०/१४-ब