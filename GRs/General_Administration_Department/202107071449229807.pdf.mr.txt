# Page 1
दिव्यांग व्यक्ती हक्क अधिनियम, २०१६ नुसार सामान्य प्रशासन विभागांतर्गत लोक आयुक्त आणि उप लोक आयुक्त कार्यालयातील वाहनचालक हा संवर्ग दिव्यांगांसाठी सुनिश्चितीतून वगळण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक दिव्यांग २०२१/प्र.क्र.३२/१५.
मादाम कामा मार्ग, हुतात्मा राजगुरू चौक,
मंत्रालय, मुंबई ४०००३२.
दिनांक:०७ जुलै, २०२१.
संदर्भ :- १) शासन निर्णय, सामान्य प्रशासन विभाग, क्र.एलपीएल २०२१/प्र.क्र.३२/१५. दि.१६ फेब्रुवारी,२०२१ २) केंद्र शासनाचा दिव्यांग हक्क अधिनियम, २०१६ ३) केंद्र शासनाच्या सामाजिक न्याय व अधिकरीता मंत्रालय, नवी दिल्ली यांची दि.४.०१.२०२१ ची अधिसूचना ४) शासन निर्णय, सामाजिक न्याय व विशेष सहाय विभाग, क्र. दिव्यांग- २०१९/प्र.क्र.२५१/दि.क्र.२.
दि. २ फेब्रुवारी, २०२१.
५) सामाजिक न्याय व विशेष सहाय्य विभागाचे पत्र क्र.दिव्यांग-२०२०/संकीर्ण ११/दि.क.२,दि.२३.०६.२०२१
प्रस्तावना:
दिव्यांग व्यक्ती हक्क अधिनियम, २०१६ मधील कलम ३३ नुसार दिव्यांगासाठी शासन सेवेतील पदांची पदसुनिश्चिती करणे आवश्यक आहे. या संदर्भात केंद्र शासनाने संदर्भाधीन क्र. ३ येथे नमुद दि.४.१.२०२१ च्या अधिसूचनेन्वये दिव्यांगांसाठी सुनिश्चित केलेल्या पदांची यादी प्रसिध्द केली आहे. सदर यादीनुसार या विभागाच्या अधिपत्याखालील कार्यालयातील जी पदे समान आहेत ती पदे दिव्यांगांसाठी सुनिश्चित करुन तसे आदेश निर्गमित करावेत, अशा सूचना संदर्भाधीन क्र. ४ येथे नमुद शासन निर्णय, सामाजिक न्याय व विशेष सहाय्य विभाग, दि. २ फेब्रुवारी, २०२१ अन्वये दिले आहेत. त्यानुसार सामान्य प्रशासन विभागाच्या अधिपत्याखाली लोक आयुक्त आणि उप लोक आयुक्त कार्यालयातील गट अ, ब, क व ड संवर्गामधील पदे संदर्भ क्र. १ येथील शासन निर्णयान्वये दिव्यांगासाठी सुनिश्चित करण्यात आली आहेत. तथापि सदर कार्यालयातील गट-क मधील वाहनचालक संवर्गातील पदांना दिव्यांगासाठी पदसुनिश्चित करताना सूट देण्याचा प्रस्ताव तज्ञ समितीच्या मान्यतेसाठी सादर केला होता .तज्ञ समितीच्या दि.२१.०६.२०२१ च्या बैठकीत वाहनचालक हा संवर्ग या पदनिश्चितीतून वगळण्याचा निर्णय घेण्यात आला.
या विभागाच्या अधिपत्याखाली लोक आयुक्त आणि उप लोक आयुक्त, महाराष्ट्र राज्य, मुंबई कार्यालयातील गट-क संवर्गातील वाहनचालक पद वगळण्याचा प्रस्ताव शासनाच्या विचाराधीन होता.
शासन निर्णय:
सामान्य प्रशासन विभागाच्या अधिपत्याखालील लोक आयुक्त आणि उप लोक आयुक्त, महाराष्ट्र राज्य,मुंबई कार्यालयातील गट-क संवर्गातील वाहनचालक पद दिव्यांग सुनिश्चितीमधून वगळण्यात येत आहे.
# Page 2
शासन निर्णय क्रमांक: दिव्यांग २०२१/प्र.क्र.३२/१५.