# Page 1
महाराष्ट्र लोकसेवा हक्क अधिनियमाच्या प्रभावी अंमलबजावणीच्या दृष्टीने Ease of Doing Business (BRAP) अंतर्गत तक्रार निवारणाच्या अनुषंगाने प्राप्त होणा-या अर्जावर कायर्वाही करण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्र. आरटीएस-२०२२/प्र.क्र.१४१ (भाग-१)/लो.दि.क.
मादाम कामा मार्ग,हुतात्मा राजगुरू चौक,
मंत्रालय, मुंबई ४०० ०३२.
दिनांक:- ३१ ऑक्टोबर,२०२२
वाचा:-१. महाराष्ट्र लोकसेवा हक्क अधिनियम,२०१५ दिनांक:- २१ ऑगस्ट,२०१५ २. महाराष्ट्र राज्य सेवा हक्क आयोगाचे पत्र क्र. बैठक- २०२२/प्र.क्र.९०/ मुसेहआ/कक्ष-२ दि.३० ऑगस्ट,२०२२
३. महाराष्ट्र राज्य सेवा हक्क आयोगाचे पत्र क्र. बैठक-२०२२/प्र.क्र.९० /मुसेहआ/कक्ष-२ दि.२७ ऑक्टोबर,२०२२
प्रस्तावना: राज्यामध्ये महाराष्ट्र लोकसेवा हक्क अधिनियम, २०१५ लागू झाला आहे. Ease of Doing Business (BRAP) मधील मार्गदर्शक सूचनांनुसार अर्जदारांच्या तक्रारीचे निवारण करण्यासाठी १५ दिवसांची मुदत देण्यात आलेली आहे. महाराष्ट्र लोकसेवा हक्क अधिनियम, २०१५ ची प्रभावी अंमलबजावणी होण्यासाठी तसेच नागरिकांच्या तक्रारीचे कालबध्द मर्यादेत निराकरण करण्यासाठी Ease of Doing Business (BRAP) मधील मार्गदर्शक सूचनांनुसार प्रशासकीय विभागांनी महाराष्ट्र लोकसेवा हक्क अधिनियमांतर्गत अपिल प्रकरणे वगळून अर्जदारांच्या सर्व प्रकाराच्या तक्रारींचे निवारण १५ दिवसांच्या कालमर्यादेत करावे, अशी शिफारस महाराष्ट्र राज्य सेवा हक्क आयोगाने शासनास केलेली आहे.
परिपत्रक: महाराष्ट्र राज्य सेवा हक्क आयोगाने केलेली उपरोक्त शिफारस तसेच, महाराष्ट्र लोकसेवा हक्क अधिनियम, २०१५ च्या तरतूदीस अनुलक्षून यापुढे महाराष्ट्र लोकसेवा हक्क अधिनियम,२०१५ अंतर्गत अधिसूचित लोकसेवा पुरविण्याबाबत प्राप्त होणारे अर्ज आणि सदर अधिनियमातील तरतूदीनुसार प्राप्त होणारे अपिल अर्ज वगळता महाराष्ट्र लोकसेवा हक्क (कृ.मा.प.)
# Page 2
शासन परिपत्रक क्रमांकः आरटीएस-२०२२/प्र.क्र.१४१ (भाग-१)/लो.दि.क.
अधिनियम, २०१५ संदर्भात शासनाच्या प्रशासकीय विभागाकडे तसेच त्यांच्या अधिनस्त कार्यालयाकडे/सार्वजनिक प्राधिकरणांकडे प्राप्त होणा-या इतर सर्व प्रकाराच्या तक्रारींचे १५ दिवसांच्या आत निवारण करण्यात यावे.
२. या आदेशाचे तंतोतंत पालन होईल याची दक्षता सर्व विभागांनी व त्यांच्या अधिनस्त असलेल्या कार्यालयांनी घ्यावी.