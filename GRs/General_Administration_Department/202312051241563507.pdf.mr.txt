# Page 1
BANSAL
महाराष्ट्र शासन
सामान्य प्रशासन विभाग,
मंत्रालयीन सेवा मंत्रालय विस्तार इमारत, दालन क्र.५५७, ५ वा मजला
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दूरध्वनी क्रमांक-०२२-२२७९४२५७ Email ID : Desk14b.gad-mh@gov.in
क्रमांक : कअनि-११२३/प्र.क्र.१०४/प्रशा-२(१४ब) दिनांक :- ०५ डिसेंबर, २०२३.
प्रति, सह/उप सचिव (आस्थापना), सर्व मंत्रालयीन विभाग, मंत्रालय, मुंबई - ४०० ०३२
विषय:- मुंबई महानगर प्रदेश झोपडपट्टी पुनर्वसन प्राधिकरण (बृहन्मुंबई महानगरपालिका क्षेत्र वगळून), ठाणे या कार्यालयातील पदे प्रतिनियुक्तीने भरण्यासाठी मंत्रालयीन संवर्गातील अधिकाऱ्यांकडून इच्छुकता मागविण्याबाबत.
संदर्भ:- १)सा.प्र.वि.शा.नि. क्र. एसआरव्ही-२०११/प्र.क्र.१३७/का.१२,दि.१७.१२.२०१६.
२) सा. प्र. वि. शा. नि. क्र. एसआरव्ही-२०१६/प्र.क्र.५१०/का. १२, दि.१६.०२.२०१८.
३)सा.प्र.वि.शा.नि.क्र.संकीर्ण-२०१७/प्र.क्र.१२०/कार्या-१४, दि.३१.०८.२०१७.
महोदय/महोदया,
संदर्भाधीन क्र.१ येथील दिनांक १७.१२.२०१६ रोजीच्या शासन निर्णयान्वये प्रतिनियुक्तीचे
धोरण निश्चित करण्यात आले असून, संदर्भाधीन क्र.२ येथील दिनांक १६.०२.२०१८ रोजीच्या शासन निर्णयान्वये सदर धोरणामध्ये सुधारणा करण्यात आली आहे. तसेच संदर्भाधीन क्र.३ येथील दिनांक ३१.८.२०१७ रोजीच्या शासन निर्णयान्वये, मंत्रालयीन संवर्गातील अधिकारी/कर्मचारी यांच्या प्रतिनियुक्तीबाबत कार्यपध्दती विहित करण्यात आली आहे.
२. उपरोक्त शासन निर्णयान्वये विहित कार्यपध्दतीनुसार मुंबई महानगर प्रदेश झोपडपट्टी
पुनर्वसन प्राधिकरण (बृहन्मुंबई महानगरपालिका क्षेत्र वगळून), ठाणे या कार्यालयातील खालील पदे
प्रतिनियुक्तीने भरण्यासाठी मंत्रालयीन विभागातील उपसचिव व कक्ष अधिकारी या संवर्गातील अधिकाऱ्यांकडून इच्छुकता मागविण्यात येत आहे.
----------------------------------------------------------------------------
| अ.क्र. | मंत्रालयीन विभागातील पदाचे नाव | प्रतिनियुक्तीने भरावयाचे पद | पदसंख्या |
| १. | उपसचिव | सचिव | ०१ |
| २. | कक्ष अधिकारी | प्रशासकीय अधिकारी | ०१ |
----------------------------------------------------------------------------
# Page 2
शासन निर्णय क्रमांकः कअनि-११२३/प्र.क्र.१०४/प्रशा-२(१४ब )
३. उपरोक्त विवरणपत्रात नमूद पदे मंत्रालयीन संवर्गातील अधिकाऱ्यांमधून प्रतिनियुक्तीने भरण्याकरिता सदर जाहिरात प्रसिध्द करण्यात येत असल्याने, या जाहिरातीस अनुसरुन क्षेत्रिय कार्यालयातील अधिकाऱ्यांनी सदर पदांकरिता या विभागाकडे अर्ज सादर करु नयेत व असे अर्ज
सादर करण्यात आल्यास ते विचारात घेतले जाणार नाहीत, तसेच त्याबाबत संबंधितांस काहीही उत्तर कळविण्यात येणार नाही.
४. सदर पदासाठी प्रतिनियुक्तीवर जाण्यास इच्छुक असलेल्या मंत्रालयीन संवर्गातील अधिकाऱ्यांनी परस्पर या विभागाकडे अर्ज सादर करु नयेत. त्यांनी आपआपल्या विभागामार्फत अर्ज
सादर करावेत. परस्पर अर्ज सादर केल्यास त्या अर्जांचा विचार करण्यात येणार नाही व त्याबाबत
संबंधितांस काहीही उत्तर कळविण्यात येणार नाही.
५. सर्व संबंधित मंत्रालयीन प्रशासकीय विभागांनी इच्छुक अधिकाऱ्यांचे अर्ज प्राप्त झाल्यानंतर
संदर्भाधीन शासन निर्णयातील तरतूदीनुसार अर्जांची छाननी करुन आपल्या विभागाच्या सचिवांच्या
मान्यतेने इच्छुक उपसचिव / कक्ष अधिकाऱ्यांचा प्रतिनियुक्तीचा प्रस्ताव सोबत जोडलेल्या प्रपत्रातील
माहिती व मागील पाच वर्षांच्या परिपूर्ण गोपनीय अहवालांच्या छायांकित प्रतीसह या कार्यासनाकडे
दिनांक २६.१२.२०२३ पर्यंत पोहोचतील अशा रीतीने पाठवावा. (नोंदणी शाखेत पाठवू नये)
६. एकदा निवड झालेल्या अधिकाऱ्यांस त्याचे नांव मागे घेता येणार नाही. तसेच, आपल्या
विभागातून सदर पदावर प्रतिनियुक्तीसाठी जाण्यास कोणीही अधिकारी इच्छुक नसल्यास तसेही कृपया दिनांक २६.१२.२०२३ पर्यंत या विभागास कळविण्यात यावे.
७. सर्व मंत्रालयीन प्रशासकीय विभागांनी सदरचे पत्र त्यांच्या विभागातील सर्व उपसचिव व कक्ष अधिकारी यांच्या निदर्शनास आणावे.
# Page 3