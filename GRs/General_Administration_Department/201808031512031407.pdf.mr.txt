# Page 1
महाराष्ट्र शासन
तत्काळ क्र.प्रतिनि-२०१८/प्र.क्र.१२२/का.१४ सामान्य प्रशासन विभाग, हुतात्मा राजगुरू चौक, मादाम कामा मार्ग,मंत्रालय, मुंबई-४०००३२, दिनांक:-०३.०८.२०१८
प्रति, सह/उप सचिव (आस्थापना), सर्व मंत्रालयीन विभाग, मंत्रालय, मुंबई ४०० ०३२.
विषय- पर्यटन व सांस्कृतिक कार्य विभागाच्या अखत्यारितील महाराष्ट्र चित्रपट, रंगभूमी आणि सांस्कृतिक विकास महामंडळ, दादासाहेब फाळके चित्रनगरी, गोरेगाव मुंबई येथील “सह व्यवस्थापकीय संचालक" हे पद प्रतिनियुक्तीने भरण्याबाबत.
महोदय,
पर्यटन व सांस्कृतिक कार्य विभागाच्या अखत्यारितील महाराष्ट्र चित्रपट, रंगभूमी आणि सांस्कृतिक
विकास महामंडळ, दादासाहेब फाळके चित्रनगरी, गोरेगाव मुंबई येथील “सह व्यवस्थापकीय संचालक" हे पद
प्रतिनियुक्तीने भरवयाचे आहे. सदर पद मंत्रालयीन उप सचिव संवर्गातील अधिकाऱ्यांमधून भरावयाचे आहे.
२. सदर पदावर प्रतिनियुक्तीने जाण्याकरीता इच्छुक असलेल्या व सदर पदासाठी आवश्यक असलेली अर्हता
तसेच अनुभव धारण करीत असलेल्या आपल्या विभागातील उप सचिव संवर्गातील अधिकाऱ्यांची नावे, त्यांच्या मागील ५ वर्षाच्या सह सचिवांपेक्षा कमी दर्जा नसलेल्या अधिकाऱ्यांनी साक्षांकीत केलेल्या गोपनीय अहवालांसह,
पत्रासोबत जोडलेल्या BIO-DATA/CURRICULUM VITAE PROFORMA मधील वैयक्तिक माहिती व ना
विभागीय चौकशीचे प्रमाणपत्र इ. बाबतच्या माहितीसह या विभागाकडे दि.१०.०८.२०१८ पर्यंत निश्चितपणे प्राप्त
होतील अशा रितीने कृपया पाठवावीत. तसेच इच्छुक अधिकाऱ्यांची प्रतिनियुक्तीसाठी निवड झाल्यास त्यांना
संबंधित विभाग कार्यमुक्त करेल किंवा कसे याबाबतही कृपया अभिप्राय द्यावेत. आपल्या विभागातून
प्रतिनियुक्तीसाठी कोणीही अधिकारी इच्छुक नसल्यास निरंक असेही कृपया कळविण्यात यावे. एकदा निवड झालेल्या अधिकाऱ्याला त्याचे नाव मागे घेता येणार नाही. तसेच सदर अधिकाऱ्याच्या बदली पर्यायी अधिकारी
तत्काळ उपलब्ध करून देणे शक्य होणार नाही, याची देखील संबंधित विभागाने दखल घ्यावी.
# Page 2