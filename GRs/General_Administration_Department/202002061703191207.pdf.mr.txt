# Page 1
सचिव व निवासी आयुक्त कार्यालय, महाराष्ट्र सदन येथील ३ प्राधिकृत वैद्यकीय अधिकारी यांच्या मानधनात वाढ करणेबाबत...
महाराष्ट्र शासन
सामान्य प्रशासन विभाग
शासन निर्णय क्रमांकः सदन २०१९/१६४/अनौ. १५/प्र.क्र.५९/२०-अ
मंत्रालय, मुंबई - ४०० ०३२
तारीख: ०६ फेब्रुवारी, २०२०
वाचा : १) शासन निर्णय क्रमांकः सामान्य प्रशासन विभाग, क्र. SCO-१०७२/K-१, दि. २८ एप्रिल, १९७२ २) शासन निर्णय क्रमांकः सामान्य प्रशासन विभाग, क्र. SCO-१०७२-xx, दि.०३ सप्टेंबर, १९७५ ३) विशेष आयुक्त, नवी दिल्ली यांचे कार्यालयीन आदेश क्र. महाराष्ट्र सदर, SCO/ Med.Attdt/ ८५/३२७, दि. १२ फेब्रुवारी, १९८५.
४) विशेष आयुक्त आणि पदसिध्द सचिव, नवी दिल्ली यांचे कार्यालयीन आदेश क्र. महाराष्ट्र सदन,/विआआस्था९८/प्र.क्र.२६/दि. ३० नोव्हेंबर, १९९८ ५) विशेष आयुक्त आणि प्रधान सचिव, महाराष्ट्र सदन, नवी दिल्ली, यांचे कार्यालयीन आदेश क्र. विआ / आस्था/३३/२००६/१५६९, दि. ३० जानेवारी २००६.
प्रस्तावना : सचिव व निवासी आयुक्त कार्यालय, महाराष्ट्र सदन, नवी दिल्ली येथे शासन निर्णय, सामान्य प्रशासन विभाग, दि. ११ एप्रिल, १९७२ अन्वये निवासी आयुक्त कार्यालयामध्ये कार्यरत अधिकारी व कर्मचारी यांना वैद्यकीय सुविधा उपलब्ध करुन देण्यासाठी रु.२५०/- मानधनावर प्राधिकृत वैद्यकीय अधिका-याची नेमणूक करण्यात आली. त्यानंतर वाढती महागाई विचारात घेऊन वेळोवेळी सदर प्राधिकृत वैद्यकीय अधिकारी यांच्या मानधनामध्ये वाढ करण्यात आली. सद्यस्थितीत विशेष आयुक्त आणि प्रधान सचिवांचे कार्यालयीन आदेश दि.३०.१.२००६ नुसार रु.४०००/- मानधन दिले जाते. त्यानुषंगाने वाढलेली महागाई, दिल्लीस्थित इतर राज्यांच्या सदनामध्ये नियुक्त प्राधिकृत वैद्यकीय अधिकारी यांना दिले जाणारे मानधन व सन २०१४ पासून नवीन महाराष्ट्र सदन चालू झाल्यानंतर वाढलेली अधिकारी व कर्मचारी यांची संख्या विचारात घेता सचिव व निवासी आयुक्त, महाराष्ट्र सदन, नवी दिल्ली यांच्या कार्यालयामध्ये सद्यस्थितीमध्ये नियुक्त तीन प्राधिकृत वैद्यकीय अधिकारी यांचे मानधनात वाढ करण्याची बाब शासनाच्या विचाराधीन होती.
शासन निर्णय: सचिव व निवासी आयुक्त, महाराष्ट्र सदन, नवी दिल्ली यांच्या कार्यालयमध्ये सद्यस्थितीमध्ये नियुक्त तीन प्राधिकृत वैद्यकीय अधिकारी यांचे प्रत्येकी मासिक मानधन रु.४,०००/- वरुन रु. १०,०००/- करण्याचा निर्णय पुढील अटी व शर्तीच्या अधिन घेण्यात येत आहे:
१) प्राधिकृत वैद्यकीय अधिकारी हे आठवड्यातून दोनदा दोन तास निवासी आयुक्त कार्यालय, नवी दिल्ली येथे वैद्यकीय सुविधा देतील.
२) प्राधिकृत वैद्यकीय अधिकारी यांच्या निवासी आयुक्त कार्यालय, नवी दिल्ली येथील रुग्णालयामध्ये वैद्यकीय उपचाराकरिता येणारे अधिकारी/कर्मचारी यांना कोणत्याही प्रकारचे शुल्क आकारणार नाहीत.
# Page 2
शासन निर्णय क्रमांकः सदन २०१९/१६४/अनौ. १५/प्र.क्र.५९/२०-अ
३) आपत्कालीन परिस्थितीमध्ये प्राधिकृत वैद्यकीय अधिकारी यांना वैद्यकीय तपासणीकरिता निवासी आयुक्त कार्यालयामध्ये बोलविण्यात आल्यास त्यांना प्रवास खर्च म्हणून देण्यात येणारे मानधन निवासी आयुक्त यांनी प्राधिकृत केलेले सक्षम प्राधिकारी ठरवतील.
३) सदर शासन निर्णय वित्त विभागाने अनौ. संदर्भ क्र. १४०/२०१९/सेवा-६, दि. १८ नोव्हेंबर, २०१९ अन्वये दिलेल्या सहमतीस अनुसरुन निर्गमित करण्यात येत आहे.