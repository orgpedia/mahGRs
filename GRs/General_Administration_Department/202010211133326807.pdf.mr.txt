# Page 1
विधानमंडळ / संसद सदस्यांना सन्मानाची व सौजन्याची वागणूक देणे, इ. बाबतच्या मार्गदर्शक सूचनांचे काटेकोरपणे पालन करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक : विमंस २०२०/प्र.क्र.३६/१८(र.वका.)
मादाम कामा रोड, हुतात्मा राजगुरु चौक,
मंत्रालय (विस्तार), मुंबई ४०० ०३२
दिनांक : २१ ऑक्टोबर, २०२०.
वाचा:- : १. केंद्र शासनाच्या लोकतक्रार, पेन्शन, कार्मिक व प्रशिक्षण मंत्रालयाचे क्र. ११०१३ /४/२०११- Estt (AIII), दिनांक १ डिसेंबर, २०११ चे आदेश.
२. शासन परिपत्रक, सामान्य प्रशासन विभाग, क्रमांक : विमंस-२०१२/प्र.क्र. १२/ १८ (र. वका.), दिनांक ९ मार्च, २०१२, ३. शासन परिपत्रक, सामान्य प्रशासन विभाग, क्रमांक : संकीर्ण-२०१२ / प्र. क्र. ५६ / १८ (र.वका.), दिनांक ५ जुलै, २०१२, ४. शासन परिपत्रक, सामान्य प्रशासन विभाग, क्रमांक : विमंस-२०१३ / प्र. क्र. ६७/ १८ (र.वका.), दिनांक २७ जुलै, २०१५, ५. शासन परिपत्रक, सामान्य प्रशासन विभाग, क्रमांक : संकीर्ण-२०१७ / प्र. क्र.
११७ / १८ (र.वका.), दिनांक २० जुलै, २०१७, ६. केंद्र शासनाच्या लोकतक्रार, पेन्शन, कार्मिक व प्रशिक्षण मंत्रालयाचे क्र. ११०१३ /४/२०१८ - Estt- (A III), दिनांक १० फेब्रुवारी, २०२० चे आदेश, ७. शासन परिपत्रक, सामान्य प्रशासन विभाग, क्रमांक : विमंस-२०१७ / प्र.क्र.२६/ १८ (र.वका.), दिनांक १४ फेब्रुवारी, २०२०,
शासन परिपत्रकः केंद्र शासनाच्या दिनांक १ डिसेंबर, २०११ च्या आदेशान्वये, संसद सदस्यांना सौजन्याची व सन्मानाची वागणूक देण्यासंदर्भात मार्गदर्शक तत्त्वे विहित करण्यात आलेली असून सदर आदेश या विभागाच्या दिनांक ९ ९ मार्च, २०१२ च्या परिपत्रकान्वये सर्व विभाग / कार्यालयांच्या निदर्शनास आणण्यात आले आहेत. तथापि सदर तत्त्वांचे पालन होत नसल्याचे लोकसभेच्या विशेषाधिकार समितीच्या निदर्शनास आले असून सदर सूचना सर्व विभाग / कार्यालयांना पुन्हा देण्याबाबत केंद्र शासनाच्या दिनांक १० फेब्रुवारी, २०२० च्या आदेशान्वये सूचित करण्यात आले आहे.
२. तसेच संसद सदस्य / विधानमंडळ सदस्य यांना सौजन्याची व सन्मानाची वागणूक देणे, त्यांचे निवेदनांवर कार्यवाही करणे, इ. संदर्भात या विभागाच्या दिनांक २७ जुलै, २०१५ च्या परिपत्रकान्वये सर्वसमावेशक सूचना निर्गमित करण्यात आल्या आहेत.
तथापि सदर सूचनांचे पालन होत नसल्याच्या तक्रारी विधानमंडळ सदस्यांकडून येत असल्याबाबत त्याचप्रमाणे मंत्रालयीन विभागांकडून निर्गमित होणारे शासन निर्णय /
# Page 2
शासन परिपत्रक क्रमांकः विमंस २०२०/प्र.क्र.३६/१८(र.वका.)
परिपत्रके मा. पिठासीन अधिकाऱ्यांना अग्रेषित होत नसल्याचे विधानमंडळाच्या मा. पिठासीन अधिकाऱ्यांच्या निदर्शनास आले आहे.
३. सबब या अनुषंगाने सर्व मंत्रालयीन विभाग तसेच मंत्रालयाच्या नियंत्रणाखालील सर्व विभाग / कार्यालयांना सूचित करण्यात येते की, त्यांनी संसद सदस्यांना सौजन्याची व सन्मानाची वागणूक देण्यासंदर्भातील केंद्र शासनाच्या दिनांक १ डिसेंबर, २०११ च्या आदेशातील मार्गदर्शक तत्त्वांचे कोटेकोरपणे पालन करावे. त्याचप्रमाणे मंत्रालयीन विभागांतून निर्गमित शासन निर्णय / परिपत्रके / अधिसूचना विधानमंडळाच्या मा. पिठासीन अधिकाऱ्यांनासुद्धा अग्रेषित करण्याची खबरदारी घ्यावी. तसेच इतर संदर्भाकित शासन परिपत्रकांमधील सूचनांचेसुद्धा काटेकोरपणे पालन करण्यात होईल, याबाबत दक्षता घ्यावी.
# Page 3