# Page 1
महाराष्ट्र-कर्नाटक सीमा प्रश्नाबाबत मा. सर्वोच्च न्यायालयात दाखल केलेला दावा क्र.४/२००४ अॅड. हरिष साळवे, विशेष समुपदेशी ( Special Counsel) यांच्या व्यावसायिक फी वाढीबाबत...
महाराष्ट्र शासन
सामान्य प्रशासन विभाग
शासन आदेश क्रमांक : मकसी-१३१६/प्र.क्र.७१/२०१६/३६
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : १६ जुलै, २०१८
वाचा :- १) शासन पत्र, विधी व न्याय विभाग, क्रमांक: १२४१/ई-शाखा, दि.१९/१०/२००५.
२) शासन पत्र, सामान्य प्रशासन विभाग, क्रमांक : मकसी-१००४/प्र.क्र.२७/३६, दि.२९/११/२००५.
३) शासन आदेश, सामान्य प्रशासन विभाग, क्रमांक: मकसी-१००७/प्र.क्र.४०/का.३६, दि.२८/१२/२००७.
४) शासन आदेश, सामान्य प्रशासन विभाग, क्रमांक : मकसी-१०१२/३०८/प्र.क्र.११७/ भाग-२/३६, दि.०१/०३/२०१३.
५) शासन आदेश, सामान्य प्रशासन विभाग, क्रमांक: मकसी-१०१२/२६७/प्र.क्र.१०१/२०१२/ ३६, दि.०७/०४/२०१६.
आदेश
महाराष्ट्र-कर्नाटक सीमा प्रश्नासंदर्भात महाराष्ट्र शासनाने मा. सर्वोच्च न्यायालयात दाखल केलेल्या दावा क्र.४/२००४ चे कामकाज पाहण्यासाठी ज्येष्ठ विधिज्ञ अॅड. हरिष साळवे, यांची विशेष समुपदेशी (Special Counsel) म्हणून संदर्भाधीन अ.क्र.१ च्या पत्रानुसार नियुक्ती करण्यात आलेली असून संदर्भाधीन अ.क्र.२ व ३ येथील आदेशान्वये त्यांना त्यांच्या मागणीनुसार व्यावसायिक फी मंजूर करण्यात आलेली होती. त्यानंतर संदर्भाधिन अ.क्र. ५ येथील आदेशान्वये व्यावसायिक फीमध्ये वाढ करण्यात आली होती.
२. ज्येष्ठ विधिज्ञांना अपवादात्मक बाब म्हणून त्यांच्या मागणीनुसार उचित मानधन अदा करण्याबाबत दि.०७/०७/२०१६ रोजी उच्चाधिकार समितीच्या बैठकीत घेतलेल्या निर्णयानुसार अॅड. हरिष साळवे, विशेष समुपदेशी यांना खालील तक्त्यात नमूद केल्याप्रमाणे व्यावसायिक फी मंजूरीस याद्वारे शासन मान्यता देण्यात येत आहे.
-------------------------------------------
| i) Admission / After notice | Rs.15,00,000/ |
| ii) For Final disposal | Rs.25,00,000/ |
| iii) For Regular hearing | Rs.30,00,000/ |
-------------------------------------------
# Page 2
शासन आदेश क्रमांकः मकसी-१३१६/प्र.क्र.७१/२०१६/३६
३. अॅड. हरिष साळवे, विशेष समुपदेशी यांना व्यावसायिक फी आगाऊ प्रदान करण्यास (Fees will be paid in advance) संदर्भाधीन क्र.४ येथील दि.०१/०३/२०१३ च्या शासन आदेशातील अटीच्या अधिन मान्यता देण्यात आलेली आहे. सदरचे आदेश यथास्थिती लागू राहतील.
४. हे आदेश दि.०७/०७/२०१६ पासून लागू होतील.
५. वरील बाबीवर होणारा खर्च "मागणी क्रमांक ए-४, २०५२ सचिवालय - सर्वसाधारण सेवा - ०९० सचिवालय (००) (०१) सामान्य प्रशासन विभाग, २८-व्यावसायिक सेवा - योजनेतर दत्तमत (२०५२००२५)" या अर्थसंकल्पीय लेखा शीर्षाखाली खर्ची टाकून तो दरवर्षीच्या मंजूर तरतुदीतून भागविण्यात यावा.
६. हे आदेश विधी व न्याय विभागाच्या अनौपचारिक संदर्भ क्र. ५४४-२०१८/ई, दि. १२ जून, २०१८ व वित्त विभागाच्या अनौपचारिक संदर्भ क्र.२०५/२०१८/व्यय-४, दि.१८/०६/२०१८ अन्वये त्या विभागांनी दिलेल्या मान्यतेस अनुसरुन निर्गमित करण्यात येत आहेत.
# Page 3