# Page 1
महाराष्ट्र शासन
सामान्य प्रशासन विभाग
शासन आदेश क्रमांक: संकीर्ण १०२१/प्र.क्र. ७५/१४-ब
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक: २९ सप्टेंबर, २०२१
शासन आदेश
सेवापुस्तके संगणकीकृत करण्याच्या अनुषंगाने NIC, मुंबई यांनी HRMS मध्ये ई-सेवापुस्तक आज्ञावली विकसित केली आहे. मंत्रालयीन विभागात कार्यरत भारतीय प्रशासकीय सेवेतील अधिकाऱ्यांच्या सेवापुस्तकांमधील माहिती सदर आज्ञावलीमध्ये भरण्याची कार्यवाही करावयाची आहे.
२. उपरोक्त कामासाठी श्री. सु. ग. गांगरकर, अवर सचिव, सा.प्र.वि./ कार्यासन ९ - अ यांच्या पर्यवेक्षीय नियंत्रणाखाली पुढील कर्मचाऱ्यांचा एक गट (Cell) स्थापन करण्यास याद्वारे मान्यता देण्यात येत असून, यामध्ये खालील कर्मचाऱ्यांचा समावेश करण्यात येत आहे
--------------------------------------------------------------------------------------
|  | अ. |  |  | नांव |  |  | पदनाम |  |  | सध्याचा विभाग |  |
| क्र. |  |  |  |
|  | श्री.संदिप नारायण निहाळ | लिपिक-टंकलेखक | उद्योग, उर्जा व कामगार विभाग |
| २ | श्री.वैभव उध्दवराव दिवाण | लिपिक-टंकलेखक | महसूल व वन विभाग |
| ३ | श्री. रोहित रामचंद्र शेडगे | लिपिक-टंकलेखक | अन्न, नागरी पुरवठा व ग्राहक संरक्षण विभाग |
| ४ | श्री.गौरव मोहनराव चौधरी | लिपिक-टंकलेखक | कृषि व पदुम विभाग |
| ५ | श्री.सुशांत नारायण पाटील | लिपिक-टंकलेखक | सार्वजनिक बांधकाम विभाग |
--------------------------------------------------------------------------------------
३. संबंधित कर्मचाऱ्यांच्या सेवा दिनांक ०१.१०.२०२१ पासून प्रथमत: १ महिन्यांकरिता या विभागाकडून तात्पुरत्या स्वरुपात अधिग्रहीत करण्यात येत असून, आवश्यकतेनुसार सदर कालावधीत वाढ करण्यात येईल. उपरोक्त कर्मचाऱ्यांच्या सेवा तात्पुरत्या स्वरुपात अधिग्रहीत करण्यात येणार असल्याने त्यांच्या वेतनादी विषयक बाबी त्या-त्या विभागाकडून हाताळण्यात येतील.
४. संबंधित कर्मचाऱ्यांनी इतर कोणत्याही आदेशाची प्रतिक्षा न करता दिनांक ०१.१०.२०२१ (म.पू.) रोजी सा.प्र.वि./ कार्यासन ९ - अ (दालन क्र. ६२८, ६ वा मजला, विस्तार इमारत, मंत्रालय, मुंबई) येथे रूजू अहवाल सादर करावा. सदरचे आदेश हेच कार्यमुक्ततेचे आदेश असून संबंधित विभागांनी स्वतंत्र आदेश निर्गमित करण्याची आवश्यकता नाही.
५. सदर प्रयोजनासाठी संबंधित कर्मचारी रुजू न झाल्यास त्यांच्या विरुध्द शिस्तभंगविषयक कारवाई प्रस्ताविण्यात येईल.
६. सदर प्रयोजनासाठी नियुक्त गटाने (Cell) आज्ञावलीमध्ये माहिती भरण्याची कार्यवाही विहित कालावधीत पूर्ण करणे आवश्यक राहील. याकरिता सामान्य प्रशासन विभाग/कार्यासन ९-अ तसेच कार्यासन १० मधील अधिकारी/कर्मचारी यांनी संबंधित गटास आवश्यक ते सर्व सहकार्य करावे.
# Page 2
शासन आदेश क्रमांक: संकीर्ण १०२१/प्र.क्र. ७५/१४-ब