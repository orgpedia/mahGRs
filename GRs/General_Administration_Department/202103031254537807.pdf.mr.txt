# Page 1
सैन्यातील धारातीर्थी पडलेल्या महाराष्ट्रातील अधिकारी/जवान यांच्या विधवा/अवलंबितांना आर्थिक मदत देण्याबाबत - शहीद जवान हवलदार विजय काशिनाथ निकम जि. नाशिक
महाराष्ट्र शासन
सामान्य प्रशासन विभाग
शासन निर्णय क्रमांक: मासैम-२०२१/प्र. क्र.५२ /का-२८
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
तारीख: ०३/०३/२०२१.
वाचा १) शासन निर्णय, सामान्य प्रशासन विभाग, क्र.मासैम २०१७/(प्र.क्र.३१०)/२०१७/२८, दिनांक २७/०३/२०१८
२) संचालक, सैनिक कल्याण विभाग, पुणे यांचे पत्र क्र.१६०२५/विजय निकम/सैकवि-१६ दिनांक २६/०२/२०२१
प्रस्तावना युध्दात, युध्दजन्य परिस्थितीमध्ये, तसेच देशातील सुरक्षा संबंधी मोहिमेत चकमकीत / देशाबाहेरील मोहिमेत धारातीर्थी पडलेल्या राज्यातील सैनिकांच्या वारसांना तसेच देशातील सुरक्षा संबंधी मोहिमेत, चकमकीत धारातीर्थी पडलेल्या राज्यातील सीमा सुरक्षा बल व इतर तत्सम निमलष्कर दलातील सैनिकांच्या वारसांना संदर्भाधिन दिनांक २७/०३/२०१८ रोजीच्या शासन निर्णयान्वये रू. २५.०० लाख इतकी आर्थिक मदत देण्यात येते.
शासन नि सैनिक कल्याण विभाग, पुणे यांनी दिनांक २६ फेब्रुवारी, २०२१ च्या पत्रान्वये शासनास सादर केलेल्या प्रस्तावाच्या अनुषंगाने, पुढील तक्त्यात नमूद केल्यानुसार, महाराष्ट्र राज्यातील धारातीर्थी पडलेले जवान, हवलदार विजय काशिनाथ निकम यांच्या अवलंबितांना पुढीलप्रमाणे आर्थिक मदत देण्यास शासन मान्यता देण्यात येत आहे :
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| नाव व पत्ता | शहीद दिनांक, मोहिम व ठिकाण | वारसांचे नांव व आर्थिक मदतीची रक्कम |
| नं १५६८२७७१-एच, हवलदार विजय काशिनाथ निकम मु. पो. खालप, ता. देवळा, जि. नाशिक. | ११ सप्टेंबर,२०१८. देशांतर्गत सुरक्षासंबंधी ऑपरेशन रक्षक मोहिमेंतर्गत जम्मू-काश्मिर येथील नियंत्रण रेषेवरील अतिउच्च ठिकाणी कार्यरत असताना खराब हवामानामुळे शहीद. | १) श्रीमती अर्चना विजय निकम (वीरपत्नी) रू. २५.०० लाख मु. पो. खालप, ता. देवळा, जि. नाशिक. (शहीद सैनिक यांच्या आई आणि वडीलांचे निधन झाले आहे.) |
| एकूण | रुपये २५.०० लाख |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
# Page 2
शासन निर्णय क्रमांकः मासैम-२०२१/प्र.क्र.५२/का-२८
२. धारातीर्थी पडलेल्या जवानाच्या अवलंबितास एकूण अनुज्ञेय (रू. २५.०० लाख) रक्कमेपैकी रु.२०,००,०००/- ( रु. वीस लाख फक्त) इतकी रक्कम मुख्यमंत्री सहायता (कारगिल) निधीतून घेण्यात आलेल्या व राष्ट्रीयीकृत बँकेत सद्यस्थितीत गुंतविण्यात आलेल्या रकमेच्या व्याजातून अदा करण्यात यावी.
शासन अनुदानातून द्यावयाच्या रकमेपोटी होणारा खर्च रु.५,००,०००/-(रुपये पाच लाख फक्त) हा मागणी क्र.ए-५ लेखाशीर्ष "२२३५ सामाजिक सुरक्षा व कल्याण,६० - इतर सामाजिक सुरक्षा व कल्याण कार्यक्रम,१०२-सामाजिक सुरक्षा योजनेखाली निवृत्तीवेतने, ( ००) (०४ ) देशांतर्गत / सुरक्षासंबंधी मोहिमेत चकमकीत धारातीर्थी पडलेल्या जवानांच्या विधवांना/अवलंबितांना आर्थिक मदत (२२३५ २६०८) ५०-इतर खर्च " या लेखाशीर्षाखाली सन २०२०-२१ या आर्थिक वर्षासाठी मंजुर तरतूदीतून भागविण्यात यावा.
३. प्रस्तुत प्रकरणी 'आहरण व संवितरण अधिकारी', म्हणून जिल्हा सैनिक कल्याण अधिकारी, नाशिक यांना प्राधिकृत करण्यात येत आहे. तसेच धारातीर्थी पडलेल्या जवानांच्या विधवांना/अवलंबितांना द्यावयाची आर्थिक मदत ECS द्वारे देण्यात यावी व त्याबाबतचा अहवाल शासनास सादर करण्यात यावा.
४. हा शासन निर्णय, वित्त विभागाच्या सहमतीने निर्गमित केलेल्या शासन निर्णय, सामान्य प्रशासन विभाग, क्र.मासैम २०१७/(प्र.क्र.३१०)/२०१७/२८, दिनांक २७/०३/२०१८ मधील मार्गदर्शक तत्वांचा अवलंब करुन निर्गमित करण्यात येत आहे.