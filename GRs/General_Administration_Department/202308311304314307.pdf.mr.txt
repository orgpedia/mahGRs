# Page 1
ईएसबीसी/एसईबीसी आरक्षण रद्द झाल्याने अधिसंख्य पदावर नियुक्ती देण्यात आलेल्या उमेदवारांना जातवैधता प्रमाणपत्राची आवश्यकता नसल्याची पुष्टी मिळणेबाबत..
महाराष्ट्र शासन
सामान्य प्रशासन विभाग
शासन परिपत्रक क्रमांक : संकीर्ण-२०२३/प्र.क्र.५२/१६-क
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ३१ ऑगस्ट, २०२३.
संदर्भ : १. महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती अधिनियम, २०२२ (सन २०२२ चा महाराष्ट्र अधिनियम क्र.४५) २. सामान्य प्रशासन विभाग, शासन निर्णय क्र.बीसीसी ११२२/प्र.क्र.१२८/१६-ब, दि.२१.९.२०२२ ३. महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती (सुधारणा) अधिनियम, २०२२ ४. सामान्य प्रशासन विभाग, शासन निर्णय क्र. बीसीसी ११२२/प्र.क्र.१२८/१६-ब, दि.३१.१.२०२३
प्रस्तावना :
मा. सर्वोच्च न्यायालयाने दि.०५.०५.२०२१ रोजी सामाजिक व शैक्षणिकदृष्ट्या मागास प्रवर्ग
(एसईबीसी) आरक्षण अधिनियम, २०१८ अवैध ठरवून मराठा आरक्षण रद्द केल्यामुळे शैक्षणिक व
सामाजिकदृष्ट्या मागासवर्ग (ईएसबीसी) आरक्षण अधिनियम, २०१४ व सामाजिक व शैक्षणिकदृष्टया
मागास प्रवर्ग (एसईबीसी) आरक्षण अधिनियम, २०१८ अनुसार दि. ०९.०९.२०२० पूर्वी अंतिम निवड
झालेल्या/ अंतिम शिफारस झालेल्या परंतू नियुक्ती मिळू न शकलेल्या सर्व प्रवर्गाच्या उमेदवारांसाठी
महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती अधिनियम, २०२२ व महाराष्ट्र अधिसंख्य पदांची निर्मिती व निवड केलेल्या उमेदवारांची नियुक्ती (सुधारणा) अधिनियम, २०२२ पारीत
करण्यात आला आहे. त्यानुसार १५५३ अधिसंख्य पदांवरील पात्र उमेदवारांना नियुक्ती देणेबाबतच्या सूचना संदर्भाधीन क्र.२ व क्र.४ येथील शासन निर्णयान्वये संबंधित विभागांना देण्यात आलेल्या आहेत.
तथापि, ईएसबीसी व एसईबीसी प्रवर्गातून अधिसंख्य पदावर नियुक्त झालेल्या उमेदवारांकडे जातवैधता
प्रमाणपत्र सादर करण्याची मागणी संबंधित विभाग/अधिनस्त कार्यालयांकडून होत आहे. याबाबत संबंधित
मंत्रालयीन विभाग/अधिनस्त कार्यालये यांना सूचना देण्याची बाब शासनाच्या विचाराधीन आहे.
# Page 2
शासन परिपत्रक क्रमांकः संकीर्ण-२०२३/प्र.क्र.५२/१६-क
परिपत्रक
उपरोक्त संदर्भाधीन क्र. १ व क्र. ३ येथील अधिनियमान्वये एकूण १५५३ अधिसंख्य पदे निर्माण
करून अधिसंख्य पदांवरील पात्र उमेदवारांना नियुक्ती देणेबाबतच्या सूचना संदर्भाधीन क्र. २ व क्र.४
येथील शासन निर्णयान्वये संबंधित विभागांना देण्यात आलेल्या आहेत. अधिसंख्य पदावर नियुक्ती देण्यात
आलेल्या १५५३ उमेदवारांपैकी काही उमेदवारांची नियुक्ती शैक्षणिक व सामाजिकदृष्ट्या मागास वर्ग
(ईएसबीसी) व सामाजिक व शैक्षणिकदृष्टया मागास वर्ग (एसईबीसी) प्रवर्गातून झालेली आहे. ईएसबीसी
आरक्षण अधिनियम, २०१४ हा अधिनियम निरसित करुन एसईबीसी आरक्षण अधिनियम, २०१८ पारित
करण्यात आला आहे. तथापि, मा.सर्वोच्च न्यायालयाने सिव्हिल अपील क्र.३१२३/२०२० मध्ये
दि.०५.०५.२०२१ रोजी दिलेल्या निर्णयान्वये एसईबीसी आरक्षण रद्द केले आहे. सद्य:स्थितीत एसईबीसी
आरक्षण अस्तित्वात नाही. त्यामुळे शैक्षणिक व सामाजिकदृष्ट्या मागास वर्ग (ईएसबीसी) व सामाजिक व
शैक्षणिकदृष्ट्या मागास (एसईबीसी) वर्गामधून अधिसंख्य पदावर नियुक्त्या देण्यात आलेल्या उमेदवारांना
त्यांची सेवा पुढे सुरू ठेवण्यासाठी शैक्षणिक व सामाजिकदृष्ट्या मागास वर्ग (ईएसबीसी) व सामाजिक व
शैक्षणिकदृष्टया मागास (एसईबीसी) वर्गाचे जात वैधता प्रमाणपत्र सादर करण्याची आवश्यकता नाही.
सबब, संबंधित प्रशासकीय विभागांनी व त्यांच्या अधिनस्त कार्यालयांनी ईएसबीसी व एसईबीसी
वर्गामधून नियुक्ती देण्यात आलेल्या उमेदवारांकडून जात वैधता प्रमाणपत्राची मागणी करु नये. सदर बाब
संबंधित विभागांनी स्वतंत्रपणे त्यांच्या अधिनस्त कार्यालयांच्या निदर्शनास आणावी.
# Page 3