# Page 1
सामान्य प्रशासन विभाग (खुद्द) मधील नादुरुस्त निर्लेखित करावयाच्या संगणकाबाबत अनुसरावयाची कार्यपध्दती.
महाराष्ट्र शासन
सामान्य प्रशासन विभाग
शासन परिपत्रक क्रमांकः निर्लेखन-२०१९/प्र.क्र.१३/का.२४
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक : ०३ जानेवारी, २०२०
वाचा :- सामान्य प्रशासन विभाग, शासन निर्णय क्रमांक, मातंस/नस्ती ०७/प्र.क्र.८९/३९,दिनांक ०१.०८.२०११
शासन परिपत्रक : सामान्य प्रशासन विभाग (मा.तं) दिनांक ०१ ऑगस्ट २०११ च्या शासन निर्णयानुसार संगणक, प्रिंटर , लॅपटॉप, सर्व्हर व इतर सर्व आयटी उपकरणांचे वयोमान ५ वर्षे निश्चित करण्यात आलेले आहे. अशी उपकरणे कालबाहय झाल्याने निर्लेखित करण्याबाबत सूचना आहेत. संगणक, प्रिंटर हयांची प्राथमिक अवस्थेमधील दुरुस्ती महाआयटी कडून करण्यात येते. संगणक सामुग्री दुरुस्त होणे शक्य नसल्यास विभागातील कार्यासनांकडून असे संगणक कार्यासन २४ कडे निर्लेखनासाठी जमा करण्यात येतात.
२. सामान्य प्रशासन विभाग (खु) मधील जे संगणक दुरुस्त होणे शक्य नाहीत असे संगणक कार्यासन २४ कडे जमा करण्यापूर्वी संबंधित कार्यासनाच्या अधिकारी / कर्मचारी यांनी महाआयटीच्या संगणक तज्ञाकडून संगणकाच्या हार्डडिस्क मधील संपूर्ण डाटा पेनड्राईव्ह वर घेतल्यानंतर तसेच संगणकामधील संपुर्ण डाटा संगणक तज्ञाकडून काढुन टाकल्याबाबत प्रमाणित केल्यानंतर असे संगणक कार्यासन २४ कडे निर्लेखित करण्यासाठी जमा करण्यात यावेत. कार्यासनामधील अधिकारी / कर्मचारी यांनी संगणक ताब्यात घेताना त्यातील डाटा संगणक तज्ञाकडून काढुन घेतल्याचे खातरजमा करुन असे संगणक निर्लेखनासाठी ताब्यात घ्यावेत.