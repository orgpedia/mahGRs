# Page 1
विधानमंडळ / संसदेच्या महिला सदस्यांना विशेषत्वाने सन्मानाची व सौजन्याची वागणूक देण्याबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांकः विमंस - २०१८/प्र.क्र.२००/१८ (र. व का.)
मंत्रालय, मादाम कामा मार्ग, हुतात्मा राजगुरु चौक,
मुंबई - ४०० ०३२.
दिनांक : ५ मार्च, २०२०.
वाचा : १) शासन परिपत्रक, सामान्य प्रशासन विभाग, क्रमांक : विमंस २०१३/प्र. क्र.६७/१८
(र. व का.), दिनांक २७ जुलै, २०१५.
२) शासन परिपत्रक, सामान्य प्रशासन विभाग, क्रमांक : संकिर्ण-२०१७/प्र. क्र.१७१/१८ (र. व का.), दिनांक २७ ऑक्टोबर, २०१७.
३) शासन परिपत्रक, सामान्य प्रशासन विभाग, क्रमांक : संकिर्ण-२०१८/ प्र. क्र. ९७/१८ (र. व का.), दिनांक ३० मे,२०१८.
४) महाराष्ट्र विधानसभा, विशेषाधिकार समितीचा सन २०१६-१७, २०१७-१८ चा
दि. २२ मार्च, २०१८ रोजी सभागृहाला सादर केलेला अहवाल.
परिपत्रक :
विधानमंडळ / संसद सदस्यांना सन्मानाची व सौजन्याची वागणूक देणे, त्यांचेकडून आलेल्या पत्र / अर्ज / निवेदनांवर सत्वर कार्यवाही करणे इ. संदर्भात सर्वंकष मार्गदर्शक सूचना संदर्भाधीन दिनांक २७ जुलै,२०१५ च्या शासन परिपत्रकान्वये निर्गमित करण्यात आलेल्या आहेत.
२. नाशिक जिल्ह्यात माहे जुलै व ऑगस्ट, २०१६ या महिन्यात झालेल्या अतिवृष्टीमुळे जिल्हयातील बागलाण तालुक्यातील सार्वजनिक मालमत्तेच्या व शेतीच्या झालेल्या नुकसानीसंदर्भात आढावा घेण्यासाठी त्या मतदारसंघातील विधानसभा सदस्यांसमवेत आयोजित करण्यात आलेल्या बैठकीस संबंधित तहसिलदार अनुपस्थित राहिल्याने उद्भवलेल्या सन्माननीय सदस्यांच्या विशेषाधिकार भंग व अवमानाच्या प्रकरणासंदर्भात विधानसभा विशेषाधिकार समिती यांनी सन २०१६-१७, २०१७–१८ चा अहवाल सभागृहास सादर केला आहे. सदर अहवालामध्ये शासकीय अधिकाऱ्यांकडून विधानमंडळाच्या महिला सदस्यांना सन्मानाची व सौजन्याची वागणूक मिळत नसल्याबाबत तीव्र नाराजी व्यक्त करण्यात आलेली आहे. सबब उक्त अहवालातील परिच्छेद ६ मध्ये करण्यात आलेल्या शिफारशीस अनुसरुन संदर्भाधीन दिनांक २७ जुलै, २०१५ चे परिपत्रकातील मार्गदर्शक सूचनांमध्ये खालील सूचनांचा समावेश करण्यात येत आहे:
# Page 2
शासन परिपत्रक क्रमांक: विमंस २०१८ / प्र. क्र. २००/ कार्यासन १८ (र. व का.)
विधानमंडळ / संसद विशेषत्वाने महिला सदस्यांना सन्मानाची व सौजन्याची वागणूक देण्यासंबंधी सूचना:
(1) मंत्रालयीन विभागांना कळविण्यात येते की, त्यांच्या नियंत्रणाखालील सर्व शासकीय कार्यालये, निमशासकीय कार्यालये / संस्था, शासन नियंत्रित व तत्सम संस्थांमधील अधिकारी / कर्मचाऱ्यांच्या निदर्शनास आणून देण्यात यावे की, विधानमंडळ / संसदेचे सदस्य विशेषत: महिला सदस्य शासकीय कार्यालयांना कामानिमित्त भेट देतील, त्या वेळी त्यांना आदराची व सौजन्यपूर्ण वागणूक द्यावी.
त्यांचे म्हणणे शासकीय अधिकारी / कर्मचाऱ्यांनी काळजीपूर्वक ऐकून घ्यावे व शासकीय नियमानुसार शक्य असेल तेवढी मदत लोकप्रतिनिधींना त्यांच्या कामकाजात करावी.
(ii) दिनांक २७ जुलै, २०१५ मधील मार्गदर्शक सूचनांप्रमाणेच या सूचनेचे सर्वांनी तंतोतंत पालन करावे. यात कुचराई / टाळाटाळ केल्यास संबंधित अधिकारी / कर्मचाऱ्यांविरुध्द शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम १० (२) व (३) अनुसार तसेच महाराष्ट्र नागरी सेवा नियमानुसार शिस्तभंगाची कार्यवाही करण्यात येईल.
# Page 3