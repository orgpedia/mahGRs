# Page 1
शासकीय अधिकारी / कर्मचारी यांचे कार्यमूल्यमापन अहवाल लिहिण्याबाबतची कार्यवाही दिनांक ३१ डिसेंबर पर्यत पूर्ण करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक : सीएफआर १२२०/प्र.क्र. ११९/आस्थामं (१३)
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२
दिनांक : ४ डिसेंबर, २०२३.
वाचा : समक्रमांकाचे दिनांक १७ नोव्हेंबर, २०२२ चे परिपत्रक
शासन परिपत्रक शासकीय अधिकारी/कर्मचारी यांचे दरवषी कार्यमूल्यमापन अहवाल लिहिण्याबाबतची संपूर्ण कार्यवाही दिनांक ३१ डिसेंबर पर्यंत पूर्ण करण्यात यावी याबाबतची सूचना शासन परिपत्रक दिनांक १७ नोव्हेंबर २०२२ च्या अन्वये देण्यात आल्या आहेत. तथापि त्यानुसार कार्यमुल्यमापन अहवाल वेळेत लिहिले जात नाहीत असे शासनाच्या निदर्शनास आले आहे.
२. सदर बाब विचारात घेता सर्व आस्थापना/संस्करण अधिकाऱ्यांनी दिनांक १७.११.२०२२ मध्ये दिलेल्या सूचना विचारात घेऊन प्रतिवेदन वर्ष सन २०२२-२३ चे कार्यमूल्यमापन अहवाल विहित वेळेत म्हणजेच दिनांक ३१.१२.२०२३ पर्यंत पूर्ण करण्याची दक्षता घ्यावी. तसेच, कार्यमूल्यमापन अहवालाच्या अनुषंगाने करावयाची संपूर्ण कार्यवाही विहित वेळेत केली जाईल याची जबाबदारी संबंधित आस्थापना/संस्करण अधिकारी यांची राहील.
# Page 2