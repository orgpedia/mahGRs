# Page 1
एकत्रित परिविक्षाधीन प्रशिक्षण कार्यक्रमाकरिता आर्थिक वर्ष सन २०१९-२० साठी यशदा, पुणे या संस्थेस अनुदान वितरित करण्याबाबत (तिसरा हफ्ता) महाराष्ट्र शासन
सामान्य प्रशासन विभाग
शासन निर्णय क्र. टिआरएन-०७१९/प्र.क्र.१०सीपीटीपी/ -अ
मादाम कामा मार्ग,हुतात्मा राजगुरू चौक,
मंत्रालय, मुंबई - ३२.
दि. १८.०२.२०२०
वाचा :-१) सामान्य प्रशासन विभाग, परिपत्रक क्रमांक-टिआरएन-२०१३/प्र.क्र.८४/१३/१२-अ/ १८-ब, दि.०८/०८/२०१४
२)सामान्य प्रशासन विभाग शासन निर्णय क्र. टिआरएन - ०७१९/प्र.क्र.१०/सीपीटीपी-अ, दि.२०.११.२०१९.
३) वित्त विभाग, शासन परिपत्रक क्र. अर्थसं-२०१९/प्र.क्र.९२/अर्थ-३, दि.०८.०७.२०१९ व दि.२२.०१.२०२०
४)यशदा, पुणे यांचे पत्र क्र.जा.क्र.२४१/बजेट२०२१/सीपीटीपी प्रशासन, दि.०४/११/२०१९ प्रस्तावना : सामान्य प्रशासन विभाग, शासन निर्णय, दि. २०/०१/२०१४ नुसार शासन सेवेमध्ये सरळसेवेने नियुक्ती हाणाऱ्या गट-अ व गट-ब संवर्गातील अधिकाऱ्यासाठी एकत्रित परिविक्षाधीन प्रशिक्षण कार्यक्रम राबविण्यात येत असून प्रशिक्षणासाठी प्रति दिन प्रति प्रशिक्षणार्थी उपलब्ध करून द्यावयाचा निधी सामान्य प्रशासन विभाग शासन निर्णय दि.०८.०८.२०१४ अन्वये निश्चित करण्यात आला आहे. त्यानुसार एकत्रित परिविक्षाधीन प्रशिक्षण कार्यक्रम -५ व ६ या तुकडीच्या प्रशिक्षणासाठी वित्त विभागाने उपलब्ध करून दिलेल्या साठ टक्केच्या मर्यादेत रूपये २,६१,५२,०००/- इतके अनुदान यशदा या संस्थेस उपरोक्त “वाचा” येथील दि.२०.११.२०१९ च्या शासन निर्णयान्वये वितरीत करण्यात आले आहेत.
आता उपरोक्त “वाचा” येथे नमूद संदर्भ क्र.३ येथील दि.२२.०१.२०२० च्या परिपत्रकान्वये वित्त विभागाने सन २०१९-२० या आर्थिक वर्षासाठी मंजूर अर्थसंकल्पित तरतूदीपैकी अनिवार्य खर्चाच्या बाबींची निधी वितरणाची मर्यादा ८० टक्के इतकी विहीत केली असून एकत्रित परिविक्षाधीन प्रशिक्षण कार्यक्रमासाठी सहायक अनुदान (२०७००८७१) या लेखाशीर्षाखाली ८० टक्के इतका निधी वितरीत करण्यास मान्यता दिली आहे. त्यास अनुसरून रु.९८,२८,०००/-(रूपये अठ्ठयाण्णव लाख अठ्ठावीस हजार) इतके अनुदान सीपीटीपी-५ व ६ च्या प्रशिक्षणाकरिता यशदा, पुणे या संस्थेस वितरित करण्याची बाब शासनाच्या विचाराधीन होती.
शासन निर्णय : २. विचारांती, सदर शासन निर्णयान्वये यशवंतराव चव्हाण विकास प्रशासन प्रबोधिनी (यशदा), पुणे या प्रशिक्षण संस्थेस लेखाशीर्ष-ए-४, २०७० इतर प्रशासकीय सेवा ०० -००३ प्रशिक्षण (००)(१२) यशदा, पुणे या संस्थेस एकत्रित परिविक्षाधीन प्रशिक्षण कार्यक्रमासाठी सहायक अनुदान (२०७० ०८७१) या लेखाशिर्षाखाली सन २०१९-२० या आर्थिक वर्षात डिसेंबर, २०१९ अखेर पूर्ण झालेल्या सीपीटीपी-५ व ६ च्या प्रशिक्षणासाठी रु.९८,२८,०००/- (रूपये अठ्ठयाण्णव लाख अठ्ठावीस हजार ) इतका निधी वितरित करण्यास पुढील अटी व शर्तीच्या अधीन राहून शासन मान्यता देण्यात येत आहे
अ) यशवंतराव चव्हाण विकास प्रशासन प्रबोधिनी (यशदा) पुणे या संस्थेने प्रत्यक्ष झालेल्या खर्चाइतकीच रक्कम कोषागारातून आहरित करण्याची दक्षता घ्यावी.
# Page 2
शासन निर्णय क्रमांक: टिआरएन-०७१९/प्र.क्र.१०/सीपीटीपी-अ
आ) सदरहू मंजूर करण्यात आलेले अनुदान संबंधित कोषागारातून काढून घेतल्यानंतर ती काढण्यात आलेली रक्कम महालेखापाल कार्यालयातील लेख्यात त्याच शीर्षाखाली नोंदली गेली आहे किंवा नाही याची खात्री करुन घ्यावी व त्याबाबतचे प्रमाणपत्र १५ दिवसांच्या आत शासनास सादर करावे.
इ) सन २०१९ - २० या आर्थिक वर्षात केलेल्या खर्चाचा ताळमेळ करण्याची संपूर्ण जबाबदारी संबंधित नियंत्रक अधिकारी तसेच आहरण व संवितरण अधिकारी यांची राहील.
ई) वितरित करण्यात आलेल्या अनुदानाचे उपयोगिता प्रमाणपत्र यशदा, पुणे या संस्थेने महालेखापाल, लेखापरीक्षा, महाराष्ट्र १/२, मुंबई/नागपूर व शासनाला सादर करावे.
उ) यशवंतराव चव्हाण विकास प्रशासन प्रबोधिनी (यशदा), पुणे यांनी उपरोक्त अनुदानामधून केलेल्या खर्चाचे स्वतंत्र लेखे व पुस्तके तपासण्याचे अधिकार महालेखापाल, महाराष्ट्र १/२, मुंबई/ नागपूर यांना राहतील.
ऊ) वित्त विभागाच्या दि. ०८/०७/२०१९ च्या शासन निर्णयातील नमूद अटी/शर्तीचे पालन करून सदर निधी खर्च करण्यात यावा.
३. यशवंतराव चव्हाण विकास प्रशासन प्रबोधिनी (यशदा), पुणे या संस्थेचे आहरण व संवितरण अधिकारी यांनी संस्थेस वितरित करण्यात येत असलेल्या अनुदानाची रक्कम रु. ९८,२८,०००/-(रूपये अठ्ठयाण्णव लाख अठ्ठावीस हजार) आहरित करावी.
४. सदर शासन निर्णय वित्त विभागाच्या संमतीने व त्यांनी त्यांच्या अनौपचारिक संदर्भ क्र.४५/२०२०/व्यय-४, दि.३०.०१.२०२० अन्वये दिलेल्या मान्यतेस अनुसरून निर्गमित करण्यात येत आहे.