# Page 1
श्री. राहुल आत्माराम तिडके (भारतीय सूचना सेवा) यांना माहिती व जनसंपर्क महासंचालनालयातील उपसंचालक (माहिती) या पदावर प्रतिनियुक्तीने रुजू करुन घेऊन प्रतिनियुक्तीच्या अटी/शर्ती विहित करण्याबाबत.
महाराष्ट्र शासन
सामान्य प्रशासन विभाग
शासन निर्णय क्र. संकीर्ण २०२३/प्र.क्र.०१/३४-अ,
मंत्रालय, मुंबई ४०० ०३२
दिनांक : ०१ मार्च, २०२३
पहा : १) सूचना आणि प्रसारण मंत्रालय, भारत सरकार यांचे आदेश क्र.१०३/२०२२-॥S दिनांक १५.११.२०२२.
२) शासन निर्णय समक्रमांक संकीर्ण २०२३/प्र.क्र.०१/३४-अ, दिनांक.०१.०३.२०२३.
प्रस्तावना: केंद्र शासनाच्या सूचना व प्रसारण मंत्रालय यांच्या उपरोक्त संदर्भ क्र.१ येथील दि.
१५.११.२०२२ आदेशान्वये श्री. राहुल तिडके (IIS: 2012), उपसंचालक (M&C), PIB, मुंबई यांना माहिती व जनसंपर्क महासंचालनालयातील संचालक या पदावर रुजू होण्यासाठी कार्यमुक्त करण्यात आले. तथापि, श्री. राहूल तिडके हे केंद्रशासनाच्या सेवेत उपसंचालक दर्जाचे अधिकारी असल्याने शासनाच्या दिनांक ०१.०३.२०२३ च्या शासन निर्णयान्वये त्यांना उपसंचालक (माहिती) या पदावर पदस्थापना देण्यात आलेली आहे.
०२. श्री.राहुल तिडके (IS:2012) हे दिनांक ३०/११/२०२२ (म.नं.) पासून माहिती व जनसंपर्क महासंचालनालयात रुजू झाले आहेत. श्री. राहुल तिडके यांच्या उपसंचालक (माहिती) या पदावरील प्रतिनियुक्तीच्या अटी व शर्ती विहित करण्याची बाब शासनाच्या विचाराधीन होती.
शासन निर्णय : श्री.राहुल तिडके (IS:2012) यांच्या उपसंचालक (माहिती) या पदावरील प्रतिनियुक्तीच्या अटी व शर्ती पुढीलप्रमाणे विहित करण्यात येत आहेत.
१) प्रतिनियुक्तीचा कालावधी : श्री. राहुल तिडके (IS:2012) हे उपसंचालक (माहिती) या पदावर दिनांक ०१/१२/२०२२ (म.पू.) पासून पुढील २ वर्षासाठी प्रतिनियुक्तीवर असतील. मात्र, अ) जर त्यांची सेवा लोकसेवेच्या हिताच्या दृष्टीने शासनास आवश्यक वाटली तर त्यांच्या सेवेचा कालावधी पूर्ण झाल्यावर किंवा पूर्ण होण्यापूर्वी केंद्र व राज्य शासनाच्या या संदर्भातील नियमानुसार वाढविण्याचा हक्क शासनास असेल.
ब) त्यांच्या सेवेची आवश्यकता शासनास नसेल तर राज्य शासन त्यांना त्यांच्या मूळ सेवेत परत पाठविण्यास सक्षम असेल. मात्र ज्या दिनांकापासून तसे करावयाचे असेल त्याच्या कमीत कमी तीन महिने अगोदर तसे कळविणे आवश्यक राहील.
# Page 2
शासन निर्णय क्रमांक: संकीर्ण २०२३/प्र.क्र.०१/३४-अ
२) वेतन : श्री.राहुल तिडके (IIS:2012) हे सदर प्रतिनियुक्तीच्या कालावधीत उपसंचालक (माहिती) हे पद धारण करतील. सदर कालावधीत त्यांच्या अंतिम वेतन प्रमाणपत्रानुसार (LPC) केंद्र शासनाच्या ७ व्या वेतन आयोगानुसार ते लेवल-११ मधील मूळ वेतनश्रेणीत (६७,७००-२,०८,७००) वेतन घेतील. त्यांच्या वार्षिक वेतनवाढी मंजूर करण्याबाबत माहिती व जनसंपर्क महासंचालनालय ७ व्या वेतन आयोगानुसार उचित कार्यवाही करील.
३) प्रतिनियुक्ती भत्ता :- श्री. राहुल तिडके (IIS: 2012 ) यांना प्रतिनियुक्तीच्या कालावधीत केंद्र शासनाच्या कार्मिक, लोक तक्रारी तथा निवृत्तीवेतन मंत्रालयाचा कार्यालयीन आदेश क्र.०१/११/२०१७, दिनांक २४/११/२०१७ नुसार मूळ वेतनाच्या ५ टक्के अथवा कमाल रु. ४५००/ दरमहा इतका प्रतिनियुक्ती भत्ता अनुज्ञेय राहील.
४) वाहतूक भत्ता : केंद्र शासनाच्या वित्त मंत्रालय, व्यय विभागाच्या कार्यालयीन आदेश क्र.२१/०५/२०१७, दिनांक ०७/०७/२०१७ नुसार वाहतुक भत्ता अनुज्ञेय राहील. तथापि, माहिती व जनसंपर्क महासंचालनालय कार्यालयाकडून वाहन उपलब्ध करुन दिल्यास वाहतूक भत्ता अनुज्ञेय राहणार नाही.
५) प्रवास व दैनिक भत्ता : केंद्र शासनाच्या वित्त मंत्रालय, व्यय विभागाच्या कार्यालयीन आदेश क्र.१९०३०/०१/२०१७-E.IV दिनांक १३ जुलै, २०१७ नुसार प्रवास भत्ता व दैनिक भत्ता अनुज्ञेय राहील.
LTC सुविधा केंद्र शासनाच्या कार्मिक आणि प्रशिक्षण विभागाचा मूळ कार्यालयीन आदेश क्र.३१०११/०४/२००८, दिनांक २३/०९/२००८ व याच विभागाच्या ३१०/११/०७/२०१३ दिनांक २६/०९/२०१४ च्या सुधारित आदेशानुसार LTC सुविधा अनुज्ञेय राहील.
६) मुलांसाठी शैक्षणिक भत्ता: केंद्र शासनाच्या कार्मिक लोक तक्रारी तथा निवृत्तीवेतन मंत्रालयाच्या कार्यालयीन आदेश क्र.२७०१२/०२/२०१७, दिनांक १६/०८/२०१७ नुसार मुलांसाठी शैक्षणिक भत्ता अनुज्ञेय राहील.
७) महागाई भत्ता : त्यांना प्रतिनियुक्तीच्या कालावधीत भारतीय माहिती सेवा (IIS) अधिकाऱ्यांना ज्या दराने महागाई भत्ता अनुज्ञेय असेल, त्या दराने महागाई भत्ता अनुज्ञेय असेल.
९) स्थानिक पूरक भत्ता : त्यांना राज्य शासनाच्या नियमांनुसार / आदेशानुसार वेळोवेळी अनुज्ञेय असेल त्या दराने स्थानिक पूरक भत्ता अनुज्ञेय राहील.
१०) निवासस्थान किंवा त्याऐवजी घरभाडे भत्ता : त्यांना प्रतिनियुक्तीच्या कालावधीत त्यांच्या दर्जास साजेसे निवासस्थान शासनाकडून उपलब्ध करुन देणे शक्य नसल्यास त्यांना केंद्रशासनाच्या नियमानुसार घरभाडे भत्ता अनुज्ञेय राहील.
११) पदग्रहण अवधी वेतन आणि बदली प्रवास भत्ता : श्री राहुल तिडके (IIS:2012) हे ज्या शासनाच्या सेवेत असताना स्वीयेत्तर सेवेत गेले असतील त्याच शासनाच्या नियमानुसार किंवा स्वीयेत्तर सेवेतून परत आल्यानंतर ज्या शासनाच्या सेवेत जाणार असतील त्या शासनाच्या नियमानुसार त्यांना पदग्रहण अवधी मधील त्यांचा वेतन व प्रवास भत्ता माहिती व जनसंपर्क महासंचालनालय यांच्याकडून देण्यात येईल.
१२) प्रतिनियुक्तीच्या कालावधीत कर्तव्यार्थ केलेल्या प्रवासाकरिता प्रवासभत्ता : श्री राहुल तिडके (IIS:2012) हे स्वीयेत्तर सेवेत रुजू झाल्यानंतर त्यांना कर्तव्यार्थ कराव्या लागणाऱ्या प्रवासाकरिता केंद्र शासनाच्या नियमानुसार किंवा माहिती व जनसंपर्क महासंचालनालय, महाराष्ट्र शासन यांच्या
पृष्ठ ५ पैकी २
# Page 3
शासन निर्णय क्रमांक: संकीर्ण २०२३/प्र.क्र.०१/३४-अ
नियमान्वये यापैकी ज्याचे नियम अधिक फायदेशिर असतील त्या नियमानुसार प्रवास भत्ता आणि दैनिक भत्ता घेण्याचा विकल्प ते देऊ शकतील.
१३) श्री. राहुल तिडके (IIS: 2012 ) यांना प्रतिनियुक्तीच्या कालावधीत केंद्रिय नागरी सेवा (रजा) नियम,१९७२ लागू असतील. प्रतिनियुक्तीच्या कालावधीत त्यांना नैमित्तिक रजेव्यतिरिक्त इतर प्रकारची रजा मंजूर करण्यास विभागप्रमुख सक्षम असतील. स्वीयेत्तर सेवेच्या कालावधीत अथवा अखेरीस घेतलेल्या रजेच्या कालावधीबद्दल द्यावयाच्या रजा वेतनाचा व स्थानिक पूरक भत्त्यावरील संपूर्ण खर्च माहिती व जनसंपर्क महासंचालनालयास सोसावा लागेल.
१४) विकलांगता रजेबद्दल रजा वेतन : स्वीयेत्तर सेवेत किंवा अशा सेवेमुळे आलेल्या विकलांगतेबद्दल मंजूर करण्यात येणाऱ्या रजेच्या संबंधात, अशा विकलांगता स्वीयेत्तर सेवा संपल्यानंतर उघडकीस आली, तरी सुध्दा रजा वेतन देण्यास माहिती व जनसंपर्क महासंचालनालय जबाबदार असेल.
१५) रजा वेतन : श्री राहुल तिडके (IS: 2012 ) यांच्याबाबत रजा वेतन हे विहीत असलेल्या दराने परिगणना करुन संबंधित लेखाशीर्षाखाली जमा करण्याची कार्यवाही माहिती व जनसंपर्क महासंचालनालय करेल. तसेच, प्रतिनियुक्तीच्या कालावधीतील या रकमांचा भरणा करण्यास विलंब कालावधीतील अनुज्ञेय दंडात्मक व्याज भरण्यास माहिती व जनसंपर्क महासंचालनालय जबाबदार राहील.
१६) नैमित्तिक रजा : श्री राहुल तिडके (IIS: 2012 ) यांना प्रतिनियुक्तीच्या कालावधीत राज्य शासनाच्या नियमानुसार नैमित्तिक रजा उपभोगता येईल. प्रतिनियुक्तीच्या कालावधीत नैमित्तिक रजा मंजूर करण्यास, विभाग प्रमुख सक्षम असतील.
१७) रजा प्रवास सवलत : श्री राहुल तिडके (IIS: 2012) यांना केंद्रीय नागरी सेवा (रजा) नियम, १९७२ मधील तरतुदीनुसार रजा प्रवास सवलत मिळविण्याचा हक्क असेल, याबाबतचा खर्च माहिती व जनसंपर्क महासंचालनालय करील. त्यांना प्रतिनियुक्तीच्या कालावधीत नैमित्तिक रजा वगळता इतर रजा मंजूर करण्यास विभाग प्रमुख सक्षम असल्यामुळे अर्जित रजा कालावधीत रजा सवलत मंजूर करण्यास विभाग प्रमुख सक्षम असतील. त्यांना प्रतिनियुक्तीच्या कालावधीत नैमित्तिक रजा मंजूर करण्यास तसेच नैमित्तिक रजेच्या कालावधीतील रजा प्रवास सवलत मंजूर करण्यास विभाग प्रमुख सक्षम असेल.
१८) वैद्यकिय सवलती : श्री राहुल तिडके (IIS: 2012 ) यांना महाराष्ट्र राज्य (वैद्यकिय देखभाल) नियम १९६१ मधील तरतुदीनुसार वैद्यकिय सुविधांचा लाभ अनुज्ञेय असेल. त्यावरील खर्च माहिती व जनसंपर्क महासंचालनालय करील. मात्र, केंद्र शासनाच्या कर्मचाऱ्यांसाठी वैद्यकिय सवलती देण्याबाबत वेगळे नियम असतील आणि त्याचा लाभ श्री राहुल तिडके (भारतीय सूचना सेवा ) हे घेऊ इच्छित असतील तर प्रतिनियुक्ती कालावधीत त्या नियमाचा लाभ देण्याबाबत विकल्प देण्याचे स्वातंत्र्य त्यांना असेल.
१९) राष्ट्रीय निवृत्तीवेतन योजना: श्री राहुल तिडके (IS:2012) यांच्या प्रतिनियुक्तीच्या कालावधीत त्यांच्या राष्ट्रीय निवृत्तीवेतन योजनेची वर्गणी दरमहा त्यांच्या वेतनातून कपात करुन नियमानुसार त्यांच्या NPS खात्यामध्ये भरणेबाबत व त्यानुसार शासनाचा हिस्सा भरणा करणेबाबतची कार्यवाही माहिती व जनसंपर्क महासंचालनालय करेल.
पृष्ठ ५ पैकी ३
# Page 4
शासन निर्णय क्रमांक: संकीर्ण २०२३/प्र.क्र.०१/३४-अ
२०) विभागीय चौकशी : श्री राहुल तिडके (IIS: 2012 ) यांच्याविरध्द विभागीय चौकशी करावयाची झाल्यास त्याबाबत केंद्रीय नागरी सेवा (सीसीए) नियम, १९६५ लागू असतील. प्रतिनियुक्तीवर असताना त्यांचेविरुध्द विभागीय चौकशी करावयाची वेळ आली तर त्यांना केंद्र शासन सेवेत प्रत्यावर्तीत करण्यात येईल.
२१) गट विमा योजना: केंद्रशासकीय कर्मचारी गट विमा योजनेच्या वर्गणीपोटी त्यांच्या वेतनातून विहित रक्कम दरमहा वसूल करुन सदर रक्कम संबंधित लेखाशीर्षाखाली दर्शविण्यात येईल.
सदर वर्गणी भरण्यास विलंब करण्यात आल्यास विलंब कालावधीत दंडनीय दराने व्याज आकारण्यात येईल. याबाबतची कार्यवाही माहिती व जनसंपर्क संचालनालय करेल.
२२) कर्ज व अग्रीम : श्री राहुल तिडके (IS: 2012 ) यांना प्रतिनियुक्तीच्या कालावधीत घरबांधणी अग्रीम, मोटारकार अग्रीम व इतर अग्रीमे मंजूर करण्यास त्यांचा मूळ विभाग सक्षम असेल. याबाबतचे अर्ज माहिती व जनसंपर्क महासंचालनालयामार्फत त्यांच्या मूळ विभागाकडे पाठविण्यात यावेत.
तसेच श्री. तिडके यांना केंद्र शासनाकडून यापूर्वी घरबांधणी अग्रिम, मोटारकार अग्रीम, वैयक्तिक संगणक अग्रिम मंजूर केले असेल आणि त्या संदर्भातील मूळ अग्रिम अथवा व्याजाची वसूली सुरू असेल, तर दरमहिन्याच्या वेतनातून ती वसूल करुन त्या रकमा श्री राहुल तिडके (IIS:2012) यांना अग्रिम मंजूरीच्या आदेशात नमूद केलेल्या लेखाशीर्षाखाली माहिती व जनसंपर्क महासंचालनालय, मुंबई यांच्यामार्फत जमा करण्यात येईल.
२३) प्रतिनियुक्तीवर असताना रजेवरुन अथवा प्रशिक्षणावरुन परत आल्यानंतर नियुक्ती : श्री राहुल तिडके (IIS:2012) हे प्रतिनियुक्तीच्या कालावधीत रजेवर गेले किंवा प्रशिक्षणासाठी गेले आणि ते धारण करीत असलेल्या पदावर अन्य अधिकाऱ्यांची नियुक्ती करण्यात आली तर रजावेतन, वेतन, पदग्रहण अवधी, सक्तीचा खोळंबा कालावधी इत्यादीबाबत सर्व खर्च, रजा समाप्तीच्या अथवा प्रशिक्षण समाप्तीच्या दिनांकापासून ते अन्य पदाचा कार्यभार धारण करेपर्यंतच्या दिनांकापर्यंत माहिती व जनसंपर्क महासंचालनालय सोसेल.
२४) शासनाने वेळोवेळी विहित केलेले नियम लागू करणे : श्री राहुल तिडके (IIS: 2012) यांना प्रतिनियुक्तीच्या कालावधीत शासन वेळोवेळी जे नियम करील किंवा जे कार्यकारी आदेश निर्गमित केले जातील, ते नियम / कार्यकारी आदेश लागू असतील.
२५) प्रतिनियुक्तीच्या कालावधीत देशात /परदेशात प्रवास : सामान्य प्रशासन विभागांतर्गत माहिती व जनसंपर्क महासंचालनालय या कार्यालयात प्रतिनियुक्तीवर असताना, विभागाच्या कामासंबंधात सामान्य प्रशासन विभाग प्रमुखांच्या सहमतीने देशात कोठेही प्रवास करावयाचा झाल्यास शासनाच्या पूर्वपरवानगीची आवश्यकता असणार नाही. मात्र सामान्य प्रशासन विभागाच्या कामाच्या संबंधात अथवा खाजगी कामांसाठी परदेशी जाणे आवश्यक असल्यास, शासनाची पूर्वपरवानगी आवश्यक असेल.
२६) विहित अटी शर्तींमध्ये समाविष्ट नसलेल्या अटी / शर्तीबाबत: वर नमूद केलेल्या अटी / शर्तीमध्ये समाविष्ट नसलेल्या विशिष्ट अटी / शर्तीबाबत केंद्रीय नागरी सेवा संवर्गातील अधिकाऱ्यांना जे नियम, विनियम आणि कार्यकारी आदेश लागू असतील ते नियम, विनियम व कार्यकारी आदेश लागू असतील.
पृष्ठ ५ पैकी ४
# Page 5
शासन निर्णय क्रमांक: संकीर्ण २०२३/प्र.क्र.०१/३४-अ
२. सदर शासन निर्णय महाराष्ट्र शासनाच्या www.maharastra.gov.in या संकेतस्थळावर उपलब्ध करण्यात आला असून त्याचा संकेतांक २०२३०३०११८०४४१३७०७ असा आहे. हा शासन निर्णय डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने.
DEEPALI PATHAK
(दीपाली पाठक)
कार्यासन अधिकारी, महाराष्ट्रशासन
प्रत, १. मा. मुख्यमंत्री यांचे प्रधान सचिव, मंत्रालय, मुंबई २. मा. मुख्य सचिव यांचे सहसचिव, महाराष्ट्र शासन, मंत्रालय, मुंबई ३. सचिव (मा.व ज.), सामान्य प्रशासन विभाग, मंत्रालय, मुंबई ४. महालेखापाल (लेखा व अनुज्ञेयता) / (लेखा व परीक्षा), मुंबई ५. महासंचालक, माहिती व जनसंपर्क महासंचालनालय, मंत्रालय, मुंबई.
६. संचालक (माहिती) (प्रशासन), माहिती व जनसंपर्क महासंचालनालय, मंत्रालय, मुंबई, ७. निवासी लेखाधिकारी, बांद्रा कुर्ला संकुल, बांद्रा (पू.), मुंबई.
८. अधिदान व लेखाधिकारी, मुंबई.
९. श्री. राहूल तिडके, उपसंचालक (माहिती) माहिती व जनसंपर्क महासंचालनालय, मंत्रालय, मुंबई, १०.कक्ष अधिकारी,कार्यासन ३४ सामान्य प्रशासन विभाग ११.निवड नस्ती, कार्या. ३४ अ.
पृष्ठ ५ पैकी ५