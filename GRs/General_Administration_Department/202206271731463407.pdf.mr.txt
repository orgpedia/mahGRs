# Page 1
सामान्य प्रशासन विभाग (माहिती तंत्रज्ञान) उप विभाग यांच्या कार्यालयातील खर्च वाहनासह त्यांच्या मंजूर अनुदानातून भागविण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : संकीर्ण-२०२२/प्र.क्र.४६/का.२४
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक:- २२ जून, २०२२
शासन निर्णय : सामान्य प्रशासन विभाग हा मंत्रालयातील सर्वात मोठा विभाग असून विभागाच्या अंतर्गत १) निवडणूक,उप विभाग २) राज्यशिष्टाचार, उप विभाग ३) माहिती तंत्रज्ञान, उप विभाग ४) माहिती व जनसंपर्क, उप विभाग कार्यरत आहेत. संबधित उप विभाग यांना त्यांच्या कार्यालयाचा खर्च भागविण्यासाठी स्वतंत्र लेखाशिर्ष मंजूर करण्यात आलेले आहेत. त्यामुळे त्यांच्या कार्यालयासाठी लागणारी लेखनसामुग्री/ स्टेशनरी तसेच वाहनावरील खर्च त्या त्या उप विभाग कार्यालयाकडून भागविण्यात येत आहे. शासकीय मुद्रणालय प्रेस मुंबई व येरवडा कारागृह मुद्रणालय पुणे यांच्याकडून मोफत पुरविण्यात येणारी लेखनसामुग्री सामान्य प्रशासन विभाग (खु) विभागास उपलब्ध झाल्यास ती काही प्रमाणात संबंधित उप विभाग यांच्याकडून मागणी केल्यास ती उपलब्ध करुन देण्यात येते. मात्र बाहेरुन खरेदी करावयाची सर्वप्रकारची लेखनसामुग्री / स्टेशनरी / संगणकीय खर्च / वाहनावरील खर्च / झेरॉक्स वरील खर्च संबधित उप विभाग यांच्याकडून परस्पर खरेदी करुन भागविण्यात येत आहे.
२. तथापि, प्रधान सचिव ( मा.तं) यांच्या ताब्यातील वाहनासाठी इंधन व दुरुस्ती यावरील खर्च का.२४ कडून भागविण्यात येत होता. माहिती तंत्रज्ञान उप विभाग यांच्याकडे खर्च भागविण्यासाठी स्वतंत्र लेखाशिर्ष २०५२०४७३ मंजूर असल्यामुळे यापुढे माहिती तंत्रज्ञान उप विभाग यांच्या कार्यालयातील लेखनसामुग्री/स्टेशनरी यावरील सर्व प्रकराचा खर्च व प्रधान सचिव (मा.तं.) यांच्या वाहनावरील इंधन/दुरुस्तीवरील सर्व खर्च त्यांच्या मंजूर अनुदानातून भागविण्यास शासन मंजूरी देत आहे. सामान्य प्रशासन विभाग (खुद्द) वाहन क्रमांक MH-०१-AN-०४८७ होंडा सिंटी हे वाहन कायमस्वरुपी माहिती तंत्रज्ञान उप विभाग यांच्याकडे हस्तांतरीत करण्यात येत असून यापुढे सदर वाहनावर होणारा खर्च माहिती तंत्रज्ञान उप विभाग यांच्याकडून भागविण्यात येईल. याबाबतच्या सर्व बाबी का.३९ कडून हाताळण्यात येतील.सदर शासन निर्णय माहिती तंत्रज्ञान विभागाच्या सहमतीने निर्गमित करण्यात येत आहे.