# Page 1
शासकीय परिवहन सेवा, मुंबई या कार्यालयातील सहायक अधिक्षक, कर्मशाळा या पदावरील नियुक्तीबाबबत..
महाराष्ट्र शासन
सामान्य प्रशासन विभाग
शासन निर्णय क्र. शापसे-३४१८/प्र.क्र.१००/का.३१
मंत्रालय, मुंबई-४०० ०३२
दिनांक- ११ ऑक्टोबर, २०१८
वाचा:- १) शासन निर्णय, सामान्य प्रशासन विभाग, क्र. शापसे-२०००/प्र.क्र.७०/२०००/२८-अ, दि.०९.०३.२००१.
२) सामान्य प्रशासन विभाग, ज्ञापन क्र. शापसे-३४१८/प्र.क्र.१२/३१, दि.०१.०२.२०१८.
३) सामान्य प्रशासन विभाग, ज्ञापन क्र. शापसे-३४१८/प्र.क्र.१२/३१, दि.१४.०३.२०१८.
४) सामान्य प्रशासन विभाग, ज्ञापन क्र. शापसे-३४१८/प्र.क्र.१२/३१, दि.२७.०३.२०१८.
प्रस्तावना:
शासकीय परिवहन सेवा, वरळी, मुंबई हा विषय दिनांक ३०.१२.१९८१ रोजीच्या अधिसुचनेनुसार गृह
विभागाकडून सामान्य प्रशासन विभागाकडे हस्तांतरीत करण्यात आला आहे. शासकीय परिवहन सेवा कार्यालयातील कामाचे तांत्रिक स्वरूप विचारात घेऊन संदर्भाधीन क्र. ०१ च्या दि.०९.०३.२००१ च्या शासन
निर्णयान्वये “नियंत्रक, शासकीय परिवहन सेवा” व “सहाय्यक अधिक्षक (कर्मशाळा)” ही दोन पदे पोलीस
मोटार परिवहन विभागातील अनुक्रमे सहाय्यक पोलीस आयुक्त व पोलीस सब इन्सपेक्टर या तांत्रिक
पदांमधून संवर्गबाह्य पदावर बदलीने नियुक्ती या प्रमाणे भरण्यात येत आहेत.
२. शासकीय परिवहन सेवा, वरळी या कार्यालयातील कामकाजाचा आढावा घेण्यासाठी संचालक तथा
उप सचिव, राजशिष्टाचार यांच्या अध्यक्षतेखाली संदर्भाधीन क्र. २ ते ४ च्या ज्ञापनान्वये समिती गठीत
करण्यात आली होती. सदर समितीने केलेल्या शिफारशीप्रमाणे सहाय्यक अधिक्षक (कर्मशाळा) या पदाच्या
पदभरतीचे संदर्भाधीन क्र.०१ च्या शासन निर्णयामध्ये आंशिक सुधारणा करण्याची बाब शासनाच्या
विचाराधीन होती.
शासन निर्णयः
या शासन निर्णयान्वये उपरोक्त संदर्भाधीन क्र.०१ दि.०९.०३.२००१ च्या शासन निर्णयातील मुद्दा
क्र.१ व ६ मधील सहाय्यक अधिक्षक (कर्मशाळा), शासकीय परिवहन सेवा या पदाच्या पदभरतीची सध्याची
तरतूद रद्द करुन त्याऐवजी खालीलप्रमाणे सुधारणा करण्यात येत आहे.
१. शासकीय परिवहन सेवा कार्यालयातील “सहायक अधिक्षक (कर्मशाळा)” (वेतनश्रेणी रु.९३००
३४५०० + ग्रेडवेतन रु. ४४००) हे पद प्राथम्याने निम्न संवर्गातून पदोन्नतीद्वारे भरण्यात यावे.
तथापि निम्न संवर्गातून पदोन्नतीने सदर पद उपलब्ध न झाल्यास हे पद पोलीस ( मोटार
परिवहन विभाग, परिवहन आयुक्त कार्यालय, जलसंपदा / सार्वजनिक बांधकाम विभागातील यांत्रिक मोटार ( तांत्रिक) यापैकी समकक्ष तांत्रिक पदावरील अधिकाऱ्यांमधून प्रतिनियुक्ती/
बदलीने” भरण्यात येईल. सदर पदावर प्रतिनियुक्तीने नियुक्ती करण्यासाठी शासनाने वेळोवेळी
विहित केलेले प्रतिनियुक्तीचे नियम / धोरण लागू राहील.
# Page 2
शासन निर्णय क्रमांकः शापसे-३४१८/प्र.क्र.१००/का.३१
२. सहायक अधिक्षक (कर्मशाळा), शासकीय परिवहन सेवा यांचे गोपनीय अहवाल नियंत्रक,
शासकीय परिवहन सेवा हे लिहितील व उप सचिव / सह सचिव (राजशिष्टाचार), सामान्य
प्रशासन विभाग (पदसिद्ध संचालक) सदर अहवालाचे पुनर्विलोकन करतील.
२. हा शासन निर्णय संदर्भाधीन क्र. २ च्या ज्ञापनान्वये गठीत करण्यात आलेल्या समितीने केलेल्या शिफारशींच्या अनुषंगाने निर्गमित करण्यात येत आहे.