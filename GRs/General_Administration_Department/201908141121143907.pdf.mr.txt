# Page 1
मुंबई ट्रान्सफॉर्मेशन सपोर्ट युनिट (Mumbai Transformation Support Unit) बाबत.
महाराष्ट्र शासन
सामान्य प्रशासन विभाग
शासन निर्णय क्र.एम.टी.एस.यु.२०१९/प्र.क्र.२५/वि.प्र.
मंत्रालय, मुंबई - ४०० ०३२.
दिनांक- १३ ऑगस्ट, २०१९.
संदर्भ : शासन निर्णय क्र.मुंविप्र-२०१५/प्र.क्र.२३/२०१५/वि.प्र., दिनांक ३१ ऑगस्ट २०१५.
प्रस्तावना : मुंबई ट्रान्सफॉर्मेशन सपोर्ट युनीट (एम.टी.एस.यु.) ही संघटना लोकल सेल्फ गव्हर्नमेंट या केंद्र शासनाच्या संस्थेंतर्गत सन २००५ पासून कार्यरत होती. ही संघटना प्रामुख्याने मुंबई विकासासाठी कार्यरत होती. मुंबई विकासाचा टप्पा पुर्ण झाल्यानंतर लोकल सेल्फ गव्हर्नमेंटकडून मुंबई ट्रान्सफॉर्मेशन सपोर्ट युनीट बंद करण्यात आले. तथापि, संदर्भाकित दिनांक ३१ ऑगस्ट, २०१५ च्या शासन निर्णयानुसार मुंबई ट्रान्सफॉर्मेशन सपोर्ट युनीट हे दिनांक ३० जून, २०१५ नंतर म्हणजेच दिनांक ०१ जूलै, २०१५ पासून एक स्वतंत्र संस्था म्हणून कार्यरत होती. मुंबई महानगर प्रदेश विकास प्राधिकरणाकडून (एम.एम.आर.डी.ए.), मुंबई ट्रान्सफॉर्मेशन सपोर्ट युनीटसाठी अल्पकालावधीसाठी निधी उपलब्ध करुन दिला जात होता. श्री. बी. सी. खटुआ, भा.प्र.से. (सेवानिवृत्त) यांची दिनांक ०१ जुलै, २०१५ ते ३१ जुलै, २०१७ या कालावधीसाठी एम. टी. एस.यू. चे संचालक म्हणून नियुक्ती करण्यात आली होती. तथापि एम.टी.एस.यु. मार्फत आढावा घेण्यात येत असलेल्या सर्व प्रकल्पांचा आढावा मा. मुख्यमंत्री महोदयांच्या कार्यालयातील वॉर रुममार्फत घेण्यात येत असल्याने एम.टी.एस.यु. पुढे चालू ठेवण्याची उपयुक्तता राहिलेली नाही. त्यानुसार एम. टी. एस.यु.बाबत निर्णय घेण्याची बाब शासनाच्या विचाराधीन होती.
शासन निर्णय : प्रस्तावनेत नमूद वस्तुस्थिती विचारात घेऊन मुंबई ट्रान्सफॉर्मेशन सपोर्ट युनिट (MTSU) बाबत शासनाने खालीलप्रमाणे निर्णय घेतले आहेत.
१) मुंबई शहराशी संबंधित विविध महत्त्वाकांक्षी प्रकल्पांचा आढावा थेट मुख्यमंत्री कार्यालयातील वॉर रुममार्फत घेण्यात येत असल्यामुळे, एमटीएसयु चे अस्तित्व दिनांक ३१ ऑगस्ट, २०१९ पासून संपुष्टात आणण्यात येत आहे.
२) श्री. बी. सी. खटुआ यांच्या संचालक, एमटीएसयु म्हणून केलेल्या नियुक्तीची मुदत दिनांक ३१ जुलै, २०१७ रोजी संपुष्टात आली आहे. त्यामुळे श्री. बी. सी. खटुआ यांची संचालक एमटीएसयु म्हणून केलेली नियुक्ती दिनांक ३१ जुलै, २०१७ पासून संपुष्टात आणण्यात येत आहे.
३) एमटीएसयुला मुंबई महानगर प्रदेश विकास प्राधिकरणाने (MMRDA) दिलेल्या निधीचा एमटीएसयुने ज्या कारणासाठी विनियोग केला त्याबाबतचे सविस्तर विनियोग प्रमाणपत्र एमटीएसयुने थेट मुंबई महानगर प्रदेश विकास प्राधिकरणास पाठवावे व त्याबाबतचा अहवाल शासनास सादर करावा.
# Page 2
शासन निर्णय क्रमांकः एम.टी.एस.यु.२०१९/प्र.क्र.२५/वि.प्र.
४) मुंबई महानगर प्रदेश विकास प्राधिकरणाने एमटीएसयुकडून सर्व कागदपत्रे हस्तांतरित करुन घेऊन एमटीएसयु बंद करण्याची औपचारिक कार्यवाही दिनांक ३१ ऑगस्ट, २०१९ पूर्वी पूर्ण करावी.