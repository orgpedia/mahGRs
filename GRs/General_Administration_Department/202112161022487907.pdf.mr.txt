# Page 1
एकत्रित परिविक्षाधीन प्रशिक्षण कार्यक्रम - ३ (सीपीटीपी-३ ) अंतर्गत प्रशिक्षण घेतलेल्या उपमुख्य कार्यकारी अधिकारी/गट विकास अधिकारी,गट-अ यांचा परिविक्षा कालावधी समाप्त करण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांक - टिआरएन-२०१९/प्र.क्र.१५/सीपीटीपी-अ
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२
दिनांक-१६.१२.२०२१.
वाचा :- १.सा.प्र.वि., शासन निर्णय क्र.टिआरएन-२०१३/प्र.क्र.८४/१३/१८-ब, दि.२०/०१/२०१४ २.सा.प्र.वि.,शासन निर्णय क्र.टिआरएन-०४१६/प्र.क्र.६१/१६/१८-ब, दि.०४/०६/२०१६ ३.सा.प्र.वि., कार्यालयीन आदेश क्र. टिआरएन-२०१७/प्र.क्र.३१/सीपीटीपी-अ, दि.४/१२/२०१७ ५.सा.प्र.वि.,शासन निर्णय, क्र. परिवी-२७१५/प्र.क्र.३०२/आठ, दि.२९/०२/२०१६ शासन आदेश
राज्यसेवा (मुख्य) परीक्षा - २०१५ अन्वये शिफारस झालेल्या व दिनांक ०४/०६/२०१६ च्या कार्यालयीन आदेशान्वये परिविक्षाधीन उपमुख्य कार्यकारी अधिकारी / गट विकास अधिकारी (गट- अ) या पदावर नियुक्ती देण्यात आलेल्या उमेदवारांचा एकत्रित परिविक्षाधीन प्रशिक्षण कार्यक्रम - ३ (सीपीटीपी-३(२०१६)) दिनांक ०२/०५/२०१६ ते दिनांक ३०/०४/२०१८ या कालावधीत पूर्ण झाला असून सदर प्रशिक्षण खालील विवरणपत्रातील श्री. उंदिरवाडे यांनी समाधानकारकरित्या पूर्ण केले आहे.
२. सामान्य प्रशासन विभाग, शासन निर्णय दिनांक २९ फेब्रुवारी, २०१६ मधील तरतूद क्रमांक १ (३) (ब) नुसार परिविक्षा कालावधीत नैमित्तीक रजेव्यतिरिक्त कोणत्याही स्वरूपाची रजा उपभोगल्यास उमेदवारांचा परिविक्षा कालावधी रजेच्या कालावधीएवढा वाढविण्यात येतो. त्यानुसार श्री. उंदिरवाडे यांचा स्तंभ क्र. ५ मध्ये नमूद रजा कालावधीएवढा परिविक्षा कालावधी वाढविण्यात येत असून स्तंभ क्र. ७ मध्ये नमूद केलेल्या दिनांकास परिविक्षा कालावधी समाप्त करण्यात येत आहे.
(प्रशिक्षण कालावधी दिनांक ०२/०५/२०१६ ते दिनांक ३०/०४/२०१८)
----------------------------------------------------------------------------------------------------------------------------------------------------------------------------------------
| अ.क् र. | नाव | शिफारस प्रवर्ग | परिविक्षाधीन म्हणून सेवेत नियुक्तीचा दिनांक | उमेदवाराने उपभोगलेल्या रजा (दिवस) | विभागीय परीक्षा उत्तीर्ण/परीक्षेचा कालावधी | परिविक्षा कालावधी समाप्तीचा दिनांक |
| १ | २ | ३ | ४ | ५ | ६ | ७ |
| १ | श्री. कुणाल रुपचंद उंदिरवाडे | SC | ०२/०५/२०१६ (म.पू.) | ८८+४३ | विभागीय परीक्षा प्रथम संधीत उत्तीर्ण | ०८/०९/२०१८ (म.नं.) |
----------------------------------------------------------------------------------------------------------------------------------------------------------------------------------------
३. शासन निर्णय, दि. २९/०२/२०१६ मधील परिच्छेद १ (८) मध्ये पुढील तरतूद आहे :- “परिविक्षा अधिकारी यांस पहिली वेतनवाढ, त्यांचा एक वर्षाचा कालावधी पूर्ण झाल्यावर देण्यात यावी व त्यानंतरची वेतनवाढ त्यांनी परिविक्षा कालावधी समाधानकारकरित्या पूर्ण केल्यावर देण्यात यावी”. त्यानुसार श्री. उंदिरवाडे, यांना पहिली वेतनवाढ दिनांक ०४/१२/२०१७ च्या कार्यालयीन आदेशान्वये मंजूर करण्यात आलेली आहे. आता त्यांनी परिविक्षा कालावधी समाधानकारकरित्या पूर्ण केला असल्याने त्यानंतरची वेतनवाढ देण्यास मान्यता देण्यात येत आहे.
# Page 2
शासन आदेश क्रमांकः टिआरएन-२०१९/प्र.क्र.१५/सीपीटीपी-अ
४. उपरोक्त “परिच्छेद २” मधील तक्त्यातील श्री. उंदिरवाडे यांनी परिविक्षाधीन उपमुख्य कार्यकारी अधिकारी / गट विकास अधिकारी, गट-अ या पदावरील परिविक्षा कालावधी पूर्ण करण्यासाठी विहित केलेल्या निकषांची/अटींची पूर्तता केली असल्यामुळे सदर आदेश निर्गमित करण्यात येत आहेत.