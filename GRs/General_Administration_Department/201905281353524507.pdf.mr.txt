# Page 1
पदवीधर / पदविकाधारक अंशकालीन उमेदवारांसाठीचे १० % समांतर आरक्षण आणि कमाल वयोमर्यादा ५५ वर्षे याची राज्यात काटेकोरपणे अंमलबजावणी करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक : संकीर्ण १११९/प्र.क्र.८९/१६-अ
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक : २८ मे, २०१९
वाचा - १) शासन निर्णय, सामान्य प्रशासन विभाग, क्र. पअंक १००९/प्र.क्र.२००/२००९/१६-अ, दि. २७.१०.२००९ २) शासन परिपत्रक, सामान्य प्रशासन विभाग, क्र. अंशका १९१८/प्र.क्र.५०७/१६-अ, दि. २.०१.२०१९
प्रस्तावना - सामान्य प्रशासन विभाग, शासन निर्णय दि. २७ ऑक्टोबर, २००९ अन्वये राज्यातील पदवीधर / पदविकाधारक अंशकालीन उमेदवारांना शासकीय/निमशासकीय सेवेतील महाराष्ट्र लोकसेवा आयोगाच्या कक्षेबाहेरील गट-क पदावरील सरळसेवेने करावयाच्या नियुक्त्यांसाठी १०% समांतर आरक्षण लागू करण्यात आले आहे. तसेच दि. २ जानेवारी २०१९ च्या शासन निर्णयान्वये, राज्यातील पदवीधर / पदविकाधारक अंशकालीन उमेदवारांना सरळसेवा भरतीसाठी विहित करण्यात आलेली कमाल वयोमर्यादा
४६ वरून ५५ वर्षे इतकी करण्यात आली आहे. सदर विहित तरतुदींनुसार पदवीधर / पदविकाधारक अंशकालीन उमेदवारांची पदभरती होणे आवश्यक आहे.
शासन परिपत्रक - राज्यातील पदवीधर / पदविकाधारक अंशकालीन उमेदवारांना महाराष्ट्र लोकसेवा आयोगाच्या
कक्षेबाहेरील गट-क पदावरील सरळसेवेने करावयाच्या नियुक्त्यांसाठी १० % समांतर आरक्षणाची तसेच त्यांच्यासाठी नियुक्तीकरिता वयोमर्यादा ४६ वरून ५५ वर्षे इतकी करण्यात आल्याबाबतच्या शासन निर्णयाची सर्व नियुक्ती प्राधिकाऱ्यांनी पदभरती करताना काटेकोरपणे अंमलबजावणी करावी.
या परिपत्रकातील सूचना शासकीय / निमशासकीय सेवा, शासनाचे उपक्रम, महामंडळे, मंडळे,
शासन अनुदानित संस्था व ज्यांना मार्गदर्शक सूचना देण्याचे अधिकार शासनाला आहेत अशा सर्व संस्था व सेवा यामधील नियुक्त्यांसाठी लागू राहतील. सदर सूचना प्रशासकीय विभागांनी त्यांच्या अधिपत्याखालील विभाग प्रमुखांच्या निदर्शनास आणाव्यात.
# Page 2
शासन परिपत्रक क्रमांकः संकीर्ण १११९/प्र.क्र.८९/१६-अ