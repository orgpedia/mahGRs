# Page 1
मंत्रालयीन सेवाप्रवेशोत्तर प्रशिक्षण परीक्षा/विभागीय परीक्षेतील विषयामध्ये सूट देण्यासंदर्भातील तरतूदीमध्ये सुधारणा करण्याबाबत .
महाराष्ट्र शासन
सामान्य प्रशासन विभाग
शासन निर्णय क्रमांकः संकीर्ण-२३१९/प्र.क्र.१/का.१७
मादाम कामा मार्ग, हुतात्मा राजगुरु चौक,
मंत्रालय, मुंबई-३२.
दिनांक: १५ मे, २०१९
वाचा - १) महाराष्ट्र शासन दुय्यम मंत्रालय सेवा (निम्नस्तर लिपिक) सेवा प्रवेशोत्तर प्रशिक्षण परीक्षा नियम, १९७७.
२) महाराष्ट्र शासन दुय्यम मंत्रालय सेवा (सहायक) सेवा प्रवेशोत्तर प्रशिक्षण परीक्षा नियम, १९७७.
३) महाराष्ट्र शासन दुय्यम मंत्रालय सेवा (अधीक्षक) विभागीय परीक्षा नियम, १९७७.
प्रस्तावना - महाराष्ट्र शासन दुय्यम मंत्रालय सेवा (निम्नस्तर लिपिक) सेवाप्रवेशोत्तर प्रशिक्षण परीक्षा नियम, १९७७; व महाराष्ट्र शासन दुय्यम मंत्रालय सेवा (सहायक) सेवाप्रवेशोत्तर प्रशिक्षण परीक्षा नियम, १९७७ नुसार अनुक्रमे मंत्रालयीन लिपिक-टंकलेखक व सहायक कक्ष अधिकारी यांचेसाठी सेवाप्रवेशोत्तर प्रशिक्षण परीक्षा आयोजित करण्यात येते. तसेच महाराष्ट्र शासन दुय्यम मंत्रालय सेवा (अधीक्षक) विभागीय परीक्षा नियम, १९७७ नुसार कक्ष अधिकारी विभागीय परीक्षा आयोजित करण्यात येते.
या सर्व परीक्षांच्या उपरोक्त नमूद परीक्षा नियमांनुसार परीक्षेमध्ये उत्तीर्ण होण्यासाठी उमेदवारास प्रत्येक विषयात एकूण गुणांच्या किमान ५० टक्के इतके गुण मिळविणे आवश्यक आहे.
तसेच लिपिक-टंकलेखक सेवाप्रवेशोत्तर प्रशिक्षण परीक्षा व सहायक कक्ष अधिकारी सेवाप्रवेशोत्तर प्रशिक्षण परीक्षा नियमांतील नियम क्र. १२ तसेच कक्ष अधिकारी विभागीय परीक्षा नियमांतील नियम क्र. १५ नुसार परीक्षेत अनुत्तीर्ण झालेल्या उमेदवाराने कोणत्याही प्रश्नपत्रिकेमध्ये ५५ टक्के किंवा अधिक गुण मिळविले असल्यास त्याला त्याच्या नंतरच्या प्रयत्नामध्ये त्या विषयासाठी परीक्षेला बसण्यातून व उत्तीर्ण होण्यातून सूट देण्याची तरतूद आहे. म्हणजेच कोणत्याही परीक्षेत एक किंवा त्यापेक्षा जास्त प्रश्नपत्रिकेमध्ये ५० टक्के किंवा त्यापेक्षा कमी गुण मिळाल्याने अनुत्तीर्ण झालेल्या उमेदवारास पुढील प्रयत्नात ५० टक्के पेक्षा कमी गुण मिळालेल्या प्रश्नपत्रिकांबरोबरच ज्या प्रश्नपत्रिकांमध्ये ५० टक्के पेक्षा जास्त परंतु ५५ टक्के पेक्षा कमी गुण प्राप्त झाले आहेत त्या प्रश्नपत्रिकेमध्येही पुन:श्च उत्तीर्ण होणे आवश्यक असते.
अशाप्रकारे परीक्षा उत्तीर्ण होण्यासाठी किमान ५० टक्के गुणांचे मानक असताना त्या विषयात सूट मिळण्यासाठी मात्र त्याने किमान ५५ टक्के गुण मिळवणे आवश्यक असल्याची तरतूद अन्यायकारक असल्याने या तरतुदीचा फेरविचार करण्याबाबत उमेदवारांची निवेदने प्राप्त झाली आहेत. त्यास अनुसरुन या परीक्षेमध्ये अनुत्तीर्ण झालेल्या उमेदवारास कोणत्याही प्रश्नपत्रिकेमध्ये
# Page 2
शासन निर्णय क्रमांकः संकीर्ण-२३१९/प्र.क्र.१/का.१७
सूट देण्याकरीता किमान ५५ टक्के ऐवजी किमान ५० टक्के गुण प्राप्त करणे आवश्यक राहील अशी तरतूद करण्याची बाब शासनाच्या विचाराधिन होती.
शासन निर्णय
उपरोक्त प्रस्तावनेत नमूद पार्श्वभूमी विचारात घेवून शासनाने खालीलप्रमाणे निर्णय घेतला आहे.
अ) महाराष्ट्र शासन दुय्यम मंत्रालय सेवा (निम्नस्तर लिपिक) सेवा प्रवेशोत्तर प्रशिक्षण परीक्षा नियम, १९७७; महाराष्ट्र शासन दुय्यम मंत्रालय सेवा (सहायक) सेवा प्रवेशोत्तर प्रशिक्षण परीक्षा नियम, १९७७ व महाराष्ट्र शासन दुय्यम मंत्रालय सेवा (अधीक्षक) विभागीय परीक्षा नियम, १९७७ नुसार आयोजित करण्यात येणाऱ्या अनुक्रमे मंत्रालयीन लिपिक-टंकलेखक सेवाप्रवेशोत्तर प्रशिक्षण परीक्षा, सहायक कक्ष अधिकारी सेवाप्रवेशोत्तर प्रशिक्षण परीक्षा व कक्ष अधिकारी विभागीय परीक्षा यापैकी कोणत्याही परीक्षेत अनुत्तीर्ण झालेल्या उमेदवाराने त्या परीक्षेतील कोणत्याही प्रश्नपत्रिकेत ५० टक्के व त्याहून अधिक गुण मिळविले असतील तर त्या उमेदवाराला त्यानंतरच्या त्याच्या प्रयत्नात त्या प्रश्नपत्रिकेला बसण्यामधून सूट देण्यात येईल.
ब) हा शासन निर्णय निर्गमित झाल्याच्या दिनांकास व तद्नंतर जाहीर होणाऱ्या मंत्रालयीन लिपिक-टंकलेखक सेवाप्रवेशोत्तर प्रशिक्षण परीक्षा, सहायक कक्ष अधिकारी सेवाप्रवेशोत्तर प्रशिक्षण परीक्षा व कक्ष अधिकारी विभागीय परीक्षांच्या निकालापासून सदर सुधारणा अंमलात येतील.
क) सदर निर्णयानुसार संबंधित परीक्षा नियमांच्या अधिसूचनेमध्ये आवश्यक ती सुधारणा करण्याची कार्यवाही स्वतंत्रपणे करण्यात येईल. तोपर्यंतच्या कालावधीतही या शासन निर्णयातील तरतुदी अंमलात राहतील.
# Page 3