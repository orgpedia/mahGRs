# Page 1
नागपूर येथील अधिवेशनादरम्यान विधानमंडळ
कामकाजासाठी वाहने ई-निविदेद्वारे पुरवठादारांकडून
भाडेतत्तवावर मागविण्याकरिता राज्यस्तरीय प्रशासकीय विभाग खरेदी समिती गठित करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक विमंअ-३२२४/प्र.क्र.७०/समन्वय-१
मंत्रालय, मुख्य इमारत, ३ रा मजला,
मादाम कामा मार्ग, हुतात्मा राजगुरू चौक,
मुंबई-४०० ०३२.
दिनांक:- २३ सप्टेंबर, २०२४.
वाचा :- १) वित्त विभाग शासन निर्णय क्रमांक विअप्र-२०१३/प्र.क्र.३०/२०१३/विनिमय-भाग-२,
दि.१७ एप्रिल,२०१५.
२) उद्योग, ऊर्जा व कामगार विभाग शासन निर्णय क्रमांक भांखस-२०१४/प्र.क्र.८२/भाग-III/
उद्योग-४, दि.०१ डिसेंबर,२०१६.
प्रस्तावना:-
महाराष्ट्र विधिमंडळाच्या नागपूर येथे आयोजित करण्यात येणाऱ्या अधिवेशनादरम्यान मा.
मुख्यमंत्री/मा. उपमुख्यमंत्री/मा.मंत्री/मंत्रालयीन अधिकारी /कर्मचारी यांच्याकरिता आवश्यक असणारी
शासकीय वाहने नागपूर, अमरावती, छत्रपती संभाजीनगर व नाशिक महसूल विभागातून अधिग्रहित
करण्यात येतात. अधिग्रहित वाहने अपुरी पडत असल्याने विधिमंडळ सचिवालय व शासनाचे वरिष्ट्ठ
अधिकारी यांना आवश्यकतेनुसार वाहने उपलब्ध करून देण्यामध्ये अडचण निर्माण होते. त्यामुळे खाजगी
वाहने भाडेतत्तवावर घ्यावी लागतात. खाजगी वाहने भाडेतत्तवावर घेण्यासाठी ई-निविदांद्वारे कंत्राटदाराची
निवड करण्याकरिता “राज्यस्तरीय प्रशासकीय विभाग खरेदी समिती” गठित करण्यासंदर्भात मा. मुख्य
सचिव यांची मान्यता प्राप्त झाली आहे.
शासन निर्णय:-
उपरोक्त “वाचा” येथील वित्त विभागाच्या दिनांक १७ एप्रिल, २०१५ च्या शासन निर्णयामधील नियम
६० व ६१ मधील तरतुदींनुसार शासकीय कामकाजासाठी वाहने भाड्याने घेण्यास व त्यापोटीच्या भाडे
खर्चाच्या प्रतिपूर्तीस मंजुरी देण्यासंदर्भात प्रशासनिक विभागास पूर्ण अधिकार प्रदान करण्यात आले आहेत,
तसेच उद्योग, ऊर्जा व कामगार विभागाच्या दिनांक ०१ डिसेंबर, २०१६ च्या शासन निर्णयासोबतच्या नियम
पुस्तिकेतील परिच्छेद २.९.२ अनुसार जर खरेदीचे अंदाजित मूल्य रु. दहा लाखांपेक्षा (रु.१० लाख) कमी
असेल तर, विभाग प्रमुखाला खरेदीसंबंधी प्रशासकीय विभाग खरेदी समितीची बैठक न बोलविता निर्णय
घेण्याचा अधिकार असेल. परंतु सदर रक्कम रु. १० लाखांपेक्षा अधिक असेल तर याबाबतचे सर्वाधिकार
“राज्यस्तरीय प्रशासकीय विभाग खरेदी समिती” ला देण्यात आले आहेत. तसेच या समितीचे पदसिद्ध
# Page 2
अध्यक्ष हे त्या प्रशासकीय विभागाचे अपर मुख्य सचिव/प्रधान सचिव/सचिव हे असतात. प्रसंगत: नमूद
करण्यात येते की, हिवाळी अधिवेशनासाठी भाडेतत्तवावर खरेदी करण्यात आलेली वाहने शासनाच्या वतीने
विभागीय आयुक्त करीत असतात, परंतु खर्चाच्या मर्यादेचा विचार करता पुरवठादारांच्या निवड प्रक्रियेचे
अंतिम अधिकार “राज्यस्तरीय खरेदी समिती” ला देण्यात आले आहेत. त्यानुसार महाराष्ट्र विधिमंडळाच्या
नागपूर येथे आयोजित करण्यात येणाऱ्या अधिवेशनाकरिता ई-निविदेद्वारे वाहने भाडेतत्तवावर घेण्यासंदर्भात
खालीलप्रमाणे समिती गठित करण्यात येत आहे-
राज्यस्तरीय प्रशासकीय विभाग खरेदी समिती:-
-----------------------------------------------------------------------------
| अ.क्र. | नाव/पदनाम | समितीमधील पद |
| १ | अपर मुख्य सचिव/प्रधान सचिव/सचिव (प्र.ना.,उ. व सु.) | अध्यक्ष |
| २ | विभागीय आयुक्त, नागपूर विभाग, नागपूर | सदस्य सचिव |
| ३ | सहसचिव /उपसचिव, सामान्य प्रशासन विभाग, मंत्रालय, मुंबई | सदस्य |
| ४ | लेखा व कोषागार संचालनालयातील गट-अ किंवा गट-ब दर्जाचा लेखाधिकारी | निमंत्रित |
| ५ | उद्योग सहसंचालक (भांख)/उद्योग संचालनालयाचा प्रतिनिधी | निमंत्रित |
| ६ | अन्य विभागाकडून कोणताही निमंत्रित, आवश्यकता असल्यास | निमंत्रित |
| ७ | तांत्रिक तज्ज्ञ, आवश्यकता असल्यास | निमंत्रित |
-----------------------------------------------------------------------------
२. राज्यस्तरीय प्रशासकीय विभाग खरेदी समितीची कार्यपद्धती:-
२.१) उद्योग, ऊर्जा व कामगार विभागाच्या शासन निर्णय दि.०१ डिसेंबर, २०१६ मधील कलम-
२.९.२ अनुसार जर खरेदीचे अंदाजित मूल्य रु. दहा लाखापेक्षा (रु.१० लाख) कमी असेल तर, विभाग
प्रमुखाला खरेदी संबंधी प्रशासकीय विभाग खरेदी समितीची बैठक न बोलविता निर्णय घेण्याचा अधिकार
असेल. परंतु सदर रक्कम रु. १० लाखांपेक्षा अधिक असेल तर याबाबतचे सर्वाधिकार “राज्यस्तरीय
प्रशासकीय विभाग खरेदी समिती” ला देण्यात येत आहेत.
२.२) याबाबतीत कोणतीही तफावत असल्यास विकास आयुक्त (उद्योग)/आयुक्त, परिवहन यांचे
मार्गदर्शन घेणे आवश्यक असेल. निविदा सूचना तयार करणे, तपशीलवार वैशिष्ट्ट्यांना अंतिम स्वरूप देणे,
तांत्रिक निविदा उघडणे व छाननी करणे इ. प्रक्रिया संबंधित खरेदीदार कार्यालयांनी आपल्या स्तरावर पार
पाडण्याची कार्यवाही करावी. खरेदी समिती खरेदी प्रक्रियेच्या अंतिम टप्प्यासाठी कार्यरत राहील.
२.३) प्रस्तुत समितीने उद्योग, ऊर्जा व कामगार विभागाच्या संबंधित नियमपुस्तिकेत विहित केलेली
खरेदीची कार्यपद्धती अवलंबून त्यांच्या वित्तीय अधिकाराच्या मर्यादेत खरेदी प्रक्रिया राबवावी.
३. नागपूर अधिवेशन वाहन व्यवस्थेबाबत राज्यस्तरीय प्रशासकीय विभाग खरेदी समितीने घेतलेला
निर्णय अंतिम राहील.
# Page 3
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध