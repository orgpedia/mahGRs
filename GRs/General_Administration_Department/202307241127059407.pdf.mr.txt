# Page 1
आणीबाणीच्या कालावधीत बंदिवास सोसाव्या लागलेल्या व्यक्तींचा सन्मान / यथोचित गौरव करणेबाबतची योजना नव्याने सुरु करणे......
मानधनाचे प्रदान करण्याकरिता निधी वितरण करणेबाबत......
जिल्हाधिकारी, अमरावती.
महाराष्ट्र शासन
सामान्य प्रशासन विभाग
शासन निर्णय क्रमांक : बियुडी-१४२३/प्र.क्र.९०/स्वासैक-१
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ३२.
दिनांक : २१ जुलै, २०२३.
संदर्भ : १) शासन निर्णय क्रमांक निवृवे-१०१५/प्र.क्र.२६१/२०१५(२०१८)/स्वासैक-१, दि. ०३/०७/२०१८ २) शासन निर्णय क्रमांक निवृवे-१०१५/प्र.क्र.२६१/२०१५(२०१८)/स्वासैक-१, दि. ३१/०७/२०२० ३) शासन निर्णय क्रमांक संकिर्ण-१९१८/प्र.क्र.४०/स्वासैक-१, दि.२८/०७/२०२२ ४) शासन परिपत्रक क्रमांक अर्थसं-२०२३/प्र.क्र.४०/अर्थ-३, दि. १२/०४/२०२३ ५) शासन निर्णय क्रमांक : बियुडी-१४२३/प्र.क्र.९०/स्वासैक-१, दि. २७.०४.२०२३ ६) शासन निर्णय क्रमांक : बियुडी-१४२३/प्र.क्र.९०/स्वासैक-१, दि. ०८.०६.२०२३ ७) शासन निर्णय क्रमांक : बियुडी-१४२३/प्र.क्र.९० / स्वासैक-१, दि. २७.०६.२०२३ ८) शासन निर्णय क्रमांक : बियुडी-१४२३/प्र.क्र.९०/स्वासैक-१, दि. ०४.०७.२०२३ ९) जिल्हाधिकारी, अमरावती यांचे पत्र क्र. कक्ष-०१/स्वा.सै./अ.का./कावि-२५२/२०२३,दि.६.६.२०२३.
प्रस्तावना : “आणीबाणीच्या कालावधीत बंदिवास सोसाव्या लागलेल्या व्यक्तींचा सन्मान / यथोचित गौरव
करणेबाबत” ही संदर्भ क्र. २ येथील दिनांक ३१.०७.२०२० रोजीच्या शासन निर्णयान्वये बंद करण्यात आलेली योजना संदर्भ क्र. ३ येथील दिनांक २८.०७.२०२२ रोजीच्या शासन निर्णयान्वये सदर योजना
दिनांक १ ऑगस्ट, २०२२ पासून पुन्हा नव्याने सुरु करण्यात आली आहे. या योजनेंतर्गत पूर्वी राबविलेल्या योजना कालावधी मानधनासाठी अर्ज सादर न केलेल्या आणीबाणीधारकांना दिनांक ३१
ऑक्टोबर, २०२२ पर्यंत नव्याने अर्ज देण्याची मूभा देण्यात आली आहे. या तरतूदीनुसार जिल्हाधिकारी, अमरावती यांचेकडे नव्याने प्राप्त झालेला १ अर्ज व पूर्वीच्या योजनेतील प्रलंबित १ अर्ज अशा २ अर्जदारांची यादी संदर्भ.क्र.९ येथील पत्रान्वये प्राप्त झाली आहे. सदर अर्जदारांना माहे ऑगस्ट, २०२२
ते माहे जुलै, २०२३ या १२ महिन्यांच्या कालावधीचे मानधन वितरीत करण्याची बाब शासनाच्या विचाराधीन आहे.
शासन निर्णय :
संदर्भ क्र.३ येथील सामान्य प्रशासन विभाग, शासन निर्णय, दिनांक २८ जुलै, २०२२ मधील परि. क्र. ३ येथील तरतूदीनुसार जिल्हाधिकारी, अमरावती यांनी संदर्भ क्र.९ अन्वये सादर केलेल्या प्रस्तावाच्या अनुषंगाने एकूण २ आणीबाणीधारकांना माहे ऑगस्ट, २०२२ ते माहे जुलै, २०२३ या १२
# Page 2
शासन निर्णय क्रमांकः बियुडी-१४२३/प्र.क्र.९०/स्वासैक-१
महिन्यांच्या कालावधीतील मानधनाचे वितरण करण्याकरिता दरमहा रु.१५,०००/- याप्रमाणे एकूण रु.१,८०,०००/- इतका निधी वितरीत करण्यास या शासन निर्णयान्वये मान्यता देण्यात आहे.
२. सन २०२३-२४ या वित्तीय वर्षाकरीता, मागणी क्रमांक : ए-५, प्रधानलेखाशीर्ष २२३५, सन १९७५ ते १९७७ मधील आणीबाणीच्या कालावधीत लोकशाहीकरिता लढा देणाऱ्या व्यक्तींना आर्थिक मदत (अनिवार्य), ५० इतर खर्च (२२३५ सी२०५) या खाली रु. ५४,२०,४०,०००/- इतकी अर्थसंकल्पीय तरतूद मंजूर आहे. सदर अर्थसंकल्पीय मंजूर तरतूदीपैकी वित्त विभागाकडून एकूण रु.१६,२६,१२,०००/- इतका निधी अर्थसंकल्पीय अंदाज, वाटप आणि संनियंत्रण प्रणालीव्दारे (बीम्स) वर प्रत्यक्ष प्राप्त झालेला आहे. त्यापैकी संदर्भ क्र. ५ ते ८ येथील शासन निर्णयान्वये (माहे जुन, २०२३ पर्यंत) चा खर्च भागविण्यासाठी सर्व जिल्हाधिकारी यांना रु.१०,३७,६०,०००/- एवढा निधी वितरीत करण्यात आला असून, सदर निधी वितरणानंतर बीम्स प्रणालीवर रु. ५,८८,५२,०००/- इतका निधी शिल्लक आहे. या शिल्लक निधीतून जिल्हाधिकारी, अमरावती यांना रु. १,८०,०००/- इतका निधी वितरीत करण्यात येत आहे.
३. जिल्हाधिकारी, अमरावती यांना वितरीत करण्यात येणाऱ्या निधीतून खर्च केलेल्या अनुदानाच्या रकमांचा ताळमेळ महालेखापाल -१, मुंबई/महालेखापाल-२ नागपूर यांचेकडे विहित कालावधीत करुन खर्चमेळाचा मासिक अहवाल शासनास नियमितपणे सादर करावा.
४. याप्रित्यर्थ होणारा खर्च मागणी क्र.ए-५, २२३५, सामाजिक सुरक्षा व कल्याण, ६०, इतर सामाजिक सुरक्षा व कल्याण कार्यक्रम, १०२, सामाजिक सुरक्षा योजनेखाली निवृत्तिवेतन, (००) (०५) आणिबाणीच्या कालावधीत लोकशाहीकरिता लढा देणाऱ्या व्यक्तींना आर्थिक मदत (अनिवार्य) ५० इतर खर्च (२२३५ सी २०५) या लेखाशीर्षाखाली सन २०२३-२०२४ या आर्थिक वर्षाकरिता मंजूर असलेल्या अर्थसंकल्पिय तरतूदीमधून भागविण्यात यावा व त्याच लेखाशीर्षाखाली खर्ची टाकण्यात यावा. तसेच खर्च झालेल्या रक्कमेचे उपयोगिता प्रमाणपत्र शासनास वेळोवेळी सादर करावे.
# Page 3
# Page 4