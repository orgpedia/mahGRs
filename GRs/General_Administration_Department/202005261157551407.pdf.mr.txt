# Page 1
मा. मंत्री महोदयांना शासकीय निवासस्थानाचे वाटप करण्याबाबत………....
महाराष्ट्र शासन
सामान्य प्रशासन विभाग
शासन निर्णय क्रमांकः शानिवा-१५२०/प्र.क्र.८१/२३-अ
मंत्रालय, मुंबई - ४०० ०३२.
दिनांक : २६ मे, २०२०.
वाचा:- शासन निर्णय क्रमांकः शानिवा- १५१९/प्र.क्र.३६०/२३-अ, दि. ३ जानेवारी, २०२०.
शासन निर्णय :
श्री.अस्लम रमजान अली शेख, मा. मंत्री, वस्त्रोद्योग, मत्स्यव्यवसाय, बंदरे यांना दि. ३ जानेवारी, २०२० च्या शासन निर्णयान्वये "बेलहेवन-१” या शासकीय निवासस्थानाचे वाटप करण्यात आले होते.
आता त्याऐवजी बृहन्मुंबई महानगरपालिकेच्या अखत्यारीतील मलबार हिल, मुंबई येथील “हायड्रोलीक इंजिनीयर बंगला, डी. जी. खैर मार्ग, कमला नेहरु पार्कसमोर, मुंबई - ०६” हे निवासस्थान महानगरपालिकेकडून सामान्य प्रशासन विभागाच्या निवासस्थान विषयक पूलवर वर्ग करण्यात येत असून सदर शासकीय निवासस्थान/बंगल्याचे वाटप श्री. अस्लम रमजान अली शेख, मा. मंत्री, वस्त्रोद्योग, मत्स्यव्यवसाय, बंदरे यांना खालील अटींच्या अधीन राहून करण्याचा निर्णय शासनाने घेतला आहे:
१) बृहन्मुंबई महानगरपालिकेला जलाशयाची दुरुस्ती करावयाची झाल्यास सदरचा बंगला तात्काळ रिक्त करण्यात यावा.
२) मा.मंत्री महोदयांकरीता पर्यायी निवासस्थानाची व्यवस्था होताच सदर बंगला रिकामा करुन त्याचा ताबा बृहन्मुंबई महानगरपालिकेस देण्यात यावा.
३) सदर बंगला मा.मंत्री महोदय यांना ते मंत्रीपदावर कार्यरत असेपर्यंत वाटप करण्यात येत असून त्यांच्या पर्यायी निवासस्थानाची व्यवस्था झाल्यानंतर सदर बंगला बृहन्मुंबई महानगरपालिकेस परत करण्यात येईल.
२. सन्माननीय मंत्री महोदयांनी पदावरुन मुक्त झाल्यानंतर त्यांना वाटप केलेले निवासस्थान पंधरा दिवसांच्या कालावधीत रिक्त करुन देणे बंधनकारक राहील.
# Page 2