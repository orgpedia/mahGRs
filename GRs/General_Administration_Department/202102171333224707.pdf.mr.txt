# Page 1
नवीन व जुने महाराष्ट्र सदन, नवी दिल्ली येथे मा. सभापती, महाराष्ट्र विधानपरिषद, मा. अध्यक्ष महाराष्ट्र विधानसभा तसेच मुंबई उच्च न्यायालयाचे मा. मुख्य न्यायमुर्ती यांना निःशुल्क कक्ष उपलब्ध करुन देण्याबाबत.
महाराष्ट्र शासन
सामान्य प्रशासन विभाग
शासन निर्णय क्र. सदन २०२१/प्र.क्र.१२८/२०-अ
मंत्रालय, मुंबई- ४०० ०३२
दिनांक- १५ फेब्रुवारी, २०२१.
प्रस्तावना: नवीन महाराष्ट्र सदन, नवी दिल्ली येथील कक्षबंध आरक्षणाच्या अनुषंगाने या विभागाचा दिनांक १७.११.२०१८ चा शासन निर्णय निर्गमित करण्यात आला आहे. तसेच जुने महाराष्ट्र सदन, नवी दिल्ली येथील कक्षबंध आरक्षणाच्या अनुषंगाने या विभागाचा दिनांक १९.१०.२०२० चा शासन निर्णय निर्गमित करण्यात आला आहे .
सदर शासन निर्णयानुसार महाराष्ट्र सदनातील सुधारीत दर, वर्गीकरण, अटी व शर्ती प्रमाणे कक्षबंध व इतर सुविधा उपलब्ध करुन दिल्या जातात. सदर शासन निर्णयात आवश्यकतेनुसार वेळोवेळी सुधारणा करण्यात आल्या आहेत.
या शासन निर्णयानुसार मा. राज्यपाल/माजी राष्ट्रपती/ मा.मुख्यमंत्री/मा. उपमुख्यमंत्री यांना दिल्ली दौऱ्याच्या वेळी दोन्ही सदनात नि:शुल्क कक्षबंध उपलब्ध करुन देण्याची तरतूद आहे. त्याप्रमाणे इतर काही मान्यवर यांना दोन्ही सदनामध्ये नि:शुल्क कक्षबंध उपलब्ध करुन देण्याची बाब शासनाच्या विचाराधीन होती.
शासन निर्णय : मा. सभापती, महाराष्ट्र विधानपरिषद, मा. अध्यक्ष, महाराष्ट्र विधानसभा तसेच मुंबई उच्च न्यायालयाचे मा. मुख्य न्यायमुर्ती यांना नवी दिल्ली येथे दौऱ्यावर असतांना नवीन व जुने महाराष्ट्र सदन, नवी दिल्ली येथील कक्षबंध नि:शुल्क उपलब्ध करुन देण्याचा निर्णय शासनाने घेतला आहे.