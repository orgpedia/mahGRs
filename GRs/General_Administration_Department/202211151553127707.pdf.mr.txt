# Page 1
एकत्रित परिविक्षाधीन प्रशिक्षण कार्यक्रम-७ कक्ष अधिकारी, गट-ब संवर्गातील उमेदवारांच्या खातेनिहाय जिल्हा संलग्नता प्रशिक्षण कार्यक्रमाबाबत तसेच या प्रशिक्षण कालावधीतील तात्पुरत्या पदस्थापनेबाबत.
महाराष्ट्र शासन
सामान्य प्रशासन विभाग
शासन आदेश क्रमांकः कअस १३२२/प्र.क्र.०३/१४-ब
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक: १५ नोव्हेंबर, २०२२
संदर्भ:- १) सामान्य प्रशासन विभाग, शासन निर्णय क्र.टिआरएन-२०१३/प्र.क्र.८४/१३/१२-अ, दिनांक २०.०१.२०१४
२) सामान्य प्रशासन विभाग, शासन निर्णय क्र.टिआरएन-०११९/प्रक्र.०४/सीपीटीपी, दिनांक ०८.०४.२०१९
३) सामान्य प्रशासन विभाग, कार्यालयीन आदेश क्र.टिआरएन-१०२१/प्र.क्र.३७/सीपीटीपी-ब, दिनांक २४.१२.२०२१
४) सामान्य प्रशासन विभाग, कार्यालयीन आदेश क्र.टिआरएन-१०२१/प्र.क्र.३७/सीपीटीपी-ब, दिनांक १३.०१.२०२२
५) सामान्य प्रशासन विभाग, कार्यालयीन आदेश क्र.कअस १३२२/प्र.क्र.०३/१४-ब, दिनांक ०८.०२.२०२२
६) सामान्य प्रशासन विभाग, कार्यालयीन आदेश क्र.टिआरएन-१०२१/प्र.क्र.३७/सीपीटीपी-ब दिनांक ०९.०२.२०२२
कार्यालयीन आदेश
सामान्य प्रशासन विभाग, शासन निर्णय दिनांक २०.०१.२०१४ अन्वये महाराष्ट्र लोकसेवा आयोगामार्फत राज्यसेवा परीक्षेद्वारे प्रतिवर्षी सरळसेवेने नियुक्त होणा-या गट-ब मधील पदांसाठी वनामती, नागपूर या संस्थेमार्फत एकत्रित परिविक्षाधीन प्रशिक्षण कार्यक्रम राबविण्यात येत आहे. त्याअनुषंगाने महाराष्ट्र लोकसेवा आयोगाने राज्यसेवा (मुख्य) परीक्षा परीक्षा - २०१९ च्या अंतिम निकालाच्या आधारे कक्ष अधिकारी पदासाठी शिफारस केलेल्या १५ उमेदवारांची दिनांक २४.१२.२०२१ व १३.०१.२०२२ च्या आदेशान्वये दिनांक १७.०१.२०२२ पासून दोन वर्षाच्या एकत्रित परिविक्षाधीन प्रशिक्षण कार्यक्रम-७ (सीपीटीपी-७) करीता प्रशिक्षणार्थी परिविक्षाधीन कक्ष अधिकारी म्हणून नियुक्ती करण्यात आली असून सदर उमेदवारांना दिनांक ०८.०२.२०२२ च्या कार्यालयीन आदेशान्वये दिनांक १७.०१.२०२२ (म.पू.) पासून रुजू करुन घेण्यात आले आहे.
२. एकत्रित परिविक्षाधीन प्रशिक्षण कार्यक्रम संदर्भाधिन क्र. १ ते २ च्या शासन निर्णयान्वये दोन वर्षाच्या कालावधीत राबविण्याचे निश्चित करण्यात आले आहे. एकत्रित परिविक्षाधीन प्रशिक्षण कार्यक्रमामधील खातेनिहाय जिल्हा संलग्नता प्रशिक्षण टप्प्यामधील प्रशिक्षण संबंधित प्रशासकीय विभागाने द्यावयाचे आहे. त्यानुसार सीपीटीपी-७ मध्ये नियुक्ती दिलेल्या १४ परिविक्षाधीन कक्ष अधिकाऱ्यांचे खातेनिहाय जिल्हा संलग्नता प्रशिक्षण टप्पा क्र.७ अंतर्गत दिनांक १५.११.२०२२ पासून सुरु होणार आहे.
# Page 2
शासन आदेश क्रमांकः कअस - १३२२/प्र.क्र.०३/१४-ब
३. एकत्रित परिविक्षाधीन प्रशिक्षण कार्यक्रम - ७ अंतर्गत परिविक्षाधीन कक्ष अधिकाऱ्यांना द्यावयाच्या खातेनिहाय जिल्हा संलग्नता प्रशिक्षणाबाबत विहित प्रशिक्षण कार्यक्रमानुसार, खातेनिहाय जिल्हा संलग्नता प्रशिक्षण कालावधीत परिविक्षाधीन कक्ष अधिकाऱ्यांना मंत्रालयीन विभागामध्ये पुढीलप्रमाणे प्रशिक्षण व लिपिक, सहायक कक्ष अधिकारी व कक्ष अधिकारी पदाचा स्वतंत्र कार्यभार द्यावयाचा आहे.
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | कालावधी | परिविक्षाधीन कक्ष अधिका-यांची नियुक्ती केलेल्या मंत्रालयीन विभागांमध्ये खालील विषयाबाबत प्रशिक्षण |
| १. | दिनांक १५.११.२०२२ ते २०.११.२०२२ (१ आठवडा) | १) आस्थापना कार्यासनाशी संबंध २) नोंदणी शाखेशी संबंध |
| २. | दिनांक २१.११.२०२२ ते २७.११.२०२२ (१ आठवडा) | लिपिक टंकलेखक संवर्गाबाबत प्रशिक्षण (लिपिक टंकलेखक प्रत्यक्ष कामकाजाबाबत माहिती घेणे) |
| ३. | दिनांक २८.११.२०२२ ते ११.१२.२०२२ (२ आठवडे) | सहायक कक्ष अधिकारी संवर्गाबाबत प्रशिक्षण (सहायक कक्ष अधिकारी प्रत्यक्ष कामकाजाबाबत माहिती घेणे) |
| ४. | दिनांक १२.१२.२०२२ ते १५.०१.२०२३ (५ आठवडे) | १) विभागातील महत्वाच्या कार्यासनामध्ये प्रशिक्षण २) अर्थसंकल्प कार्यासन प्रशिक्षण ३) न्यायालयीन प्रकरणे हाताळणे संबंधी प्रशिक्षण व प्रत्यक्ष नस्तींचा अभ्यास (Case Study) ४) विभागीय चौकशी प्रकरणे हाताळणे संबंधी प्रशिक्षण व प्रत्यक्ष नस्तींचा अभ्यास (Case Study) ५) विभागामार्फत घेण्यात आलेले धोरणात्मक निर्णय ६) धोरणात्मक प्रस्ताव, मंत्रिमंडळ प्रस्ताव, विधीविधान प्रस्ताव इ.बाबतच्या नस्त्यांचा समावेश विभागातील महत्वाच्या कार्यासनाच्या प्रशिक्षणामध्ये करण्यात यावा. ७) विधानमंडळ कामकाज - तारांकित, अतारांकित प्रश्न, ठराव, लक्षवेधी सूचना, आश्वासने इ. प्रकरणे हाताळण्याबाबत प्रशिक्षण तसेच प्रत्यक्ष नस्तीचा अभ्यास ८) विभागामधील माहिती तंत्रज्ञानविषयक प्रशिक्षण देण्यात यावे. ९) विभागांतर्गत दुय्यम असलेल्या महत्वाच्या कार्यालयांना भेटी |
| ५. | दिनांक १६.०१.२०२३ ते ०५.०२.२०२३ (३ आठवडे) | लिपिक – स्वतंत्र कार्यभार |
| ६. | दिनांक ०६.०२.२०२३ ते १९.०३.२०२३ (६ आठवडे) | सहायक कक्ष अधिकारी - स्वतंत्र कार्यभार |
| ७. | दिनांक २०.०३.२०२३ ते १६.०१.२०२४ | कक्ष अधिकारी - स्वतंत्र कार्यभार |
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
परिविक्षाधीन कक्ष अधिकाऱ्यांना द्यावयाचे उपरोक्त प्रशिक्षण तसेच या प्रशिक्षणानुषंगाने सोबतच्या विवरणपत्र- “अ मधील नमूद केल्यानूसार १४ परिविक्षाधीन कक्ष अधिकाऱ्यांची दिनांक १५.११.२०२२ रोजी पासून
पृष्ठ ७ पैकी २
# Page 3
शासन आदेश क्रमांक: कअस - १३२२/प्र.क्र.०३/१४-ब
त्यांच्या नावासमोर दर्शविण्यात आलेल्या विभागामध्ये तात्पुरती पदस्थापना करण्यात येत आहे. सदर परिविक्षाधीन कक्ष अधिकाऱ्यांनी त्यांना नेमुन दिलेल्या विभागात तात्काळ रुजू व्हावे.
४. सदर प्रशिक्षण कार्यक्रमाच्या अंमलबजावणीसाठी खालील प्रमाणे सूचना देण्यात येत आहेत
(१) सदर प्रयोजनासाठी संबंधित प्रशासकीय विभागाने सह / उप सचिव (आस्थापना) यांची समन्वय अधिकारी म्हणून नियुक्ती करावी व त्यांनी मूल्यांकन अहवाल सामान्य प्रशासन विभागास सादर करावा.
(२) प्रशासकीय विभागांनी परिविक्षाधीन कक्ष अधिकाऱ्यांना परिच्छेद ३ मध्ये विहित केल्यानुसार प्रशिक्षण द्यावे.
(३) लिपिक टंकलेखक व सहायक कक्ष अधिकारी पदाचा स्वतंत्र कार्यभार - दिनांक १६.०१.२०२३ ते १९.०३.२०२३ या कालावधीमध्ये प्रशिक्षणार्थीना आपल्या विभागातील रिक्त असलेल्या लिपिक टंकलेखक व सहायक कक्ष अधिकारी पदावर स्वतंत्र कार्यभार द्यावा. याबाबतचे आदेश विभागाने निर्गमित करावेत.
(४) कक्ष अधिकारी पदाचा स्वतंत्र कार्यभार :- दिनांक २०.०३.२०२३ ते १६.०१.२०२४ या कालावधीमध्ये परिविक्षाधीन कक्ष अधिकारी यांना कक्ष अधिकारी पदाचा स्वतंत्र कार्यभार द्यावयाचा आहे. त्यानुषंगाने आपल्या भागातील रिक्त असलेल्या/प्रशिक्षणार्थीस जास्तीत जास्त कार्यक्षमतेने काम करता येईल अशा कार्यासनामधील कक्ष अधिकारी पदावर नियुक्तीचे आदेश संबंधित विभागाने पारित करावेत.
(५) स्वतंत्र कार्यभारामध्ये प्रशिक्षणार्थीस काही अडचणी/तांत्रिक समस्या उद्भवल्यास संबंधित समन्वय अधिकारी यांनी त्याचे निराकरण तात्काळ करावे.
(६) प्रशिक्षण कालावधीत संबंधित विभागाच्या आस्थापना शाखेने परिविक्षा अधिकाऱ्यांच्या उपस्थितीची नोंद बायोमेट्रिक समय प्रणालीद्वारे ठेवावी. परिविक्षाधीन कक्ष अधिकाऱ्यांना संबंधित विभागाचे ओळखपत्र देण्यात यावे.
(७) प्रशिक्षण कालावधीतीत प्रशिक्षण तसेच लिपिक, सहायक कक्ष अधिकारी पदाच्या स्वंतत्र कार्यभार इ.
प्रत्येक टप्प्याच्या प्रशिक्षण समाप्तीनंतर संबंधित विभागाने परिविक्षा अधिकाऱ्यांचे उपस्थिती पत्रक व मूल्यांकन अहवाल या विभागास न चुकता सादर करावा. मुल्यांकन अहवालाचा नमुना सोबत जोडण्यात आला आहे.
(विवरणपत्र – “ब”) (८) सदर प्रशिक्षण कालावधीत उपरोक्त परिविक्षाधीन कक्ष अधिकाऱ्यांचे वेतन सामान्य प्रशासन विभागामार्फत अदा करण्यात येईल.
(९) प्रशिक्षणार्थीच्या प्रशिक्षणाबाबत सामान्य प्रशासन विभागाकडून अचानकपणे तपासणी करण्यात येईल.
तसेच प्रशिक्षणार्थीच्या सादरीकरणावेळी सामान्य प्रशासन विभागातील सह सचिव/उप, सा.प्र.वि./का.१४ब यांनी निर्देशित केलेले अधिकारी उपस्थित राहतील.
(१०) सामान्य प्रशासन/का.सीपीटीपी ब यांच्याकडून सूचना प्राप्त झाल्यावर परिविक्षाधीन कक्ष अधिकाऱ्यांना प्रशिक्षण समाप्तीच्या आधी पुनर्विलोकन व उजळणी प्रशिक्षणाकरिता वनामती, नागपूर येथे रुजू होण्यासाठी संबधित विभागाकडून कार्यमुक्त करण्यात येईल.
५. परिविक्षाधीन कक्ष अधिकारी हे परिविक्षा कालावधी पूर्ण झाल्यावर मंत्रालयातील विविध विभागात पुढील जवळपास ३० वर्षे सेवा देणार असल्याने, त्यांचे वरील स्वतंत्र कार्यभाराचे प्रशिक्षण फलदायी होण्यासाठी संबंधित विभागांनी या प्रशिक्षणास आवश्यक असे सहाय्य करावे.
पृष्ठ ७ पैकी ३
# Page 4
शासन आदेश क्रमांक: कअस - १३२२/प्र.क्र.०३/१४-ब
# Page 5
# Page 6
# Page 7