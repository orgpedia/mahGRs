# Page 1
बारामती विमानतळ, लातूर विमानतळ, उस्मानाबाद
(धाराशिव) विमानतळ व यवतमाळ विमानतळ या
विमानतळांचे महाराष्ट्र औद्योगिक विकास
महामंडळाकडून महाराष्ट्र विमानतळ विकास कंपनी
यांच्याकडे हस्तांतरण करणेबाबत.
महाराष्ट्र शासन
सामान्य प्रशासन विभाग
शासन निर्णय क्र. मविवि १२२५/७७६/प्र.क्र.२५५/विमान-२
हुतात्मा राजगुरु चौक, मादाम कामा रोड,
मंत्रालय, मुंबई ३२.
दि.३० डिसेंबर, २०२५
वाचा :
१)उपाध्यक्ष तथा व्यवस्थापकीय संचालक, महाराष्ट्र विमानतळ विकास कंपनी, मुंबई यांचे पत्र
क्र. २८२५, दि. १५/०९/२०२५.
२) बारामती विमानतळाचा दि.१९/०८/२०२५ रोजीचा सामंजस्य करार,
३) उस्मानाबाद (धाराशिव) विमानतळाचा दि.२०/०८/२०२५ रोजीचा सामंजस्य करार.
४) लातूर विमानतळाचा दि.२१/०८/२०२५ रोजीचा सामंजस्य करार.
५) यवतमाळ विमानतळाचा दि.१८/०९/२०२५ रोजीचा सामंजस्य करार.
प्रस्तावना :-
राज्यातील सर्व विमानतळांच्या विकास कामांमध्ये तसेच धोरण निर्मितीमध्ये सुसूत्रता राहावी,
यासाठी महाराष्ट्र विमानतळ विकास कंपनीची समन्वयक म्हणून नेमणूक करण्यात आली आहे. तसेच, केंद्र
शासनाची “उडाण (RCS)” योजना राबविण्यासाठी ज्याप्रमाणे भारतीय विमानपत्तन प्राधिकरण केंद्र
शासनासाठी नोडल एजन्सी म्हणून काम पाहते, त्याच धर्तीवर राज्यात “उडाण (RCS)” योजना
राबविण्यासाठी महाराष्ट्र विमानतळ विकास कंपनीची नोडल एजन्सी म्हणून नेमणूक करण्यात आली आहे.
मा. मुख्यमंत्री तथा अध्यक्ष महाराष्ट्र विमानतळ विकास कंपनी यांनी महाराष्ट्र विमानतळ विकास
कंपनीच्या संचालक मंडळाच्या ९१ व्या बैठकीमध्ये महाराष्ट्र औद्योगिक विकास महामंडळ यांच्या अखत्यारित
असलेली बारामती, लातूर, उस्मानाबाद(धाराशिव) व यवतमाळ ही विमानतळे महाराष्ट्र विमानतळ विकास
कंपनीस हस्तांतरण करण्याबाबतची प्रक्रिया सुरू करण्याचे निदेश दिले होते. सदर निदेशाच्या अनुषंगाने
महाराष्ट्र औद्योगिक विकास महामंडळाने बारामती विमानतळ, लातूर विमानतळ, उस्मानाबाद(धाराशिव)
विमानतळ व यवतमाळ विमानतळ या विमानतळांचा ताबा घेण्याकरिता महाराष्ट्र विमानतळ विकास
कंपनीला विनंती करण्यात आली होती. याअनुषंगाने महाराष्ट्र विमानतळ विकास कंपनी व महाराष्ट्र
औद्योगिक विकास महामंडळ यांच्यामध्ये बारामती विमानतळाचा दि.१९/०८/२०२५ रोजी, उस्मानाबाद
# Page 2
(धाराशिव) विमानतळाचा दि.२०/०८/२०२५ रोजी, लातूर विमानतळाचा दि.२१/०८/२०२५ रोजी आणि
यवतमाळ विमानतळाचा दि.१८/०९/२०२५ रोजी औपचारिकपणे हस्तांतरण करण्याबाबत सामंजस्य करार
झाला आहे. याअनुषंगाने शासन निर्णय निर्गमित करण्याची बाब शासनाच्या विचाराधीन होती.
शासन निर्णय :
महाराष्ट्र औद्योगिक विकास महामंडळाकडून बारामती विमानतळ, लातूर विमानतळ,
उस्मानाबाद(धाराशिव) विमानतळ व यवतमाळ विमानतळ या विमानतळांचे महाराष्ट्र विमानतळ विकास
कंपनीकडे हस्तांतरण करण्यास मान्यता देण्यात येत आहे.
२. महाराष्ट्र विमानतळ विकास कंपनीने सदर विमानतळाचा विकास / विस्तार करून तेथे
विमानसेवेसाठी आवश्यक त्या सुविधा उपलब्ध करून द्याव्यात आणि सदर विमानतळाची धावपट्टी
विमानसेवेसाठी उपयुक्त / सुस्थितीत ठेवावी.
३. महाराष्ट्र औद्योगिक विकास महामंडळाकडून बारामती विमानतळ, लातूर विमानतळ,
उस्मानाबाद(धाराशिव) विमानतळ व यवतमाळ विमानतळ या विमानतळांचे महाराष्ट्र विमानतळ विकास
कंपनीकडे हस्तांतरण करण्यात आले असले तरी मुळ मालकी हक्क हा शासनाकडे कायम राहील.
४. बारामती विमानतळ, लातूर विमानतळ, उस्मानाबाद(धाराशिव) विमानतळ व यवतमाळ विमानतळ
या विमानतळाच्या संदर्भात भविष्ट्यात राज्य शासन ज्या अटी आणि शर्ती विहित करेल किंवा जे धोरणात्मक
बदल करेल ते महाराष्ट्र विमानतळ विकास कंपनीला बंधनकारक असतील.
५. सदर शासन निर्णय उद्योग, ऊर्जा, कामगार व खनिकर्म विभागाच्या सहमतीने निर्गमित करण्यात
येत आहे.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3