# Page 1
लिपिक-टंकलेखक (मराठी/इंग्रजी) परीक्षा-२०१७ महाराष्ट्र लोकसेवा आयोगाने शिफारस केलेल्या श्री.सचिन बळीराम तवार यांचे नियतवाटप रद्द करणेबाबत.
महाराष्ट्र शासन
सामान्य प्रशासन विभाग
शासन ज्ञापन क्रमांक : एएससी-१५१८/प्र.क्र.९३/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक:०२ जानेवारी, २०२३.
वाचा :- शासन आदेश समक्रमांक दिनांक ४ जुलै, २०१८
शासन ज्ञापन:
लिपिक-टंकलेखक (मराठी/ इंग्रजी) मुख्य परीक्षा २०१७ प्रतिक्षा यादीमधून श्री सचिन बळीराम तवार यांची लिपिक-टंकलेखक (इंग्रजी) पदावर महाराष्ट्र लोकसेवा आयोगाने “खुला - पुरुष खेळाडू” उमेदवार म्हणून शिफारस केली होती. श्री. सचिन तवार यांचे या विभागाच्या दिनांक ४.०७.२०१८ च्या आदेशान्वये संसदीय कार्य विभागामध्ये नियतवाटप करण्यात आले.
श्री. तवार यांनी दिनांक २.०८.२०१८ रोजी संसदीय कार्य विभागात रुजू होण्यासाठी विनंती केली. संसदीय कार्य विभागाच्या दिनांक २४.०८.२०१८ रोजीच्या आदेशान्वये दिनांक ०२.०८.२०१८ (म.पू.) पासून श्री.तवार यांना संसदीय कार्य विभागात लिपिक-टंकलेखक (इंग्रजी) या पदावर तात्पुरत्या स्वरुपात नियुक्ती देण्यात आली.
श्री. तवार यांनी सादर केलेले क्रीडा प्रमाणपत्र तपासणी करुन अहवाल सादर करण्याबाबत मा.आयुक्त, क्रिडा व युवक सेवा संचालनालय, महाराष्ट्र राज्य पुणे यांना दिनांक ११.१०.२०१८ रोजीच्या पत्रान्वये, संसदीय कार्य विभागाने कळविले होते. सदर पत्राची प्रत संसदीय कार्य विभागाने उपसंचालक क्रीडा व युवक सेवा, औरंगाबाद विभाग यांना माहितीस्तव सादर केली होती.
त्यानुसार उपसंचालक क्रीडा व युवक सेवा, औरंगाबाद विभाग यांनी दिनांक २७.१२.२०१८ रोजीच्या पत्रान्वये अहवाल पाठविला. त्यामध्ये श्री. तवार यांचे सदर खेळाडू प्रमाणपत्र वैध असून गट क/गट-ड पदासाठी पात्र असल्याचे कळविले होते.
श्री.तवार यांनी बनावट कागदपत्राच्या आधारे क्रीडा प्रमाणपत्र प्राप्त केलेले असल्याबाबत
मा.आयुक्त, क्रीडा व युवक सेवा, महाराष्ट्र राज्य, पुणे यांचेकडून अहवाल प्राप्त झाल्यामुळे उप संचालक, क्रीडा व युवक सेवा, औरंगाबाद विभाग, औरंगाबाद यांनी श्री. तवार यांना त्यांची बाजू मांडण्यासाठी दिनांक २१.०८.२०२० रोजी सुनावणीस उपस्थित राहण्याबाबत कळविले.
श्री. तवार हे दिनांक २४.०८.२०२० रोजी उपसंचालक,क्रीडा व युवक सेवा, औरंगाबाद विभाग, औरंगाबाद यांचेकडे सदर सुनावणीस उपस्थित होते.
उपसंचालक, क्रीडा व युवक सेवा, औरंगाबाद विभाग, औरंगाबाद यांनी दिनांक १६.०९.२०२० च्या पत्रान्वये, “श्री.सचिन तवार, लिपिक-टंकलेखक यांना आयुक्त, क्रीडा व युवक
# Page 2
शासन ज्ञापन क्रमांकः एएससी-१५१८/प्र.क्र.९३/१४-अ
सेवा, महाराष्ट्र राज्य, पुणे यांचे कडून दिनांक १४/०७/२०१७ रोजी वितरीत केलेले गट-क व गट -ड पदाकरीता पात्र होत असल्याबाबतचे क्रीडा वैधता प्रमाणपत्र कोणत्याही गटाकरीता वैध होत नसून, श्री. तवार यांना वितरीत केलेले क्रीडा वैधता प्रमाणपत्र रद्द करण्यात येत आहे.” असे कळविले.
श्री. तवार यांचे क्रीडा वैधता प्रमाणपत्र रद्द केल्यामुळे त्यांनी मा.उच्च न्यायालय, खंडपीठ औरंगाबाद, येथे रिट याचिका क्र.६६९३/२०२० दाखल केली. दिनांक ३०.०९.२०२० रोजीच्या प्रथम सुणावणीमध्ये पुढील सुनावणी दिनांक १४.१०.२०२० रोजी ठेवून याचिकाविरुध्द प्रतिकूल कार्यवाही करु नये असे आदेश दिले. तथापि मा.उच्च न्यायालयाने दिनांक ०३.०२.२०२१ रोजी झालेल्या सुनावणीमध्ये न्यायालयाने दिलेले संरक्षण काढून घेऊन अपिलिय प्राधिकारी सर्व पक्षानी सादर केलेल्या कागदपत्राच्या आधारे गुणवत्तेनुसार निर्णय घेतील असे आदेश दिले.
मा. उच्च न्यायालयाने दिलेल्या आदेशानुसार श्री तवार, लिपिक-टंकलेखक यांनी सह संचालक, क्रीडा व युवक सेवा, महाराष्ट्र राज्य, पुणे यांच्याकडे अपिल सादर केले. सहसंचालक, क्रीडा व युवक सेवा, महाराष्ट्र राज्य पुणे यांच्याकडे केलेल्या अपिलावर सहसंचालक, क्रीडा व युवक सेवा, महाराष्ट्र राज्य पुणे यांनी दिनांक १६.०७.२०२१ रोजी निर्णय दिला असून, श्री. तवार यांचे अपिल फेटाळले व श्री. तवार यांना निर्णय मान्य नसल्यास शासन निर्णय दिनांक ०१.०७.२०१६ नुसार द्वितीय अपील आयुक्त, क्रीडा व युवक सेवा, महाराष्ट्र राज्य, पुणे यांच्याकडे करण्याची तरतूद आहे. असेही निर्णयात नमूद करण्यात आले आहे.
त्यानुसार श्री.तवार लि. टं. यांनी दिनांक २२.०७.२०२१ रोजी आयुक्त, क्रीडा व युवक सेवा महाराष्ट्र राज्य पुणे यांना द्वितीय अपील सादर केल्याचे दिनांक ०२.०८.२०२१ रोजीच्या पत्रान्वये संसदीय कार्य विभागास कळविले. त्यानुषंगाने संसदीय कार्य विभागाने दिनांक १२.०८.२०२१ च्या पत्रान्वये मा.आयुक्त, क्रीडा व युवक सेवा, महाराष्ट्र राज्य, पुणे यांच्याकडे विचारणा केली. त्यावर श्री. तवार यांनी द्वितीय अपील सादर केल्याचे दिसून येत नसल्याचे दिनांक १७.०९.२०२१ रोजीच्या पत्रान्वये सहसंचालक, क्रीडा व युवक सेवा, महाराष्ट्र राज्य पुणे यांनी संसदीय कार्य विभागास कळविले.
प्रस्तुत प्रकरणी या विभागामार्फत उमेदवारांचे नियतवाटप करण्यात आले असल्याने संसदीय कार्य विभागाने अभिप्रायार्थ प्रस्ताव सामान्य प्रशासन विभागाला सादर केला होता. सदर प्रस्तावावर संसदीय कार्य विभागाला शालेय शिक्षण व क्रीडा विभागाचे अभिप्राय घ्यावेत असे अभिप्राय देऊन प्रस्ताव परत करण्यात आला होता. संसदीय कार्य विभागाने शालेय शिक्षण व क्रीडा विभागाचे अभिप्राय घेतले असता, शालेय शिक्षण व क्रीडा विभागाने पुढीलप्रमाणे अभिप्राय दिले आहेत.
"श्री.तवार यांनी जाणीवपूर्वक सक्षम प्राधिकरणाकडून खोटया बाबींच्या आधारे क्रीडा प्रमाणपत्र वैधता अहवाल प्राप्त करुन घेतला आहे. ही बाब संबंधित प्राधिकरणाची दिशाभूल करणारी आहे. उमेदवार हे त्यांची क्रीडा कामगिरी आणि क्रीडा प्रमाणपत्र वैधता सिद्ध करु शकले नाहीत.
यामुळे सदर प्रमाणपत्राच्या आधारे शासकीय सेवेमध्ये पात्रता नसताना नोकरी मिळविली असल्याने
पृष्ठ ४ पैकी २
# Page 3
शासन ज्ञापन क्रमांकः एएससी-१५१८/प्र.क्र.९३/१४-अ
ते नियुक्तीच्या पदाकरीता पात्र ठरत नाहीत. त्यामुळे श्री. सचिन तवार, लिपिक-टंकलेखक यांच्या क्रीडा प्रमाणपत्रासंदर्भात, सामान्य प्रशासन विभागाच्या दिनांक २६.०४.२०२२ च्या पत्रान्वये तात्काळ कार्यवाही करण्याची विनंती करण्यात येत आहे. सामान्य प्रशासन विभागाचे पत्र क्रमांक संकीर्ण १०२२/प्र.क्र.३९/११ दिनांक २६.०४.२०२२ मधील निर्णय पुढील प्रमाणे आहेत.”
“ज्या प्रकरणात असे आढळून येईल की, एखादा शासकीय कर्मचारी शासन सेवेतील मूळ नेमणूकीसाठी संबंधित पदाच्या सेवा प्रवेश नियमातील तरतुदीप्रमाणे पात्र नव्हता अथवा विहित अर्हताप्राप्त नव्हता अथवा त्याने नेमणूक मिळण्यासाठी खोटी माहिती दिली होती अथवा खोटे प्रमाणपत्र सादर केले होते. त्या कर्मचाऱ्याला सेवेत ठेवण्यात येवू नये. जर तो परिवीक्षाधीन अथवा अस्थायी कर्मचारी असेल तर त्याला सेवामुक्त करण्यात यावे अथवा त्याच्या सेवा समाप्त करण्यात याव्यात. जर तो स्थायी शासकीय कर्मचारी असेल तर त्यांच्याविरुध्द महाराष्ट्र नागरी सेवा (शिस्त व अपील) नियम, १९७९ मधील नियम ८ मध्ये विहित केल्याप्रमाणे विभागीय चौकशी करण्यात यावी आणि आरोप सिध्द झाल्यास त्या शासकीय कर्मचाऱ्यास सेवेतून काढून टाकावे अथवा बडतर्फ करावे, परंतु कोणत्याही परिस्थितीत यापेक्षा कोणतीही वेगळी शिक्षा लादू नये."
या विभागाच्या दिनांक ०४.०७.२०१८ रोजीच्या नियतवाटप ज्ञापनामध्ये खालील अटी नमूद करण्यात आल्या आहेत.
अट क्रमांक २ (३):- उमेदवारांच्या पात्रता विषयक म्हणजेच शिक्षण, वय, खेळाडू, शारीरिक अपंग, जाती विषयक प्रमाणपत्र, इत्यादीबाबतच्या मूळ प्रमाणपत्रांची पडताळणी आयोगाने तसेच या विभागाने केलेली नसल्यामुळे या सर्व बाबतीत नियुक्ती प्राधिकाऱ्यांनी पडताळणी करणे आवश्यक आहे. प्रस्तुत उमेदवारांचे शिक्षण, वय, खेळाडू असल्यास त्याबाबतची प्रमाणपत्रे, शारिरीक अपंग असल्यास त्याबाबतची प्रमाणपत्रे, इ. बाबतची मूळ प्रमाणपत्रे ही अधिसूचनेत नमूद केलेल्या अर्हतानुसार आहे किंवा कसे? हे नियुक्ती प्राधिकाऱ्यांनी उमेदवारांची तात्पुरती नियुक्ती करतानाच प्रथम तपासून पहावीत. आयोगाला केलेल्या अर्जातील दाव्याच्या तपासणीसाठी आवश्यक व योग्य ती प्रमाणपत्रे उमेदवार नियुक्ती प्राधिकाऱ्यांना सादर करु शकला नाही तर, उमेदवाराची नियुक्ती करण्यात येणार नाही व उमेदवाराची शिफारस आपोआप रद्द समजण्यात येईल व तसे आयोगाला कळविण्यात येईल.
अट क्रमांक २ (७) :- खेळाडूंसाठी राखीव असलेल्या पदावरील नियुक्तीसाठी शिफारस करण्यात आलेल्या उमेदवारांची शिफारस महाराष्ट्र लोकसेवा आयोगाने शालेय शिक्षण व क्रीडा विभाग, शासन निर्णय क्रमांक, राक्रिधो-२००२/प्र.क्र.६८/क्रीयुसे-२, दिनांक ०१.०७.२०१६ आणि त्यास अनुसरुन प्रसिद्ध करण्यात आलेल्या शालेय शिक्षण व क्रीडा विभाग, शासन शुद्धीपत्रक क्रमांक, राक्रीधो-२००२/प्र.क्र.६८/क्रीयुसे -२, दिनांक १८.०८.२०१६ व तद्नंतर शासनाने यासंदर्भात वेळोवेळी निर्गमित केलेल्या आदेशानुसार गट-क पदासाठी निश्चित केलेले दिनांक २६.०४.२०१७ रोजीचे किंवा तत्पूर्वीचे क्रीडा प्रमाणपत्र व त्यासंदर्भातील संबंधित विभागीय क्रीडा उपसंचालकांचा दिनांक १०.०८.२०१७ रोजीच किंवा वचा क्रीडा प्रमाणपत्र पडताळणीबाबतचा अहवाल सादर करण्याच्या अधिन करण्यात आलेली आहे. त्यानुसार गट -क पदाकरीता ग्राह्य असल्याबाबतच्या
पृष्ठ ४ पैकी ३
# Page 4
शासन ज्ञापन क्रमांकः एएससी-१५१८/प्र.क्र.९३/१४-अ
संबंधित विभागीय उपसंचालकांच्या वर उल्लेखित विहित दिनांकाच्या पडताळणी अहवालाच्या तपासणीनंतरच गुणवत्ताधारक खेळाडू पदावर शिफारसपात्र ठरलेल्या उमेदवारांना नियुक्ती देण्यात यावी.
महाराष्ट्र लोकसेवा आयोगाने शिफारस केल्यानंतर कागदपत्रे पडताळणीच्या टप्प्यावर श्री. सचिन तवार यांनी जाणीवपूर्वक सक्षम प्राधिकरणाकडून खोटया बाबींच्या आधारे क्रीडा प्रमाणपत्र वैधता अहवाल प्राप्त करुन घेतला आहे. ही बाब संबंधित प्राधिकरणाची दिशाभूल करणारी आहे. श्री.सचिन तवार हे त्यांची क्रीडा कामगिरी आणि क्रीडा प्रमाणपत्र वैधता सिद्ध करु शकले नाहीत. सबब श्री. सचिन बळीराम तवार, यांच्या प्रकरणी उपरोक्त नमूद वस्तुस्थिती, शालेय शिक्षण व क्रीडा विभागाचे अभिप्राय, तसेच नियतवाटप आदेशातील तरतुद इ. बाबी विचारात घेता, या विभागाच्या दिनांक ४.०७.२०१८ रोजीच्या ज्ञापनान्वये श्री. सचिन बळीराम तवार (गुणवत्ता क्र.५३३/ ENG-Open-male-Sports) (३१/२०१७) यांचे लिपिक- टंकलेखक परीक्षा -२०१७ प्रतिक्षायादीमधून लिपिक-टंकलेखक पदावर संसदीय कार्य विभागामध्ये केलेले नियतवाटप या ज्ञापनान्वये रद्द करण्यात येत आहे.