# Page 1
सामान्य प्रशासन विभागातील रचना व कार्यपध्दती उपविभागामध्ये ई-ऑफिस व संगणकीकरण इ. बाबी राबविण्याच्या अनुषंगाने प्रकल्प अंमलबजावणी समिती (Project Implementation Committee) स्थापन करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : सुशानि २०२२/प्र.क्र.४२/१८अ
मादाम कामा रोड, हुतात्मा राजगुरु चौक,
मंत्रालय (विस्तार), मुंबई ४०० ०३२
दिनांक : ०७ डिसेंबर, २०२२.
वाचा:- : १. शासन निर्णय, सामान्य प्रशासन विभाग, क्रमांक : सीओएम १००१/प्र.क्र.१७४/३९, दिनांक २९.१०.२००१.
२. शासन निर्णय सामान्य प्रशासन, माहिती तंत्रज्ञान उपविभाग मातसं २०११/ प्र.क्र.१२५/३९ दि.२३.९.२०११ ३. शासन निर्णय, सामान्य प्रशासन विभाग, क्रमांक : २१५६/फाईल / डीआयटी / २०१२, दिनांक २१.०९.२०१२.
४. शासन निर्णय सामान्य प्रशासन विभाग, क्रमांक : दि.९ मे, २०१९.
५. शासन निर्णय सामान्य प्रशासन, माहिती तंत्रज्ञान उपविभाग, क्रमांक मातंस २०२२ / प्र.क्र.४७/से-२/३९, दि.२७ सप्टेंबर, २०२२.
प्रस्तावना: सामान्य प्रशासन विभाग, माहिती तंत्रज्ञान उपविभागाच्या उक्त संदर्भ क्र. १ येथील दिनांक २९.१०.२००१ रोजीच्या शासन निर्णयान्वये शासकीय कामकाजाचे संपूर्ण संगणकीकरण करण्यासाठी ई-प्रशासन धोरण जाहीर करण्यात आले आहे. तसेच माहिती तंत्रज्ञान उपविभागाच्या संदर्भ क्र. २ येथील दि. २३.९.२०११ रोजीच्या शासन निर्णयान्वये विहीत करण्यात आलेल्या शासनाच्या ई- प्रशासन धोरणातील मुद्दा क्र. १२.३ नुसार माहिती तंत्रज्ञान विषयक सेवा मिळविण्याकरिता प्रत्येक शासकीय विभागास त्यांच्या विभागाची प्रकल्प अंमलबजावणी समिती (पीआयसी) स्थापन करावयाची आहे. सदरहू समिती विभागाच्या ई प्रशासन प्रकल्पावर देखरेख करेल. विभागातील रु.१० लक्ष पेक्षा जास्त व रु. ५ कोटी पेक्षा कमी असे सर्व माहिती तंत्रज्ञान विषयक प्रस्ताव या समितीने तपासून मंजूर करणे आवश्यक आहे.
तसेच संदर्भ क्र.३ येथील दि.२१.९.२०१२ रोजीच्या शासन निर्णयात प्रकल्प अंमलबजावणी समितीची रचना व कार्यपध्दती ठरवून देण्यात आली आहे. याअनुषंगाने सामान्य प्रशासन विभागाच्या रचना व कार्यपध्दती उपविभागामध्ये संगणकीकरण व इतर सर्व बाबींकरिता प्रकल्प अंमलबजावणी समिती स्थापन करण्याची बाब शासनाच्या विचाराधीन होती.
शासन निर्णय : सामान्य प्रशासन विभागाच्या उक्त संदर्भ क्र.१ येथील दिनांक २९.१०.२००१ रोजीच्या शासन निर्णयान्वये शासकीय कामकाजाचे संपूर्ण संगणकीकरण करण्यासाठी ई - प्रशासन धोरण जाहीर करण्यात आले आहे. माहिती तंत्रज्ञान उपविभागाच्या संदर्भ क्र. २ येथील
# Page 2
शासन निर्णय क्रमांकः सुशानि २०२२/प्र.क्र.४२/१८अ
दि. २३.९.२०११ रोजीच्या शासन निर्णयान्वये विहीत करण्यात आलेल्या शासनाच्या ई- प्रशासन धोरणातील मुद्दा क्र. १२.३ नुसार माहिती तंत्रज्ञान विषयक सेवा मिळविण्याच्या अनुषंगाने तसेच संदर्भ क्र.३ येथील शासन निर्णय दि. २१.९.२०१२ च्या तरतूदीनुसार सामान्य प्रशासन विभागातील रचना व कार्यपध्दती या उपविभागासाठी पुढीलप्रमाणे प्रकल्प अंमलबजावणी समिती (पीआयसी) स्थापन करण्यात येत आहे.
प्रकल्प अंमलबजावणी समिती
--------------------------------------------------------------------------------------------------------------------
| अ.क्र. | अधिकाऱ्याचे पदनाम | समितीचे पद |
| १. | अ.मु.स./प्र.स./सचिव (प्र.सु. व र. व का.), सामान्य प्रशासन विभाग, मंत्रालय, मुंबई. | अध्यक्ष |
| २. | अ.मु.स./प्र.स./सचिव (वित्त), वित्त विभाग, मंत्रालय, मुंबई यांचे प्रतिनिधी. | सदस्य |
| ३. | अ.मु.स./प्र.स./ सचिव (नियोजन), नियोजन विभाग, मंत्रालय, मुंबई यांचे प्रतिनिधी. | सदस्य |
| ४. | अ.मु.स./प्र.स./सचिव (मा.तं.), सामान्य प्रशासन विभाग, मंत्रालय, मुंबई यांचे प्रतिनिधी. | सदस्य |
| ५. | अ.मु.स./प्र.स./सचिव (उद्योग), उद्योग उर्जा व कामगार विभाग, मंत्रालय, मुंबई यांचे प्रतिनिधी. | सदस्य |
| ६. | प्र.सु.,र. व का. या उपविभागातील संबंधित कार्यासनाचे सह/उप सचिव सामान्य प्रशासन विभाग, मंत्रालय, मुंबई. | सदस्य |
| ७. | एन.आय.सी. चे प्रतिनिधी.(आवश्यकतेनुसार) | सदस्य |
| ८. | प्र.सु.,र. व का. या उपविभागातील संबंधित कार्यासनाचे अवर सचिव,सामान्य प्रशासन विभाग, मंत्रालय, मुंबई. | सदस्य सचिव |
--------------------------------------------------------------------------------------------------------------------
२. प्रकल्प अंमलबजावणी समितीची कार्यकक्षा पुढीलप्रमाणे राहील.
अ) शासनाच्या माहिती तंत्रज्ञान धोरणाच्या अंमलबजावणीसाठी सामान्य प्रशासन विभागातील रचना व कार्यपध्दती या उपविभागाचा कृती कार्यक्रम आखणे, माहिती तंत्रज्ञान धोरण व संगणकीकरणाच्या कृती कार्यक्रमाबाबत नियतकालिक संनियंत्रण करणे व समन्वय साधणे.
ब) सामान्य प्रशासन विभाग (प्र.सु., र. व का.) या उपविभागामधील रुपये ५.०० कोटी पर्यंतचे संगणकीकरण विषयक प्रकल्प/संगणक सामुग्री खरेदीच्या प्रस्तावास मान्यता देणे.
क) याशिवाय रुपये ५.०० कोटीच्या वरील संगणकीकरण विषयक प्रकल्प/संगणक सामुग्री खरेदीच्या प्रस्तावास मान्यता देण्यासाठी मा. मुख्य सचिव यांच्या अध्यक्षतेखाली गठीत उच्चाधिकार समितीस शिफारस करणे.
पृष्ठ ४ पैकी २
# Page 3
शासन निर्णय क्रमांक: सुशानि २०२२/प्र.क्र.४२/१८अ
३. वरीलप्रमाणे गठीत करण्यात आलेल्या समितीने प्रकल्पांना मान्यता दिल्यानंतर संगणकीकरण व तद्नुषंगिक बाबी म्हणजेच संगणक, सॉफ्टवेअर, हार्डवेअर, संगणक प्रणालींचे विकसन तसेच शासनाचे विविध विभाग, त्यांच्या नियंत्रणाखालील कार्यालये, महामंडळे, मंडळे इ. च्या e-Governance (IT Project) उपक्रमाला सल्ला विषयक सेवा देण्याच्या तांत्रिक सल्लागार नेमणूक करणे इ. बाबीं शासन निर्णय माहिती तंत्रज्ञान, दिनांक १९ मे २०१९ मधील तरतूदीनुसार तसेच संगणकीय बाबींबाबत वेळोवेळी निर्गमित होणाऱ्या शासन निर्णयातील धोरणानुसार करावे.
४. प्रकल्प अंमलबजावणी समितीने मंजूर केलेल्या प्रकल्पास प्रशासकीय मान्यता देण्याचे अधिकार या उपविभागास शासन निर्णय, वित्त विभाग, विअप्र-२०१३/प्र.क्र.३०/२०१३/ विनियम, भाग-२, दिनांक १७ एप्रिल, २०१५ वित्तीय अधिकार नियम पुस्तिका, १९७८, भाग - पहिला, उपविभाग- दोन, महाराष्ट्र आकस्मिक खर्च नियम, १९६५ अन्वये प्रदान करण्यात आलेले वित्तीय अधिकार अ.क्र.२७- अ, नियम क्र. ७६ नुसार प्रदान करण्यात आले आहेत.
# Page 4