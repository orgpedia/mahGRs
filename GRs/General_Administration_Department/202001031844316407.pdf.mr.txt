# Page 1
अपर मुख्य सचिव (सेवा) यांचे दालनाकरीता व त्यांच्या शेजारील सामान्य प्रशासन विभागाच्या कार्यासनांना जागा वाटप करणेबाबत.
महाराष्ट्र शासन
सामान्य प्रशासन विभाग,
शासन निर्णय क्र.शाकाजा-१११९/प्र.क्र.१४६/२०१९/२२,
मंत्रालय, मुंबई-४०० ०३२,
दिनांक : ३ जानेवारी, २०२०
प्रस्तावना : सामान्य प्रशासन विभाग, शासन निर्णय समक्रमांक, दिनांक २.१.२०२० अन्वये मा. उप मुख्यमंत्री यांचे दालन व कार्यालयाकरीता मंत्रालय मुख्य इमारत, ६ वा मजला, उत्तर बाजू येथील जागा वाटप करण्यात आली आहे. सदर जागेत सद्य:स्थितीत कार्यरत असलेले अपर मुख्य सचिव (सेवा) व त्यांच्या शेजारील सामान्य प्रशासन विभागाच्या कार्यासनांना तसेच मुख्यमंत्री सहाय्यता निधी कक्ष व मुख्यमंत्री कार्यालयाचे टपाल कक्ष यांना पर्यायी जागा उपलब्ध करुन देण्याची बाब शासनाच्या विचाराधीन होती. याअनुषंगाने शासनाने खालीलप्रमाणे निर्णय घेतला आहे.
शासन निर्णय :
अपर मुख्य सचिव (सेवा) व त्यांच्या शेजारील सामान्य प्रशासन विभागाच्या कार्यासनांना यापूर्वी तत्कालीन मंत्री (कृषी) यांना वाटप केलेल्या मंत्रालय मुख्य इमारत, ६ वा मजला येथील दालन व कार्यालयाची एकूण २६०० चौ. फूट इतकी जागा वाटप करण्यात येत आहे.
२. मा. उप मुख्यमंत्री यांच्या कार्यालयाकरीता वाटप केलेल्या जागेतील मुख्यमंत्री सहायता निधी कक्ष यांना मंत्रालय मुख्य इमारत, पूर्व बाजू ७ व्या मजल्यावरील ४८० चौ. फूट जागा वाटप करण्यात येत आहे. मुख्यमंत्री कार्यालयाचे टपाल कक्ष हे सद्य:स्थितीत मुख्यमंत्री सचिवालयाकडे उपलब्ध असलेल्या जागेमध्ये सामावून घेण्यात यावे.
३. मा. उप मुख्यमंत्री यांचे दालन व कार्यालयाकरीता मंत्रालय मुख्य इमारत, ६ वा मजला, उत्तर बाजू येथील वाटप करण्यात आलेल्या जागेत मा. उप मुख्यमंत्री महोदयांसाठी दालन व अधिकारी / कर्मचारी बैठक व्यवस्था तसेच, अपर मुख्य सचिव (सेवा) यांचे दालन व सामान्य प्रशासन विभागातील अधिकारी / कर्मचाऱ्यांची बैठक व्यवस्था, मुख्यमंत्री सहाय्यता निधी कक्षाकरीता वाटप करावयाच्या जागेत अधिकारी/ कर्मचाऱ्यांची बैठक व्यवस्था तयार करण्यासाठी येणारा खर्च सार्वजनिक बांधकाम विभागामार्फत करण्यात यावा.
४. अपर मुख्य सचिव (सेवा) यांचेकरीता नविन जागेत दालन तयार होईपर्यन्त तात्पुरती बैठक व्यवस्था मंत्रालय मुख्य इमारत, ६ मजला येथील यापूर्वीच्या तत्कालीन मा. मंत्री (कृषी) यांच्या दालनाशेजारील दालनात करण्यात येत आहे.
# Page 2
शासन निर्णय क्रमांकः शाकाजा-१११९/प्र.क्र.१४६/२०१९/२२,
५. कार्यकारी अभियंता, इलाखा शहर विभाग यांनी उपरोक्त जागेचा ताबा घेण्यात यावा. सदर जागेत दालने व कार्यालये तयार करुन त्याचा ताबा संबंधितांना द्यावा व त्याबाबतचा अहवाल शासनास सादर करावा.