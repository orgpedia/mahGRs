# Page 1
मंगळवार, दिनांक ३ जुलै, २०१८ रोजी अंधेरी रेल्वे स्थानका दरम्यान पादचारी पूल कोसळल्याने पश्चिम रेल्वेची वाहतूक सेवा विस्कळीत झाल्यामुळे या दिवसाची विशेष नैमित्तिक रजा मंजूर करणेबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांकः विनैसु-१५१८/अनौ.क्र.८/प्र.क्र.२०८/२९
मादाम कामा मार्ग, हुतात्मा राजगुरू चौक, मंत्रालय, मुंबई ४०० ०३२.
दिनांक : २६ डिसेंबर, २०१८
परिपत्रक :
मंगळवार, दिनांक ३ जुलै, २०१८ रोजी अंधेरी रेल्वे स्थानका दरम्यान पादचारी पूल कोसळल्याने पश्चिम मार्गावरील रेल्वे वाहतूक विस्कळीत झाली. त्यामुळे बहुसंख्य राज्य शासकीय अधिकारी/कर्मचारी कार्यालयात उपस्थित राहू शकले नाहीत, त्यामुळे पश्चिम रेल्वेमार्गावरील निवासस्थान असलेल्या व अनुपस्थित राहिलेल्या अधिकारी/कर्मचा-यांना मंगळवार, दिनांक ३ जुलै, २०१८ रोजी विशेष नैमित्तिक रजा देण्याची बाब शासनाच्या विचाराधीन होती.
२. याबाबत शासनाने असा निर्णय घेतला आहे की, पश्चिम रेल्वेमार्गावर निवासस्थान असलेले जे राज्य शासकीय अधिकारी / कर्मचारी मंगळवार, दिनांक ३ जुलै, २०१८ रोजी वर उल्लेखित कारणामुळे त्यांच्या कार्यालयात उपस्थित राहू शकले नाहीत, अशा अधिकारी/कर्मचा-यांना त्या दिवसाची विशेष नैमित्तिक रजा मंजूर करण्यात यावी.
# Page 2