# Page 1
झोपडपट्टी पुनर्वसन प्राधिकरण, पुणे व पिंपरी चिंचवड क्षेत्र, पुणे या कार्यालयातील प्रतिनियुक्तीस मुदतवाढ देण्याबाबत.
श्री.भू.ब.गायकवाड, सहायक कक्ष अधिकारी.
महाराष्ट्र शासन
सामान्य प्रशासन विभाग
शासन आदेश क्रमांक: एएससी-२५१९/प्र.क्र.२०/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १२ एप्रिल, २०२२
वाचा : १) समक्रमांकित, दिनांक २०-०२-२०१९ चे चें शासन आदेश २) समक्रमांकित, दिनांक ०३-०५-२०२१ चे शासन आदेश ३) मुख्य कार्यकारी अधिकारी, झोपडपट्टी पुनर्वसन प्राधिकरण, पुणे यांचे क्र. झोपुप्रा/ आस्था/१७९/२०२२, दिनांक १४-०२-२०२२ चे पत्र.
शासन आदेश
संदर्भाधिन क्र. १ येथील दिनांक २०-०२-२०१९ च्या शासन आदेशान्वये श्री. भू.ब.
गायकवाड, सहायक कक्ष अधिकारी, नगर विकास विभाग, यांच्या सेवा २ वर्षाच्या कालावधीसाठी प्रतिनियुक्तीने झोपडपट्टी पुनर्वसन प्राधिकरण, पुणे व पिंपरी चिंचवड क्षेत्र, पुणे या कार्यालयात "सहाय्यक" या पदावर उपलब्ध करुन देण्यात आल्या होत्या. संदर्भाधिन क्र. २ येथील आदेशान्वये श्री. गायकवाड यांच्या प्रतिनियुक्तीस ३ ऱ्या वर्षासाठी दिनांक १४-०३-२०२२ पर्यंत मुदतवाढ देण्यात आली होती. झोपडपट्टी पुनर्वसन प्राधिकरण, पुणे व पिंपरी चिंचवड क्षेत्र, पुणे या कार्यालयातील श्री. गायकवाड यांचा प्रतिनियुक्तीचा कालावधी दिनांक १४-०३-२०२२ रोजी संपुष्टात आला आहे.
२. संदर्भाधिन क्र. ३ येथील दिनांक १४-०२-२०२२ च्या पत्रान्वये मुख्य कार्यकारी अधिकारी, झोपडपट्टी पुनर्वसन प्राधिकरण, पुणे यांनी प्रशासकीय कारण नमूद करुन, श्री. गायकवाड यांच्या प्रतिनियुक्तीस ४थ्या वर्षासाठी १ वर्ष मुदतवाढ देण्याची शिफारस केली आहे.
३. सामान्य प्रशासन विभाग, शासन निर्णय क्रमांक : एसआरव्ही २०११/प्र.क्र.१३७/का.१२, दिनांक १७.१२.२०१६ अन्वये प्रतिनियुक्तीचे धोरण निश्चित करण्यात आले असून, या शासन निर्णयास शा.नि. क्र.एसआरव्ही-२०१६/प्र.क्र.५१०/कार्या- १२, दिनांक १६-०२-२०१८ अन्वये दि.१७-१२ २०१६ च्या शासन निर्णयातील परि.५ मध्ये पुढीलप्रमाणे सुधारणा करण्यात आली आहे:
परि.क्र. ५(अ) (३) :- प्रतिनियुक्ती प्रथमतः ३ वर्षासाठी देण्यात यावी व संबंधित अधिकाऱ्याची इच्छुकता व संवर्ग नियंत्रण विभागाचे सहमतीने हा कालावधी चौथ्या वर्षाकरिता वाढविण्यात यावा.
४. श्री. भू.ब. गायकवाड, सहायक कक्ष अधिकारी यांचे संवर्ग नियंत्रण या विभागाकडे असल्यामुळे व मुख्य कार्यकारी अधिकारी, झोपडपट्टी पुनर्वसन प्राधिकरण, पुणे, यांचे संदर्भाधिन क्र.
३ येथील दिनांक १४-०२-२०२२ च्या पत्रात श्री. गायकवाड यांना मुदतवाढ देण्याबाबत नमूद केलेले प्रशासकीय कारण व गृहनिर्माण विभागाची शिफारस विचारात घेता, श्री. गायकवाड यांच्या प्रतिनियुक्तीस दिनांक १५-०३-२०२२ पासुन पुढे १ वर्षासाठी (दिनांक १५-०३-२०२२ ते दिनांक १४-०३-२०२३) पर्यंत मुदतवाढ देण्यात येत आहे.
# Page 2
शासन आदेश क्रमांकः एएससी-२५१९/प्र.क्र.२०/१४-अ
५. प्रतिनियुक्ती संदर्भात सर्व अटी व शर्ती या विभागाचे आदेश क्र.एएससी २५१७/प्र.क्र.२०/ १४-अ, दिनांक २०-०२-२०१९ मध्ये नमूद केल्याप्रमाणे असतील.
६. श्री. भू.ब. गायकवाड, सहायक कक्ष अधिकारी, यांच्या अन्य प्रशासकीय बाबी गृहनिर्माण विभाग/का. झोपसू व नगर विकास विभाग (न.वि-१) यांचेमार्फत हाताळण्यात येतील.
७. प्रतिनियुक्ती ही संबंधित कर्मचाऱ्याची व प्रतिनियुक्तीवरील कार्यालयाची तात्पुरती व्यवस्था असून संबंधित कर्मचाऱ्याची प्रतिनियुक्तीने नेमणूक करण्यात आल्यामुळे तो कार्यरत असलेल्या विभागात त्या कर्मचाऱ्याची कमतरता रिक्त पदांअभावी नेहमी जाणवते. प्रतिनियुक्तीच्या ठिकाणावरील कार्यालयाने सदरहू कर्मचाऱ्याचा प्रतिनियुक्तीचा ४ थ्या वर्षासाठीचा कालावधी समाप्त होताच, त्याची सेवा त्याच्या मूळ विभागास प्रत्यावर्तित करावी. श्री. गायकवाड यांच्या जागी पर्यायी व्यवस्था करावी. श्री. गायकवाड यांच्या प्रतिनियुक्तीस मुदतवाढीबाबतचा फेर प्रस्ताव या विभागास सादर करण्यात येऊ नये.