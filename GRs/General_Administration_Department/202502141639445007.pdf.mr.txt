# Page 1
राज्यातील जिल्हाधिकारी व
तहसिल कार्यालयातील सेतू
केंद्रांच्या निविदा प्रक्रियेबाबत
(सुधारित मार्गदर्शक सूचना)
महाराष्ट्र शासन
सामान्य प्रशासन विभाग
शासन शुध्दीपत्रक क्रमांक :- आसेकें-१०२२/सेतू/प्र.क्र.११/मातं,
हुतात्मा राजगुरु चौक, मादाम कामा मार्ग,
मंत्रालय, मुंबई, ४०००३२
दिनांक :- १४ फेब्रुवारी, २०२५.
संदर्भ :- सा.प्र.वि.(मातं), शासन निर्णय क्र. आसेकें-१०२२/सेतू/प्र.क्र.११/मावतं,
दि. १९/०७/२०२४.
प्रस्तावना :-
सामान्य जनतेला विविध शासकीय सेवा मिळविण्यासाठी लागणारा श्रम, वित्त व वेळ यांचा
अपव्यय टाळून त्यांना माहिती तंत्रज्ञानाच्या सहाय्याने विहित मुदतीत विविध विभागांच्या सुविधा सेतू
केंद्रांच्या माध्यमातून एकाच ठिकाणी उपलब्ध करुन देण्यासाठी प्रत्येक जिल्हा व तालुका ठिकाणी
सेतू सुविधा केंद्रांची स्थापना करण्यात आलेली आहे. त्यासाठी निविदा प्रक्रियेद्वारे संस्थांची निवड
करुन संस्थामार्फत सेतूचे कामकाज चालविण्यात आले. तदनंतर, जिल्हा व तालुका स्तरावरील सेतू
केंद्रे (जिल्हा सेतू समिती सोबत कंत्राट अस्तित्वात असल्यास) “ आपले सरकार सेवा केंद्रे" म्हणून
अधिसूचित करण्यात आली आहेत.
तथापि, सेतू सुविधा केंद्रांवर नेमलेल्या एजन्सीची मुदत संपल्यामुळे नागरिकांची गैरसोय
होऊ नये यासाठी उपरोक्त संदर्भाधीन दि.१९/०७/२०२४ रोजीच्या शासन निर्णयान्वये राज्यातील
जिल्हाधिकारी व तहसिल कार्यालयातील सेतू केंद्रे सुरु करण्याच्या अनुषंगाने निविदा प्रक्रिया
राबविण्याबाबत सर्वसमावेशक मार्गदर्शक सूचना निर्गमित करण्यात आलेल्या आहेत. तसेच,
नागरिकांना सुलभरित्या आपले सरकार सेवा केंद्र/सेतू केंद्रांच्या सेवा उपलब्ध होण्याकरिता
कंत्राटदार/सेवा पुरवठादार कंपनीमध्ये स्पर्धात्मकता निर्माण होण्याच्या दृष्ट्टीने संदर्भाधीन शासन
निर्णयामध्ये सुधारणा करण्याची बाब शासनाच्या विचाराधीन होती. त्यास अनुसरुन खालीलप्रमाणे
सुधारणा करण्यात येत आहे. :-
शासन शुध्दीपत्रक :-
राज्यातील जिल्हाधिकारी व तहसिल कार्यालयातील सेतू केंद्रांच्या निविदा प्रक्रियेबाबत
निर्गमित संदर्भाधीन दि.१९/०७/२०२४ रोजीच्या शासन निर्णयातील अनु.क्र.०३ व ०६ मध्ये सुधारणा
करण्यात येत असून, त्याऐवजी अनु.क्र.०३ व ०६ खालीलप्रमाणे वाचण्यात यावा. :-
# Page 2
शासन शुध्दीपत्रक क्रमांकः आसेकें-१०२२/सेतू/प्र.क्र.११/मातं,
अनु.क्र.०३ :- “जिल्हा सेतू समितीने सेतू केंद्रे खाजगी कंत्राटदारांना कंत्राटी पद्धतीवर
देण्यासाठी पारदर्शकपणे निविदा प्रक्रिया राबवावी. ही निविदा प्रक्रिया राबवितांना शासनाने दिलेल्या
वेगवेगळ्या सुचनांप्रमाणे निविदा प्रकिया पार पाडावी. निविदेच्या अटी व शर्ती जिल्हाधिकारी यांनी
ठरवाव्यात व त्यात शासनाने निर्गमित केलेल्या सूचनांचा अंतर्भाव करावा. यशस्वी निविदा
धारकासोबत करार करण्यात यावा. सदर करार जिल्हा सेतू समिती व कंत्राटदार यांचेमध्ये करण्यात
यावा. सुरुवातीची मुदत तीन वर्ष असावी. कराराची मुदत संपल्यानंतर नव्याने निविदा राबविण्याची
प्रक्रिया करण्यात यावी. तथापि काही अपरिहार्य कारणामुळे नविन निविदा प्रक्रिया राबवणे शक्य न
झाल्यास सदर करारास प्रत्येक वेळेस एक वर्ष याप्रमाणे कमाल दोन वेळा मुदतवाढ देता येईल.
त्यानंतर मात्र नव्याने निविदा प्रक्रिया राबविण्यात यावी. मुदतवाढीची बाब निविदेत स्पष्ट्टपणे नमूद
करावी. ”
अनु.क्र.०६ :- “जिल्यामधील सर्व सेतू केंद्रे एका कंत्राटदारास किंवा अनेक कंत्राटदारांना
विभागून द्यावे याबाबतचा निर्णय स्थानिक वस्तुस्थितीचा विचार करुन संबंधित जिल्यातील
जिल्हाधिकारी यांनी घ्यावा. तथापि, एकाच कंत्राटदारास राज्यातील ०४ पेक्षा अधिक जिल्यामधील
आपले सरकार सेवा केंद्र/सेतू केंद्राचे कंत्राट मिळणार नाही, याची संबंधित जिल्हाधिकाऱ्यांनी खात्री
करावी. तसेच, यासंदर्भात कंत्राटदारांकडून निविदा सादर करताना हमीपत्र घेण्यात यावे.”
सदर शासन शुध्दीपत्रक महाराष्ट्र शासनाच्या www.maharashtra.gov.in या
# Page 3