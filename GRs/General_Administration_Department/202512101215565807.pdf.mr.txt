# Page 1
अकोला विमानतळाच्या विकासासाठी
महाराष्ट्र विमानतळ विकास कंपनीस
भूसंपादन संस्था तसेच जिल्हाधिकारी,
अकोला यांना भूसंपादन अधिकारी म्हणून
प्राधिकृत करण्याबाबत.
महाराष्ट्र शासन
सामान्य प्रशासन विभाग
शासन निर्णय क्र. मविवि-१२२५/प्र.क्र.२९/विमान-२
हुतात्मा राजगुरु चौक, मादाम कामा रोड,
मंत्रालय, मुंबई ३२.
दि. १० डिसेंबर, २०२५.
वाचा : १.उपाध्यक्ष व व्यवस्थापकीय संचालक, महाराष्ट्र विमानतळ विकास कंपनी, मुंबई यांचे पत्र
क्र.म.वि.वि.कंपनी/२०२५/अकोला/१५६७, दि.२०.०१.२०२५.
२. अपर जिल्हाधिकारी, महाराष्ट्र विमानतळ विकास कंपनी, मुंबई यांचे पत्र
क्र.म.वि.वि.कंपनी/२०२५/अकोला/३३३, दि.१७ जून, २०२५.
प्रस्तावना :
अकोला विमानतळ भारतीय विमानपत्तन प्राधिकरण यांच्या अधिनस्त आहे. सदर विमानतळ १९६ एकर
(७९ हे.आर) मध्ये विस्तारलेले असून, विमानतळाची धावपट्टी १४०० मी. X ४५ मी. आहे. सद्य:स्थितीमध्ये
विमानतळावर छोटी टर्मिनल इमारत असून, एका वेळी ५० प्रवासी हाताळण्याची क्षमता आहे. सदरची धावपट्टी
ए.टी.आर. ४२ या विमानाकरिता सोईची असून, विमानतळावर प्रिसिजन अॅप्रोच पाथ इंडिकेटर (पापी) लाइटस व
इतर दिशादर्शक उपकरणे उपलब्ध आहेत, या विमानतळाचा कोड ३ सी आहे. अकोला विमानतळावरून मोठी
विमाने उतरण्यासाठी धावपट्टीचा विस्तार करण्याकरीता अतिरिक्त २२.२४ हे. आर. क्षेत्र संपादित करण्यासाठी
महाराष्ट्र विमानतळ विकास कंपनीस भूसंपादन संस्था म्हणून नियुक्त करणे आणि जिल्हाधिकारी अकोला यांना
भूसंपादनासाठी प्राधिकृत करण्याबाबत अहवाल महराष्ट्र विमानतळ विकास कंपनीने सादर केला आहे.
त्यानुषंगाने अकोला विमानतळाकरिता भूसंपादन संस्था म्हणून महाराष्ट्र विमानतळ विकास कंपनी
यांना आणि भूसंपादन अधिकारी म्हणून जिल्हाधिकारी, अकोला यांना प्राधिकृत करण्याची बाब
शासनाच्या विचाराधीन होती.
शासन निर्णय :
अकोला विमानतळाच्या धावपट्टीचा विस्तार करण्यासाठी अतिरिक्त २२.२४ हे.आर क्षेत्र
संपादित करण्यासाठी महाराष्ट्र विमानतळ विकास कंपनीस “भूसंपादन संस्था” म्हणून नियुक्त
करण्यात येत आहे. तसेच सदरचे भूसंपादन करण्यासाठी जिल्हाधिकारी, अकोला यांना “भूसंपादन
अधिकारी” म्हणून प्राधिकृत करण्यात येत आहे.
# Page 2
शासन निर्णय क्रमांकः मविवि-१२२५/प्र.क्र.२९/विमान-२
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर