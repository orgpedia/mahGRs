# Page 1
दूरसंचार पायाभूत सुविधा धोरण २०२४ लागू करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : दुसुधो-१८२५/प्र.क्र. ४९/मातं
मंत्रालय, मुंबई ४०० ०३२
दिनांकः १७ एप्रिल, २०२५
वाचाः १) शासन निर्णय क्रमांक मातंसं०६५/प्र.क्र.१/२०१८ दि.१७.०२.२०१८
२) शासन निर्णय क्रमांक मातंसं ०६५/प्र.क्र.७/२०२२/से-४/३९, दि.०४.११.२०२२
३) केंद्र शासनाची दुरसंचार (मार्गाचे अधिकार) नियम, २०२४ (Telecommunication Right of
Way) दि. १७.०९.२०२४ रोजीची अधिसूचना.
४) केंद्र शासनाचे दूरसंचार विभागाचे पत्र डीडीजी/ डीओटी/ एमबीआयएलएसए/ आरयुआर/अेएल /आर.ओ.डब्ल्यु दि. ३०.१२.२०२४
प्रस्तावनाः- केंद्र शासनाने दिनांक १७.०८.२०२२ रोजीच्या राजपत्र अधिसूचना क्रमांक जी.एस.आर: ६३५ (E) अन्वये इंडियन टेलीग्राफ राइट ऑफ वे नियम, २०१६ मध्ये केलेल्या सुधारणानुसार दूरसंचार ५G तंत्रज्ञानासाठी आवश्यक असलेल्या पायाभूत सुविधा जलद गतीने व सुलभरित्या निर्माण व्हाव्यात यासाठी दि.०४ नोव्हेंबर, २०२२
रोजीच्या शासन निर्णयान्वये राज्यातील दूरसंचार धोरण निश्चित करण्यात आले आहे.
आता, केंद्र शासनाने संसदीय कायद्याद्वारे दुरसंचार कायदा, २०२३ दि.२६ जुन, २०२४ पासुन लागू केलेला आहे. तसेच, दि.१७.०९.२०२४ रोजीच्या राजपत्र अधिसूचना क्रमांक जी.एस.आर: ५७६ (E) अन्वये
दुरसंचार (मार्गाचे अधिकार) नियम २०२४ (Telecommunication Right of Way) अधिसूचित केले असून, दि.०१
जानेवारी, २०२५ पासून प्रत्यक्षात लागू करण्यात आले आहेत. महाराष्ट्र राज्यात दुरसंचार पायाभूत सुविधा
जलदगतीने व सुलभरित्या निर्माण व्हाव्यात तसेच कनेक्टिव्हिटी व आर्थिक बाबतीत वाढ व्हावी याकरीता यापुर्वीचा दिनांक ०४.११.२०२२ रोजीचा शासन निर्णय अधिक्रमित करुन दूरसंचार कायदा, २०२३ दि.२६ जून, २०२४ पासून
तसेच, दूरसंचार (मार्गाचे अधिकार) नियम, २०२४ (Telecommunication Right Of Way) ची अंमलबजावणी
दि.०१ जानेवारी, २०२५ पासुन राज्यात लागू करण्याची बाब शासनाच्या विचाराधीन होती
शासन निर्णय :
केंद्र शासनाच्या दूरसंचार धोरणानुसार यापूर्वी शासनाने राज्यातील दूरसंचार धोरणासंदर्भात निर्गमित
केलेले सर्व धोरण आणि सूचना या शासन निर्णयाद्वारे अधिक्रमित करण्यात येत आहेत.
२. आता, केंद्र शासनाने संसदीय कायद्याद्वारे दूरसंचार कायदा, २०२३ दि.२६ जुन, २०२४ पासून लागू
केलेला आहे. तसेच, दि.१७.०९.२०२४ रोजीच्या राजपत्र अधिसूचना क्रमांक जी. एस. आर. ५७६ (E) अन्वये
दुरसंचार (मार्गाचे अधिकार) नियम २०२४ (Telecommunication Right of Way) अधिसूचित केले असून, दि.०१ जानेवारी, २०२५ पासून प्रत्यक्षात लागू करण्यात आले आहेत.
३. महाराष्ट्र राज्यात दुरसंचार पायाभूत सुविधा जलदगतीने व सुलभरित्या निर्माण व्हाव्यात तसेच
कनेक्टिव्हिटी आणि आर्थिक बाबतीत वाढ व्हावी याकरीता केंद्र शासनाचा दुरसंचार कायदा, २०२३ दि.२६.०६.२०२४ पासून व दुरसंचार (मार्गाचे अधिकार) नियम, २०२४ (Telecommunication Right Of Way)
दि.०१ जानेवारी, २०२५ पासून अंमलबजावणी करण्यासाठी लागू करण्यात येत आहे.
# Page 2
शासन निर्णय क्रमांकः दुसुधो-१८२५/प्र.क्र. ४९/मातं
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध