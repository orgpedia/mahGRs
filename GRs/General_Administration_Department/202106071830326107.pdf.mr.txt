# Page 1
राज्य माहिती आयोग, कोकण खंडपीठ येथील श्रीमती वि. ग. कुचेकर, स.क.अ यांच्या सेवा प्रत्यावर्तीत करणे व त्या जागी श्रीमती तेजश्री पतंगराव पवार, स.क.अ., यांची प्रतिनियुक्तीने नियुक्ती करण्याबाबत.
महाराष्ट्र शासन
सामान्य प्रशासन विभाग
शासन आदेश क्रमांकः प्रतिनि २५२१/प्र.क्र.२४/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: ०७ जून, २०२१
वाचा: १) सा.प्र.वि. क्र. एएससी १५१७/प्र.क्र.१३७/१४-अ, दिनांक १३-०६-२०१८ चे शासन आदेश २) सा.प्र.वि. क्र. एएससी १५१७/प्र.क्र.१३७/१४-अ, दिनांक १८-०२-२०२१ चे शासन आदेश शासन आदेश
संदर्भाधिन क्र. १ येथील दिनांक १३-०६-२०१८ चे शासन आदेशान्वये श्रीमती वि.ग.कुचेकर, सहायक कक्ष अधिकारी यांची दोन वर्षाच्या कालावधीसाठी राज्य माहिती आयोग, कोंकण खंडपीठ कार्यालयात प्रतिनियुक्तीने नियुक्ती करण्यात आली आहे. श्रीमती कुचेकर यांचा २ (दोन) वर्षाचा प्रतिनियुक्ती कालावधी दिनांक १४-०६-२०२० रोजी संपुष्टात आल्यानंतर संदर्भाधिन क्र. २ येथील दिनांक १८-०२-२०२१ च्या आदेशान्वये प्रशासकीय कारणास्तव त्यांच्या प्रतिनियुक्तीस दिनांक १४-०६-२०२१ पर्यंत मुदतवाढ देण्यात आली आहे. श्रीमती कुचेकर यांचा ३ या वर्षासाठी प्रतिनियुक्ती कालावधी दिनांक १४-०६-२०२१ रोजी संपुष्टात येत असल्यामुळे त्यांच्या प्रतिनियुक्तीवरील सेवा त्यांच्या मुळ विभागास (जलसंपदा विभागास) प्रत्यावर्तीत करण्यात येत आहे. राज्य माहिती आयोग, कोंकण खंडपीठ कार्यालयाने श्रीमती कुचेकर यांना दिनांक १४ ०६-२०२१ (म.नं) रोजी कार्यमुक्त करावे.
२. सामान्य प्रशासन विभाग, शासन निर्णय क्रमांक : एसआरव्ही २०११/प्र.क्र.१३७/का.१२, दिनांक १७.१२.२०१६ अन्वये प्रतिनियुक्तीचे धोरण निश्चित करण्यात आले असून, मंत्रालयीन संवर्गातील अधिकारी/कर्मचारी यांच्या प्रतिनियुक्तीबाबत करावयाची कार्यपध्दती सामान्य प्रशासन विभाग, शासन निर्णय क्रमांक : संकीर्ण २०१७/प्र.क्र.१२०/१४, दिनांक ३१.८.२०१७ च्या शासन निर्णयान्वये विहित करण्यात आली आहे. या शासन निर्णयातील तरतूदीनुसार राज्य माहिती आयोग, कोकण खंडपीठ कार्यालयातील श्रीमती वि. ग. कुचेकर, सहायक कक्ष अधिकारी यांच्या प्रत्यावर्तानानंतर रिक्त झालेल्या पदावर श्रीमती ते.पं. पवार, सहायक कक्ष अधिकारी, सार्वजनिक बांधकाम विभाग यांच्या सेवा राज्य माहिती आयोग यांच्या अधिपत्याखालील राज्य माहिती आयोग, कोकण खंडपीठात प्रतिनियुक्तीने उपलब्ध करुन देण्यात येत आहेत.
----------------------------------------------------------------------------------------------------------------------------
| अ.क्र. | कर्मचाऱ्याचे नांव व पदनाम | सध्याचा विभाग | प्रतिनियुक्तीचे ठिकाण | प्रतिनियुक्तीचे ठिकाणावरील पदनाम |
| १ | २ | ३ | ४ | ५ |
| १. | श्रीमती ते.पं. पवार, सहायक कक्ष अधिकारी | सार्वजनिक बांधकाम विभाग  |  | राज्य माहिती  |  आयोग, कोकण  |  खंडपीठ | सहायक कक्ष अधिकारी |
----------------------------------------------------------------------------------------------------------------------------
# Page 2
शासन आदेश क्रमांकः प्रतिनि २५२१/प्र.क्र.२४/१४-अ
३. उपरोक्त नमूद कर्मचाऱ्याची सेवा त्याच्या नावासमोर दर्शविलेल्या राज्य माहिती आयोगाच्या कार्यालय व पदनाम या पदावर प्रथमत: दोन वर्षाच्या कालावधीसाठी दिनांक १५-०६-२०२१ पासून खालील अटींच्या अधीन राहून प्रतिनियुक्तीने उपलब्ध करुन देण्यात येत आहेत.
(अ) ज्या तारखेला शासकीय सेवेतील पदाचा कार्यभार सुपूर्द करील त्या तारखेपासून प्रतिनियुक्तीच्या सेवेचा प्रारंभ होईल आणि ती सेवा ज्या तारखेला संबंधित कर्मचारी आपल्या शासकीय पदाचा कार्यभार पुन्हा स्वीकारील त्या तारखेला समाप्त होईल.
(ब) जर त्यांची सेवा लोकसेवेच्या हिताच्या दृष्टीने शासनाला आवश्यक वाटली तर प्रतिनियुक्तीचा कालावधी संपण्यापूर्वी कोणत्याही वेळी त्याला परत बोलावून घेण्याचा अधिकार शासन / संवर्ग नियंत्रण अधिकारी/सक्षम प्राधिकारी राखून ठेवील (क) जर त्यांची सेवा स्वीयेत्तर नियोक्त्याला आवश्यक वाटली नाही तर त्याला मूळ विभागाकडे परत पाठवण्याची मुभा स्वीयेत्तर नियोक्त्याला राहील. मात्र याप्रमाणे परत पाठवण्यापूर्वी स्वीयेत्तर नियोक्त्याने शासनाला/सक्षम प्राधिकाऱ्याला तीन महिन्यांची नोटीस दिली पाहिजे; आणि (ड) त्याने मूळ विभागाकडे परत जाण्याचा आपला उद्देश आहे अशी कमीत कमी तीन महिन्यांची लेखी नोटीस शासनाला/सक्षम प्राधिकाऱ्याला दिल्यानंतर त्याला मूळ विभागाकडे परत येण्याची मुभा राहील.
४. प्रतिनियुक्तीच्या कालावधीत संबंधित कर्मचाऱ्यांना प्रतिनियुक्ती भत्ता देय असणार नाही.
म.ना.से.(पदग्रहण अवधी, स्वीयेतर सेवा...इ.) नियम १९८१ मधील नियम ४० (परिशिष्ट दोन) व सामान्य प्रशासन विभाग, शासन निर्णय, दिनांक १७-१२-२०१६ मधील तरतुदी विचारात घेऊन, सार्वजनिक बांधकाम विभाग यांनी प्रतिनियुक्तीच्या अटी व शर्ती बाबत सामान्य प्रशासन विभाग/कार्यासन-६ यांच्याशी सल्लामसलत करुन ठरवाव्यात.
५. उपरोक्त परिच्छेद २ मधील श्रीमती ते.पं.पवार, सहायक कक्ष अधिकारी यांच्याबाबतीत सार्वजनिक बांधकाम विभाग, हा त्यांचा प्रशासकीय विभाग असल्यामुळे त्यांच्या प्रशासकीय बाबी संबंधित प्रशासकीय विभाग व सामान्य प्रशासन विभाग/कार्यासन ६ यांचेमार्फत हाताळण्यात येतील.
६. श्रीमती पवार यांना प्रतिनियुक्तीच्या पदावर हजर होण्यासाठी सार्वजनिक बांधकाम विभागाने तत्काळ कार्यमुक्त करावे. तसेच त्यांना प्रतिनियुक्तीच्या ठिकाणी हजर होण्यासाठी कार्यमुक्त केल्याचा दिनांक व त्याचा प्रतिनियुक्तीचा कालावधी समाप्त होण्याचा दिनांक स्पष्टपणे आदेशात नमूद करावे.
७. प्रतिनियुक्ती ही संबंधित कर्मचाऱ्याची व प्रतिनियुक्तीवरील कार्यालयाची तात्पुरती व्यवस्था असून संबंधित कर्मचाऱ्याची प्रतिनियुक्तीने नेमणूक करण्यात आल्यामुळे तो कार्यरत असलेल्या विभागात त्या कर्मचाऱ्याची कमतरता रिक्त पदांअभावी नेहमी जाणवते. प्रतिनियुक्तीच्या ठिकाणावरील कार्यालयाने सदरहू कर्मचाऱ्याचा प्रतिनियुक्तीचा कालावधी समाप्त होताच, त्याची सेवा त्याच्या मूळ विभागास प्रत्यावर्तीत करावी.
पृष्ठ ३ पैकी २
# Page 3
शासन आदेश क्रमांकः प्रतिनि २५२१/प्र.क्र.२४/१४-अ