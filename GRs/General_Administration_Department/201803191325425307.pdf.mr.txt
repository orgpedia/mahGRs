# Page 1
महाराष्ट्र राज्यातील माजी सैनिकांचे पुनर्वसन व अन्य कल्याणकारी कार्यक्रम राबविण्यासाठी महाराष्ट्र माजी सैनिक महामंडळाच्या (मेस्को) व्यवस्थापकीय संचालक पदी नियुक्ती करणेबाबत.
महाराष्ट्र शासन
सामान्य प्रशासन विभाग
शासन निर्णय क्र : मासैम-२०१६/प्र.क्र.१९४/१६/२८
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक : १९ मार्च, २०१८.
वाचा : शासन निर्णय सा.प्र.वि.क्र : मासैम १०९९/२३९०/प्र.क्र.२४४/९९/२८, दिनांक १८ जानेवारी, २००२.
प्रस्तावना : महाराष्ट्र राज्यातील माजी सैनिकांचे पुनर्वसन व अन्य कल्याणकारी कार्यक्रम राबविण्यासाठी, शासन निर्णय, सामान्य प्रशासन विभाग, क्रमांक : मासैम–१०९९/२३९०/ प्र.क्र.२४४/९९/२८, दिनांक १८ जानेवारी, २००२ अन्वये, महाराष्ट्र माजी सैनिक महामंडळ (मेस्को) या महामंडळाची स्थापना करण्यात आली आहे. सदर शासन निर्णयातील निर्णय क्रमांक ३ नुसार सदर महामंडळाच्या संचालकांचे काम, संचालक, सैनिक कल्याण विभाग, पुणे हे अतिरिक्त कार्यभार म्हणून पाहतील असाही शासनाने निर्णय घेतलेला होता. मेस्को महामंडळाच्या कामकाजाची वाढलेली व्याप्ती बघता, सदर महामंडळाच्या व्यवस्थापकीय संचालक पदी स्वतंत्र अधिकारी नियुक्त करण्याची बाब शासनाच्या विचाराधीन होती. त्यानुसार शासनाने पुढीलप्रमाणे निर्णय घेतलेला आहे.
शासन निर्णय : २. संदर्भाधीन दिनांक १८ जानेवारी, २००२ च्या शासन निर्णयानुसार संचालक, सैनिक कल्याण विभाग, पुणे यांचेकडे सोपविण्यात आलेला महाराष्ट्र माजी सैनिक (मेस्को) महामंडळाच्या व्यवस्थापकीय संचालक पदाचा अतिरिक्त कार्यभार या शासन निर्णयाच्या दिनांकापासून संपुष्टात येत आहे.
३. महाराष्ट्र माजी सैनिक महामंडळाच्या संचालकपदी नियमित व्यवस्थापकीय संचालकांची नियुक्ती करणे, सेवाशर्ती, निलंबन, इ. बाबतचे आदेश स्वतंत्रपणे निर्गमित करण्यात येतील.
४. महाराष्ट्र माजी सैनिक महामंडळावर, नियमित व्यवस्थापकीय संचालक, नियुक्ती होईपर्यंत महाराष्ट्र माजी सैनिक महामंडळाच्या, व्यवस्थापकीय संचालक पदाचा, तात्पुरता अतिरिक्त कार्यभार उप सचिव (कार्यासन - २८ माजी सैनिक कल्याण), सामान्य प्रशासन विभाग यांना देण्यास या शासन निर्णयान्वये मान्यता देण्यात येत आहे. तथापि, उप सचिव (माजी सैनिक कल्याण) (श्री.सु.म.खाडे) यांनी आठवड्यातील चार दिवस मंत्रालयात उपस्थित राहणे आवश्यक आहे.
# Page 2
शासन निर्णय क्रमांक: मासैम -२०१६/प्र.क्र.१९४/१६/२८