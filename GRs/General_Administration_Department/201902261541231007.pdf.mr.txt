# Page 1
पद्मभुषण क्रांतिवीर डॉ. नागनाथअण्णा नायकवाडी यांच्या मौजे नागनाथनगर, वाळवा, जि. सांगली येथील स्मारकाच्या टप्पा २ च्या बांधकामाकरिता निधी मंजूर करण्याबाबत.....
महाराष्ट्र शासन
सामान्य प्रशासन विभाग,
शासन निर्णय क्र. स्मारक- ३११७/प्र.क्र.२२६/२९
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२,
दिनांक : २६ फेब्रुवारी, २०१९
वाचा:- १) शासन निर्णय, सामान्य प्रशासन विभाग क्र.स्मारक ३११३/मंत्री-४/प्र.क्र.१४५/२९, दिनांक ५.०२.२०१४ २) शासन निर्णय, सामान्य प्रशासन विभाग क्र.स्मारक ३११७/प्र.क्र.२२६/२९, दिनांक ३०.०६.२०१८ ३) शासन परिपत्रक, वित्त विभाग क्र.अर्थसं २०१८/प्र.क्र.६९/अर्थ-३, दिनांक २.४.२०१८ ४) शासन परिपत्रक, वित्त विभाग क्र.अर्थसं २०१८/प्र.क्र.६९/अर्थ-३, दिनांक २५.१.२०१९
शासन निर्णयः पद्मभुषण क्रांतिवीर डॉ. नागनाथअण्णा नायकवाडी यांच्या मौ. नागनाथनगर, वाळवा, जि. सांगली येथील स्मारक बांधण्यासाठी रु. ४९४.२२ लाख इतक्या रकमेच्या आराखडे व अंदाजपत्रकास दिनांक ५.२.२०१४ च्या शासन निर्णयान्वये प्रशासकीय मान्यता देण्यात आलेली असून संपूर्ण निधी वितरित करण्यात आला आहे. या निधीची उपयोगिता प्रमाणपत्रे प्राप्त झाली आहेत.
२. सदर स्मारकाच्या टप्पा-२ च्या बांधकामाकरीता शासन निर्णय क्रमांक स्मारक ३११७/प्र.क्र.२२६/२९, दिनांक ३०.०६.२०१८ अन्वये रु. १०३१.०० लाख इतक्या रकमेच्या आराखडे व अंदाजपत्रकास प्रशासकीय मान्यता देण्यात आली आहे. ही बाब विचारात घेऊन वितरित निधी दिनांक ३१ मार्च,२०१९ पर्यंत खर्च करण्याच्या अटीच्या अधीन राहून सन २०१८ च्या हिवाळी अधिवेशनात पुरवणी मागणीद्वारे रु.१००.०० लाख इतकी रक्कम उपलब्ध करुन देण्यात आली आहे. वित्त विभागाने वरील संदर्भ क्र.४ येथील दिनांक २५ जानेवारी, २०१९ च्या परिपत्रकातील तरतुदीनुसार निधी वितरीत करण्यास मान्यता दिली असून त्याप्रमाणे सदर स्मारकाच्या बांधकामाकरिता८०% च्या मर्यादेत रु.८०.०० लाख (रुपये ऐंशी लाख फक्त) इतका निधी वितरित करण्यास शासन मान्यता देण्यात येत आहे.
३. सदरचा खर्च सन २०१८-१९ या आर्थिक वर्षात मंजूर असलेल्या तरतूदीतून भागविण्यात यावा व तो खालील लेखाशिर्षाखाली खर्ची टाकण्यात यावा.
मागणी क्रमांक -ए-४, मुख्य लेखाशीर्ष, २०५९ सार्वजनिक बांधकामे ८०- सर्वसाधारण ८००-राज्य योजना (००) (०२) राष्ट्रपुरूष / थोर व्यक्ती यांची स्मारके व पुतळे यांचे बांधकाम (२०५९ ३१७७), ५३ मोठी बांधकामे
४. वित्त विभाग, शासन परिपत्रक क्र. अर्थसं-२०१८/प्र. क्र. ६९/ अर्थ-३, दिनांक २ एप्रिल, २०१८ मधील परि. ७ (५) मध्ये नमूद केल्यानुसार ठेव बांधकामाच्या स्वरुपात सार्वजनिक बांधकाम विभागाकडे वर्ग न करता चालू आर्थिक वर्षामध्ये स्मारकाच्या कामासाठी खर्च करण्याची जिल्हाधिकारी, सांगली यांनी दक्षता घ्यावी.
# Page 2
शासन निर्णय क्रमांक: स्मारक- ३११७/प्र.क्र.२२६/२९
५. उपरोक्त निधीमधून खर्च करण्यासाठी तहसिलदार (सर्वसाधारण), जिल्हाधिकारी कार्यालय, सांगली (सांकेतांक क्रमांक २४०१०००९४८) यांना आहरण व संवितरण अधिकारी म्हणून घोषित करण्यात येत आहे. सदर निधीच्या खर्चाची, निधीचे उपयोगिता प्रमाणपत्र महालेखापाल, मुंबई यांना सादर करण्याची तसेच महालेखापालांच्या लेख्यांशी खर्चमेळाची जबाबदारी जिल्हाधिकारी, सांगली यांची राहील.
६. हा शासन निर्णय, वित्तीय अधिकार नियमपुस्तिका १९७८, भाग पहिला, उपविभाग-पाच मधील अनुक्रमांक-१, महाराष्ट्र सार्वजनिक बांधकाम विभाग नियम पुस्तिकेतील परिच्छेद क्रमांक १३४ अनुसार व वित्त विभागाचे परिपत्रक क्र. अर्थसं-२०१८/प्र. क्र. ६९/ अर्थसंकल्प-३, दिनांक २ एप्रिल, २०१८ मधील परिच्छेद ७ अनुसार प्रशासकीय विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.