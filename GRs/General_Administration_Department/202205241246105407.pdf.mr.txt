# Page 1
शासनाच्या मालकीचे सेसना सायटेशन ५६० एक्सएलएस व्हीटी-व्हीडीडी या विमानाच्या देखभाल व परिरक्षण कंत्राटास मुदतवाढ देणेबाबत.
महाराष्ट्र शासन
सामान्य प्रशासन विभाग
शासन निर्णय क्र. विचासं-१६१८/प्र.क्र.३/२८-अ
हुतात्मा राजगुरु चौक, मादाम कामा रोड,
मंत्रालय, मुंबई ३२.
दिनांक: २४ मे, २०२२.
वाचा : १) मा.मुख्य सचिव यांच्या अध्यक्षतेखालील शक्ती प्रदत्त समितीच्या क्र.विचासं-१११७/प्र.क्र.२८३/२८-अ, दि.१७/११/२०१७ चे इतिवृत्त
२) सा.प्र.वि. शासन निर्णय क्र. विचासं-१६१८/प्र.क्र.३/२८-अ, दिनांक ८/२/२०१८ व दिनांक २०/२/२०१८ चे शासन शुध्दीपत्रक
३) संचालक, विमानचालन संचालनालय, जुहू विमानतळ, मुंबई यांचे पत्र क्र. डीए / एडीएम/७६६/२०२०, दि.३ डिसेंबर २०१८
४) मा.मुख्य सचिव यांच्या अध्यक्षतेखालील दि.७/७/२०२१ च्या शक्ती प्रदत्त समितीच्या क्र.विचासं-१११८/प्र.क्र.३/२८-अ, दि. १५/७/२०२१ चे इतिवृत्त
५) शासन निर्णय क्र. विचासं-१६१८/प्र.क्र.३/२८-अ, दिनांक २८ जुलै, २०२१ ६) संचालक,विमानचालन संचालनालय, जुहू विमानतळ, मुंबई यांचे पत्र क्र. डीए / एडीएम/९७६/२०२१, दि.२३ डिसेंबर २०२१
७) मा. मुख्य सचिव यांच्या अध्यक्षतेखालील दि.२०/१/२०२२ च्या शक्ती प्रदत्त समितीचे दि. २/२/२०२२ चे इतिवृत्त.
८) शासन निर्णय क्र.विचासं-१६१८/प्र.क्र.३/२८-अ, दिनांक ९ फेब्रुवारी,२०२२ ९) मा.मुख्य सचिव यांच्या अध्यक्षतेखालील दि.१८/४/२०२२ च्या शक्ती प्रदत्त समितीचे दि.२७/४/२०२२ चे इतिवृत्त.
प्रस्तावना: दिनांक १७/११/२०१७ रोजीच्या बैठकीत शक्ती प्रदत्त समितीने शासनाच्या मालकीच्या "सेसना सायटेशन ५६० एक्सएलएस व्हीटी व्हीडीडी" या विमानाच्या देखभाल व परिरक्षणाचे कंत्राट देणेबाबत निविदा प्रकियेत न्युनतम ठरलेल्या इंदमार एव्हीऐशन प्रा.लि. या कंपनीला देखभाल व परिरक्षणाचे कंत्राट देण्याबाबत अनुमती दिली. त्यानुसार संदर्भ क्र. ३ अन्वये दरमहा रुपये ३,२९,००० + अनुज्ञेय कर याप्रमाणे दिनांक १७/११/२०१७ ते १६ / ११ / २०२० या तीन वर्षाच्या कालावधीसाठी देण्यास अनुमती देण्यात आली होती. सदर कंत्राट दि.१७/११/२०२० रोजी संपुष्टात आल्यानंतर संदर्भ क्र.५ अन्वये १६/११/२०२१ पर्यंत व संदर्भ क्र.८ च्या शासन निर्णयान्वये दिनांक ३१/३/२०२२ पर्यंत वेळोवेळी मुदतवाढ देण्यात आली आहे. आता सदर कंत्राट दि.३१/०३/२०२२ रोजी संपुष्टात आल्यामुळे सदर कंत्राटास मुदतवाढ देण्याची बाब शासनाच्या विचाराधीन होती.
# Page 2
शासन निर्णय क्रमांक: विचासं-१६१८/प्र.क्र.३/२८-अ
दिनांक १८/४/२०२२ रोजी झालेल्या शक्ती प्रदत्त समितीच्या बैठकीत शासनाच्या मालकीचे सेसना सायटेशन ५६० एक्सएलएस व्हीटी-व्हीडीडी या विमानाच्या देखभाल व परिरक्षण कंत्राटास ३०/६/२०२२ पर्यंत जुन्या दराने व अटी शर्तीनुसार मुदतवाढ देण्याचा निर्णय घेतला . या निर्णयानुसार शासन निर्णय निर्गमित करण्यात येत आहे.
शासन निर्णय : शासनाच्या मालकीच्या “सेसना सायटेशन ५६० एक्सएलएस व्हीटी-व्हीडीडी” या विमानाच्या देखभाल परिरक्षणाचे कंत्राट “मेसर्स इंदमार एव्हीएशन प्रा. लि." यांना जुन्या दराने व अटी शर्तीनुसार दिनांक ३०/६/२०२२ पर्यंत मुदतवाढ देण्यास या शासन निर्णयान्वये मंजूरी देण्यात येत आहे.
२. संचालक, विमानचालन यांना हा खर्च करण्यास व मे. इंदमार एव्हीएशन प्रा. लि.याच्या समवेत करार करण्यास या द्वारे प्राधिकृत करण्यात येत आहे.
३. या बाबतचा होणारा खर्च मागणी क्र.ए-४, “२०७० - इतर प्रशासकीय सेवा (११४) परिवहन साधनांची खरेदी व परिरक्षण (००) (०२) विमान चालन विषयक सल्लागार, महाराष्ट्र शासन २०७० ०१५६" या लेखाशिर्षातंर्गत २७- लहान बांधकामे या उद्दिष्टाखालील संबंधित आर्थिक वर्षात उपलब्ध अर्थसंकल्प तरतूदीतून भागविण्यात यावा व त्याच लेखाशिर्षाखाली खर्ची टाकण्यात यावा.
४. सदरहू आदेश विमानचालन संचालनालयाच्या विविध बाबींवर निर्णय घेण्यासाठी मा. मुख्य सचिवांच्या अध्यक्षतेखाली कार्यरत असलेल्या शक्ती प्रदत्त समितीच्या दि. १८.०४.२०२२ रोजी झालेल्या बैठकीत घेतलेल्या निर्णयानुसार निर्गमित करण्यात येत आहेत.