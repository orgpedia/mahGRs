# Page 1
भारतीय प्रशासन सेवेतील महाराष्ट्र संवर्गातील
प्रतिनियुक्तीवरील अधिकाऱ्यांच्या रजा वेतन अंशदान
व निवृत्ती वेतन अंशदान वसुलीच्या दराबाबत.
महाराष्ट्र शासन
सामान्य प्रशासन विभाग
शासन परिपत्रक क्रमांक:-रनिवे-३८२३/प्र.क्र.२१८/२०२३/ भाप्रसे-४
मंत्रालय, मुंबई :- ४०० ०३२
दिनांक :- २३ फेब्रुवारी, २०२४.
वाचा :-
१.शासन परिपत्रक क्रमांक- संकीर्ण-१०९०/प्र.क्र.९१/९०/नऊ-अ, दि. २२.०८.१९९०.
२.शासन परिपत्रक क्रमांक-संकीर्ण-१३९८/प्र.क्र.१७/९८/९-अ, दि. ०८.०५.२०००.
३.शासन परिपत्रक क्रमांक-भाप्रसे-१००९/प्र.क्र.७०/२००९/९-अ, दि.२६.०२.२०१०.
४.शासन परिपत्रक क्रमांक-भाप्रसे-१४१३/प्र.क्र.२२०/२०१३/९-अ,दि. १२.०२.२०१४.
५.केंद्रशासनाच्या कार्मिक, लोकतक्रारी आणि सेवानिवृत्ती वेतन मंत्रालयाच्या कार्मिक व प्रशिक्षण विभागाचे कार्यालयीन ज्ञापन क्रमांक २/९/२०१७-Estt.(Pay-II) , दिनांक ९
ऑक्टोबर, २०२०.
शासन परिपत्रक :-
उपरोक्त नमूद संदर्भाधीन परिपत्रकांन्वये महाराष्ट्र संवर्गातील भारतीय प्रशासन सेवेतील
प्रतिनियुक्तीवर असणाऱ्या अधिकाऱ्यांच्या रजा वेतन अंशदान व निवृत्ती वेतन अंशदान यांच्या
वसुली व शासनास करावयाचा भरणा या संदर्भात सूचना प्रसिद्ध करण्यात आलेल्या आहेत.
२. परंतु, शासनाच्या असे निदर्शनास आले आहे की, महाराष्ट्र संवर्गातील भारतीय प्रशासन
सेवेतील अधिकारी प्रतिनियुक्तीने ज्या कार्यालयात कार्यरत असतात त्या कार्यालयाकडून सदर
अधिकारी कार्यमुक्त होईपयंतच्या संपूर्ण कालावधीतील त्यांचे रजा वेतन अंशदान व निवृत्ती वेतन
अंशदानाच्या रकमांची परिगणना न करता कमी कालावधीची परिगणना करुन रक्कम भरणा
केली जाते. भारतीय प्रशासन सेवेतील अधिकाऱ्यांची सेवानिवृत्ती प्रकरणे तयार करताना ही बाब
निदर्शनास आल्यावर रजा वेतन अंशदान व निवृत्ती वेतन अंशदानाच्या उर्वरित रकमांचा भरणा
करुन घेण्यासाठी सदर कार्यालयांकडे सातत्याने पाठपुरावा करावा लागतो. ज्यामुळे सेवानिवृत्ती
प्रकरण अंतिम करुन महालेखापाल कार्यालयाकडे सादर करण्यास विलंब होतो. परिणामी अशा
भा. प्र. से. अधिकाऱ्यांना त्यांचे निवृत्तीवेतन अदा करण्यास देखील विलंब होतो. यास्तव, पुन्हा
खालील प्रमाणे सूचना निर्गमित करण्यात येत आहेत.
१.प्रतिनियुक्तीवरील भाप्रसे अधिकाऱ्यांच्या रजा वेतन अंशदानाच्या रकमा या त्यांच्या
प्रतिनियुक्तीच्या संपूर्ण कालावधीतील वेतनाच्या आधारे परिगणित करण्यात याव्यात. रजा
वेतन अंशदानाचा दर सदर अधिकाऱ्याच्या मूळ वेतनाच्या ११% इतका आहे.
२.वाचा येथे नमूद क्रमांक ५ येथील केंद्रशासनाच्या कार्यालयीन ज्ञापनान्वये सातव्या वेतन
आयोगानुसार दिनांक १ जानेवारी, २०१६ ते दिनांक ३१ मार्च, २०१९ या कालावधीतील
निवृत्ती वेतन अंशदानाचा दर भा. प्र. से. अधिकाऱ्यांनी प्रतिनियुक्तीच्या पदाचा कार्यभार
स्वीकारतेवेळी असलेल्या त्यांच्या वेतन स्तर (Pay Matrix Level) मधील मूळ वेतन अधिक
महागाई भत्ता यावर १४% इतका निश्चित करण्यात आला आहे.
# Page 2
शासन परिपत्रक क्रमांकः रनिवे-३८२३/प्र.क्र.२१८/२०२३/ भाप्रसे-४
३.तसेच वाचा येथे नमूद क्रमांक ५ येथील केंद्रशासनाच्या कार्यालयीन ज्ञापनान्वये दिनांक १
एप्रिल, २०१९ पासून पुढे निवृत्ती वेतन अंशदानाचा दर मूळ वेतन अधिक महागाई भत्ता यावर
१८% इतका निश्चित करण्यात आला आहे.
४.रजा वेतन अंशदाने व निवृत्ती वेतन अंशदाने ही शासनाकडे २ स्वतंत्र लेखाशीषांखाली
भरणा करावयाची असल्याने सदर रकमांचे दोन स्वतंत्र धनाकर्ष (Demand Draft) रेखांकित
करुन “सहायक संचालक (लेखा), सामान्य प्रशासन विभाग, भाप्रसे-४, मंत्रालय, मुंबई-३२ (याप्रमाणे मराठीत) किंवा “Assistant Director (Accounts), G.A.D., I.A.S.- ४ Mantralaya, Mumbai -३२” (याप्रमाणे इंग्रजीत) या नावे तयार करुन या संदर्भातील
परिगणनेच्या संपूर्ण तपशीलासह विहित मुदतीत या विभागास पाठवावेत.
३. रजा वेतन अंशदान व निवृत्ती वेतन अंशदानाचे धनाकर्ष सामान्य प्रशासन विभागाच्या
कार्यासन भाप्रसे-४ कडे पाठविण्याची संपूर्ण जबाबदारी संबंधित संस्थेच्या लेखा अधिकारी/
प्रशासकीय अधिकारी/ वेतन अधिकारी यांची राहील. भा. प्र. से. अधिकाऱ्याचा प्रतिनियुक्तीचा
कालावधी संपुष्ट्टात आल्यावर १५ दिवसांत किंवा प्रत्येक आर्थिक वर्षाच्या समाप्तीनंतर १५
दिवसांत यापैकी जे आधी घडेल त्याप्रमाणे सदरचे धनाकर्ष सादर करणे बंधनकारक राहील.
४. सदर शासन परिपत्रक महाराष्ट्र शासनाच्या www.maharashtra.gov.in या
# Page 3