# Page 1
निवडश्रेणी लघुलेखक पदावरुन वरिष्ठ स्वीय सहायक पदावर निव्वळ तात्पुरत्या स्वरुपात पदोन्नती देणेबाबत.
महाराष्ट्र शासन
सामान्य प्रशासन विभाग
शासन आदेश क्रमांक : एएससी १५२०/प्र.क्र.१२३/१४-अ,
खोली क्र. ५५७/५५९ (विस्तार), पाचवा मजला, मंत्रालय,
मादाम कामा मार्ग, हुतात्मा राजगुरु चौक, मुंबई ४०० ०३२.
दिनांक : २० जुलै, २०२१.
आदेश
सन २०२०- २०२१ या निवडसूची वर्षात मंत्रालयीन विभागातील खालील निवडश्रेणी लघुलेखक (गट (ब) राजपत्रित- वेतनश्रेणी एस १६ - रु. ४४,९०० -१,४२,४००) यांना वरिष्ठ स्वीय सहायक (गट (अ) राजपत्रित- वेतनश्रेणी एस -२३ रु.६७,७०० - २,०८,७००) पदावर या आदेशाद्वारे विहित अटीच्या अधीनतेने निव्वळ तात्पुरत्या स्वरुपात तदर्थ पदोन्नती देण्यात येत आहे. तसेच सदर निवडश्रेणी लघुलेखक यांची पदोन्नतीनंतर त्यांच्या नावासमोर स्तंभ-५ मध्ये दर्शविण्यात आलेल्या विभागामध्ये पदस्थापना करण्यात येत आहे.
-------------------------------------------------------------------------------------------------------------------
| अ. क्र. | निवडश्रेणी लघुलेखकाचे नांव | व्यक्तीचा प्रवर्ग | सध्याचा विभाग | वरिष्ठ स्वीय सहायक पदावर पदोन्नती नंतरचा विभाग |
| १ | २ | ३ | ४ | ५ |
| १ | श्रीमती म.अ.तोरस्कर | खुला | वैद्यकीय शिक्षण व औषधी द्रव्ये विभाग | कौशल्य विकास व उद्योजकता विभाग |
|  | श्रीमती सी.सं.साळुंके | खुला | ग्राम विकास विभाग | वित्त विभाग |
-------------------------------------------------------------------------------------------------------------------
२. मा.उच्च न्यायालय, मुंबई यांनी रिट याचिका क्र.२७९७/२०१५ मध्ये दि.४.८.२०१७ रोजी दिलेल्या निर्णयान्वये पदोन्नतीमधील आरक्षण अवैध ठरविले आहे. या आदेशाविरुध्द मा. सर्वोच्च न्यायालयात शासनाने दाखल केलेल्या विशेष अनुज्ञा याचिका क्र. २८३०६/२०१७ च्या न्यायनिर्णयाच्या अधीन राहून तसेच पुढील अटीच्या अधीन राहून संबंधित निवडश्रेणी लघुलेखक यांना वरिष्ठ स्वीय सहायक संवर्गात खुल्या प्रवर्गातील रिक्त पदावर निव्वळ तात्पुरत्या स्वरुपात तदर्थ पदोन्नती देण्यात येत आहे:
सदरची पदोन्नती ही प्रशासकीय निकड म्हणून तात्पुरत्या स्वरुपातील तदर्थ पदोन्नती राहील.
२) सदर पदोन्नती, सद्य:स्थितीत निवडश्रेणी लघुलेखक या पदाच्या ज्येष्ठता यादीबाबत कोणतेही न्यायालयीन प्रकरण प्रलंबित नाही, तसेच या ज्येष्ठता यादीस आव्हानित देखील करण्यात आलेले नाही ही वस्तुस्थिती विचारात घेऊन केवळ तात्पुरत्या/तदर्थ स्वरुपात देण्यात येत आहे.
३) सदर तदर्थ पदोन्नती निव्वळ तात्पुरत्या स्वरुपात असून सदर पदावर संबंधितांचा कायमस्वरुपी धारणाधिकार राहणार नाही.
४) सन २०२०-२०२१ या निवडसूची वर्षाकरिता पात्र निवडश्रेणी लघुलेखक यांची निवडसूची तदर्थ स्वरुपाची असून वरिष्ठ स्वीय सहायक पदावरील पदोन्नत्या ह्या तात्पुरत्या स्वरुपाच्या आहेत.
# Page 2
शासन आदेश क्रमांकः एएससी १५२०/प्र.क्र.१२३/१४-अ, दिनांक २० जुलै, २०२१
परिणामी निवडसूचीतील निवडश्रेणी लघुलेखकांना वरिष्ठ स्वीय सहायक नियमित पदाचे व सेवा ज्येष्ठतेचे कोणतेही हक्क मिळणार नाहीत.
५) वरिष्ठ स्वीय सहायक पदावरील तदर्थ पदोन्नती न स्विकारल्यास सामान्य प्रशासन विभाग, शासन निर्णय, क्र. एसआरव्ही-२०१५/प्र.क्र.३०३ / का. १२, दिनांक १२.०९.२०१६ अन्वये त्यांचे नांव सन २०१९-२०२० या वर्षीच्या निवडसूचीतून काढून टाकण्यात येईल व पुढील दोन वर्षी होणाऱ्या निवडसूच्यांमध्ये त्यांच्या नावाचा विचार न करता तिसऱ्या वर्षाच्या निवडसूचीत वरिष्ठ स्वीय सहायक पदावरील तदर्थ पदोन्नतीसाठी त्यांची पात्रता तपासण्यात येईल.
६) सदर निवडश्रेणी लघुलेखक यांची वरिष्ठ स्वीय सहायक पदावरील तदर्थ पदोन्नती ही त्यांच्याविरुध्द प्रस्तुत आदेशाच्या दिनांकापर्यत कोणत्याही प्रकारची विभागीय चौकशी सुरु झालेली नाही वा प्रस्तावित नाही या धारणेच्या अधीन राहून देण्यात येत आहे. संबंधित विभागाने याची खातरजमा करावी.
७) मागास प्रवर्गातील निवडश्रेणी लघुलेखक यांची पदोन्नती ही शासन निर्णय दिनांक २५.०५.२००४ मधील तरतूदीनुसार त्यांना आरक्षणाचा लाभ मिळून सेवाज्येष्ठता यादीत वरच्या स्थानावर आले नाहीत तसेच सदर अधिकाऱ्यांचे जात वैधता प्रमाणपत्र संबंधित जातपडताळणी समितीने निर्गमित केले आहे या अटीच्या अधीन राहून करण्यात येत आहे. संबंधित विभागाने याची खातरजमा करावी.
८) हे आदेश तत्काळ अंमलात येतील. वरिष्ठ स्वीय सहायक पदावर पदोन्नत झालेल्या निवडश्रेणी लघुलेखक यांना संबंधित विभागाने तत्काळ कार्यमुक्त करावे. तसेच पदोन्नत निवडश्रेणी लघुलेखक यांनी पदस्थापना केलेल्या विभागात तत्काळ रुजू व्हावे. संबंधित विभागांनी कार्यमुक्तता तसेच रुजू करुन घेतल्याच्या आदेशाच्या प्रती या विभागास पाठवाव्यात.