# Page 1
माहिती व जनसंपर्क महासंचालनालय व अधिनस्त कार्यालयातील वाहनचालकांची १० पदे बाह्ययंत्रणेद्वारे भरण्यास मंजुरी देणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक : मावज २०२२/१९४/प्र.क्र.६९/३४-अ,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- २१ जून, २०२२
वाचा :-१) सामान्य प्रशासन विभाग, शासन निर्णय, क्र: मावज २०२०/१२२/प्र.क्र.३२/ का-३४ अ, दिनांक २ मार्च, २०२१,
२) वित्त विभाग, शासन निर्णय, क्र. -पदनि-२०२२/प्र.क्र.१५/आ.पु.क,
दि. २७ एप्रिल, २०२२,
३) सामान्य प्रशासन विभाग, शासन निर्णय, क्र. मावज २०२२/२५४/
प्र.क्र. ६९ (भाग-२), का ३४-अ, दि.३१ मे, २०२२.
प्रस्तावना : माहिती व जनसंपर्क महासंचालनालयाकडील प्रसिध्दीच्या कामकाजाचे तातडीचे स्वरुप पाहता, तसेच वाहनांची असलेली निकड, मा. मुख्यमंत्र्यांच्या प्रत्येक कार्यक्रमांच्या प्रसिध्दी पथकास (Convoy) वाहनांची असणारी आवश्यकता व मा. मुख्यमंत्री, मा. मंत्री, मा. राज्यमंत्री यांची प्रसिध्दीची कामे लवकरात लवकर पूर्ण करणे या बाबी विचारात घेता माहिती व जनसंपर्क महासंचालनालय व अधिनस्त कार्यालयातील वाहनचालकांची ६ पदे संदर्भ क्र. १ च्या शासन निर्णयान्वये बाह्ययंत्रणेव्दारे भरण्यास मान्यता प्रदान करण्यात आली होती. सदरची मान्यता दि.३१/०५/२०२२ रोजी संपुष्टात आल्याने माहिती व जनसंपर्क महासंचालनालयासाठी वाहनांची व पर्यायाने वाहनचालाकांची असलेली आवश्यकता विचारात घेऊन उक्त संदर्भ क्र. ३ च्या शासन निर्णयान्वये वित्त विभागाच्या कार्योत्तर मंजूरीच्या अधीन राहून सदरहू ६ पदे बाह्ययंत्रणेव्दारे भरण्यास २ महिन्यांची मुदतवाढ देण्यात आली आहे.
माहिती व जनसंपर्क महासंचालनालयाच्या १००३ नियमित पदांचा सुधारित आकृतिबंध मंजूर झाला आहे. तथापि, यासंदर्भातील शासन निर्णय अद्याप निर्गमित व्हावयाचा आहे. त्यामुळे महासंचालनालयातील वाहने वाहनचालकांच्या अभावी बंदस्थितीत राहिल्यामुळे शासनाचे आर्थिक नुकसान टाळण्यासाठी वाहनचालकांची १० पदे बाह्ययंत्रणेव्दारे भरण्याची बाब शासनाच्या विचाराधीन होती.
शासन निर्णय :
माहिती व जनसंपर्क महासंचालनालयातील वाहनचालक, गट-क संवर्गातील १० पदे, दिनांक १/८/२०२२ पासून ६ महिने अथवा सुधारित आकृतीबंध अंतिम होईल, यापैकी जे अगोदर घडेल त्या कालावधीपर्यंत बाह्ययंत्रणेद्वारे भरण्यास मंजुरी देण्यात येत आहे.
२. सदर पदांची भरती करतांना वित्त विभागाच्या उक्त संदर्भ क्र. २ येथील दि. २७/४/२०२२ रोजीच्या शासन निर्णयातील सूचनांचे काटेकोरपणे पालन करण्यात यावे.
# Page 2
शासन निर्णय क्रमांक: मावज २०२२/१९४/प्र.क्र.६९/३४-अ
३. सदर शासन निर्णय वित्त विभागाच्या अनौपचारिक संदर्भ क्र. ४०३२/ व्यय -४, दिनांक १० जून, २०२२ अन्वये दिलेल्या मंजूरीच्या अधीन राहून तसेच अप्पर मुख्य सचिव (सेवा), सामान्य प्रशासन विभाग व सचिव (व्यय), वित्त विभाग यांचा उप समितीच्या दिनांक ७ जून, २०२२ च्या बैठकीत दिलेल्या मंजुरीनुसार निर्गमित करण्यात येत आहे.