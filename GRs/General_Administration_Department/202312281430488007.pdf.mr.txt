# Page 1
महाराष्ट्र शासन
सामान्य प्रशासन विभाग
शासन आदेश क्रमांकः एएससी-१६२३/प्र.क्र.१५१/१४-अ
मादाम कामा मार्ग, हुतात्मा राजगुरु चौक, मंत्रालय, मुंबई ४०० ०३२.
तारीख: २८ डिसेंबर, २०२३
शासन आदेश
शासकीय कार्यालयातील लिपिक-टंकलेखक (गट-क) (सेवा प्रवेश) नियम २०१७, (दिनांक ६ जुन, २०१७) व शासकीय कार्यालयातील लिपिक-टंकलेखक (गट- क) (सेवा प्रवेश ) (सुधारणा) नियम, २०२२ (दिनांक ०१ नोव्हेंबर, २०२२) अनुसार कलम ३ मधील अटींची पूर्तता करणाऱ्या मंत्रालयीन विभागातील खालील गट-ड संवर्गा मधील कर्मचाऱ्यांना सन २०२३-२०२४ च्या तदर्थ निवडसूचीतून लिपिक-टंकलेखक (गट-क अराजपत्रित वेतन स्तर एस-६ - १९९००-६३२००) पदावर या आदेशाव्दारे निव्वळ तात्पुरत्या स्वरुपात तदर्थ पदोन्नती देण्यात येत असून त्यांची तदर्थ पदोन्नतीनंतरची पदस्थापना त्याच्या नावासमोर दर्शविलेल्या रकाना क्रमांक ६ मधील विभागात करण्यात येत आहे.
-----------------------------------------------------------------------------------------------------------------------------------------
| अ.क्र. | श्री / श्रीमती | कर्मचाऱ्याचे नाव | कर्मचाऱ्याचा जात प्रवर्ग | सध्याचा विभाग | लिपिक-टंकलेखक पदावर तदर्थ पदोन्नती नंतर पदस्थापनेचा विभाग |
| १ | २ | ३ | ४ | ५ | ६ |
| १ | श्री | अ. हि. राठोड | अजा | सार्वजनिक बांधकाम विभाग | नगर विकास विभाग |
| २ | श्री | वा. म. सोनावणे | अजा | विधि व न्याय विभाग | वित्त विभाग |
| ३ | श्री | ब. नं. निकम | अजा | सार्वजनिक बांधकाम विभाग | सार्वजनिक बांधकाम विभाग |
-----------------------------------------------------------------------------------------------------------------------------------------
२. उपरोक्त तदर्थ पदोन्नत्या मा.सर्वोच्च न्यायालयात प्रलंबित विशेष अनुज्ञा याचिका क्रमांक २८३०६/२०१७ च्या अंतिम निर्णयाच्या अधिन राहून पदोन्नतीच्या कोटयातील रिक्त पदांवर ज्येष्ठतेने निव्वळ तात्पुरत्या स्वरुपात देण्यात येत आहेत.
३. मागास प्रवर्गातील कर्मचाऱ्यांची निव्वळ तात्पुरत्या स्वरुपात तदर्थ पदोन्नती ही शासन निर्णय दिनांक २५.०५.२००४ मधील तरतूदीनुसार त्यांना आरक्षणाचा लाभ मिळून सेवाज्येष्ठता यादीत वरच्या स्थानावर आले नाहीत, या अटीच्या अधीन राहून करण्यात येत आहे. संबंधित विभागाने याची खातरजमा करावी.
४. या आदेशान्वये तदर्थ पदोन्नत होणाऱ्या उपरोक्त एकूण ३ कर्मचाऱ्यांविरुध्द कोणतीही विभागीय चौकशी सुरु नसल्याचे विभागाने कळविले आहे. तथापि, विभागांनी सदर कर्मचाऱ्यांना लिपिक-टंकलेखक पदावर पदस्थापना देण्यापूर्वी विभागीय चौकशीबाबत खातरजमा करावी.
# Page 2
शासन आदेश क्रमांकः एएससी-१६२३/प्र.क्र.१५१/१४-अ, दिनांक २८ डिसेंबर, २०२३.
५. हिंदी व मराठी भाषा परीक्षेसंबंधी केलेल्या नियमांनुसार पदोन्नत होणारा कर्मचारी अगोदर परीक्षा उत्तीर्ण झाला नसेल किंवा त्याला सदर परिक्षा उत्तीर्ण होण्यापासून सूट मिळाली नसेल तर, सदर कर्मचाऱ्यांना ती परीक्षा उत्तीर्ण होणे आवश्यक राहील.
६. श्री. वा. म. सोनावणे व श्री. ब. नं. निकम यांनी सामान्य प्रशासन विभाग, शासन निर्णय क्रमांक: प्रशिक्षण २०००/प्र.क्र.६१/२००१/३९ दिनांक १९-०३-२००३, तसेच शासन अधिसूचना सामान्य प्रशासन विभाग क्रमांक-एसआरव्ही २०१७/प्र.क्र. ४६२/कार्या-१२, दिनांक २८ मे, २०१८ व सामान्य प्रशासन विभाग परिपत्रक क्र.आरटीआर १४०३/८४/प्र.क्र.५४/०३/१३, दिनांक १० मे, २००५ मधील तरतुदीनुसार संगणक अर्हता (MSCIT) प्राप्त केल्याचे प्रमाणपत्र या आदेशाच्या दिनांकापासून दोन वर्षाच्या आत सादर करणे आवश्यक आहे.
७. प्रस्तुत कर्मचाऱ्यांनी लिपिक-टंकलेखक पदावरील निव्वळ तात्पुरत्या स्वरुपातील पदोन्नती न स्वीकारल्यास सामान्य प्रशासन विभाग, शासन निर्णय क्रमांक एसआरव्ही-२०१५/प्र.क्र.३०३/कार्यासन-१२, दिनांक १२-०९-२०१६ अन्वये त्यांचे नाव सन २०२३-२०२४ च्या तात्पुरत्या सुधारित निवडसूचीतून काढून टाकण्यात येईल व पुढील २ वर्षी होणाऱ्या निवडसूच्यांमध्ये त्यांच्या नावाचा विचार न करता तिसऱ्या वर्षाच्या निवडसूचीत लिपिक-टंकलेखक पदावरील पदोन्नतीची पात्रता तपासण्यात येईल.
८. हे आदेश तत्काळ अंमलात येतील, गट-ड मधून निव्वळ तात्पुरत्या स्वरुपात लिपिक-टंकलेखक पदावर तदर्थ पदोन्नती देण्यात आलेल्या कर्मचाऱ्यांनी तत्काळ पदस्थापना दिलेल्या विभागात रुजू व्हावे.