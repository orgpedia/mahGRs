# Page 1
राज्य प्रशिक्षण धोरण-२०११ नुसार यशदा पुणे, शिखर संस्था, तसेच विभाग व जिल्हा स्तरावर घोषित करण्यात आलेल्या प्रशिक्षण संस्थांकरिता केंद्रशासनाच्या धर्तीवर सन २०२२-२३ या आर्थिक वर्षाकरिता ऑनलाईन प्रशिक्षण शुल्काचा दर निश्चित करणेबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: टीआरएन-२०२१/प्र.क्र.१०/२१/१२-अ,
हुतात्मा राजगुरू चौक, मादाम कामा मार्ग,
मंत्रालय, मुंबई - ४०० ०३२.
दिनांक : : १९ मे,२०२२
वाचा:- १. सामान्य प्रशासन विभाग, शासन निर्णय क्रमांक: टीआरएन -२००९/प्र.क्र.३९/१२-अ, दि.२३.०९.२०११
२. सामान्य प्रशासन विभाग, शासन निर्णय क्रमांक: टीआरएन-२०१४/४४०/प्र.क्र.६६/ १२-अ दि.१.११.२०१४
३. सामान्य प्रशासन विभाग, शासन परिपत्रक क्रमांक: यशदा २०१५/१२५५/प्र.क्र.२४३/ १२-अ, दि.३०.०४.२०१६
४. संचालक, राज्य प्रशिक्षण नियोजन व मूल्यमापन यंत्रणा, यशदा पुणे, यांचे राप्रनियमूयं- २०२०-२१/ साप्रवि/ प.व्य./ प्रक्र.३/१०१ दि.१५.२.२०२१ चे पत्र ५. संचालक यशवंतराव चव्हाण विकास प्रशासन प्रबोधिनी यांचे पत्र क्र. राप्रनिमूयं/ २०२०-२१/साप्रवि-पव्य/प्र.क्र.०३/२०८ दिनांक ३०.०३.२०२१
६. संचालक यशवंतराव चव्हाण विकास प्रशासन प्रबोधिनी यांचे पत्र क्र. राप्रनिमूयं २०२१-२२/साप्रवि.-प.व्य./प्र.क्र.०३/९२ दिनांक ०९.०६.२०२१
७. सामान्य प्रशासन विभाग, शासन निर्णय क्रमांक टीआरएन-२०२१/२५५/प्र.क्र.१०/२१/ १२-अ, दि.६ जुलै, २०२१
८. संचालक यशवंतराव चव्हाण विकास प्रशासन प्रबोधिनी यांचे पत्र क्र. राप्रनिमूयं २०२१-२२/साप्रवि.-प.व्य./प्र.क्र.०३/२२ दिनांक २४.३.२०२२
प्रस्तावना : राज्य प्रशिक्षण धोरण २०११, संदर्भाधीन क्रमांक १ च्या शासन निर्णयान्वये घोषित करण्यात
आले आहे. सदर प्रशिक्षण धोरणानुसार राज्यात ३ स्तरावर प्रशिक्षण संस्था घोषित करण्यात आल्या
आहेत. यशदा पुणे, ही शिखर प्रशिक्षण संस्था असून ६ विभागीय स्तरावर विभागीय प्रशासकीय
प्रशिक्षण संस्था व ३६ जिल्हयात जिल्हा प्रशासकीय प्रशिक्षण संस्था घेषित करण्यात आल्या आहेत.
सदर संस्थांमधून राज्यातील सर्व वर्ग १ १ ते ४ च्या अधिकारी / कर्मचारी यांना निवासी व अनिवासी प्रशासकीय प्रशिक्षण देण्यात येत आहे.
सदर निवासी प्रशिक्षणाकरिता संदर्भाधीन क्र.२ च्या शासन निर्णयान्वये यशदा पुणे, यांच्याकरिता रु.२०००/- ६ विभागीय प्रशासकीय प्रशिक्षण संस्थांकरिता रु.१५००/- व जिल्हा
प्रशासकीय प्रशिक्षण संस्थांकरिता रु.१०००/- इतके प्रती दिन, प्रति प्रशिक्षणार्थी प्रशिक्षण शुल्क दर निश्चित करण्यात आले आहेत. त्याचप्रमाणे या घोषित केलेल्या प्रशासकीय प्रशिक्षण संस्थांकरिता
संदर्भाधीन क्र.३ च्या शासन निर्णयान्वये रु.६००/- इतके प्रती प्रशिक्षणार्थी, प्रति दिन, अनिवासी
प्रशिक्षण शुल्क दर निश्चित करण्यात आले आहेत.
# Page 2
शासन निर्णय क्रमांकः टीआरएन-२०२१/प्र.क्र.१०/२१/१२-अ,
केंद्र शासनाने (Department of Personnel and Training) DOPT दि.७.१०.२०२० च्या शासन ज्ञापनान्वये ऑन लाईन पध्दतीने प्रशिक्षण घेण्याकरिता State Level Course / District /sub District Level Course करिता रु.११००/- इतका प्रशिक्षण शुल्क दर निश्चित केला आहे.
त्यास अनुसरून कोविड १९ ची पार्श्व भुमी विचारात घेऊन, राज्य प्रशिक्षण धोरणान्वये ऑनलाईन पध्दतीने घेण्यात येणा-या प्रशासकीय प्रशिक्षणासाठी संदर्भाधीन क्र. ७ च्या शासन
निर्णयान्वये सन २०२१-२२ या आर्थिक वर्षासाठी ऑनलाइन प्रशिक्षण शुल्क दर निश्चित करण्यात आला आहे. आता सन २०२२-२३ या आर्थिक वर्षासाठीही ऑनलाइन प्रशिक्षण शुल्क दर निश्चित करण्याची बाब शासनाच्या विचाराधीन होती. त्या अनुषंगाने आता खालीलप्रमाणे निर्णय घेण्यात आला आहे : शासन निर्णय :
राज्य प्रशिक्षण धोरणांतर्गत, राज्यातील शिखर प्रशिक्षण संस्था, यशदा, पुणे, सहा विभागीय प्रशासकीय प्रशिक्षण संस्थां व ३६ जिल्हा प्रशासकीय प्रशिक्षण संस्था यांच्याकरिता ऑनलाईन पध्दतीने प्रशिक्षण घेण्यासाठी रु.७५०/- प्रति दिन प्रति प्रशिक्षणार्थी इतके एक समान प्रशिक्षण शुल्क निश्चित करण्यात येत आहे.
२. सदर प्रशिक्षण शुल्क दर हा फक्त सन २०२२-२३ या आर्थिक वर्षाकरिता मंजूरकरण्यात येत आहे.
३. हा शासन निर्णय वित्त विभागाच्या अनौपचारीक संदर्भ क्र.२६२/२०२२ व्यय ४, दि. १०.०४.२०२२ अन्वये दिलेल्या मान्यतेनुसार यशदा पुणे, सर्व विभागीय व जिल्हा प्रशासकीय प्रशिक्षण संस्थांकरिता लागू करण्यात येत आहे.
# Page 3