# Page 1
महाराष्ट्र शासन
क्र. विभाचौ १६१८/प्र.क्र.४२/११-अ सामान्य प्रशासन विभाग, मंत्रालय, मादाम कामा रोड, हुतात्मा राजगुरु चौक, मुंबई - ३२.
दिनांक :- ०६ नोव्हेंबर, २०१९ प्रति, सर्व मंत्रालयीन विभाग, आस्थापना शाखा
विषय :- विभागीय चौकशी
गट-अ व गट-ब संवर्गातील अधिकारी यांची विभागीय चौकशी
करण्यासाठी कंत्राटी तत्वावर नियुक्तीसाठी इच्छुक सेवानिवृत्त
चौकशी अधिकाऱ्यांची सामायिक पुरवणी यादी (पॅनल)
संदर्भ :- १) शासन निर्णय, सामान्य प्रशासन विभाग, क्र.- सीडीआर-११८७/५८१/ ४५ / अकरा, दिनांक २९ डिसेंबर, १९८८
२) शासन निर्णय, सामान्य प्रशासन विभाग, क्र.-एसपीओ-२८०४/प्र.क्र.११/ २००४/११-अ दिनांक २६ मे, २००६.
३) शासन निर्णय, सामान्य प्रशासन विभाग, क्रमांक-एसपीओ-२८०७/ प्र.क्र.२१/०७/११-अ, दिनांक २८ ऑक्टोबर, २००९
४) शासन निर्णय, सामान्य प्रशासन विभाग, क्रमांक-वशिअ १३१७/प्र.क्र.५१ /११, दिनांक २१ जुलै, २०१७
५) शासन निर्णय, सामान्य प्रशासन विभाग, क्रमांक-विचौअ १६१८/प्र.क्र.१२/ ११–अ, दिनांक २१ मे, २०१८
६) शासन पत्र क्र. विभाचौ १६१८/प्र.क्र. ४२/११-अ दि.१७/०९/२०१८ चे पत्र.
७) शासन पत्र क्र. विभाचौ१६१८/प्र.क्र.४२/११-अ दिनांक २८/०५/२०१९
संदर्भ क्रमांक ५ येथील शासन पत्रकानुसार सध्या अस्तित्वात असलेल्या गट“अ” (ग्रेड पे रु.७६०० पेक्षा कमी) व गट "ब" मधील राजपत्रित अधिकारी यांच्या विरुध्द विभागीय चौकशी करण्यासाठी अस्तित्वात असलेल्या यंत्रणेत व कार्यपध्दतीत सुधारणा करण्यात आली असून त्यास अनुसरुन गट "अ" (ग्रेड पे रु.७६०० पेक्षा कमी) व गट "ब" मधील राजपत्रित अधिकारी यांच्या विरुध्द विभागीय चौकशी प्रकरणी कंत्राटी चौकशी अधिकाऱ्यांचे पॅनल तयार करुन गट "अ" व गट "ब" मधील राजपत्रित अधिकारी यांच्या विभागीय चौकशी प्रकरणी नव्याने उद्भवणाऱ्या विभागीय
चौकशी प्रकरणासह म.ना.से. (शिस्त व अपील) नियम १९७९ च्या नियम ७ (१) क अनुसार प्रादेशिक विभागीय चौकशी अधिकारी यांच्याकडे सोपविण्यात येत असलेली विभागीय चौकशीची तातडीची असलेली प्रकरणे पॅनलमधील कंत्राटी चौकशी अधिकारी यांचेकडे सोपविण्याचे निश्चित करण्यात आले आहे. त्यानुसार संदर्भ क्र.६ व ७ येथील गट "अ" व गट "ब" अधिकाऱ्यांच्या विभागीय चौकशी कंत्राटी तत्वावर नियुक्तीसाठी सेवानिवृत्त कंत्राटी चौकशी अधिकाऱ्यांची सामायिक यादी (पॅनल ) दिनांक १७/०९/२०१८ व दिनांक २८/०५/२०१९ अन्वये प्रसिध्द करण्यात आले आहे. आता सदर
# Page 2
शासन पत्र क्रमांकः विभाचौ १६१८/प्र.क्र.४२/११-अ
यादीमध्ये नव्याने इच्छुक सेवानिवृत्त कंत्राटी चौकशी अधिकारी यांचा नव्याने समावेश करण्यासाठी पुरवणी यादी प्रसिध्द करण्यात येत आहे.
०२. सर्व मंत्रालयीन प्रशासकीय विभागांनी व त्यांच्या अधिपत्याखालील क्षेत्रिय कार्यालयाने गट "अ" व गट "ब" च्या राजपत्रित अधिकाऱ्यांच्या विभागीय चौकशी करण्यासाठी शासन निर्णय, सामान्य प्रशासन विभाग, दिनांक २९ डिसेंबर १९८८, दिनांक २६ मे, २००६, दिनांक २८ ऑक्टोबर, २००९,
दिनांक २१ जुलै, २०१७ व दिनांक २१ मे, २०१८ अन्वये विहित केल्यानुसार आणि सामान्य प्रशासन विभाग क्र.विचौअ १६१८/प्र.क्र.१२/११-अ, दिनांक २१ मे, २०१८ मधील परिच्छेद क्र.२ मध्ये नमूद केलेल्या अटी व शर्तीनुसार कंत्राटी सेवानिवृत्त चौकशी अधिकाऱ्यांची नियुक्ती करावी. तसेच नियुक्ती केलेल्या कंत्राटी चौकशी अधिकाऱ्याने त्यांच्या कामकाजात कसूर केली किंवा कसे यावर संबंधित शिस्तभंगविषयक संबंधित प्राधिकारी यांनी लक्ष ठेवावे. त्यांच्या कामात कसूर आढळल्यास त्याबाबतच्या समर्थनीय कारणांसह शिस्तभंगविषयक प्राधिकारी यांनी सामान्य प्रशासन विभागास
अहवाल सादर करावा. याप्रकरणी चौकशी अधिकारी म्हणून कार्य बजावताना ते दोषी आढळल्यास कोणतेही कारण / नोटीस न देता संबंधित कंत्राटी चौकशी अधिकारी यांचे नाव यादीतून वगळण्यात येईल.
०३. सर्व मंत्रालयीन प्रशासकीय विभागांना कळविण्यात येते की, सेवानिवृत्त चौकशी अधिकारी यांनी अंतिम चौकशी अहवाल सादर केल्यास त्यांचे मानधन त्वरेने अदा करण्यात यावे.
०४. सदर सेवानिवृत्त कंत्राटी चौकशी अधिकारी यांची सामायिक यादी (पॅनल) महाराष्ट्र
# Page 3