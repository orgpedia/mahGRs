# Page 1
महाराष्ट्र - कर्नाटक सीमा प्रश्नाबाबत मा. सर्वोच्च न्यायालयात दाखल केलेला दावा क्र.४/२००४.
श्रीमती अपराजिता सिंह यांची वरिष्ठ वकील म्हणून नियुक्ती करुन त्या अनुषंगाने व्यावसायिक फी लागू करणेबाबत....
महाराष्ट्र शासन
सामान्य प्रशासन विभाग
शासन आदेश क्रमांक : मकसी -१२२२/प्र.क्र.३६/२०२२/३६
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक : ०३ मार्च, २०२३
वाचा : १) शासन आदेश, सामान्य प्रशासन विभाग, क्रमांक :- मकसी-१००८/प्र.क्र.१७/२००८/का.३६, दि.३१.०५.२००८.
२) शासन आदेश, सामान्य प्रशासन विभाग, क्रमांक :- मकसी-१०१२/प्र.क्र.१०१/२०१२/का.३६, दि.०७.०४.२०१६.
३) शासन आदेश, सामान्य प्रशासन विभाग, क्रमांक :- मकसी-१३१६/प्र.क्र.६८/२०१६/का.३६, दि.१७.०५.२०१८.
४) मा.सर्वोच्च न्यायालयाची वरिष्ठ वकिलांची यादी दिनांक ०७.०७.२०२२.
आदेश
महाराष्ट्र - कर्नाटक सीमाप्रश्नासंदर्भात महाराष्ट्र शासनाने मा.सर्वोच्च न्यायालयात दाखल केलेल्या
दावा क्र.४/२००४ मध्ये दाव्याचे कामकाज पाहण्यासाठी नियुक्त केलेल्या विशेष समुपदेशींना सहाय्य करण्यासाठी वकीलांच्या टीममध्ये (Battery of Advocates) श्रीमती अपराजिता सिंह यांची दि.२९.०४.२००८ अन्वये नियुक्ती करुन त्यांना संदर्भाधीन क्र. १ वरील दि.३१.०५.२००८ च्या शासन आदेशान्वये व्यावसायिक फी मंजूर केल्यानंतर संदर्भाधीन क्र. ३ वरील दि.१७.०५.२०१८ नुसार त्यांच्या व्यावसायिक फीमध्ये वाढ करण्यात आली आहे.
२. आता, श्रीमती अपराजिता सिंह, सहायक वकील यांची मा. सर्वोच्च न्यायालयाने वरिष्ठ वकील म्हणून संदर्भाधीन क्र.४ अन्वये नियुक्ती केल्यामुळे संदर्भाधीन दि.१७.०५.२०१८ च्या शासन आदेशान्वये अनुज्ञेय केलेल्या व्यावसायिक फी मध्ये वाढ करुन खालीलप्रमाणे फीवाढ करण्यास याद्वारे शासन मान्यता देण्यात येत आहे.
-----------------------------------------------------------------------
| i) | Professional fees for appearance on Misc. day | Rs. २,६२,५००/ |
| ii)  |  | Professional fees for appearance on Non-Misc. day | Rs. ४,१२,५००/ |
| iii) | Professional fees for Conference | Rs. १,५०,०००/ |
| iv)  |  | Drafting of pleadings / Affidavit | Rs. १,५०,०००/ |
-----------------------------------------------------------------------
# Page 2
शासन आदेश क्रमांकः मकसी-१२२२/प्र.क्र.३६/२०२२/३६
उपरोक्त वाढीव फीवर १० % लिपिकवर्गीय फी (Clerkage Charges) अनुज्ञेय असणार नाही.
३. सदर आदेश निर्गमित केल्याच्या दिनांकापासून लागू होतील.
४. उपरोक्त बाबीवर होणारा खर्च "मागणी क्रमांक ए-४, २०५२-सचिवालय- सर्वसाधारण सेवा-०९० सचिवालय (००) (०१) सामान्य प्रशासन विभाग, २८-व्यावसायिक सेवा योजनेतर दत्तमत (२०५२००२५)" या अर्थसंकल्पीय लेखा शीर्षाखाली खर्ची टाकण्यात यावा व दरवर्षीच्या मंजूर तरतुदीतून भागविण्यात यावा.
५. सदर आदेश विधी व न्याय विभागाच्या अनौपचारिक संदर्भ क्र.४०-२०२३/ई, दि.३०.०१.२०२३ व वित्त विभागाच्या अनौपचारिक संदर्भ क्र.३२३/व्यय-४, दि.०३.०१.२०२३ अन्वये त्या विभागांनी दिलेल्या मान्यतेस अनुसरुन निर्गमित करण्यात येत आहेत.