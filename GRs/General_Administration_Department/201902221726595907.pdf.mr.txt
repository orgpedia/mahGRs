# Page 1
सिस्की एस ७६ सी ++ व्हीटी सीएमएम हया हेलिकॉप्टरच्या विक्री प्रक्रियेसाठी समिती गठीत करणेबाबत.
महाराष्ट्र शासन
सामान्य प्रशासन विभाग
शासन निर्णय क्र:- विचासं-१११८/प्र.क्र.१६०/२८-अ
हुतात्मा राजगुरु चौक, मादाम कामा मार्ग,
मंत्रालय, मुंबई-४०००३२.
दिनांक- २२ फेब्रुवारी २०१९
संदर्भ:- सामान्य प्रशासन विभागाचे पत्र क्र.विचासं-१११८/ प्र.क्र.१६०/२८-अ, दि.७ फेब्रुवारी, २०१९ (दि.१/१/२०१९ चे शक्ती प्रदत्त बैठकीचे इतिवृत्त)
प्रस्तावना: महाराष्ट्र शासनाच्या मालकीच्या सिर्कोस्की एस ७६ सी ++ व्हीटी-सीएमएम हया हेलिकॉप्टरला दिनांक २५ मे,२०१७ रोजी मा.मुख्यमंत्री महोदयांच्या निलंगा येथील दौ-याच्या वेळी दुर्देवी अपघात झाला. अपघातानंतर हेलिकॉप्टरच्या विमा दाव्यासंदर्भात संचालक, विमा संचालनालय व नॅशनल इन्शूरन्स कंपनीचे प्रतिनिधी व सर्व्हेअर यांची बैठक बोलविण्यात आली होती.
या बैठकीमध्ये हेलिकॉप्टरच्या विम्यासंदर्भात सविस्तरपणे चर्चा करण्यात आली. हे हेलिकॉप्टर दुरुस्त करुन पुनश्च उड्डाण योग्य करणे हे आर्थिक दृष्ट्या फायद्याचे नसल्याने सदर विमा कंपन्यांनी महाराष्ट्र शासनाने हे हेलिकॉप्टर “जैसे थे” विकण्यासाठी ई-निविदा प्रक्रियेचा अवलंब करण्यास ना हरकत दर्शविली.
या क्षतिग्रस्त हेलिकॉप्टरच्या विम्याच्या अनुषंगाने विमा कंपनीकडून शासनास रु.३९.९५ कोटी इतक्या रक्कमेचे on Account payment प्राप्त झालेले आहे. हेलिकॉप्टरच्या विक्रीने जी रक्कम शासनास उपलब्ध होईल ती वजा करुन उर्वरित रक्कम शासनास प्राप्त होणार आहे. यास्तव हेलिकॉप्टर विक्रीचा प्रस्ताव मुख्य सचिव यांच्या अध्यक्षतेखालील शक्ती प्रदत्त समितीसमोर दिनांक १/१/२०१९ रोजीच्या बैठकीत ठेवण्यात आला.
सदर बैठकीत खालीलप्रमाणे निर्णय घेण्यात आला आहे.
संचालनालयामार्फत समितीच्या असे निदर्शनास आणून देण्यात आले की, क्षतीग्रस्त सिकोस्क एस ७६ सी ++ व्हीटी-सीएमएमच्या विम्याबाबत विमा कंपनीकडून शासनास रु.३९.९५ कोटी इतक्या रक्कमेचे on account payment झालेले आहे व उर्वरित रक्कम ही हेलिकॉप्टरच्या विक्रीनंतर जी रक्कम शासनास उपलब्ध होईल ती वजा करुन अदा करण्यात येईल.
महाराष्ट्र शासनाचे सिर्कोस्की एस ७६ सी ++ व्हीटी-सीएमएम हे हेलिकॉप्टर “As is, where is and what is” तत्वावर विक्री करण्याकरीता जागतिक स्तरावर ई-निविदा पध्दतीचा अवलंब करण्याबाबत तसेच या ई-निविदा प्रक्रिया समितीमध्ये उप सचिव (वित्त विभाग) आणि विमा संचालनालयाचे प्रतिनिधी यांचा समावेश करण्याबाबत निर्देश दिले. "
# Page 2
शासन निर्णय क्रमांक: विचासं-१११८/प्र.क्र.१६०/२८-अ
शक्ती प्रदत्त समितीच्या बैठकीतील उपरोक्त निर्णयाच्या अनुषंगाने शासन निर्णय निर्गमित करण्यात येत आहे.
शासन निर्णयः महाराष्ट्र शासनाचे सिर्कोस्की एस ७६ सी ++ व्हीटी-सीएमएम हे हेलिकॉप्टर “As is, where is and what is” तत्वावर विक्री करण्याकरीता जागतिक स्तरावर ई-निविदा पध्दतीचा अवलंब करण्यात यावा. तसेच या विक्रीसाठी ई-निविदा प्रक्रिया राबविण्यात यावी. ई-निविदा प्रक्रिया राबवून आवश्यक निर्णय घेण्यासाठी खालीलप्रमाणे समिती गठीत करण्यात येत आहे.
२. समितीची रचना
----------------------------------------------
| अक्र. | अधिका-याचे पदनाम |  |
|  | संचालक विमानचालन | अध्यक्ष |
|  | सह सचिव/उप सचिव, सा.प्र.वि. (२८-अ) | सदस्य |
| ३ | सह / उप सचिव (वित्त), मंत्रालय | सदस्य |
|  | विमा संचालनालय, मुंबई यांचा प्रतिनिधी | सदस्य |
| ५ | उपसंचालक, विमानचालन | सदस्य सचिव |
----------------------------------------------
३. सदर समितीमार्फत हेलिकॉप्टर विक्रीबाबतची ई-निविदा प्रक्रिया लवकरात लवकर पूर्ण करण्यात यावी. ई-निविदा प्रक्रिया राबविताना प्रत्येक स्तरावर बैठक आयोजित करतेवेळेस सबंधितांना आमंत्रित करण्याची कार्यवाही संचालनालयाने करावी.
४. निविदा प्रक्रियेची कार्यवाही पूर्ण करुन अंतिम निर्णयासाठी प्रस्ताव शक्ती प्रदत्त समितीसमोर सादर करण्यात यावा.
# Page 3