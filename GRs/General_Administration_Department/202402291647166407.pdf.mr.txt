# Page 1
यशदा, पुणे संस्थेच्या सेंटर फॉर गुड गव्र्हनन्स
या इमारतीच्या कार्यस्थळ बदलाबाबत
महाराष्ट्र शासन
सामान्य प्रशासन विभाग
शासन निर्णय क्रमांकः यशदा २०२२/ प्र.क्र. २९ /२२/प्रशि-४(१२-अ)
हुतात्मा राजगुरु चौक, मादाम कामा मार्ग,
मंत्रालय, मुंबई - ४०० ०३२
तारीख: २९ फेब्रुवारी, २०२४
वाचा :-
१.शासन निर्णय, सामान्य प्रशासन विभाग, क्रमांक यशदा २०२२/ प्र.क्र. २९ /२२/ १२-अ,
दि.२८.०३.२०२३ २.महासंचालक, यशदा पुणे यांचे क्र. EMR/७६२३/CGG/RACW, दि. २२.०२.२०२४ चे पत्र.
प्रस्तावना :-
उपरोक्त संदर्भाधीन क्र.१ च्या शासन निर्णयान्वये यशदा संस्थेच्या बाणेर रोड, पुणे येथील
विस्तारीत राजभवन आवाराच्या जागेवर Centre for Good Governance या इमारतीतील निवासी
इमारतीच्या बांधकामाच्या ८२३० चौ.मी. तसेच ॲकॅडमीक इमारतीच्या बांधकामाच्या ६३५८ चौ.मी. अशा
एकूण १४,५८८.०० चौ.मी. बांधकामासाठी रु. ८१.१५३६ कोटी इतक्या रकमेची प्रशासकीय मान्यता
प्रदान करण्यात आली आहे. सदर इमारतीच्या बांधकामासाठी होणारा खर्च ५१:४९ या प्रमाणानुसार
अनुक्रमे यशदा पुणे व महाराष्ट्र शासन करणार आहे. त्यानुसार सदर इमारत बांधकामासाठी अनुक्रमे
यशदा पुणे शासन रु. ४१.३८८३ कोटी तसेच महाराष्ट्र शासन रु. ३९.७६५२ कोटी इतका खर्च करणार
आहे.
उपरोक्त संदर्भाधीन क्र.२ च्या पत्रान्वये यशदा संस्थेस राजभवन आवार, बाणेर रोड, पुणे येथील
कॅम्पस मध्ये खेळासाठी मैदान व इतर बाबींसाठी जागा उपलब्ध नसल्याने सदर आवारात प्रस्तावित
केलेले सेंटर फॉर गुड गव्र्हनन्स या निवासी व शैक्षणिक इमारतीचे बांधकाम संस्थेच्या ताथवडे येथील
विस्तारीत कॅम्पसमध्ये करण्याचे प्रस्तावित केले आहे. ताथवडे येथील विस्तारीत कॅम्पस येथील जागेवर
सेंटर फॉर गुड गव्र्हनन्स इमारतीचे बांधकाम केल्यास या इमारतीतील शैक्षणिक इमारतीच्या दर्शनी
भागात प्रत्यक्षात अंशत: किरकोळ बदल होणार असून यामुळे इमारतीचे मूळ क्षेत्रफळ व अंदाजपत्रकीय
खर्चामध्ये कोणताही बदल होणार नसल्याचे महासंचालक, यशदा यांनी उपरोक्त संदर्भाधीन पत्रात
नमूद केले आहे. त्यानुसार सार्वजनिक बांधकाम विभागाने सदर इमारतीचे बांधकाम राजभवन आवार,
बाणेर रोड, पुणे या जागेऐवजी ताथवडे येथील जागेवर करण्यास सहमती दर्शविली आहे. तसेच सदर
बांधकामाच्या कार्यस्थळ बदलाच्या अनुषंगाने शासन निर्णय निर्गमित करण्यास सुचित केले आहे.
त्यानुसार सेंटर फॉर गुड गव्र्हनन्स इमारतीच्या कार्यस्थळ बदलाची बाब शासनाच्या विचाराधीन होती.
त्यानुषंगाने आता खालीलप्रमाणे निर्णय घेण्यात येत आहे.
शासन निर्णय:-
उपरोक्त संदर्भाधीन क्र. १ च्या शासन निर्णयात नमूद केलेल्या अंदाजपत्रकीय खर्चाच्या मर्यादेत
यशदा, पुणे या संस्थेच्या सेंटर फॉर गुड गव्र्हनन्स (Centre for Good Governance ) या इमारतीचे
बांधकाम बाणेर रोड, पुणे येथील विस्तारीत राजभवन आवाराच्या जागेऐवजी ताथवडे येथील विस्तारीत
पृष्ट्ठ २ पैकी १
# Page 2
शासन निर्णय क्रमांकः यशदा २०२२/ प्र.क्र. २९ /२२/प्रशि-४(१२-अ)
कॅम्पस येथील जागेवर करण्यास मान्यता देण्यात येत आहे. सदर इमारतीचे बांधकाम संदर्भाधीन क्र. १
च्या शासन निर्णयात नमूद करण्यात आलेल्या अटी शर्ती नुसार करण्यात यावे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर