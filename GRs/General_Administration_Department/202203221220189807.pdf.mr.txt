# Page 1
राज्यात कार्यरत अखिल भारतीय सेवेतील अधिकाऱ्यांविरुध्द लैंगिक छळाच्या तक्रारींच्या चौकशींचे संनियंत्रण करण्याकरिता मा. मुख्य सचिवांच्या अध्यक्षतेखाली संनियंत्रण समिती गठित करण्याबाबत.
महाराष्ट्र शासन
सामान्य प्रशासन विभाग
शासन आदेश क्र. भाप्रसे ११२१/प्र.क्र.१६४/१० अ
मंत्रालय, मुंबई ४०० ०३२.
दिनांक : २२ मार्च, २०२२
वाचा :- शासन आदेश क्र. भाप्रसे ११२१/प्र.क्र.१६४/१० अ, दि.२३.०९.२०२१.
शासन आदेश मा. दिल्ली उच्च न्यायालयाने रिट याचिका क्रमांक ३३९६/२०१९ राशी विरुध्द भारत सरकार व इतर या न्यायालयीन प्रकरणी दिनांक ०४.१२.२०२० रोजी कामाच्या ठिकाणी महिलांचे लैंगिक छळापासून संरक्षण (प्रतिबंध, मनाई व निवारण) अधिनियम, २०१३ अंतर्गत सचिव स्तराची स्वतंत्र समिती स्थापन करण्याबाबत दिलेल्या निर्देशाच्या अनुषंगाने अखिल भारतीय सेवेतील अधिकाऱ्यांविरूध्द प्राप्त होणाऱ्या लैंगिक छळाच्या तक्रारींच्या चौकशीचे संनियंत्रण करण्याकरिता राज्यस्तरावर मा. मुख्य सचिवांच्या अध्यक्षतेखाली संनियंत्रण समिती गठित करण्यासंदर्भात दि.२३.०९.२०२१ रोजीचा शासन निर्णय निर्गमित करण्यात आला आहे. त्यानुसार मा. मुख्य सचिवांच्या अध्यक्षतेखाली संनियंत्रण समितीवर सदस्यांची नियुक्ती करण्याची बाब शासनाच्या विचाराधीन होती.
२. अखिल भारतीय सेवेतील अधिकाऱ्यांविरूध्द प्राप्त होणाऱ्या लैंगिक छळाच्या तक्रारींच्या चौकशीचे संनियंत्रण करण्याकरिता राज्यस्तरावर मा. मुख्य सचिवांच्या अध्यक्षतेखालील संनियंत्रण समितीवर पुढील प्रमाणे सदस्यांची नियुक्ती करण्यात येत आहे:
---------------------------------------------------------------------------------------------------------------------
| अध्यक्ष | मा. मुख्य सचिव, (पदसिध्द अध्यक्ष) |
| सदस्य (भाप्रसे संवर्गातील वरिष्ठ महिला अधिकारी) | श्रीमती जे. मुखर्जी, भाप्रसे |
| सदस्य (भापोसे संवर्गातील वरिष्ठ महिला अधिकारी) | श्रीमती प्रज्ञा सरवदे, भापोसे |
| सदस्य (भावसे संवर्गातील वरिष्ठ महिला अधिकारी) | श्रीमती जयोती बॅनर्जी, भावसे |
| सदस्य सचिव | सह सचिव/उप सचिव, (भाप्रसे आस्थापना/विभागीय चौकशी), सामान्य प्रशासन विभाग, मंत्रालय (पदसिध्द सदस्य सचिव ) |
---------------------------------------------------------------------------------------------------------------------
उपरोक्त संनियंत्रण समितीच्या सदस्य म्हणून अखिल भारतीय सेवेतील वरिष्ठ महिला अधिकारी यांचा कार्यकाळ तीन वर्षे किंवा त्यांच्या सेवानिवृत्तीच्या दिनांकापर्यंत यांपैकी जे आधी घडेल तोपर्यंत असेल.
# Page 2
शासन आदेश क्रमांक: भाप्रसे ११२१/प्र.क्र.१६४/१० अ