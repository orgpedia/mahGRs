# Page 1
राज्यसेवा परीक्षेद्वारे शासन सेवेत निवड झालेल्या अधिका-यांसाठी एकत्रित परिवीक्षाधीन प्रशिक्षण कार्यक्रमांतर्गत (सीपीटीपी) प्रशासकीय कामकाजास पूरक ठरणारा पदव्युत्तर पदवी अभ्यासक्रम राबविण्याबाबत
महाराष्ट्र शासन
सामान्य प्रशासन विभाग
शासन निर्णय क्रमांक : टिआरएन-०५१७/प्र.क्र. ३६ / प्रशि-१ (सीपीटीपी)
मंत्रालय, मादाम कामा मार्ग, हुतात्मा राजगुरू चौक, मुंबई -४०० ०३२.
दिनांक : ०४ डिसेंबर, २०२३.
वाचा :
१. शासन निर्णय, सामान्य प्रशासन विभाग क्र. टिआरएन-२०१३/प्र.क्र.८४/१३/१२-अ,दिनांक:२०.१.२०१४.
२. शासन निर्णय, सामान्य प्रशासन विभाग क्र. टिआरएन-०२१६/प्र.क्र.५८/सीपीटीपी,दिनांक:०४.१.२०१७.
३. शासन निर्णय, सामान्य प्रशासन विभाग क्र. टिआरएन-०५१७/प्र.क्र.३६/सीपीटीपी,दिनांक:२१.०७.२०१७.
४. शासन अधिसूचना क्रमांक टिआरएन ०५१४/प्र.क्र.२०/१८ ब, दिनांक ०७.११.२०१५.
५. शासन अधिसूचना क्रमांक टिआरएन ०८१८/प्र.क्र.४३/ सीपीटीपी, दिनांक : ३१.१२.२०१८.
६. शासन निर्णय, सामान्य प्रशासन विभाग क्र. टिआरएन-०५१७/प्र.क्र.३६/सीपीटीपी, दिनांक:२५.०९.२०१९.
प्रस्तावना
महाराष्ट्र लोकसेवा आयोगामार्फत राज्यसेवा परिक्षेद्वारे सरळसेवेने नियुक्त होणाऱ्या गट -अ व गट ब संवर्गातील उमेदवारांना एकत्रित परिविक्षाधीन प्रशिक्षण कार्यक्रमांतर्गत प्रशिक्षण देण्यात येते. या विभागाच्या दि.२१.०७.२०१७ रोजीच्या शासन निर्णयान्वये सदर परिविक्षाधीन अधिकाऱ्यांसाठी दोन वर्षाचा पदव्युत्तर पदवी अभ्यासक्रम निश्चित करण्यात आला आहे.
२. उपरोक्त वाचा येथील अनुक्रमांक ६ येथील शासन निर्णयान्वये गृह विभागाच्या अखत्यारितील पोलीस उप अधीक्षक/ सहायक पोलीस आयुक्त, गट-अ, अधीक्षक (राज्य उत्पादन शुल्क), गट-अ, उप अधीक्षक (राज्य उत्पादन शुल्क), गट-ब, सहायक आयुक्त (राज्य उत्पादन शुल्क), गट-ब, व सहायक प्रादेशिक परिवहन अधिकारी, गट-ब या संवर्गातील परिविक्षाधीन अधिका-यांना पदव्युत्तर पदवी अभ्यासक्रमाच्या अनुषंगाने देण्यात येणा-या प्रशिक्षणाबाबतची कार्यवाही विहित करण्यात आली आहे.
त्यानुसार पोलीस उप अधीक्षक/ सहायक पोलीस आयुक्त, गट-अ, या संवर्गातील परिवीक्षाधीन अधिका-यांना सीपीटीपी अंतर्गत पदव्युत्तर पदवी अभ्यासक्रमाचे सत्र-२ आणि सत्र-३ येथील प्रशिक्षणाची जबाबदारी महाराष्ट्र पोलीस अकादमी यांचेवर निश्चित करण्यात आली आहे. संदर्भ क्र. ३ शासन निर्णयामध्ये नमूद केलेल्यानुसार अनिवार्य क्षेत्रिय संलग्नता सत्र - ३ मध्ये तर महाराष्ट्र दर्शन व संसद संलग्नता सत्र-४ मध्ये समाविष्ट आहे.
महाराष्ट्र पोलीस अकादमी मार्फत जे प्रशिक्षण घेतले जाते, त्यामध्ये विभागांतर्गत प्रशिक्षणाचा समावेश असून इतर संवर्गाप्रमाणे सैनिकदल, एनडिआरएफ, एमआरए, ग्रामीण व आदिवासी गाव, विधी मंडळ व न्यायिक संलग्नता या बाबी महाराष्ट्र पोलीस अकादमी मार्फत विहित मुदतीत घेण्यास अडचणी येत असल्याचे निदर्शनास आले आहे. यास्तव पोलीस उप अधीक्षक/ सहायक पोलीस आयुक्त, गट-अ, या संवर्गांसाठी सीपीटीपी अंतर्गत पदव्युत्तर पदवी अभ्यासक्रम राबविताना आलेल्या अडचणी विचारात घेऊन
# Page 2
शासन निर्णय क्रमांकः टिआरएन-०५१७/प्र.क्र.३६/प्रशि-१ (सीपीटीपी)
सदर संवर्गांच्या प्रशिक्षणासाठी उपरोक्त प्रमाणे करण्यात आलेल्या तरतूदींमध्ये सुधारणा करण्याची बाब शासनाच्या विचाराधीन होती.
शासन निर्णयः
उपरोक्त वाचा मधील अनुक्रमांक ६ येथील दि. २५.०९.२०१९ च्या शासन निर्णयामध्ये परिच्छेद क्र.१२ अ (i) खालीलप्रमाणे समाविष्ट करण्यात येत आहे:
गृह विभागाच्या अखत्यारितील पोलीस उप अधीक्षक / सहायक पोलीस आयुक्त, गट-अ, या संवर्गातील परिविक्षाधीन अधिका-यांचे अभ्यासक्रम सत्र (semester) ३ मधील जिल्हा संलग्नता आणि विभागीय परीक्षा, महाराष्ट्र पोलीस अकादमी, नाशिक मार्फत पूर्ण करण्यात येईल. अभ्यासक्रम सत्र (semester) ३ मधील अनिवार्य क्षेत्रीय संलग्नता व अभ्यासक्रम सत्र (semester) ४ मधील महाराष्ट्र दर्शन व संसद संलग्नता हे टप्पे यशदा, पुणे या प्रशिक्षण संस्थेमार्फत पूर्ण करण्यात येतील.
वरील सुधारणा सीपीटीपी-९ या तुकडीपासून लागू राहील.