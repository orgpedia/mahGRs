# Page 1
लिपिक-टंकलेखक (मराठी/इंग्रजी) परीक्षा-२०१५ महाराष्ट्र लोकसेवा आयोगाने शिफारस केलेल्या श्री. साहेबराव भिकू चव्हाण यांचे नियतवाटप रद्द करणेबाबत.
महाराष्ट्र शासन
सामान्य प्रशासन विभाग
शासन ज्ञापन क्रमांकः एएससी १५१५/प्र.क्र.६५/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
तारीख: १५ सप्टेंबर, २०१८
वाचा १) शासन निर्णय क्र. सीडीआर-१०९३/१०७७/प्र.क्र.२३/९३ / अकरा, दिनांक १२ ऑक्टोबर, १९९३
२) विभागीय चौकशी नियमपुस्तिका, १९९१.
३) शासन ज्ञापन क्रमांकः सामान्य प्रशासन विभाग एएससी १५१५/प्र.क्र.६५/१४-अ, दिनांक २४ जुलै,२०१५.
४) महाराष्ट्र लोकसेवा आयोग पत्र क्रमांक एमआयएस-०६१८/सीआर-१८/२०१८/तीन, दिनांक ३१ मे, २०१८.
शासन ज्ञापन
लिपिक-टंकलेखक (मराठी/ इंग्रजी) या गट क मधील पदावर नियुक्तीसाठी घेण्यात आलेल्या लिपिक-टंकलेखक परीक्षा- २०१५ च्या अंतिम निकालाच्या आधारे महाराष्ट्र लोकसेवा आयोगाने शिफारस केली होती. त्या अनुषंगाने उमेदवार श्री. साहेबराव भिकू चव्हाण यांचे संसदीय कार्य विभागात लिपिक-टंकलेखक (मराठी/ इंग्रजी) पदावर या विभागाच्या दिनांक २४ जुलै, २०१५ च्या शासन ज्ञापनान्वये नियतवाटप करण्यात आले होते.
श्री.चव्हाण यांनी श्री. प्रबोध राठोड व श्री. सुलतान सालेमिया बारब्बा यांच्या मदतीने प्रस्तुत परीक्षेत गैरप्रकार करुन आयोगाच्या ऑनलाईन अर्जप्रणालीच्या संकेतस्थळावरील उमेदवारांना सर्वसाधारण सूचनांमधील सूचना क्रमांक १.३.१ व १.३.३ चे उल्लंघन करुन तोतया उमेदवाराच्या मदतीने शासकीय नोकरी मिळविल्याने श्री. चव्हाण सदर सूचना क्रमांक १.३.१ व ५.१२.२ नुसार कारवाईसाठी पात्र ठरल्याने श्री. चव्हाण यांना प्रस्तुत परीक्षेच्या दिनांकापासून म्हणजेच दिनांक २७ जुलै, २०१४ पासून आयोगामार्फत आयोजित सर्व परीक्षा व निवडीकरीता कायमस्वरुपी प्रतिरोधित करण्याचा तसेच आयोगाकडून प्रस्तुत लिपिक-टंकलेखक परीक्षा २०१४ मधील त्यांची लिपिक टंकलेखक पदावर करण्यात आलेली शिफारस महाराष्ट्र लोकसेवा आयोगाने दिनांक ३१/५/२०१८
# Page 2
शासन ज्ञापन क्रमांकः एएससी १५१५/प्र.क्र.६५/१४-अ
च्या पत्रान्वये रद्द केली आहे. यास्तव विभागाच्या दिनांक २०/७/२०१५ च्या ज्ञापनान्वये श्री. साहेबराव
भिकू चव्हाण यांचे संसदीय कार्य विभागामध्ये केलेले लिपिक-टंकलेखक पदावरील नियतवाटप या ज्ञापनाद्वारे रद्द करण्यात येत आहे. संसदीय कार्य विभागाने श्री. साहेबराव भिकू चव्हाण यांची लिपिक
टंकलेखक पदावरील नियुक्ती रद्द करण्याबाबत योग्य ती कार्यवाही करावी.