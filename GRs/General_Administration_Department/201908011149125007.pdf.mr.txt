# Page 1
-------------------------------------------------------------------------------------------------
| सन २०१९-२० मधील निधी वितरणबाबत |
| मासिक निधी वितरण (Cash Flow) |
| विवरणपत्र सादर करणेबाबत. |
|  |
| महाराष्ट्र शासन |
| सामान्य प्रशासन विभाग |
| शासन परिपत्रक क्रमांक: बियुडी-२०१९/प्र.क्र.९६/२०१९/२५, |
| हुतात्मा राजगुरु चौक, मादाम कामा मार्ग, मंत्रालय, मुंबई -४०० ०३२. |
| दिनांक:०१ ऑगस्ट, २०१९ |
| वाचा - १) वित्त विभाग, शासन परिपत्रक क्र. अर्थसं-२०१९/प्र.क्र.९२/अर्थ-३, दि.८/७/२०१९. |
| २) सामान्य प्रशासन विभाग, शासन परिपत्रक समक्रमांक दि.९.७.२०१९ |
| परिपत्रक |
| वित्त विभागाच्या संदर्भाधीन परिपत्रकास अनुसरुन सामान्य प्रशासन विभागाचे दि.९.७.२०१९ |
| अन्वये परिपत्रक यापूर्वी ई-मेलद्वारे निर्गमित करण्यात आले आहे. सदर परिपत्रकांचे कृपयाअवलोकन |
| करावे. |
| २. सन २०१९-२० या आर्थिक वर्षाकरीता, मंजूर अर्थसंकल्पीय तरतूदीपैकी प्रथम नऊमाहीकरीता |
| (डिसेंबर, २०१९ अखेर) वित्त विभागाकडून उपलब्ध अनुदान दि.९.७.२०१९ च्या परिपत्रकाद्वारे |
| अनुदानाशी संबंधित सह/उप सचिवांच्या स्वाधीन करण्यात आले आहे. |
| ३. दि.८.७.२०१९ च्या वित्त विभागाच्या परिपत्रकानुसार सदर अनुदानाचे मासिक निधी विवरणपत्र |
| (Cash Flow) संबंधित कार्यासनांकडून प्राप्त झाल्यानंतर सन २०१९-२० करीता आवश्यक असणारा |
| अनिवार्य व कार्यक्रमांवरील खर्च याबाबतचा अर्थसंकल्पीय निधी, वित्त विभागाने दिलेल्या सुविधेनुसार |
| अर्थसंकल्पीय अंदाज, वाटप आणि संनियंत्रण प्रणालीद्वारे (बीम्स) वितरणासाठी उपलब्ध केला जाईल. |
| याप्रमाणे दि.९.७.२०१९ च्या परिपत्रकान्वये कळविण्यात आले आहे. |
| ४. चालू आर्थिक वर्षात प्राप्त होणाऱ्या वित्तीय तरतूदीसंदर्भात अर्थसंकल्पीय तरतूदी खर्च |
| करताना विहीत कार्यपध्दतीचा अवलंब करण्याबाबत खालीलप्रमाणे मार्गदर्शक सूचना देण्यात येत |
| आहेत. त्याचे सर्व संबंधित नियंत्रण अधिकारी व प्रशासकीय कार्यासनांनी पालन करावे. तसेच सर्व |
| प्रशासकीय कार्यासनांनी त्यांचे अधिनस्त कार्यालयांकडून त्याचे पालन होईल याबाबत कृपया दक्षता |
| घ्यावी. |
-------------------------------------------------------------------------------------------------
------------------------------------------------------------------------------------------
| १. चालू आर्थिक वर्षातील, एकूण मंजूर अर्थसंकल्पीत तरतूदीपैकी वित्त विभागाने, ६० टक्केच्या |
| मर्यादेत, (डिसेंबर, २०१९ अखेर पर्यंत) तरतूद BEAMS वर उपलब्ध करुन दिली आहे. |
| २. डिसेंबर, २०१९ अखेरपर्यंत ६० टक्केच्या मर्यादेत उपलब्ध तरतूदीपैकी, सर्व संबंधित |
| प्रशासकीय कार्यासनांना, यापूर्वी लेखानुदानाने उपलब्ध करुन दिलेली (एप्रिल ते जुलै, |
| २०१९) तरतूद वजा करुन, उर्वरित तरतूद, ऑगस्ट ते डिसेंबर, २०१९ या कालावधीकरिता, |
| सर्व संबंधित प्रशासकीय कार्यासनांनी, मासिक निधी वितरण विवरणपत्रात (Cash Flow) |
| मागणी करणे आवश्यक आहे. |
| ३. सामान्य प्रशासन विभागातील सर्व प्रशासकीय कार्यासनांनी अधिनस्त कार्यालयांना मासिक |
| निधी वितरण विवरणपत्रानुसार निधी उपलब्ध करुन देताना प्रत्येक तिमाहीनंतर झालेल्या |
| खर्चाची माहिती, तसेच झालेल्या खर्चाचा ताळमेळ संबंधित (अधिदान व लेखा अधिकारी |
| कार्यालय, महालेखापाल कार्यालय, मुंबई व महालेखापाल कार्यालय, नागपूर) |
| कार्यालयाकडून घेऊन, खर्चमेळ पूर्णतेचे प्रमाणपत्र (Reconciallation Complition |
| Certificate) नियंत्रण अधिकारी यांनी सादर करावे. |
------------------------------------------------------------------------------------------
# Page 2
शासन परिपत्रक क्रमांकः बियुडी-२०१९/प्र.क्र.९६/२०१९/२५
---------------------------------------------------------------------------------------------
| ४. यासंदर्भात नियंत्रण अधिकारी यांनी तिमाही खर्चमेळ वेळेत अधिनस्त कार्यासनांकडून / |
| कार्यालयांकडून केला जात आहे, याबाबत त्यांचेस्तरावरुन शहानिशा करण्याची जबाबदारी |
| संबंधित नियंत्रण अधिकाऱ्यांची राहील. |
| ५. नियंत्रण अधिकारी, तसेच संबंधित प्रशासकीय कार्यासने व त्यांचे अधिनस्त कार्यालये, यांना |
| प्रत्येक लेखाशीर्षाखाली वेतनविषयक खर्च वगळता उर्वरित बाबींचा खर्च आर्थिक वर्षाचे |
| कालावधीत समप्रमाणात केला जात नाही, असे निदर्शनास आणण्यात येत आहे. त्यामुळे |
| निधी उपलब्ध असूनही प्रक्रियेअभावी तो खर्च करता येत नाही. परिणामी बहुतांश तरतूदी |
| वर्षभर अखर्चित राहतात व वर्षअखेरीस पुरेशा तयारीशिवाय खर्च केला जातो. |
| ६. दरवर्षी २५ टक्के पेक्षा जास्त अर्थसंकल्पीत तरतूद आर्थिक वर्षाच्या शेवटच्या महिन्यात खर्च |
| होत असल्याची बाब वित्त विभागाने निदर्शनास आणलेली असल्याने वित्तीय शिस्तीचे पालन |
| केले जात नाही. याबाबतही नाराजी व्यक्त केलेली आहे. परिणामी, विकास कार्यक्रमांची |
| प्रगती राखली जात नाही. त्यामुळे सन २०१९-२० या वर्षासाठी प्रशासकीय कार्यासनांनी |
| खर्चाचे प्रमाण योग्यरित्या नियोजीत करावे. वर्षाच्या शेवटच्या महिन्यात प्रमाणाबाहेर खर्च |
| (Rush of Expenditure) होणार नाही याची दक्षता नियंत्रण अधिकाऱ्यांनी घ्यावी व तशा |
| सूचना अधिनस्त कार्यासनांना/कार्यालयांना देण्यात याव्यात. याबाबत आर्थिक अनियमितता |
| झाल्यास त्याची जबाबदारी नियंत्रण अधिकारी यांची राहील. |
| ७. सामान्य प्रशासन विभागाच्या मागणी क्र.ए-१० खालील ७६१०- अन्य अधिकारी/कर्मचारी |
| यांना अग्रीमे यासंदर्भातील, ७६१०१३७९ अन्य अधिकारी कर्मचारी यांच्या करिता घरबांधणी |
| अग्रीमे, ७६१०१३९७-अन्य अधिकारी/कर्मचारी यांच्याकरीता मोटार वाहन खरेदी अग्रीमे व |
| ७६१०१७९१ अन्य अधिकारी कर्मचारी यांच्याकरिता संगणक अग्रीमे या लेखाशीर्षाखाली |
| विभागातील सर्व प्रशासकीय कार्यासनांना त्यांच्या अधिनस्त कार्यालयांच्या अग्रीम मागणी |
| अर्जानुषंगाने तरतूद उपलब्ध करुन दिली जाते. |
| ८. अग्रीमाची तरतूद उपलब्ध करुन देताना, त्यांना यापूर्वी उपलब्ध करुन दिलेल्या |
| अग्रीमानुषंगाने आहरण व संवितरण अधिकारी संकेतांक, देयक क्रमांक व दिनांक इ. माहिती |
| सादर केल्याशिवाय पुढील तरतूद उपलब्ध करुन देण्यात येणार नाही. या अटीच्या अधीन |
| अग्रीमाची तरतूद उपलब्ध करुन देण्यात येते. |
| ९. मात्र, बऱ्याच प्रशासकीय कार्यासनांकडून वरील माहिती उपलब्ध करुन दिली जात नाही. |
| त्यामुळे यासंदर्भातील पुढील विहीत कार्यवाही करणे अर्थसंकल्प शाखेस शक्य होत नाही. |
| १०.मागणी क्र.ए-१० खालील ७६१०- अन्य शासकीय अधिकारी / कर्मचारी यांना अग्रीमे |
| यासंदर्भातील तरतूदी अर्थसंकल्प कार्यासनाकडून उपलब्ध करुन देण्यात आल्यानंतर, |
| संबंधित प्रशासकीय कार्यासनाकडून अ.क्र. ९ येथील माहिती प्राप्त न झाल्यास, सदर |
| लेखाशीर्षाखालील तरतूद वितरणासाठी उपलब्ध करुन देण्यात येणार नाही, याची कृपया |
| नोंद घ्यावी |
| ११.बऱ्याच प्रशासकीय कार्यासनांकडील अर्थसंकल्पीय तरतूदीच्या अनुषंगाने संक्षिप्त देयकांची |
| तपशीलवार देयके (pending ac/dc bills) तसेच उपयोगिता प्रमाणपत्रे प्रलंबित आहेत. |
| विहीत कार्यपध्दतीस अनुसरुन, प्रलंबित तपशीलवार देयके एक महिन्याच्या आत व |
| उपयोगिता प्रमाणपत्रे तीन महिन्याच्या आत निकाली काढणे, बंधनकारक आहे. तरीही बऱ्याच |
| प्रशासकीय कार्यासनांकडील प्रलंबित तपशीलवार देयके व उपयोगिता प्रमाणपत्रे किमान |
| एक वर्षापेक्षा जास्त कालावधीपासून तर काही कार्यासनांकडील २० वर्षापेक्षा जास्त |
| कालावधीपासून प्रलंबित आहेत. ही अत्यंत गंभीर बाब असून प्रलंबित तपशीलवार देयकांच्या |
---------------------------------------------------------------------------------------------
पृष्ठ ३ पैकी २
# Page 3
शासन परिपत्रक क्रमांकः बियुडी-२०१९/प्र.क्र.९६/२०१९/२५
--------------------------------------------------------------------------------------
| बाबतीत वित्त विभागाने दि.८.७.२०१९ च्या शासन परिपत्रकान्वये, ज्या लेखाशीर्षाखाली जुनी |
| तपशीलवार देयके प्रलंबित आहेत, अशा देयकांचा निपटारा केल्याशिवाय त्या |
| लेखाशीर्षाखालील निधी वित्त विभागाच्या सहमतीशिवाय आहरीत करु नये. याप्रमाणे |
| केलेल्या सूचना लक्षात घेता, यापुढे तपशीलवार देयकांचा संपूर्ण निपटारा करुन, निपटारा |
| प्रमाणपत्र महालेखापाल कार्यालयाकडून प्राप्त करुन घेण्यात आले असल्याची खात्री |
| संबंधितांनी करावी. तदनंतरच निपटारा प्रमाणपत्रासह निधी वितरणाचे प्रस्ताव अर्थसंकल्प |
| शाखेस सादर करावे. |
| १२. उपरोक्त अटी व शर्ती बरोबरच, खर्च करताना राज्य शासनाची कार्य नियमावली, वित्तीय |
| नियमावली व सर्व अटी/शर्तींचे पालन करणे, ही सर्व प्रशासकीय कार्यासनांची जबाबदारी |
| राहील. |
--------------------------------------------------------------------------------------