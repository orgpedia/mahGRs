# Page 1
भूतपूर्व दुय्यम सेवा निवड मंडळांच्या कार्यकक्षेतील (महाराष्ट्र लोकसेवा आयोगाच्या कक्षेबाहेरील) गट-ब (अराजपत्रित) व गट-क ची पदे सरळसेवेने भरताना पॅनेलवरील कंपनीमार्फत स्पर्धा परीक्षा प्रक्रिया राबविणेबाबत....
महाराष्ट्र शासन
सामान्य प्रशासन विभाग
शासन परिपत्रक क्रमांक: प्रानिमं १२२१/प्र.क्र.५/का.१३-अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २२ एप्रिल, २०२१.
संदर्भ:- १) शासन परिपत्रक, सामान्य प्रशासन विभाग क्रमांक : प्रानिमं १२१८/प्र.क्र.२७/१३-अ, दिनांक १४ मार्च, २०१८ २) शासन निर्णय, सामान्य प्रशासन विभाग क्रमांक : प्रानिमं १२१६/(प्र.क्र.६५/१६)/१३-अ, दिनांक १३ जून, २०१८ ३) शासन निर्णय, सामान्य प्रशासन विभाग (माहिती व तंत्रज्ञान) क्रमांक: मातंस-२०२०/ प्र.क्र.११/से-२ / ३९, दिनांक २० फेब्रुवारी, २०२०
४) शासन शुध्दीपत्रक, सामान्य प्रशासन विभाग (माहिती व तंत्रज्ञान) क्रमांक :मातंस-२०२०/ प्र.क्र.११/से-२/३९, दिनांक २४ फेब्रुवारी, २०२० ५) शासन परिपत्रक, सामान्य प्रशासन विभाग क्रमांक : प्रानिमं १२२०/प्र.क्र.२१/१३-अ, दिनांक १७ ऑगस्ट, २०२० ६) शासन निर्णय, सामान्य प्रशासन विभाग (माहिती व तंत्रज्ञान) क्रमांक मातंस-२०२०/प्र.क्र.११/ से-२/३९, दिनांक २१ जानेवारी, २०२१ ७) शासन पूरक पत्र, सामान्य प्रशासन विभाग (माहिती व तंत्रज्ञान) क्रमांक: मातंस-२०२०/ प्र.क्र.११/से-२/३९, दिनांक ०४ मार्च, २०२१.
प्रस्तावना: भूतपूर्व दुय्यम सेवा निवड मंडळांच्या कार्यकक्षेतील (महाराष्ट्र लोकसेवा आयोगाच्या कक्षेबाहेरील) गट-ब (अराजपत्रित) व गट-क संवर्गातील रिक्त पदे सरळसेवेने भरण्याबाबतची एकत्रित कार्यपध्दती संदर्भाधीन दिनांक १३ जून, २०१८ च्या शासन निर्णयान्वये विहित करण्यात आली असून, गट-ड संवर्गाच्या सरळसेवा पदभरतीसाठीही सदर निर्देशांचा मार्गदर्शक स्वरुपात अवलंब करण्याबाबत सूचित करण्यात आले आहे.
सामान्य प्रशासन (माहिती तंत्रज्ञान) विभागाच्या संदर्भाधीन शासन निर्णय दिनांक २० फेब्रुवारी, २०२० व शुध्दीपत्रक दिनांक २४ फेब्रुवारी, २०२० च्या अनुषंगाने, भूतपूर्व दुय्यम सेवा निवड मंडळांच्या कार्यकक्षेतील (महाराष्ट्र लोकसेवा आयोगाच्या कक्षेबाहेरील) गट-ब (अराजपत्रित) व गट-क संवर्गातील पदभरतीसंदर्भांत "महापरीक्षा पोर्टल" चा वापर करण्याबाबतचे या विभागाचे संदर्भाधीन दिनांक १४ मार्च, २०१८ चे परिपत्रक अधिक्रमित करुन व दिनांक १३ जून, २०१८ च्या शासन निर्णयातील महापोर्टल संदर्भांतील तरतूदी रद्द करुन परीक्षाप्रक्रिया राबविण्यासंदर्भांत महाआयटीकडून एम्पॅनेलमेंट (Empanelment) केल्या जाणाऱ्या ओएमआर व्हेंडॉर{OMR Vendor (Service Provider)} मार्फत कार्यवाहीच्या सुधारित सूचना संदर्भाधीन शासन परिपत्रक दिनांक १७ ऑगस्ट, २०२० अन्वये देण्यात आल्या आहेत.
# Page 2
शासन परिपत्रक क्रमांकः प्रानिमं १२२१/प्र.क्र.५/का.१३-अ
आता, सामान्य प्रशासन (माहिती तंत्रज्ञान) विभागाने संदर्भाधीन शासन निर्णय दिनांक २१ जानेवारी, २०२१व शासन पूरक पत्र दिनांक ०४ मार्च, २०२१ अन्वये, मंत्रालयीन विभाग व त्यांच्या अधिपत्याखालील शासकीय कार्यालयांनी पदभरती प्रक्रियेत स्पर्धा परीक्षांसाठी महापरीक्षा पोर्टल पध्दतीत बदल करुन सुधारित परीक्षा पध्दती राबविण्यासाठी, महाआयटी यांनी आर. एफ. पी. { RFP (Request For Proposal)} प्रसिध्द करुन निविदा प्रक्रियाद्वारे निवड केलेल्या पाच पात्र ओएमआर व्हेंडॉर (OMR Vendor) ची पॅनलवर निवड केली असून, या पॅनेलवरील कंपनीद्वारे पदभरतीची कार्यवाही करण्याचे बंधनकारक केले आहे.
तद्नुषंगाने, भूतपूर्व दुय्यम सेवा निवड मंडळांच्या कार्यकक्षेतील (महाराष्ट्र लोकसेवा आयोगाच्या कक्षेबाहेरील) पदे सरळसेवेने भरताना पदभरतीच्या सुधारित स्पर्धा परीक्षा प्रक्रियेसंदर्भात पुढीलप्रमाणे मार्गदर्शक सूचना देण्यात येत आहेत..
शासन परिपत्रक:
भूतपूर्व दुय्यम सेवा निवड मंडळांच्या कार्यकक्षेतील (महाराष्ट्र लोकसेवा आयोगाच्या कक्षेबाहेरील) गट-ब (अराजपत्रित) व गट-क संवर्गातील सरळसेवा पदभरतीप्रक्रिया संबंधित जिल्हा निवड समित्या, प्रादेशिक निवड समित्या व राज्यस्तरीय निवड समित्यांनी सामान्य प्रशासन (माहिती तंत्रज्ञान) विभागाने पॅनेलवर नियुक्त केलेल्या कंपनीकडून (OMR Vendor) राबविण्याची कार्यवाही करावी. उच्चस्तर समितीने सुधारित परीक्षा पध्दती राबविण्यासाठी पॅनेलवरील पाच कंपनींना पाच वर्षासाठी मान्यता दिली आहे.
(अ) मेसर्स अॅपटेक लिमिटेड (M/SAptech Limited) (ब) मेसर्स जीए सॉफ्टवेअर टेक्नॉलॉजी प्रायव्हेट लिमिटेड (M/s GA Software Technologies Pvt Ltd.) (क) मेसर्स जिंजर वेब्ज प्रायव्हेट लिमिटेड (M/s Ginger Webs Pvt Ltd.) (ड) मेसर्स मेटा-आय टेक्नॉलॉजी प्रायव्हेट लिमिटेड (M/s META-I Technologies Pvt Ltd.) (इ) मेसर्स न्यास कम्युनिकेशन प्रायव्हेट लिमिटेड कंपनी (M/s. Nysa communication Pvt. Ltd.) २. पॅनेलवरील सर्व कंपन्यांसाठी प्रती परीक्षार्थी नोंदणी शुल्काचे दर पुढीलप्रमाणे निश्चित केले आहेत.
--------------------------------------------------------------------
| अ.क्र. | सेवा | मूळ शुल्क (रुपये) | जी.एस.टी. (रुपये) | एकूण शुल्क (रुपये) |
| १ | प्रती परीक्षार्थी नोंदणी शुल्क | १७८.०० | ३२.०४ | २१०.०४ |
--------------------------------------------------------------------
ह्या दरानुसार संबंधित निवड समित्यांच्या अध्यक्षांनी (विभाग प्रमुख/प्रादेशिक विभाग प्रमुख / जिल्हाधिकारी यांनी)त्यांच्याशी संबंधित स्पर्धा परीक्षेच्या आयोजनाकरीता होणाऱ्या एकूण खर्चाची तरतूद / वाढीव तरतूद त्यांच्या कार्यालयीन अंदाजपत्रकात करावी व सदर खर्च मंजूर अनुदानातून भागविण्यात यावा. मात्र, संदर्भाधीन दिनांक १३ जून, २०१८ च्या शासन निर्णयात परिच्छेद क्र.६ नुसार विहित करण्यात आलेले परीक्षा शुल्काचे दर कायम राहतील.
३. संबंधित निवड समित्या ह्या समन्वय समिती (Nodal Agency) आणि निवड समितीचे अध्यक्ष समन्वय अधिकारी (Nodal Officer) असून, निवड समितीचे अध्यक्ष हे अधिकार निवड समितीतील कोणत्याही अधिकाऱ्यास प्रदान करुन शकतात. महाराष्ट्र तंत्रज्ञान महामंडळ, मुंबई (महाआयटी) यांनी आर.एफ.पी.
{RFP (Request For Proposal)} प्रसिध्द करुन निविदा प्रक्रियाद्वारे पॅनेलवरील कंपनीची निवड केली आहे.
संबंधित समन्वय समितीस पदभरतीप्रक्रिया पॅनेलवरील कोणत्याही कंपनीकडून करता येईल. सदर निविदेतील अटी व शर्ती लक्षात घेऊन पदभरतीप्रक्रियेसाठी संबंधित समन्वय समिती व कंपनी यांनी पृष्ठ ४ पैकी २
# Page 3
शासन परिपत्रक क्रमांकः प्रानिमं १२२१/प्र.क्र.५/का.१३-अ
सामंजस्य करार (Memorandum of Understanding) करावा. त्यानुसार पदभरतीची परीक्षा प्रक्रिया पार पाडावी. निविदेची प्रत या शासन निर्णयासोबत महाराष्ट्र शासनाच्या संकेतस्थळावर उपलब्ध आहे.
निविदेतील नमूद अटी व शर्तीनुसार संबंधित समन्वय समिती व कंपनीच्या कर्तव्य व जबाबदाऱ्या रहातील.
४. भूतपूर्व दुय्यम सेवा निवड मंडळांच्या कार्यकक्षेतील (महाराष्ट्र लोकसेवा आयोगाच्या कक्षेबाहेरील) गट-ब (अराजपत्रित) व गट-क संवर्गातील सरळसेवा पदभरतीप्रक्रियेतील स्पर्धा परीक्षांसाठी कार्यपध्दती कंपन्यांमार्फत राबविण्याबाबतच्या कार्यवाहीसंदर्भात काही आक्षेप, अडचण/वाद उद्भवल्यास महाआयटीने
कंपनीची निवड करताना केलेल्या निविदेतील नमूद अटी व शर्तीनुसार त्याचे निराकरण करण्याची संपूर्ण जबाबदारी संबंधित मंत्रालयीन प्रशासकीय विभागाची/निवड समितीची राहील.
५. शासन परिपत्रक दिनांक १७ ऑगस्ट, २०२० मधील इतर तरतूदीत कुठलाही बदल नसून त्या यापुढे यथास्थिती लागू राहतील.
६. गट-ड संवर्गातील सरळसेवा पदभरतीदेखील या शासन परिपत्रकातील निर्देशांचा मार्गदर्शक स्वरुपात अवलंब करुन राबविण्यात यावी.
७. शासनाच्या उपरोक्त निर्देशांची अंमलबजावणी व संनियंत्रण करण्याची जबाबदारी सर्व संबंधित मंत्रालयीन प्रशासकीय विभागांची राहील.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53
# Page 54
# Page 55
# Page 56
# Page 57
# Page 58
# Page 59
# Page 60
# Page 61
# Page 62
# Page 63
# Page 64
# Page 65
# Page 66
# Page 67
# Page 68
# Page 69
# Page 70
# Page 71
# Page 72
# Page 73
# Page 74
# Page 75
# Page 76
# Page 77
# Page 78
# Page 79
# Page 80
# Page 81
# Page 82
# Page 83
# Page 84
# Page 85
# Page 86
# Page 87
# Page 88
# Page 89
# Page 90
# Page 91