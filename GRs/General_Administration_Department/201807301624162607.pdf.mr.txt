# Page 1
संचालक (माहिती) (वृत्त व जनसंपर्क) या पदावर पदस्थापना.
महाराष्ट्र शासन
सामान्य प्रशासन विभाग
शासन आदेश क्रमांक: मावज-२०१८/प्र.क्र.१२४/३४-अ,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
तारीख : ३० जुलै, २०१८
संदर्भ : :- शासन निर्णय, सामान्य प्रशासन विभाग, क्र.मावज-२०१६/प्र.क्र.१४२/का.३४-अ,
दिनांक १.१०.२०१६
शासन आदेश: संदर्भाधीन शासन निर्णयान्वये माहिती व जनसंपर्क महासंचालनालयाच्या मुख्यालयातील उपसंचालक (माहिती) हे पद उन्नत करुन ते संचालक (माहिती) (माध्यम समन्वय) असे करण्यात येऊन त्या पदावर श्री. शिवाजी मानकर यांची पदस्थापना करण्यात आली होती.
२. माध्यम समन्वय हे पद काही विशिष्ट कामांसाठी व कालावधीसाठी श्रेणीवाढ करण्यात आले होते . सदर कामे आता पूर्ण झाली असल्याने सदर पद श्रेणी अवनत करुन पूर्ववत उपसंचालक (माहिती) करण्याबाबतचा प्रस्ताव वित्त विभागास सादर करण्यात आला आहे.
३. मुख्यालयातील संचालक (माहिती) (वृत्त व जनसंपर्क) हे पद जून, २०१७ पासून रिक्त असून सदर पदाचा अतिरिक्त कार्यभार श्री. शिवाजी मानकर यांच्याकडे सोपविण्यात आला आहे.
श्री. मानकर हे सध्या ज्या पदावर कार्यरत आहेत ते पद श्रेणी अवनत करण्यात येत असल्याने
श्री. शिवाजी मानकर यांची पदस्थापना आता संचालक (माहिती) (वृत्त व जनसंपर्क) या पदावर करण्यात येत आहे.
# Page 2