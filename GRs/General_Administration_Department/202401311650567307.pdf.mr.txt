# Page 1
शासकीय परिवहन सेवेतील वाहनचालक पदाचे
पदोन्नती व नामनिदेशनाने नियुक्तीचे प्रमाण
शिथील करणेबाबत
महाराष्ट्र शासन
सामान्य प्रशासन विभाग
शासन निर्णय क्रमांक- संकीर्ण १४२३/प्र.क्र.१४१/३१
मादामा कामा मार्ग, हुतात्मा राजगुरु चौक
मंत्रालय, मुंबई-३२
दिनांक:- ३१ जानेवारी, २०२४
वाचा :-
१) सामान्य प्रशासन विभाग एसआरव्ही- २०१५/ प्र. क्र. ६०८/ का- १२, दिनांक २ मार्च २०१७ ची अधिसूचना
२) सामान्य प्रशासन विभाग शासन निर्णय क्र. एसआरव्ही- २०१६/प्र.क्र. २९०/कार्या.१२, दिनांक १९.११.२०१६
३) सामान्य प्रशासन विभाग शासन परिपत्रक क्रमांक संकीर्ण -३५१७/प्र.क्र.१४७/१९, दिनांक १७ मार्च २०१८
प्रस्तावना :-
शासकीय परिवहन सेवा, वरळी, मुंबई कार्यालयातील पदांचा सुधारित आकृतीबंध दिनांक २८ जुलै,
२०२२ च्या शासन निर्णयाने प्रसिद्ध करण्यात आला आहे. सदर आकृतीबंधानुसार वाहन चालकांच्या ५५ पदे
मंजूर आहेत.
सामान्य प्रशासन विभागाच्या क्रमांक एसआरव्ही- २०१५/प्र.क्र. ६०८/ का-१२, दिनांक २ मार्च, २०१७
अन्वये वाहन चालकांचे सेवा प्रवेशाचे विनियम करणारे नियम प्रसिद्ध करण्यात आले आहेत. सदर सेवा
प्रवेशातील नियम क्रमांक पाच मध्ये पुढील तरतूद करण्यात आली आहे “नियम क्रमांक तीन मध्ये नमूद
केलेल्या पदावर पदोन्नती व नामनिदेशनने नियुक्तीचे प्रमाण ५०: ५० असे राहील. परंतु सेवेच्या गरजेनुसार
नियुक्ती प्राधिका-यांस पदोन्नती व नामनिदेशनाने नियुक्तीसाठी विहीत केलेले प्रमाण शिथिल करता येईल.”
शासन परिपत्रक क्रमांक संकीर्ण-३५१७/प्र.क्र.१४७/१९- अ, दिनांक १७ मार्च,२०१८ अन्वये प्रशासकीय
विभाग प्रमुखांची यादी अद्यावयत केली आहे. त्यानुसार उपसचिव तथा संचालक शासकीय परिवहन सेवा हे
शासकीय परिवहन सेवा, वरळी, या कार्यालयाचे विभाग प्रमुख आहेत. सामान्य प्रशासन विभाग शासन निर्णय
क्रमांक एसआरव्ही-२०१६/प्र.क्र २९०/कार्या-१२, दिनांक १९.११.२०१६ अन्वये नियुक्ती प्राधिकारी घोषित
करण्यात आले आहेत. त्यानुसार गट “क” करिता विभाग प्रमुख/ कार्यालयीन प्रमुख हे नियुक्ती प्राधिकारी
आहेत. दिनांक २८ जुलै २०२२च्या शासन निर्णयान्वये शासकीय परिवहन सेवा वरळी कार्यालयाचा आकृतीबंध
मंजूर करण्यात आला आहे. सदर आकृतीबंधानुसार गट “ड”वर्ग मृत संवर्ग म्हणून घोषित करण्यात आला आहे.
सद्यस्थितीत कार्यरत असणा-या गट “ड” संवर्गातील कर्मचारी यांच्याकडून वाहनचालक पदाकरिता इच्छुकता
मागविण्यात आली होती. गट “ड” संवर्गातील कोणत्याही कर्मचारी यांनी इच्छुकता दर्शविली नाही. त्यामुळे
वाहन चालक पदावर गट “ड” वर्गातून पदोन्नतीतून आता पदभरती शक्य नाही. शासकीय परिवहन सेवा,
वरळी, कार्यालयातून मा. राज्य अतिथीनां परिवहनाची सोय उपलब्ध करून देण्यात येते. त्याकरिता
वाहनचालकांची सर्व पदे कार्यरत असणे आवश्यक आहे.
# Page 2
शासन निर्णय क्रमांकः संकीर्ण १४२३/प्र.क्र.१४१/३१
यास्तव सामान्य प्रशासन विभाग शासन निर्णय क्रमांक एसआरव्ही -२०१६/ प्र.क्र. २९०/ कार्या- १२,
दिनांक १९.११.२०१६ अन्वये नियुक्ती प्राधिकारी यांना प्रदान करण्यात आलेल्या अधिकारानुसार शासकीय
परिवहन सेवा, वरळी, कार्यालयातील वाहन चालकांचे सेवा प्रवेश नियमात पदभरतीचे प्रमाण बदलण्याची बाब
शासनाच्या विचाराधीन होती
शासन निर्णय :-
सामान्य प्रशासन विभाग एसआरव्ही- २०१५/प्र.क्र.६०८/का-१२, दिनांक २ मार्च, २०१७ च्या
अधिसूचनेतील नियम क्रमांक ५ अन्वये नियुक्ती प्राधिकाऱ्यास पदोन्नती व नामनिदेशनाने नियुक्तीसाठी विहीत
केलेले प्रमाण शिथिल करण्याचे अधिकार आहेत. सदर अधिकारान्वये शासकीय परिवहन सेवा, वरळी,
कार्यालयातील वाहन चालकाची पदे यापुढे १००% नामनिदेशनाने भरण्यात येतील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध