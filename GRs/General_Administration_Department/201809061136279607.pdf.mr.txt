# Page 1
कक्ष अधिकारी पदावरील नियमित पदोन्नती दिनांक श्री. र.ई. गिरी, कक्ष अधिकारी
महाराष्ट्र शासन
सामान्य प्रशासन विभाग
शासन निर्णय क्रमांकः कअप १२१८/प्र.क्र.७६/१४-ब
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२
दिनांक: ०६ सप्टेंबर, २०१८
वाचा : सामान्य प्रशासन विभाग, शासन आदेश क्र.कअप १२१६/प्र.क्र.४०/१४-ब, दिनांक ०२.०२.२०१७
शासन निर्णय :
मंत्रालयीन कक्ष अधिकारी संवर्गाच्या सन २००१-२००२ ते २००५-२००६ या कालावधीतील
नियमित निवडसूचीत पात्र ठरलेल्या कक्ष अधिकाऱ्यांची पदोन्नती नियमित करुन त्यांना ज्येष्ठतेचे दिनांक
देण्यात येऊन संदर्भाधिन आदेशान्वये नियमित निवडसूच्या सुधारित करण्यात आल्या आहेत. श्री.र.ई.गिरी
(भज-ब), कक्ष अधिकारी, कृषी, पशुसंवर्धन, दुग्धव्यवसाय विकास व मत्स्यव्यवसाय विभाग यांची जात
प्रमाणपत्र पडताळणी झाली नसल्यामुळे सन २००४ च्या नियमित निवडसूचीमधून (दिनांक ०१.०९.२००४ ते
दिनांक ३१.०८.२००५) त्यांचे नांव वगळण्यात आले होते.
२. श्री.गिरी, कक्ष अधिकारी यांनी त्यांचे भज-ब प्रवर्गाचे जात वैधता प्रमाणपत्र दिनांक १८.०५.२०१८
रोजी सादर केले आहे. श्री. र. ई. गिरी हे सरळसेवा मार्फत सहायक कक्ष अधिकारी पदावर भ.ज.(ब)
प्रवर्गामधून दिनांक १३.०९.१९९१ रोजी नियुक्त झाले असून, ते कक्ष अधिकारी पदावर सन २००४-२००५
च्या निवडसूची मधून ज्येष्ठतेनुसार खुल्या प्रवर्गामधून नियमित होत आहेत.
३. या संदर्भात सा.प्र.वि/कार्यासन १६-ब यांनी दिलेल्या अभिप्रायास अनुसरुन, संदर्भाधिन दिनांक
०२.०२.२०१७ च्या आदेशान्वये प्रसिध्द केलेल्या सन २००४ च्या नियमित निवडसूचीमध्ये श्री. र.ई.गिरी,
(भज-ब) यांना कक्ष अधिकारी पदावरील २३.०७.२००५ हा नियमित पदोन्नतीचा दिनांक देण्यात येत असून,
त्यांच्या नावाचा समावेश अनुक्रमांक ५५ अ येथे श्री. प्र. ता. घोलप (अनुक्रमांक ५५) यांच्या नंतर व
श्री.प्र.ग.घोंक्षे (अनुक्रमांक ५६) यांच्या अगोदर करण्यात येत आहे. त्यानुसार श्री. र. ई. गिरी, कक्ष अधिकारी
यांचे नाव संबंधित ज्येष्ठता सूच्यांमध्ये समाविष्ट करण्याबाबत स्वतंत्रपणे कार्यवाही करण्यात येईल.
४. श्री.गिरी कक्ष अधिकारी यांना प्रस्तुत आदेशान्वये देण्यात आलेला नियमित पदोन्नतीचा दिनांक हा
मा.उच्च न्यायालयात दाखल केलेल्या रिट याचिका क्र.२७९७/२०१५ मधील अंतिम निर्णयाविरुध्द
# Page 2
शासन निर्णय क्रमांकः कअप १२१८/प्र.क्र.७६/१४-ब
मा.सर्वोच्च न्यायालयात दाखल केलेल्या विशेष अनुज्ञा याचिका क्रमांक २८३०६/२०१७ मधील अंतिम
निर्णयाच्या अधीन राहून देण्यात येत आहे. त्याचप्रमाणे मा.उच्च न्यायालय, मुंबई येथे दाखल रिट याचिका
क्र.२९८२/२०००, क्र.२९८६/२०००, क्र.४९५८/२००३ व क्र.३३७४/२०११ मा.न्यायालयाने दिनांक
०६.०८.२०१८ रोजी निकाली काढल्या असून, मा.उच्च न्यायालयाच्या निर्णयानुसार दिनांक ०१.०१.१९८६
पासूनच्या कक्ष अधिकारी संवर्गाच्या ज्येष्ठतासूच्या पुनर्विलोकीत कराव्या लागणार आहेत. मा.उच्च
न्यायालयाने आपल्या दिनांक ०६.०८.२०१८ रोजीच्या निर्णयास आठ आठवड्यांची स्थगिती दिली आहे.
श्री.गिरी कक्ष अधिकारी यांना प्रस्तुत आदेशान्वये देण्यात आलेला नियमित पदोन्नतीचा दिनांक हा मा.उच्च
न्यायालयाच्या दिनांक ०६.०८.२०१८ च्या आदेशास अधिन राहून तसेच या संदर्भात मा.महाराष्ट्र
प्रशासकीय न्यायाधिकरण / मा.उच्च न्यायालय आणि मा. सर्वोच्च न्यायालयाने काही आदेश पारित केले
तर त्यास अधिन राहून देण्यात येत आहे.