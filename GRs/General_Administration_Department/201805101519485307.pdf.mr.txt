# Page 1
श्री. सुभाष देसाई, मा. मंत्री, उद्योग यांनी महाराष्ट्र औद्योगिक विकास महामंडळाची मौजे गोंदेदुमाला आणि वाडिवरे, ता. इगतपुरी, जि. नाशिक येथील जमीन गैर अधिसूचित करण्याच्या निर्णयाची चौकशी करण्याकरिता नियुक्त श्री. के. पी. बक्षी, निवृत्त अपर मुख्य सचिव, एक सदस्यीय समिती यांच्या मानधनाबाबत
महाराष्ट्र शासन
सामान्य प्रशासन विभाग,
शासन निर्णय, क्र. एमआयएन-१२१७/प्र.क्र.१८८/२१
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२.
दिनांक : १० मे, २०१८.
वाचा- शासन निर्णय, क्रमांकः एमआयएन-१२१७/प्र.क्र.१८८/२१, दि. २८ ऑगस्ट, २०१७.
प्रस्तावनाः
महाराष्ट्र औद्योगिक विकास महामंडळाची मौजे गोंदेदुमाला आणि वाडिवरे, ता. इगतपुरी, जि. नाशिक येथील जमीन गैर अधिसूचित करण्याच्या श्री. सुभाष देसाई, मा. मंत्री, उद्योग यांनी घेतलेल्या निर्णयाची चौकशी करण्याकरिता दि. २८.०८.२०१७ च्या शासन निर्णयान्वये श्री. के.
पी. बक्षी, निवृत्त अपर मुख्य सचिव, एक सद्स्यीय समिती यांची नियुक्ती करण्यात आली आहे. सदर शासन निर्णयात श्री. के. पी. बक्षी, निवृत्त अपर मुख्य सचिव, एक सदस्यीय समिती यांना देय मानधन तसेच सदर समितीचा कालावधी याबाबत स्वतंत्रपणे निर्णय घेण्यात येईल असे नमूद केले आहे.
श्री. के. पी. बक्षी, निवृत्त अपर मुख्य सचिव, एक सदस्यीय समिती यांनी केलेल्या चौकशीचा अहवाल शासनास सादर केला आहे. श्री. के. पी. बक्षी, निवृत्त अपर मुख्य सचिव, एक सदस्यीय समिती यांना उपरोक्त प्रकरणी केलेल्या चौकशीकरीता एकत्रित मानधन देण्याबाबत शासनाने पुढीलप्रमाणे निर्णय घेतला आहे.
शासन निर्णयः
१. महाराष्ट्र औद्योगिक विकास महामंडळाची मौजे गोंदेदुमाला आणि वाडिवरे, ता. इगतपुरी, जि.
नाशिक येथील जमीन गैर अधिसूचित करण्याच्या श्री. सुभाष देसाई, मा. मंत्री, उद्योग यांनी घेतलेल्या निर्णयाची चौकशी करण्याकरिता नियुक्त केलेल्या श्री. के. पी. बक्षी, निवृत्त अपर मुख्य सचिव, एक सदस्यीय समिती यांना रु.२.५० लक्ष (दोन लाख पन्नास हजार) इतके एकत्रित मानधन अदा करण्यास याद्वारे शासन मान्यता देण्यात येत आहे.
# Page 2
शासन निर्णय क्रमांकः एमआयएन-१२१७/प्र.क्र.१८८/२१
२. श्री. के. पी. बक्षी, निवृत्त अपर मुख्य सचिव, एक सदस्यीय समिती यांच्या मानधनावरील खर्च “मागणी क्रमांक - ए - ४ ( दत्तमत / योजनेतर) २०५२, सेक्रेटरीएट - सर्वसाधारण सेवा ०९० सेक्रेटरिएट (००) (०३) मंत्र्याचा स्वीय कर्मचारी वर्ग (२०५२००३४) ०१ वेतने “ या लेखाशिर्षाखाली खर्ची टाकण्यात यावा. सदरचा खर्च चालू वित्तीय वर्ष सन २०१८-१९ करीता मंजूर असलेल्या तरतुदीमधून भागविण्यात यावा.