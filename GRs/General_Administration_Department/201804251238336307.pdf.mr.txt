# Page 1
महाराष्ट्र धोरण संशोधन संस्था, पुणे
सल्लागार समितीची पुनर्रचना करणे व समितीवर तज्ञ सदस्यांची नियुक्ती करण्याबाबत...
महाराष्ट्र शासन
सामान्य प्रशासन विभाग
शासन निर्णय क्रमांक: मधोस-२०१७/प्र.क्र.१७३/२०१७/१२-अ,
मादाम कामा मार्ग, हुतात्मा राजगुरू चौक,
मंत्रालय, मुंबई - ४०० ०३२.
दिनांक : २४ एप्रिल, २०१८.
संदर्भ : १) सामान्य प्रशासन विभाग शासन निर्णय क्र.मधोस-२०१७/प्र.क्र.४/२०१७/१२-अ, दि. ०७.०७.२०१७
२) सामान्य प्रशासन विभाग शासन निर्णय क्र.मधोस-२०१७/प्र.क्र.१७३/२०१७/१२-अ, दि. १६.११.२०१७ ३) महासंचालक, यशदा, पुणे यांचे क्र.यशदा/मधोसंस/२०१६/०१, दि. ७ मार्च, २०१८ व दि. ४ एप्रिल, २०१८ ची पत्रे प्रस्तावना : वर नमूद दिनांक ७ जुलै, २०१७ च्या शासन निर्णयान्वये मा.मंत्रीमंडळाच्या मान्यतेने यशदा, पुणे या संस्थेच्या माध्यमातून महाराष्ट्र धोरण संस्था स्थापन करण्याचा निर्णय घेण्यात आला आहे. सदर शासन निर्णयातील परि.१.२ (ई) मध्ये महाराष्ट्र धोरण संशोधन संस्थेच्या कामकाजाची रचना व स्वरुप ठरविण्यासाठी सल्लागार समितीची रचना नमूद करण्यात आली आहे. त्यानुसार, संदर्भ क्र. २ येथील सामान्य प्रशासन विभाग, शासन निर्णय, दि.१६.११.२०१७ अन्वये धोरण संशोधन संस्थेच्या सल्लागार समितीच्या अध्यक्ष पदावर नामांकित अर्थतज्ञ डॉ. विजय केळकर, माजी वित्त सचिव, भारत सरकार यांची नियुक्ती करण्यात आली आहे. धोरण संशोधन संस्थेच्या सल्लागार समितीस सहाय्य करण्यासाठी सदर समितीमध्ये शासकीय सदस्य नसल्याने सदर समितीची पुनर्रचना करून त्यामध्ये पदसिध्द शासकीय सदस्य समाविष्ट करण्याची तसेच सदर समितीवर तज्ञ सदस्यांची नियुक्ती करण्याचा प्रस्ताव यशदा, पुणे यांच्या वर संदर्भ क्र. ३ येथे नमूद पत्रांन्वये शासनास प्राप्त झाला आहे.
त्याअनुषंगाने सदर धोरण संशोधन संस्थेच्या सल्लागार समितीची पुनर्रचना करण्याचे व सदर समितीवर तज्ञ सदस्यांची नियुक्ती करण्याची बाब शासनाच्या विचाराधीन होती. त्यास अनुलक्षून शासनाने खालीलप्रमाणे निर्णय घेतला आहे.
शासन निर्णय: महाराष्ट्र धोरण संशोधन संस्थेच्या दि. ७ जुलै, २०१७ च्या शासन निर्णयातील परि.१.२(ई) मध्ये नमूद धोरण संशोधन संस्थेच्या सल्लागार समितीची पुनर्रचना करण्यात येत असून पुनर्रचनेनंतर सदर
समितीची रचना खालीलप्रमाणे राहील
# Page 2
शासन निर्णय क्रमांकः मधोस-२०१७/प्र.क्र.१७३/२०१७/१२-अ,
-------------------------------------------------------------
| अ.क्र. | पदाधिकारी / अधिकारी | पद |
| १ | सार्वजनिक क्षेत्रातील प्रथितयश व नामांकित व्यक्ती | अध्यक्ष |
| २ | विविध क्षेत्रातील तज्ञ सदस्य | सदस्य |
| ३ | धोरण क्षेत्रातील तज्ञ | सदस्य |
| ४ | मा. मुख्यमंत्री महोदयांचे अपर मुख्य सचिव | सदस्य |
| ५ | अपर मुख्य सचिव (सेवा) | सदस्य |
| ४ | महासंचालक, यशदा | सदस्य |
| ५ | यशदातील धोरण संशोधन केंद्राचे प्रमुख | पदसिध्द सदस्य सचिव |
-------------------------------------------------------------
उक्त समितीमधील तज्ञ सदस्य म्हणून प्रा.सतीश बी. अग्निहोत्री, विभागप्रमुख, निती अध्ययन केंद्र, आयआयटी, मुंबई व डॉ. अभय पेठे, फेलो, मुंबई स्कूल ऑफ इकॉनॉमिक्स अँड पब्लिक पॉलिसी, मुंबई विद्यापीठ यांची नियुक्ती करण्यास शासन मान्यता देण्यात येत आहे.
समितीच्या तज्ञ सदस्यांचे कामकाज शासन निर्णय क्र. मधोसं-२०१७/प्र.क्र.१७३/२०१७/१२-अ, दि.१६.११.२०१७ मध्ये नमूद केल्यानुसार राहील. सल्लागार समितीचे तज्ञ सदस्य यांना प्रवास व दैनिक भत्ता हा भारत सरकारच्या सचिवांच्या अनुज्ञेयतेनुसार यशदाकडून अदा करण्यात येईल. सदर खर्च “ यशदा, पुणे ” यांना धोरण संशोधन केंद्रासाठी मंजूर करण्यात आलेल्या वार्षिक रु. ५ कोटी अनुदानातून भागविण्यात यावा.
# Page 3