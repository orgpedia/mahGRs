# Page 1
"सहायक कक्ष अधिकारी" मर्यादित विभागीय स्पर्धा परीक्षा-२०१७ मधील गुणवत्तेनुसार शिफारसप्राप्त उमेदवारांचे मंत्रालयीन विभागात नियतवाटप
महाराष्ट्र शासन
सामान्य प्रशासन विभाग,
क्रमांक : मविप १४१७/प्र.क्र. १८६/१४-अ,
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : ०६ डिसेंबर, २०१८
वाचा:- १) सा.प्र.वि. क्र.मविप १४१६/प्र.क्र.११९/१४-अ, दिनांक २४-०८-२०१७ चे शासन परिपत्रक २) म.लो.आ. क्र. १४४२ (अ)/सकअमविप/२०१७/तेरा-ब, दिनांक २५-१०-२०१७ चे पत्र ३) समक्रमांकाचे दिनांक ३०-१२-२०१७ चे शासन आदेश ४) सा.प्र.वि. क्र.मविप १४१७/प्र.क्र.१८६/१४-अ, दिनांक ०७-०९-२०१८ चे पत्र ५) म.लो.से.आ. पत्र क्रमांक १४४२(अ)/सकअमविप/२०१७/१३-ब, दि.०३.११.२०१८
आदेश
उपरोक्त विषयाच्या संदर्भांकित क्र. १ येथील शासन परिपत्रकान्वये “सहायक कक्ष अधिकारी” मर्यादित विभागीय स्पर्धा परिक्षा २०१७ अंतर्गत तदनंतर दिनांक २४-०८-२०१७ च्या शासन परिपत्रकान्वये खालीलप्रमाणे मंत्रालयीन विभागातील ७४ आरक्षणनिहाय रिक्त पदे भरण्याबाबतचे परिपत्रक प्रसिध्द करण्यात आले होते.
२. प्रसिध्द करण्यात आलेल्या परिपत्रकान्वये महाराष्ट्र लोकसेवा आयोगाने दिनांक २५.०६.२०१७ रोजी परीक्षेचे आयोजन केले होते. सदर परीक्षेचा निकाल आयोगाने दिनांक १६.१०.२०१७ रोजी जाहिर करुन, आयोगाने संदर्भाधीन क्र. २ येथील दिनांक २५-१०-२०१७ च्या पत्रान्वये प्रवर्गनिहाय ५० उमेदवारांची शिफारस केली होती.
३. सामान्य प्रशासन विभाग/कार्यासन १६ ब चे अभिप्राय व दिनांक २९.१२.२०१७ च्या पत्रामधील सूचनांनुसार सदर परीक्षेमधून शिफारस केलेल्या उमेदवारांपैकी खुल्या प्रवर्गातील ३२ उमेदवारांचे नियतवाटप संदर्भाधीन क्रमांक ३ च्या आदेशान्वये (अ.क्र. १ ते ३२) मंत्रालयीन प्रशासकीय विभागात नियतवाटप करण्यात आले होते.
४. सामान्य प्रशासन विभाग/कार्यासन १६-ब यांचे उपरोक्त अभिप्रायानुसार सहायक कक्ष अधिकारी मर्यादित विभागीय स्पर्धा परीक्षा २०१७ मधील मागणीपत्रामध्ये नमूद केल्यानुसार मंत्रालयातील एकूण ७४ पदांसाठी गुणवत्तेनुसार सुधारित शिफारस यादी पूर्वीच्या शिफारस यादीतील अ.क्र. १ ते ३२ सहीत एकूण ७४ उमेदवारांची गुणवत्ता क्रमानुसार सुधारित शिफारस यादी पाठविण्याबाबत संदर्भाधिन क्र. ४ च्या दिनांक ०७-०९-२०१८ च्या पत्रान्वये आयोगाकडे करण्यात आली होती.
५. मंत्रालयीन विभागातील लिपिक, लिपिक-टंकलेखक व टंकलेखक संवर्गातील कर्मचाऱ्यांची सहायक कक्ष अधिकाऱ्यांच्या पदावर गुणवत्तेनुसार या पूर्वीच्या शिफारस यादीतील अ.क्र. १ ते ३२ सहीत एकूण ७४ उमेदवारांची गुणवत्ता क्रमानुसार सुधारित शिफारस यादी महाराष्ट्र लोकसेवा आयोगातर्फे संदर्भाधिन क्र. ५ येथील दिनांक ०३-११-२०१८ च्या पत्रान्वये पाठविण्यात आली आहे.
# Page 2
शासन आदेश क्रमांक: मविप १४१७/प्र.क्र. १८६/१४-अ,
६. सदरहू शिफारस यादीतील गुणवत्तेक्रमानुसार अ.क्र.१ ते ३२ येथील उमेदवारांचे यापूर्वीच या विभागाच्या दिनांक ३०-१२-२०१७ च्या आदेशान्वये नियतवाटप करण्यात आलेले आहे. आता त्यापुढील अ.क्र. ३३ ते ७४ येथील उमदेवारांचे नियतवाटप खालील अटी व शर्तींच्या अधीन राहून निव्वळ तात्पुरत्या स्वरुपात करण्यात येत आहे.
(१) सदर आदेश मा.सर्वोच्च न्यायालयात दाखल केलेली विशेष अनुज्ञा याचिका क्रमांक २८३०६/२०१७ च्या अंतिम न्यायनिर्णयाच्या अधीन राहून निव्वळ तात्पुरत्या स्वरुपात करण्यात येत आहे.
(२) सुधारित यादीमध्ये नसलेल्या तथापि, मुळ शिफारशींमधील ८ मागास प्रवर्गातील उमेदवारांबाबत स्वतंत्रपणे प्रस्ताव सादर करण्यात येईल.
(३) सहायक कक्ष अधिकारी पदावर नियतवाटप केलेल्या उमेदवारांना पदोन्नतीने पदस्थापना केलेल्या विभागामध्ये हजर होण्यासाठी दिनांक ०६-१२-२०१८ (म.नं) पासून कार्यमुक्त करण्यात येत आहे. संबंधित उमेदवारांनी आपली सहायक कक्ष अधिकारी पदावरील पदस्थापना तत्काळ स्विकारावी व आपला नियुक्ती स्विकारल्याचा अहवाल दि.०७.१२.२०१८ (म.पू.) सामान्य प्रशासन विभाग/कार्यासन १४-अ ला सादर करावा. सदर पदोन्नती उपरोक्त नमूद कालावधीमध्ये स्विकारली नाही तर, सामान्य प्रशासन विभाग शासन निर्णय क्रमांक एसआरव्ही २०१५/प्र.क्र.३०३/कार्यासन- १२, दिनांक १२.०९.२०१६ अन्वये कार्यवाही करण्यात येईल.
(४) महाराष्ट्र लोकसेवा आयोगाने शिफारस केलेल्या अ.क्र. ३३ ते ७४ येथील उमेदवारांपैकी अनुक्रमांक ६९,७०,७२,७३ व ७४ वगळून अन्य उमेदवारांचे परिशिष्ट-६ प्रमाणित केले आहे. अ.क्र. ६९, ७०, ७२, ७३ व ७४ येथील उमेदवारांचे परिशिष्ट-६ महाराष्ट्र लोकसेवा आयोगाकडे उपलब्ध नसल्यामुळे, ते प्रमाणित केलेले नाही.
सदर परिशिष्ट-६ संबंधित विभागाकडून प्राप्त झाले आहे. संबंधित उमेदवारांची सहायक कक्ष अधिकारी पदावरील पदस्थापना ज्या विभागामध्ये करण्यात आली आहे, त्या विभागाने त्यांचे परिशिष्ट-६ व संबंधित कागदपत्रे पडताळणी करुन नियुक्तीचे आदेश निर्गमित करावेत. तसेच सर्व उमेदवारांची खालील बाबींची तपासणी करण्याच्या अधीन राहून नियुक्ती आदेश निर्गमित करण्याची कार्यवाही संबंधित नियुक्ती प्राधिकाऱ्यांनी करावी :
(अ) उमेदवारांनी लिपिक-टंकलेखक पदाची सेवाप्रवेशोत्तर परीक्षा विहित कालावधीत उत्तीर्ण केली आहे.
(ब) मागासवर्गीय उमदेवारांचे जाती/जमातीचे दावे वैध ठरले आहेत.
(क) उमेदवारांविरुध्द न्यायालयीन प्रकरणे/फौजदारी खटले / विभागीय चौकशी चालू अथवा प्रलंबित नाही.
तसेच, कोणत्याही उमेदवाराबाबत शिक्षेचा अंमल चालू नाही.
# Page 3
# Page 4
# Page 5
# Page 6