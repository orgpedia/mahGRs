# Page 1
राष्ट्र पुरुष/थोर व्यक्ती यांची जयंती व राष्ट्रीय दिनाचे कार्यक्रम साजरे करण्याबाबत..
महाराष्ट्र शासन,
सामान्य प्रशासन विभाग,
शासन परिपत्रक, क्रमांक जपूती २२१८/प्र.क्र.१९५/२९,
मंत्रालय, मादाम कामा मार्ग,
हुतात्मा राजगुरु चौक, मुंबई ४०० ०३२
दिनांक : २१ जुन, २०१९
पहाः शासन परिपत्रक,सामान्य प्रशासन विभाग,क्र.जपूति२२१८/प्र.क्र१९५/२९, दि.२६.१२.२०१८ परिपत्रक : दरवर्षी या विभागाकडून राष्ट्र पुरुष / थोर व्यक्ती यांची जयंती व राष्ट्रीय दिनांचे कार्यक्रम साजरे करण्याबाबतचे परिपत्रक निर्गमित करण्यात येते. त्यानुसार, सन २०१९ मध्ये राष्ट्र पुरुष /थोर व्यक्ती यांची जयंती व राष्ट्रीय दिनांचे कार्यक्रम दिनांक २६/१२/२०१८ च्या शासन परिपत्रकानुसार मंत्रालयात व सर्व शासकीय/ निमशासकीय कार्यालयात साजरे करण्यात येतात.
२. या अनुषंगाने आपणांस कळविण्यात येते की, मंत्रालय तसेच शासकीय/निमशासकीय कार्यालयात साजरे करण्यात येणा-या राष्ट्र पुरुष /थोर व्यक्ती यांच्या जयंतीनिमित्त त्यांच्या पुतळ्यास, प्रतिमेस अर्पण केलेले पुष्पहार, फुले सुकल्यानंतर लगेच काढण्यात यावेत व त्याची योग्य ती विल्हेवाट लावण्यात यावी.
३. विभागीय आयुक्त / जिल्हाधिकारी यांनी त्यांच्या विभागातील / जिल्हयातील सर्व शासकीय / निमशासकीय कार्यालयात सदर कार्यक्रम आयोजित करण्याबाबत आवश्यक त्या सूचना निर्गमित करुन त्यांच्या अंमलबजावणीबाबत योग्य ती कार्यवाही करावी.