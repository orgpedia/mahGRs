# Page 1
राज्य सरकारी चतुर्थश्रेणी कर्मचारी मध्यवर्ती संघटना, मुंबई जिल्हा यांनी दि. २१ व २२ सप्टेंबर, २०१७ या कालावधीत पुकारलेल्या २ दिवसांच्या पुकारलेल्या संपात सहभागी झालेल्या शासकीय कर्मचारी यांचा अनुपस्थितीचा कालावधी नियमित करण्याबाबत...
महाराष्ट्र शासन
सामान्य प्रशासन विभाग
शासन परिपत्रक क्रमांक : संघटना १५१८/प्र.क्र.८१/१६-अ
मंत्रालय, मादाम कामा मार्ग, हुतात्मा राजगुरु चौक
मुंबई - ४०० ०३२
दिनांक : २० जून, २०१९.
वाचा :-सामान्य प्रशासन विभाग, शासन परिपत्रक क्रमांक: संघटना १५१७/प्र.क्र. ३४५/१६-अ, दिनांक २० सप्टेंबर, २०१७.
प्रस्तावना : राज्य सरकारी चतुर्थश्रेणी कर्मचारी मध्यवर्ती संघटना, मुंबई जिल्हा यांनी त्यांच्या विविध मागण्यासंदर्भात दि.२१ व २२ सप्टेंबर, २०१७ या दोन दिवसाच्या संपाची नोटीस दिली होती. सदर संपात कर्मचाऱ्यांनी सहभागी होवू नये असे आवाहन संदर्भाधिन परिपत्रकान्वये करण्यात आले होते. या संपात सहभागी झालेले जे शासकीय कर्मचारी कार्यालयात अनुपस्थित होते त्यांची अनुपस्थिती कशी नियमित करण्याची बाब शासनाच्या विचाराधीन होती.
शासन परिपत्रक : राज्य सरकारी चतुर्थश्रेणी कर्मचारी मध्यवर्ती संघटना, मुंबई जिल्हा यांनी त्यांच्या विविध मागण्यांसंदर्भात दि.२१ व २२ सप्टेंबर, २०१७ या दोन दिवसाच्या कालावधीत पुकारलेल्या संपामध्ये जे शासकीय अधिकारी / कर्मचारी सहभागी झाले होते, त्यांची अनुपस्थिती “असाधारण रजा" म्हणून नियमित करण्यात यावी. तथापि, सदर असाधारण रजेचा कालावधी शासन निर्णय वित्त विभाग, क्र. सेनिवे १००१/२९/सेवा ४, दि.१४.०१.२००१ च्या आदेशास अपवाद करुन सेवेतील खंड न समजता निवृत्तीवेतनासाठी अर्हताकारी सेवा म्हणून ग्राहय धरण्यात यावा.
# Page 2