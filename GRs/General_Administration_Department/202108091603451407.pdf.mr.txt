# Page 1
नवी दिल्ली येथे शासकीय निवासस्थान असताना राज्यातील मा. संसद सदस्यांना नवीन महाराष्ट्र सदन, नवी दिल्ली येथे कक्षबंध आरक्षण उपलब्धतेबाबत.
महाराष्ट्र शासन
सामान्य प्रशासन विभाग
शासन निर्णय क्र. सदन २०२०/२९८/प्र.क्र.१६२/२०-अ
मंत्रालय, मुंबई - ४०० ०३२
दिनांक- ०९ ऑगस्ट, २०२१.
वाचा:- सामान्य प्रशासन विभाग, शासन निर्णय क्रमांक- सदन-२०१८/१२५/प्र.क्र.४३/ २०-अ, दिनांक १७.११.२०१८
प्रस्तावना:
नवीन महाराष्ट्र सदन, नवी दिल्ली येथील कक्षबंध आरक्षणाच्या अनुषंगाने या विभागाचा दिनांक १७.११.२०१८ चा शासन निर्णय निर्गमित करण्यात आला. सदर शासन
निर्णयानुसार महाराष्ट्र सदनातील कक्षबंध व इतर सुविधा, सुधारीत दर, वर्गीकरण, अटी व शर्ती प्रमाणे उपलब्ध करुन दिल्या जातात. सदर शासन निर्णयात आवश्यकतेनुसार वेळोवेळी सुधारणा करण्यात आल्या आहेत. नवीन महाराष्ट्र सदन, नवी दिल्ली येथील कक्षबंध आरक्षणाच्या शासन निर्णय दिनांक १७.११.२०१८ मधील तक्ता - २ मधील क (३) मधील तरतुदीनुसार राज्यातील संसद सदस्यांना दिल्ली येथे शासकीय निवासस्थान उपलब्ध असल्यास आणि संसद सदस्यांनी कक्षबंधाची मागणी केल्यास संसद सदस्यांकडून रु.१०००/- प्रतिकक्षबंध प्रतिदिवस इतकी रक्कम आकारण्यात येते. याप्रमाणे कक्षबंध
देताना त्याचा कालावधी निश्चित करण्याची बाब शासनाच्या विचाराधीन होती.
शासन निर्णय :
महाराष्ट्र सदन येथील कक्षबंधाची संख्या व राज्यातील अभ्यांगतांची मागणी विचारात घेऊन, राज्यातील संसद सदस्यांना दिल्ली येथे शासकीय निवासस्थान उपलब्ध
असल्यास आणि संसद सदस्यांनी कक्षबंधाची मागणी केल्यास संसद सदस्यांकडून रु.१०००/- प्रतिकक्षबंध प्रतिदिवस या दराने कक्षबंध देण्याची शासन निर्णय दिनांक
१७.११.२०१८ मधील तक्ता-२ मधील क (३) मधील तरतुद कायम राहील. दरम्यान याप्रमाणे मा. संसद सदस्यांना एका महिन्याच्या कालावधीत जास्तीत जास्त १० दिवस इतक्या कालावधीसाठी कक्षबंध उपलब्ध करुन देण्याचा निर्णय शासनाने घेतला आहे.
# Page 2
शासन निर्णय क्रमांक: सदन २०२०/२९८/प्र.क्र.१६२/२०-अ
# Page 3