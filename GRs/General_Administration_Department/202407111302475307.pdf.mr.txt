# Page 1
लिपिक-टंकलेखक(मराठी/इंग्रजी) परीक्षा-२०१३
महाराष्ट्र लोकसेवा आयोगाने शिफारस केलेल्या
श्री. भातलोंढे यांचे नियतवाटप रद्द करण्याबाबत.
महाराष्ट्र शासन
सामान्य प्रशासन विभाग
शासन ज्ञापन क्रमांक: एएससी -१५२३/प्र.क्र.१५३/प्रशा-३(का-१४अ)
मादाम कामा मार्ग,हुतात्मा राजगुरु चौक,
मंत्रालय, मुंबई ४०० ०३२
दिनांक:- ११ जुलै, २०२४
वाचा: १) शासन निर्णय क्र.सीडीआर-१०९३/१०७७/प्र.क्र.२३/९३अकरा,दि.२३ ऑक्टोबर,१९९३ २) विभागीय चौकशी नियमपुस्तिका,१९९१
३) शासन ज्ञापन क्रमांक : सामान्य प्रशासन विभाग एएससी-१५१४/प्र.क्र.६२/२०१४/१४-अ,
दि.७ एप्रिल,२०१४
४) महाराष्ट्र लोसेवा आयोग पत्र क्रमांक : एमआयएस-०६१५/सीआर-४८/२०२० तेरा,
दि. ९ ऑक्टोबर,२०२३
५) नियंत्रक शिधावाटप व संचालक नागरी पुरवठा कार्यालयाचेपत्र क्रमांक :निशि/आस्था/गोप-४क / प्र.क्र.४८/२०२३/जा.५६८ दि.२१.१२.२०२३
शासन ज्ञापन : लिपिक-टंकलेखक (मराठी/इंग्रजी) या गट क मधील पदावर नियुक्तीसाठी घेण्यात आलेल्या लिपिक-
टंकलेखक परीक्षा-२०१३ च्या अंतिम निकालाच्या आधारे महाराष्ट्र लोकसेवा आयोगाने ११३५ उमेदवारांची
शिफारस केली होती. त्या पैकी एक उमेदवार श्री.बाळासाहेब व्यंकटराव भातलोंढे यांचे उपसंचालक,
संचालनालय, नागरी पुरवठा,(गो./वा) ,पुरवठा भवन, महात्मा गांधी रुग्णालयाजवळ, परेल मुंबई या
कार्यालयात लिपिक-टंकलेखक (मराठी) पदावर या विभागाच्या संदर्भ क्रमांक ३ येथील दिनांक ७ एप्रिल,२०१४
रोजीच्या शासन ज्ञापनान्वये नियतवाटप करण्यात आले आहे.
२. श्री.भातलोंढे यांनी श्री.प्रबोध मधुकर राठोड व श्री.सुलतान सालेमिया बारब्बा यांच्या मदतीने प्रस्तुत
परीक्षेत गैरप्रकार करुन गैरमार्गाने शासकीय नोकरी मिळविली आहे. श्री. भातलोंढे यांनी महाराष्ट्र लोकसेवा
आयोगाने तत्कालीन उमेदवारांना दिलेल्या सर्वसाधारण सूचनांमधील सूचना क्रमांक ५.१२.२ चे उल्लंघन करुन
तोतया उमेदवाराच्या मदतीने शासकीय नोकरी मिळविल्याने ते सद्य:स्थितीत अस्तित्वात असलेल्या
सूचनांमधील सूचना क्रमांक ९.२.१ व ९.२.२ नुसार कारवाईस पात्र ठरल्याने श्री.भातलोंढे यांना प्रस्तुत
परीक्षेच्या दिनांकापासून म्हणजेच दिनांक २ जून,२०१३ पासून महाराष्ट्र लोकसेवा आयोगामार्फत आयोजित सर्व
परीक्षा व निवडीकरीता कायमस्वरुपी प्रतिरोधित करण्याचा आणि प्रस्तुत लिपिक-टंकलेखक परीक्षा-२०१३
मधील त्यांची लिपिक-टंकलेखक पदावर करण्यात आलेली शिफारस रद्द करण्याचा निर्णय महाराष्ट्र लोकसेवा
आयोगाने घेतला असल्याचे महाराष्ट्र लोकसेवा आयोगाने संदर्भ क्रमांक ४ येथील दिनांक ०९.१०.२०२३ च्या
पत्रान्वये कळविले आहे.
# Page 2
शासन ज्ञापन क्रमांकः एएससी -१५२३/प्र.क्र.१५३/प्रशा-३(का-१४अ)
३. महाराष्ट्र लोकसेवा आयोगाने त्यांच्या दि.०९.१०.२०२३ रोजीच्या पत्रान्वये श्री. भातलोंढे यांची
लिपिक-टंकलेखक पदावरील नियुक्तीसाठी केलेली शिफारस रद्द केली असल्याने या विभागाच्या दिनांक ७
एप्रिल,२०१४ रोजीच्या ज्ञापनान्वये श्री.बाळासाहेब व्यंकटराव भातलोंढे यांचे उपसंचालक, संचालनालय,
नागरी पुरवठा, (गो/वा), पुरवठा भवन, महात्मा गांधी रुग्णालयाजवळ, परेल, मुंबई या कार्यालयात केलेले
लिपिक-टंकलेखक पदावरील नियतवाटप या ज्ञापनाद्वारे रद्द करण्यात येत आहे.
४. सदर शासन ज्ञापन महाराष्ट्र शासनाच्या www.maharashtra.gov.in या संकेतस्थळावर उपलब्ध