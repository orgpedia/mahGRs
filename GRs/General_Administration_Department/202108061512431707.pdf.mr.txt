# Page 1
गुंतवणूक सल्लागार यांना प्रवास खर्च व मानधन देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: संकीर्ण २०१९/प्र.क्र.१०७/२८
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक : ०६/०८/२०२१.
वाचा १) शासन निर्णय, वित्त विभाग, क्र. प्रवास-१०१०/प्र.क्र.२/सेवा-५, दि. ०३ मार्च, २०१०.
२) संचालक, सैनिक कल्याण विभाग, पुणे यांचे पत्र क्र.२१०८०/गुंतवणूक समिती/ सैकवि-१२/१३२१. दि. २१/०६/२०२१
प्रस्तावना -
माजी सैनिकाचे पुन:स्थापना व पुनर्वसन करण्यासाठी केंद्रिय व्यवस्थापन समितीच्या सर्वसाधारण धोरण व निर्देशानुसार राज्य शासनाने विशेष निधी व्यवस्थापकीय समिती गठित करुन या समितीची पुनर्रचना रासैम १०८८/ २१७५/प्र.क्र.११(९४)/२८, दि. २९ मार्च, १९९७ च्या शासन अधिसुचनेनुसार करण्यात आलेली आहे. विशेष निधीमध्ये जमा झालेला पैसा शासन अंगीकृत करुन वित्तीय संस्था तसेच राष्ट्रीयकृत बँकेत ठेवण्याबाबत सल्ला देण्यासाठी मा.प्रधान सचिव (मासैक), सामान्य प्रशासन विभाग यांच्या अध्यक्षतेखाली गुंतवणूक उपसमिती गठीत करण्यात आली आहे. शासन निर्णय क्र. सैकवि-२०२१/प्र.क्र.०१/२८ दि. २५/०५/२०२१ अन्वये श्री. शिलानाथ जाधव, सेवानिवृत्त संचालक, लेखा व कोषागार, महाराष्ट्र राज्य यांची गुंतवणूक उपसमिती सदस्य तथा गुंतवणूक सल्लागार ( अशासकीय सदस्य) म्हणून नियुक्ती करण्यात आली आहे.
शासन निर्णय -
श्री. शिलानाथ जाधव, गुंतवणूक उपसमिती सदस्य तथा गुंतवणूक सल्लागार (अशासकीय सदस्य) यांना प्रति बैठक रुपये १०,०००/- (दहा हजार फक्त) इतके (वार्षिक ४ बैठकीसाठी रु. ४०,०००/- रु. चाळीस हजार फक्त एवढ्या मर्यादेत) मानधन तसेच संदर्भ क्र. १ च्या शासन निर्णयातील परि.क्र.१२ नुसार रु.८९००/- व त्याहून अधिक ग्रेड वेतन असणा-या शासकीय कर्मचा-यांच्या दराने प्रवास भत्ता आणि दैनिक भत्ता देण्यास शासन मान्यता देत आहे.
२. श्री. शिलानाथ जाधव, गुंतवणूक उपसमिती सदस्य तथा गुंतवणूक सल्लागार यांच्या मानधन व भत्ते यावरील खर्च हा मागणी क्र. ए- ५ लेखाशीर्ष “ २२३५, सामाजिक सुरक्षा व कल्याण, ६०, इतर सामाजिक सुरक्षा व कल्याण कार्यक्रम २००, इतर कार्यक्रम (००) (०३) सैनिक कल्याण विभाग (२२३५-००५१) १३ कार्यालयीन खर्च” या लेखाशीर्षाखालील चालू आर्थिक वर्षाच्या मंजूर तरतूदीतून भागविण्यात यावा.
# Page 2
शासन निर्णय क्रमांक: संकीर्ण २०१९/प्र.क्र.१०७/२८
३. सदर शासन निर्णय वित्त विभागाने विभागांस प्रदान करण्यात आलेल्या अधिकारान्वये प्राप्त झालेल्या सक्षम अधिकाऱ्यांच्या मान्यतेने निर्गमित करण्यात येत आहे.