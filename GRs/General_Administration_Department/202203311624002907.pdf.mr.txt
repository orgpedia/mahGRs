# Page 1
लिपिक-टंकलेखक (मराठी/इंग्रजी) परीक्षा-२०१८ महाराष्ट्र लोकसेवा आयोगाने शिफारस केलेल्या श्रीमती मोहिनी शं. राऊत यांचे नियतवाटप रद्द करणेबाबत.
महाराष्ट्र शासन
सामान्य प्रशासन विभाग
शासन ज्ञापन क्रमांक : एएससी-१५१९/प्र.क्र.११०/१४-अ
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक: ३१ मार्च, २०२२.
वाचा :- शासन आदेश समक्रमांक दिनांक १४ ऑक्टोबर, २०२०
शासन ज्ञापन: लिपिक-टंकलेखक परीक्षा-२०१८ च्या परीक्षेमधील प्रतिक्षा यादीमधून (गुणवत्ता क्र.१४५४/OBC Female – WT-७) महाराष्ट्र लोकसेवा आयोगाने श्रीमती मोहिनी शंकरराव राऊत, यांची लिपिक-टंकलेखक (मराठी) या पदावर इतर मागास प्रवर्ग (महिला) या प्रवर्गातून शिफारस केली.
या विभागाच्या दि.१४.१०.२०२० रोजीच्या ज्ञापनान्वये श्रीमती राऊत यांचे सामान्य प्रशासन विभाग, मंत्रालय (खुद्द) येथे नियतवाटप करण्यात आले. सदर नियतवाटप या आदेशातील परिच्छेद क्रमांक २ (३) व २ (२१) मधील नमूद अटीनुसार कागदपत्र तपासणीच्या अधिन राहून करण्यात आले होते.
नियतवाटपाच्या आदेशास अनुसरुन, श्रीमती राऊत ह्या दिनांक २७.१०.२०२० रोजी सामान्य प्रशासन विभागात रुजू होण्यासाठी / आवश्यक ते कागदपत्रे पडताळणीसाठी हजर झाल्या. कागदपत्र पडताळणी वेळी श्रीमती राऊत यांनी नायब तहसिलदार, पुलगांव, जि. वर्धा यांनी दिलेले माळी या विशेष मागास प्रवर्गाचे दिनांक २१.०७.१९९५ रोजीचे जात प्रमाणपत्र सादर केले. त्याचबरोबर माळी या जातीचे इतर मागास प्रवर्गाचे जात प्रमाणपत्र उप विभागीय अधिकारी, वर्धा यांनी दिनांक २८.०२.२०१९ रोजी दिलेले प्रमाणपत्र देखील सादर केले. अशाप्रकारे श्रीमती राऊत यांनी दिनांक २१.०७.१९९५ रोजीचे विशेष मागास प्रवर्ग व दिनांक २८.०२.२०१९ चे इतर मागास प्रवर्गाचे माळी या एकाच जातीची दोन जात प्रमाणपत्रे सादर केली.
श्रीमती राऊत यांनी एकाच जातीची दोन वेगवेगळया प्रवर्गाची प्रमाणपत्रे सादर केली असल्याने त्यांच्या जात प्रमाणपत्राबाबत शंका निर्माण झाली. यास्तव नियतवाटप केलेल्या सामान्य प्रशासन विभाग/ कार्यासन-१९ यांनी पडताळणीच्या टप्प्यावर श्रीमती राऊत यांच्या दोन्ही जात प्रमाणपत्राच्या अनुषंगाने दिनांक १०.११.२०२० रोजीच्या पत्रान्वये बाबासाहेब आंबेडकर संशोधन व प्रशिक्षण (बार्टी) पुणे, यांच्याकडून अभिप्राय मागविले. बाबासाहेब आंबेडकर संशोधन व प्रशिक्षण (बार्टी) पुणे, यांनी, जिल्हा जात प्रमाणपत्र पडताळणी समिती,वर्धा यांचेकडून याबाबत दिनांक ०३.१२.२०२० रोजी अभिप्राय मागविले. सदर अभिप्राय पुढीलप्रमाणे आहेत.
जिल्हा जात प्रमाणपत्र पडताळणी समिती, .वर्धा :- ‘नायब तहसिलदार, पुलगांव कार्यालयात सन १९९५ चे जिर्ण रजिस्टर आढळून आले असून, श्रीमती राऊत यांनी सादर केलेले जात प्रमाणपत्र त्यांच्या कार्यालयातून निर्गमित झाले किंवा कसे हे सांगता येणे शक्य होत नसल्याचे नमूद केले आहे. तसेच माळी ही जात महाराष्ट्र राज्याच्या इतर मागासवर्ग (other Backward class ) यादी मध्ये अनुक्रमांक १८२ वर आहे. ती विशेष मागास प्रवर्गात कधीही नव्हती.”
# Page 2
शासन ज्ञापन क्रमांकः एएससी-१५१९/प्र.क्र.११०/१४-अ
या विभागाच्या दिनांक १४/१०/२०२० रोजीच्या नियतवाटप ज्ञापनामधील परिच्छेद २(२१) मध्ये पुढीलप्रमाणे नमूद केले आहे. “महाराष्ट्र लोकसेवा आयोगाने प्रस्तुत परीक्षेच्या मूळ यादीच्या निकालाआधारे उमेदवारांच्या शिफारशी त्यांनी प्रस्तुत परीक्षेच्या अर्जात नमूद केलेल्या दाव्यांच्या अनुषंगाने त्यांची पात्रता नियुक्तीपूर्वी शासन स्तरावरून मूळ प्रमाणपत्रावरुन तपासण्याच्या अटीच्या अधीन राहून शासनाकडे केल्या आहेत. सदर तपासणीत उमेदवारांनी आवेदनपत्रात दिलेली माहिती खोटी अथवा चुकीची आढळून आल्यास अथवा आवेदनपत्रातील दाव्यानुसार आवश्यक प्रमाणपत्रांची पूर्तता न केल्यास शासन स्तरावर अधिसूचनेतील तरतुदीनुसार दावे तपासताना किंवा अन्य कारणामुळे अपात्र ठरणाऱ्या संबंधित उमेदवारांची उमेदवारी / शिफारस कोणत्याही टप्प्यावर रद्द करण्यात येईल.” लिपिक-टंकलेखक (मराठी/इंग्रजी) परीक्षा २०१८ साठी मुख्य परीक्षेची जाहिरात महाराष्ट्र लोकसेवा आयोगाने दिनांक २८.०८.२०१८ रोजी प्रसिद्ध केली होती. सदर जाहिरातीअन्वये शैक्षणिक अर्हता व अन्य विहित केलेली पात्रता दिनांक ११.०९.२०१८ रोजी उमेदवाराने धारण करणे आवश्यक होते. या अनुषंगाने जाहिरातीमध्ये अनुक्रमांक १०.१०.१ येथे तरतुद देण्यात आली आहे. श्रीमती राऊत यांनी मुख्य परीक्षेसाठी दिनांक ०९.०९.२०१८ रोजी अर्ज दाखल केला. सदर अर्जामध्ये त्यांनी आपला जात प्रवर्ग “इतर मागास वर्ग” असा नमूद केला आहे व जातप्रमाणपत्राचा क्रमांक १८२ असा नमूद केला आहे.
श्रीमती राऊत यांच्याकडे दिनांक २१.०७.१९९५ रोजीचे विशेष मागास प्रवर्गाचे प्रमाणपत्र आहे.
जाहिरातीस अनुसरुन दिनांक ११.०९.२०१८ रोजी पर्यंत त्यांच्याकडे इतर मागास प्रवर्गाचे जात प्रमाणपत्र नाही. श्रीमती राऊत यांची इतर मागास प्रवर्ग (महिला) या प्रवर्गातून शिफारस झाली आहे. तथापि, विहित दिनांकास ( ११.०९.२०१८ रोजी) त्यांच्याकडे इतर मागास प्रवर्गाचे जात प्रमाणपत्र नव्हते. त्यांनी इतर मागास प्रवर्गाचे दिनांक २८.०२.२०१९ रोजीचे जात प्रमाणपत्र सादर केले आहे. तथापि, सदर प्रमाणपत्र जाहिरातीस नमूद केलेल्या विहित दिनांकानंतरचे आहे. यावरुन त्यांनी अर्ज भरताना जात प्रवर्गाबद्दल तसेच जात प्रमाणपत्राच्या क्रमांकाबद्दल चुकीची माहिती भरल्याचे दिसून येते. महाराष्ट्र लोकसेवा आयोगाने शिफारस केल्यानंतर कागदपत्रे पडताळणीच्या टप्प्यावर त्यांच्याकडे विहित दिनांकास इतर मागास प्रवर्गाचे प्रमाणपत्र नसल्याचे तसेच लागू नसलेले विशेष मागास प्रवर्गाचे प्रमाणपत्र असल्याचे निदर्शनास आले आहे.
श्रीमती राऊत यांना शासन सेवेत रुजू करुन घेण्यात आले नसून कागदपत्र पडताळणीच्या टप्प्यावर सदर बाब निदर्शनास आली आहे. आवेदन पत्रातील जात प्रवर्गाच्या दाव्यानुसार आवश्यक प्रमाणपत्राची पुर्तता श्रीमती राऊत यांनी केलेली नाही. ही बाब विचारात घेता नियतवाटप आदेशातील वर नमूद केलेली तरतुद क्रमांक २(२१) नुसार या विभागाच्या दिनांक १४.१०.२०२० रोजीच्या ज्ञापनान्वये श्रीमती मोहिनी शंकरराव राऊत (OBC-Female-WT-७) यांचे लिपिक- टंकलेखक परीक्षा -२०१८ प्रतिक्षायादीमधून सामान्य प्रशासन विभागामध्ये केलेले लिपिक-टंकलेखक पदावरील नियतवाटप या ज्ञापनान्वये रद्द करण्यात येत आहे.
# Page 3