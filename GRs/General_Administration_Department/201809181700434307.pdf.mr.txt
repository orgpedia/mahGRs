# Page 1
माहिती व जनसंपर्क महासंचालनालयातील संचालक (माहिती), गट-अ या पदावर सरळसेवेने नियुक्ती करण्याबाबत.
महाराष्ट्र शासन
शासन निर्णय क्रमांकः मलोआ-२०१८/५६९/प्र.क्र.१३८/३४-अ,
हुतात्मा राजगुरु चौक, मादाम कामा मार्ग
मंत्रालय, मुंबई - ४०० ०३२
तारीख: १८ सप्टेंबर, २०१८
शासन निर्णयः माहिती व जनसंपर्क महासंचालनालयातील संचालक (माहिती), गट-अ या पदावर सरळसेवेने नियुक्ती करण्यासाठी महाराष्ट्र लोकसेवा आयोगाने शिफारस केलेल्या खाली नमूद केलेल्या उमेदवाराची पीबी ३- रु.१५६००-३९१०० + ग्रेड वेतन ७६०० या वेतनश्रेणीत दोन वर्षांच्या कालावधीसाठी परिवीक्षाधीन नियुक्ती करण्यात येत असून त्यांना त्यांच्या नावापुढे स्तंभ ४ मध्ये दर्शविलेल्या पदावर पदस्थापना देण्यात येत आहे.
--------------------------------------------------------------------------------------------------------------------
|  | अ.क्र. |  |  | उमेदवाराचे नाव |  |  | प्रवर्ग |  |  | पदस्थापनेचे पद |  |
| (9) | (२) | (३) | (8) |
| १ | श्री. हेमराज काशिनाथ बागुल | खुला (इ.मा.व.) | संचालक (माहिती), विभागीय माहिती कार्यालय, नागपूर-अमरावती विभाग, नागपूर |
--------------------------------------------------------------------------------------------------------------------
२. श्री. बागुल हे सध्या माहिती व जनसंपर्क महासंचालनालयात वरिष्ठ सहायक संचालक (माहिती) / जिल्हा माहिती अधिकारी / वरिष्ठ उपसंपादक / जनसंपर्क अधिकारी, गट-अ (कनिष्ठ) या संवर्गातील पदावर कायमस्वरुपी काम करत आहेत. सदर पदावर त्यांची सरळसेवेने नियुक्ती करताना त्यांच्या चारित्र्य व पूर्व चारित्र्याची तपासणी करण्यात आली आहे. त्यामुळे शासन निर्णय, सा.प्र.वि., दि. १९.११.१९९० मधील तरतुदीनुसार त्यांची आताच्या पदावर नेमणूक करताना पुन्हा चारित्र्य व पूर्व चारित्र्याची तपासणी करण्यात आलेली नाही.
----------------------------------------------------------------------------------------------
| ३. अधिष्ठाता, शासकीय वैद्यकीय महाविद्यालय रुग्णालय, धुळे यांच्या दि.५.९.२०१८ च्या पत्रान्वये |
| श्री. बागुल यांचा वैद्यकीय तपासणी अहवाल प्राप्त झाला असून त्यानुसार श्री. बागुल हे संचालक |
| (माहिती), गट-अ या पदाकरीता शारिरीक दृष्ट्या पात्र असल्याचे त्यांनी प्रमाणित केले आहे. |
----------------------------------------------------------------------------------------------
४. श्री. बागुल हे संचालक (माहिती), गट-अ या संवर्गातील पदावर दोन वर्षाच्या कालावधीसाठी परिविक्षाधीन अधिकारी म्हणून कार्यरत असतील. श्री. बागुल यांचे काम परिविक्षाधीन काळात अपेक्षित दर्जाचे आढळले नाही किंवा त्यांची वर्तणूक समाधानकारक किंवा गट- अ दर्जाच्या अधिकाऱ्यास शोभेल अशी न आढळल्यास त्यांना सेवेतून कमी करण्यात येईल.
५. श्री. बागुल यांनी माध्यमिक शालांत परीक्षा १०० गुणांच्या मराठी भाषेसह उत्तीर्ण केली आहे.
त्यामुळे त्यांना एतदर्थ मंडळाच्या मराठी भाषेच्या परीक्षेमधून सूट देण्याबाबतचे आदेश माहिती व जनसंपर्क महासंचालनालयाकडून स्वतंत्रपणे निर्गमित करण्यात यावेत.
# Page 2
शासन निर्णय क्रमांकः मलोआ-२०१८/५६९/प्र.क्र.१३८/३४-अ,
६. श्री. बागुल यांनी हिंदी भाषा परीक्षा उत्तीर्ण केली नसल्यास किंवा हिंदी भाषा परीक्षा उत्तीर्ण होण्यापासून त्यांना सूट मिळाली नसल्यास त्यांनी परिविक्षाधीन कालावधीत एतदर्थ मंडळाची हिंदी भाषा परीक्षा उत्तीर्ण होणे आवश्यक राहील.
७. श्री. बागुल यांनी महराष्ट्र शासनाच्या माहिती व तंत्रज्ञान संचालनालयाकडून वेळोवेळी विहित केलेले संगणक हाताळणी बाबतचे प्रमाणपत्र अद्याप धारण केले नसल्यास ते परिविक्षाधीन कालावधीत धारण करणे आवश्यक राहील.
८. श्री. बागुल यांनी या आदेशाच्या दिनांकापासून एक महिन्याच्या आत संबंधित पदावर हजर होणे आवश्यक आहे. प्रस्तुत नियुक्तीच्या संदर्भात त्यांच्याकडून वरील मुदतीत काहीही कळविण्यात न आल्यास त्यांची सदर नियुक्ती आपोआप रद्द ठरेल, याची त्यांनी कृपया नोंद घ्यावी ९. माहिती व जनसंपर्क महासंचालनालयाच्या स्तरावर या संवर्गात नियुक्त झालेल्या उमेदवाराची उक्त अटी व शर्तींची पूर्तता करुन घ्यावी व तसा अहवाल शासनाला सादर करावा. विहित कालावधीत उमेदवार हजर न झाल्यास त्याची माहिती शासनास वेळीच उपलब्ध करुन द्यावी.