# Page 1
राजीव गांधी विज्ञान व तंत्रज्ञान आयोगातील अधिकारी / कर्मचारी यांच्या वेतन व भत्त्यासाठी सन २०२२-२३ करिता अर्थसंकल्पिय तरतूदीतून निधीचे वितरण.
महाराष्ट्र शासन
सामान्य प्रशासन विभाग
शासन निर्णय क्रमांक : वितंक-२०२३/प्र.क्र.०३/का.३९
मादाम कामा रोड, हुतात्मा राजगुरु चौक,
मंत्रालय, मुंबई - ४०० ०३२.
दिनांक : २० जानेवारी, २०२३
शासन निर्णय : राज्यातील विविध सामाजिक प्रश्नांमध्ये समाजाच्या हितासाठी विज्ञान व तंत्रज्ञानाचा अवलंब करणे, त्याचा प्रसार करणे आणि त्यास चालना देणे या उद्देशाने सन २००४ च्या महाराष्ट्र अधिनियम क्रमांक १५ अन्वये राजीव गांधी विज्ञान व तंत्रज्ञान आयोगाची स्थापना करण्यात आली आहे. उपरोक्त अधिनियमाच्या नियम क्रमांक १४ अनुसार राजीव गांधी विज्ञान व तंत्रज्ञान आयोगाकरिता शासनाच्या एकत्रित निधीतून अनुदानाच्या स्वरुपात प्रत्येक आर्थिक वर्षामध्ये निधी अदा करण्यात येतो.
२. राजीव गांधी विज्ञान व तंत्रज्ञान आयोगाच्या कार्यालयासाठी मंजूर पदांवर माहे मे, २०१८ पासून नियमित अधिकारी/कर्मचारी यांची नियुक्ती करण्यात आली असून, त्यांना वेतन व भत्ते अदा करण्यात येत आहेत. सन २०२२-२३ करीता मागणी क्रमांक ए-५, मुख्यलेखाशिर्ष २२५१ सचिवालयीन- सामाजिक सेवा ०९० सचिवालय (००) (००)(०३) विज्ञान व तंत्रज्ञान यामध्ये समन्वय व संशोधन कार्यक्रम, (२२५१ ००४२) मध्ये ३६ सहायक अनुदाने (वेतन) योजनातंर्गत या तपशिलवार लेखाशिर्षांतर्गत रु.२,५०,००,०००/- (रुपये दोन कोटी पन्नास लाख फक्त) इतकी अर्थसंकल्पिय तरतूद मंजूर करण्यात आलेला आहे.
३. वित्त विभागाच्या शासन परिपत्रक क्र. अर्थसं-२०२२/प्र.क्र.४३/अर्थ-३, दिनांक ४ एप्रिल, २०२२ मधील नमूद उपाययोजनांच्या अनुपालनासाठी ७५% म्हणजे रु. १,८७,००,०००/- (रुपये एक कोटी सत्याऐंशी लाख फक्त) इतक्या मर्यादेत निधी खर्च करण्यास वित्त विभागाने मंजूरी दिली आहे. त्यास अनुसरुन राजीव गांधी विज्ञान व तंत्रज्ञान आयोगाच्या विनंतीनुसार सन २०२२-२३ या वित्तीय वर्षात ३६- सहायक अनुदान (वेतन) या तपशिलवार लेखाशिर्षात मंजूर झालेल्या एकूण निधीच्या ६०% निधी रु. १,५०,००,०००/- (रुपये एक कोटी पन्नास लाख फक्त) वितरीत करण्यात येत आहे.
४. कक्ष अधिकारी, विज्ञान व तंत्रज्ञान कक्ष यांनी रु. १,५०,००,०००/- (रुपये एक कोटी पन्नास लाख फक्त) या रकमेचे देयक सादर करुन मंजूर करुन घ्यावे व सदर रक्कम सदस्य सचिव, राजीव गांधी विज्ञान व तंत्रज्ञान आयोग यांना सुपूर्द करण्यात यावी.
५. सदर अनुदानाच्या रकमेचा विनियोग सन २००४ च्या महाराष्ट्र अधिनियम क्रमांक १५ मधील नमूद प्रयोजनासाठीच करण्यात यावा तसेच त्यामधून खर्च करताना वित्त विभागाच्या मार्गदर्शक सूचनांचे काटेकोरपणे पालन करण्यात यावे. या अनुदानाच्या विनियोगाची तपासणी करुन त्याबाबतचे उपयोगिता प्रमाणपत्र व कार्यक्रमांचा सविस्तर अहवाल शासनास सादर करावा.
६. वरील खर्च मागणी क्रमांक ए- ५, मुख्यलेखाशिर्ष २२५१ सचिवालयीन- सामाजिक सेवा ०९० सचिवालय (००) (००)(०३) विज्ञान व तंत्रज्ञान यामध्ये समन्वय व संशोधन कार्यक्रम, (२२५१ ००४२) मध्ये ३६ सहायक अनुदाने (वेतन) या लेखाशिर्षाखाली टाकण्यात यावा व तो सन २०२२-२३ या आर्थिक वर्षाच्या मंजूर अनुदानातून भागविण्यात यावा.
७. वित्त विभागाचा शासन निर्णय क्रमांक : विअप्र २०१३/प्र.क्र.३०/२०१३/विनियम, दिनांक १७ एप्रिल, २०१५ च्या वित्तीय अधिकार नियम पुस्तिका १९७८ भाग पहिला उप विभाग एक अंतर्गत अ.क्र.२७, नियम क्रमांक १४९ अन्वये सदरहू मंजूरी देण्यात येत असून सहायक अनुदान मंजूर करताना वरील अधिनियमांतर्गत वित्त विभागाच्या मार्गदर्शक सूचनांचे तसेच वित्त विभागाच्या शासन परिपत्रक क्रमांक : अर्थसं - २०२२/प्र.क्र.४३/
# Page 2
शासन निर्णय क्रमांकः वितंक-२०२३/प्र.क्र.०३/का.३९
अर्थ-३, दिनांक ४ एप्रिल, २०२२ च्या अटी व शर्तीचे पालन करण्यात आले आहे. हा शासन निर्णय दिनांक ४ एप्रिल, २०२२ च्या वित्त विभागाच्या परिपत्रकानुसार प्रशासकीय विभागाला दिलेल्या अधिकारान्वये निर्गमित करण्यात येत आहे.