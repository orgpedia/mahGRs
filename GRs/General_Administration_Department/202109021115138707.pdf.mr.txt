# Page 1
बिगर राज्य नागरी सेवेतून ( Non-SCS) भारतीय प्रशासन सेवेत निवडीने नियुक्तीच्या शिफारशीसाठी पात्रता निकष व कार्यपध्दती विहित करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांकः एआयएस-१३१९/प्र.क्र.२६५/दहा
मादाम कामा मार्ग, हुतात्मा राजगुरू चौक,
मंत्रालय, मुंबई- ४०० ०३२
दिनांक : ०२.०९.२०२१
वाचा: १) भारतीय प्रशासकीय सेवा (निवडीने नियुक्ती) विनियम, १९९७ २) वित्त विभाग शासन निर्णय क्र. अरजा-२४०२/२५/सेवा-८, दि. ०७.१०.२००२ ३) सामान्य प्रशासन विभाग, शासन निर्णय क्र. सीएफआर १२१०/प्र.क्र.४७/२०१०/तेरा, दि. ०१.११.२०११ ४) केंद्रशासन कार्मिक व प्रशिक्षण विभाग, नवी दिल्ली यांचे कार्यालयीन ज्ञापन क्र. १४०१५/३०/२०१५ AIS-I, दि. २०.०३.२०१५.
५) सामान्य प्रशासन विभाग, अधिसूचना क्र.एआयएस १३१९/प्र.क्र.२६५-भाग-१/२०१९/दहा, दि.९.७.२०१९.
प्रस्तावना भारतीय प्रशासन सेवेत नियुक्तीचे खालीलप्रमाणे तीन मार्ग विहित करण्यात आले आहेत, - १) स्पर्धा परिक्षेद्वारे सरळसेवेने नियुक्ती (Appointment by Competitive Examination) २) राज्य नागरी सेवेतून (SCS ) पदोन्नतीने नियुक्ती (Appointment by Promotion) ३) बिगर राज्य नागरी सेवेतून (Non SCS) निवडीने नियुक्ती (Appointment by Selection)
उपरोक्तपैकी अ.क्र. ३ येथील बिगर राज्य नागरी सेवेतून निवडीने नियुक्ती ही भारतीय प्रशासकीय सेवा (निवडीने नियुक्ती) विनियम, १९९७ मधील तरतूदीनुसार केली जाते. या विनियमातील नियम ४ (१) प्रमाणे पात्रता धारण करणाऱ्या अधिकाऱ्यांची १:५ या प्रमाणात संघ लोकसेवा आयोगाकडे शिफारस करण्याकरीता खालीलप्रमाणे पात्रता निकष व कार्यपध्दती निश्चित करण्यात येत आहे.
शासन निर्णय भाप्रसे (निवडीने नियुक्ती) विनियम, १९९७ मधील नियम ४ (१) नुसार निवडीने नियुक्तीसाठी बिगर राज्य नागरी सेवेतील अधिकाऱ्याने पुढीलप्रमाणे पात्रता धारण करणे आवश्यक आहे: अ) अत्युत्कृष्ट गुणवत्ता व क्षमता,
ब) राजपत्रित पदावर स्थायीकरण झालेले असावे,
क) उप जिल्हाधिकारी या पदाशी समकक्ष घोषित पदावर निवडसूची वर्षाच्या दि. ०१ जानेवारी रोजी किमान ८ वर्षे सेवा झालेली असावी.
ड) निवडसूचीच्या वर्षाच्या दि.०१ जानेवारी रोजी त्याचे वय ५६ वर्षांपेक्षा जास्त नसावे.
२. राज्य नागरी सेवेतील उपजिल्हाधिकारी या पदाशी समकक्ष घोषित करण्यात आलेल्या पदावर कार्यरत अधिकारी हे सामान्य प्रशासन विभाग, अधिसूचना क्र. एआयएस १३१९/प्र.क्र.२६५-भाग-१/२०१९/दहा, दि.९.७.२०१९ अन्वये बिगर राज्य नागरी सेवेतून भारतीय प्रशासकीय सेवेत निवडीने नियुक्तीसाठी पात्र असतील.
३. बिगर राज्य नागरी सेवेतून भारतीय प्रशासकीय सेवेमध्ये निवडीने नियुक्तीसाठी संघ लोकसेवा आयोगाकडे शिफारस करण्याकरीता अधिकाऱ्यांची निवड (Shortlisting) करण्याकरिता पात्र अधिकाऱ्यांच्या नावांचा प्रस्ताव सादर करण्यास सामान्य प्रशासन विभागाकडून सूचना प्राप्त झाल्यानंतर सर्व प्रशासकीय
# Page 2
शासन निर्णय क्रमांकः एआयएस-१३१९/प्र.क्र.२६५/दहा
विभागांनी सोबत जोडलेल्या परिशिष्टानुसार पात्र अधिकाऱ्यांचा परिपूर्ण प्रस्ताव सामान्य प्रशासन विभागास सादर करणे आवश्यक राहील.
४. सर्व प्रशासकीय विभागांनी सामान्य प्रशासन विभागास प्रस्ताव पाठविताना अधिकाऱ्यांची पात्रता तपासण्यासाठी पुढील बाबी विचारात घेणे आवश्यक राहील i) निवडसूची वर्षाच्या ३१ मार्च पर्यंतचे मागील सलग ८ वर्षांचे सर्व संस्करण पूर्ण होऊन अंतिम झालेले गोपनीय अहवाल विचारात घेण्यात यावेत. अशा मागील ८ वर्षांपैकी किमान ७ वर्षांचे गोपनीय अहवाल अत्युत्कृष्ट (अ+) असणे आवश्यक राहील.
ii) गोपनीय अहवालांची प्रतवारी उंचावण्यात आलेली असेल तर अशा गोपनीय अहवालांची प्रतवारी उंचावण्याबाबत करण्यात आलेली कार्यवाही ही सामान्य प्रशासन विभाग शासन निर्णय क्र.
सीएफआर १२१०/प्र.क्र.४७/२०१०/तेरा दि.०१.११.२०११ अन्वये निर्गमित केलेल्या मार्गदर्शक सूचना व त्यामध्ये वेळोवेळी करण्यात आलेल्या सुधारणांस अनुसरून असेल तरच अशा उंचावण्यात आलेल्या गोपनीय अहवालांची प्रतवारी विचारात घेण्यात यावी.
वित्त विभागाच्या शासन निर्णय क्र. अरजा-२४०२/२५/सेवा-८, दि. ०७.१०.२००२ नुसार मागील १० वर्षाच्या कालावधीत विशेष असाधारण रजेवर असलेल्या अधिकाऱ्यांचे गोपनीय अहवाल शॉर्ट लिस्टींगकरीता विचारात घेताना त्यांच्या विशेष असाधारण रजेचा कालावधी वगळून निवडसूची वर्षाच्या ३१ मार्च पर्यंतचे मागील सलग एकूण ०८ वर्षाच्या कर्तव्य कालावधीचे गोपनीय अहवाल शॉर्ट लिस्टींगकरीता विचारात घेण्यात यावेत.
iv) अत्युत्कृष्ट गोपनीय अहवालांची गणना करताना एखाद्या गोपनीय अहवाल वर्षात ६ महिने अथवा त्यापेक्षा जास्त कालावधीचा गोपनीय अहवाल उपलब्ध असेल तर सदर गोपनीय अहवालाची जी प्रतवारी असेल ती संपूर्ण वर्षाची प्रतवारी समजण्यात यावी. तसेच जर एखाद्या गोपनीय अहवाल वर्षात प्रतिवेदन / पुनर्विलोकन अधिका-यांचा कालावधी ३ महिन्यांपेक्षा कमी असल्याच्या कारणास्तव/सक्तीचा प्रतिक्षा कालावधी असल्याच्या कारणास्तव / वैध कारणास्तव देय व अनुज्ञेय मंजूर करण्यात आलेल्या रजेमुळे ६ महिन्यांपेक्षा जास्त कालावधीची NRC असेल तर त्याच वर्षीच्या उपलब्ध असलेल्या जास्त कालावधीच्या उर्वरित गोपनीय अहवालाची प्रतवारी ही त्या संपूर्ण वर्षाची प्रतवारी समजण्यात यावी.
वैध कारणास्तव देय व अनुज्ञेय मंजूर करण्यात आलेल्या रजेमुळे संपूर्ण वर्षाची NRC असेल तर सदर कालावधी वगळून मागील सलग एकूण ८ वर्षाच्या कर्तव्य कालावधीचे गोपनीय अहवाल विचारात घेण्यात यावेत.
vi) केंद्र अथवा राज्य शासनाकडून आयोजित / पुरस्कृत / राज्य शासनाच्या पूर्वपरवानगीने घेतलेल्या प्रशिक्षणाच्या कारणास्तव ६ महिन्यांपेक्षा जास्त कालावधीची NRC असेल तर त्याच वर्षीच्या उपलब्ध असलेल्या कालावधीच्या उर्वरित गोपनीय अहवालाची प्रतवारी ही त्या संपूर्ण वर्षाची प्रतवारी समजण्यात यावी. तसेच या प्रशिक्षणाच्या कारणास्तव एक वर्ष किंवा त्यापेक्षा अधिक कालावधीचा गोपनीय अहवाल उपलब्ध नसेल तर त्यांच्या सदर प्रशिक्षणाचा कालावधी वगळून मागील सलग एकूण ८ वर्षाच्या कर्तव्य कालावधीचे गोपनीय अहवाल विचारात घेण्यात यावेत.
५. मंत्रालयीन प्रशासकीय विभागांकडून सामान्य प्रशासन विभागास प्रस्ताव प्राप्त झाल्यानंतर प्रस्तावांच्या छाननीअंती भारतीय प्रशासकीय सेवा (निवडीने नियुक्ती) विनियम, १९९७ मधील तरतूदीनुसार १:५ या प्रमाणात (१ रिक्त पदासाठी ५ अधिकारी अधिकाऱ्यांची संघ लोक सेवा आयोगास शिफारस करण्याकरिता खालीलप्रमाणे कार्यपध्दती निश्चित करण्यात येत आहे
पृष्ठ ३ पैकी २
# Page 3
शासन निर्णय क्रमांकः एआयएस-१३१९/प्र.क्र.२६५/दहा
i) मंत्रालयीन प्रशासकीय विभागांकडून सामान्य प्रशासन विभागास प्राप्त प्रस्तावांच्या छाननीअंती पात्र अधिकाऱ्यांची ६० गुणांची लेखी परीक्षा आयोजित करण्यात येईल.
ii) लेखी परीक्षेतील गुणांच्या आधारे गुणानुक्रमे पहिल्या १:१० या प्रमाणात (०१ रिक्त पदासाठी १० अधिकारी) पात्र अधिकाऱ्यांची ३० गुणांची मुलाखत आयोजित करण्यात येईल.
iii) मुलाखतीसाठी बोलविण्यात आलेल्या अधिकाऱ्यांचे लेखी परीक्षा (६० गुण) + मुलाखत (३० गुण) + सेवा कालावधीचे गुण (१० गुण) एकत्रित करुन गुणानुक्रमे पहिल्या १:५ (०१ रिक्त पदासाठी ०५ अधिकारी) या प्रमाणात अधिकाऱ्यांच्या नावाची शिफारस संघ लोकसेवा आयोगास करण्यात येईल.
६. उपरोक्त पात्रता निकष व निवडीची कार्यपध्दती ही सदर शासन निर्णय निर्गमित झाल्याच्या दिनांकापासून लागू होईल.
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12