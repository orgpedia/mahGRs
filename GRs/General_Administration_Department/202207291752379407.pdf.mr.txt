# Page 1
आणीबाणीच्या कालावधीत बंदिवास सोसाव्या लागलेल्या व्यक्तींचा सन्मान / यथोचित गौरव करणेबाबतची योजना नव्याने सुरु करणे.....
महाराष्ट्र शासन
सामान्य प्रशासन विभाग
शासन निर्णय क्रमांक : संकीर्ण-१९१८/प्र.क्र.४०/स्वासैक-१
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२
दिनांक : २८ जुलै, २०२२.
संदर्भ: १) शासन निर्णय क्रमांक निवृवे-१०१५/प्र.क्र.२६१/२०१५(२०१८)/स्वासैक-१, दि. १४/०२/२०१८ २) शासन निर्णय क्रमांक निवृवे-१०१५/प्र.क्र.२६१/२०१५(२०१८)/स्वासैक-१, दि. ०३/०७/२०१८ ३) शासन निर्णय क्रमांक निवृवे-१०१५/प्र.क्र.२६१/२०१५(२०१८)/स्वासैक-१, दि. ३१/०७/२०२०.
४) शासन निर्णय क्रमांक निवृवे-१०१५/प्र.क्र.२६१/२०१५(२०१८)/स्वासैक-१, दि.१६.९.२०२१.
५) मुख्य सचिव कार्यालयाचे कार्यवृत्त, दिनांक १८.०७.२०२२
प्रस्तावना : दिनांक २५.०६.१९७५ ते दिनांक ३१.०३.१९७७ या कालावधीत घोषित करण्यात आलेल्या आणीबाणीच्या कालावधीत ज्या व्यक्तींना बंदिवास सोसावा लागला, अशा व्यक्तींचा सन्मान/ यथोचित गौरव करणेबाबतचे धोरण शासन निर्णय दिनांक ०३/०७/२०१८ अन्वये निश्चित करण्यात आले होते. या धोरणांतर्गत पात्र व्यक्तींना मानधन वितरीत करण्यात आले.
कोविड-१९ या संसर्गजन्य रोगाच्या प्रादुर्भावामुळे सन २०२०-२१ या वित्तीय वर्षात राज्याची कर व करेत्तर उत्पन्नातील अपेक्षित महसुली घट व त्याचे राज्याच्या अर्थव्यवस्थेवर होणारे परिणाम विचारात घेवून “सन १९७५-७७ या आणिबाणीच्या कालावधीत लढा देणाऱ्या व्यक्तींचा सन्मान / यथोचित गौरव करण्यासंबंधी धोरण” या कार्यक्रमाची अंमलबजावणी बंद
करण्याचा निर्णय संदर्भाधीन क्र.३ वरील दिनांक ३१ जुलै, २०२० च्या शासन निर्णयान्वये घेण्यात आला. तसेच संदर्भाधीन क्र.४ वरील दिनांक १६.९.२०२१ रोजीच्या शासन निर्णयान्वये प्रलंबित थकबाकीचे प्रदान करण्यात आले.
आणिबाणी कालावधीत लढा दिलेल्या व्यक्तींचा सन्मान/गौरव करावयाची बंद करण्यात आलेली योजना पुन्हा सुरु करण्याची विनंती मा. लोकप्रतिनिधींनी शासनास केलेली आहे.
त्याअनुषंगाने सदर योजना सुरु करण्याबाबत मा.मंत्रिमंडळाने दिनांक १४ जुलै, २०२२ रोजीच्या बैठकीमध्ये घेतलेल्या निर्णयानुसार सदर योजना नव्याने सुरु करण्याची बाब शासनाच्या विचाराधीन होती.
# Page 2
शासन निर्णय क्रमांकः संकीर्ण-१९१८/प्र.क्र.४०/स्वासैक-१
शासन निर्णय : “सन १९७५ ते १९७७ मधील आणीबाणीच्या कालावधीत लढा देण्या-या व्यक्तींचा सन्मान/ यथोचित गौरव करण्यासाठी सुरु केलेली योजना जी दिनांक ३१ जुलै, २०२० रोजी बंद करण्यात आलेली होती ती योजना नव्याने सुरु करण्यास या शासन निर्णयान्वये मान्यता देण्यात येत आहे.
२. सदर योजनेची अंमलबजावणी ही दिनांक १ ऑगस्ट, २०२२ पासून करण्यात यावी.
त्याअनुषंगाने ज्या व्यक्तींना यापूर्वी मानधन मंजूर करण्यात आले होते त्यांना ऑगस्ट, २०२२ पासून मानधन देय राहील. तसेच दिनांक ३ जुलै, २०१८ रोजीच्या शासन निर्णयान्वये राबविलेल्या योजनेंतर्गत मानधन देय केलेल्या लाभार्थींना योजना बंद झाल्याच्या
कालावधीपासूनची थकबाकी अनुज्ञेय राहीलराहील. . यापूर्वी प्राप्त/मंजूर/प्रलंबित अर्ज, दि. ३१.०७.२०२० ते आजवर मानधन धारकाची संख्या, ज्यांना थकबाकी अदा करावयाची आहे त्याची माहिती या शासन निर्णयासोबत जोडलेल्या विवरणपत्र - “अ” मध्ये जिल्हाधिकारी यांनी उपलब्ध करुन दयावी.
३. आणिबाणीच्या लढ्यामध्ये सहभाग घेतलेल्या व्यक्ती ज्यांनी यापूर्वी अर्ज केला नाही त्यांनी संदर्भाधीन दिनांक ३ जुलै, २०१८ च्या शासन निर्णयान्वये विहित केलेल्या परिशिष्टातील शपथपत्रासह जिल्हाधिकारी कार्यालयाकडे अर्ज सादर करावेत. सदर योजनेचा लाभ घेण्यासाठी जिल्हाधिकारी कार्यालयांकडे नव्याने अर्ज सादर करण्याचा अंतिम दिनांक ३१/१०/२०२२ असा राहिल. त्यामुळे नवीन अर्ज या दिनांकापर्यंत सादर करण्याची दक्षता अर्जदारांनी घेण्याबाबत जिल्हा प्रशासनाने निदर्शनास आणून द्यावे. या योजनांतर्गत मानधन मंजूर करण्याचे अधिकार संबंधित जिल्हाधिकारी यांना असतील. संबंधित जिल्हाधिकारी यांच्याकडून नव्याने मानधन मंजूर झालेल्या व्यक्तींची यादी शासनाकडे सादर करावी. सदर यादीनुसार शासनाद्वारे संबंधित जिल्हाधिकारी कार्यालयास निधी उपलब्ध करुन देण्यात येईल.
४. या योजनेंतर्गत आणीबाणीच्या काळात एक महिन्यापेक्षा जास्त कारावास भोगलेल्या व्यक्तींना पूर्वीप्रमाणेच मासिक रु.१०,०००/- व त्यांच्या पश्च्यात त्यांच्या पत्नीस / पतीस रु.५,०००/- मानधन देण्यात येईल. तर, एक महिन्यापेक्षा कमी कारावास भोगलेल्या व्यक्तींना मासिक रु.५,०००/- तर त्यांच्या पश्च्यात त्यांच्या पत्नीस/पतीस रु.२,५००/- मानधन अनुज्ञेय राहील.
५. सदर धोरणांतर्गत लाभार्थी/जोडीदार हयात असेपर्यंत मानधनास पात्र राहतील. तद्नंतर वारसदार सदर मानधनास पात्र ठरणार नाहीत.
६. सदर शासन निर्णय हा वित्त विभागाच्या अनौ.सं.क्र.३९६/व्यय-४/२०२२, दि.१३/७/२०२२ अन्वये प्राप्त झालेल्या सहमतीने व दिनांक १४ जुलै, २०२२ रोजी मा.मंत्रीमंडळाच्या बैठकीमध्ये प्राप्त झालेल्या मान्यतेनुसार निर्गमित करण्यात येत आहे.
पृष्ठ ४ पैकी २
# Page 3
शासन निर्णय क्रमांक: संकीर्ण-१९१८/प्र.क्र.४०/स्वासैक-१
# Page 4