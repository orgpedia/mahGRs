# Page 1
सैनिकी सेवापूर्व शिक्षण संस्था, औरंगाबाद, कार्यालयाच्या आस्थापनेवरील अधिसंख्य ठरविलेली पदे बहुउद्देशिक स्वरुपाच्या सेवा घेऊन भरण्याबाबत...
महाराष्ट्र शासन
सामान्य प्रशासन विभाग
शासन निर्णय क्र. : सैकवि-२०१६/प्र.क्र.३२/भाग-२/का.२८
मंत्रालय, मुंबई - ४०० ०३२
दिनांक : ०२ ऑगस्ट, २०२१.
वाचा : शासन निर्णय, सामान्य प्रशासन विभाग, क्र : सैकवि-२०१६/प्र.क्र.३२/का.२८, दिनांक ०२.०२.२०२१.
प्रस्तावना सैनिकी सेवापूर्व शिक्षण संस्था, औरंगाबाद कार्यालयाच्या आस्थापनेवरील ८ नियमित पदे आणि १२ अधिसंख्य पदे, अशा एकूण २० पदांच्या सुधारीत आकृतीबंधास या विभागाच्या दिनांक ०२.०२.२०२१ च्या शासन निर्णयान्वये मान्यता दिली आहे. यानुसार सदर कार्यालयातील अधिसंख्य ठरविलेल्या पदांवरील कर्मचारी सेवानिवृत्ती, राजीनामा, मृत्यू इ. कारणांमुळे जसजसे रिक्त होतील तसतशी ती पदे व्यपगत होतील. सदर पदांकरिता बहुउद्देशिक सेवा घेण्याबाबत वित्त विभागाने सूचना दिलेल्या आहेत. यासंदर्भात बहुउद्देशिक सेवा म्हणजे बाह्ययंत्रणेद्वारे कंत्राटी तत्वावर कर्मचाऱ्यांच्या सेवा घेणे, याबाबत वित्त विभागाने दिलेल्या अभिप्रायानुसार सर्वसमावेशक सूचना निर्गमित करण्याची बाब शासनाच्या विचाराधीन होती.
शासन निर्णय :
सैनिकी सेवापूर्व शिक्षण संस्था, औरंगाबाद या कार्यालयाच्या आस्थापनेवरील अधिसंख्य पदांवर बहुउद्देशिक सेवा घेऊन कामे करण्यासाठी खालील सूचना देण्यात येत आहेत, अ) बहुउद्देशिक स्वरूपाच्या सेवा घेणे म्हणजेच निरनिराळ्या कामाकरिता स्वतंत्र कर्मचारी वर्ग न नेमता,
एकाच व्यक्तीकडून अनेक स्वरुपाची कामे उदा. शिपाईकडून सफाई, माळी अशी कामे करून घ्यायची आहेत.
ब) बाह्य यंत्रणेद्वारे काम करून घेणे म्हणजे आवश्यक कामे ठेकेदार / कंपनी/संस्थेकडून विहित पद्धतीने निविदा मागवून करून घेण्यात यावीत. ज्या कंपनीस/संस्थेस काम सोपवयाचे आहे त्यांचे बरोबर त्याबाबतचा करार करावा. या करारामध्ये कंपनी/संस्थेतर्फे काम करणाऱ्या अधिकारी/कर्मचारी यांचे उत्तरदायित्व शासनावर राहणार नाही याची दक्षता घ्यावी.
क) बाह्ययंत्रणेद्वारे काम करून घेण्याच्या कामाचे प्रदान वेतन” या तपशीलवार शिर्षाखाली न दाखविता
“ कार्यालयीन खर्च” या तपशीलवार शिर्षाखाली दाखविणे आवश्यक आहे.
ड) बहुउद्देशिक स्वरूपाच्या सेवा बाह्ययंत्रणेद्वारे घेताना, वित्त विभाग, शासन परिपत्रक दि.
२७.०९.२०१०, २.२.२०१३, २.१२.२०१३, २.८.२०१६ आणि ३०.०९.२०२० अन्वये तसेच वेळोवेळी निर्गमित केलेल्या सूचनांचे पालन करण्याची दक्षता घेण्यात यावी.
# Page 2
शासन निर्णय क्रमांक: सैकवि-२०१६/प्र.क्र.३२/भाग-२/का.२८
इ) तसेच बाह्ययंत्रणेद्वारे वरीलप्रमाणे सेवा घेताना नियमित पद्धतीने पदे भरण्यावरील खर्चाच्या तुलनेत एकंदरित खर्चात १० ते २५% बचत झाली पाहिजे, याची जबाबदारी प्रशासकीय विभाग प्रमुखांवर राहणार असल्याने अशा प्रकारे खर्चात होत असलेल्या बचतीची नोंद दिनांक ०२.१२.२०१३ रोजीच्या परिपत्रकासोबत जोडलेल्या विहीत प्रपत्रात शासनास वेळोवेळी सादर करावी.
२. सदर शासन निर्णय, वित्त विभाग, अनौपचारिक संदर्भ क्र. ५१/आपुक, दिनांक २८.०६.२०२१ अन्वये दिलेल्या सहमतीनुसार निर्गमित करण्यात येत आहे.