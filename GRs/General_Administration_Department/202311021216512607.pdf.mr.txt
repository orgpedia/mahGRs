# Page 1
“ऑपरेशन मेघदूत”, मोहिमेअंतर्गत दि. २६.०८.२०१९ रोजी सियाचिन ग्लेशियर येथे कर्तव्य बजावताना अत्यंत विषम हवामानामध्ये बर्फामुळे गंभीर जखम झाल्यामुळे अपंगत्व आलेल्या भारतीय सैन्य दलातील श्री. प्रशांत शिवाजी मुळे, हवालदार जि. लातूर यांना आर्थिक मदत देण्याबाबत
महाराष्ट्र शासन
सामान्य प्रशासन विभाग
शासन निर्णय क्रमांकः मासैम-२०२३/प्र.क्र.१६७/का-२८(अर्थ)
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२.
दिनांक :०१/११/२०२३.
वाचा १) शासन निर्णय, सामान्य प्रशासन विभाग, क्र. मासैम-२०१९/प्र.क्र.६८/२०१९/२८, दि.०२/०८/२०१९ २) संचालक,सैनिक कल्याण विभाग, पुणे यांचे पत्र क्र.१६०१९/प्रस्ताव/सैकवि-१६/२१५६, दि.१४/०९/२०२३.
प्रस्तावना : वाचा येथील अ.क्र.१ येथे नमूद दि. ०२/०८/२०१९ रोजीच्या शासन निर्णयान्वये युध्दात, युध्दजन्य परिस्थितीमध्ये, तसेच देशातील सुरक्षा संबंधी मोहिमेत, चकमकीत / देशाबाहेरील मोहिमेत अपंगत्व आलेल्या सैनिकांना दि. १ जानेवारी, २०१९ पासून त्यांच्या अपंगत्वाच्या टक्केवारीनुसार आर्थिक मदत देण्यात येते. या पार्श्वभूमीवर “ऑपरेशन मेघदूत” या मोहिमेअंतर्गत अपंगत्व आलेल्या भारतीय सैन्यातील हवालदार, श्री. प्रशांत शिवाजी मुळे, यांना आर्थिक मदत देण्याची बाब शासनाच्या विचाराधीन होती.
शासन निर्णय भारतीय सैन्यदलाच्या १९ मराठा लाईट इन्फ्रन्ट्री मधील श्री. प्रशांत शिवाजी मुळे, हवालदार यांना दि.२६.०८.२०१९ रोजी सियाचिन ग्लेशियर येथे “ऑपरेशन मेघदूत” या मोहिमेअंतर्गत कर्तव्य बजावताना त्यांच्या उजव्या पायाचा पंजा काढावा लागल्यामुळे ४०% अपंगत्व आले. याबाबत, संचालक, सैनिक कल्याण विभाग, पुणे यांचेकडून संदर्भ क्र. २ येथे नमूद दि.१४/०९/२०२३ च्या पत्रान्वये शासनास प्राप्त झालेल्या प्रस्तावाच्या अनुषंगाने, पुढील तक्त्यात नमूद केल्यानुसार श्री. प्रशांत शिवाजी मुळे, हवालदार जि. लातूर यांना आर्थिक मदत देण्यास शासन मान्यता देण्यात येत आहे.
# Page 2
शासन निर्णय क्रमांकः मासैम-२०२३/प्र.क्र.१६७/का-२८(अर्थ)
-----------------------------------------------------------------------------------------------------------------------------------------------------------------------------------------------------------------------------------
| नाव व पत्ता | अपंगत्व प्राप्त दिनांक, मोहिम व ठिकाण | रक्कम रुपये |
| नं.२८०६४४७F,हवालदार श्री. प्रशांत शिवाजी मुळे, १९ मराठा लाईट इन्फ्रट्री PIN – ९११६१९, C/० ५६ APO | २६/०८/२०१९ सियाचिन ग्लेशियर (ऑपरेशन मेघदूत) येथे कर्तव्य बजावताना उजव्या पायाचा पंजा काढावा लागल्याने ४०% अपंगत्व. | रु.३४,००,०००/ |
-----------------------------------------------------------------------------------------------------------------------------------------------------------------------------------------------------------------------------------
२. अपंगत्व आलेल्या श्री. प्रशांत शिवाजी मुळे, हवालदार यांना देय रु.३४,००,०००/- (रुपये चौतीस लाख फक्त) आर्थिक मदतीपैकी ५०% म्हणजे रु. १७,००,०००/- (रुपये सतरा लाख फक्त) शासकीय अनुदानातून तर उर्वरित ५०% रक्कम म्हणजे रु.१७,००,०००/- (रुपये सतरा लाख फक्त) मा. मुख्यमंत्री सहायता (कारगिल) निधीतून घेण्यात आलेल्या व राष्ट्रीयकृत बँकेत गुंतविण्यात आलेल्या रकमेच्या व्याजातून अदा करण्यात यावी.
३. वरील परिच्छेद क्र. २ मध्ये नमूद शासन अनुदानातून द्यावयाच्या रक्कमेपोटी होणारा खर्च रु.१७,००,०००/- (रुपये सतरा लाख फक्त) हा “मागणी क्र. ए-५ प्रशानशीर्ष २२३५, सामाजिक सुरक्षा व कल्याण, ६०-इतर सामाजिक सुरक्षा व कल्याण कार्यक्रम, १०२- सामाजिक सुरक्षा योजनेखाली निवृत्तीवेतने, (००) (०४ ) देशांतर्गत सुरक्षासंबंधी मोहिमेत चकमकीत धारातीर्थी पडलेल्या जवानांच्या विधवांना/अवलंबितांना आर्थिक मदत (२२३५ २६०८)" या लेखाशीर्षाखाली सन २०२३-२४ या वित्तीय वर्षाकरीता मंजूर अर्थसंकल्पीय तरतूदीतून खर्ची टाकण्यात यावा.
४. प्रस्तुत प्रकरणी 'आहरण व संवितरण अधिकारी, म्हणून जिल्हा सैनिक कल्याण अधिकारी, सातारा यांना प्राधिकृत करण्यात येत आहे. सदर आर्थिक मदत ECS द्वारे देण्यात यावी व त्याबाबतचा अहवाल शासनास सादर करण्यात यावा.
५. हा शासन निर्णय, वित्त विभागाच्या सहमतीने निर्गमित केलेल्या शासन निर्णय, सामान्य प्रशासन विभाग, दिनांक ०२.०८.२०१९ मधील मार्गदर्शक तत्वांचा अवलंब करुन निर्गमित करण्यात येत आहे.
# Page 3