# Page 1
राज्य शासनाच्या विविध विभागांच्या योजना, उपक्रम कार्यक्रमांच्या व अभियानांच्या प्रसिद्धी आणि जाहिरात विषयक कार्ये पार पाडण्यासाठी जाहिरात संस्थांची सूची
महाराष्ट्र शासन
सामान्य प्रशासन विभाग
शासन निर्णय क्रमांक : मावज-२०२३/प्र.क्र.१८७/का-३४
मादाम कामा मार्ग, हुतात्मा राजगुरू चौक,
मंत्रालय, मुंबई- ४००३२.
दिनांक : २३ नोव्हेंबर, २०२३
वाचा : १. शासन निर्णय उद्योग, ऊर्जा व कामगार विभाग क्र. भांखस-२०१४/प्र.क्र.८२/भाग II/उद्योग ४, दि.१.१२.२०१६ २. शासन निर्णय सामान्य प्रशासन विभाग क्र. मावज २०२०/प्र.क्र.३३/का-३४, दि. १६.३.२०२० ३. शासन निर्णय सामान्य प्रशासन विभाग क्र.मावज २०२१/प्र.क्र.१२६/का-३४, दि.१३.८.२०२१ ४. शासन निर्णय सामान्य प्रशासन विभाग क्र.मावज २०२२/प्र.क्र.१२९/का-३४, दि.७.९.२०२२ ५. शासन निर्णय सामान्य प्रशासन विभाग क्र.मावज २०२२/प्र.क्र.१२९/का-३४, ,दि.३१.१.२०२३ ६. शासन निर्णय सामान्य प्रशासन विभाग क्र.मावज २०२२/प्र.क्र.१२९/का-३४, दि.१२.४.२०२३ ७. माहिती व जनसंपर्क महासंचालनालयाची पत्र क्र. वृत्तचित्र २०२३/जाहिरात संस्थांची सूची/ का-७/२६०, दि.१२.७.२०२३ व दि.१७.७.२०२३
प्रस्तावना : राज्य शासनाच्या विविध विभागांमार्फत लोककल्याणकारी योजना, विकास प्रकल्प, उपक्रम अभियान आणि कार्यक्रम राबविले जातात. या योजना, उपक्रम अभियान आणि कार्यक्रम यांची माहिती जनसामान्यांपर्यंत पोहोचविण्याचे काम माहिती व जनसंपर्क महासंचालनायामार्फत केले जाते. यासाठी माहिती व व जनसंपर्क महासंचालनालयामार्फत प्रसार माध्यमांच्या विविध प्रकारांचा वापर केला जातो.
राज्य शासनाच्या विविध योजना, उपक्रम आणि अभियान यांवर आधारित जाहिरातींच्या कल्पक कामांच्या निर्मितीसाठी (CREATIVE WORK), जाहिरातींची कार्ये पार पाडण्यासाठी आणि आवश्यक तिथे अंमलबजावणी करण्यासाठी संदर्भ क्रमांक २ वरील दिनांक १६.३.२०२० च्या शासन निर्णयान्वये जाहिरात संस्थांची यादी तयार करण्यात आली होती. या निवड सूचीची मुदत संपल्यानंतर संदर्भ क्रमांक ४, ५ व ६ येथील अनुक्रमे दिनांक ७.९.२०२२, दि. ३१.१.२०२३ आणि दि. १२.४.२०२३ च्या शासन निर्णयान्वये जाहिरात संस्थांच्या सदरच्या सूचीला नवीन सूची तयार होईपर्यंत मुदतवाढ देण्यात आलेली आहे. आता जाहिरात क्षेत्र / प्रसिद्धी माध्यम क्षेत्रामध्ये झालेल्या बदलांच्या अनुषंगाने जाहिरात क्षेत्रातील व जाहिरात निर्मिती क्षेत्रातील विशिष्ट अनुभव कौशल्य आणि व्यावसायिक अर्हता प्राप्त असलेल्या जाहिरात संस्थांची सूची तयार करण्याची बाब राज्य शासनाच्या विचाराधीन होती.
शासन निर्णय राज्य शासनाच्या विविध विभागांमार्फत राबविण्यात येणाऱ्या लोककल्याणकारी योजना, विकास प्रकल्प, शासनाचे निरनिराळे अभियान आणि कार्यक्रमांची माहिती जनसामान्यांपर्यंत प्रभावीपणे पोहोचविण्यासाठी विविध माध्यमांचा वापर करुन शासकीय संदेशांची माहिती लोकांपर्यंत पोहोचवली
# Page 2
शासन निर्णय क्रमांक: मावज-२०२३/प्र.क्र.१८७/का-३४
जाते. त्यासाठी प्रचार आणि प्रसिध्दीसाठी आवश्यक असणाऱ्या कल्पक कामांची निर्मिती आणि जाहिरातीची अंमलबजावणी करणे अपेक्षित आहे. कल्पक कामाच्या निर्मितीसाठी व जाहिरातीची
कार्ये पार पाडण्यासाठी जाहिरात संस्थांची सूची तयार करण्यासंदर्भात माहिती व जनसंपर्क महासंचालनालयाने ई-निविदा पद्धतीने जाहिरात क्षेत्रातील विशिष्ट अनुभव व व्यावसायिक अर्हता प्राप्त जाहिरात संस्थांकडून प्रस्तावासाठी विनंती पत्र (रिक्वेस्ट फोर प्रपोजल) मागविण्यात आले होते.
यास प्रतिसाद दिलेल्या संस्थांच्या अर्जांची छाननी माहिती व जनसंपर्क महासंचालनालयाच्या स्तरावर करण्यात आली आहे. छाननी अंती पात्र ठरलेल्या व माहिती व जनसंपर्क महासंचालनालयाने शिफारस
केलेल्या संस्थांच्या सूचीस शासनाची मान्यता देण्यात येत आहे.
२. जाहिरात क्षेत्रातील १४५ संस्थांचे (१) प्रिंट मीडिया (Print Media) (२) ऑडिओ व्हिज्युअल आणि ऑडिओ (Audio Visual and Audio), (३) डिजीटल मीडिया, वेब आणि समाज माध्यमे (Digital Media) Web and Social Media ), (४) कार्यक्रम, बीटीएल आणि संप्रेषण कार्यक्रम (Event, BTL and Communication Activites), (५) बाह्य माध्यम (Outdoor and Out of Home) या प्रकारातील कामकाजासाठी सदर संस्थांची वार्षिक आर्थिक उलाढाल, काम करण्याचा अनुभव आणि जाहिरात निर्मिती अशा विविध क्षेत्रात असलेले प्राविण्य अशा मुद्दयांवर अ, ब, क, ड आणि इ (Start-up) अशा पाच गटात वर्गीकरण करण्यात आले आहे. सदर संस्थांच्या कामाचे स्वरुप (Scope of Work) आणि संस्थांच्या सूचीचा तपशील खालील विवरणपत्रात जोडलेला आहे.
३. वरील विवरणपत्रातील जाहिरात संस्थांच्या निवडीस खालील अटी आणि शर्तीच्या अधीन राहून मान्यता देण्यात येत आहे.
(9) प्रसिध्दी मोहिमेसाठी माध्यमे निवडीचा तसेच, निवडसूची मधील जाहिरात संस्थांच्या गटाच्या (अ /ब/क/ड/इ याप्रमाणे) निवडीचा निर्णय सामान्य प्रशासन विभागाच्या शासन निर्णय क्र. मावज
२०२१/प्र.क्र.१२६/का-३४, दि. १३.८.२०२१ अन्वये नियुक्त माध्यम आराखडा नियोजन व अंमलबजावणी समिती करेल.
(२) जाहिरात संस्थांचा कोणता गट विचारात घ्यावयाचा हे खालील मुद्दयांच्या आधारे निश्चित केले जाईल.
अ) कामाचे परिमाण (क्वांटंम ऑफ वर्क) ब) प्रसिध्दी मोहिमेचा अंदाजित खर्च
पृष्ठ ३५ पैकी २
# Page 3
शासन निर्णय क्रमांक: मावज-२०२३/प्र.क्र.१८७/का-३४
क) मोहिमेचे सर्वसाधारण स्वरुप, सर्वसाधारण धोरण, लक्ष्यवेधी गटांचे (टार्गेट ऑडियन्स) स्वरुप, त्यांचे ठिकाण आणि त्यांचा सामाजिक आणि आर्थिक स्तर (३) निवडसूचीचा गट निश्चित केल्यानंतर महासंचालनालय संबंधित गटातील जाहिरात संस्थांना आमंत्रित करील. शासन निर्णय क्र.मावज-२०२१/प्र.क्र.१२६/का-३४, दि.१३ ऑगस्ट, २०२१ मध्ये नमूद केलेल्या कार्यपध्दतीनुसार, प्रसिद्धी मोहिमेच्या संदर्भात संबंधित विभागांमार्फत संस्थांना अधिक तपशीलवार माहिती (ब्रिफिंग) देण्यात येईल. तसेच प्रस्तावित अंदाजित खर्चाची रक्कम संस्थांना कळविण्यात येईल.
(४) तपशीलवार माहितीच्या आधारे जाहिरात संस्था क्रिएटिव्हबाबत मसुदा (ड्राफ्ट) तयार करतील. समाज माध्यमे, कार्यक्रम, बीटीएल कामे, बाह्य माध्यमे / आऊटडोअर माध्यमे यांच्याकरिता निवडण्यात आलेल्या जाहिरात संस्था अंदाजित खर्चाच्या मर्यादेत माध्यम आराखडा ( अंमलबजावणीच्या तपशीलवार खर्चासह) तयार करतील आणि माध्यम आराखडा नियोजन आणि अमंलबजावणी समितीपुढे सादर करतील.
(4) माध्यम आराखडा व नियोजन समिती जाहिरात संस्थांनी केलेल्या सादरीकरणाच्या आधारे गुणांकन देऊन अटी व शर्तींसह संस्थेची/संस्थांची निवड करील.
(६) उद्योग, ऊर्जा व कामगार विभागाचा शासन निर्णय क्र.भांखस-२०१४/प्र.क्र.८२/भाग |||/उद्योग ४, दिनांक १.१२.२०१६ मधील अटींचे अनुपालन करुन संस्थांची निवड प्रक्रिया राबविण्यात येईल.
(७) संस्थांची निवड प्रक्रिया संस्थांच्या खालील कामकाजावर आधारित राहील: अ) गट “अ” मधील संस्था खालील नमूद केलेल्या सर्व प्रकारच्या कामांसाठी अर्ज करु शकतील : १. ऑडिओ व्हिज्युअल आणि ऑडिओ मीडिया २.प्रिंट मीडिया ३. डिजीटल, वेब आणि समाज माध्यमे ४. कार्यक्रम, बीटीएल आणि संप्रेषण उपक्रम (कम्युनिकेशन अॅक्टीव्हिटीज) ५. बाह्य माध्यमे (आऊटडोअर मीडिया)
ब) गट ब मधील संस्था उपरोक्त नमूद केलेल्या सर्व कामकाजासाठी अर्ज करू शकतील.
क) क आणि ड गटातील संस्था त्यांची निवड केलेल्या कामासाठी अर्ज करू शकतील.
ड) गट इ मधील संस्था त्यांची निवड केलेल्या कामासाठी अर्ज करू शकतात.
तसेच, फक्त “अ” गटातील संस्थाच ब्रँडिंग, स्ट्रॅटेजी आणि प्लॅनिंगसाठी अर्ज करू शकतील, अन्य ब,क,ड आणि इ गटातील संस्था ब्रँडिंग, स्ट्रॅटेजी आणि प्लॅनिंगसाठी अर्ज करु शकणार नाहीत.
(८) अ, ब, क, ड, इ या गटातील संस्थांना निविदेमध्ये सहभागी होण्यासाठीची पात्रता पुढीलप्रमाणे असेल,
पृष्ठ ३५ पैकी ३
# Page 4
शासन निर्णय क्रमांकः मावज-२०२३/प्र.क्र.१८७/का-३४
निवडसूचीतील जाहिरात संस्थांच्या “इ” या गटातील नवउद्यमी ( Start-up) संस्थांबाबत
उद्योग, ऊर्जा व कामगार विभागाच्या दि.१.१२.२०१६ च्या शासन निर्णया सोबतच्या शासकीय विभागांनी करावयाच्या कार्यालयीन खरेदीसाठीच्या कार्यपद्धतीची सुधारित नियम पुस्तिका, २०१६ मधील प्रकरण क्र.३ मधील ३.१.२.९ मधील तरतुदीनुसार कार्यवाही करण्यात यावी.) (९) या शासन निर्णयासोबत जोडलेल्या विवरणपत्रातील जाहिरात संस्थांनी सादर केलेल्या
कागदपत्रांच्या आधारे सदरची जाहिरात संस्थांची निवडसूची तयार करण्यात आली आहे. संस्थांनी सादर केलेली कागदपत्रे बनावट अथवा चुकीची असल्याचे भविष्यात निदर्शनास आल्यास संबंधित संस्थेला अपात्र ठरविण्यात येईल व सदर संस्थेला शासनाच्या काळ्या यादीत टाकण्याबाबतचा निर्णय महासंचालनालयाच्या स्तरावर घेण्यात येईल. तसेच उद्योग, ऊर्जा व कामगार विभागाच्या
दि.१.१२.२०१६ च्या शासन निर्णयामधील तरतुदींनुसार कारवाई करण्यात येईल.
(१०) निवड केलेल्या संस्थेस कार्यारंभ आदेश देतांना संबंधित कामासाठी आवश्यक असलेली सर्व कागदपत्रे वैध स्वरुपात संबंधित संस्थेकडे असतील याची खातरजमा करुनच कार्यारंभ आदेश देण्यात येतील.
४. जाहिरात संस्थांची निवडसूची सदर शासन निर्णय निर्गमित झाल्याच्या दिनांकापासून दोन वर्षांपर्यंत अथवा जाहिरात संस्थांची नवीन निवडसूची अस्तित्वात येईपर्यंत यांपैकी जे अगोदर घडेल, त्या दिनांकापर्यंत अस्तित्वात राहील.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35