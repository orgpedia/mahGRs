# Page 1
राज्यात कोरोना विषाणुमुळे (COVID-१९) उदभवणाऱ्या संसर्गजन्य आजारामुळे आरोग्य विषयक आपत्कालीन परिस्थिती हाताळण्यासाठी मंत्रालय इमारतीमध्ये तयार करण्यात येणाऱ्या नियंत्रण कक्षास जागा उपलब्ध करुन देण्याबाबत..
महाराष्ट्र शासन
सामान्य प्रशासन विभाग
शासन निर्णय क्र. शाकाजा-११२०/प्र.क्र.४७/२०२०/२२,
मंत्रालय, मुंबई-४०० ०३२,
दिनांक : १९ मार्च, २०२०
प्रस्तावना :
राज्यात कोरोना विषाणुमुळे (COVID–१९) उदभवणाऱ्या संसर्गजन्य आजारामुळे आरोग्य विषयक आपत्कालीन परिस्थिती निर्माण झालेली आहे. यासंदर्भात जागतिक आरोग्य संघटना व आरोग्य व कुटुंब कल्याण मंत्रालय, भारत सरकार यांनी कोरोना विषाणुमुळे (COVID-१९) या संसर्गजन्य रोगाच्या नियंत्रणास्तव प्रसारित केलेल्या विविध उपाययोजनांची अंमलबजावणी व राज्यात या कोरोना विषाणुमूळे उद्भवलेल्या संसर्ग रोगाच्या नियंत्रणास्तव आपत्कालीन उपाययोजना करण्याची आवश्यकता निर्माण झाली आहे. यास्तव साथरोग अधिनियम, १८९७ च्या खंड २ नुसार महाराष्ट्र राज्यात साथरोग अधिनियमातील खंड २, ३ व ४ ची अंमलबजावणी सार्वजनिक आरोग्य विभागाच्या अधिसूचना दि.१३ मार्च, २०२० अन्वये सुरु करण्यात आली आहे. राज्यातील कोरोना विषाणुमुळे (COVID-१९) उदभवणाऱ्या संसर्गजन्य आजारामुळे आरोग्य विषयक आपत्कालीन परिस्थिती हाताळण्यासाठी मंत्रालय इमारतीमध्ये राज्यस्तरावरील नियंत्रण कक्ष तयार करावयाचा आहे. याकरिता सदर नियंत्रण कक्षास तात्पुरती व्यवस्था म्हणून जागा उपलब्ध करुन देणेची बाब शासनाच्या विचाराधीन होती.
शासन निर्णय :
मा. मुख्यमंत्री,उपमुख्यमंत्री, आरोग्य मंत्री तसेच मा.मुख्य सचिव व व आरोग्य विभागातील संबंधीत अधिकारी यांचेमार्फत राज्यातील कोरोना विषाणुमुळे (COVID-१९) उदभवणाऱ्या संसर्गजन्य आजारामुळे आरोग्य विषयक आपत्कालीन परिस्थिती हाताळण्यासाठी मंत्रालय इमारतीमध्ये राज्यस्तरावरील नियंत्रण कक्ष तयार करावयाचा आहे.
२. मा. मुख्यमंत्री / उपमुख्यमंत्री / आरोग्य मंत्री तसेच मा. मुख्य सचिव व आरोग्य विभागातील संबंधीत अधिकारी यांचेमार्फत राज्यातील कोरोना विषाणुमुळे (COVID-१९) उदभवणाऱ्या संसर्गजन्य आजारामुळे आरोग्य विषयक आपत्कालीन परिस्थिती हाताळण्यासाठी मंत्रालय इमारतीमध्ये राज्यस्तरावरील नियंत्रण कक्ष तयार करण्यासाठी दालन क्र. ६०३, उत्तर बाजू, मंत्रालय मुख्य इमारत हे दालन तात्पुरत्या स्वरुपात वाटप करण्यात येत आहे.
३. राज्यस्तरावरील मंत्रालय येथील नियंत्रण कक्षात श्री. भूषण गगराणी, (भा.प्र.से.) प्रधान सचिव तसेच श्री. राजीव जलोटा, (भा.प्र.से.) अपर मुख्य सचिव यांच्या सेवा घेण्यात येणार असल्याने त्यांची बैठक व्यवस्था सदर ठिकाणी करण्यात येईल. नियंत्रण कक्षात दूरध्वनी व्यवस्था सामान्य प्रशासन विभागामार्फत पुरविण्यात येतील. तसेच नियंत्रण कक्षात कार्यरत असणाऱ्या अपर मुख्य सचिव / प्रधान सचिव यांना वाहन सुविधा सामान्य प्रशासन विभाग, शासकीय परिवहन सेवा यांचेमार्फत पुरविण्यात येतील. नियंत्रण कक्षामध्ये आवश्यक असलेला कर्मचारी वर्ग हा मदत
# Page 2
शासन निर्णय क्रमांकः शाकाजा-११२०/प्र.क्र.४७/२०२०/२२
व पुनर्वसन, सार्वजनिक आरोग्य विभाग, वैद्यकीय शिक्षण विभाग यांचेकडून उपलब्ध करुन घेण्यात येईल. तसेच नियंत्रण कक्षाकरिता आवश्यक संगणक, प्रिंटर व इतर साहित्य सार्वजनिक आरोग्य विभागामार्फत पुरविण्यात येतील.
४. कार्यकारी अभियंता, इलाखा शहर विभाग यांनी उपरोक्त जागेचा तात्काळ ताबा घेण्यात यावा व तो प्रस्तूत नियंत्रण कक्षाकरीता संबंधित अधिकाऱ्यांकडे द्यावा व त्याबाबतचा अहवाल शासनास सादर करावा.