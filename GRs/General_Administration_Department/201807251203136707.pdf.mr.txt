# Page 1
महाराष्ट्र लोकसेवा आयोगाच्या कार्यालयातील अवर सचिव (विधी) हे पद उपसचिव (विधी) या संवंर्गात श्रेणीवर्धीत करण्याबाबत.....
महाराष्ट्र शासन
सामान्य प्रशासन विभाग
शासन निर्णय क्रमांक : मलोआ १११८/प्र.क्र.१५६/आठ
हुतात्मा राजगुरु चौक, मादाम कामा रोड,
मंत्रालय, मुंबई ४०० ०३२.
दिनांक : २५ जुलै, २०१८
वाचा:- (१) शासन आदेश विधी व न्याय विभाग, क्रमांक इएसटी २०१७/प्र.क्र.१४२/का-२, दि. ९ ९ जानेवारी, २०१८.
(२) उपसचिव, महाराष्ट्र लोकसेवा आयोग, मुंबई यांचे पत्र क्र. ५२/विधी अधिकारी/विधीसहायक/२००५/पाच, दि. १७ एप्रिल, २०१८
प्रस्तावना: महाराष्ट्र लोकसेवा आयोगाच्या कार्यालयात अवर सचिव (विधी) पदावर कार्यरत असलेले श्री. सागर प्र. भोंगाडे, विधी अधिकारी यांना विधी व न्याय विभागाच्या संदर्भाधीन क्र. १ येथील दि. ९ जानेवारी, २०१८ च्या शासन आदेशान्वये वेतन बँड रु. १५,६००-३९,१०० + ग्रेड पे रु.७,६००/- या वेतनश्रेणीतील उपसचिव (विधी) या पदावर निव्वळ तात्पुरत्या स्वरुपात पदोन्नती देण्यात येवून त्यांची पदस्थापना आयोगाच्या कार्यालयात करण्यात आली आहे.
२. आयोगाच्या कार्यालयात उपसचिव (विधी) हे पद मंजूर नसल्यामुळे श्री. भोंगाडे, अवर सचिव (विधी) यांना पदोन्नतीच्या पदावर रुजू करुन घेणे शक्य नाही. यास्तव श्री. भोंगाडे यांना "उप सचिव (विधी)" या पदावर पदस्थापना देण्यासाठी आयोगाच्या कार्यालयातील अवर सचिव (विधी) हे पद श्री. भोंगाडे हे आयोगाच्या कार्यालयात कार्यरत असेपर्यंत उपसचिव (विधी) या संवर्गात तात्पुरत्या स्वरुपात श्रेणीवर्धित करण्याची बाब शासनाच्या विचाराधीन होती.
शासन निर्णय: महाराष्ट्र लोकसेवा आयोगाच्या आस्थापनेवरील अवर सचिव (विधी) या संवर्गातील वेतन बँड रु. १५,६००-३९,१०० + ग्रेड पे रु.६,६००/- या वेतन श्रेणीचे पद उपसचिव (विधी) संवर्गातील वेतन बँड रु. १५,६००-३९,१०० + ग्रेड पे रु. ७,६००/- या वेतनश्रेणीत दि. ९ जानेवारी, २०१८ पासून श्रेणीवर्धित करण्यास शासन मान्यता देण्यात येत आहे.
२. या श्रेणीवर्धित पदावर श्री. सागर प्र. भोंगाडे, अवर सचिव (विधी) यांना दिनांक ९ जानेवारी, २०१८ (म.पू.) पासून उपसचिव (विधी) या पदावर पदोन्नतीने रुजू करुन घेण्यात येत आहे. हे श्रेणीवर्धित पद श्री.
भोंगाडे हे आयोगाच्या कार्यालयात उपसचिव (विधी) पदावर कार्यरत असेपर्यंतच अस्तित्वात राहील.
त्यानंतर हे पद आपोआप मूळ पदामध्ये अवर सचिव (विधी) पदावर रुपांतरीत म्हणजेच श्रेणी अवनत होईल.
३. याबाबत होणारा खर्च, आयोगास मंजूर असलेल्या अर्थसंकल्पिय लेखाशीर्षाखालील मंजूर अनुदानातून भागविण्यात यावा.
# Page 2
शासन निर्णय क्रमांकः मलोआ १११८/प्र.क्र.१५६/आठ
४. हा शासन निर्णय वित्त विभागाचा अनौपचारिक संदर्भ क्र.१५५/सेवा-९, दि.९/७/२०१८अन्वये मिळालेल्या सहमतीने निर्गमित करण्यात येत आहे.