# Page 1
सामान्य प्रशासन विभाग (खुद्द) च्या आस्थापने-वरील “अवर सचिव (विधी)” संवर्गातील १ पद “सह सचिव (विधी ) ” या पदात रूपांतरीत करणेबाबत...
महाराष्ट्र शासन
सामान्य प्रशासन विभाग
शासन निर्णय क्रमांकः साप्रआ-१०२२/प्र.क्र.४४९/१९
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
तारीख :०१ नोव्हेंबर, २०२२
वाचा : (१) शासन निर्णय, सामान्य प्रशासन विभाग क्रमांक-पदनि-१०१२/प्र.क्र.१/२०१२/१९अ, दिनांक २९ डिसेंबर, २०१२
(२) विधी व न्याय विभागाचे आदेश क्रमांक-इएसटी २०१७/प्र.क्र.१४२/का.२, दिनांक ९ जानेवारी, २०१८
(३) शासन निर्णय, सामान्य प्रशासन विभाग क्रमांक-आढावा-१८१८/प्र.क्र.९/१९अ, दिनांक २१ फेब्रुवारी, २०१८ (४) विधी व न्याय विभागाची अधिसूचना क्रमांक-इएसटी/२०२२/प्र.क्र.१२३/का.२, दिनांक २ सप्टेंबर, २०२२ (4) विधी व न्याय विभागाचे कार्यालयीन आदेश क्रमांक इएसटी २०२२/प्र.क्र.१२३/का.०२, दिनांक ८ सप्टेंबर, २०२२
प्रस्तावना:
संदर्भाधीन शासन निर्णय दि. २९ डिसेंबर, २०१२ च्या शासन निर्णयान्वये विधीविषयक सल्ला, न्यायालयीन याचिकेसाठी शपथपत्र दाखल करणे इत्यादी बाबींसाठी मुख्य सचिव कार्यालय व सामान्य प्रशासन विभाग (खुद्द) करीता वेतन बँड रू.१५,६००-३९,१०० + ग्रेड पे रू.६,६०० या वेतनश्रेणीतील प्रत्येकी १ प्रमाणे अवर सचिव (विधी) संवर्गातील दोन अस्थायी पदे सामान्य प्रशासन विभागाच्या आस्थापनेवर निर्माण करण्यात आली आहेत. या पदांना विभागाकडून वेळोवेळी मुदतवाढ देण्यात येत आहे.
२. श्रीम.सीमा कृष्णदास परमार यांना यापूर्वी विधी व न्याय विभागाच्या दिनांक ९ जानेवारी, २०१८ च्या शासन आदेशान्वये अवर सचिव (विधी) पदावरून उप सचिव (विधी) पदावर पदोन्नती देण्यात येवून, त्यांची पदस्थापना मुख्य सचिव कार्यालयात करण्यात आली होती. त्यावेळी सामान्य प्रशासन विभागाच्या दिनांक २१ फेब्रुवारी, २०१८ च्या शासन निर्णयान्वये श्रीम. परमार त्या कार्यालयात कार्यरत असेपर्यंत मुख्य सचिव कार्यालयातील अवर सचिव (विधी) हे पद उप सचिव (विधी) या पदामध्ये वित्त विभागाच्या सहमतीने श्रेणीवर्धीत करण्यात आले होते. त्यानंतर ते पद आपोआप अवर सचिव (विधी) पदावर रूपांतरीत म्हणजे श्रेणी अवनत होईल असेही शासन निर्णयात नमूद केले आहे.
# Page 2
शासन निर्णय क्रमांक: साप्रआ-१०२२/प्र.क्र.४४९/१९
३. आता विधी व न्याय विभागाच्या दिनांक २ २ सप्टेंबर, २०२२ च्या अधिसूचनेन्वये श्रीम. परमार, यांना उप सचिव (विधी) पदावरून सहसचिव (विधी) पदावर पदोन्नती देण्यात आली आहे. तर त्याच विभागाच्या दिनांक ८ सप्टेंबर, २०२२ च्या कार्यालयीन आदेशान्वये त्यांना दि. २ सप्टेंबर, २०२२ (म.पू.) पासून सह सचिव (विधी) या पदोन्नतीच्या पदावर रूजू करून घेण्यात आले असून, त्यांची मुख्य सचिव कार्यालयात पदस्थापना देण्यात आली आहे. तसेच सामान्य प्रशासन विभागाने त्यांच्या आकृतीबंधातील उप सचिव (विधी) हे पद सह सचिव (विधी) संवर्गात श्रेणीवर्धित करण्याची कार्यवाही परस्पर करावी व त्यांना सदरहू पदावर रूजू करून घेण्यात यावे असेही आदेशात सूचित केले आहे. सामान्य प्रशासन (खुद्द) च्या आस्थापनेवरील अवर सचिव (विधी) हे पद यापूर्वी उप सचिव (विधी) संवर्गात श्रेणीवर्धीत करण्यात आले असल्यामुळे सदर पद आता सह सचिव (विधी) पदावर रूपांतरीत करण्याची बाब शासनाच्या विचाराधीन होती.
शासन निर्णय : सामान्य प्रशासन विभाग (खुद्द) च्या आस्थापनेवरील मुख्य सचिव कार्यालयातील अवर सचिव (विधी) संवर्गातील एस-२३,रू.६७७००-२०९७०० या वेतनश्रेणीचे १ पद सह सचिव (विधी) संवर्गातील एस-२७, रू.१२३१००-२१५९०० या वेतनश्रेणीत दिनांक २ सप्टेंबर,२०२२ पासून रूपांतरीत करण्यास शासन मान्यता देण्यात येत आहे. सदर पद सामान्य प्रशासन विभागातील कार्यासन-१ (मुख्य सचिव कार्यालय) मध्ये कार्यरत राहिल.
२. या रूपातंरित पदावर श्रीमती सीमा कृष्णदास परमार, सह सचिव (विधी) यांना दिनांक २ सप्टेंबर, २०२२ पासून पदोन्नतीने रूजू करून घेण्यात येत आहे. हे रूपांतरित पद त्या मुख्य सचिव कार्यालयातल सह सचिव (विधी) पदावर कार्यरत असेपर्यंत राहिल. त्यानंतर ते पद आपोआप अवर सचिव (विधी) पदावर रूपांतरित म्हणजेच श्रेणी अवनत होईल.
३. याबाबत होणारा खर्च सामान्य प्रशासन विभागाच्या योग्य त्या अर्थसंकल्पिय लेखाशर्षाखालील मंजूर अनुदानातून भागविण्यात यावा.
४. हा शासन निर्णय, वित्त विभागाच्या अनौपचारिक संदर्भ क्र.२७१/२०२२/सेवा-९, दि.२३ सप्टेंबर, २०२२ अन्वये मिळालेल्या सहमतीने निर्गमित करण्यात येत आहे.
# Page 3