# Page 1
नगरसेवक निधीतून समाज कल्याण केंद्र बांधण्यासाठी जागा वाटप करण्याबाबत.
महाराष्ट्र शासन
सामान्य प्रशासन विभाग,
शासन निर्णय क्र.शाकाजा-११२२/प्र.क्र.०४/२०२२/२२
मंत्रालय, मुंबई -४०० ०३२
दिनांक:६ एप्रिल, २०२२
प्रस्तावना: बृहन्मुंबई महानगर पालिकेच्या नगरसेवक निधीतून समाज कल्याण केंद्र बांधण्यासाठी वरळी येथील स्नेहा-ब शासकीय कर्मचारी वसाहतीच्या आवारातील उजवीकडील साधारणत: २०' X ३०' (६०० चौ.फूट) जागा महाराष्ट्र शासन मान्यता प्राप्त आचार्य अत्रे स्मारक समिती या संस्थेस वाटप करण्याचा प्रस्ताव शासनाच्या विचाराधीन होता, त्यानुषंगाने आता शासनाने खालील प्रमाणे निर्णय घेतला आहे: शासन निर्णय: नगरसेवक निधीतून समाज कल्याण केंद्र बांधण्यासाठी वरळी येथील स्नेहा-ब शासकीय कर्मचारी वसाहतीच्या आवारातील उजवीकडील साधारणत: २०’ X ३०’ (६०० चौ.फूट) जागा महाराष्ट्र शासन मान्यता प्राप्त आचार्य अत्रे स्मारक समिती या संस्थेस भाडेतत्वावर आदेशाच्या दिनांकापासून पुढील ५ वर्षाकरीता खालील अटी व शर्तींच्या अधिन राहून वाटप करण्यात येत आहे : १) सदर जागेवर केवळ तात्पुरते समाज कल्याण केंद्राचे बांधकाम करण्यात यावे. सदर बांधकामाचा बृहन्मुंबई महानगरपालिकेकडून नकाशा मंजूर करण्याची व बांधकामाची आवश्यकता असल्यास मंजूरी घेणे बंधनकारक राहील. सदर समाज कल्याण केंद्राचे संचालन बृहन्मुंबई महानगरपालिकेच्या प्रचलित धोरणानुसार करण्यात यावे.
२) आचार्य अत्रे स्मारक समिती या संस्थेने त्यांना वाटप करण्यात आलेल्या जागेचा वापर समाज कल्याण केंद्र बांधण्यासाठीच करावा. प्रस्तावित समाजकल्याण केंद्र हे अभ्यासिका व तत्सम प्रयोजनार्थच उपयोगात आणावे. इतर प्रयोजनासाठी सदर जागेचा वापर करता येणार नाही.
३) आचार्य अत्रे स्मारक समिती या संस्थेस नगरसेवक निधीतून समाज कल्याण केंद्र बांधण्यासाठी वाटप करण्यात आलेल्या जागेचे भाडे सध्याच्या शासनाच्या प्रचलित दराने तसेच दरवर्षी दि. १ एप्रिल रोजी १०% दरवाढ याप्रमाणे भाडे आकारण्यात यावे. तसेच भविष्यामध्ये भाडयाच्या दरामध्ये सुधारणा झाल्यास त्याप्रमाणे सुधारित भाडे आकारण्यात यावे.
४) सदरच्या समाज कल्याण केंद्राच्या बांधकामामुळे कार्यकारी अभियंता, मध्य मुंबई (सा.बां.) विभाग यांच्या कार्यालयीन अभिलेख्यात कोणाताही बदल करण्यात येणार नाही. तसेच सदरच्या तात्पुरत्या समाज कल्याण केंद्र बांधकामाचा शासनाकडून कोणताही मोबदला देता येणार नाही. सदर जागेची मालकी शासनाचीच राहील. सदर बांधकाम कोणतीही पूर्व सूचना न देता काढून टाकण्याचे अधिकार शासनाकडे राहतील.
५) भविष्यात स्नेहा इमारतीच्या पुनर्बांधणीमध्ये सदर समाज कल्याण केंद्राचे बांधकाम पाडावयाचे झाल्यास संबंधितास बांधकामासाठी केलेला खर्च अथवा अन्य कोणताही मोबदला देता येणार नाही.
६) सदर बांधकामाची भविष्यात देखभाल व दुरुस्ती सा.बां. विभागाकडून करण्यात येणार नाही.
७) प्रस्तावित समाज कल्याण केंद्राच्या बांधकामामुळे स्नेहा इमारतीच्या मुळ वापरामध्ये बदल करता येणार नाही.
# Page 2
शासन निर्णय क्रमांकः शाकाजा-११२२/प्र.क्र.०४/२०२२/२२
८) स्वतंत्र विद्युत मीटर व जल वाहिनी जोडणी बृहन्मुंबई महानगरपालिकेकडून घेऊन त्याचा भरणा आचार्य अत्रे स्मारक समिती यांनी वेळोवेळी करावा. सदरील प्रस्तावित बांधकामाच्या जागेसाठी लागणारे शासकीय व बृहन्मुंबई महानगरपालिकेचे विविध कर आचार्य अत्रे स्मारक समिती यांचेकडून वेळोवेळी भरण्यात यावेत.
९) प्रस्तावित बांधकामाच्या आवारामध्ये वर्ग-२ व वर्ग-३ चे शासकीय अधिकारी व कर्मचारी यांची निवासस्थाने आहेत. सदर निवासस्थान धारकास कोणत्याही प्रकारचा त्रास होणार नाही याची दक्षता घेण्यात यावी.
१०) वाटप केलेल्या उपरोक्त जागेव्यतिरिक्त इतर जागेवर अतिक्रमण करण्यात येऊ नये.
११) वाटप केलेल्या जागेचा करारनामा कार्यकारी अभियंता, इलाखा शहर (सा.बां.) विभाग, बांधकाम भवन, २ रा मजला, मर्झबान रोड, फोर्ट, मुंबई-०१ यांच्याशी करावा. सदर करारनाम्यातील सर्व अटी व शर्तीचे पालन करणे बंधनकारक राहील.
१२) उपरोक्त अटी व शतींचे उल्लंघन झाल्यास शासनाने वाटप केलेली जागा परत घेण्यात येईल.
१३) भविष्यात सदर जागेची शासनास केव्हाही आवश्यकता निर्माण झाल्यास ही जागा काढून घेण्याचे अधिकार शासनास राहतील.
१४) जागेचा ताबा घेतल्यानंतर या विभागास त्वरीत कळवावे.
१५) वरील अटी व शर्थी मान्य असल्याबाबतचे हमी पत्र या कार्यालयाकडे सादर करणे बंधनकारक राहील.
१६) भविष्यात सदर प्रस्ताव पूर्वोदाहरण म्हणून दाखला देता येणार नाही.
# Page 3