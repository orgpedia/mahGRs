# Page 1
सामान्य प्रशासन विभाग (खुद्द) मधील प्रिंटरसाठी नविन टोनर खरेदी करण्यास मंजूरी देण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांक: संगणक-२०२०/प्र.क्र.४१/का.२४
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक:- ०८ डिसेंबर, २०२०
वाचा:- भारत सरकार, केंद्रीय दक्षता आयोग यांचे परिपत्रक No.०७/०२/०८, दिनांक १५/०२/२००८
शासन निर्णयः- सामान्य प्रशासन विभाग ( खुद्द ) मध्ये विविध कंपन्यांचे प्रिंटर कार्यरत आहेत. सदर प्रिंटरसाठी लागणारे टोनर यापूर्वी रिफलिंग/रिसायकलिंग करुन वापरण्यात येत होते. प्रिंटरसाठी लागणारे टोनर रिफलिंग/रिसायकलिंग करुन घेण्यात येत असल्यामुळे प्रिंटचा दर्जा योग्य नसतो, शिवाय प्रिंटर वारंवार नादुरुस्त होत असतात. त्यामुळे टोनर रिफलिंग/रिसायकलिंग करण्याबाबत कोणती कार्यवाही करावी याबाबत माहिती तंत्रज्ञान विभागाचे अभिप्राय मागविण्यात आले होते.
२. माहिती तंत्रज्ञान विभागाने केंद्रीय दक्षता आयोग ( सीव्हीसी) यांनी दि. १५/०२/२००८ रोजी निर्गमित केलेल्या मार्गदर्शक सुचनेनुसार कार्यवाही करण्याबाबत सूचित केले असून त्यामध्ये प्रिंटर टोनर रिफलिंग/रिसायकलिंग करतांना वापरण्यात येणारी शाई दर्जाहिन वापरण्यात येत असल्याची शक्यता असल्याने प्रिंट खराब दर्जाची येते व त्यामुळे प्रिंटरचे आयुष्यमान कमी होत असल्याचे नमूद केले आहे. त्यामुळे OEM ( Original Equipment Manufacturer ) प्रमाणपत्र प्राप्त असणाऱ्या विक्रेत्यांकडूनच साहित्य घेण्याबाबत शिफारस करण्यात आलेली आहे. उपरोक्त बाब विचारात घेता OEM प्रमाणपत्र धारकाकडून यापुढे सामान्य प्रशासन विभागासाठी प्रिंटरचे नविन टोनर खरेदी करण्यास शासन मंजूरी देत आहे. ही खरेदी विहित कार्यपध्दतीने करण्यात येईल.