# Page 1
महाराष्ट्र शासनाच्या प्रतिमा निर्मितीसाठी
(ब्रँडिंग) माहिती व जनसंपर्क महासंचालनालयामार्फत संस्थेची निवड
करण्याबाबत.
महाराष्ट्र शासन
सामान्य प्रशासन विभाग
शासन निर्णय क्रमांकः मावज-२०२५/१२२ /प्र.क्र. ५८/मावज १
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२.
दिनांक : ३० एप्रिल, २०२५.
वाचा :-
१.सामान्य प्रशासन विभाग, शासन निर्णय क्रमांक : मावज-२०२३/प्र.क्र.१८७/का-३४
दि. २३/११/२०२३
२.उपसचिव (र.व का.१),सामान्य प्रशासन विभाग, मंत्रालय, मुंबई यांचे क्र.संकीर्ण-
२०२४/प्र.क्र.८९/र.व का.१, दि.२९/०१/२०२५ चे इतिवृत्त
३.माहिती व जनसंपर्क महासंचालनालयाचे पत्र क्र.वृत्तचित्र २०२५/ब्रँडिंग/का-७/१७६, दि.२४.०३.२०२५.
प्रस्तावना:-
महाराष्ट्र हे देशातील अनेक आघाड्यांवर अग्रेसर असणारे राज्य आहे. भौगोलिक, ऐतिहासिक, सांस्कृतिक, औद्योगिकदृष्ट्ट्या समृद्ध असणाऱ्या राज्याची वैशिष्ट्ट्यपूर्ण ओळख जपण्याबरोबरच महाराष्ट्र
शासनाची प्रतिमा निर्मिती (ब्रँडिंग) करण्याची गरज वारंवार अधोरेखित झाली आहे. या पार्श्वभूमीवर
शासनाच्या विविध माध्यमांमधून प्रसारित होणाऱ्या जाहिरातींमध्ये एकसुत्रीपणा येण्यासाठी, शासनाच्या लोकाभिमुख व लोककल्याणकारी निर्णय-योजनांच्या प्रसिद्धीद्वारे तसेच आंतरराष्ट्रीय स्तरापासून स्थानिक
स्तरापयंत होणाऱ्या कार्यक्रम, शैली पुस्तिका (स्टाईल बुक) निर्मिती आणि अनुषंगिक क्रिएटिव्हजची निर्मिती
करणे आवश्यक आहे. महाराष्ट्र शासनाच्या प्रतिमा निर्मितीसाठी (ब्रँडिंग) माहिती व जनसंपर्क महासंचालनालयामार्फत संस्थेची निवड करून तिच्या सेवा घेण्याची बाब शासनाच्या विचाराधीन होती.
शासन निर्णय:-
महाराष्ट्र शासनाच्या प्रतिमा निर्मितीसाठी (ब्रँडिंग) माहिती व जनसंपर्क महासंचालनालयामार्फत
संस्थेची निवड करून आवश्यक सेवा घेण्यासाठी सन २०२५-२६ मध्ये अनावर्ती रु.१.०० कोटी तसेच ब्रँडिंग अंतर्गत कालानुरुप सुधारणा करण्याकरीता प्रत्येकवर्षी याप्रमाणे ५ वषांकरीता आवर्ती रु.५० लक्ष याप्रमाणे
अंदाजित खर्चास या शासन निर्णयान्वये प्रशासकीय व वित्तीय मान्यता देण्यात येत आहे.
२. महाराष्ट्र शासनाच्या प्रतिमा निर्मितीसाठी (ब्रँडिंग) संकल्पना सादरीकरण, शैली पुस्तिका (स्टाईल बुक) निर्मिती आणि अनुषंगिक क्रिएटिव्हजची निर्मिती करण्यासाठी सृजनात्मक व कलात्मक कामाचा
(Creative Work) पुरेसा व्यापक अनुभव आणि व्यावसायिक अर्हता प्राप्त संस्थेची निवड ई-निविदा आणि
सादरीकरणाच्या एकत्रित गुणांच्या आधारे करण्यात येईल.
संस्थेकडून प्रतिमा निर्मिती (ब्रँडिंग) अंतर्गत क्रिएटिव्हजचा वापर, सुधारणा व त्यानुषंगाने खालील नमूद कामे करुन घेण्यासाठी सन २०२५-२०२६ या आर्थिक वर्षामध्ये रु. १ कोटी व त्यानंतर त्यात कालानुरुप
# Page 2
सुधारणा करण्यासाठी व निर्मिती झालेल्या क्रिएटिव्हज अद्ययावत करण्यासाठी त्यापुढील ५ वषांसाठी,
प्रत्येक वर्षी रु. ५० लक्ष याप्रमाणे आवर्ती खर्च येणार असून त्याबाबतचा तपशील पुढीलप्रमाणे रोहीलः-
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| अ.क्र. | निधीचा प्रकार | बाब | खर्च | कालावधी |
| १) | अनावर्ती खर्च | अ) फाँटस् साईज स्टाईल, सुलेखन, रंगसंगती, कलर पॅलेट्स, टेक्स्चर, मांडणी, ऑडिओ-व्हिडिओ रॉ फुटेज क्लिप, व्हिडिओसाठीची सुरुवात-शेवट, सूपर्सचे डिझाईन, छायाचित्रे, संगीत, सिग्नेचर ट्यून- सुरावट, ग्राफिक्स व ग्राफिक्सची स्टाईल, बोधवाक्य, बोधचिन्ह आदी आ) शैली पुस्तिकेअंतर्गत सर्व क्रिएटिवचा समावेश असणाऱ्या छापील पुस्तिकेच्या १०० प्रती | १ कोटी रुपये | १ वर्षाकरिता |
| २) | आवर्ती खर्च | इ) या तक्त्यातील अ.क्र. १ अ) मधील बाबींमध्ये कालानुरुप सुधारणा करणे, तंत्रज्ञानातील अद्ययावतीकरणानुसार अनुषंगिक बदल करणे ई) शैली पुस्तिके अंतर्गत सर्व क्रिएटिवचा समावेश असणाऱ्या छापील पुस्तिकेच्या १०० प्रती | ५० लाख रुपये | ५ वर्षाकरिता (आवर्ती) |
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. माहिती व जनसंपर्क महासंचालनालयाने खालील अटीच्या अधीन राहून या प्रस्तावाच्या
अंमलबजावणीची कार्यवाही करावी.
(i) या प्रकरणी संस्थेची निवड उक्त संदर्भ क्र.१ येथे नमूद शासन निर्णय दि.२३/११/२०२३ अन्वये empanelled केलेल्या संस्थापैकी सृजनात्मक व कलात्मक कामाचा पुरेसा व्यापक अनुभव
असलेल्या संस्थामधून ई-निविदा पद्धतीने करावी.
(ii) खर्च करण्यात येणाऱ्या सर्व बाबी उपरोक्त विवरणपत्रातील सेवातपशीलात अंतर्भूत केल्यानुसार असाव्यात.
(iii) या प्रकरणी येणारा खर्च शासन निर्णयात नमूद केलेल्या वित्तीय मर्यादेमध्ये असावा. याकरिता
कोणताही अतिरिक्त निधी उपलब्ध करुन देण्यात येणार नाही. तसेच सदरचा खर्च उपलब्ध मंजूर
अर्थसंकल्पित अनुदानाच्या मर्यादेत करण्यात यावा.
(iv) प्रस्तावित कामांसाठी दर/निवड करावयाच्या संस्था याबाबत सामान्य प्रशासन विभागाचा शासन
निर्णय तसेच, ई-निविदा मागविण्याबाबतच्या सर्वसाधारण निदेशाचे व अनुदेशाचे पालन करण्यात यावे.
(v) प्रस्तावित खर्च करताना माहिती व जनसंपर्क महासंचालनालयाने सामान्य प्रशासन विभागाचे
शासन निर्णय व वित्त विभागाने वेळोवेळी निर्गमित केलेल्या शासन निर्णयातील तरतुदी तसेच
उद्योग, ऊर्जा व कामगार विभागाचा शासन निर्णय दि. ०१/१२/२०१६ व तद्नंतर वेळोवेळी निर्गमित केलेल्या शासन निर्णयामध्ये नमुद कार्यपध्दतीचा अवलंब करावा.
(vi) माहिती व जनसंपर्क महासंचालनालयाने संबंधित संस्थेच्या सेवा घेण्याबाबत मार्गदर्शक तत्तवे
तयार करावीत. सदर मार्गदर्शक तत्वानुसार संस्थेबरोबर करार करण्यात यावा.
# Page 3
४. वित्तीय अधिकारः- वित्त विभाग, शासन निर्णय क्र.विअप्र-२०१३/प्र.क्र.३०/२०१३/विनियम, भाग-
२,दि.१७ एप्रिल, २०१५, भाग- पहिला, उप विभाग- तीन, अ.क्र.४ मधील परिच्छेद क्रमांक २७ (२) (अ) नुसार
प्रशासनिक विभागास प्रदान करण्यात आलेल्या वित्तीय अधिकारानुसार या प्रस्तावावर येणाऱ्या खर्चास या
शासन निर्णयान्वये मान्यता देण्यात येत आहे.
५. सदर खर्च सामान्य प्रशासन विभाग, मागणी क्र.-ए-६, प्रधानशीर्ष-२२२०-माहिती व प्रसिध्दी, ६० इतर, १०१ जाहिरात व दृक प्रसिध्दी (००) (०३) शासकीय योजनांची विशेष प्रसिध्दी मोहीम (कार्यक्रम), २६-
जाहिरात व प्रसिध्दी (संगणक सांकेतांक क्र.२२२०११७५) या लेखाशीर्षामधून उपलब्ध होणाऱ्या अनुदानातून
भागविण्यात येईल. याबाबतच्या अटी शर्ती शासनाने या संदर्भात वेळोवेळी निर्गमित केलेल्या शासन निर्णयानुसार राहतील.
६. सदर शासन निर्णय नियोजन विभागाच्या अनौपचारिक संदर्भ क्रमांक २९७/का१४४३, दि.२८/४/२०२५ अन्वये प्राप्त सहमतीनुसार निर्गमित करण्यात येत आहे.
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 4