# Page 1
शासकीय रकमांच्या अफरातफरीची प्रकरणे प्रगतीवर लक्ष ठेवण्याविषयी सूचना
महाराष्ट्र शासन
सामान्य प्रशासन विभाग
शासन परिपत्रक क्रमांक:- विचौअ-१४१८/प्र.क्र.५६/११-अ
मंत्रालय, मुंबई - ४०००३२
दिनांक : ११ ऑक्टोबर, २०१८
वाचा: १) शासन परिपत्रक, सा.प्र.वि., क्र. सीडीआर-१०८२/१८६६/४०/एक्सआय दि. ७/०८/१९८२
शासन परिपत्रक : शासकीय निधीच्या/रकमेच्या अफरातफर प्रकरणात संबधीतांविरुध्द सुरु असलेल्या कार्यवाहीच्या प्रगतीवर लक्ष ठेवण्यासाठी प्रत्येक विभागाने उप सचिव दर्जाचा अधिकारी निर्देशित करण्याबाबतच्या सूचना संदर्भाधीन शासन परिपत्रक, सा. प्र. विच्या दि. ७/०८/१९८२ अन्वये देण्यात आल्या आहेत. तथापि, प्रशासकीय विभांगानी या अनुषंगाने कार्यवाही केली नसल्याचे दिसून आले आहे.
पंचायत राज समितीने देखील या संदर्भात नाराजी व्यक्त केली आहे. तरी शासकीय निधीच्या/ रकमेच्या अफरातफर प्रकरणात सुरु असलेल्या कार्यवाहीच्या प्रगतीवर लक्ष ठेवण्यासाठी उप सचिव दर्जाचा अधिकारी निर्देशित करण्याबाबत काटेकोरपणे कार्यवाही करावी अशा पुनःश्च सूचना देण्यात येत आहेत.
तसेच विभागाने निर्देशित केलेल्या अधिकाऱ्यांची नावे तात्काळ सामान्य प्रशासन विभागास कळवावीत अशाही सूचना देण्यात येत आहेत.