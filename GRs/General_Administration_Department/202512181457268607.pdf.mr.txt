# Page 1
मा. राज्यपालांचे सचिव व
मा.राज्यपालांचे परिवार प्रबंधक या
कार्यालयांतील लिपिक-टंकलेखक,
गट-क (एस ६: १९९००-६३२००)
पदाच्या सेवाप्रवेश नियमाबाबत.
महाराष्ट्र शासन
सामान्य प्रशासन विभाग
शासन निर्णय क्रमांक. राजभ २०२४/प्र.क्र.८७/राजभ
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक :- १८ डिसेंबर, २०२५.
वाचा :-
१.सामान्य प्रशासन विभाग शासन अधिसूचना क्र. आरएजे - १००८/५४२/प्र.क्र.
२८७/ ०८/ २० ए, दि. १०.०२.२००९.
२.सामान्य प्रशासन विभाग शासन अधिसूचना क्र. आरएजे - १००८/५४२/प्र.क्र.
२८७/ ०८/ २० ए, दि. २४.११.२०१०.
३.सामान्य प्रशासन विभाग : शासन अधिसूचना क्र. आरटीआर-
२०१४/प्र.क्र.३५५/१२, दि. ०६.०६.२०१७.
४.सामान्य प्रशासन विभाग : शासन अधिसूचना क्र. एसआरव्ही २०२२/प्र.क्र.५८/१२,
दि. ०१.११.२०२२.
५.सामान्य प्रशासन विभाग : शासन निर्णय क्र. राजभ २०२१/३९९/प्र.क्र.१७६/राजभ,
दि. ०८.०१.२०२५.
६.राज्यपाल सचिवालयाचे पत्र क्र. राजभ/रास/आस्था/सेप्र/प्र.क्र.१/२०२५/२१३६,
दि. ११.१२.२०२५
७.मा.राज्यपालांचे सचिव यांचे पत्र क्र.लोकभ/रापप्र/आस्था/२०२५/२२३५,
दि.१२.१२.२०२५
प्रस्तावना :-
वाचा येथील अनुक्रमांक १ येथील शासन अधिसूचना, सामान्य प्रशासन विभाग
दि.१०.०२.२००९ अन्वये मा. राज्यपालांचे सचिव कार्यालयातील सहायक लेखा अधिकारी,
गट-ब (अराजपत्रित), सहायक कक्ष अधिकारी आणि लिपिक किंवा लिपिक-टंकलेखक,
गट-क या पदांचे (सेवाप्रवेश) नियम विहित करण्यात आले आहेत. तसेच वाचा येथील
अनुक्रमांक २ येथील शासन अधिसूचना, सामान्य प्रशासन विभाग दि.२४.११.२०१० अन्वये
मा.राज्यपालांचे परिवार प्रबंधक कार्यालयातील विविध पदांसोबतच लिपिक टंकलेखक,
गट-क पदाचे सेवाप्रवेश नियम विहीत करण्यात आले आहेत.
# Page 2
२. वाचा येथील संदर्भ क्र.५ येथील शासन निर्णय दि. ८.१.२०२५ अन्वये
मा.राज्यपालांचे सचिव कार्यालय व मा.राज्यपालांचे परिवार प्रबंधक कार्यालय या दोन्ही
कार्यालयातील पदांचा सुधारित आकृतीबंध निश्चित करण्यात आला असून त्यानुसार या
दोन्ही कार्यालयामध्ये लिपिक-टंकलेखक (एस ६: १९९००-६३२००) या पदाचा समावेश
आहे.
३. वाचा येथील अनुक्रमांक ३ व ४ येथील सामान्य प्रशासन विभाग शासन अधिसूचना
अनुक्रमे दि.०६.०६.२०१७ (मुख्य नियम) व दि. ०१.११.२०२२ (सुधारणा) अन्वये शासकीय
कार्यालयातील "लिपिक-टंकलेखक" गट-क पदाचे सेवाप्रवेश नियम विहीत करण्यात
आले आहेत. तथापि,सामान्य प्रशासन विभागाचा शासन निर्णय ९.०९.२०२१ अन्वये
शासनाच्या विविध कार्यालयात एकरुपता, सुसंगती व सुलभता राहावी तसेच सेवाप्रवेश
नियमात संदिग्धता नसावी या उद्देशाने सर्व शासकीय विभाग / कार्यालयाकरिता सेवाप्रवेश
नियमांबाबतची कार्यपध्दती व आदर्श नमुना विहित केलेला आहे.
४. यानुषंगाने मा.राज्यपालांचे सचिव कार्यालय व मा.राज्यपालांचे परिवार प्रबंधक
कार्यालय या दोन्ही कार्यालयातील संदर्भ क्र.५ येथील आकृतीबंधान्वये निश्चित केलेल्या
"लिपिक-टंकलेखक" गट-क पदांसाठी संदर्भाधिन शासन अधिसूचना दि. ०६.०६.२०१७
(मुख्य नियम) व दि. ०१.११.२०२२ (सुधारणा) अन्वये विहित केलेले सेवाप्रवेश नियम लागू
करण्याबाबतचा प्रस्ताव संदर्भ क्र.६ व ७ अन्वये शासनाकडे प्राप्त झाला आहे. त्यानुषंगाने
शासन निर्णय निर्गमित करण्याची बाब शासनाच्या विचाराधिन होती.
शासन निर्णय :-
सामान्य प्रशासन विभागाच्या दिनांक ०६.०६.२०१७ (मूळ नियम) व
दि. ०१.११.२०२२ (सुधारणा) रोजीच्या अधिसूचनेद्वारे प्रसिध्द केलेले लिपिक - टंकलेखक,
गट-क पदाचे सेवाप्रवेश नियम व सेवाशर्ती या मा.राज्यपालांचे सचिव कार्यालय व
मा.राज्यपालांचे परिवार प्रबंधक कार्यालय या दोन्ही कार्यालयांतील “लिपिक-टंकलेखक,
गट क” (एस ६- १९९००-६३२००) या संवर्गास लागू करण्यास याद्वारे मान्यता देण्यात येत
आहे.
२. तसेच, सदर सेवाप्रवेश नियम व सेवाशर्ती यामध्ये वेळोवेळी होणारे बदल
मा.राज्यपालांचे सचिव कार्यालय व मा.राज्यपालांचे परिवार प्रबंधक कार्यालय या दोन्ही
कार्यालयातील “लिपिक - टंकलेखक” पदासाठीही लागू होतील.
३. सदर कार्यवाहीच्या अनुषंगाने वाचा येथील अनुक्रमांक १ व २ येथील शासन
अधिसूचना, सामान्य प्रशासन विभाग अनुक्रमे दि.१०.०२.२००९ व दि.२४.११.२०१० अन्वये
विहीत केलेल्या सेवाप्रवेश नियमांचे पुनर्विलोकन करून त्यामध्ये आवश्यक त्या सुधारणा
करण्याबाबत स्वतंत्रपणे कार्यवाही करण्यात येईल.
# Page 3
४. सदर शासन निर्णय महाराष्ट्र शासनाच्या www.maharashtra.gov.in या