# Page 1
महाराष्ट्र शासन
क्रमांक: म.वि.वि.-१२२६/प्र.क्र.१४४/२८-अ सामान्य प्रशासन विभाग,
मादाम कामा मार्ग, हुतात्मा राजगुरु चौक, मंत्रालय, विस्तार भवन, मुंबई -४०० ०३२ दिनांक : २९ ऑक्टोबर, २०२०
विषय :- कोल्हापूर येथील विमानतळच्या अतिरिक्त ६४ एकर
भुसंपादनासाठी निधी वितरीत करण्याबाबत.
वाचा :- १. शासन निर्णय क्र.म.वि.वि-१२१६/प्र.क्र. १४४/२८-अ,दि.११ मार्च,२०२०.
शासन ज्ञापन : कोल्हापूर येथील विमानतळाच्या अतिरिक्त ६४ एकर भूसंपादनासाठी रु.२६.०० कोटी खर्चास शासन निर्णय दि.११.०३.२०२० अन्वये मान्यता देण्यात आलेली आहे.
२. राज्यातील विमानतळांच्या विकासासाठी कार्यक्रम लेखाशीर्ष ३०५३-०१६४, ३१- सहायक अनुदाने खाली निधी उपलब्ध करुन देण्यात येतो. सदर लेखाशीर्षाखाली सन २०२०-२१ या आर्थिक वर्षासाठी रु.७८.०० कोटी तरतूद अर्थसंकल्पित करुन देण्यात आलेली आहे. या निधीपैकी १० टक्के मर्यादेत म्हणजे रु.७.८० कोटी निधी आतापर्यंत या विभागास उपलब्ध करुन देण्यात आला असून त्यापैकी, रु.७.५० कोटी इतका निधी शिर्डी व अमरावती विमानतळांच्या विकासासाठी महाराष्ट्र विमानतळ विकास कंपनीस वितरीत करण्यात आला आहे.
३. आता कोल्हापूर विमानतळाच्या ६४ एकर भूसंपादनासाठी रु.१०.०० कोटी निधी सन २०२० २१ या आर्थिक वर्षात लेखाशीर्ष ३०५३-०१६४ खाली उपलब्ध तरतुदीतून वितरीत करण्यास वित्त विभागाने मान्यता दिलेली आहे. या अनुषंगाने कोल्हापूर विमानतळाच्या ६४ एकर भूसंपादनासाठी रु.१०.०० कोटी निधी महाराष्ट्र विमानतळ विकास कंपनीस उपलब्ध करुन देण्यासाठी अर्थसंकल्पीय वितरण प्रणालीवर वितरित करण्यात येत आहे.
योजनेचे नाव- - मागणी क्रमांक ए-७, ३०५३ नागरी विमानचालन, ०२ विमानतळ,, १९० सार्वजनिक क्षेत्रातील व इतर उपक्रमातील गुंतवणुका, (००) (०२) विमानतळाच्या विकासाकरिता महाराष्ट्र विमानतळ विकास कंपनीस सहायक अनुदान (कार्यक्रम) (३०५३ ०१६४) ३१ सहायक अनुदाने (वेतनेतर).
(रक्कम रुपयात)
-------------------------------------------------------------------------------------------------------------------------
| बाब क्र. | सन २०२० - २१ ची मूळ अर्थसंकल्पिय तरतूद | सन २०२० - २१ मध्ये वितरित करण्यात आलेली रक्कम | आता वितरीत करावयाची रक्कम |
| कोल्हापूर येथील विमानतळच्या अतिरिक्त ६४ एकर भुसंपादनासाठी | ७८,००,००,००० | ७,५०,००,००० | १०,००,००,००० |
| एकूण ७८,००,००,००० | ७,५०,००,००० | १०,००,००,००० |
-------------------------------------------------------------------------------------------------------------------------
(एकूण अक्षरी रक्कम रुपये दहा कोटी फक्त)
# Page 2
शासन ज्ञापन क्रमांकः म.वि.वि.-१२२६/प्र.क्र.१४४/२८-अ
४. उपरोक्त खर्च " मागणी क्रमांक ए-७, ३०५३ नागरी विमानचालन, ०२ विमानतळ, १०२ विमानक्षेत्र, १९० सार्वजनिक क्षेत्रातील व इतर उपक्रमांना कर्जे, (००) (०२) विमानतळाच्या विकासाकरिता महाराष्ट्र विमानतळ विकास कंपनीस सहायक अनुदान (कार्यक्रम) (३०५३ ०१६४) ३१ सहायक अनुदाने (वेतनेतर)" या लेखाशिर्षाखाली सन २०२०-२१ करिता मंजूर तरतुदीतून भागविण्यात यावा. याबाबत उपसंचालक, विमानचालन संचालनालय, मुंबई यांना आहरण व संवितरण अधिकारी तसेच संचालक, विमानचालन संचालनालय, मुंबई यांना नियंत्रक अधिकारी घोषित करण्यात येत आहे.
५. वितरीत करण्यात येत असलेला सदरहू निधी सशर्त असून ज्या विकासकामांसाठी वितरीत करण्यात आला आहे, त्याच कामांसाठी तो विहीत मुदतीत खर्ची पडेल याची खबरदारी महाराष्ट्र विमानतळ विकास कंपनीने घ्यावी. तसेच, खर्च करण्यात आलेल्या निधीबाबत खर्चाचा आढावा वेळोवेळी शासनास सादर करण्यात यावा.
६. हे शासन ज्ञापन वित्त विभागाचा अनौपचारीक संदर्भ क्र.२९३/२०२० / व्यय-४, दि.०९.१०.२०२० अन्वये निर्गमित करण्यात येत आहे.