# Page 1
राज्यस्तरीय सिल्लोड कृषि महोत्सवासाठी निधी उपलब्ध करुन देण्यास मान्यता देण्याबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. संकीर्ण २०२३/प्र.क्र.२९/३अ
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२.
दिनांक: १७ ऑगस्ट, २०२३
वाचा : १) कृषि व पदुम शासन निर्णय क्र. संकिर्ण२०१६/प्र.क्र.४१/३ ओ, दि. ०५/०१/२०१७ २) कृषि व पदुम शासन निर्णय क्र. संकिर्ण२०१८/प्र.क्र.२२६/३ ओ, दि. १६/१०/२०२० ३) शासन पत्र समक्रमांक दि.३१.०३.२०२३ ४) कृषि संचालक (आत्मा) यांचे कृ.आ./सं.आत्मा/जि.कृ.म./प्र.क्र.०५/२६२/२३, दि.२५.०४.२०२३ प्रस्तावना शेतक-यांना शासनाच्या विविध कृषि योजना / उपक्रमांची माहिती, संशोधित कृषि तंत्रज्ञान, नाविन्यपुर्ण प्रयोगशील शेतक-यांचे अनुभव, बाजारपेठ व्यवस्थापन, कृषि पुरक व्यवसाय इत्यादीबाबतचे मार्गदर्शन उपलब्ध व्हावे, कृषि प्रदर्शन, कृषि विषयक परिसंवाद आणि अनुभवी शेतकरी / उद्योजकांची व्याख्याने, यशस्वी शेतकरी, शास्त्रज्ञ, तंत्रज्ञ व व विचारवंत यांची भेट घडावी व सामान्य शेतक-यांना शंका निरसन करुन घेता यावे, उत्पादक ते ग्राहक थेट विक्री या संकल्पनेवर आधारीत धान्य व खाद्य महोत्सव तसेच फळे, फुले व भाजीपाला महोत्सव इत्यादीचे आयोजन करण्यासाठी मुंबई व मुंबई उपनगर हे जिल्हे वगळता राज्यातील उर्वरित जिल्ह्यांमध्ये दरवर्षी ५ दिवसांचा जिल्हा कृषि महोत्सव साजरा करण्याबाबत दि. १६.१०.२०२० रोजीच्या शासन निर्णयान्वये मान्यता देण्यात आली आहे.
त्यानुसार, सन २०२२-२३ या आर्थिक वर्षामध्ये छत्रपती संभाजीनगर जिल्ह्यात दि. १ ते ५ जानेवारी, २०२३ या कालावधीत “राज्यस्तरीय सिल्लोड कृषि महोत्सव” आयोजित करण्यात आला होता. सदर महोत्सवाकरिता छाननी व लेखा समितीच्या अहवालानुसार एकूण रक्कम रु.२,६४,१५,२६०/- देय असून त्यापैकी रु.१,८६,०७,५१३/- एवढा निधी आत्मा संस्थेकडे उपलब्ध आहेत व उर्वरीत रु.७८,०७,७४७/- एवढा निधी आवश्यक आहे. त्यापैकी रु.२३,३६,४६४/- इतका निधी दि.३१.०३.२०२३ च्या शासन पत्रान्वये उपलब्ध करुन देण्यात आला असून उर्वरित रु.५४,७१,२८३/- इतकी रक्कम सन २०२३-२४ या आर्थिक वर्षामध्ये “जिल्हा कृषि महोत्सव” या योजनेकरिता उपलब्ध असलेल्या मंजूर तरतूदीतून खर्च करण्यास परवानगी देण्याची विनंती उपरोक्त वाचा मधील अ.क्र.३ येथील कृषि संचालक (आत्मा) यांच्या दि.२४.०४.२०२३ च्या पत्रान्वये शासनास करण्यात आली आहे. त्यानुसार मंजूरी देण्याची बाब शासनाच्या विचाराधीन होती.
त्याबाबत शासन पुढीलप्रमाणे निर्णय घेत आहे
# Page 2
शासन निर्णय क्रमांक: संकीर्ण २०२३/प्र.क्र.२९/३अ
शासन निर्णय १. छत्रपती संभाजीनगर जिल्ह्यातील सिल्लोड येथे दि. १ ते ५ जानेवारी, २०२३ या कालावधीत सन २०२२-२३ या आर्थिक वर्षामध्ये राबविण्यात आलेल्या "राज्यस्तरीय सिल्लोड कृषि महोत्सव" या कार्यक्रमाकरिता देय असलेली उर्वरित रु.५४,७१,२८३/- (अक्षरी रुपये चोपन्न लाख एकाहत्तर हजार दोनशे त्र्याऐंशी फक्त) इतकी रक्कम सन २०२३-२४ या आर्थिक वर्षामध्ये “जिल्हा कृषि महोत्सव” या योजनेकरिता उपलब्ध असलेल्या मंजूर तरतूदीतून खर्च करण्यास याद्वारे मंजूरी देण्यात येत आहे.
२. याकरिता उपलब्ध करुन दिलेला निधी खालील लेखाशिर्षाखाली खर्च करण्यास मान्यता देण्यात येत आहे.
मागणी क्रमांक डी-३
(०१) (५४) जिल्हा कृषि महोत्सव योजना (१००टक्के राज्य योजना) (कार्यक्रम)
(२४०१ ए६९१) ३३- अर्थसहाय्य ३. हा आदेश नियोजन विभागाच्या अनौपचारीक संदर्भ क्रमांक ३३७ / का. १४३१, दि.२६.०७.२०२३ अन्वये आणि वित्त विभागाच्या अनौपचारीक संदर्भ क्रमांक २१३/२०२३/व्यय१,
दि.०९.०८.२०२३ अन्वये दिलेल्या मान्यतेस अनुसरुन निर्गमित करण्यात येत आहे.
# Page 3