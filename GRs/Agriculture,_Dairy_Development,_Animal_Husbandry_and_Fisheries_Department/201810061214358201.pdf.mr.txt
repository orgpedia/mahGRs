# Page 1
मौजे पहाडी गोरेगांव ता.- बोरीवली येथील न. भू. क्र. ५८९ अ येथील ८००० चौ. मी. क्षेत्र प्रत्यार्पित करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग शासन निर्णय क्रमांक: एएमसी-२०१६/प्र.क्र.१७५/पदुम-१०
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई-४०० ०३२.
दिनांक:- ०६ ऑक्टोबर, २०१८
वाचा- १) शासन परिपत्रक क्र. एएमसी-२०१६/प्र.क्र.४१/पदुम-१०, दि. २२/०८/२०१६ २) शासन निर्णय क्र. एएमसी-२०१६/प्र.क्र. १७५/पदुम- १०, दि. १३/०६/२०१७ ३) अतिरीक्त महानगर आयुक्त - १, मुंबई महानगर प्रदेश विकास प्राधिकरण यांचे पत्र क्र.भूसंपादन पू व पू/मेट्रो प्रकल्प, दि. ३०/०७/२०१८ प्रस्तावना उपरोक्त संदर्भाधीन क्र. २ येथील शासन निर्णयान्वये मेट्रो लाईन-७ या प्रकल्पाकरीता न.भू.क्र.५८९ अ, मौजे पहाडी गोरेगांव, ता. बोरीवली येथील महसुल व वन विभागाकडे प्रत्यार्पित करण्यात आलेल्या जमिनीपैकी ८००० चौ.मी. जमिन स्टील यार्ड, मशिनरी व लेबरकॅम्प यासाठी तात्पुरत्या स्वरुपात मुंबई महानगर प्रदेश विकास प्राधिकरणाकडे भाडे तत्वावर हस्तांतरीत करण्याकरिता प्रत्यार्पित करण्यात आली आहे. आता, संदर्भाधीन क्र. ३ येथील पत्रान्वये सदर ८,००० चौ.मी. जमीन कायमस्वरूपी हस्तांतरीत करण्यात यावी अशी विनंती मुंबई महानगर प्रदेश विकास प्राधिकरणाकडून करण्यात आली आहे. यासंदर्भात नगर विकास विभागाचे अभिप्राय प्राप्त करुन घेतले असता, सदर ८,००० चौ.मी. क्षेत्राची जागा, मुंबई महानगर प्रदेश विकास प्राधिकरणास कायमस्वरुपी हस्तांतरीत करण्यात यावी अशी विनंती
नगर विकास विभागाकडून करण्यात आली आहे.
संदर्भाधीन क्र. १ येथील परिपत्रकान्वये आरे दुग्धवसाहतीमधील जमिनीचा वापर करण्यासंदर्भात ना-हरकत प्रमाणपत्र देण्याबाबतचे धोरण निश्चित करण्यात आले आहे. आरे दुग्धवसाहत हे पर्यावरण संवेदनशील क्षेत्र म्हणून घोषित आहे. सदर क्षेत्रात मा. राष्ट्रीय हरीत न्यायाधिकरण, पश्चिम क्षेत्र, पुणे यांच्या दि. १९ ऑगस्ट, २०१५ रोजीच्या अंतरिम आदेशानुसार बांधकाम करण्यास मनाई करण्यात आली आहे. असे असले तरी, मेट्रो रेल्वे हा प्रकल्प निकडीचा, सार्वजनिक व महत्त्वपूर्ण प्रकल्प म्हणून शासनाने घोषित केलेला असल्याने सदर प्रकल्पासाठी मुंबई महानगर प्रदेश विकास प्राधिकरण व नगर विकास विभागाने केलेली विनंती लक्षात घेता, न.भू.क्र.५८९अ, मौजे पहाडी गोरेगांव, ता.बोरीवली येथील ८,००० चौ.मी. क्षेत्र
# Page 2
शासन निर्णय क्रमांकः एएमसी-२०१६/प्र.क्र.१७५/पदुम-१०
मेट्रो भवन व अनुषंगिक कार्यासाठी कायमस्वरूपी हस्तांतरीत करण्याकरीता महसुल व वन विभागाकडे प्रत्यार्पित करण्याची बाब शासनाच्या विचाराधीन होती.
शासन निर्णय शासन या निर्णयान्वये, मा. राष्ट्रीय हरित न्यायाधिकरणाची पूर्वमंजूरी प्राप्त करुन घेण्याच्या अटीच्या अधीन राहुन, मौजे पहाडी गोरेगांव, ता. बोरिवली न.भू.क्र. ५८९ अ येथील ८००० चौ. मी. जमीन मेट्रो मार्गिका-७ या प्रकल्पाकरीता, नगर विकास विभागास कायमस्वरूपी हस्तांतरीत करण्याकरीता महसूल व वन विभागाकडे प्रत्यार्पित करण्यास मान्यता देत आहे.