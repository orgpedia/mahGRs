# Page 1
"महाराष्ट्र पशु व मत्स्य विज्ञान विद्यापीठ, त्यांचे घटक महाविद्यालये व अधिनस्त संस्था यांच्या आस्थापनेवरील शिक्षक, शिक्षक समकक्ष व शिक्षकेत्तर अधिकारी / कर्मचारी यांचा “विद्यापीठ व महाविद्यालय न्यायाधिकरण, नागपूर” या न्यायाधिकरणाच्या कार्यकक्षेत समावेश करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक मपवि-२०२२/प्र.क्र.५६/पदुम २ (माफसू)
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२.
दिनांक़ : २१ जुलै, २०२२.
संदर्भ :-१. शासन निर्णय उच्च व तंत्र शिक्षण आणि सेवायोजना विभाग, क्रमांक यूएसपी-१३९२/१०२५८२/(२१९०) विशि -४, दिनांक ११ ऑगस्ट, १९९५.
२. शासन निर्णय, उच्च व तंत्र शिक्षण आणि सेवायोजना विभाग, क्रमांक युएसपी-१३९१/२०८९/विशि-४, दिनांक १२ जानेवारी, १९९६.
३. शासन निर्णय, उच्च व तंत्र शिक्षण आणि सेवायोजना विभाग, क्रमांक युएसपी-१३९१/(२०८९)/विशि-४, दिनांक ०६ जून, १९९६.
४. महाराष्ट्र सार्वजनिक विद्यापीठ अधिनियम, २०१६
५. उच्च व तंत्र शिक्षण विभाग आदेश क्र. संकीर्ण २०२१/५५६/प्र.क्र.११७/ विशि –५, दिनांक ०२ डिसेंबर, २०२१.
प्रस्तावना:
महाराष्ट्र पशु व मत्स्य विज्ञान विद्यापीठ अधिनियम, १९९८ अन्वये नागपूर येथे महाराष्ट्र पशु व मत्स्य विज्ञान विद्यापीठाची स्थापना करण्यात आलेली आहे. तसेच या विद्यापीठांतर्गत पशुसंवर्धन, दुग्ध तंत्रज्ञान व मत्स्य विज्ञान यांचे घटक महाविद्यालये व इतर संस्था कार्यरत आहेत. या विद्यापीठातील त्याचप्रमाणे विद्यापीठांतर्गत कार्यरत असलेल्या घटक महाविद्यालये व इतर संस्था मधील अधिकारी / कर्मचारी यांच्यासाठी उक्त अधिनियमान्वये विद्यापीठ व महाविद्यालय न्यायाधीकरण स्थापित करण्यात आलेले नाही. महाराष्ट्र पशु व मत्स्य विज्ञान विद्यापीठ परिनियम, २००२ मधील परिनियम १९(१) मध्ये उक्त अधिकारी/कर्मचाऱ्यांच्या तक्रार निवारणासाठी तक्रार निवारण समिती, तसेच परिनियम १९ (६) मध्ये अपिलीय प्राधिकरणाची तरतूद करण्यात आली आहे. तथापि, उपरोक्त तरतुदीमुळे काही प्रशासकीय अडचणी तसेच न्यायालयीन प्रकरणे उद्भवलेली आहेत.
२. महाराष्ट्र सार्वजनिक विद्यापीठ अधिनियम, २०१६ च्या कलम ८०(१) मधील तरतुदीनुसार स्थापित करण्यात आलेल्या विद्यापीठ व महाविद्यालय न्यायाधिकरणाच्या कार्यकक्षेत महाराष्ट्र पशु व मत्स्य विज्ञान विद्यापीठ व अंतर्गत घटक महाविद्यालये व इतर संस्था मधील अधिकारी / कर्मचाऱ्यांचा समावेश करण्याबाबतची तरतुद करण्यात आली आहे.
# Page 2
शासन निर्णय क्रमांकः मपवि -२०२२/प्र.क्र.५६/पदुम २ (माफसू)
या तरतुदींच्या अनुषंगाने महाराष्ट्र पशु व मत्स्य विज्ञान विद्यापीठाच्या कार्यकारी परिषदेचा ठराव क्र.९६ (२) (२२) अन्वये महाराष्ट्र पशु व मत्स्य विज्ञान विद्यापीठ व घटक महाविद्यालय हे महाराष्ट्र सार्वजनिक विद्यापीठ अधिनियम, २०१६ च्या कलम ८० अन्वये स्थापित करण्यात आलेल्या न्यायाधिकरणाच्या कार्यकक्षेत घेण्याबाबत आणि उक्त अधिनियमाच्या कलम ७९ ते ८५ लागू करण्याची शिफारस केली आहे.
३. वरील सर्व परिस्थिती विचारात घेवून, महाराष्ट्र पशु व मत्स्य विज्ञान विद्यापीठ व अंतर्गत घटक महाविद्यालये व संस्थामधील अधिकारी / कर्मचारी यांच्या सेवा विषयक बाबी संदर्भात उद्भवलेल्या / उद्भणाऱ्या तक्रारी / समस्या इत्यादींचे निराकरण करता यावे. हया दृष्टीने कायदेशीर व्यवस्था करण्यासाठी महाराष्ट्र सार्वजनिक विद्यापीठ अधिनियम, २०१६ मधील तरतुदी लागू करण्याची बाब शासनाच्या विचाराधीन होती.
शासन निर्णय: ४. उपरोक्त प्रमाणे नमूद केलेली वस्तुस्थिती विचारात घेवून, महाराष्ट्र पशु व मत्स्य विज्ञान विद्यापीठ व त्यांची घटक महाविद्यालये व इतर संस्था यांच्या आस्थापनेवरील शिक्षक, शिक्षक समकक्ष व शिक्षकेत्तर अधिकारी / कर्मचारी यांना महाराष्ट्र सार्वजनिक विद्यापीठ अधिनियम, २०१६ मधील खालील प्रमाणे तरतुदी लागू करण्यास या व्दारे शासन मान्यता देण्यात येत आहे : (१) महाराष्ट्र सार्वजनिक विद्यापीठ अधिनियम, २०१६ च्या कलम ८०(१) मधील तरतुदी नुसार स्थापन केलेल्या “विद्यापीठ व महाविद्यालय न्यायाधिकरण, नागपूर” या न्यायाधिकरणाच्या कार्यकक्षेत समावेश करण्यात येत आहे.
(२) तसेच महाराष्ट्र सार्वजनिक विद्यापीठ अधिनियम, २०१६ च्या कलम ८० लागू करण्यात येत असल्यामुळे, या कलमाशी सुसंगत असलेल्या कलम ७९ ते ८५ मधील तरतुदी महाराष्ट्र पशु व मत्स्य विज्ञापीठ व त्यांच्या घटक महाविद्यालय यांना जशाच्या तशा लागू करण्यात येत आहेत.
(३) महाराष्ट्र सार्वजनिक विद्यापीठ अधिनियम, २०१६ मधील उक्त तरतूदी लागू होत असल्यामुळे महाराष्ट्र पशु व मत्स्य विज्ञान विद्यापीठ परिनियम २००२ मधील ज्या ज्या तरतुदी उक्त अधिनियमाच्या उपरोक्त तरतुदींशी विसंगत ठरत असतील, त्या त्या तरतुदी आपोआप निरसित होतील.
(४) आज रोजी जे प्रकरणे प्रलंबित आहेत त्यांनासुध्दा वरील सर्व तरतुदी लागु राहतील.
५. महाराष्ट्र सार्वजनिक विद्यापीठ अधिनियम, २०१६ च्या कलम ८०(७) मधील तरतुदीस अनुसरुन उच्च व तंत्र शिक्षण विभाग आदेश क्र. संकीर्ण २०२१/५५६/प्र.क्र.११७/विशि५, दिनांक ०२ डिसेंबर २०२१ नुसार, पीठासीन अधिकाऱ्यास व त्यांना सहाय्य करण्यासाठी असलेल्या कर्मचारी वर्गास अनुज्ञेय असलेले पारिश्रमिक, निवृत्तीवेतन, भविष्यनिर्वाह निधी, अंशदान, रजा भत्ता आणि इतर भत्ते व सोयी यांसाठी होणारा सर्व खर्च हा, विद्यापीठ व महाविद्यालय
पृष्ठ ३ पैकी २
# Page 3
शासन निर्णय क्रमांक: मपवि -२०२२/प्र.क्र.५६/पदुम २ (माफसू)
न्यायाधिकरणाच्या कार्यकक्षेत येणाऱ्या विद्यापीठांनी त्यांच्याशी संलग्नित असलेल्या
महाविद्यालयांच्या संख्येच्या प्रमाणात करावा, अशा सूचना देण्यात आलेल्या आहेत. तद्नुसार कार्यवाही करण्यात यावी.
६. हा शासन निर्णय उच्च व तंत्र शिक्षण विभागाच्या अनौपचारीक संदर्भ क्र.७/२०२२ दि.१०/०५/२०२२ तसेच दि. २०/०७/२०२२ रोजी अन्वये दिलेल्या सहमतीस अनुसरुन निर्गमित करण्यात येत आहे.