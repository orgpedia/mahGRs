# Page 1
वित्तीय मान्यता
“मृद सर्वेक्षण आणि अन्वेषण व मृद विश्लेषण रसायन प्रयोगशाळासाठी लेखाशिर्ष २४०२००३२ अंतर्गत भाडे व कर (१४) या उद्दिष्टाकरीता रु.१०.५१ लाख रक्कम मंजूर करणे.”
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः पुरक २५१७/प्र.क्र.२४८/१७-ओ
मादाम कामा मार्ग, हुतात्मा राजगुरु चौक,
मंत्रालय, विस्तार, मुंबई ४०० ०३२
तारीख: २७ मार्च, २०१८
वाचा : १) कृषी आयुक्तालय, पुणे पत्र क्र. उसं/मृसमृचा/गुनि/पु.मा./६६६/१७, दि.०६/११/२०१७
२) वित्त विभाग, शासन परिपत्रक क्र. पूरक २०१७/प्र.क्र.३३५/अर्थ-३, दिनांक २९/१२/२०१७
प्रस्तावना : राज्यात ३१ जिल्हा मृद सर्वेक्षण मृद चाचणी प्रयोगशाळा कार्यरत असून सदर प्रयोगशाळापैकी ८ प्रयोगशाळा खाजगी भाडयाच्या जागेत व २३ शासकीय इमारतीत कार्यरत आहेत. शेतकऱ्यांना त्यांच्या शेत जमिनीची मातीच्या नमुन्यांची तपासणी करुन विहित केलेल्या कालावधीत मृद आरोग्य पत्रिका वितरीत करण्यात येतात. राज्यातील जिल्हा मृद सर्वेक्षण व मृद चाचणी प्रयोगशाळांचे भाडे व कर अदा होण्यासाठी सन २०१७-१८ मध्ये २४०२ ००३२ या लेखाशिर्षातंर्गत १४ भाडेपट्टी व कर या उद्दिष्टाखाली रु.२०.४७ लाख इतकी तरतूद करण्यात आलेली आहे, त्यापैकी रु. १६.३८ लाख तरतूद वितरीत करण्यात आलेली असून माहे ऑक्टोबर, २०१७ अखेर रु. ९.६८ लाख खर्च झालेला आहे. सन २०१७-१८ मध्ये खाजगी इमारतीतील प्रयोगशाळांचे नियमित भाडे व कराची एकूण रु. ३०.९८ लाख रक्कम आहे. चालू वर्षाची तरतूद रु. २०.४७ लाख वजा जाता रु.१०.५१ लाख इतक्या निधीची आवश्यकता होती. त्यानुसार, सन २०१७-१८ या आर्थिक वर्षात मृद सर्वेक्षण आणि अन्वेषण व मृद विश्लेषण रसायन प्रयोगशाळेसाठी लेखाशिर्ष (२४०२ ००३२) अंतर्गत १४- “भाडेपट्टी व कर” या उद्दिष्टाकरीता रु.१०.५१ लक्ष इतकी रक्कम सन २०१७-२०१८ च्या हिवाळी अधिवेशनामध्ये पुरवणी मागणीद्वारे मंजूर करण्यात आलेली आहे. त्यानुसार रू. १०.५१ लाख रकमेस वित्तीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः पुरक २५१७/प्र.क्र.२४८/१७-अ
शासन निर्णय : राज्यातील ३१ जिल्हा मृद सर्वेक्षण आणि अन्वेषण व मृद विश्लेषण रसायन प्रयोगशाळासाठी लेखाशिर्ष २४०२००३२ अंतर्गत भाडे व कर (१४) या उद्दिष्टाकरीता रु. १०.५१ लाख (रुपये दहा लाख एकावन्न हजार) इतका निधी सन २०१७-१८ च्या हिवाळी अधिवेशनामध्ये पुरवणी मागणीद्वारे मंजूर करुन देण्यात आलेली आहे. त्यानुसार भाडे व कर (१४) या उद्दिष्टाकरीता सदर रक्कम खर्च करण्यास शासन वित्तीय मान्यता देत आहे.
या प्रित्यर्थ होणारा खर्च सन २०१७-१८ या आर्थिक वर्षाकरीता मंजुर केलेल्या अनुदातून भागविण्यात येऊन खालील लेखाशिर्षाखाली खर्ची टाकण्यात यावा.
मागणी क्र. डी-३ २४०२, मृद व जलसंधारण.
( १०१) मृद सर्वेक्षण व चाचणी ( ००) (०२) मृद सर्वेक्षण आणि अन्वेषण व मृद विश्लेषण प्रयोगशाळा (२४०२ ००३२) (१४) भाडेपट्टी व कर
सदर भाडेपट्टी व कर (१४) या उद्दिष्टाकरीता खर्च करताना खालील अटी व शर्तीचे पालन करण्यात यावे.
१) खर्चाचे लेखे सुव्यवस्थित ठेवुन सदर खर्चाचे लेखापरिक्षण केलेला अहवाल व उपयोगिता प्रमाणपत्र शासनास लवकरात लवकर प्रगती अहवालासह सादर करण्यात यावे. त्याप्रमाणे खर्चाचे लेखे वरील प्रमाणे ठेवण्याची जबाबदारी अंमलबजावणी करणाऱ्या यंत्रणेची राहील.
२) सदर निधी राज्यातील ३१ जिल्हा मृद सर्वेक्षण आणि अन्वेषण व मृद विश्लेषण रसायन प्रयोगशाळासाठी भाडेपट्टी व कर (१४) या उद्दिष्टाकरीताच खर्च करण्यात येईल याबाबत दक्षता घेण्यात यावी.
३) कोणत्याही परिस्थितीत मंजुर रक्कमेपेक्षा जास्त खर्च होणार नाही, या बाबत कृषि संचालक (निविष्ठा व गुण नियंत्रण) कृषि आयुक्तालय, महाराष्ट्र राज्य, पुणे यांनी आवश्यक ती दक्षता घ्यावी.
४) कोणत्याही परिस्थितीत कुठलाही शासन नियम/ अधिकाराचा भंग होणार नाही, याबाबत दक्षता घेण्याची जबाबदारी संबंधित क्षेत्रिय कार्यालयाची राहील.
प्रस्तुतचे आदेश वित्त विभागाचे परिपत्रक दिनांक १८ एप्रिल, २०१७ रोजीच्या शासन परिपत्रका अन्वये दिलेल्या अधिकारानुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः पुरक २५१७/प्र.क्र.२४८/१७-अ