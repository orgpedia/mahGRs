# Page 1
मत्स्यव्यवसाय विभागातील गट-ब संवर्गातील अधिकाऱ्यांची त्यांच्या वयाच्या ५०/५५ व्या वर्षानंतर, सेवा पुनर्विलोकन करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : मत्स्यआ-२०२०/प्र.क्र.१६१/पदुम-१२,
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक : ०१ जानेवारी, २०२१.
वाचा : १) शासन निर्णय सामान्य प्रशासन विभाग क्रमांक एलपीएल-२०१७/प्र.क्र.२१/का.पंधरा, दिनांक १०.६.२०१९.
२) कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्रमांक मत्स्यआ-२०२०/प्र.क्र.१३२/पदुम-१२ दिनांक १२.११.२०२०.
३) विभागीय पुनर्विलोकन समितीची बैठक दिनांक १८.१२.२०२०.
प्रस्तावना : महाराष्ट्र नागरी सेवा (निवृत्तीवेतन) नियम १९८२ च्या नियम १० (४) व नियम ६५ अनुसार सार्वजनिक हितास्तव अकार्यक्षम व संशयास्पद सचोटीच्या अधिकारी/कर्मचारी यांना वयाच्या ५०/५५ व्या वर्षी अथवा ३० वर्षे अर्हताकारी सेवा कालावधी पूर्ण झाल्यावर, यापैकी जे अगोदर घडेल तेव्हा, सेवेत राहण्याची पात्रापात्रता (पात्र/अपात्र) आजमाविण्याच्या दृष्टीने त्यांच्या सेवेचे पुनर्विलोकन करुन सुयोग्य व कार्यक्षम अधिकारी / कर्मचारी यांना शासन सेवेत पुढे चालू ठेवावे व अकार्यक्षम तसेच संशयास्पद सचोटी असणाऱ्या अधिकारी / कर्मचारी यांना शासन सेवेतून मुदतपूर्व सेवानिवृत्त करावे असे शासनाचे धोरण आहे. त्याअनुषंगाने सामान्य प्रशासन विभागाने संदर्भ क्रमांक १ येथील दि.१०.६.२०१९ च्या शासन निर्णयान्वये सेवापुनर्विलोकनासंबंधी कार्यपध्दती व सर्वसाधारणा सूचना विहीत केलेल्या आहेत. त्यास अनुसरुन, मत्स्यव्यवसाय विभागातील गट-अ व गट-ब संवर्गातील अधिकाऱ्यांच्या सेवापुनर्विलोकनाकरीता संदर्भ क्र. २ येथील दिनांक १२.११.२०२० च्या शासन निर्णयान्वये प्रधान सचिव ( पदुम ) यांच्या अध्यक्षतेखाली विभागीय पुनर्विलोकन समितीची स्थापना करण्यात आली आहे.
मत्स्यव्यवसाय विभागातील गट-ब संवर्गातील अधिकाऱ्यांच्या वयाच्या ५०/५५ व्या वर्षी अथवा ३० वर्षे अर्हताकारी सेवा कालावधी पूर्ण झाल्यावर, यापैकी जे अगोदर घडेल त्यावेळी त्यांच्या सेवा पुनर्विलोकन करण्यासाठीचा विहीत प्रस्ताव मा. प्रधान सचिव (पदुम) यांच्या अध्यक्षतेखाली विभागीय पुनर्विलोकन समितीच्या दिनांक १८.१२.२०२० रोजीच्या बैठकीत सादर करण्यात आला. विभागीय पुनर्विलोकन समितीने सदर अधिकाऱ्यांच्या सेवेचे मुल्यमापन करुन केलेल्या शिफारशीनुसार ज्या अधिकाऱ्यांना वयाच्या ५०/५५ व्या वर्षी अथवा ३० वर्षे अर्हताकारी सेवा यापैकी जे अगोदर घडेल
# Page 2
शासन निर्णय क्रमांकः मत्स्यआ-२०२०/प्र.क्र.१६१/पदुम-१२
त्यावेळी सेवेत राहण्यासाठी पात्र ठरविले आहे त्यास मान्यता देण्याची बाब शासनाच्या विचाराधीन होती.
शासन निर्णय :
विभागीय पुनर्विलोकन समितीच्या दिनांक १८.१२.२०२० रोजी झालेल्या बैठकीतील शिफारशीस अनुसरुन मत्स्यव्यवसाय विभागातील गट-ब संवर्गातील सोबत जोडलेल्या प्रपत्रामध्ये नमूद केलेल्या अधिकाऱ्यांची सेवा त्यांच्या वयाच्या ५०/५५ व्या वर्षी अथवा ३० वर्षे अर्हताकारी सेवा कालावधी पूर्ण झाल्यावर, यापैकी जे अगोदर घडेल त्यानंतर चालू ठेवण्यास मान्यता देण्यात येत आहे.
२. सोबत जोडलेल्या प्रपत्रामधील गट-ब संवर्गातील अधिकाऱ्यांच्या सेवा ५०/५५ व्या वर्षानंतर किंवा अर्हताकारी सेवेची ३० वर्षे पूर्ण झाल्यानंतर पुढे चालू ठेवण्यास मान्यता मिळाल्याबाबतची नोंद त्यांच्या सेवापुस्तकात घेण्यात यावी.
# Page 3
# Page 4