# Page 1
केंद्र शासन सहाय्यित प्रधानमंत्री सूक्ष्म अन्न प्रक्रिया उद्योग योजना (PMFME) या योजनेची सन २०२२-२३ मध्ये अंमलबजावणी करण्यासाठी रुपये १७५.९० कोटी रुपयाच्या आराखड्यास प्रशासकीय मान्यता देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मस्यव्यवसाय विभाग,
शासन निर्णय क्र. प्रअयो-२०२२/प्र.क्र.१६९/९-अ
मादाम कामा रोड, हुतात्मा राजगुरु चौक,
मंत्रालय, विस्तार भवन, मुंबई-४०० ०३२.
दिनांक : २६/०७/२०२२
वाचा:- १. कृषि व पदुम विभाग, शासन निर्णय क्र. संकीर्ण-२०२०/प्र.क्र.१२०/९-ओ, दि. २३.१२.२०२० २. वित्त विभाग, शासन परिपत्रक क्र.: अर्थसं-२०२२/प्र.क्र.४३/अर्थ-३, दिनांक ४ एप्रिल, २०२२ ३. शासनाचे केंद्र शासनास लिहिलेले समक्रमांकाचे इंग्रजी No. PAY-2022/C.R.114/9-A, Dated:12th July, 2022 चे पत्र.
४.नोडल अधिकारी (PMFME) तथा संचालक (कृषि प्रक्रिया व नियोजन) कृषि आयुक्तालय, महाराष्ट्र राज्य, पुणे यांचे जा.क्र./पीएमएफएमई/प्रस्ताव/२०६०९/२०२२, दि.०९.०६.२०२२ ५. आयुक्त (कृषि), कृषि आयुक्तालय, महाराष्ट्र राज्य, पुणे यांचे जा.क्र./पीएमएफएमई/ प्रस्ताव/२२१३६/२०२२, दि.२३.०६.२०२२ व जा.क्र./पीएमएफएमई/२४७९८/२०२२, दि.१५.०७.२०२२ चे पत्र.
प्रस्तावना : राज्यातील असंघटित अन्न प्रक्रिया क्षेत्रातील उद्योगांच्या समस्यांचे निराकरण करण्यासाठी केंद्र पुरस्कृत Prime Minister Scheme for Formalization of Micro Food Processing Enterprises (PMFME) या योजनेस केंद्र शासनाने मान्यता दिली आहे. या पार्श्वभूमीवर केंद्र शासन सहाय्यित प्रधानमंत्री सूक्ष्म अन्न प्रक्रिया उद्योग योजना (PMFME) ही योजना राज्यात सन २०२०-२०२१ पासून पुढील पाच वर्षासाठी म्हणजे सन २०२४-२०२५ पर्यंत राबविण्यास वरील वाचा येथील दि. २३.१२.२०२० रोजीच्या शासन निर्णयान्वये मंजूरी देण्यात आली आहे.
सदरहू योजनेची सन २०२२-२०२३ मध्ये अंमलबजावणी करण्यासाठी केंद्र हिस्सा व राज्य हिस्सा मिळून एकूण रुपये १७५.९० कोटी (रूपये एकशे पंच्याहत्तर कोटी नव्वद लक्ष फक्त) एवढया रकमेची तरतूद अर्थसंकल्पित करण्यात आली आहे. सदर योजनेची सन २०२२-२०२३ मध्ये अंमलबजावणी करण्यासाठी आयुक्त (कृषि) यांच्याकडून उपरोक्त वाचा येथील क्रमांक ५ च्या पत्रान्वये रुपये २०.०० कोटी रक्कम निधी वितरणाचा प्रस्ताव प्राप्त झाला आहे. त्याअनुषंगाने सदर योजनेची सन २०२२ - २०२३ मध्ये अंमलबजावणी करण्यासाठी अर्थसंकल्पित केलेल्या रक्कमेस प्रशासकीय मान्यता देण्याची बाब शासनाच्या विचाराधीन होती, त्यानुसार शासन पुढील प्रमाणे निर्णय घेत आहे.
# Page 2
शासन निर्णय क्रमांकः प्रअयो-२०२२/प्र.क्र.१६९/९-अ
शासन निर्णय : १. केंद्र शासन पुरस्कृत प्रधानमंत्री सूक्ष्म अन्न प्रक्रिया उद्योग योजना (PMFME) या योजनेची सन २०२२ - २०२३ मध्ये राज्यात अंमलबजावणी करण्याकरिता रुपये १७५.९० कोटी (रुपये एकशे पंच्याहत्तर कोटी नव्वद लाख फक्त) एवढया रकमेस पुढीलप्रमाणे प्रशासकीय मान्यता देण्यात येत आहे.
(रक्कम रुपये कोटीमध्ये
------------------------------------------------------------------------------------------------------
| योजनेचे नांव | जात प्रवर्ग | केंद्र हिस्सा (६०%) / राज्य हिस्सा (४०% ) | अर्थसंकल्पीय अंदाज सन २०२२ - २०२३ |
| प्रधानमंत्री सूक्ष्म अन्न प्रक्रिया उद्योग योजना | सर्वसाधारण प्रवर्ग | केंद्र हिस्सा (६०% ) | ९०.०० |
| राज्य हिस्सा (४० %) | ६०.०० |
| एकूण | १५०.०० |
| अनुसुचित जाती प्रवर्ग | केंद्र हिस्सा (६०% ) | ११.४५ |
| राज्य हिस्सा (४० %) | ६.०० |
| एकूण | १७.४५ |
| अनुसुचित जमाती प्रवर्ग | केंद्र हिस्सा (६०% ) | ५.९३ |
| राज्य हिस्सा (४० %) | २.५० |
| एकूण | ८.४३ |
| एकूण सर्व प्रवर्ग | १७५.९० |
------------------------------------------------------------------------------------------------------
२. सदरहू निधी चालू वर्षी त्या-त्या प्रवर्गाच्या लेखाशिर्षाखाली खर्ची टाकण्यात यावा.
३. या योजनेअंतर्गत निधी उपलब्ध करुन दिल्यानंतर तो प्रथमतः प्रलंबित प्रकरणांसाठी वापरण्यात यावा.
४. उवासेक्त वाचा येथील शासन निर्णय दि. २३/१२/२०२० अन्वये विहित केलेल्या तरतुदींनुसार सदर योजनेची अंमलबजावणी करण्यात यावी व त्यानुषंगाने योजना सन २०२२-२०२३ मध्ये राबविण्याकरिता मार्गदर्शक सूचना कृषि आयुक्तालय स्तरावरून निर्गमित कराव्यात.
५. सदर योजना सन २०२२-२३ मध्ये राबविण्याकरिता नोडल एजन्सी प्रधानमंत्री सूक्ष्म अन्न प्रक्रिया उद्योग योजना (PMFME) तथा आयुक्त (कृषि), कृषि आयुक्तालय, महाराष्ट्र राज्य, पुणे यांना नियंत्रक अधिकारी तर सहाय्यक संचालक (लेखा-१), कृषि आयुक्तालय, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात येत आहे.
६. या योजनेंतर्गत उपलब्ध करुन दिलेल्या निधीचा तात्काळ विनियोग करण्यात यावा तसेच विनियोगाच्या अनुषंगाने नोडल एजन्सी प्रधानमंत्री सूक्ष्म अन्न प्रक्रिया उद्योग योजना (PMFME)
पृष्ठ ४ पैकी २
# Page 3
शासन निर्णय क्रमांकः प्रअयो-२०२२/प्र.क्र.१६९/९-ओ
राज्य शासनाने विहीत केलेले नियम/ सुचनांचे पालन करून लेखापरिक्षण करून निधी वितरणाचे उपयोगिता प्रमाणपत्र केंद्र तसेच राज्य शासनास सादर करावे.
७. निधी खर्च करताना महाराष्ट्र अर्थसंकल्प नियम पुस्तिका व वित्तीय अधिकार नियम पुस्तिकेमध्ये उल्लेख केलेल्या तसेच नियोजन व वित्त विभागाने निर्गमित केलेल्या मार्गदर्शक सूचना, प्रचलित अटी व शर्ती तसेच वेळोवेळी दिलेल्या सूचनांचे काटेकोरपणे पालन करावे.
८. सदर आदेश, शासन परिपत्रक, वित्त विभाग क्रमांक: अर्थसं-२०२२/प्र.क्र.४३ / अर्थ-३, दिनांक ४ एप्रिल, २०२२ अन्वये प्रशासकीय विभागास प्रदान केलेल्या अधिकारास अनुसरुन निर्गमित करण्यात येत आहे.
# Page 4