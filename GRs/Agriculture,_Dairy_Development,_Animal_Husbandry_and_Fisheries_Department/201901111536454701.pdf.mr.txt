# Page 1
कृषि विद्यापीठांतर्गत राजर्षी छत्रपती शाहू महाराज शिक्षण शुल्क शिष्यवृत्ती योजना (ईबीसी) आणि डॉ.
पंजाबराव देशमुख वसतीगृह निर्वाह भत्ता योजना या योजनांकरीता आहरण व संवितरण अधिकारी घोषित करण्याबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मकृप १०१८/प्र.क्र.१६७/७-अ,
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२.
दिनांक : ११ जानेवारी, २०१९.
वाचा : १) कृषि व पदुम विभाग, शासन निर्णय क्र. कृषिवि-२००३/प्र.क्र.३५/२०-ओ, दि.२५.४.२००३ २) कृषि व पदुम विभाग, शासन निर्णय क्र. कृषिवि-३७१५/प्र.क्र.१५५/८-ओ, दि. १९.३.२०१६ ३) कृषि व पदुम विभाग, शासन निर्णय क्र. संकीर्ण २०१२/प्र.क्र.१६७/७-ओ, दि. १६.३.२०१७ ४) उच्च व तंत्र शिक्षण विभाग, शासन निर्णय क्र. संकिर्ण २०१७/प्र.क्र.३३२/तांशि-४, दि. ७.१०.२०१७ ५) कृषि परिषद कार्यालयाचे पत्र जा.क्र. मकृप/शिक्षण-१/४३१७/२५०३/२०१८, दि. १७.११.२०१८
प्रस्तावना: संदर्भ क्र. २, ३ व ४ येथील शासन निर्णयान्वये, राज्यातील कृषि विद्यापीठांतर्गत कृषि व संलग्न विषयांच्या अभ्यासक्रमांच्या खाजगी कायम विनाअनुदानित महाविद्यालयांमध्ये प्रवेश घेतलेल्या आर्थिकदृष्टया मागास विद्यार्थ्यांसाठी शिक्षण शुल्क प्रतिपूर्ती योजना शैक्षणिक वर्ष २०१५-१६ पासून पुढे चालू ठेवण्यास मान्यता देण्यात आली आहे.
२. राज्य शासनाकडून विद्यार्थ्यांना देण्यात येत असलेल्या विविध शिष्यवृत्ती/प्रतीपूर्ती योजनेचा लाभ मिळण्यासाठी राज्य शासनाने महाडीबीटी पोर्टल सुरु केलेले आहे. सदर पोर्टलद्वारे राज्यातील कृषि विद्यापीठांतर्गत प्रवेश घेतलेल्या आर्थिकदृष्ट्या मागास विद्यार्थ्यांच्या शैक्षणिक शुल्काची प्रतिपूर्ती / शिष्यवृत्ती/विद्यावेतन अदा करण्यासाठी राज्यातील चारही कृषि विद्यापीठांसाठी केंद्रिय आहरण व संवितरण अधिकारी नियुक्त करणे आवश्यक आहे. यास्तव राजर्षी छत्रपती शाहू महाराज शिक्षण शुल्क शिष्यवृत्ती योजना (ईबीसी) आणि डॉ. पंजाबराव देशमुख वसतीगृह निर्वाह भत्ता योजनांचे लाभ, इ.
महाडिबीटीद्वारे विद्यार्थ्यांना अदा करण्यासाठी महाराष्ट्र कृषि शिक्षण व संशोधन परिषद, पुणे कार्यालयातील वित्तीय सल्लागार यांना केंद्रिय आहरण व संवितरण अधिकारी म्हणून घोषित करण्याची बाब शासनाच्या विचाराधीन होती.
शासन निर्णय: राज्यातील चारही कृषि विद्यापीठांतर्गत उक्त नमूद शासन निर्णयामधील कृषि व संलग्न अभ्यासक्रमांसाठी शिक्षण घेत असलेल्या विद्यार्थ्यांना, राजर्षी छत्रपती शाहू महाराज शिक्षण शुल्क शिष्यवृत्ती योजना (ईबीसी) आणि डॉ. पंजाबराव देशमुख वसतीगृह निर्वाह भत्ता योजना या योजनांचे लाभ देण्याकरीता
# Page 2
शासन निर्णय क्रमांकः मकृप १०१८/प्र.क्र.१६७/७-अ
“वित्तीय सल्लागार, महाराष्ट्र कृषि शिक्षण व संशोधन परिषद, पुणे” यांना आहरण व संवितरण अधिकारी म्हणून घोषित करण्यात येत आहे.
२. याप्रकरणी संबंधित आहरण व संवितरण अधिकारी यांनी शासनाचे प्रचलित आदेश/कार्यपध्दती, महाराष्ट्र कृषि विद्यापीठे अधिनियम १९८३, महाराष्ट्र कृषि विद्यापीठ परिनियम १९९० आणि महाराष्ट्र कृषि विद्यापीठ लेखासंहिता १९९१, मधील तरतुदीनुसार आवश्यक कार्यवाही करावी.
३. हा शासन निर्णय वित्त विभागाच्या सहमतीने त्या विभागाचा अनौपचारिक संदर्भ क्रमांक ४४३/१८/ को.प्र.५, दि. २१.१२.२०१८ अन्वये निर्गमित करण्यात येत आहे.