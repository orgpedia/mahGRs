# Page 1
महाराष्ट्र पशु व मत्स्य विज्ञान विद्यापीठांतर्गत चालविण्यात येणाऱ्या दुग्धतंत्रज्ञान (B.Tech (D.T.)) व मत्स्य विज्ञान (B.F.Sc.) पदवी अभ्यासक्रमाच्या प्रवेशासाठी कार्यपध्दती ठरविण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन परिपत्रक क्रमांक : मपवि २०१७/प्र.क्र.५७/म्हापसू
मंत्रालय, मुंबई - ४०० ०३२.
दिनांक : २८ मे, २०१८.
वाचा :- १) शासन निर्णय, कृषि, पशुसंवर्धन, दुग्धव्यवसाय विकास व मत्स्यव्यवसाय विभाग क्र.
मपवि २०१७/प्र. क्र. ५७/म्हापसू, दिनांक : ९ ऑगस्ट, २०१७
२) अधिसुचना, कृषि, पशुसंवर्धन, दुग्धव्यवसाय विकास व मत्स्यव्यवसाय विभाग समक्रमांक, दिनांक: २३ फेब्रुवारी, २०१८
३) शासन निर्णय, कृषि, पशुसंवर्धन, दुग्धव्यवसाय विकास व मत्स्यव्यवसाय विभाग क्र.
मपवि २०१७/प्र. क्र. ५७/म्हापसू, दिनांक : २३ फेब्रुवारी, २०१८
परिपत्रक : महाराष्ट्र विना अनुदानित खाजगी व्यावसायिक शैक्षणिक संस्था ( प्रवेश व शुल्क विनियमन) अधिनियम, २०१५ (२०१५ चा महाराष्ट्र अधिनियम क्र. २८), अंतर्गत, बी.टेक (डी.टी.) / बी.एफ.एस्सी / बी.एस्सी.(ऑनर्स) पशुसंवर्धन या अभ्यासक्रमास संदर्भ क्र २ येथील दिनांक २३ फेब्रुवारी २०१८ च्या अधिसूनेन्वये “व्यावसायिक शैक्षणिक अभ्यासक्रम” म्हणून घोषित व अधिसूचित करण्यात आले आहे.
तसेच महाराष्ट्र राज्यातील विनाअनुदानित खाजगी व्यावसायिक शैक्षणिक संस्थांमधील प्रवेशाचे व शुल्काचे विनियमन करण्यासाठी आणि त्यांच्याशी संबंधित किंवा तदानुषंगिक बाबींसाठी तरतूद करण्याकरिता अधिनियम क्र २८, दिनांक १७ ऑगस्ट, २०१५ मधील कलम २३ अन्वये तयार करण्यात आलेल्या नियमातील तरतूदीनुसार संदर्भ क्र ३ येथील दिनांक २३ फेब्रुवारी २०१८ च्या शासन निर्णयान्वये सदर अभ्यासक्रमांसाठी सामायिक प्रवेश परीक्षा (CET) आणि प्रवेश प्रक्रिया आयुक्त, सामायिक प्रवेश परिक्षा तथा सक्षम प्राधिकारी यांच्या स्तरावरुन राबविण्याबाबतचा निर्णय घेण्यात आला आहे.
२. महाराष्ट्र पशु व मत्स्य विज्ञान विद्यापीठाअंतर्गत दुग्धतंत्रज्ञान पदवी (B.Tech (D.T.)) अभ्यासक्रमाचे दुग्धतंत्रज्ञान महाविद्यालय, वरुड (पुसद) व उदगीर असे २ महाविद्यालये आहेत. तसेच मत्स्य विज्ञान पदवी (B.F.Sc.) अभ्यासक्रमाचे मत्स्य विज्ञान महाविद्यालय नागपूर व उदगीर असे २ महाविद्यालये आहेत.
३. सबब, उक्त अभ्यासक्रमांची प्रवेश प्रक्रिया राबवितांना संबंधित शैक्षणिक वर्षासाठी घेण्यात आलेल्या सामायिक परिक्षेमधील प्राप्त गुणांची टक्केवारी (दुग्धतंत्रज्ञान पदवी अभ्याक्रमाकरीता भौतीकशास्त्र, रसायनशास्त्र व गणित विषयात प्राप्त गुणांची टक्केवारी व मत्स्य विज्ञान पदवी
# Page 2
शासन परिपत्रक क्रमांकः मपवि २०१७/प्र.क्र.५७/म्हापसू अभ्यासक्रमाकरीता भौतीकशास्त्र, रसायनशास्त्र व जीवशास्त्र विषयात प्राप्त गुणांची टक्केवारी) व इतर गुणाधिभार / अतिरीक्त गुण ( जास्तीत जास्त २० टक्के) (सोबत जोडलेल्या प्रपत्र - अ आणि ब प्रमाणे) चा समावेश करुन गुणवत्ता निश्चित करुन त्या आधारे प्रवेश प्रक्रिया पार पाडण्यात यावी. तसेच प्रवेश प्रक्रिया राबवितांना शासन निर्णय दिनांक ११ जून, २०१३ व शासन शुध्दिपत्रक दिनांक १८ जून, २०१४ आणि दिनांक १५ जून, २०१६ ची तंतोतंत अंबलबजावणी करण्यात यावी.
# Page 3
# Page 4