# Page 1
राष्ट्रीय कृषि विस्तार व तंत्रज्ञान अभियान (एनएमओइटी) अंतर्गत बियाणे व लागवड साहित्य उप अभियान (एसएमएसपी) या केंद्र पुरस्कृत योजनेंतर्गत ग्राम बीजोत्पादन कार्यक्रम सन २०१८-१९ मध्ये राबविण्याकरीता अनुसुचित जमाती संवर्गाकरीता निधी वितरीत करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: पुरक १५१८/प्र.क्र.२२७/१
हुतात्मा राजगुरु चौक, मादाम कामा रोड,
मंत्रालय विस्तार, मुंबई - ४०० ०३२.
दिनांक: ०५ फेब्रुवारी, २०१९.
वाचा :- १) केंद्र शासनाने www.agricoops.nic.in या सांकेतिक स्थळावर निर्गमित केलेल्या राष्ट्रीय कृषि विस्तार व तंत्राज्ञान अभियान (एनएमओइटी) अंतर्गत बियाणे व लागवड साहित्य उप अभियान (एसएमएसपी) बाबतच्या मार्गदर्शक सूचना.
२) केंद्र शासनाचे पत्र क्रमांक No. 12-01/2015, S.D. -I, दिनांक ०९.११.२०१५.
३) केंद्र शासनाचे निधी वाटपाबाबतचे पत्र क्र.१०-२/२०१८-SD.VI, दि.०४ जुन, २०१८.
४) कृषि व पदुम विभाग, शासन निर्णय क्रमांक योजना ३३१८/प्र.क्र.१३५/१ञे, दिनांक ३१ जुलै, २०१८.
५) केंद्र शासनाचे निधी वाटपाबाबतचे पत्र क्र.१०-२/२०१८-SD.VI, दि.२० नोव्हेंबर, २०१८.
६) कृषि व पदुम विभाग, शासन निर्णय क्रमांक योजना ३३१७/प्र.क्र.१६६/१ञे, दिनांक ०४ ऑक्टोबर, २०१८.
७) आदिवासी विकास विभाग, शासन निर्णय क्रमांक बीयुडी २०१८/प्र.क्र.११/का ६, दिनांक ३१ जानेवारी, २०१९.
प्रस्तावना : केंद्रीय योजना आयोगाने नियुक्त केलेल्या बी. के. चतुर्वेदी समितीच्या शिफारशी केंद्र शासनाने स्विकारलेल्या आहेत. त्यास अनुसरून सर्व केंद्र पुरस्कृत योजनांची पुनर्रचना ६६ केंद्र पुरस्कृत योजनांमध्ये करण्यात आलेली आहे. सन २०१४-१५ पासून सदर पुनर्रचित योजनांमधील काही योजना एकत्रित करून अभियानाच्या स्वरूपात राबविण्याचे केंद्र शासनाने निश्चित केलेले आहे.
त्यामध्ये राष्ट्रीय कृषि विस्तार व तंत्रज्ञान अभियान (एनएमओइटी) या केंद्र पुरस्कृत अभियानांतर्गत बियाणे व लागवड साहित्य उप-अभियान (एसएमएसपी) राबविण्यात येत आहे.
बियाणे तपासणी प्रयोगशाळा सुधारणे, बियाणे उत्पादन संस्थांना नवीन बियाणे उत्पादन तंत्रज्ञान इ. आत्मसात करण्यासाठी सहाय्य करणे यासाठी दर्जेदार किंवा प्रमाणित बियाण्यांचे उत्पादकतेमध्ये नवनवीन तंत्रज्ञानाचा समावेश करून सध्या अस्तित्वात असलेली योजना एका अभियानाच्या स्वरूपात संवर्धित व विस्तारीत करण्यामुळे शेतकऱ्यांना वाजवी दरामध्ये व ठराविक वेळेमध्ये दर्जेदार बियाण्यांची उपलब्धता होण्यामध्ये सुधारणा करण्याच्या अनुषंगाने सदर उप अभियान केंद्र शासनाच्या मार्गदर्शक सूचनांनुसार राबविण्यात येत आहे. या उप-अभियानाच्या कक्षेत
# Page 2
शासन निर्णय क्रमांक: पुरक १५१८/प्र.क्र.२२७/१ शेतकऱ्यांना प्रमाणित बियाणे पुरवठा करण्यासाठी केंद्रवर्ती बियाणे उत्पादन करण्यापासून बियाणे क्षेत्राच्या विकासासाठी हितावह पायाभूत सुविधा निर्माण करण्यासाठी सहाय्य करणे, नैसर्गिक आपत्तीच्या वेळी बियाण्यांची गरज भागविण्यासाठी बियाणे बँकेत जमा करणे इ. अशी ही संपुर्ण बियाणे साखळी समाविष्ट आहे. या उप अभियानामध्ये बीज ग्राम कार्यक्रम, प्रमाणित बियाणे उत्पादनास सहाय्य या बाबींचा समावेश आहे.
संदर्भ क्रमांक ३ येथील दिनांक ०४ जून, २०१८ रोजीच्या पत्रान्वये केंद्र शासनाने अनुसुचित जमाती घटकाकरीता केंद्र पुरस्कृत "ग्राम बीजोत्पादन कार्यक्रमाकरीता" (केंद्र हिस्सा ६० टक्के) रूपये २४५.८२ लाख आणि ग्राम बीजोत्पादन कार्यक्रमांतर्गत "प्रमाणित बियाणे उत्पादन कार्यक्रमासाठी " (केंद्र हिस्सा ६० टक्के) रूपये २४.२० लाख, अशा प्रमाणात केंद्र हिस्सा एकूण रू. २७०.०२ लाख इतका निधी महाराष्ट्र राज्य बियाणे महामंडळ मर्यादित (महाबीज), अकोला यांना थेट उपलब्ध करून दिलेला आहे, त्याप्रमाणात अनुसुचित जमाती संवर्गासाठी राज्य हिस्सा (४० टक्के) रुपये १८०.०१ लाख इतका होत आहे.
संदर्भ क्रमांक ५ येथील दिनांक २० नोव्हेंबर, २०१८ रोजीच्या पत्रान्वये केंद्र शासनाने केंद्र पुरस्कृत "ग्राम बीजोत्पादन कार्यक्रम" रब्बी हंगाम २०१८-१९ मध्ये राबविण्याकरीता (केंद्र हिस्सा ६० टक्के) अनुसुचित जमाती शेतकऱ्यांकरीता रूपये ४२७.८६ लाख इतका निधी महाराष्ट्र राज्य बियाणे महामंडळ मर्यादित (महाबीज), अकोला यांना थेट उपलब्ध करून दिलेले आहेत, त्याप्रमाणात राज्य हिस्सा (४० टक्के) रूपये २८५.२४ लाख इतका होत आहे.
यासंदर्भात राष्ट्रीय कृषि विस्तार व तंत्रज्ञान अभियानांतर्गत बियाणे व लागवड साहित्य उप अभियान या केंद्र पुरस्कृत योजनेतील "ग्राम बीजोत्पादन कार्यक्रम" सन २०१८-१९ मध्ये (केंद्र व राज्य हिस्सा ६०: ४०) राबविण्याकरीता अनुसुचित जमाती घटकासाठी राज्य हिस्सा रूपये ४६५.२५ लाख इतकी तरतुद वितरीत करण्याची बाब शासनाच्या विचाराधीन होती.
शासन निर्णय:
राष्ट्रीय कृषि विस्तार व तंत्रज्ञान अभियानांतर्गत बियाणे व लागवड साहित्य उप अभियान या केंद्र पुरस्कृत योजनेतील "ग्राम बीजोत्पादन कार्यक्रम" सन २०१८-१९ च्या हंगामामध्ये ( केंद्र व राज्य हिस्सा ६०:४० प्रमाणे) राबविण्यासाठी अनुसुचित जमाती घटकासाठी लेखाशीर्ष २४०१ ए ६३७ अन्वये राज्य हिश्याकरीता रूपये ४६५.२५ लाख इतकी तरतुद महाराष्ट्र राज्य बियाणे महामंडळ मर्यादित (महाबीज), अकोला यांना वितरीत करण्यात येत आहे.
सदर योजना राबविताना खालील अटी व शर्तींचे पालन करण्यात यावे.
१) सदर योजना केंद्र शासनाच्या संदर्भाधिन मार्गदर्शक सुचनानुसार व केंद्र शासनाच्या निधी वितरीत करण्याच्या अटी व शर्ती नुसार राबविण्यात यावी.
२) खर्चाचे लेखे सुव्यवस्थित ठेवून सदर खर्चाचे लेखा परिक्षण अहवाल व उपयोगिता प्रमाणपत्रे केंद्र शासनाला लवकरात लवकर प्रगती अहवालासह सादर करण्यात यावेत.
३) योजनेच्या वेगवेगळ्या बाबींवरील भौतिक व आर्थिक प्रगती अहवाल केंद्र शासनास प्रत्येक महिन्याच्या ५ तारखेपर्यंत सादर करण्यात यावा.
पृष्ठ ४ पैकी २
# Page 3
शासन निर्णय क्रमांक: पुरक १५१८/प्र.क्र.२२७/१ ४) योजनेशी संबंधित ताळेबंद व लेखापरिक्षण जमा खर्चाच्या रकमा यांचा अहवाल अंमलबजावणी यंत्रणेने द्यावा. त्यामध्ये वर्षाच्या सुरूवातीला अखर्चीत रकमा व व्याजाद्वारे मिळालेले उत्पन्न स्पष्टपणे नमूद करण्यात यावे. जेणेकरून पारदर्शी स्वरूपात रकमा विचारात घेता येतील व संदिग्धता राहणार नाही.
५) कोणत्याही परिस्थितीत मंजूर कार्यक्रमापेक्षा जास्तीचा कार्यक्रम राबविला जाणार नाही याची दक्षता घ्यावी.
६) सदर निधी अनुसुचित जमाती संवर्गातील लाभार्थ्यांसाठीच खर्च करण्यात येईल याबाबतची दक्षता घेण्यात यावी.
२. सदर योजनेकरिता आयुक्त (कृषि), कृषि आयुक्तालय, महाराष्ट्र राज्य, पुणे यांना योजनेचे नियंत्रण अधिकारी म्हणून व सहाय्यक संचालक, लेखा १ यांना आहरण व संवितरण अधिकारी म्हणून घोषित करण्यात येत आहे.
३. वित्त विभागाच्या दिनांक ०२.०४.२०१८, दिनांक २७.०७.२०१८ व दिनांक ०५.१२.२०१८ रोजीच्या परिपत्रकातील अटींची पूर्तता करण्यात यावी.
४. सदर शासन निर्णय वित्त विभागाच्या अनौपचारिक संदर्भ क्रमांक ३२५/२०१८/व्यय-१, दिनांक ११/०१/२०१९ अन्वये तसेच, आदिवासी विकास विभागाच्या मान्यतेने निर्गमित करण्यात येत आहे.
# Page 4