# Page 1
जिल्हा वार्षिक सर्वसाधारण योजनेअंतर्गत वैरण व पशुखाद्य विकास कार्यक्रमांतर्गत वैरणीच्या उत्पादनात वाढ करण्यास प्रोत्साहन देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: डीएएचडी-१४०१२/१/२०२३-DAHD-AH४-(६६५०८०) मादाम कामा रोड, हुतात्मा राजगुरु चौक,
मंत्रालय, विस्तार, मुंबई - ४०० ०३२.
दिनांक :- १८ ऑक्टोबर, २०२३
वाचा :- कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र. एफडीआर-२०२३/प्र.क्र.३९, दि. २१.०६.२०२३.
प्रस्तावना : कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र.
एफडीआर-२०२३/प्र.क्र.३९, दि. २१.०६.२०२३ अन्वये जिल्हा वार्षिक सर्वसाधारण योजनेंतर्गत वैरण व पशुखाद्य विकास कार्यक्रमांतर्गत ६ उपघटकांच्या अंमलबजावणीसाठी योजना राबविण्यास प्रशासकीय मान्यता देण्यात आली आहे. त्यामध्ये "शेतकऱ्यांच्या शेतावर वैरण उत्पादनासाठी प्रोत्साहनपर वैरण बियाणे वाटप" या उपघटकाचा समावेश आहे.
२. राज्यातील एकूण पशुधनाची संख्या व सरासरी उत्पादित होणारा वैरण व चारा यांचा एकत्रित विचार केला असता सुमारे ४४ टक्के इतकी चाऱ्याची तुट भासते. सरासरीपेक्षा कमी पर्जन्यमान झाल्यास चारा उपलब्धतेची परिस्थिती आणखी बिकट होते.
३. देशपातळीवरील दुधाळ पशुधनाची दुध उत्पादन क्षमता व राज्यातील दुधाळ पशुंची दुध उत्पादनाची क्षमता यात मोठी तफावत आहे. दुध उत्पादन वाढीसाठी दुधाळ पशुधनास पुरेशा प्रमाणात व पौष्टिक चारा देणे ही प्राथमिक गरज आहे. दुधाचे उत्पादन वाढविण्यासाठी चाऱ्याची तुट कमी करणे हा उपाययोजनेचा मुख्य भाग असून पशुधनास पुरेशा प्रमाणात पौष्टिक चारा उपलब्ध होण्याच्या दृष्टीने पशुपालकांना चारा उत्पादनाकडे आकर्षित करण्यासाठी शासन निर्णय दि. २१.०६.२०२३ अन्वये देण्यात येत असलेल्या अनुदानाच्या रकमेत वाढ करण्याची बाब शासनाच्या विचाराधीन होती.
शासन निर्णय : ४. शासन निर्णय क्र. एफडीआर-२०२३/प्र.क्र.३९, दि. २१.०६.२०२३ अन्वये जिल्हा वार्षिक सर्वसाधारण योजनेंतर्गत वैरण व पशुखाद्य विकास कार्यक्रमांतर्गत ०६ उपघटकांच्या अंमलबजावणीसाठी योजना राबविण्यास प्रशासकीय मान्यता देण्यात आली आहे. त्यामधील क्र. १ येथील “शेतकऱ्यांच्या शेतावर वैरण उत्पादनासाठी प्रोत्साहनपर वैरण बियाणे वाटप” या उपघटकांतर्गत १.३ येथे, “प्रति लाभार्थी एक एकरच्या क्षेत्रात वैरण उत्पादन घेण्यासाठी १०० टक्के अनुदानावर रु.१,५००/- (अक्षरी रु. एक हजार पाचशे मात्र) च्या मर्यादेत वैरणीच्या बियाणांचा / ठोंबांचा पुरवठा करण्यात यावा.” अशी तरतुद आहे. त्याऐवजी पुढील प्रमाणे सुधारणा करण्यात येत आहे.
# Page 2
शासन निर्णय क्रमांकः डीएएचडी -१४०१२/१/२०२३-DAHD-AH४- (६६५०८०)
१) प्रति लाभार्थी एक हेक्टरच्या (२.५ एकर) क्षेत्रात वैरण उत्पादन घेण्यासाठी १०० टक्के अनुदानावर रु.४०००/- (अक्षरी रु. चार हजार मात्र) च्या मर्यादेत वैरणीच्या बियाणांचा / ठोंबांचा पुरवठा करण्यात येईल.
२) एक हेक्टरच्या (२.५ एकर) पेक्षा कमी क्षेत्रात वैरण उत्पादन घेणाऱ्या शेतकऱ्यास प्रत्यक्ष क्षेत्राच्या प्रमाणात अनुदान अनुज्ञेय राहील. ( अनुदान मर्यादा रु. ४०००/- X प्रत्यक्ष लागवडी खालील क्षेत्र गुंठे/ १०० गुंठे)
५. योजनेच्या संदर्भातील दि. २१.०६.२०२३ मध्ये नमुद केलेल्या इतर अटी व शर्ती “जशाच्या तशा” लागू राहतील.
६. हा शासन निर्णय नियोजन विभागाचा अनौपचारिक संदर्भ क्र. ३९ / २०२३/१४८१ दि.
०६/०९/२०२३, तसेच, वित्त विभागाच्या अनौपचारीक संदर्भ क्र. ५६६/२०२३/व्यय २, दि.
१२/१०/२०२३ अन्वये व त्यांच्या सहमतीने निर्गमित करण्यात येत आहे.