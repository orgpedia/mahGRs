# Page 1
महाराष्ट्र शासन
क्र.कृषिआ-२८२१/प्र.क्र.२५०/१६-अ
कृषि, पशुसंवर्धन, दुग्धव्यवसाय विकास व मस्त्यव्यवसाय विभाग, हुतात्मा राजगुरु चौक, मादाम कामा रोड, मंत्रालय, मुंबई -३२ दिनांक : १३ डिसेंबर, २०२१.
विषय:- पुणे येथे कृषी भवन इमारत आणि आयुक्त (कृषि) यांचे निवासस्थान बांधकामासाठी सुधारित प्रशासकीय मान्यता देणेबाबत.
संदर्भ :- १) आयुक्त (कृषि) यांचे पत्र क्र.कृषिआ/एसीसी/कृ.भ./प्र.क्र.१४२२/ मृद-७/२८८९४/२०२१, दि.०३.०९.२०२१
२) शासन निर्णय क्र.मफुकृवि-१४१९/प्र.क्र.७५/७-ओ, दि.१०.११.२०२१ ३) शासन ज्ञापन समक्रमांक दि.१२ नोव्हेंबर, २०२१
४) आयुक्त (कृषि) यांचे पत्र क्र.कृआ/प्र.क्र.१४२२/मृद-७/कृ.भ.इ.बां.
/३७२८६/२०२१, दि.१५.११.२०२१
ज्ञापन : कृषि आयुक्तालय, पुणे हे राज्यस्तरीय कार्यालय आणि पुणे येथील कृषि विभागाच्या इतर सर्व कार्यालयांसाठी एकत्रित कृषि भवन इमारत आणि आयुक्त (कृषि) यांचे निवासस्थान बांधकामास मा. मुख्य सचिव यांच्या अध्यक्षतेखालील उच्चाधिकार समितीने दि. २०.०९.२०२१ रोजीच्या बैठकीत रु.२०४.८० कोटी इतक्या रकमेच्या अंदाजपत्रकास मान्यता दिलेली आहे.
त्यानुसार प्रशासकीय मान्यतेचे आदेश संदर्भाधीन क्र.३ येथील ज्ञापनान्वये दि. १२ नोव्हेंबर, २०२१ रोजी निर्गमित करण्यात आले आहेत.
२. तद्नंतर कृषि आयुक्तालयाने संदर्भाधीन क्र. ४ येथील पत्रान्वये फर्निचर, अग्निरोधक यंत्रणा, विद्युतीकरण, वातानुकूलन यंत्रणा, सी.सी.टी.व्ही., संरक्षक भिंत, अंतर्गत रस्ते इ. बाबींच्या वाढीव किंमतीमुळे सुधारित प्रस्ताव शासनास सादर केला. सदर सुधारित प्रस्ताव दि.२९.११.२०२१ रोजीच्या मा.मुख्य सचिव यांच्या अध्यक्षतेखालील उच्चाधिकार समितीसमोर ठेवण्यात आला असता, समितीने २४९.६९ कोटी इतक्या रकमेच्या सुधारित अंदाजपत्रकास मान्यता दिलेली आहे.
अनुषंगाने पुणे येथील कृषि भवन इमारत आणि आयुक्त (कृषि) यांचे निवासस्थान बांधकामास दि.१२ नोव्हेंबर, २०२१ रोजी दिलेल्या प्रशासकीय मान्यतेमध्ये सुधारणा करुन खालीलप्रमाणे सुधारित प्रशासकीय मान्यता देण्यात येत आहे.
३. शिवाजीनगर पुणे येथील कृषि भवन इमारतींमध्ये कृषि विभागाच्या विविध योजनांची कार्यालये आणि प्रयोगशाळा आहेत. तसेच आयुक्तालयासह संचालकांची प्रमुख कार्यालये, उपकार्यालये मध्यवर्ती इमारत व साखर संकुल येथे आहेत. तसेच कृषि विभागाची इतर अनेक कार्यालये शहरात इतरत्र विखुरलेली असल्याने पुणे मुख्यालयातील सर्व कार्यालये व राज्यस्तरीय आयुक्तालय एकाच ठिकाणी सुसज्ज इमारतीमध्ये असणे कामकाजाच्या दृष्टीने आवश्यक आहे.
कृषि विभागाचा लोकसंपर्क लक्षात घेता तसेच आयुक्तालयाच्या अंतर्गत असलेले विविध विभाग विखुरले गेल्याने प्रशासकीयदृष्ट्या व शेतकऱ्यांच्या दृष्टीने सोईचे नाही. शिवाय साखर संकुल, शिवाजीनगर येथे कार्यरत असलेल्या कार्यालयांसाठी मोठ्या प्रमाणावर परिरक्षाणापोटी निधी द्यावा
# Page 2
शासन ज्ञापन क्रमांकः कृषिआ-२८२१/प्र.क्र.२५०/१६-अ
लागतो. त्यामुळे खर्चही वाढत आहे. कृषि विभागामार्फत शेतकऱ्यांसाठी वेगवेगळे उपक्रम राबविण्यात येत असल्याने एकाच छताखालील अद्ययावत कृषि संकुल बांधणे आवश्यक आहे. कृषि विभागाच्या वहिवाटीतील शिवाजीनगर, पुणे येथील जागेचे एकूण उपलब्ध क्षेत्रफळ २३७५५.०० चौ.मीटर आहे. सदर जागेवर प्रस्तावित कृषि भवन व त्याच्या शेजारी मा. आयुक्त (कृषि) यांचेकरीता अभिहस्तांकीत निवासस्थान बांधणेबाबतचा प्रस्ताव कृषि आयुक्तालयाने सादर केला आहे.
४. नियोजित कृषि भवन, पुणे आणि आयुक्त (कृषि) यांचे निवासस्थान बांधकामाचा आराखडा व सन २०२०-२१ मधील दरसूचीवर आधारित अंदाजपत्रक कार्यकारी अभियंता, सार्वजनिक बांधकाम विभाग, पुणे यांनी तयार केले आहे. सदर अंदाजपत्रक सार्वजनिक बांधकाम विभागाच्या मान्यतेसाठी सादर केले असता, सार्वजनिक बांधकाम विभागाने त्यात काही सुधारणा करुन रु.२४९६९.९३ लक्ष इतक्या रकमेच्या अंदाजपत्रकास प्रपत्र-अ नुसार सहमती प्रदान केली आहे.
५. नियोजन विभागाच्या दि. ११ जून, २०१८ रोजीच्या शासन निर्णयान्वये रु.१५ कोटींपेक्षा जास्त किंमतीचे इमारत बांधकामाचे प्रस्ताव मा. मुख्य सचिवांच्या अध्यक्षतेखालील सचिव समितीच्या मान्यतेसाठी सादर करणे आवश्यक आहे. सदर तरतुदींनुसार मा. मुख्य सचिवांच्या अध्यक्षतेखालील सचिव समितीच्या मान्यतेसाठी प्रस्ताव सादर करण्यात आला होता. सचिव समितीने दि.२९.११.२०२१ रोजीच्या बैठकीत रु.२४९६९.९३ लक्ष इतक्या रकमेच्या अंदाजपत्रकास मान्यता दिलेली आहे.
६. प्रस्तावित कामाचे वर्षनिहाय खर्चाचे अंदाजित नियोजन पुढीलप्रमाणे राहील.
कृषि भवन, पुणे आणि आयुक्त (कृषि) यांचे निवासस्थान
--------------------------------------
| आर्थिक वर्ष | अपेक्षित खर्च (रु. लक्ष) |
| २०२१-२२ | १००० लक्ष |
| २०२२-२३ | ६००० लक्ष |
| २०२३-२४ | ६००० लक्ष |
| २०२४-२५ | ६००० लक्ष |
| २०२५-२६ | ५९९३.६९ लक्ष |
| एकूण | २४९६९.९३ लक्ष |
--------------------------------------
७. ही प्रशासकीय मान्यता खालील अटींच्या राहून देण्यात येत आहे.
७.१ सदर कामास सुरुवात करण्यापूर्वी जागेच्या मालकी हक्काबाबतची पूर्तता करुन घ्यावी.
७.२ प्रस्तुत काम पुरातत्व विभागाच्या अखत्यारीत येत असल्यास संबंधित विभागाची तसेच महानगरपालिका व तत्सम प्राधिकरणांची पूर्वपरवानगी घेण्यात यावी.
पृष्ठ ४ पैकी २
# Page 3
शासन ज्ञापन क्रमांकः कृषिआ-२८२१/प्र.क्र.२५०/१६-अ
७.३ तांत्रिक मंजूरी देताना राज्यदरसूची बाह्य बाबींच्या दराकरीता शासन परिपत्रक क्र.२०१७/प्र.क्र.११/नियोजन-३, दि.११.०४.२०१७ नुसार कार्यवाही करण्यात यावी.
७.४ प्रस्तावित प्रस्तावातील खरेदीशी संबंधित बाबींकरीता ई-निविदा प्रणालीचा अवलंब करुन उद्योग, ऊर्जा व कामगार विभागाच्या दि.२४.०८.२०१७ रोजीच्या शासन निर्णयान्वये निर्गमित केलेल्या सूचना विचारात घ्याव्यात.
७.५ प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७ /तां.क.१, दि.१०/०१/२०१४ मध्ये उल्लेख करण्यात आलेल्या मार्गदर्शक तत्त्वानुसार कार्यवाही करण्यात यावी.
७.६ स्थापत्य कामाच्या कालावधीतच विद्युतीकरणाबाबत तसेच इतर अनुषंगिक कामांचे योग्य नियोजन करुन सदर कामे पूर्ण करावीत.
७.७ इमारतीमध्ये दिव्यांगांकरीता उपलब्ध करुन द्यावयाच्या विविध सोयींबाबत शासनाने वेळोवेळी दिलेल्या सूचनांच्या अनुषंगाने कार्यवाही करण्यात यावी.
७.८ विषयांकीत कामाकरिता सुधारीत प्रशासकीय मान्यतेची आवश्यकता लागणार नाही या दृष्टीने विशेष दक्षता घेऊन काम करण्यात यावे.
८. सदर कामाची सुरुवात सन २०२१-२२ या आर्थिक वर्षापासून सुरु होत आहे.
९. सदर कामासाठी येणारा खर्च मागणी क्र.एच-०८, ४०५९ ३०९२ या लेखाशीर्षाखाली उपलब्ध असलेल्या मंजूर नियतव्ययातून अर्थसंकल्पित करुन भागविण्यात येईल.
१०. प्रस्तुत मान्यता वित्त विभाग, शासन निर्णय दि.१७ एप्रिल, २०१५ अन्वये प्रसिध्द केलेल्या वित्तीय अधिकार नियमपुस्तिका - १९७८, भाग पहिला, उपविभाग-पाच, महाराष्ट्र सार्वजनिक बांधकाम नियम पुस्तिकेतील परिच्छेद १३४ अंतर्गत तसेच नियोजन विभाग, शासन निर्णय दि.११ जून, २०१८ तसेच सार्वजनिक बांधकाम विभागाने अनौ.सं.क्र.१५४/२०२१/इमा-२, दि.२२.११.२०२१ अन्वये दिलेल्या मान्यतेनुसार निर्गमित करण्यात येत आहे.
# Page 4
# Page 5