# Page 1
"हळद पिकासाठी यांत्रिकीकरण व काढणीपश्चात व्यवस्थापन”हा प्रकल्प राष्ट्रीय कृषि विकास योजनेतंर्गत सन २०१७-१८ व २०१८-१९ मध्ये राबविण्यास प्रशासकीय मान्यता देणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. राकृवियो-२०१८/प्र.क्र.६६/९-अ
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२,
दिनांक : ३१ मार्च, २०१८
वाचा :- १) शासन पत्र, कृषि व पदुम विभाग, क्र.RKVY-१११७/C.R.११/१४-ओ, दि. ०२/०१/२०१८.
२) संचालक, कृषि प्रक्रिया व नियोजन, पुणे यांचे पत्र क्र. कृपवनि/हळद प्रक्रिया/८२/२०१८ दि.२९.३.२०१८.
प्रस्तावना : राष्ट्रीय कृषि विकास योजनेच्या राज्यस्तरीय प्रकल्प मंजूरी समितीच्या दि. १५/१२/२०१७ रोजी झालेल्या २४ व्या बैठकीत, राष्ट्रीय कृषि विकास योजनेंतर्गत “हळद पिकासाठी यांत्रिकीकरण
व काढणीपश्चात व्यवस्थापन” हा प्रकल्प सन २०१७-१८ व २०१८-१९ मध्ये राबविण्यास मंजूरी देण्यात आली आहे. सदर योजना राज्यात राबविण्यासाठी प्रशासकीय मान्यता देण्याची बाब शासनाच्या विचाराधिन होती, याबाबत शासन पुढील प्रमाणे निर्णय घेत आहे.
शासन निर्णय : १. राष्ट्रीय कृषि विकास योजनेंतर्गत "हळद पिकासाठी यांत्रिकीकरण व काढणीपश्चात व्यवस्थापन” हा प्रकल्प, सन २०१७-१८ व २०१८-१९ या आर्थिक वर्षात राबविण्यास प्रशासकीय मान्यता देण्यात येत आहे. सदर प्रकल्पाकरिता एकूण रू.१०.०१ कोटी राष्ट्रीय कृषि विकास योजनेंतर्गत मंजूरी देण्यात येत असून सदर निधी टप्याटप्प्याने आयुक्त (कृषि), पुणे यांना उपलब्ध करून देण्यात येईल.
२. हळद पिकासाठी यांत्रिकीकरण व काढणीपश्चात व्यवस्थापन प्रकल्पांतर्गत मंजूर घटक व त्याचा आर्थिक व भौतिक लक्षांक पुढीलप्रमाणे राहिल.
--------------------------------------------
| अ.क्र. | घटक | एकूण लक्षांक |
| भौतिक लक्षांक | आर्थिक लक्षांक (रूपये लाखात) |
| १ | हळद बॉयलर/कुकर | १८४ | ३३१.२० |
|  | हळद पॉलिशर | १८३ | १८३ |
|  | हळद साठवणूक गृह | ३९ | ४८७.५० |
| एकूण | ४०६ | १००१.७० |
--------------------------------------------
# Page 2
शासन निर्णय क्रमांकः राकृवियो-२०१८/प्र.क्र.६६/९-अ
३. सदर प्रकल्पांतील विविध घटकांकरिता अर्थसह्याचे मापदंड पुढीलप्रमाणे राहतील.
-----------------------------------------------------------------------------------------
| अ.क्र. | संयत्राचा प्रकार | योजना | अनुदानाचे मापदंड  |  अनुदान रक्कम | अनुदान मर्यादा |
|  | हळद बॉयलर/कुकर | MIDH | ४.५० | सयंत्राच्या किमतीच्या ४०% कमाल मर्यांदा २.२५ लाख प्रति युनिट. |
|  | हळद पॉलिशर | MIDH | २.५० | सयंत्राच्या किमतीच्या ४०% कमाल मर्यांदा १ लाख प्रति युनिट. |
| ३ | हळद साठवणूक गृह | MIDH | २५ | सयंत्राच्या किमतीच्या ४०% कमाल मर्यांदा १२.५० लाख प्रति युनिट |
-----------------------------------------------------------------------------------------
उपरोक्त तिन्ही घटकांसह शेतकऱ्यांना वा त्यांच्या गटांना एकत्रित तिन्ही बाबींचा प्रकल्प मंजूर करण्यात यावा व उक्त मर्यादेत तिन्ही बाबींना अर्थसहाय्य मंजूर करावे.
४. सदर प्रकल्प राबविण्याबाबतच्या अंमलबजावणी विषयक सविस्तर सूचना संचालक, कृषि प्रक्रिया व नियोजन, यांनी निर्गमित कराव्यात.
५. प्रस्तुत प्रकल्प राबविण्याकरिता निधी वितरणाची कार्यवाही राष्ट्रीय कृषि विकास योजना कक्ष, कृषि व पदुम विभाग, मंत्रालय, मुंबई-३२ यांच्याकडून करण्यात येईल.
६. संचालक, कृषि प्रक्रिया व नियोजन, पुणे यांनी या प्रकल्पाचा आर्थिक व भौतिक प्रगती अहवाल विहीत मुदतीत राज्य शासनाला सादर होईल याची दक्षता घेण्यात यावी.
७. प्रकल्पातील निधी खर्चाचे उपयोगिता प्रमाणपत्र संचालक ( प्रक्रिया व नियोजन), कृषि आयुक्तालय, पुणे यांनी राकृवियो कक्ष, कृषी व पदुम विभाग, मंत्रालय यास वेळोवेळी सादर करण्याची कार्यवाही करावी.
# Page 3