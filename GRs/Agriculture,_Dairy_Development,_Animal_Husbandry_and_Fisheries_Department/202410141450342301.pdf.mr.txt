# Page 1
महाराष्ट्र कृषि प्रशासकीय सेवा, गट-अ
(वेतनस्तर वेतनस्तर एस-१८: ४९,१००-
१,५५,८००) मधील पदावर (सरळसेवा
भरती) नियुक्ती देणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : कृषिआ-१०१८/प्र.क्र.४१५(भाग-१)/१६अे
हुतात्मा राजगुरु चौक, मादाम कामा मार्ग,
मंत्रालय, मुंबई-४०० ०३२.
दिनांक : १४ ऑक्टोबर, २०२४
वाचा - महाराष्ट्र लोकसेवा आयोगाचे पत्र क्र.एडीआर-३४२१/प्र.क्र.०७/२०२१/अठ्ठावीस,
दि.२२.०७.२०२४
शासन निर्णय-:
महाराष्ट्र लोकसेवा आयोगाने संदर्भाधीन क्र.१ येथे नमूद दि.२२.०७.२०२४ च्या पत्रान्वये
महाराष्ट्र कृषि प्रशासकीय सेवा (मुख्य) परीक्षा-२०२२ करीता महाराष्ट्र कृषि प्रशासकीय सेवा,
गट-अ, प्रशासकीय अधिकारी संवर्गात शिफारस केलेल्या उमेदवारांची वैद्यकीय तपासणी अहवाल,
चारित्र्य, वर्तणुक पडताळणी अहवाल, जात वैधता पडताळणी आणि नॉन क्रिमीलेयर पडताळणीच्या
अधीन राहून कृषि विभागातील महाराष्ट्र कृषि प्रशासकीय सेवा,गट-अ, प्रशासकीय अधिकारी
(सुधारित वेतन मॅरीक्समधील वेतनस्तर एस-१८: ४९,१००-१,५५,८००) मधील पदावर महाराष्ट्र
नागरी सेवा (सेवेच्या सर्वसाधारण शर्ती) नियम, १९८१ मधील नियम ९ (४२) मध्ये विहित केलेल्या
परिविक्षाधीन या संज्ञेच्या व्याखेनुसार केवळ तात्पुरती नियुक्ती देण्यात येत आहे.
२. अधिकाऱ्यांचे नाव व पदस्थापनेचे ठिकाण खालीलप्रमाणे आहे:-
-----------------------------------------------------------------------------------------------------------------------------------------------------------------------
| क्र . | यादी क्रमांक | उमेदवाराचे नाव | मूळ प्रवर्ग | महाराष्ट्र लोकसेवा आयोगाने शिफारस केलेला प्रवर्ग | विभागीय संवर्ग वाटप नियमा नुसार मिळालेला महसुल विभाग | पदस्थापनेचे ठिकाण |
| १ | १ | श्री.शिंदे अनिल लक्ष्मण | DT-A | DT-A – Genral-१ | लागू नाही | प्रशासकीय अधिकारी, आस्था-४, कृषि आयुक्तालय, पुणे. |
| २ | २ | श्री.मोरे अजयकुमार हिम्मतराव | S.C. | S.C.- Genral-१ | लागू नाही | प्रशासकीय अधिकारी, आस्था-५, कृषि आयुक्तालय, पुणे. |
-----------------------------------------------------------------------------------------------------------------------------------------------------------------------
३. वरील उमेदवाराची नियुक्ती ही २ वर्षाचा परिविक्षाधीन कालावधी समाधानकारकरित्या पुर्ण
करण्याच्या व खालील विहित अटी व शर्तीच्या अधीन असेल.
१)महाराष्ट्र नागरी सेवा (ज्येष्ट्ठतेचे विनियमन) नियमावली २०२१ व त्यामध्ये वेळोवेळी करण्यात येणाऱ्या सुधारणांच्या अधीनतेने त्यांची ज्येष्ट्ठता राहील.
# Page 2
२)वरील सर्व उमेदवारांनी त्यांच्या नियुक्तीच्या पदावर नियुक्तीच्या आदेशाच्या दिनांकापासुन १ महिन्याच्या आत रुजू व्हावयाचे आहे. या कालावधीत उमेदवारांनी नियुक्ती स्विकारली नाही तर
महाराष्ट्र लोकसेवा आयोगाने घेतलेल्या स्पर्धा परीक्षेतील गुणानुक्रमानुसार त्यांना ज्येष्ट्ठता मिळणार
नाही व त्यांचे नाव कोणतीही पूर्वसूचना न देता या विभागाच्या/महाराष्ट्र लोकसेवा आयोगाच्या निवडसूचीतून कमी करण्यात येईल. काही अपरिहार्य कारणास्तव त्यांना रुजु होण्यास मुदतवाढ
हवी असल्यास तसे सकारण लेखी कळवुन मुदतवाढ घेणे आवश्यक आहे.
३)जर उमेदवारांच्या जात वैधता प्रमाणपत्रामध्ये काही तांत्रिक मुद्यांची पुर्तता करणेचे अधीन राहून
वैधता प्रमाणपत्र दिल्याबाबतचा उल्लेख नमूद असेल, तर त्या तांत्रिक मुद्यांची पुर्तता तात्काळ करणे उमेदवारांवर बंधनकारक राहील. यामध्ये झालेला/होणारा विलंब हा उमेदवाराची सदर पदावरील
नियुक्ती रद्दबातल करण्यास कारणीभुत ठरेल, याची सर्व उमेदवारांनी नोंद घ्यावी.
४)उपरोक्तप्रमाणे नियुक्ती देण्यात आलेल्या उमेदवारांनी सेवा प्रवेश नियमानुसार विभागामार्फत आयोजित केल्या जाणाऱ्या विभागीय परीक्षा, प्रादेशिक भाषा परीक्षा (मराठी व हिंदी भाषा), संगणक
परीक्षा विहित मुदतीत उत्तीर्ण होणे आवश्यक राहील. तसेच, विभागामार्फत घेण्यात येणारी विभागीय
लेखा परीक्षा, तसेच, विहित नियमानुसार विभागांतर्गत वेळोवेळी आयोजित करण्यात येणाऱ्या इतर परीक्षा परिविक्षा कालावधीच्या २ वषांच्या विहित मुदतीत उत्तीर्ण होणेही आवश्यक राहतील.
५)परीविक्षाधीन अधिकाऱ्याने कामाचा अपेक्षित दर्जा प्राप्त न केल्यास किंवा विहित विभागीय लेखा
परीक्षा परीविक्षा कालावधीत उत्तीर्ण न केल्यास अथवा त्यांची वर्तणूक अयोग्य, संशयास्पद
आढळल्यास तो/ती कोणतीही पूर्वसुचना न देता सेवेतून कमी करण्यास पात्र ठरेल.
६)उपरोक्तपैकी जे उमेदवार त्यांच्या सेवेचा राजीनामा देऊ इच्छित असतील त्यांनी शासन निर्णय,
सामान्य प्रशासन विभाग क्र.एसआरव्ही १०९२/१०३३/प्र.क्र.३३/९२/८, दि.०२.१२.१९९७ मधील
तरतुदीनुसार शासनास किमान १ (एक) महिन्याची पूर्वसूचना देणे किंवा पूर्वसूचनेऐवजी १ महिन्याचे वेतन शासनाकडे भरणा करणे आवश्यक राहील. तसेच, या उमेदवारांची सेवा समाप्त करावयाची
असेल त्यावेळी शासनाकडूनही अशी एक महिन्याची पूर्वसूचना संबंधित अधिकाऱ्यास दिली जाईल.
मात्र गैरशिस्त, सेवा नियमांचा भंग इ.कारणासाठी सेवा समाप्त करताना वरील उमेदवारांना नोटीस
देण्याचे शासनास बंधनकारक राहणार नाही. हे नोटीशीचे नियम यानंतर वेळोवेळी होणाऱ्या नियमातील बदलांच्या अधीन राहतील.
७)शासन निर्णय वित्त विभाग क्र.अंनियो १००५/१२६/सेवा-४, दि.३१.१०.२००५ व क्र.अंनियो-२०१५/
(NPS)/प्र.क्र.३२/सेवा-४, दि.६.४.२०१५ व क्र.सेनिवे-२०२४/प्र.क्र.५४/सेवा-४,दि.२०.९.२०२४ त्यामध्ये वेळोवेळी करण्यात आलेल्या सुधारणांमधील तरतुदीनुसार १ नोव्हेंबर २००५ रोजी किंवा
त्यानंतर ज्या अधिकारी/कर्मचारी यांची शासकीय सेवेत नियुक्ती होईल त्यांना नवीन परिभाषित
अंशदान निवृत्तीवेतन योजना (DCPS) म्हणजेच सध्याची राष्ट्रीय निवृत्तीवेतन योजना (NPS) लागू राहील. किंवा वित्त विभाग दि.२१.९.२०२४ चा शासन निर्णयानुसार लागू करण्यात आलेली सुधारित
राष्ट्रीय निवृत्तीवेतन योजना किंवा केंद्र शासनाने दि.२४.८.२०२४ रोजी घोषित केलेली एकीकृत
निवृत्ती वेतन योजना यापैकी एक योजना स्वीकारण्याचा पर्याय उपलब्ध राहील. सध्या अस्तित्वात
असलेली निवृत्ती वेतन योजना म्हणजेच महाराष्ट्र नागरी सेवा (निवृत्तीवेतन) नियम १९८२ व महाराष्ट्र नागरी सेवा (निवृत्तीवेतनाचे अंशराशीकरण) नियम, १९८४ आणि सध्या अस्तित्वात
असलेल्या सर्वसाधारण भविष्ट्य निर्वाह निधी योजना या उमेदवारांना लागू ठरणार नाही. मात्र
उपरोक्त उमेदवार १ नोव्हेंबर,२००५ पूर्वी शासन सेवेत निवृत्तीवेतनार्ह आस्थापनेवर कार्यरत असेल, तर शासन परिपत्रक वित्त विभाग,क्र.अनियो-१००६/८७/सेवा दि.१२.०१.२००७ मध्ये नमूद केलेल्या
अटींच्या पूर्ततेच्या अधीन राहून महाराष्ट्र नागरी सेवा (निवृत्तीवेतन) नियम, १९८२ व सर्वसाधारण
भविष्ट्य निर्वाह निधी योजना लागु राहतील.
८)सामान्य प्रशासन विभाग, शासन निर्णय क्र.बीसीसी २०११/ प्र.क्र.१०६४/२०११/१६ब, दि.१२
डिसेंबर, २०११ मधील तरतुदीनुसार सरळसेवा भरतीमध्ये ज्या उमेदवारांची निवड विशिष्ट्ट मागास
# Page 3
प्रवर्गासाठी आरक्षित असलेल्या जागांवर झालेली आहे व ज्यांनी नियुक्तीपुर्वी शासनाकडे जात वैधता प्रमाणपत्र सादर केलेले नाही, अशा उमेदवारांस त्यांच्या जात प्रमाणपत्राची वैधता तपासण्याच्या अधीन राहून तात्पुरती नियुक्ती देण्यात येत आहे. नियुक्ती आदेश प्राप्त झाल्यानंतर अशा उमेदवाराने नियुक्ती आदेशाच्या दिनांकांपासून सहा महिन्याच्या आत आपल्या जात प्रमाणपत्रांची वैधता संबंधित जात पडताळणी समितीकडून करुन घेणे आवश्यक राहील. सर्व संबंधित उमेदवारांनी नियुक्ती स्विकारताच जात वैधता तपासणी करण्यासाठी प्रस्ताव संबंधित जात पडताळणी समितीकडे सादर करावा व जात पडताळणी समितीने दिलेल्या पोचपावतीची साक्षांकित प्रत नियुक्ती प्राधिकाऱ्यास सादर करावी. मा.उच्च न्यायालयाने दिलेल्या निदेशानुसार, संबंधित जात पडताळणी समितीने त्यांचे पडताळणी प्रस्ताव सहा महिन्याच्या आत निकाली काढावेत. जात पडताळणी समितीने जात प्रमाणपत्र अवैध ठरविले, तर संबंधित उमेदवारास दिलेले नियुक्तीचे आदेश त्वरीत रद्द करावेत, आणि त्या उमेदवाराविरुध्द नियुक्ती प्राधिकाऱ्याने महाराष्ट्र अनुसुचित जाती, अनुसुचित जमाती, विमुक्त जाती, भटक्या जमाती, इतर मागास वर्ग व विशेष मागास प्रवर्ग (जातीचे प्रमाणपत्र देण्याचे व त्यांच्या पडताळणीचे विनियमन) अधिनियम, २००० यातील तरतुदीनुसार त्वरीत कारवाई करावी. याअनुषंगाने आवश्यक कार्यवाही करण्याची जबाबदारी आयुक्त (कृषि), कृषि आयुक्तालय, पुणे यांची राहील. सर्व संबंधित उमेदवारांनी नियुक्तीच्या पदावर रुजू होताच जात वैधता तपासणीचा प्रस्ताव जात पडताळणी समितीकडे सादर करणे बंधनकारक राहील.
९)वरीलपैकी जे उमेदवार सेवेत हजर होतील त्यांचेबाबतचा अहवाल आयुक्त (कृषि), महाराष्ट्र राज्य, पुणे- १ यांनी शासनास तात्काळ सादर करावा.
१०) वरील उमेदवार ज्या दिवशी हजर होतील त्या दिनांकापासून नियमाप्रमाणे त्यांचे वार्षिक गोपनीय अहवाल वेळोवेळी निर्गमित करण्यात आलेल्या शासन निर्णयानुसार लिहिण्यात येतील.
११) वरीलप्रमाणे नेमणुक झालेल्या उमेदवारांना वेळोवेळी सेवांतर्गत प्रशिक्षण कार्यक्रमास पाठविण्याबाबतची व्यवस्था आयुक्त (कृषि) महाराष्ट्र राज्य, पुणे यांनी तात्काळ करावी.
१२) सा.प्र.वि. अधिसूचना दि.१४.०७.२०२१ व त्यामध्ये वेळोवेळी केलेल्या सुधारणांनुसार सरळसेवेने नियुक्तीसाठी महाराष्ट्र शासकीय गट-अ व गट-ब (राजपत्रित व अराजपत्रित) पदांवर सरळसेवेने व पदोन्नतीने नियुक्तीसाठी महसूल विभाग वाटप नियमावली लागू राहील. सदर अधिसूचनेतील तरतुदीनुसार गट-ब संवर्गात नियुक्त झालेल्या उपरोक्त उमेदवाराला वाटप झालेल्या विभागीय संवर्गात किमान ३ वषे इतका कालावधी पुर्ण करणे आवश्यक राहील.
१३) उपरोक्त नमूद अटी व शतींचे तंतोतंत पालन करण्याची जबाबदारी आयुक्त (कृषि), कृषि आयुक्तालय, पुणे यांची राहील. तसेच उपरोक्त सर्व परिविक्षाधीन महाराष्ट्र कृषि सेवा गट-ब (कनिष्ट्ठ) संवर्गातील अधिकाऱ्यांना सदर संवर्गाचे परीक्षा नियम, सेवा प्रवेश नियम, तसेच, इतर सर्व महत्वाचे सेवाविषयक नियम त्यांना ज्ञात करुन देण्याची कार्यवाही आयुक्त (कृषि) यांनी करावी.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4