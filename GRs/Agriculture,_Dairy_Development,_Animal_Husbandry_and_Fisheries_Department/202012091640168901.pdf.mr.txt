# Page 1
मत्स्यदुष्काळाबाबत प्रधान सचिव (पदुम) यांच्या अध्यक्षतेखाली समिती गठित करणेबाबत..
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः मत्स्यवि-११२०/प्र.क्र.७२/पदुम-१४
मंत्रालय, मुंबई-४०० ०३२
दिनांक : ०९ डिसेंबर, २०२०
प्रस्तावना - चक्रीवादळ, कोरोनाचा प्रादुर्भाव रोखण्याकरिता केलेला लॉकडाऊन व पावसाळी मासेमारी बंदीमुळे कोकणातील मच्छिमारांना मासेमारीकरिता अल्प कालावधी मिळाल्यामुळे त्यांच्या उपजिविकेवर झालेले परिणाम, मच्छिमारास झालेले आर्थिक नुकसानापोटी नुकसान भरपाई तसेच मत्स्यदुष्काळ जाहीर करावा अशी मागणी विविध मच्छिमार संघटना व लोकप्रतिनिधी यांच्याकडुन करण्यात आली होती. त्याचप्रमाणे सन २०२० च्या अर्थसंकल्पीय अधिवेशनात मा मंत्री, मत्स्यव्यवसाय यांनी दि. २४.०२.२०२० रोजी मा. विधानमंडळात प्रधान सचिव (पदुम) यांच्या अध्यक्षतेखाली उक्त विषयाच्या अनुषंगाने समिती गठित करण्याचे आश्वासन दिलेले आहे. सबब, मत्स्यदुष्काळाबाबत प्रधान सचिव (पदुम) यांच्या अध्यक्षतेखाली समिती गठित करण्याची बाब शासनाच्या विचाराधीन होती.
शासन निर्णय : कोकणातील किनारी भागात चक्रीवादळामुळे निर्माण झालेल्या मत्स्यदुष्काळाबाबत निर्णय घेण्यासाठी प्रधान सचिव (पदुम) यांच्या अध्यक्षतेखाली खालीलप्रमाणे समिती गठित करण्यास शासनाची मान्यता देण्यात येत आहे.
---------------------------------------------------------------------------------
| १. |  | प्रधान सचिव, (पदुम), कृषी व पदुम विभाग, |  | अध्यक्ष |
| शासकीय सदस्य |
| २. | आयुक्त मत्स्यव्यवसाय, महाराष्ट्र राज्य, मुंबई |  | सदस्य |  |
| ३. | वरिष्ठ वैज्ञानिक, केंद्रिय सागरी मत्स्यकी अनुसंधान संस्था, मुंबई | सदस्य | सदस्य |
| ४. |  | संचालक, अर्थ व सांख्यिकी संचालनालय, मुंबई |  |  | सदस्य |  |
| ५. |  | सागरी उत्पदाने निर्यात प्राधीकरण विभागाचे प्रतिनिधी |  |  | सदस्य |  |
| ६. | वैज्ञानिक केंद्रिय मत्स्यकी शिक्षण अनुसंधान संस्था, मुंबई |  | सदस्य |  |
| ७. | सहयोगी अधिष्ठता, शासकीय मत्स्य महाविद्यालय, रत्नागिरी |  | सदस्य |  |
| ८. | फिशरी सर्व्हे ऑफ इंडिया यांचे मुंबई क्षेत्र प्रतिनिधी |  | सदस्य |  |
| ९. | प्रादेशिक उप आयुक्त, मत्स्यव्यवसाय, मुंबई |  | सदस्य सचिव |  |
---------------------------------------------------------------------------------
# Page 2
शासन पुरकपत्र क्रमांकः मत्स्यवि-१११३/प्र.क्र.३०७/पदुम-१४
------------------------------------------------------------
|  | अशासकीय सदस्य |  |
| १०. | अध्यक्ष, महाराष्ट्र राज्य मच्छिमार सह. संघ लि. |  | सदस्य |  |
| ११. | अध्यक्ष, मुंबई जिल्हा मच्छिमार सह.संघ लि. |  | सदस्य |  |
| १२. | अध्यक्ष, ठाणे जिल्हा मच्छिमार सह. संघ.लि. |  | सदस्य |  |
| १३.  |  | अध्यक्ष, रायगड जिल्हा मच्छिमार सह.संघ.लि. |  | सदस्य |  |
| १४. | अध्यक्ष, रत्नागिरी जिल्हा मच्छिमार सह. संघ.लि. |  | सदस्य |  |
| १५. | अध्यक्ष, सिंधुदुर्ग जिल्हा मच्छिमार सह.संघ.लि. |  | सदस्य |  |
------------------------------------------------------------
२. वरीलप्रमाणे गठीत केलेल्या समितीची कार्यकक्षा खालीलप्रमाणे राहील.
(१) सन २०१९-२० या वर्षामध्ये राज्याच्या सागरी किनारपट्टीवर कमी झालेल्या मत्स्योत्पादनाचा मासेमारी पध्दतीच्या प्रकारानुसार यांत्रिक व बिगर यांत्रिक मासेमारी नौकांच्या सहाय्याने पकडलेल्या मासळीच्या मत्स्योत्पदनाच्या आकडेवारीवरुन सखोल अभ्यास करून राज्याच्या किनारपट्टीवर मत्स्यदुष्काळ परिस्थिती होती किंवा कसे याबाबतचा अभ्यास करुन करावयाच्या सुधारणांबाबत शासनास शिफारस करेल.
(२) राज्याच्या मत्स्यव्यवसाय विभाग व केंद्रिय सागरी मत्स्यकी अनुसंधान संस्था, कोचीन यांचे मार्फत सागरी मत्स्योत्पादन संकलीत करण्याच्या पध्दतीचा अभ्यास करून राज्यात सर्वसमावेशक संयुक्तीक मत्स्यउत्पादन संकलीत करण्याची पध्दत अंमलात आणता येईल किंवा कसे याचा अभ्यास करुन शासनास शिफारस करेल.
(३) नैसर्गिक आपत्तीमुळे बाधीत होणाऱ्या आपादग्रस्त व्यक्तींना द्यावयाच्या मदतीचे दर व निकषांमध्ये केंद्र शासनाच्या नैसर्गिक आपत्ती (SRDF/NDRF) च्या निकषांच्या धर्तीवर सागरी मच्छिमारांना उपयुक्त ठरतील अशा मदतीचे दर व निकषांचा अभ्यास करुन केंद्र शासन (SRDF/NDRF) कडे शिफारस करण्यासाठी सुधारणा सुचवेल.
(४) (SRDF/NDRF) च्या नुकसान भरपाई अंतर्गत ज्या बाबींचा समावेश नाही. त्याबाबींची NDRF कडून मान्यता होईपर्यंत राज्य सरकारच्या वतीने नुकसान भरपाईसाठी मदतीची योजना सुचविणे.
(५) महाराष्ट्र राज्याच्या सागरी किनारपट्टीवर मत्स्योत्पादन कमी होण्याच्या कारणाचा शोध घेऊन शाश्वत सागरी मासेमारीसाठी उपाय योजना सुचविणे.
३. समितीचे अध्यक्ष व सदस्य यांना मानधन, प्रवास भत्ता व तद्अनुषंगिक भत्ते वित्त विभागाच्या विहित धोरणानुसार अनुज्ञेय राहतील. प्रस्तूत बाबीवर होणारा खर्च आयुक्त, कार्यालयाच्या कार्यालयीन खर्च या लेखाशिर्षाखाली भागविण्यात यावा. याबाबतची कार्यवाही आयुक्त मत्स्यव्यवसाय कार्यालयामार्फत करण्यात यावी.
पृष्ठ ३ पैकी २
# Page 3
शासन पुरकपत्र क्रमांकः मत्स्यवि-१११३/प्र.क्र.३०७/पदुम-१४