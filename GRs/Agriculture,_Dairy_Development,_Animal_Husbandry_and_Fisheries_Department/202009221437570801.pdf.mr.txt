# Page 1
जम्मू आणि काश्मीर राज्यातील, विस्थापित नागरीकांची मुले/सैन्य आणि निमलष्करी दलाच्या अधिकारी/कर्मचाऱ्यांच्या मुलांना आणि दहशतवादी कारवायांचा मुकाबला करण्यासाठी तैनात भारतीय सैन्य दलातील अधिकारी/ कर्मचाऱ्यांच्या मुलांना विशेष शिक्षण सवलत देण्याबाबत..
महाराष्ट्र शासन,
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : मकृप १०२०/प्र.क्र.३८/७–ओ,
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२.
दिनांक:-२२ सप्टेंबर, २०२०.
संदर्भ:-१) कृषि व पदुम विभाग शासन निर्णय क्र. एजीयु २०९५/२३१०६/सीआर-१८१/१९ए, दि. ५ सप्टेंबर, १९९६
२) कृषि व पदुम विभाग शासन निर्णय क्र. एजीयु ११९७/२८६८८/सीआर-९४/९७/१९ए, दि. २७ ऑक्टोंबर, १९९७
३) कृषि परिषद कार्यालयाचे पत्र क्र.मकृप/शिक्षण- १/५२१२/३६३ दि. १४.२.२०२०
प्रस्तावना : शासनाने उक्त संदर्भ क्र. १ व २ येथील शासन निर्णयान्वये, जम्मू व काश्मीर राज्यातील
विस्थापित नागरीकांची मुले / सैन्य आणि निमलष्करी दलाच्या अधिकारी/कर्मचाऱ्यांच्या मुलांना आणि
दहशतवादी कारवायांचा मुकाबला करण्यासाठी तैनात भारतीय सैन्य दलातील अधिकारी/कर्मचाऱ्यांच्या
मुलांना कृषि क्षेत्रामध्ये उच्च शिक्षणातील पदवी अभ्यासक्रमाची संधी उपलब्ध करुन देण्यासाठी विशेष
शिक्षण सवलत देण्याबाबत निर्णय लागू केला आहे. त्यानुसार राज्यातील चारही कृषि विद्यापीठांतर्गत
प्रत्येक शासकीय पदवी महाविद्यालयात मूळ प्रवेश क्षमतेपेक्षा एक जागा अतिरिक्त भरण्याची तरतूद
लागू करण्यात आलेली आहे.
२. भारतीय राज्यघटनेचे कलम ३७० आणि ३५ अ हे रद्द करण्यात येऊन, केंद्र शासनाने दि.३१ मार्च,
२०२० रोजी प्रसिध्द केलेल्या राजपत्राद्वारे जम्मू आणि काश्मीर राज्याला “जम्मू आणि काश्मीर
केंद्रशासित प्रदेश आणि लडाख केंद्रशासित प्रदेश” म्हणून अधिनियमित केले आहे. या पार्श्वभूमीवर
संदर्भाधीन शासन निर्णय १ व २ अन्वये लागू करण्यात आलेली तरतूद यापूढेही चालू ठेवण्याच्या
अनुषंगाने प्रस्ताव कृषि परिषद कार्यालयाकडून संदर्भ क्र. ३ अन्वये प्राप्त झाला आहे. सदर प्रस्तावाच्या
अनुषंगाने उक्त विषय शासनाच्या विचाराधीन होता.
# Page 2
शासन निर्णय क्रमांकः मकृप १०२०/प्र.क्र.३८/७-अ,
शासन निर्णय :
कृषि व पदुम विभागाचा शासन निर्णय संदर्भ क्र.१ व २ अन्वये, राज्यातील चारही कृषि
विद्यापीठांतर्गत प्रत्येक शासकीय पदवी महाविद्यालयात मूळ प्रवेश क्षमतेपेक्षा एक जागा अतिरिक्त
भरण्याबाबत लागू करण्यात आलेली तरतूद यापुढेही कायम करण्यात येत आहे. तथापि सदरची तरतूद
जम्मू आणि काश्मीर राज्य ऐवजी "जम्मू आणि काश्मीर केंद्रशासित प्रदेश आणि लडाख केंद्रशासित
प्रदेश” साठी लागू राहील, अशी सुधारणा करण्यात येत आहे. या तरतूदीनुसार प्रवेश देण्याबाबत
संदर्भ क्र. १ व २ येथील शासन निर्णयांमध्ये नमूद अटी व शर्तींचे काटेकोरपणे पालन करण्यात यावे.