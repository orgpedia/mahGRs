# Page 1
राष्ट्रीय कृषि विकास योजनेंतर्गत "Establishment of Model Genome Club at Dr.Balasaheb Sawant Konkan Krishi Vidyapeeth, Dapoli” या रुपये ४३.९० लाख निधी रक्कमेच्या प्रकल्पास प्रशासकीय मान्यता देणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मफुवि-११२३/प्र.क्र.३२/७-अ
मादाम कामा रोड, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : ०३ मार्च, २०२३.
संदर्भ:-१.राष्ट्रीय कृषि विकास योजनेच्या राज्य स्तरीय प्रकल्प मंजुरी समितीच्या ३१ व्या बैठकीचे इतिवृत्त-शासन पत्र जा.क्र.आरकेव्ही-२०२२/प्र.क्र.२२७/१४-अ,
दि.०६/०१/२०२३.
२.संचालक(संशोधन), महाराष्ट्र कृषि शिक्षण व संशोधन परिषद, पुणे यांचे पत्र जा.क्र.
मकृप/संशोधन/राकृवियो-प्र.मा./प्र.क्र.२२३/३७५/२०२३, दि.०६/०२/२०२३.
प्रस्तावना :
राष्ट्रीय कृषि विकास योजनेच्या ३१ व्या राज्यस्तरीय प्रकल्प मंजुरी समितीच्या दि.२३/११/२०२२
रोजी झालेल्या बैठकीमध्ये मा. मुख्य सचिव यांच्या अध्यक्षतेखालील समितीने राष्ट्रीय कृषि विकास
योजनेंतर्गत “Establishment of Model Genome Club at Dr.Balasaheb Sawant Konkan Krishi
Vidyapeeth, Dapoli” हा प्रकल्प डॉ.बाळासाहेब सावंत कोकण कृषि विद्यापीठ, दापोली येथे सन २०२२-२३
व सन २०२३-२४ या आर्थिक वर्षात राबविण्यास मान्यता प्रदान केली आहे. या प्रकल्पास राष्ट्रीय कृषि
विकास योजनेंतर्गत अर्थसहाय्याच्या स्वरूपात रू.४४.०० लाख निधी दोन वर्षांच्या कालावधीसाठी उपलब्ध
करून दिला जाणार आहे. त्यानुषंगाने राज्यस्तरीय प्रकल्प मंजुरी समितीने सन २०२२-२३ व सन २०२३-२४
या आर्थिक वर्षासाठी रू.४४.०० लाख नियतवाटप मंजूर करण्यास मान्यता प्रदान केली आहे. त्यानुसार
संचालक (संशोधन), महाराष्ट्र कृषि शिक्षण व संशोधन परिषद, पुणे यांनी संदर्भ क्र.२ च्या पत्रान्वये शासनास
सादर केलेल्या प्रस्तावाच्या अनुषंगाने राष्ट्रीय कृषि विकास योजनेतंर्गत “Establishment of Model
Genome Club at Dr.Balasaheb Sawant Konkan Krishi Vidyapeeth, Dapoli” हा प्रकल्प डॉ.बाळासाहेब
सावंत कोकण कृषि विद्यापीठ, दापोली येथे राबविण्यास प्रशासकीय मान्यता देण्याची बाब शासनाच्या
विचाराधीन होती.
# Page 2
शासन निर्णय क्रमांकः मफुवि-११२३/प्र.क्र.३२/७-अ
शासन निर्णय :
राष्ट्रीय कृषि विकास योजनेअंतर्गत Establishment of Model Genome Club at Dr.Balasaheb
Sawant Konkan Krishi Vidyapeeth, Dapoli हा प्रकल्प डॉ. बाळासाहेब सावंत कोकण कृषि विद्यापीठ,
दापोली येथे राबविण्यास प्रशासकीय मान्यता देण्यात येत आहे.
२. सदर प्रकल्पासाठी लागणाऱ्या रु.४३,९०,०००/- (अक्षरी रुपये त्रेचाळीस लक्ष नव्वद हजार फक्त)
इतक्या निधीच्या खर्चास प्रशासकीय मान्यता देण्यात येत आहे.
३. सदर प्रकल्पाच्या दोन वर्षाच्या खर्चाचा तपशिल सोबतच्या “परिशिष्ट अ” नुसार राहील.
४. सदर प्रकल्प केंद्र शासनाद्वारे निर्गमीत राष्ट्रीय कृषि विकास योजनेच्या मार्गदर्शक सुचनांनुसार
डॉ.बाळासाहेब सावंत कोकण कृषि विद्यापीठ, दापोली येथे राबविण्यात येईल.
५. या प्रकल्पाची अंमलबजावणी संचालक (संशोधन), डॉ. बाळासाहेब सावंत कोकण कृषि विद्यापीठ,
दापोली यांचे संनियंत्रणाखाली कृषि विभागामार्फत करण्यात यावी व संचालक (संशोधन), डॉ.बाळासाहेब
सावंत कोकण कृषि विद्यापीठ, दापोली यांनी प्रकल्पाचा आर्थिक व भौतिक प्रगती अहवाल विहित मुदतीत
केंद्र शासनाला तसेच राज्य शासनाला सादर होईल याची दक्षता घ्यावी. त्याप्रमाणे सदर योजनेतील निधी
खर्चाचे लेखा परिक्षण उपयोगिता प्रमाणपत्रे राष्ट्रीय कृषि विकास योजना कक्ष, कृषि व पदुम विभाग,
मंत्रालय, मुंबई यांना वेळोवेळी सादर करावी.
# Page 3
# Page 4