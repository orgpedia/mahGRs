# Page 1
महाराष्ट्र शासन
क्रमांकः संकिर्ण–१०२३/ प्र.क्र.२३२/८-ओ कृषि व पदुम विभाग,
मंत्रालय, मुंबई- ४०० ०३२
दिनांक : २० सप्टेंबर, २०२३
संदर्भ :
१) सा. प्र. वि., शासन निर्णय क्र. संकिर्ण २०१२/प्र.क्र. ५४/१८ (र. व का.), दि. ११ ऑगस्ट,२०१४ २) कृषि व पदुम विभाग, शासन परिपत्रक क्र. संकिर्ण २०१७/प्र.क्र.४६/८ अ, दि. ८ जानेवारी, २०१८ ३) सा. प्र. वि., शासन निर्णय क्र. संकिर्ण २०२२/प्र.क्र.७७/१८ (र. व का.), दि. २७ एप्रिल, २०२३
कार्यालयीन आदेश
महाराष्ट्र शासनाच्या विविध प्रशासकीय विभाग आणि त्यांच्या अधिनस्त क्षेत्रीय कार्यालयामार्फत विविध विकास कार्यक्रम / योजना राबविण्यात येतात. या विकास योजना/कार्यक्रमांची अंमलबजावणी तसेच कार्यालयीन कामकाज पध्दती, निर्णय प्रक्रिया यांचे मूल्यमापन करुन मूल्यमापन अभ्यासाव्दारे योजनांच्या अंमलबजावणीतील यशापयश आणि कामकाज/निर्णय पध्दतीतील त्रुटी निदर्शनास येतात. या त्रुटी दूर करुन संबंधित निर्णय प्रक्रियेत सुधारणा तसेच योजना / कार्यक्रम अधिक चांगल्या प्रकारे व परिणामकारकपणे सामान्य माणसापर्यंत पोहचाव्यात याकरिता उपाययोजना सुचविण्यासाठी क्वालिटी कौन्सिल ऑफ इंडिया (QCI) या त्रयस्थ संस्थेमार्फत मूल्यमापन करण्यास सामान्य प्रशासन विभागाच्या दि.२७ एप्रिल, २०२३ रोजीच्या शासन निर्णयान्वये मान्यता देण्यात आली आहे.
सामान्य प्रशासन विभागाच्या दि. ११ ऑगस्ट, २०१४ च्या परिपत्रानुसार तसेच कृषि विभागाच्या दि. २८ नोव्हेंबर, २०१७ रोजीच्या कार्यालयीन परिपत्रकाव्दारे निर्णय प्रक्रियामध्ये सुटसुटीतपणा, गतिमानता आणण्याकरिता व निर्णय प्रक्रिया निकोप रहावी म्हणून प्रकरण सादरीकरणाचे टप्पे निश्चित करण्याचे ठरविण्यात आलेले आहे. त्यानुषंगाने या कार्यासनाशी संबंधित कामकाजाबाबत दिनांक ८ जानेवारी, २०१८ रोजी शासन परिपत्रक निर्गमित करण्यात आलेले आहे. परंतु, या कार्यासनातील विषय बदलले असल्याने, याबाबत नव्याने आदेश निर्गमित करणे आवश्यक आहे. त्यानुषंगाने कार्यासनातील विषयाबाबत सादरीकरणाचे स्तर सोबतच्या विवरणपत्रात दर्शविल्याप्रमाणे निश्चित करण्यात येत आहेत. तथापि, वरिष्ठ अधिकाऱ्यांचे निदेश असल्यास किंवा काही विशिष्ट अपावादात्मक प्रकरणी आवश्यकता भासल्यास प्रकरणपरत्वे योग्य तो बदल करण्यात येईल.
उपरोक्त सादरीकरणाच्या टप्यांमध्ये आवश्यक त्या ठिकाणी अन्य विभागांचा सल्ला घेण्याची बाब दर्शविण्यात आलेली नाही. तसेच धोरणात्मक बाबींच्या प्रकरणात दि.११ ऑगस्ट, २०१४ च्या परिपत्रकात नमूद केल्यानुसार सादरीकरणाचे तीनपेक्षा अधिक स्तर असतील.
# Page 2