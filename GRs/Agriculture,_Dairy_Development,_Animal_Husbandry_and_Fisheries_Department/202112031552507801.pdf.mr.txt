# Page 1
गोपीनाथ मुंडे शेतकरी अपघात विमा योजना अंमलबजावणीबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन पुरकपत्र क्रमांक गोमुशेअवि-२०१८/प्र.क्र.१९३/११-अ,
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई-४०० ०३२
तारीख ०३ डिसेंबर, २०२१
संदर्भ : १. शासन निर्णय कृषि व पदुम विभाग, क्र. गोमुशेअवि-२०१८/प्र.क्र.१९३/११-ओ, दि. ३१.०८.२०१९.
२. शासन परिपत्रक कृषि व पदुम विभाग, क्र. गोमुशेअवि-२०१८/प्र.क्र.१९३/११-ओ, दि. १९.०९.२०१९.
३. शासन निर्णय कृषि व पदुम विभाग, क्र. गोमुशेअवि-२०२१/प्र.क्र.३२/११-अ, दि.८.०३.२०२१.
४. संचालक (वि. प्र.), कृषि आयुक्तलय यांचे पत्र क्र. गोमुशेअवि-२०२१/प्र.क्र.७७/ सां-९/३४१५३/२०२१, दि.१३.१०.२०२१.
प्रस्तावना :
शेती व्यवसाय करतांना वीज पडणे, पूर इत्यादी नैसर्गिक आपत्तीमुळे होणारे अपघात सर्पदंश, विंचूदंश, विजेचा शॉक बसणे, रस्त्यावरील अपघात, वाहन अपघात, तसेच अन्य कोणत्याही कारणांमुळे होणारे अपघात, यामुळे बऱ्याच शेतकऱ्यांचा मृत्यू ओढावतो किंवा काहींना अपंगत्व येते. घरातील कर्त्या व्यक्तिस झालेल्या अपघातामुळे कुटुंबाचे उत्पन्नाचे साधन बंद होऊन अडचणीची परिस्थिती निर्माण होते. अशा अपघातग्रस्त शेतकऱ्यांस/त्यांच्या कुटुंबास आर्थिक लाभ देण्याकरिता राज्यातील सर्व वहितीधारक खातेदार शेतकरी व वहितीधारक खातेदार म्हणून नोंद नसलेले शेतकऱ्याच्या कुटुंबातील कोणताही १ सदस्य (आई-वडील, शेतकऱ्याची पती/पत्नी, मुलगा व अविवाहीत मुलगी यापैकी कोणतीही एक व्यक्ती) असे १० ते ७५ वर्ष वयोगटातील एकुण २ जणांकरीता गोपीनाथ मुंडे शेतकरी अपघात विमा योजना संदर्भ क्र. (१) येथील शासन निर्णयान्वये राबविण्यात येत असून सदर योजना राबविण्यासाठी संदर्भ क्र. २ अन्वये कार्यपध्दती व मार्गदर्शक सूचना निर्गमित करण्यात आल्या आहेत. सदरील योजना राबविण्याच्या अनुषंगाने शासन परिपत्रक दि.१९.०९.२०१९ मध्ये बदल / सुधारणा करण्याचे शासनाच्या विचाराधिन होते.
शासन पुरकपत्र : गोपीनाथ मुंडे शेतकरी अपघात विमा योजनेच्या कार्यपध्दती व मार्गदर्शक सूचनांसंदर्भातील शासन परिपत्रक दि.१९.०९.२०१९ मध्ये खालील प्रमाणे सुधारणा / बदल करण्यात येत आहेत: १) परिपत्रकातील मुद्दा क्र. ७ (ड) विमा सल्लागार कंपनी (३) मधील- “शासन नियुक्त विमा सल्लागार कंपनीने ब्रोकरेज रकमेच्या २५ टक्के बँक गॅरंटी देणे अनिवार्य राहील” या ऐवजी “विभागनिहाय शासन नियुक्त विमा सल्लागार कंपनीने शासनाकडे रु. २ लाख इतकी रक्कम बँक गॅरंटी देणे अनिवार्य राहिल”, असे बदल करून सुधारणा करण्यात येत आहे.
# Page 2
शासन पुरकपत्र क्रमांकः गोमुशेअवि-२०१८/प्र.क्र.१९३/११-ओ,
२) शासन परिपत्रक दि. १९.०९.२०१९ मध्ये अनुक्रमांक ७ (ड) मधील विमा कंपनी या मुद्दया खाली असलेल्या बाबींमध्ये खालील बाबींचा समावेश करण्यात येत आहे.
(२४) “विभाग निहाय शासन नियुक्त विमा कंपनीने शासनाकडे रु.२ कोटीं इतकी बँक गॅरंटी देणे अनिवार्य राहिल”, (२५) विभागनिहाय विमा कंपनीने दिलेल्या बँक गॅरंटीची ९० टक्के रक्कम विमा कंपनीकडे विमा सल्लागार कंपनीकडून प्राप्त झालेली ९५ टक्के प्रकरणे निकाली निघणे किंवा २४ महिने यापैकी जे आधी होईल तेव्हा मुक्त करण्यात येईल व उर्वरीत १० टक्के रक्कम विमा कंपनीने सर्व प्रकरणे निकाली काढल्यानंतरच मुक्त करण्यात येईल.
(२६) विमा कंपनीकडून योजनेच्या कोणत्याही अटी-शर्तीचे, करारनामा व सामंजस्य करारातील तरतुदींचे उल्लंघन झाल्याचे आढळून आल्यास बँक गॅरंटी रकमेमधून दंड आकारण्याचे अंतिम अधिकार राज्य स्तरीय समितीस राहतील.
२. उपरोक्त तरतूदी/ बदल / सुधारणा सन २०२२-२०२३ पासून सदर पुरकपत्र निर्गमित झाल्याच्या दिनांकानंतर योजनेच्या अंमलबजावणीच्या अनुषंगाने विमा कंपनी व विमा सल्लागार कंपनीची नियुक्ती करताना लागू राहतील.
# Page 3