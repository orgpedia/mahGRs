# Page 1
महाराष्ट्र पशु व मत्स्य विज्ञान विद्यापीठांतर्गत महाविद्यालयातील पशुवैद्यकीय दुग्धतंत्रज्ञान व मत्स्य विज्ञान या अभ्यासक्रमाच्या पदवी, पदव्युत्तर व आचार्य प्रवेशासाठी जागांचे सामाजिक आरक्षण, समांतर आरक्षण, जागाची वाटपाची व प्रवेश प्रक्रीयेची कार्यपध्दती विहीत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मपवि २०२२/प्र.क्र.९६/पदुम २ (माफसू)
मंत्रालय विस्तार, मुंबई - ४०० ०३२
दिनांक – १७ नोव्हेंबर, २०२२
वाचा :- १) कृषि व पदुम विभाग, शासन निर्णय क्र. मपवि-२०१९/प्र.क्र.३१/माफसू, दि. ११ जूलै, २०१९
२) Ministry of Home Affairs, Government of India, Notification File no 25024/9/2014- F. I., dated 09 January, 2015.
३) कुलसचिव, महाराष्ट्र पशु व मत्स्य विज्ञान विद्यापीठ यांचे पत्र क्र मपमविवि / विद्या/शा.नि./३४७/२०२२, नागपूर, दिनांक १४ जून, २०२२.
४) कुलसचिव, महाराष्ट्र पशु व मत्स्य विज्ञान विद्यापीठ यांचे पत्र क्र मपमविवि / विद्या/शा.नि./३४६/२०२२, नागपूर, दिनांक १४ जून, २०२२.
प्रस्तावना - संदर्भाधीन क्र. १ येथील कृषि व पदुम विभाग शासन निर्णय दि.११ जुलै, २०१९ अन्वये महाराष्ट्र पशु व मत्स्य विज्ञान विद्यापीठांतर्गत महाविद्यालयातील पशुवैद्यकीय दुग्धतंत्रज्ञान व मत्स्य विज्ञान या अभ्यासक्रमाच्या पदवी, पदव्युत्तर व आचार्य प्रवेशासाठी जागांचे सामाजिक आरक्षण, समांतर आरक्षण, जागाची वाटपाची व प्रवेश प्रक्रीयेची कार्यपध्दती विहित केलेली आहे.
सदर शासन निर्णयाच्या परिच्छेद क्र. ७ अ (vi) मध्ये पुढील प्रमाणे तरतूद आहे :- “ अनिवासी भारतीय / विदेशी नागरीक / भारतीय वंशाचे विदेशी नागरीक असलेल्या उमेदवारांकरिता उक्त पशुवैद्यकीय (बी. व्ही. एस्सी अॅन्ड ए.एस/ एम.व्ही.एस्सी/ आचार्य पदवी), दुग्ध तंत्रज्ञान (बी.टेक.) आणि मत्स्य विज्ञान (बी.एफ.एस्सी) या विद्याशाखेतील अभ्यासक्रमासाठी मंजूर प्रवेश क्षमते व्यतिरिक्त प्रत्येक अभ्यासक्रमाकरिता १० जागा राखीव ठेवण्यात याव्यात.
२. आता, संदर्भाधीन क्र. २ येथील गृहमंत्रालय, भारत सरकार यांनी दिनांक ०९ जानेवारी, २०१५ रोजीच्या अधिसूचनेव्दारे खालील प्रमाणे अधिसुचित केलेले आहे : “...All the existing Persons of Indian Origin cardholders registered as such
under notification of the Government of India in the Ministry of Home Affairs number
२६००११/४/९८-F. I Dated the १९th August, २००२, shall be deemed to be Overseas
Citizens of India cardholders.”
३. त्यानुसार महाराष्ट्र पशु व मत्स्य विज्ञान विद्यापीठ, नागपूर या विद्यापीठाच्या घटक महाविद्यालयातील पशुवैद्यकीय पदवी अभ्यासक्रमामध्ये भारतीय विदेशी नागरीक (OCI -
# Page 2
शासन निर्णय क्रमांकः मपवि २०२२/प्र.क्र.९६/पदुम २ (माफसू)
Overseas Citizens of India ) यांना, अनिवासी भारतीय (NRI Non Resident Indian) / विदेशी नागरीक (FN Foreign National ) / भारतीय वंशाचे विदेशी नागरीक (PIO Person of Indian Original) यांच्यासाठी राखीव असलेल्या जागांसाठी पात्र ठरविणे आवश्यक आहे.
४. तसेच, कृषि व पदुम विभाग, शासन निर्णय दि.११ जुलै, २०१९ च्या परिच्छेद क्र. १० मध्ये पुढील प्रमाणे तरतूद आहे :- “राज्याबाहेरील उमेदवारांकरीता किंवा राज्यातील उमेदवारांने उक्त विद्याशाखेतील प्रवेशासाठी ज्या दिनांकास अर्ज केला असेल त्या दिनांका लगतपुर्वीच्या १० वर्ष मुदतीमध्ये किमान ३ वर्ष त्या उमेदवार किंवा त्याच्या पालकांनी महाराष्ट्र राज्यात निवास केलेला नसेल, अशा उमेदवारांकरीता पदवी व पदव्युत्तर अभ्यासक्रमासाठी मंजूर प्रवेश क्षमतेच्या २ टक्के जागा राज्यस्तरीय कोटयात खुल्या जागेमधुन राखीव ठेवण्यात याव्यात”.
५. सद्य:स्थितीत विद्यापीठामध्ये पशुवैद्यकीय पदवी अभ्यासक्रमात भारतीय पशुचिकित्सा परिषदेसाठी प्रवेश क्षमतेच्या १५ टक्के जागा, दुग्ध तंत्रज्ञान व मत्स्यविज्ञान अभ्यासक्रमात एकूण प्रवेश क्षमतेच्या २५ टक्के जागा भारतीय कृषि अनुसंधान परिषदेसाठी राखीव ठेवलेल्या आहेत.
त्यामुळे इतर राज्यातील अधिकतर विद्यार्थी उक्त जागामधुन प्रवेश घेत असतात त्यामुळे दिनांक ११ जुलै, २०१९ रोजीच्या शासन निर्णयाच्या परिच्छेद क्र. १० मध्ये राज्याबाहेरील उमेदवारांकरीता राखीव असलेल्या २ टक्के जागा वगळण्याच्या प्रस्तावास महाराष्ट्र पशु व मत्स्य विज्ञान विद्यापीठाच्या कार्यकारी परिषदेच्या दिनांक ०५ जानेवारी २०२२ रोजी झालेल्या बैठकीत ठराव क्र. १३ / २०२२ नुसार मान्यता दिलेली आहे. त्यानुसार इतर राज्यांकरीता राखीव असलेल्या २ २ टक्के जागा रद्द करणे आवश्यक आहे.
६. वरील मुद्यांच्या अनुषंगाने कृषि व पदुम विभाग, शासन निर्णय दिनांक ११ जुलै, २०१९ मध्ये सुधारणा करण्याची बाब शासनाच्या विचाराधीन होता.
शासन निर्णय : ७. कृषि व पदुम विभागाच्या दिनांक ११ जुलै, २०१९ रोजीच्या शासन निर्णयातील परिच्छेद क्र. ७ अ (vi) मधील तरतूद ऐवजी उक्त गृहमंत्रालय, भारत सरकार यांच्या दिनांक ०९ जानेवारी, २०१५ रोजीच्या अधिसूचनेनुसार पुढीलप्रमाणे तरतूद विहित करण्यात येत आहे: “अनिवासी भारतीय (NRI Non Resident Indian) / विदेशी नागरीक (FN Foreign National ) / भारतीय वंशाचे विदेशी नागरीक (PIO – Person of Indian Original) / भारतीय विदेशी नागरीक (OCI -Overseas Citizens of India) असलेल्या उमेदवारांकरिता पशुवैद्यकीय (बी.व्ही.एस्सी ॲन्ड ए.एस/ एम. व्ही.एस्सी/ आचार्य पदवी), दुग्ध तंत्रज्ञान (बी.टेक.) आणि मत्स्य विज्ञान (बी.एफ.एस्सी) या विद्याशाखेतील अभ्यासक्रमासाठी मंजूर प्रवेश क्षमते व्यतिरिक्त प्रत्येक अभ्यासक्रमाकरिता १० जागा राखीव ठेवण्यात याव्यात” ८. उक्त परिच्छेद क्र. ४ मध्ये नमूद केल्यानुसार पशुवैद्यकीय पदवी अभ्यासक्रमात भारतीय पशुचिकित्सा परिषदेसाठी प्रवेश क्षमतेच्या १५ टक्के जागा आणि दुग्ध तंत्रज्ञान व मत्स्यविज्ञान अभ्यासक्रमात भारतीय कृषि अनुसंधान परिषदेसाठी जागा राखीव ठेवलेल्या असून इतर राज्यातील विद्यार्थी ह्या जागामधून प्रवेश होत असल्यामुळे राज्याबाहेरील विद्यार्थ्यांसाठी २ टक्के राखीव असलेल्या जागा रद्द करण्यात येत आहेत. त्यामुळे कृषि व पदुम विभागाच्या दिनांक ११ जुलै, २०१९ रोजीच्या शासन निर्णयातील परिच्छेद क्र. १० वगळण्यात येत आहे.
पृष्ठ ३ पैकी २
# Page 3
शासन निर्णय क्रमांकः मपवि २०२२/प्र.क्र.९६/पदुम २ (माफसू)
९. सदर शासन निर्णय शैक्षणिक वर्ष सन २०२२-२३ पासुन लागू राहील.