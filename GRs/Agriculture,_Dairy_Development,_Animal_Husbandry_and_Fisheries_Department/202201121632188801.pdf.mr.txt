# Page 1
पुण्यश्लोक अहिल्यादेवी महाराष्ट्र मेंढी व शेळी विकास महामंडळ पुणे या महामंडळाच्या संचालक मंडळाची पुनर्रचना करण्याबाबत.
महाराष्ट्र शासन
कृषि पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: पविआ-२०२१/प्र.क्र.३१९ / पदुम-३
मादाम कामा मार्ग, हुतात्मा राजगुरू चौक,
मंत्रालय, मुंबई - ४००००३२
दिनांक : १२ जानेवारी, २०२२
प्रस्तावना : पुण्यश्लोक अहिल्यादेवी महाराष्ट्र मेंढी व शेळी विकास महामंडळ पुणे या महामंडळाचे
Memorandum Of Association And Articles Of Association हे सन १९७८ मध्ये तयार
करण्यात आले असून त्यामधील कलम ७१, ७२ व ७३ मधील तरतुदीनुसार एकूण ११ संचालक व १
अध्यक्ष अशी महामंडळच्या संचालक मंडळाची संरचना केली आहे. सदर संचालक मंडळामध्ये १
अशासकीय व्यक्ती अध्यक्ष, ८ अशासकीय संचालक आणि ३ शासकीय पदसिध्द संचालक अशा
एकूण १२ व्यक्तींचा समावेश आहे. सदर महामंडळाच्या Memorandum Of Association And
Articles Of Association मध्ये सुमारे ४४ वर्षा पासून कोणताही मोठया प्रमाणात बदल अथवा
सुधारणा करण्यात आलेली नाही. महामंडळाचे कामकाज गतिमान होण्यासाठी महामंडळाच्या
संचालक मंडळाची पुनर्रचना करणे आवश्यक आहे. त्यामुळे उपासनी समितीचा अहवाल विचारात
घेऊन महामंडळाच्या संचालक मंडळाची पुनर्रचना करण्याची बाब शासनाच्या विचाराधीन होती.
शासन निर्णय
२. वर नमूद केलेली वस्तुस्थिती व उपासनी समितीचा अहवाल विचारात घेता, पुण्यश्लोक
अहिल्यादेवी महाराष्ट्र मेंढी व शेळी विकास महामंडळ, पुणे या महामंडळाच्या Memorandum Of
Association And Articles Of Association मधील कलम ७१ व ७३ मधील तरतुदीनुसार या पूर्वी
करण्यात आलेली संचालक मंडळाची संरचना रद्द करुन खालीलप्रमाणे संचालक मंडळाची
पुनर्रचना करण्यात येत आहे :
# Page 2
शासन निर्णय क्रमांकः पविआ-२०२१/प्र.क्र.३१९/पदुम-३
-----------------------------------------------------------------------------------------------------------------
| अ.क्र. | विवरण | पदनाम |
| १ | मा. राज्यपाल यांनी नियुक्ती केलेले अध्यक्ष | अध्यक्ष |
| २ | सचिव/प्रधान सचिव (पदुम), कृषि व पदुम विभाग, मंत्रालय, मुंबई | संचालक |
| ३ | आयुक्त पशुसंवर्धन, महाराष्ट्र राज्य, पुणे | संचालक |
| ४ | उप सचिव / सह सचिव (पशुसंवर्धन), कृषि व पदुम विभाग, मंत्रालय, मुंबई | संचालक |
| ५ | अवर सचिव (पदुम-३), कृषि व पदुम विभाग, मंत्रालय, मुंबई | संचालक |
| ६ | व्यवस्थापकिय संचालक, पुण्यश्लोक अहिल्यादेवी महाराष्ट्र मेंढी व शेळी विकास महामंडळ, पुणे | संचालक तथा सदस्य सचिव |
| ७ | मा. राज्यपाल यांनी नियुक्ती केलेले अशासकीय संचालक (एक) | संचालक |
-----------------------------------------------------------------------------------------------------------------
३. तसेच सदर महामंडळाच्या अध्यक्षपदी मा. राज्यपाल यांच्याकडून जो पर्यंत नियमीत
स्वरुपात नियुक्ती करण्यात येत नाही, तो पर्यंत सचिव / प्रधान सचिव (पदुम) हे महामंडळाचे
पदसिध्द अध्यक्ष म्हणून काम पाहतील.
४. सदर संचालक मंडळाच्या बैठकीचे/ सभांचे कामकाज पाहण्यासाठी व्यवस्थापकिय
संचालक, पुण्यश्लोक अहिल्यादेवी महाराष्ट्र मेंढी व शेळी विकास महामंडळ, पुणे हे सदस्य सचिव
म्हणून काम पाहतील.
५. या संदर्भात पुण्यश्लोक अहिल्यादेवी महाराष्ट्र मेंढी व शेळी विकास महामंडळ, पुणे
महामंडळाच्या Memorandum Of Association And Articles Of Association मध्ये वरील प्रमाणे
सुधारणा करण्यात यावी.
# Page 3