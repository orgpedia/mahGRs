# Page 1
महाराष्ट्र पशु व मत्स्य विज्ञान विद्यापीठांतर्गत असलेल्या विविध महाविद्यालयामधील प्रत्यक्षपणे नियमित वर्ग सुरु करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन परिपत्रक क्रमांक मपवि २०२१ / प्र.क्र. १८/ माफसू
मंत्रालय विस्तार, मुंबई-४०००३२
दिनांक :- १६ फेब्रुवारी, २०२१
वाचा :- १) उच्च व तंत्रशिक्षण विभाग शासन परिपत्रक क्र संकिर्ण २०२१/प्र.क्र६/ विशि-३, दि०३/०२/२०२१
२) कृषि, पदुम, मंत्रालय, मुंबई शासन निर्णय क्र संकीर्ण १५१४/प्र.क्र
१००(भाग-१)/७-ए, दिनांक १२ फेब्रुवारी, २०२१
३) संचालक (शिक्षण) व अधिष्ठाता (पशुवैद्यक व पशुविज्ञान विद्या शाखा), महाराष्ट्र पशु व मत्स्य विज्ञान विद्यापीठ, नागपूर यांचे MAFSU/DV/ F.No.३४/१३७७/२०२१, दिनांक १५/०२/२०२१ रोजीचे पत्र.
प्रस्तावना : कोव्हिड –१९ विषाणूच्या प्रादुर्भावामुळे संपूर्ण देशात लॉकडाउन घोषित करण्यात आल्याने शैक्षणिक संस्थाचे दैनंदिन कामकाज मार्च, २०२० पासून विस्कळीत झाले आहे. तथापि, आता राज्यात कोव्हिड-१९ बाधित रुग्णांची संख्या मोठ्या प्रमाणात कमी झालेली असून सद्यस्थितीत ही साथ नियंत्रणाखाली आल्याचे दिसून येत आहे. त्याअनुषंगाने उच्च व तंत्र शिक्षण विभागाने उक्त संदर्भ क्र. १ येथील परिपत्रकान्वये सर्व अकृषि विद्यापीठे, अभिमत विद्यापीठे, स्वयंअर्थसहाय्यित विद्यापीठे व यांच्याशी संलग्नित महाविद्यालयांमधील नियमित वर्ग दिनांक १५ फेब्रुवारी, २०२१ पासून सुरु करण्यास मान्यता दिली आहे. तसेच, संदर्भ क्र. २ येथील परिपत्रकान्वये राज्यातील सर्व कृषि विद्यापीठे व त्यांच्याशी संलग्नित शासकीय व खाजगी विना अनुदानित विद्यालये व महाविद्यालयातील नियमित वर्ग दिनांक १५ फेब्रुवारी, २०२१ पासून सुरु करण्यास मान्यता दिली आहे. त्याच धर्तीवर महाराष्ट्र पशु व मत्स्य विज्ञान विद्यापीठ यांच्या कडून संदर्भ क्र. ३ येथील पत्रान्वये महाराष्ट्र पशु व मत्स्य विज्ञान विद्यापीठांतर्गत असलेले विविध महाविद्यालयांमधील प्रत्यक्षपणे नियमित वर्ग सुरु करण्याबाबत शासन परिपत्रक / शासन निर्णय निर्गमित करण्याबाबत विनंती करण्यात आलेली आहे. त्यानुसार राज्यातील महाराष्ट्र पशु व मत्स्य विज्ञान विद्यापीठांतर्गत असलेले विविध महाविद्यालयांमधील प्रत्यक्षपणे नियमित वर्ग सुरु करण्याची बाब शासनाच्या विचाराधीन होती.
शासन परिपत्रक : महाराष्ट्र पशु व मत्स्य विज्ञान विद्यापीठांतर्गत असलेले विविध महाविद्यालयांमधील प्रत्यक्षपणे नियमित वर्ग दिनांक २२ फेब्रुवारी २०२१ पासून सुरु करण्यास खालील अटी व शर्तीच्या अधीन राहून मान्यता देण्यात येत आहे.
१. राज्यातील प्रतिबंधित प्रक्षेत्रातील विद्यापीठे व त्यांच्या शी संलग्नित महाविद्यालये ही ज्या आयुक्त, महानगरपालिका/ नगरपालिका किंवा जिल्हाधिकारी तथा अध्यक्ष, जिल्हा आपत्ती व्यवस्थापन प्राधिकारण यांचे अंतर्गत येतात त्यांच्याशी संबंधित विद्यापीठाने विचार विनिमय
# Page 2
शासन परिपत्रक क्रमांकः मपवि २०२१/प्र.क्र. १८/ माफसू
करुन, कोव्हिड-१९ च्या आजाराचा स्थानिक पातळीवरील प्रादुर्भाव व स्थानिक परिस्थिती व आरोग्यविषयक पायाभूत सुविधांची आवश्यकता या बाबी विचारात घेवून, विद्यापीठ व अंतर्गत महाविद्यालये सुरु करुन नियमित वर्ग घेण्याकरिता आवश्यक त्या उपाययोजना करण्याबाबत विद्यापीठ व अंतर्गत महाविद्यालयांनी आवश्यक ती कार्यवाही तात्काळ करावी. याप्रकरणी विद्यापीठाने स्थानिक प्राधिकरणाची सहमती घेवून महाविद्यालये सुरु करण्याच्या सूचना निर्गमित कराव्यात.
२. विद्यापीठ अनुदान आयोगाच्या दिनांक ०५ नोव्हेंबर, २०२० रोजीच्या मार्गदर्शक सूचनांनुसार, जागेची उपलब्धता पाहून ५० टक्के पर्यंत विद्यार्थ्यांना रोटेशन पध्दतीने वर्गात प्रवेश देण्यात यावा किंवा महाविद्यालयीन स्थानिक स्तरावरील परिस्थितीचा आढावा तसेच उपलब्ध सोयीसुविधा विचारात घेवून कोव्हिड-१९ च्या प्रतिबंधात्मक नियमावलीच्या अधिन राहून व विद्यार्थ्यांचे शैक्षणिक हित विचारात घेवून विद्यापीठाने आपले स्तरावरुन निर्णय घ्यावा.
३. वसतीगृहे टप्प्या – टप्प्याने सुरु करण्याकरिता मार्गदर्शक तत्वे किंवा मानक कार्य प्रणाली (SOP) विद्यापीठाने तयार करावी.
४. विद्यार्थ्याकरिता परीक्षा विद्यापीठांनी ऑनलाईन/ऑफलाईन अशा पध्दतीने विद्यार्थ्यांच्या सोयीनुसार घेण्यात याव्यात.
५. विद्यार्थ्यांना उपस्थित राहण्याबाबत सक्ती करण्यात येवू नये.
६. शिक्षक- शिक्षकेत्तर कर्मचारी तसेच विद्यार्थ्यांची कोव्हिड १९ करीता टेस्ट करण्याच्या आवश्यकतेबाबत संबंधित जिल्हाधिकारी यांच्याशी विद्यापीठाने चर्चा करावी.
७. विद्यापीठ अनुदान आयोगाच्या मार्गदर्शक सूचनांप्रमाणे पदवी/ पदव्युत्तर अभ्यासक्रम किती कमी करावयाच्या याबाबत विद्यापीठांनी निर्णय घ्यावा.
८. वसतीगृहे/ महाविद्यालये अनेक दिवस बंद अवस्थेत असल्याने त्यांचे इलेक्ट्रिक / सेफ्टी ऑडिट करुन घेण्यात यावे.
९. विद्यापीठ अनुदान आयोगाच्या दिनांक ०५ नोव्हेंबर, २०२० रोजीच्या मार्गदर्शक सूचनांचे काटेकोरपणे पालन करण्यात यावे. तसेच, कोव्हिड १९ बाबत वेळोवेळी केंद्र व राज्य शासनाकडून निर्गमित करण्यात येणाऱ्या मार्गदर्शक सूचनांचे पालन करण्यात यावे.
# Page 3