# Page 1
भटक्या जमाती भज-क या मागास प्रवर्गातील
धनगर व तत्सम समाजातील लाभार्थ्यांना
राज्यस्तरीय योजनेअंतर्गत भूमिहीन मेंढीपाळ
कुटुंबासाठी अर्ध बंदिस्त, बंदिस्त मेंढीपालन
करण्याकरिता जागा खरेदीसाठी अनुदान
योजनेत लाभार्थी निवडीसाठीच्या समितीचे
पुनर्गठन.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन पूरक निर्णय क्रमांक- पविआ-२०२३/प्र.क्र.४१/पदुम-३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक:- २४ डिसेंबर, २०२५
वाचा:- १.कृषि व पदुम विभाग, शासन निर्णय क्र.पविआ-१०१९/प्र.क्र.२०२/ पदुम-
३, दिनांक १६.०९.२०१९
२.कृषि व पदुम विभाग, शासन शुध्दीपत्रक क्र.पविआ २०२३/प्र.क्र.४१
पदुम-३, दिनांक १२.०३.२०२४.
३.कृषि व पदुम विभाग, शासन निर्णय क्र.पविआ-२०२४/प्र.क्र.०१/पदुम-१,
दिनांक १०.१०.२०२४
४.शासन निर्णय क्र.२०२५/प्र.क्र.०६, दिनांक ०९.०४.२०२५ अन्वये
विभागीय आयुक्त, छत्रपती संभाजीनगर यांचे अध्यक्षतेखालील
नेमण्यात आलेली समिती क्र.१.
प्रस्तावना:-
संदर्भ क्र.१ येथील शासन निर्णयान्वये भटक्या जमाती भज-क या मागास प्रवर्गातील
धनगर व तत्सम समाजातील लाभार्थ्यांना राज्यस्तरीय योजनेअंतर्गत भूमिहीन मेंढीपाळ
कुटुंबासाठी अर्ध बंदिस्त, बंदिस्त मेंढीपालन करण्याकरिता जागा खरेदीसाठी अनुदान
योजनेची अंमलबजावणी करण्यासाठी कार्यपध्दती विहीत करण्यात आली आहे. त्यानुसार
लाभार्थी निवडीसाठी जिल्हा पशुसंवर्धन उपायुक्त यांच्या अध्यक्षतेखाली निवड समिती गठीत
करण्यात आली होती. दरम्यान वाचा क्र.२ येथील दि. १२.०३.२०२४ च्या शुध्दीपत्रकान्वये
लाभार्थी निवडीसाठीच्या समितीची पुनर्रचना करण्यात येऊन जिल्हाधिकारी यांच्या
अध्यक्षतेखाली समिती गठीत करण्यात आली आहे.
२. दि. ०३ व ४ एप्रिल २०२५ रोजी पुणे येथे संपन्न झालेल्या महसूल परिषदेमध्ये मा.
मुख्यमंत्री यांनी दिलेल्या निदेशानुसार कार्यक्षम, परिणामकारक आणि लोकाभिमुख प्रशासन
निर्माण करण्याच्या दृष्ट्टीने विभागामार्फत गठीत करण्यात आलेल्या समित्यांचे पुनर्गठण/
एकत्रिकरण किंवा समिती रद्द करण्याची शिफारस केली आहे. त्यानुसार वाचा क्र.४ नुसार
# Page 2
शासन निर्णय क्रमांकः पविआ-२०२३/प्र.क्र.४१/पदुम-३
विभागीय आयुक्त, छत्रपती संभाजीनगर यांचे अध्यक्षतेखालील नेमण्यात आलेली समिती क्र.१
यांनी “योजनेचे कामकाज जमीन विषय अनुषंगाने असल्याने सदर समितीचे अध्यक्षपद अपर
जिल्हाधिकारी यांचेकडे दिल्यास सदर कामकाज प्रभावीपणे करता येईल. तसेच
जिल्हाधिकारी यांच्याकडे कार्यबाहुल्य जास्त असल्याने सदर कामकाज अपर जिल्हाधिकारी
यांच्याकडे सोपविल्यास सदर योजनेचा आढावा घेणे व बैठकीचे समन्वय प्रभावीपणे होईल.
अपर जिल्हाधिकारी हे पद महसूल विभागातून पदोन्नतीव्दारे भरले जाते. त्यामुळे अपर
जिल्हाधिकारी यांना जमीन विषयाबाबत कामकाजाचा प्रदीर्घ अनुभव असतो. सदर समितीच्या
कामकाजात जमीन हा विषय असल्याने अपर जिल्हाधिकारी हे काम प्रभावीपणे व
अल्पकालावधीत करु शकतात. यामुळे सदर समितीचे अध्यक्षपद अपर जिल्हाधिकारी यांचेकडे
द्यावेत” अशी शिफारस केली आहे.
३. वाचा क्र. ३ येथील दि.१०.१०.२०२४ च्या शासन निर्णयान्वये विभागाची पुर्नरचना करुन
आकृतीबंध मंजुर करण्यात आला आहे. मंजुर आकृतीबंधानुसार विभागातील पदांचे पदनामे
बदलण्यात आली आहेत.
४. उपरोक्त परिच्छेद २ व ३ येथील वस्तुस्थिती विचारात घेऊन भटक्या जमाती भज-क
या मागास प्रवर्गातील धनगर व तत्सम समाजातील लाभार्थ्यांना राज्यस्तरीय योजनेअंतर्गत
भूमिहीन मेंढीपाळ कुटुंबासाठी अर्ध बंदिस्त, बंदिस्त मेंढीपालन करण्याकरिता जागा
खरेदीसाठी अनुदान योजनेंतर्गत लाभार्थी निवड करण्यासाठी गठीत करण्यात आलेल्या
समितीची पुनर्रचना करण्याची बाब शासनाच्या विचाराधीन होती.
शासन निर्णय
५. दि.०३ व ०४ एप्रिल २०२५ रोजी पुणे येथे संपन्न झालेल्या महसूल परिषदेमध्ये
मा. मुख्यमंत्री यांनी दिलेले निदेश तसेच विभागीय आयुक्त, छत्रपती संभाजीनगर यांचे
अध्यक्षतेखालील अभ्यासगटाने केलेली शिफारस आणि शासन निर्णय दिनांक १०.१०.२०२४
अन्वये विभागाचा मंजुर आकृतीबंध विचारात घेऊन वाचा क्र. २ येथील दि. १२.०३.२०२४ चे
शासन शुध्दीपत्रक अधिक्रमित करण्यास मान्यता देण्यात येत आहे. तसेच, भटक्या जमाती
भज-क या मागास प्रवर्गातील धनगर व तत्सम समाजातील लाभार्थ्यांना राज्यस्तरीय
योजनेअंतर्गत भूमिहीन मेंढीपाळ कुटुंबासाठी अर्ध बंदिस्त, बंदिस्त मेंढीपालन करण्याकरिता
जागा खरेदीसाठी अनुदान योजनेंतर्गत लाभार्थी निवड करण्यासाठी पुढीलप्रमाणे
जिल्हास्तरीय समिती गठीत करण्यास मान्यता देण्यात येत आहे.
---------------------------------------------------------------------------------------------------
| अ.क्र. | पदाधिकारी | पदनाम |
| १ | अपर जिल्हाधिकारी, (संबंधित जिल्हा) | अध्यक्ष |
| २ | सहाय्यक संचालक, इतर मागास बहुजन कल्याण विभाग, (संबंधित जिल्हा) | सदस्य |
| ३ | उपआयुक्त (पशुसंवर्धन व दुग्धव्यवसाय) (संबंधित जिल्हा) | सदस्य |
| ४ | सहाय्यक आयुक्त, उपआयुक्त (पशुसंवर्धन व दुग्धव्यवसाय) यांचे कार्यालय (संबंधित जिल्हा) | सदस्य सचिव |
---------------------------------------------------------------------------------------------------
पृष्ट्ठ ३ पैकी २
# Page 3
शासन निर्णय क्रमांकः पविआ-२०२३/प्र.क्र.४१/पदुम-३
६. भटक्या जमाती भज-क या मागास प्रवर्गातील धनगर व तत्सम समाजातील
लाभार्थ्यांना राज्यस्तरीय योजनेअंतर्गत भूमिहीन मेंढीपाळ कुटुंबासाठी अर्ध बंदिस्त, बंदिस्त
मेंढीपालन करण्याकरिता जागा खरेदीसाठी अनुदान योजनेच्या इतर अटी व शर्ती/ कार्यपध्दती
शासन निर्णय दि. १६.०९.२०१९ प्रमाणे कायम राहतील.
७. सदर शासन निर्णय महाराष्ट्र शासनाचे www.maharashtra.gov.in या