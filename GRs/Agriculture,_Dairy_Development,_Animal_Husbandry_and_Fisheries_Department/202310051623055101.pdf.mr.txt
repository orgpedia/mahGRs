# Page 1
देशी गायी, म्हशींची उत्पादकता वाढविण्यासाठी राज्यातील प्रत्येक महसुली विभागात एक या प्रमाणे सहा भृण प्रत्यारोपण प्रयोगशाळा स्थापन करणेबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यसाय विभाग,
शासन निर्णय क्रमांक- कृवपदुम-३३०३०/१८/२०२३/(६४१२७८)/एमएजी / पदुम- ४ मादाम कामा रोड, हुतात्मा राजगुरू चौक,
मंत्रालय, मुंबई -४०००३२
दिनांक :- ०५ ऑक्टोबर, २०२३
प्रस्तावना: सन २०२१-२२ या वर्षात एकूण स्थुल उत्पादनामध्ये ४.११% च्या एकूण योगदानासह पशुधन क्षेत्राने भारतीय अर्थव्यवस्थेत महत्त्वाची भूमिका बजावलेली आहे. सन २०१२-२०१९ या कालावधीत भारतातील पशुधनाच्या संख्येमध्ये १% वाढ झाली असली तरी, गेल्या पशुगणनेच्या तुलनेत एकूण देशी पशुसंख्येत ६% ची घट झाली आहे. महाराष्ट्राची एकूण पशुसंख्या १३.९ दशलक्ष आहे, जी मागील पशुगणनेच्या तुलनेत १०% ने कमी झालेली आहे. महाराष्ट्रातील डांगी, देवणी, गवळाऊ, खिल्लार आणि लाल कंधारी या गोवर्गीय नोंदणीकृत जातीच्या पशुधन संख्येचा कमी होत असलेला कल दर्शवित असुन, ही एक चिंताजनक बाब आहे. या जातींशिवाय, गिर, साहिवाल, थारपारकर यांसारख्या उच्च जनुकीय गुणवत्तेच्या इतर भारतीय गोवर्गीय जातींची पशुधन संख्याही दिवसेंदिवस कमी होत आहे.
२. MOET (मल्टीपल ओव्हुलेशन ॲन्ड एंब्रियो ट्रान्सफर) आणि OPU-IVF (ओव्हम पिक अप इनव्हिट्रो फर्टिलायझेशन) या अत्याधुनिक तंत्रज्ञानाव्दारे निवडक प्रजनन केले जाते. व त्याव्दारे उच्च प्रतीच्या / वंशावळीच्या पशुधनाच्या संख्येत वाढ करणे शक्य होते. या तंत्रज्ञानाची सेवा शेतकऱ्यांच्या दारात उपलब्ध करुन दिल्यास देशी गायी आणि म्हशींच्या मौल्यवान जातींच्या पशुधनाच्या संख्येत जलद गतीने वाढ होण्यास मदत होईल.
३. उपरोक्त पार्श्वभूमीवर बाहयफलन व भृणप्रत्यारोपण या तंत्रज्ञानाच्या मदतीने (OPU-IVF ET) अधिक गतीने उच्च अनुवंशिक गुणधर्म असणाऱ्या जास्त कालवडींची पैदास करण्यासाठी सदर तंत्रज्ञानाचा सर्रास वापर करणे आवश्यक आहे. या तंत्रज्ञानाचा वापर करुन नामशेष होत असलेल्या गोवर्गीय जातीचे संवर्धन करणे शक्य होणार आहे. या व्यतिरिक्त, IVF साठी लिंगविनिश्चित वीर्य वापरून पूर्वनिर्धारित लिंग असलेली पैदास करणे शक्य आहे.
४. उच्च उत्पादक क्षमता असलेली गाय तिच्या आयुष्यात फक्त ८-१२ वासरांना जन्म देवू शकते.
याच गाईमध्ये भृणप्रत्यारोपण तंत्रज्ञान अवलंबिल्यास अशा गायींपासुन एका वर्षात अंदाजे ८ ते १० वासरे आणि तिच्या आयुष्यात अंदाजे ५० ते ६० वासरांची पैदास सरोगेट मदर मार्फत करणे शक्य आहे. या तंत्रज्ञानाव्दारे निर्मिती केलेले भृण उणे १९६ अंश सेल्सियस तापमानाला द्रवनत्रात गोठीत अवस्थेत अनेक वर्ष साठविता येतात.
# Page 2
शासन निर्णय क्रमांकः कृवपदुम-३३०३०/१८/२०२३/(६४१२७८)/एमएजी/पदुम-४
५. महाराष्ट्रातील स्थानिक वंशावळीच्या गायी / म्हशींच्या संख्येत होणारी घट विचारात घेऊन, त्यांच्या उत्पादकतेत वाढ करुन सदर वंशावळीचे संवर्धन करण्यासाठी OPU-IVF आणि ET या
आधुनिक तंत्रज्ञान प्रणालीचा वापर करणे क्रमप्राप्त ठरते.
६. तदनुषंगाने राज्यातील प्रत्येक महसुली विभागात ०१ या प्रमाणे एकुण ०६ भृण प्रत्योरापण प्रयोगशाळांची स्थापना करण्यास दि. १६ सप्टेंबर, २०२३ रोजी छत्रपती संभाजीनगर येथे पार पडलेल्या मंत्रिमंडळाच्या बैठकीत मान्यता दिली असून, त्या अनुषंगाने खालीलप्रमाणे शासन निर्णय निर्गमित करण्यात येत आहे.
शासन निर्णय :
७. सन २०२३-२४ मध्ये राज्यातील प्रत्येक महसुली विभागासाठी खालील प्रमाणे ०६ भृण प्रत्योरापण प्रयोगशाळांची स्थापना करण्यास याव्दारे शासनाची मान्यता देण्यात येत आहे.
--------------------------------------------------------------------
| क्र. | महसुली विभाग | भृण प्रत्योरापण प्रयोगशाळा स्थापन करण्याचे ठिकाण |
| १ | मुंबई | जिल्हा कृत्रिम रेतन केंद्र, पेण, जि. रायगड. |
|  | नागपूर | पशुपैदास प्रक्षेत्र, हेटिकुंडी, ता. कारंजा, जि. वर्धा |
|  | पुणे | वळूमाता प्रक्षेत्र ताथवडे, पुणे |
| ४ | औरंगाबाद | वळू संगोपन केंद्र, औरंगाबाद (हर्सुल) |
| ५ | नाशिक | लोणी बुद्रुक, ता. राहता, जि. अहमदनगर |
| ६ | अमरावती | जिल्हा कृत्रिम रेतन केंद्र, अकोला |
--------------------------------------------------------------------
८. सदर योजनेची अंमलबजावणी महाराष्ट्र पशुधन विकास मंडळ, नागपूर या संस्थेमार्फत सन २०२३-२४ पासून करण्यात यावी.
९. एका OPU-IVF आणि ET प्रयोगशाळेच्या स्थापनेसाठी अंदाजित खर्चास खालीलप्रमाणे मान्यता देण्यात येत आहे.
---------------------------------------------------------
| अ.क्र. | तपशील | खर्च (लक्ष) |
| अ. | स्थावर खर्च |  |
| १. प्रयोगशाळा इमारत बांधकाम | ९६.१४ |
| २. स्वच्छ रुम (Clean Room with Air Handling unit) | २५.०० |
| ३. सयंत्रे व उपकरणे खरेदी | १९०.५४ |
| ४. आवश्यक सयंत्रासह मोबाईल व्हॅन खरेदी | ७२.९७ |
| एकूण | ३८४.६५ |
| ब | एका वर्षासाठी आवर्ती खर्च | ५७.१९ |
|  | एकुण अ + ब | ४४१.८४ |
|  | प्रशासकीय खर्चाकरीता @ २% | ८.८४ |
|  | एकूण | ४५०.६८ |
---------------------------------------------------------
पृष्ठ १० पैकी २
# Page 3
शासन निर्णय क्रमांकः कृवपदुम-३३०३०/१८/२०२३/(६४१२७८)/एमएजी/पदुम-४
१०. एका भृण प्रत्यारोपण प्रयोगशाळेच्या स्थापनेसाठी अंदाजे रु.४५०.६८ लक्ष खर्च अपेक्षित असुन, राज्यात अशा ०६ भृण प्रत्यारोपण प्रयोगशाळांच्या स्थापनेसाठी एकुण रु.२७०४.०८ लक्ष खर्च अपेक्षित आहे. सहाही प्रयोगशाळांसाठी स्थापनेनंतर दरवर्षी आवर्ती खर्चासाठी अनुदान देय राहील.
११. सयंत्रे व उपकरणे खरेदीचा सविस्तर तपशील सोबत परिशिष्ठ “अ” येथे, आवश्यक सयंत्रासह मोबाईल व्हॅन खरेदीचा तपशील परिशिष्ठ “ब” येथे आणि मेडीया आणि कन्झ्युमेबल्स खरेदीचा तपशील परिशिष्ठ “क” येथे संलग्न करण्यात आलेला असुन, त्यानुसार कार्यवाही करण्यात यावी.
१२. भृण प्रत्यारोपण या अत्याधुनिक तंत्रज्ञानाचे फायदे शेतकरी, पशुपालकांना अवगत करुन सदरचे तंत्रज्ञान अधिकाधिक उपयोगात आणुन या प्रयोगशाळा आत्मनिर्भर करण्यासाठी प्रयत्न करण्यात यावेत.
१३. भृण प्रत्यारोपण या तंत्रज्ञानाची खालील विविध तीन पर्यांयांचा अवलंब करुन अंमलबजावणी करण्यात यावी.
१३.१ पर्याय- अ):- पशुपालकाकडे दाता गाय / म्हैस (Donor) उपलब्ध असल्यास, त्याच्या गोठयातून दाता गाय / म्हशीपासून स्त्रीबीजांचे संकलन करून अशा स्त्रीबीजांचे प्रयोगशाळेत विर्याचा वापर करुन फलन (In Vitro Fertilization) घडवून आणून, तयार झालेले भृण त्या पशुपालकाकडील अन्य प्राप्तकर्ती गाय / म्हशीमध्ये (Recipient) माजाचे संकालन (Oestrus Synchronization) शेतकऱ्यांच्या खर्चाने करुन त्या गाय / म्हशीमध्ये भृण प्रत्यारोपित करण्यात यावे. अशा रितीने पशुपालकाकडील दाता गाय / म्हशीमधून जास्तीत जास्त ३ वेळा स्त्रीबीज संकलन करुन त्या पशुपालकाची एक प्राप्तकर्ती गाय / म्हशीची गर्भधारणा निश्चित करून देण्यात यावी. अशा प्रकारच्या प्रत्येक स्त्रीबीज संकलन प्रक्रियेसाठी रु.१०,०००/- सेवाशुल्क आकारण्यात यावे.
दाता गाय / म्हशीपासून स्त्रीबीज संकलन केल्यानंतर सदर स्त्रीबीज विशिष्ट वेळेमध्ये भृण प्रत्यारोपण प्रयोगशाळेत पोहचणे आवश्यक असल्याने, प्रयोगशाळेपासून जास्तीत जास्त १०० कि.मी.
परिसरातील शेतकरी, पशुपालकांकडील दाता गायींमध्येच स्त्रीबीज संकलन करण्यात यावे.
१३.२ पर्याय - आ):- पशुपालकाकडे दाता गाय / म्हैस (Donor) उपलब्ध नसल्यास, भृण प्रत्यारोपण प्रयोगशाळेमार्फत रु.२१,०००/- सेवाशुल्काच्या मोबदल्यात पशुपालकास उच्च उत्पादन क्षमता असणाऱ्या दाता गाय / म्हशीचे भृण शेतकऱ्याकडील प्राप्तकर्ती गाय / म्हशीमध्ये (Recipient) माजाचे संकालन (Oestrus Synchronization) शेतकऱ्यांच्या खर्चाने करुन त्या गाय / म्हशीमध्ये भृण प्रत्यारोपणाव्दारे ०१ निश्चित प्राप्तकर्ती गाय / म्हशीची गर्भधारणा करून देण्यात यावी.
या पर्यायांतर्गत पशुपालकास उपलब्ध करुन द्यावयाचे भृण प्रयोगशाळेत उपलब्ध नसल्यास, अशा प्रसंगी खाजगी पशुपालक / संस्थांकडील उच्च उत्पादन क्षमता असणाऱ्या दाता गाय / म्हशीचे स्त्रीबीज विकत घेण्याची आवश्यकता भासू शकते. याकरीता संबंधीत खाजगी पशुपालक / संस्थेस स्त्रीबीजांच्या संकलन प्रक्रियेसाठी रु.१०,०००/- प्रोत्साहनपर रक्कम अदा करण्यात यावी. या प्रकियेंतर्गत TB, JD, Brucellosis, IBR इत्यादी रोगांच्या चाचण्यांचा खर्च अंमलबजावणी यंत्रणेमार्फत करण्यात यावा.
पृष्ठ १० पैकी ३
# Page 4
शासन निर्णय क्रमांकः कृवपदुम-३३०३०/१८/२०२३/(६४१२७८)/एमएजी/पदुम-४
१३.३ पर्याय-ई):- खाजगी पशुपालक / संस्था / गोठीत विर्य प्रयोगशाळा यांना भृण प्रत्यारोपणाद्वारे जन्मलेल्या मादी/नर वासरांची आवश्यकता भासल्यास, आवश्यक दाता गाय / म्हैस (Donor) उपरोक्त
परिच्छेद क्र.१३.२ मध्ये नमुद केल्याप्रमाणे उपलब्ध करुन घेण्यात यावी. संबंधीतास भृण प्रत्यारोपणाची संपुर्ण प्रक्रिया प्रयोगशाळेद्वारे करुन वासराच्या वंशावळीनुसार किंमत निश्चित करुन, वासराची विक्री करावी.
भृण प्रत्यारोपणाची प्रक्रिया प्रयोगशाळेद्वारे पुर्ण करण्याकरिता इतर पशुपालकाकडील कमी उत्पादन क्षमतेच्या गाय / म्हशीच्या (Surrogate Mothers) गर्भाशयाचा वापर करावा. संबंधीत पशुपालकास भृण प्रत्यारोपणाव्दारे जन्मणाऱ्या प्रति वासरापोटी रु.१०,०००/-(रु.५,०००/- ९० दिवसांनी गर्भधारणा तपासणी करून गर्भधारणा निश्चित झाल्यावर व रु.५,०००/- प्रत्यक्ष वासरु जन्मल्यानंतर) अदा
करावे. अशा प्रकारे पशुपालकांकडील साधारण दुध उत्पादन क्षमतेच्या परंतु प्रजननक्षम गायी / म्हशींचा दायी (Surrogate Mothers) म्हणून वापर केल्याने, पशुपालकांना नविन व्यवसाय उपलब्ध होऊ शकेल.
१४. ०६ प्रयोगशाळा स्थापन करण्यासाठी खालील प्रमाणे पदनिर्मितीस मान्यता देण्यात येत आहे. : (रु. लक्ष)
-------------------------------------------------------------------------------------------------------
| क्र. | पदनाम | पदसंख्या | मानधन |
| एक प्रयोग शाळेसाठी | सहा प्रयोगशाळांसाठी | प्रती महिना | एका वर्षासाठी |
| नियमित पदे |
| १ | सहाय्यक आयुक्त पशुसंवर्धन (पशुप्रजनन शास्त्रातील पदव्युत्तर पदविधारक) | १ | ६ | अनुज्ञेय वेतनश्रेणी नुसार |
| २ | पशुधन विकास अधिकारी, गट-अ (पशुप्रजनन शास्त्रातील पदव्युत्तर पदविधारक) | १ |  | अनुज्ञेय वेतनश्रेणी नुसार |
| बाह्यास्रोताने भरावयाची पदे |
| ३. | जैवतंत्रज्ञ | १ | ६ | ०.४० | ४.८० |
| ४. | पशुधन पर्यवेक्षक | १ |  | ०.२० | २.४० |
| ५. | प्रयोगशाळा मदतनीस | १ | ६ | ०.३० | ३.६० |
| ६. | वाहन चालक | १ | ६ | ०.१८ | २.१६ |
| ७. | परीचर | २ | १२ | ०.३० | ३.६० |
|  | एकूण | ८ | ४८ | १.३८ | १६.५६ |
-------------------------------------------------------------------------------------------------------
पृष्ठ १० पैकी ४
# Page 5
शासन निर्णय क्रमांकः कृवपदुम-३३०३०/१८/२०२३/(६४१२७८)/एमएजी/पदुम-४
१५. यासाठी येणारा खर्च खालील लेखाशिर्षाखाली खर्ची टाकण्यात यावा.
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
|  | प्रयोगशाळा स्थापनेसाठी साधनसामुग्री व | नियमित पदांचे वेतन व भत्ते |
| बाह्यस्त्रोतावरील मनुष्यबळ |
| मागणी क्रमांक डी-४ २४०३ -पशुसंवर्धन, १०२, पशु व महिष विकास, (१०), गोशाळा व पांजरपोळ विकास, (१०) (०३), गाई-म्हशींची उत्पादकता वाढविण्यासाठी सर्व समावेशक अनुवंशिक सुधारणा कार्यक्रम (१०० टक्के राज्य हिस्सा) (कार्यक्रम) ३१, सहाय्यक अनुदाने सांकेतांक २४०३ सी २५८ | मागणी क्रमांक डी-४ २४०३ -पशुसंवर्धन, १०२, पशु व महिष विकास, (०६), महाराष्ट्र पशुधन विकास मंडळाची स्थापना, (०६)(०२), महाराष्ट्र पशुधन विकास मंडळाची स्थापना (अनिवार्य) ३६, सहाय्यक अनुदाने (वेतन) सांकेतांक २४०३२२८८ |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
१६. सदरच्या सहा प्रयोगशाळांच्या स्थापनेमध्ये एकसुत्रता व दैनंदिन तांत्रिक कामकाजाचे प्रोटोकॉल इ. संदर्भात सविस्तर मार्गदर्शिका तयार करण्यात यावी. तसेच, या योजनेच्या प्रभावी अंमलबजावणीसाठी आयुक्त पशुसंवर्धन, पुणे यांनी त्यांच्या स्तरावरुन आवश्यक त्या सविस्तर मार्गदर्शक सुचना क्षेत्रिय कार्यालयांना सत्वर निर्गमित कराव्यात.
१७. सदर शासन निर्णय, नियोजन विभागाचे अनौपचारिक संदर्भ क्र. ४४४/का-१४३१, दिनांक २२.१२.२०२२ व वित्त विभागाचे अनौपचारिक संदर्भ क्र. ३९५/२०२३/व्यय-२, दिनांक ०९.०६.२०२३ व अनौपचारीक संदर्भ क्र. ३१४/आपुक, दिनांक २६.०६.२०२३ यांच्या सहमतीने तसेच, उच्च स्तरीय सचिव समितीच्या दिनांक १३.०७.२०२३ रोजी पार पडलेल्या बैठकी अन्वये दिलेल्या पद निर्मितीच्या मान्यतेस प्रदान करण्यात आलेल्या मान्यतेने निर्गमित करण्यात येत आहे.
# Page 6
# Page 7
# Page 8
# Page 9
# Page 10