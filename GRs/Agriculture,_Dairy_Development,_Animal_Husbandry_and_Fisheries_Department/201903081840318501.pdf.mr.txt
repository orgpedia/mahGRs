# Page 1
राज्यातील उत्पादित होणारे पिशवीबंद दूध वगळून उर्वरित ३.२/८.३ गाय दूध व त्यापेक्षा अधिक गुणप्रतीच्या दूध रुपांतरण अनुदान योजनेस मुदतवाढ......
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : लवेसू २०१८/प्र.क्र. ८/पदुम-८
मंत्रालय (विस्तार), मुंबई ४०० ०३२
दिनांक : ०८ मार्च, २०१९.
वाचा :- १) शासन समक्रमांकीत शासन निर्णय दिनांक २० जुलै, २०१८.
२) शासन समक्रमांकीत शासन निर्णय दिनांक ३१ जुलै, २०१८.
३) शासन समक्रमांकीत शासन निर्णय दिनांक १७ नोव्हेंबर, २०१८.
प्रस्तावना :
शासनाने संदर्भाधीन क्रमांक १ येथील शासन निर्णयान्वये राज्यातील दूध भुकटी व द्रवरुप दूधाची निर्यात करण्यासाठी सहकारी व खाजगी दूध भुकटी प्रकल्पांना अनुक्रमे रुपये ५०/- प्रति किलो आणि रुपये ५/- प्रति लिटर प्रोत्साहनपर अनुदान देण्याचा निर्णय घेतला. याच निर्णयान्वये राज्यातील उत्पादित होणारे पिशवीबंद दूध वगळून उर्वरित ३.२/८.३ (गाय दूध) व त्यापेक्षा अधिक गुणप्रतीच्या दूधासाठी रुपये ५/- प्रति लिटर अनुदान अनुज्ञेय केले होते. सदर योजना प्रथमतः दिनांक ३१ ऑक्टोबर, २०१८ पर्यंत राबविण्यात आली. योजनेस मिळणारा प्रतिसाद लक्षात घेऊन संदर्भाधीन क्रमांक २ येथील शासन निर्णयान्वये सदर योजना दिनांक १ नोव्हेंबर, २०१८ ते दिनांक ३१ जानेवारी, २०१९ या कालावधीपर्यंत वाढविण्यात आली. राज्यात दूधाचा पुष्टकाळ साधारणतः दरवर्षी एप्रिल महिन्यापर्यंत असतो. त्यामुळे सध्याचा कालावधीतही अतिरिक्त दूधाची परिस्थिती असल्याचे लक्षात घेता, संदर्भाधीन क्रमांक १ येथील शासन निर्णयान्वये राबविण्यात येत असलेल्या योजनेची मुदत दिनांक ३० एप्रिल, २०१९ पर्यंत वाढविणे आवश्यक ठरले आहे. सध्या आंतरराष्ट्रीय स्तरावर दूध भुकटीच्या दरात वाढ झाली आहे. त्यामुळे दूध भुकटी उत्पादनात वाढ होऊन काही अंशी दूधाचा विनियोग दूध भुकटी रुपांतरणासाठी जरी होणार असला तरी उर्वरित अतिरिक्त दूधाचा विनियोग होण्याची आवश्यकता लक्षात घेता संदर्भाधीन क्रमांक १, २ व ३ येथील शासन निर्णयान्वये निश्चित केलेल्या प्रति लिटर रुपये ५/- अनुदानाऐवजी प्रति लिटर रुपये ३/- अनुदान देण्याबाबतचा प्रस्ताव शासनाच्या विचाराधिन होता.
शासन निर्णय :
शासन या निर्णयान्वये संदर्भाधीन क्रमांक १ अन्वये घोषित केलेल्या योजनेस मुदतवाढ देत असून, सदर योजना पूर्वलक्षी प्रभावाने पुढील ३ महिन्यांच्या कालावधीकरीता म्हणजेच दिनांक १ फेब्रुवारी, २०१९ ते ३० एप्रिल, २०१९ पर्यंत कार्यान्वित राहील. या कालावधीकरीता प्रति लिटर रुपये ३/- असे अनुदान अनुज्ञेय राहील. यासंदर्भातील शासन निर्णय क्रमांक १, २ व ३ येथील उर्वरित अटी व शर्ती कायम राहीतील.
# Page 2
शासन निर्णय क्रमांकः लवेसू २०१८/प्र.क्र. ८/पदुम-८
२. उपरोक्त योजनेच्या अनुदानावरील खर्च हा शासकीय दूध योजनांच्या मागणी क्र.डी-५, २४०४ दुग्धव्यवसाय विकास याखाली असलेल्या २९ दूध खरेदी या उद्दिष्टाखालील मंजूर अनुदानातून भागविण्यात यावा. सदर योजनेकरीता अधिकच्या निधीसंदर्भात आयुक्त, दुग्धव्यवसाय यांनी आवश्यकतेप्रमाणे शासनास प्रस्ताव सादर करण्याची कार्यवाही करावी.
३. सदर शासन निर्णय वित्त विभागाच्या सहमतीने निर्गमित करण्यात येत असून तो महाराष्ट्र