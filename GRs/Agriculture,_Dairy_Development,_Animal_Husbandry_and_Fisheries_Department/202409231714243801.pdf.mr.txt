# Page 1
सन २०२३ च्या खरीप हंगामामधील कापूस,
सोयाबीन उत्पादक शेतकऱ्यांना अर्थसहाय्य
देण्याबाबतच्या योजनेच्या प्रचार व
प्रसिध्दीविषयक माध्यम आराखड्यास
प्रशासकीय मान्यता देणेबाबत
महाराष्ट्र शासन
कृषि,पशुसंवर्धन,दुग्ध व्यवसाय विकास व मत्सव्यवसाय विभाग,
शासन निर्णय क्रमांक:-संकीर्ण-२०२४/प्र.क्र.१२६/४ अे
मादाम कामा मार्ग, हुतात्मा राजगुरू चौक
मंत्रालय विस्तार भवन,मुंबई-३२
दिनांक - २३ सप्टेंबर, २०२४
वाचा :
१.सामान्य प्रशासन विभाग शासन निर्णय क्र. मावज-२०२१/प्र.क्र१२६/का-३४, दि.१३ ऑगस्ट, २०२१
२.मा.मंत्री (कृषी) यांचे कार्यालय क्र.मंत्री कृषी/व्हीआयपी/२६४५/२४, निरंक दिनांकाचे पत्र
३.माहिती व जनसंपर्क महासंचालनालयाच्या माध्यम आराखडा नियोजन व अंमलबजावणी समितीच्या दि.१६
सप्टेंबर, २०२४ रोजीच्या बैठकीचे इतिवृत्त.
प्रस्तावना:
सन २०२३ च्या खरीप हंगामातील कापूस व सोयाबीन उत्पादक शेतकऱ्यांना ०.२ हेक्टरपेक्षा कमी क्षेत्रासाठी
सरसकट रु.१००० तर ०.२ हेक्टरपेक्षा जास्त क्षेत्रासाठी त्यांच्या क्षेत्रानुसार प्रती हेक्टर रु.५,००० (२ हेक्टरच्या
मर्यादेत) याप्रमाणे कापूस उत्पादक शेतकऱ्यांसाठी रु.१५४८.३४ कोटी व सोयाबीन उत्पादक शेतकऱ्यांसाठी
रू.२६४६.३४ कोटी असे एकूण रु.४१९४.६८ कोटी अर्थसहाय्य वितरीत करावयाच्या मा. मंत्रिमंडळ प्रस्तावास दिनांक
११ जुलै, २०२४ रोजी झालेल्या मा. मंत्रिमंडळाच्या बैठकीत मान्यता देण्यात आलेली आहे. या अनुषंगाने दि. २९ जुलै,
२०२४ रोजी शासन निर्णय निर्गमित करण्यात आलेला आहे. तसेच दि.३० ऑगस्ट, २०२४ च्या शासन निर्णयान्वये या
अर्थसहाय्यासाठीची कार्यपद्धती विहित करण्यात आलेली आहे. सन २०२३ च्या खरीप हंगामामधील कापूस व सोयाबीन
उत्पादक शेतकऱ्यांना अर्थसहाय्य देण्याकरिता मंजूर निधीमधून प्रशासकीय खर्चाकरिता उपलब्ध होणाऱ्या निधीतून या
योजनेची प्रचार प्रसिद्धी करण्याकरिता वित्त विभागाने मान्यता दिलेली आहे. सदरचा निधी या योजनेंतर्गत विविध
स्तरावर येणारा प्रचार, प्रसिध्दी, कार्यालयीन छपाई इ. प्रशासकीय बाबींसाठी खर्च करावयाचा आहे.
सामान्य प्रशासन विभागाच्या दि.१३ ऑगस्ट, २०२१ च्या शासन निर्णयानुसार शासकीय जाहिराती वितरण
धोरणाच्या अंमलबजावणीची कार्यपद्धती विहित करण्यात आली आहे. त्यानुसार सन २०२३ च्या खरीप हंगामामधील
कापूस, सोयाबीन उत्पादक शेतक-यांना अर्थसहाय्य देण्याबाबतच्या योजनेच्या प्रचार व प्रसिध्दीसाठी माहिती व
जनसंपर्क महासंचालनालयाच्या माध्यम आराखडा नियोजन व अंमलबजावणी समितीच्या दि. १६सप्टेंबर, २०२४
रोजीच्या बैठकीत मान्यता देण्यात आलेली आहे. सदर आराखडयास प्रशासकीय मान्यता देण्याची बाब शासनाच्या
विचाराधीन होती.
# Page 2
शासन निर्णय क्रमांकः संकीर्ण-२०२४/प्र.क्र.१२६/४ अे
शासन निर्णय:
सन २०२३ च्या खरीप हंगामामधील कापूस, सोयाबीन उत्पादक शेतक-यांना अर्थसहाय्य देण्याबाबतच्या
योजनेच्या प्रचार व प्रसिध्दीसाठी माहिती व जनसंपर्क महासंचालनालयाच्या माध्यम आराखडा नियोजन व
अंमलबजावणी समितीच्या १६सप्टेंबर, २०२४ रोजीच्या बैठकीत मंजूरी देण्यात आलेल्या माध्यम आराखड्यास तसेच
तो राबविण्यासाठी येणाऱ्या रु. ४४,२४,१०,०००/- (अक्षरी रुपये चव्वेचाळीस कोटी चोवीस लक्ष दहा हजार फक्त)
इतक्या खर्चास या शासन निर्णयान्वये प्रशासकीय मान्यता देण्यात येत आहे. या प्रचार व प्रसिध्दी माध्यम
आराखड्यानुसार येणाऱ्या अंदाजित खर्चाचा तपशिल सोबत जोडलेल्या विवरणपत्र "अ" नुसार राहील.
२. या योजनेसाठीच्या एकूण अर्थसहाय्याच्या २ टक्के म्हणजेच ८३.८९ कोटी इतका निधी हा प्रशासकीय खर्च
म्हणून खर्ची टाकण्यास वित्त विभागाने सहमती दर्शवली आहे. सदरचा निधी या योजनेंतर्गत विविध स्तरावर येणारा
प्रचार, प्रसिध्दी, कार्यालयीन छपाई इ. प्रशासकीय बाबींसाठी खर्च करावयाचा आहे.
३. सन २०२४-२५ मध्ये प्रचार व प्रसिध्दी कार्यक्रम राबिवण्यासाठी संचालक (विस्तार व प्रशिक्षण) यांना
कार्यक्रमाचे कार्यान्वयन तसेच संनियंत्रण करण्यासाठी प्राधिकृत करण्यात येत आहे. त्यानुषंगाने विषयांकित देयके
संचालक (विस्तार व प्रशिक्षण) यांच्या कार्यालयाकडे थेट सादर करण्यात यावीत. संचालक (विस्तार व प्रशिक्षण) यांनी
प्रस्तुत कार्यक्रम राबविण्याबाबतचा अहवाल शासनास सादर करावा.
४. सन २०२३ च्या खरीप हंगामामधील कापूस, सोयाबीन उत्पादक शेतकऱ्यांना अर्थसहाय्य देण्याबाबतच्या योजनेच्या
प्रचार व प्रसिध्दीविषयक मोहिम राबविण्यासाठी उपलब्ध करुन देण्यात येत असलेला निधी सन २०२४-२५ या चालू वित्तीय
वर्षात पूर्णपणे खर्ची पडेल, याची अंमलबजावणी यंत्रणांनी दक्षता घ्यावी. संचालक (विस्तार व प्रशिक्षण) यांनी निधी
विनियोगाची उपयोगिता प्रमाणपत्रे शासनास वेळोवेळी सादर करण्याची कार्यवाही करावी.
५. प्रस्तुत प्रचार व प्रसिध्दी कार्यक्रम राबविण्यासाठी खर्च करतांना शासनाने वेळोवेळी निर्गमित केलेल्या शासन
निर्णय/आदेश/परिपत्रके यानुसार तसेच वित्त विभाग, शासन निर्णय क्र. विअप्र- १०१३/प्र.क्र.३०/२०१३/विनियम,
दि.१७/०४/२०१५ अन्वये निर्गमित नियम पुस्तिका १९७८ मधील तरतुदींचे/अटी व शर्तीचे पालन करुन तसेच खरेदी
प्रक्रियेबाबत विहीत तरतूदींचे व कार्यपध्दतीचे आणि काटेकोरपणे पालन करण्यात यावे.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध करण्यात आला
# Page 3
# Page 4
# Page 5
# Page 6