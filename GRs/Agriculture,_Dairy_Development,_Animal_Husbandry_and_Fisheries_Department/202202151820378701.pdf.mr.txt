# Page 1
आयसीएआर-भारतीय ऊस संशोधन संस्था, लखनऊ यांच्या प्रवरानगर येथील जैविक किट नियंत्रण प्रयोगशाळेची स्थापना या प्रकल्पास राष्ट्रीय कृषि विकास योजने अंतर्गत रु. १२८.८१ लक्ष निधी वितरीत करणेबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: राकृवि १२२०/प्र.क्र. २२३/१४-अ
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : १५ फेब्रुवारी, २०२२.
संदर्भ :
१. राष्ट्रीय कृषि विकास योजनेंतर्गत राज्य स्तरीय प्रकल्प मंजुरी समितीच्या (SLSC) २३ व्या बैठकीचे इतिवृत्त- पत्र क्र. आरकेव्ही-०३१७/प्र.क्र.१४/राकृवियो कक्ष, दि. ९ जून, २०१७.
२. कृषि, सहकार व शेतकरी कल्याण विभाग, केंद्रिय कृषि व शेतकरी कल्याण मंत्रालय, भारत सरकार यांचे पत्र क्र. १२०८०/२/२०२१-PP-I, दि. १७ सप्टेंबर, २०२१.
प्रस्तावना : ICAR-भारतीय ऊस संशोधन संस्था, लखनऊ यांचे प्रवरानगर येथील प्रादेशिक जैविक नियंत्रण केंद्राव्दारे ऊसावरील किडी व रोगांचे सर्वेक्षण करणे, मित्र किडींचे प्रयोगशाळेत उत्पादन करणे,
ऊसामधील आधुनिक तंत्रज्ञानाची माहिती शेतकऱ्यांना देणे व ऊसावरील प्रमुख किडी व रोगांचे जैविक पध्दतीने नियंत्रण करणेसाठी नवीन संशोधन करणे इ. प्रमुख उपक्रम हाताळले जातात. ICAR-भारतीय ऊस संशोधन संस्था, लखनऊ यांनी रु.४५७.५३ लक्ष प्रकल्प किंमतीचा जैविक नियंत्रण प्रयोगशाळा उभारणी प्रकल्प राष्ट्रीय कृषि विकास योजनेंतर्गत सादर केला होता. त्यास राज्य स्तरीय प्रकल्प मंजुरी समितीने मंजुरी दिली आहे. या प्रकल्पाकरिता केंद्र शासनाच्या प्रचलित मापदंडानुसार १००% अनुदान स्वरूपात रु. १२८.८१ लक्ष निधी (बांधकामासाठी रु. ८० लक्ष व उपकरणांकरिता रु.४८.८१ लक्ष) निधी
वितरीत करण्याची बाब शासनाच्या विचाराधीन होती, त्याबाबत शासन पुढीलप्रमाणे निर्णय घेत आहे.
शासन निर्णयः
१. या शासन निर्णयान्वये ICAR-भारतीय ऊस संशोधन संस्था, लखनऊ यांना प्रवरानगर येथील जैव नियंत्रण प्रयोगशाळेचा प्रकल्प राबविण्यास मान्यता देण्यात येत आहे.
२. ICAR-भारतीय ऊस संशोधन संस्था, लखनऊ यांनी सादर केलेल्या रु. ४५७.५३ लक्ष किंमतीच्या
प्रकल्प किंमतीपैकी केंद्र शासनाच्या प्रचलित मापदंडानुसार राष्ट्रीय कृषि विकास योजनेंतर्गत रु.१२८.८१ लक्ष निधी अनुदान स्वरुपात मंजूर करण्यात येत आहे आणि उर्वरित रु. ३२८.७२ लक्ष निधी ICAR-भारतीय ऊस संशोधन संस्था, लखनऊ यांनी स्व-निधी म्हणून गुंतविणे बंधनकारक राहील.
# Page 2
शासन निर्णय क्रमांकः राकृवि १२२०/प्र.क्र. २२३/१४-अ
३. आयुक्त (कृषि) यांनी राष्ट्रीय कृषि विकास योजनेंतर्गत प्राप्त निधीपैकी अखर्चित निधीमधून ICAR भारतीय ऊस संशोधन संस्था, लखनऊ या केंद्रीय संस्थेस पुढीलप्रमाणे निधी उपलब्ध करुन द्यावा.
(रक्कम ₹ लाख)
--------------------------------------------------------------------------------------------------------------------------------------------------------------------------------------------------------------------------------------------
| अ. वि क्र. | योजनेचे नाव | मंजूर निधी (६०:४०) |
| केंद्र हिस्सा | राज्य हिस्सा | एकूण |
| 9. | Establishment of Biological Control Laboratory for Mass Production of Bio agents against Sugarcane Insect Pests and Diseases and Disemination of Technology for Enhanced Cane and Sugar Productivity in Maharashtra. | ७७.२८ | ५१.५३ | १२८.८१ |
--------------------------------------------------------------------------------------------------------------------------------------------------------------------------------------------------------------------------------------------
४. सदर प्रकल्पाकरिता राष्ट्रीय कृषि विकास योजने अंतर्गत मंजूर रु. १२८.८१ लक्ष निधीपैकी प्रयोगशाळेच्या इमारत उभारणीसाठी रु.८० लक्ष व प्रयोगशाळेच्या उपकरणांसाठी रु. ४८.८१ लक्ष निधी मंजूर करण्यात येत आहे.