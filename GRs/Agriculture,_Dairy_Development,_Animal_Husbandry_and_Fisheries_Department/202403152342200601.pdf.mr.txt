# Page 1
चाळीसगाव, जि. जळगाव येथे तालुका कृषि
अधिकारी, ४ मंडळ कृषि अधिकारी व तालुका
बीजगुणन केंद्र या कार्यालयांसाठी कृषि भवन
इमारत बांध़कामास प्रशासकीय मान्यता देणेबाबत.
महाराष्ट्र शासन
शासन निर्णय क्र.कृषिआ-२८२४/प्र.क्र.७१ /१६-अे
कृषि, पशुसंवर्धन, दुग्धव्यवसाय विकास व मस्त्यव्यवसाय विभाग,
हुतात्मा राजगुरु चौक, मादाम कामा रोड,
मंत्रालय, मुंबई - ४०००३२.
दिनांक : १५ मार्च, २०२४
संदर्भ :- १) संचालक (मृदसंधारण व पाणलोट क्षेत्र व्यवस्थापन), कृषि आयुक्तालय, पुणे यांचे
पत्र जा.क्र. मृद-७/चाळीसगाव/इबांप्र/७५र/२०२३४, दि.११.१२.२०२३.
२) सार्वजनिक बांधकाम विभाग, शासन परिपत्रक क्र. संकीर्ण-२०१९/प्र.क्र.१०/
इमा-२, दि.२५.०९.२०१९.
प्रस्तावना :-
कृषि विभागाची अनेक कार्यालये इतरत्र विखुरलेली असतात. जिल्हा स्तरावरील तसेच,
तालुका स्तरावरील सर्व कार्यालये एकाच ठिकाणी सुसज्ज इमारतीमध्ये असणे, कामकाजाच्या
दृष्ट्टीने आवश्यक आहे. कृषि विभागाचा लोकसंपर्क लक्षात घेता, विविध विभाग विखुरले गेल्याने
प्रशासकीयदृष्ट्ट्या व शेतकऱ्यांच्या दृष्ट्टीने सोईचे नाही. शिवाय कार्यरत असलेल्या कार्यालयांसाठी
मोठया प्रमाणावर परीरक्षणापोटी निधी दयावा लागतो. त्यामुळे खर्चही वाढत जातो. कृषि
विभागामार्फत शेतकऱ्यांसाठी वेगवेगळे उपक्रम राबविण्यात येत असल्याने, एकाच छताखाली
अद्ययावत कृषिसंकुल बांधणे आवश्यक आहे.
कृषि विभागातील, तालुका कृषि अधिकारी, चाळीसगाव, ४-मंडळ कृषि अधिकारी व
तालुका बीज गुणन केंद्र, चाळीसगाव, जि. जळगाव या कार्यालयांकरीता, कृषिभवन इमारत
बांध़कामासाठी, संचालक (मृदसंधारण व पाणलोट क्षेत्र व्यवस्थापन), कृषि आयुक्तालय, पुणे यांनी
संदर्भ क्र. १ येथील पत्रान्वये प्रशासकीय मान्यता देण्याबाबतचा प्रस्ताव सादर केला आहे. तालुका
कृषि अधिकारी कार्यालय चाळीसगाव, जि. जळगाव येथे कृषि भवन बांधकामासाठी उपविभागीय
अधिकारी, सार्वजनिक बांधकाम उपविभाग, चाळीसगाव आणि कार्यकारी अभियंता सार्वजनिक
बांधकाम विभाग, जळगाव यांनी रु.११६९.६३ लक्ष (अक्षरी रुपये अकरा कोटी, एकोणसत्तर लक्ष,
त्रेसष्ट्ट हजार फक्त) चे अंदाजपत्रक सादर केले आहे.
सार्वजनिक बांधकाम विभागाच्या दि.२५.०९.२०१९ रोजीच्या शासन निर्णयान्वये रु.१५
कोटी पेक्षा कमी किंमतीच्या इमारतींच्या कामांना उपभोक्ता विभागामार्फत प्रशासकीय मान्यता
देण्यासाठी, क्षेत्रीय मुख्य अभियंता यांना अधिकार प्रदान करण्यात आलेले आहेत. मुख्य अभियंता,
# Page 2
सार्वजनिक बांधकाम प्रादेशिक विभाग, नाशिक यांनी, रु.११६९.६३ लक्ष (अक्षरी रुपये अकरा
कोटी, एकोणसत्तर लक्ष, त्रेसष्ट्ट हजार फक्त) एवढ्या किमतीच्या ढोबळ अंदाजपत्रकास तांत्रिक
मंजुरी प्रदान केली आहे.
यास्तव, संचालक (मृद्संधारण व पाणलोट क्षेत्र व्यवस्थापन), कृषि आयुक्तालय, पुणे यांनी
सादर केलेल्या प्रस्तावानुसार, तालुका कृषि अधिकारी कार्यालय, चाळीसगाव, जि.जळगाव येथे,
कृषि भवन इमारत बांध़कामास प्रशासकीय मान्यता देणेची बाब शासनाच्या विचाराधीन होती.
शासन निर्णय :-
संचालक (मृद्संधारण व पाणलोट क्षेत्र व्यवस्थापन), कृषि आयुक्तालय, पुणे यांनी
शासनास सादर केलेल्या प्रस्तावानुसार, चाळीसगाव, जि.जळगाव येथे, तालुका कृषि अधिकारी
कार्यालय, ४ मंडळ कृषि अधिकारी कार्यालये व तालुका बीजगुणन केंद्र या कार्यालयांसाठी कृषि
भवन इमारत बांधण्याकरिता रु.११६९.६३ लक्ष (अक्षरी रुपये अकरा कोटी, एकोणसत्तर लक्ष,
त्रेसष्ट्ट हजार फक्त) इतक्या रक्कमेच्या प्रस्तावास प्रशासकीय मान्यता प्रदान करण्यात येत आहे.
त्यानुसार या शासन निर्णयासोबतच्या परिशिष्ट्ट-अ मध्ये नमूद केल्याप्रमाणे कामे करण्यात यावीत.
२. प्रस्तावित कामाचे वर्षनिहाय खर्चाचे नियोजन पुढीलप्रमाणे राहील.
-------------------------------------------------------------------------------------------------------------------
| आर्थिक वर्ष | अपेक्षित खर्च (रु.लक्ष) | सुरू असलेल्या इतर कामांसाठी आवश्यक तरतूद (रु.लक्ष) | एकूण मंजूर तरतूद (रु.लक्ष) |
| २०२४-२५ | ५००.०० लक्ष | ० | ० |
| २०२५-२६ | ६६९.६३ लक्ष | ० | ० |
| एकूण | ११६९.६३ लक्ष | ० | ० |
-------------------------------------------------------------------------------------------------------------------
३. ही प्रशासकीय मान्यता खालील अटींच्या अधीन राहून देण्यात येत आहे :-
अ) काम सुरु करण्यापूर्वी नमुना नकाशा, मांडणी नकाशा, तसेच, विस्तृत नकाशास
वास्तुविशारदांकडून मंजुरी घेऊनच काम सुरु करावे.
ब) ढोबळ स्वरुपात धरण्यात आलेल्या तरतुदीबाबत काम करतेवेळी विस्तृत अंदाजपत्रक
करुनच काम हाती घ्यावे.
क) प्रत्यक्ष काम करतेवेळी पर्यावरण विभाग, शासन निर्णय क्र.इएनव्ही-२०१३/प्र.क्र.१७७
/तां.क.१, दि.१०/०१/२०१४ मध्ये उल्लेख करण्यात आलेल्या मार्गदर्शक तत्तवानुसार
कार्यवाही करण्यात यावी.
ड) काम सुरु करण्यापूर्वी सर्व संबंधित स्थानिक संस्था/प्राधिकरणे यांची मान्यता घेण्यात
यावी.
# Page 3
इ) सार्वजनिक बांधकाम विभागाच्या शासन निर्णय बीडीजी२०१७/प्र.क्र.६०/इमारती-२
दि.०७/०७/२०१७ अन्वये कार्यवाही करण्यात यावी.
ई) काम सुरु करण्यापूर्वी जागेच्या मालकी हक्काबाबतची पूर्तता करुनच निविदा प्रक्रिया
हाती घ्यावी.
४. सदर कामासाठी येणारा खर्च मागणी क्र.एच-०८, ४०५९ ३०९२ या लेखाशीर्षाखाली
उपलब्ध असलेल्या मंजूर नियतव्ययातून अर्थसंकल्पित करुन भागविण्यात येईल.
५. प्रस्तुत मान्यता वित्त विभाग, शासन निर्णय दि.१७ एप्रिल, २०१५ अन्वये प्रसिध्द केलेल्या
वित्तीय अधिकार नियमपुस्तिका-१९७८, भाग पहिला, उपविभाग-पाच, महाराष्ट्र सार्वजनिक
बांधकाम नियम पुस्तिकेतील, परिच्छेद १३४ अंतर्गत, तसेच, नियोजन विभाग, शासन निर्णय
दि.११ जून, २०१८, तसेच, सार्वजनिक बांधकाम विभागाच्या शासन निर्णय दि.२५.०९.२०१९
अन्वये मंत्रालयीन प्रशासकीय विभागास प्रदान करण्यात आलेल्या अधिकारानुसार देण्यात येत
आहे.
६. प्रस्तुत शासन निर्णय महाराष्ट्र शासनाच्या www.maharashtra.gov.in या
# Page 4
# Page 5