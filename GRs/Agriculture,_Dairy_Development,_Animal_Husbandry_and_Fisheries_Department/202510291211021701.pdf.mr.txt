# Page 1
राज्यात माहे जून ते सप्टेंबर २०२५ मध्ये झालेल्या अतिवृष्ट्टीमुळे मत्स्यव्यवसायाच्या नुकसानीबाबत बाधितांना विशेष मदत पॅकेज (Relief package) व सवलती देण्याच्या अनुषंगाने मार्गदर्शक सूचना /कार्यपध्दती निश्चित करणेबाबत
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः मत्स्यवि २०२५/प्र.क्र. १३७/पदुम-१३
मादाम कामा मार्ग, हुतात्मा राजगुरु चौक,
मंत्रालय विस्तार इमारत, मुंबई ४०००३२
दिनांक: २९ ऑक्टोबर, २०२५
वाचा- १.महसूल व वनविभाग शासन निर्णय क्र. सीएलएस-२०२२/प्र.क्र३४९/म-३ (मदत-१) दि.
दि.२७/३/२०२३
२.महसूल व वनविभाग शासन निर्णय क्र. सीएलएस-२०२५प्र.क्र.३६५ /म-३
(मदत) दि. ०९.१०.२०२५ व दि. १०.१०.२०२५
३.मा. मुख्यमंत्री व मा. मुख्य सचिव यांच्या अध्यक्षतेखाली झालेल्या बैठकीत
वेळोवेळी दिलेले निदेश
प्रस्तावना -
राज्यातील बहुतांश जिल्यामध्ये जून ते सप्टेंबर २०२५ या कालावधीत मोठ्या प्रमाणावर
अतिवृष्ट्टी व पुरामुळे आपत्ती उद्भवली आहे. अतिवृष्ट्टी व धरणातील पाणी विसर्गामुळे जलाशयातील
मत्स्यसाठा, मत्स्यबीज,नौका व जाळी इ. नुकसान झाले आहे. याच बरोबर मत्स्यबीज केंद्र इत्यादीचे
नुकसान झाले आहे.
वाचा क्र. १ येथील शासन निर्णयान्वये नैसर्गिक आपत्तीमुळे बाधित होणाऱ्या
मत्स्यव्यवसायिकाना केंद्र शासनाच्या राष्ट्रीय नैसर्गिक आपत्ती प्राधिकरणाच्या (NDRF) निकषाच्या
धर्तीवर द्यावयाच्या मदतीचे दर व निकष निश्चित करण्यात आले आहेत. तथापि राष्ट्रीय नैसर्गिक
आपत्ती प्राधिकरणाच्या (NDRF) निकषात न बसणारे परंतू अतिवृष्ट्टीमुळे नुकसान झालेल्या मत्स्यसाठा,
मत्स्यबीज केंद्रे, याची नुकसान भरपाई राज्य निधी मधून देण्याबाबत वाचा क्र. २ येथील शासन
निर्णयान्वये विशेष मदत पॅकेज (Relief Package ) घोषित करण्यात आले आहे. मत्स्यव्यवसायिकांना
घोषित विशेष मदत पॅकेज (Relief Package ) नुसार अतिवृष्ट्टी व पुरामुळे झालेल्या नुकसानीकरिता
मत्स्यव्यवसायिकांना मदत देण्याकरीता कार्यप्रणाली / मार्गदर्शक सूचना निर्गमित करण्याची बाब
शासनाच्या विचाराधीन होती.
# Page 2
शासन निर्णय:-
अतिवृष्ट्टी व पुरामुळे झालेल्या नुकसानीबाबत बाधित मत्स्यव्यवसायिकांना विशेष मदत पॅकेज
(Relief package) व सवलती देण्यासाठी खालील प्रमाणे मार्गदर्शक सूचना /कार्यपध्दती निश्चित
करण्यात येत आहेत.
वाचा क्र. २ येथील शासन निर्णयान्वये राष्ट्रीय नैसर्गिक आपत्ती प्राधिकरणाचे (NDRF) निकषात
बसणारे मत्स्यव्यवसाय विभागाशी संबंधित मदतीचे दर पुढीलप्रमाणे आहेत:
---------------------------------------------------------------------------------------------------------------
| क्र. | बाब | मदतीचे दर |
| १ | बोटी | १) रु.६०००/- बोटींची अंशतः दुरुस्ती २) रु.१५,०००/-पुर्णतः नष्ट्ट झालेल्या बोटीकरिता |
| २ | जाळी | १)रु.३०००/- अंशतः बाधित झालेल्या जाळयांच्या दुरस्तीसाठी २)रु.४०००/- पुर्णतः नष्ट्ट झालेल्या जाळयांसाठी |
| ३ | मत्स्यबीज शेतीसाठी निविष्ट्ठा | रु. १०,०००/- प्रति हेक्टर |
---------------------------------------------------------------------------------------------------------------
राष्ट्रीय नैसर्गिक आपत्ती प्राधिकरणाचे (NDRF) निकषात न बसणारे तथापि अतिवृष्ट्टीमुळे
झालेल्या नुकसानीबाबत राज्य निधीमधून द्यावयाच्या नुकसान भरपाई संबंधित मदतीचे दर
पुढीलप्रमाणे आहेत.
------------------------------------------------------------------------------------
| क्र. | बाब | मदतीचे दर |
| १ | मत्स्यसाठा | रु.६०/- प्रतिकिलो तलावाचे अपेक्षीत मत्स्योत्पादनाचा ५० टक्के मर्यादीत |
------------------------------------------------------------------------------------
मत्स्यबीज केंद्राच्या झालेल्या नुकसानीचा आढावा घेवून आयुक्त मत्स्यव्यवसाय यांनी नुकसान
भरपाई बाबत शासनास प्रस्ताव सादर करावा व शासनाच्या मान्यतेने आवश्यक ती पुढील कार्यवाही
करावी.
उपरोक्त दराप्रमाणे मदत देण्याकरीता पुढीलप्रमाणे कार्यपध्दती/ अटीशर्ती विहित करण्यात येत
आहेत.
१)प्रत्येक तलावाचे जलक्षेत्र, इष्ट्टतम मत्स्यबीज संचयन, अपेक्षित मत्स्योत्पादन याचा विचार करुन
त्यानुसार मत्स्यबीज वाहून गेल्याची आकडेवारी व मत्स्यसाठा वाहून गेल्याची आकडेवारी निश्चित
करावी. (या शासन निर्णयान्वये अतिवृष्ट्टी व पुरामुळे मत्स्यसाठा वाहून गेल्याने नुकसान भरपाईस
पात्र असणाऱ्या अथवा नुकसान भरपाई प्राप्त झालेल्या लाभार्थ्यांना, तलाव ठेका धोरण
दि.०३/०७/२०१९ अन्वये अतिवृष्ट्टीमुळे तलाव ठेक्यास मिळणारी मुदत वाढ अनुज्ञेय असणार
नाही.)
# Page 3
२)मत्स्यसाठयाबाबतची आकडेवारी निश्चित करतांना मागील वर्षी तलावाच्या पाण्याची पातळी, तलाव
कोरडा असल्यामुळे पाण्याची पातळी, अतिवृष्ट्टी / अवर्षण मुदतवाढ देण्यात आली असल्यास
याचा आढावा घेण्यात यावा.
३)अतिवृष्ट्टीमुळे तलावाचा वाहता सांडवा , सांडव्याची उंची, वाहत्या सांडव्याचा कालावधी याचा
आढावा घेण्यात यावा.
४)अतिवृष्ट्टीमुळे जलाशयाचे गेट उघडण्यात आले असल्यास व गेटची उंची व गेट उघडण्यात
आल्याचा कालावधी .
५)तलावात संस्था /ठेकेदार यांनी मत्स्यबीज संचयन केल्याचे पंचनामे तपासण्यात यावे तसेच
मत्स्यबीज खरेदीच्या पावत्याची सुध्दा खातरजमा करण्यात यावी.
६)बोटी खरेदीबाबत वस्तू व सेवा कर (GST) पावत्या तपासून खातरजमा करावी.
७)जाळी खरेदीच्या वस्तू व सेवा कर (GST) पावत्या तपासून खातरजमा करावी.
८)तलावातून मागील वर्षी अपेक्षित मत्स्योत्पादनापैकी प्रत्यक्षात घेतलेले मत्स्योत्पादन, मासेमारीचा
मासिक अहवालाची तपासणी करण्यात यावी.
९)लाभार्थ्यांना अर्थसहाय्याचे वाटप करण्याकरीता जिल्हा कार्यालय स्तरावर लाभाथीं निहाय
नुकसानीची विवरणपत्र तयार करण्यात येऊन त्यावर सहाय्यक मत्स्यव्यवसाय विकास
अधिकारी,मत्स्यव्यवसाय विकास अधिकारी व सहाय्यक आयुक्त मत्स्यव्यवसाय यांनी प्रतिस्वाक्षरी
करुन नंतर अनुदान वाटप करावे.
१०)लाभार्थ्यांना देण्यात येणाऱ्या अर्थसहाय्याचे वाटप थेट लाभार्थीच्या बँक खात्यात डी.बी.टी द्वारे अदा
करण्यात यावे.
१.पंचनामा:-
वरील नमुद बाबींसाठी पंचनामा खालील अधिकाऱ्यांच्या उपस्थिती करण्यात यावा.
१.सहाय्यक आयुक्त मत्स्यव्यवसाय कार्यालयाचा प्रतिनिधी
२. पाटबंधारे विभागाचा प्रतिनिधी
३.तलाठी / पोलीस पाटील
४.सरपंच
५.मत्स्यव्यवसाय सहकारी संस्थेचा अध्यक्ष / सचिव
२.जिल्हाधिकाऱ्यांना अहवाल सादर करणे.
अतिवृष्ट्टीमुळे राज्यातील मत्स्यव्यवसायाच्या नुकसानीबाबत पंचनामा करुन खरेदी
पावत्या इत्यादी समाविष्ट्ठ करुन प्रस्ताव सहाय्यक आयुक्त मत्स्यव्यवसाय यांनी
संबंधीत जिल्हयाचे जिल्हाधिकारी यांना एकत्रित प्रस्ताव सादर करावा.
३.सर्वसाधारण मार्गदर्शक सूचना
(अ)राष्ट्रीय आपत्ती निवारण निधीच्या निकषाच्या मर्यादेत देण्यात येणारे अर्थसहाय्य राष्ट्रीय
आपत्ती निवारण निधीमधून व राष्ट्रीय आपत्ती निवारण निधीचे निकष शिथिल करुन देण्यात
# Page 4
येणारे अतिरिक्त अर्थसहाय्य राज्य आपत्ती निवारण निधीमधून भागविण्याची कार्यवाही
संबंधित जिल्हाधिकारी करतील.
११. लाभार्थ्यांना देण्यात येणाऱ्या नुकसान भरपाई बाबत आयुक्त मत्स्यव्यवसाय यांनी वेळोवेळी आढावा
घेवून त्याबाबतचा अहवाल शासनास सादर करावा.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर