# Page 1
राज्यातील दूध व दूध भुकटी निर्यातीस प्रोत्साहनपर अनुदान व दूध उत्पादक शेतकरी यांना खरेदी दरात वाढ मिळण्याकरीता करावयाच्या उपाययोजना.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : लवेसू २०१८/प्र.क्र. ८ / पदुम-८
मंत्रालय (विस्तार), मुंबई ४०० ०३२
तारीख: २१ ऑगस्ट, २०१८
वाचा :-१) शासन समक्रमांकीत शासन निर्णय दिनांक २० जुलै, २०१८.
२) शासन समक्रमांकीत शासन निर्णय दिनांक ३१ जुलै, २०१८.
३) आयुक्त, दुग्धव्यवसाय विकास यांचे पत्र क्रमांक आदूवि ९ / दुध खरेदी दर / अनुदान /२०१८/१२०४, दिनांक ६.८.२०१८.
प्रस्तावना :
शासनाने संदर्भाधीन क्रमांक १ येथील शासन निर्णयान्वये राज्यातील दूध भुकटी व द्रवरुप दूधाची निर्यात करण्यासाठी सहकारी व खाजगी दूध भुकटी प्रकल्पांना अनुक्रमे रुपये ५०/- प्रति किलो आणि रुपये ५/- प्रति लिटर प्रोत्साहनपर अनुदान देण्याचा निर्णय घेतला. याच निर्णयान्वये राज्यातील उत्पादित होणारे पिशवीबंद दूध वगळून उर्वरित ३.५/८.५ (गाय दूध) या गुणप्रतीच्या दूध रुपांतरणास काही अटी व शर्तीच्या अधीन राहून प्रति लिटर रुपये ५/- प्रमाणे अनुदान देण्याचाही निर्णय घेतला. तद्नंतर सदर योजनेची प्रभावी अंमलबजावणी होण्याच्या अनुषंगाने दिनांक ३१.७.२०१८ रोजी मा.मंत्री (पदुम) यांच्या उपस्थितीत राज्यातील सहकारी व खाजगी दुग्ध प्रकल्प धारकांची बैठक आयोजित करण्यात आली असता, सदर बैठकीत प्रदिर्घ चर्चा होऊन त्यानुसार संदर्भाधीन क्रमांक २ येथील शासन निर्णयान्वये सदर योजनेच्या अनुषंगाने सुधारित शासन निर्णय निर्गमित करण्यात आला. त्यानुसार सदर योजनेची अंमलबजावणी दिनांक १ ऑगस्ट, २०१८ पासून राज्यात सुरु झाली आहे.
उपरोक्त संदर्भाधीन क्रमांक २ येथील शासन निर्णयान्वये दूध खरेदी दरात प्रति १ पॉईंट कमी फॅटसाठी शासनाने ३० पैसे कपात मान्य केली आहे; मात्र प्रति पॉईंट कमी एसएनएफ करीता दर कपातीबाबत शासन निर्णयात कोणताही उल्लेख केला नसल्याची बाब राज्यातील सहकारी व खाजगी संस्थांनी उपस्थित केली असल्याचे संदर्भाधीन क्रमांक ३ येथील पत्रान्वये आयुक्त दुग्धव्यवसाय यांनी शासनाच्या निदर्शनास आणून दिली व उच्च गुणप्रतीचे दूध स्विकृतीसाठी तसेच भेसळ प्रवृत्तीला आळा बसावा यासाठी फॅट बरोबरच एसएनएफ साठी सुद्धा प्रति पॉईंट काही रक्कम कपात करणे आवश्यक असल्याचे शासनास कळविले आहे. आयुक्त दुग्धव्यवसाय यांनी संदर्भाधीन क्रमांक ३
# Page 2
शासन निर्णय क्रमांकः लवेसू २०१८/प्र.क्र. ८/पदुम-८
येथील पत्रान्वये कळविलेली वस्तुस्थिती व योजनेच्या प्रभावी अंमलबजावणीच्या दृष्टीने प्रति पॉईंट एसएनएफ करीता दर कपात निश्चित करण्याची बाब शासनाच्या विचाराधिन होती.
शासन निर्णय :
शासन या निर्णयान्वये या योजनची अंमलबजावणी करताना राज्यातील गाय दूधाची प्रत
उत्तम रहावी त्यासाठी राज्यातील पिशवीबंद दूध वगळून उर्वरित दूधाच्या प्रति १ पॉईंट कमी एसएनएफ करीता रुपये १/- कपात करण्यास मान्यता देत आहे. सदर मान्यता लक्षात घेता, खालील तक्त्यात नमूद केल्याप्रमाणे गुणप्रतनिहाय दूधाचे दर देणे सहकारी व खाजगी संस्थांना बंधनकारक राहील. सदर दरामध्ये शासनाच्या रुपये ५/- प्रति लिटर अनुदानाचा समावेश राहील.
--------------------------------
| फॅट/एसएनएफ | ८.३ | ८.४ | ८.५ |
| ३.२ | रु.२२.१० | रु.२३.१० | रु.२४.१० |
| ३.३ | रु.२२.४० | रु.२३.४० | रु.२४.४० |
| ३.४ | रु.२२.७० | रु.२३.७० | रु.२४.७० |
| ३.५ | रु.२३.०० | रु.२४.०० | रु.२५.०० |
--------------------------------
संदर्भाधीन क्रमांक १ व २ येथील शासन निर्णयातील उर्वरित अटी व शर्ती कायम राहतील.
# Page 3