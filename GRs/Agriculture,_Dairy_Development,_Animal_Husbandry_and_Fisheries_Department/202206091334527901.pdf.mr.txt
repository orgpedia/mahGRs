# Page 1
वळू माता प्रक्षेत्र, ताथवडे, ता.मुळशी, जि. पुणे येथील पशुसंवर्धन विभागाच्या नावे असलेली सर्व्हे क्र. ५० मधील ०.१५ हेक्टर जमिन आरक्षण क्र.४६ महसूल व वन विभागास समर्पित करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग शासन निर्णय क्रमांक- पविआ - १०२१/प्र.क्र.२०५/पदुम-३ मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- ०९ जून, २०२२
वाचा:- १. आयुक्त पशुसंवर्धन यांचे क्र.एफवायपी-२०(२१/तांत्रिक-२/सीआर क्र.४१/२१७२/ २०२०-२१, दिनांक ३.९.२०२१ रोजीचे पत्र.
२. महसूल व वन विभागाचे परिपत्रक क्र. जमीन-०४/२००६/प्र.क्र.३५/ज-१, दि.८.९.२००८
प्रस्तावना : वळू माता प्रक्षेत्र, ताथवडे, ता. मुळशी, जि. पुणे येथील पशुसंवर्धन विभागाची सर्व्हे क्र. ५० मधील ०.१५ हेक्टर जमीन पोलीस विभागासाठी आरक्षित असल्याने, सदर जमीन महसूल व वन विभागाकडे समर्पित करण्याची बाब शासनाच्या विचाराधीन होती.
शासन निर्णय : २. वळू माता प्रक्षेत्र, ताथवडे, ता. मुळशी, जि. पुणे येथील पशुसंवर्धन विभागाच्या नावे असलेली सर्व्हे क्र. ५० मधील ०.१५ हेक्टर जमिन आरक्षण क्र. ४६ अन्वये पोलीस विभागासाठी आरक्षित आहे.
सदर जमिनीची पोलीस उपआयुक्त, परिमंडळ - २, पिंपरी चिंचवड पोलीस आयुक्तालय, पुणे यांना आवश्यकता असल्याने त्यांच्या कार्यालयाच्या बांधकामासाठी त्यांच्या नावे करण्यासाठी या शासन निर्णयान्वये सदर जमिन खालील अटी व शर्तीच्या अधिन राहून महसूल व वन विभागास समर्पित करण्यात येत आहे.
३. अटी व शर्ती खालीलप्रमाणे आहेत : (i) सदर जमिनीची शासकीय दराप्रमाणे रु. १,४०,५५,०००/- (अक्षरी रु. एक कोटी चाळीस लक्ष पंचावन्न हजार फक्त) एवढी किंमत असून, ताथवडे येथील प्रक्षेत्राच्या उर्वरित जागेवर तेवढ्या किंमतीचे पक्के बांधकाम पोलीस विभागाने करून द्यावे.
(ii) संपूर्ण जागेस संरक्षक भिंत बांधणे, तसेच १० फुट उंच वॉलवर वायर फेन्सींग पोलीस विभागाकडून करुन देण्यात यावे.
(iii) उक्त जागेचा वापर ज्या प्रयोजनासाठी जागा समर्पित करण्यात येत आहे त्याच प्रयोजनासाठी केला जाईल.
# Page 2
शासन निर्णय क्रमांकः पविआ -१०२१/प्र.क्र.२०५/पदुम-३