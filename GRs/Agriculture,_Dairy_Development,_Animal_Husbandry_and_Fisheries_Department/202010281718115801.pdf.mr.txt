# Page 1
सन २०२०-२१ मध्ये राज्यातील आदिवासी जिल्ह्यामध्ये आदिवासी कुटुंबाच्या परसबागेत फळझाडे व भाजीपाला लागवडीची योजना राबविण्यास रु. ७.२६ लाख एवढ्या निधीच्या कार्यक्रमास प्रशासकीय मान्यता देणेबाबत.
(लेखाशिर्ष - २४०१ A८०६)
महाराष्ट्र शासन
कृषि,पशुसंवर्धन,दुग्धव्यवसाय विकास व मत्स्यव्यवसाय विभाग,
शासन निर्णय क्र.आपयो-२०२०/प्र.क्र.२१०/९अ
हुतात्मा राजगुरू चौक, मादाम कामा रोड,
मंत्रालय विस्तार, मुंबई ४०० ०३२.
दिनांक - २८ ऑक्टोबर, २०२०
वाचा: १. कृषी व पदुम विभाग, शासन निर्णय, क्र. पफयो २००३/प्र.क्र. ८५/फ-२, दि. १६/११/२००३.
२. कृषी व पदुम विभाग, शासन निर्णय, क्र. आपयो २०१८/प्र.क्र. १७३/९ञे, दि. ०१/१०/२०१८.
३. संचालक फलोत्पादन, कृषि आयुक्तालय, महाराष्ट्र राज्य, पुणे यांचे पत्र क्र. कृआ / फलो-३/शे.- शेम परसबाग/२०-२१/१२३०१/२०, दि. २४/०४/२०२०.
४. वित्त विभाग, शासन निर्णय क्र. अर्थसं-२०२०/प्र.क्र.६५/अर्थ-३, दि. ०४/०५/२०२०.
५. संचालक फलोत्पादन, कृषि आयुक्तालय, महाराष्ट्र राज्य, पुणे यांचे पत्र क्र. कृआ / फलो-३/शे.-शेम परसबाग/२०-२१/१४०७५/२०, दि. ११/०६/२०२०.
६. संचालक फलोत्पादन, कृषि आयुक्तालय, महाराष्ट्र राज्य, पुणे यांचे पत्र क्र. कृआ/ फलो-३/शे.-शेम परसबाग/२०-२१/१६६५१/२०, दि. १७/०७/२०२०.
प्रस्तावना : आदिवासी घटक कार्यक्रमांतर्गत राज्यातील १४ जिल्हयांतील आदिवासी भागातील कुपोषणाचे प्रमाण कमी करण्याच्या उद्देशाने व आदिवासी बांधवांना पौष्टिक आहार पुरविण्यासाठी, आदिवासी कुटुंबाच्या परसबागेत पौष्टीक भाजीपाला व फळांची निवड करुन त्याची लागवड करण्यास प्रोत्साहन देण्यासाठी “आदिवासी कुटुंबाच्या परसबागेत फळझाड व भाजीपाला लागवड” ही योजना राज्यात सन २००३-०४ पासून राबविण्यात येत आहे. सदर योजना राबविण्याकरीता सन २०२०-२१ या आर्थिक वर्षात रु. २२.०० लाख इतका निधी अर्थसंकल्पित करण्यात आलेला आहे. त्यास अनुसरुन सदर योजना सन २०२०-२१ मध्ये राज्यात राबविण्याकरीता रु. २५.९९८८४ लाख निधीचा प्रस्ताव संचालक (फलोत्पादन) यांनी शासनास सादर केला आहे. कोविड-१९ च्या पार्श्वभूमीवर वित्त विभागाने संदर्भ क्र. ३ येथील शासन निर्णयान्वये कार्यक्रमांतर्गत योजनांसाठी सन २०२०-२१ च्या अर्थसंकल्पीय निधीच्या ३३% च्या मर्यादेत विभागाने नियोजन करावे अशा सूचना दिल्या आहेत. त्यास अनुसरुन सदर योजना सन २०२०-२१ मध्ये राज्यात राबविण्यासाठी सन २०२०-२१ मध्ये अर्थसंकल्पीत केलेल्या रु. २२.०० लाख निधीच्या ३३% च्या मर्यादेत म्हणजे रु. ७.२६ लाख एवढया निधीच्या कार्यक्रमाला प्रशासकीय मान्यता देण्याची बाब शासनाच्या विचाराधीन होती, त्यास अनुसरून शासन पुढीलप्रमाणे निर्णय घेत आहे.
# Page 2
शासन निर्णय क्रमांक: आपयो-२०२०/प्र.क्र.२१०/९अ
शासन निर्णय :
१. राज्यातील ठाणे, पालघर, पुणे, नाशिक, धुळे, नंदूरबार, जळगांव, अहमदनगर, नांदेड, यवतमाळ, गडचिरोली, चंद्रपूर, अमरावती व गोंदिया या १४ जिल्हयातील आदिवासी कुटुंबाच्या परसबागेत फळझाड व भाजीपाला लागवडीची योजना सन २०२०-२१ मध्ये राबविण्यासाठी
अर्थसंकल्पीत केलेल्या रु. २२.०० लाख निधीच्या ३३% च्या मर्यादेत म्हणजे रु. ७.२६ लाख (रुपये सात लाख सव्वीस हजार फक्त) एवढया निधीच्या कार्यक्रमाला प्रशासकीय मान्यता देण्यात येत आहे.
२. आदिवासी कुटुंबामध्ये कुपोषणाचा प्रश्न मोठ्या प्रमाणावर असल्याने विशेष बाब म्हणून उपलब्ध करून दिलेल्या तरतूदींतून झालेल्या खर्चाचा अहवाल, लेखाशिर्षनिहाय / उपलेखाशीर्षनिहाय तसेच साध्य झालेले भौतिक उद्दिष्टनिहाय माहिती, निधी उपयोगिता प्रमाणपत्र, संबंधित क्षेत्रिय अधिकारी यांनी आयुक्त, आदिवासी विकास, नाशिक, संबंधित अपर आयुक्त, आदिवासी विकास, आदिवासी विकास विभाग व कृषि व पदुम विभाग यांना प्रत्येक महिन्याच्या १० तारखेपर्यंत पाठवावी.
३. नियंत्रण अधिकारी व विभाग प्रमुख यांनी आदिवासी उपयोजना क्षेत्रात, अतिरिक्त आदिवासी उपयोजना क्षेत्रात तसेच आदिवासी उपयोजना क्षेत्राबाहेरील क्षेत्रात विविध योजनांवर केलेला खर्च
स्वतंत्रपणे नोंदविला जाईल याची दक्षता घ्यावी. जेणेकरून शासनाला आदिवासी उपयोजना क्षेत्रातील व आदिवासी उपयोजना क्षेत्राबाहेरील योजनांवर होणाऱ्या खर्चावर लक्ष ठेवता येईल.
४. आदिवासी घटक कार्यक्रमांतर्गत उपलब्ध करून दिलेल्या तरतुदीतून आदिवासी उपयोजनेतील वैयक्तिक लाभाच्या योजना घेण्यात याव्यात आणि आदिवासी उपयोजना क्षेत्राबाहेरील क्षेत्रात फक्त वैयक्तिक लाभाच्या योजना घेण्यात याव्यात.
५. केलेल्या कार्यवाहीचा अहवाल जिल्हानिहाय लाभार्थ्यांच्या यादीसह सादर करावा.
६. सदर प्रकरणी इतर कार्यवाही उपरोक्त वाचा येथील क्र. २ मध्ये नमूद केलेल्या शासन निर्णयातील तरतुदीनुसार करावी.
७. हे आदेश वित्त विभाग, शासन निर्णय क्र. अर्थसं-२०२०/प्र.क्र.६५/अर्थ-३, दि.०४/०५/२०२० मधील अटींची पुर्तता करण्याच्या अधिन राहून प्रशासकीय विभागास प्रदान केलेल्या अधिकारात निर्गमित करण्यात येत आहेत.
# Page 3