# Page 1
जागतिक बँक अर्थसहाय्यीत 'महाराष्ट्र राज्य कृषि व्यवसाय व ग्रामीण परिवर्तन (SMART)’ प्रकल्पास "मा. बाळासाहेब ठाकरे कृषि व्यवसाय व ग्रामीण परिवर्तन प्रकल्प” असे नाव देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. कृव्यप्र - ४६१९/प्र.क्र.७०/८-अ,
मादाम कामा रोड, हुतात्मा राजगुरु चौक,
मंत्रालय विस्तार, मुंबई - ४०० ०३२,
दिनांक: १७ फेब्रुवारी, २०२०
संदर्भ:
१. कृषि व पदुम विभागाचा शासन निर्णय क्रमांक:- कृव्यप्र - ४६१८/प्र.क्र.१०२/८-अ, दिनांक २४ जुलै, २०१८ २. कृषि व पदुम विभागाचा शासन निर्णय क्रमांक:- नादेकृ - २०१७/प्र.क्र.४०/८-अ, दिनांक २८ सप्टेंबर, २०१८ ३. कृषि व पदुम विभागाचा शासन निर्णय क्रमांक:- कृव्यप्र-४६१८/प्र.क्र.१०२/८-ओ, दिनांक १९ जानेवारी, २०१९ ४. कृषि व पदुम विभागाचा शासन निर्णय क्रमांक:- कृव्यप्र - ४६१८/प्र.क्र.१०२/८-ओ, दिनांक २७ मे, २०१९ ५. कृषि व पदुम विभागाचा शासन निर्णय क्रमांक:- कृव्यप्र - ४६१८/प्र.क्र.१२९/८-ओ, दिनांक २७ मे, २०१९ ६. कृषि व पदुम विभागाचा शासन निर्णय क्रमांक:- कृव्यप्र - ४६१९/प्र.क्र.७०/८-अ, दिनांक ११ सप्टेंबर, २०१९ ७. कृषि व पदुम विभागाचा शासन निर्णय क्रमांक:- कृव्यप्र - ४६१९/प्र.क्र.५७/८-अ, दिनांक ११ सप्टेंबर, २०१९
प्रस्तावना: राज्य शासनाने जागतिक बँक अर्थसहाय्यीत महाराष्ट्र राज्य कृषि व्यवसाय व ग्रामीण परिवर्तन प्रकल्प (State of Maharashtra’s Agribusiness and Rural Transformation Project) राबविण्यास संदर्भ क्रमांक ३ येथील दि.१९ जानेवारी, २०१९ रोजीच्या शासन निर्णयान्वये तत्वत: मान्यता दिली होती तसेच, या प्रकल्पाचा आराखडा तयार करण्याकरिता आयुक्त (कृषि) यांच्या अधिपत्याखाली ३७ अस्थायी पदांसह प्रकल्प व्यवस्थापन कक्ष स्थापण्यास मान्यता दिली होती, आणि राज्य स्तरावरून प्रकल्पाचे संनियंत्रण करण्यासाठी मुख्य सचिवांच्या अध्यक्षतेखाली प्रकल्प सुकाणू समिती गठीत केलेली आहे. संदर्भ क्रमांक ५ येथील दि. २७ मे, २०१९ रोजीच्या शासन निर्णयान्वये प्रकल्प व्यवस्थापन कक्षाकरिता उच्चस्तर सचिव समितीच्या मान्यतेने ३७ अस्थायी पदांची निर्मिती करण्यात आलेली आहे.
महाराष्ट्र राज्य कृषि व्यवसाय व ग्रामीण परिवर्तन प्रकल्पांतर्गत US $ ३०० दशलक्ष (सुमारे रु. २१०० कोटी) गुंतवणूक अपेक्षित असून त्यापैकी जागतिक बँकेकडून (IBRD) US $ २१० दशलक्ष कर्ज घेण्यात येणार आहे. या प्रकल्पाद्वारे राज्यातील विविध पिकांच्या कार्यक्षम मूल्य-साखळया विकसित करुन त्यात संघटीत शेतकऱ्यांचा सहभाग वाढविण्याकरिता, शासकीय योजना / प्रकल्पांच्या माध्यमातून यापूर्वी संघटीत केलेल्या शेतकऱ्यांना शेत मालावर प्रक्रिया करून तो थेट खाजगी उद्योजकांना विक्री करण्यासाठी बाजार जोडणी व्यवस्था निर्माण करण्याचा शासनाचा मानस आहे. दि. ९ सप्टेंबर, २०१९ रोजी पार पडलेल्या मंत्रिमंडळ बैठकीत दिलेल्या निदेशानुसार प्रकल्पास मान्यता देण्याबाबतचा शासन निर्णय संदर्भ क्रमांक ६ येथील दि. ११ सप्टेंबर, २०१९ अन्वये निर्गमित करण्यात आलेला आहे. तसेच संदर्भ क्रमांक ७ येथील दिनांक ११ सप्टेंबर, २०१९ च्या शासन निर्णयान्वये संस्था नोंदणी अधिनियम
# Page 2
शासन निर्णय क्रमांकः कृव्यप्र - ४६१९ /प्र.क्र.७०/८-अ
१८६० अन्वये संस्था स्थापून महाराष्ट्र राज्य कृषि व्यवसाय व ग्रामीण परिवर्तन प्रकल्पाची अंमलबजावणी करण्यास शासनाने मान्यता दिलेली आहे.
दिनांक १५ जानेवारी, २०२० रोजीच्या मंत्रीमंडळ बैठकीत दिनांक ९ सप्टेंबर, २०१९ रोजी झालेल्या मंत्रीमंडळ बैठकीच्या इतिवृत्तास मंजूरी दिली आहे तसेच, सदर प्रकल्पास “मा. बाळासाहेब ठाकरे कृषि व्यवसाय व ग्रामीण परिवर्तन प्रकल्प” असे संबोधण्यास मान्यता देण्यात आली आहे, त्यानुषंगाने शासन पुढीलप्रमाणे निर्णय घेत आहे:
शासन निर्णय:
१. जागतिक बँक अर्थसहाय्यित महाराष्ट्र राज्य कृषि व्यवसाय व ग्रामीण परिवर्तन प्रकल्पास (SMART) यापुढे “मा.बाळासाहेब ठाकरे कृषि व्यवसाय व ग्रामीण परिवर्तन प्रकल्प” असे संबोधण्यात येईल. त्यानुसार महाराष्ट्र शासनांतर्गत या प्रकल्पाशी निगडीत सर्व कार्यालयीन कामकाजासाठी "मा. बाळासाहेब ठाकरे कृषि व्यवसाय व ग्रामीण परिवर्तन प्रकल्प” या नावाचा वापर करण्यात यावा.
२. या शासन निर्णयान्वये महाराष्ट्र राज्य कृषि व्यवसाय व ग्रामीण परिवर्तन प्रकल्पाच्या (SMART) केवळ नावात बदल करण्यात येत असून प्रकल्पाच्या मूळ उद्देश, व्याप्ती व संरचनेत कोणताही बदल करण्यात येत नाही.
# Page 3