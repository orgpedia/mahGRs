# Page 1
तालुका बीज गुणन केंद्र नांदगाव ता.मालेगाव, जि. नाशिक या प्रक्षेत्रावर अंशता: रुपांतर करून शासकीय फळरोपवाटिका स्थापन करणेस मान्यता मिळणेबाबत...
महाराष्ट्र शासन
कृषि, पशुसंवर्धन,दुग्धव्यवसाय विकास व मत्स्यव्यवसाय विभाग
शासन निर्णय क्रमांक :- फरोवा-२०२२/प्र.क्र.११६/१३-अ
मंत्रालय, मुंबई-४०० ०३२,
दिनांक :- ०७ फेब्रुवारी, २०२३.
संदर्भ :-१) कृषि आयुक्तालयाचे पत्र क्र. फलो/फलो-२/ताबीके रुपांतर शरोवा/२१६०१/२०२२.दि. १७/०६/२०२२
प्रस्तावना: तालुका बीज गुणन केंद्र नांदगाव ता.मालेगाव, जि. नाशिक या प्रक्षेत्रावर अंशता: रुपांतर
करून शासकीय फळरोपवाटिका स्थापन करणेबाबत चा प्रस्ताव विभागीय कृषि सहसंचालक
नाशिक यांच्याकडून प्राप्त झाला आहे. महात्मा गांधी राष्ट्रीय ग्रामीण रोजगार हमी योजनेंतर्गत
फळबाग लागवड विषयाचा आढावा घेतांना कलमे/रोपे उपलब्ध न झाल्यामुळे, प्रशासकीय मान्यता
दिलेल्या क्षेत्रापैकी कमी क्षेत्राची लागवड झाल्याचे दिसून आले आहे. त्याकरिता भविष्यात
कलमे/रोपांची उपलब्धता होण्यासाठी तालुका बीज गुणन केंद्र नांदगाव ता.मालेगाव, जि. नाशिक
येथील प्रक्षेत्रांचे रोपवाटिकेत रुपांतर करण्यास मंजूरी देण्याची बाब शासनाच्या विचाराधिन होती.
शासन निर्णय
तालुका बीज गुणन प्रक्षेत्र नांदगाव ता.मालेगाव, जि. नाशिक रुपांतर करावयाचा तपशिल
--------------------------------------------------------------------------------------------------------------------------
| अ.क्र. | तालुका बीज गुणन केंद्राचे नाव | ता. बी. के. खालील एकूण क्षेत्र (हेक्टर) | फळरोपवाटिकेत रूपांतर करावयाचे क्षेत्र (हे.) |
| १. | तालुका बीज गुणन प्रक्षेत्र नांदगाव ता.मालेगाव, जि. नाशिक | १०.४२ | ८.२५ |
--------------------------------------------------------------------------------------------------------------------------
२. उपरोक्त तालुका बीज गुणन केंद्राच्या प्रक्षेत्रावर नव्याने रूपांतर होणाऱ्या
फळरोपवाटिकेवर आवश्यक पायाभूत सोयीसुविधा, फळरोपवाटिकेवर कार्यरत अधिकारी /
# Page 2
शासन निर्णय क्रमांकः फरोवा-२०२२/प्र.क्र.११६/१३-अ
कर्मचारी यांचे वेतन व इतर खर्च यासाठी आवश्यक असणारा निधी मागणी क्र. डी-३, २४०१
पिकसंवर्धन, (०३) रोपमळे (०३) (०१) भाजीपाळा रोपमळे, फळ रोपमळे व स्थानिक उद्याने (२४०१
१७२२) अंतर्गत बाबीखालील उपलब्ध तरतूदीमधून भागविण्यात यावा
सदर शासन निर्णय महाराष्ट्र शासनाच्या www.maharashtra.com या संकेतस्थळावर उपलब्ध करुन देण्यात आला असून त्याचा संगणक सांकेतांक २०२३०२०८११३०४६३००१ असा आहे. हा आदेश डिजिटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नांवाने, HEMANT GORAKHNATH
MHAPANKAR
(हे. गो. म्हापणकर) उप सचिव, महाराष्ट्र शासन प्रति, १. आयुक्त कृषि, महाराष्ट्र राज्य, पुणे.
२. संचालक, फलोत्पादन, कृषि आयुक्तालय, महाराष्ट्र राज्य, पुणे.
३. संचालक, निविष्ठा व गुण नियंत्रण, कृषि आयुक्तालय,महाराष्ट्र राज्य, पुणे ४. विभागीय कृषि सहसंचालक, नाशिक विभाग,नाशिक.
५. जिल्हा अधिक्षक कृषि अधिकारी, नाशिक.
६. महालेखापाल - १/२, (लेखा व अनुज्ञेयता), मुंबई / नागपूर, ७. महालेखापाल-१/२, (लेखा परीक्षा), मुंबई/नागपूर, ८. वरिष्ठ जिल्हा कोषागार अधिकारी, नाशिक.
९. संचालक, लेखा व कोषागारे, मुंबई १०. सहसंचालक लेखा व कोषागारे,संगणक कक्ष, नवीन प्रशासन भवन,५ वा मजला, मुंबई - ३२, ११. कक्ष अधिकारी (अर्थसंकल्प), कृषि व पदुम विभाग, मंत्रालय,मुंबई.
१२. निवड नस्ती (१३-अ).
पृष्ठ २ पैकी २