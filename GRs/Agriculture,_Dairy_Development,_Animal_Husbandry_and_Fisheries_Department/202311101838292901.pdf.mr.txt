# Page 1
कृषि विद्यापीठे व संलग्नित अनुदानित महाविद्यालयांमधील कर्मचाऱ्यांना सुधारित सेवांतर्गत आश्वासित प्रगती योजना लागू करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक: कृषिवि-३७२०/प्र.क्र.१४६/६अ
हुतात्मा राजगुरु चौक, मादाम कामा मार्ग,
मंत्रालय, मुंबई ४०० ०३२.
दिनांक : १० नोव्हेंबर, २०२३.
वाचा: १) सामान्य प्रशासन विभाग, शासन निर्णय क्र. एस आर व्ही-१०९५/ प्र.क्र.१/९५/बारा, दि. ८ जून, १९९५.
२) कृषि व पुदम विभाग, शासन निर्णय, क्रमांक- अजीए १९९५/सीआर १००/१८-अ, दि.२१सप्टेंबर,१९९९.
३) वित्त विभाग, शासन निर्णय, क्रमांक - वेतन १९९९/प्र.क्र.२/९९/सेवा ३, दि. २० जुलै २००१.
४) वित्त विभाग, शासन निर्णय, क्रमांक वेतन- ११०९/प्र.क्र.४४/सेवा-३ दि. १ एप्रिल, २०१०.
५) वित्त विभाग, शासन निर्णय, क्रमांक वेतन-११०९/प्र.क्र.४१/सेवा- ३ दि. ५ जुलै, २०१०.
६) वित्त विभाग, शासन निर्णय, क्रमांक वेतन-१०१४/प्र.क्र.२१/सेवा- ३ दि. ६ सप्टेंबर, २०१४.
प्रस्तावना: कृषि विद्यापीठे व संलग्नित महाविद्यालयांतील शिक्षकेत्तर कर्मचाऱ्यांना पदोन्नतीच्या संधी उपलब्ध नसल्याने असलेली कुंठितता घालविण्यासाठी संबंधित पद धारकांना १२ वर्षाच्या नियमित सेवेनंतर त्यांच्या पदोन्नती साखळीतील वरच्या पदावरील वेतनश्रेणी देण्याची कालबध्द पदोन्नती योजना वित्त विभागाच्या मान्यतेने कृषि व पदुम विभाग, शासन निर्णय, दि. २१ सप्टेंबर, १९९९ अन्वये लागू करण्यात आली आहे.
२. वित्त विभाग, शासन निर्णय दि. २० जुलै, २००१ अन्वये सदरील कालबध्द पदोन्नती योजना बंद करून त्याऐवजी सेवांतर्गत आश्वासित प्रगती योजना (एक लाभाची योजना) लागू करण्यात आली.
३. राज्य शासकीय व इतर कर्मचाऱ्यांच्या वेतनश्रेणीत सुधारणा करण्यासंबंधी शिफारशी करण्यासाठी नेमलेल्या राज्य वेतन सुधारणा समिती, २००८ ने आपल्या अहवालात राज्य शासकीय कर्मचाऱ्यांना सुधारित सेवांतर्गत आश्वासित प्रगती योजना लागू करण्याबाबतही शिफारस केली होती.
त्या शिफारशींचा विचार करुन राज्य शासकीय कर्मचाऱ्यांना "सुधारित सेवांतर्गत आश्वासित प्रगती योजना” वित्त विभाग, शासन निर्णय, दि. १ एप्रिल, २०१० अन्वये लागू करण्यात आली होती.
# Page 2
शासन निर्णय क्रमांकः कृषिवि-३७२०/प्र.क्र.१४६/६अ
४. सेवांतर्गत आश्वासित प्रगती योजना (एक लाभाची), सुधारित सेवांतर्गत आश्वासित प्रगती योजना (दोन लाभांची) कृषि विद्यापीठातील कर्मचा-यांना लागू करण्याबाबत निर्णय झालेला नाही.
राज्यातील कृषि विद्यापीठातील शिक्षकेतर कर्मचा-यांना सुधारित सेवांतर्गत आश्वासित प्रगती योजना (दोन लाभांची) लागू करण्याकरिता मा.उच्च न्यायालयाच्या विविध खंडपीठात याचिका दाखल झालेल्या आहेत. त्यांपैकी, रिट याचिका ११७४/२०१८ (खंडपीठ नागपूर) मध्ये सदरचा लाभ देऊ नये, असा निकाल झाला आहे. तर रिट याचिका क्र. ६६९९/२०१८ व ५७४८/२०१८ (खंडपीठ नागपूर) व २११६/२०१७,२११९/२०१७, १५३६२/२०१९ व १३८५४/२०१९ (खंडपीठ औरंगाबाद) मध्ये सदरचा लाभ द्यावा असा निर्णय झाला आहे. सदरहू न्यायनिर्णयाच्या अनुषंगाने मा.उच्च न्यायालयात पुनर्विचार याचिका दाखल करण्यात आल्या आहेत.
५. उपरोक्त पार्श्वभूमीवर कृषि विद्यापीठ व सलग्न महाविद्यालयातील शिक्षकेत्तर कर्मचा-यांना सुधारित सेवांतर्गत आश्वासित प्रगती योजना लागू करावी किंवा कसे ? याबाबत अभिप्राय वित्त विभागाकडून मागविले असता, वित्त विभागाने मा. उच्च न्यायालयाच्या न्यायनिर्णयातील पुनर्विचार याचिकेच्या निर्णयाच्या अधिन राहून सहमती देण्यात यावी, असे अभिप्राय दिलेले आहेत. त्यास अनुसरून कृषि विद्यापीठे व संलग्नित महाविद्यालयांतील शिक्षकेत्तर कर्मचाऱ्यांना सुधारित सेवांतर्गत आश्वासित प्रगती योजना लागू करण्याची बाब शासनाच्या विचाराधिन होती.
शासन निर्णय: कृषि विद्यापीठे व संलग्नित महाविद्यालयांतील शिक्षकेत्तर कर्मचाऱ्यांना पदोन्नतीच्या संधी उपलब्ध नसल्याने असलेली कुंठितता घालविण्यासाठी संबंधित पद धारकांना १२ वर्षाच्या नियमित सेवेनंतर त्यांच्या पदोन्नती साखळीतील वरच्या पदावरील वेतनश्रेणी देण्याची कालबध्द पदोन्नती योजना सुधारित करून, उच्च व तंत्र शिक्षण विभागाला मान्यता दिल्याप्रमाणे २ लाभांची “सुधारित सेवांतर्गत आश्वासित प्रगती योजना" लागू करण्यास मान्यता देण्यात येत आहे.
२. कृषि विद्यापीठे व संलग्नित महाविद्यालयांतील शिक्षकेत्तर कर्मचाऱ्यांना “सुधारित सेवांतर्गत आश्वासित प्रगती योजना” लागू करताना वित्त विभाग, शासन निर्णय, दि.१ एप्रिल, २०१०, दि.५ जुलै, २०१० व दि. ६ सप्टेंबर, २०१४ मधील सर्व तरतूदी पूर्वलक्षी प्रभावाने लागू करण्यात येत आहेत.
३. सदरील “सुधारित सेवांतर्गत आश्वासित प्रगती योजना” अंतर्गंत येणारा खर्च हा कृषि विद्यापीठांना उपलब्ध करून देण्यात आलेल्या अनुदानातून भागविण्यात यावा.
४. कृषि विद्यापीठे व संलग्नित महाविद्यालयांतील शिक्षकेत्तर कर्मचाऱ्यांना “सुधारित सेवांतर्गत आश्वासित प्रगती योजना” लागू करताना प्रस्तुत प्रकरणी मा. उच्च न्यायालयात न्यायनिर्णयाविरोधातील पुर्नविचार याचिकेच्या निर्णयाच्या अधीन राहून मान्यता देण्यात येत आहे.
५. सदर शासन निर्णय वित्त विभागाच्या अनौपचारीक संदर्भ क्र.४९/२३/सेवा-३, दि.३१.०१.२०२३ व क्र.१९४/२०२३/व्यय-१, दि.१२.०७.२०२३ अन्वये मिळालेल्या सहमती नुसार निर्गमित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः कृषिवि-३७२०/प्र.क्र.१४६/६ओ