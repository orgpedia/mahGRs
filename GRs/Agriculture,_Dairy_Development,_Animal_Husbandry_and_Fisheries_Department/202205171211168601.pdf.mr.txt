# Page 1
“मुख्यमंत्री कृषी व अन्न प्रक्रिया योजना” व संचालक (कृषी प्रक्रिया व नियोजन), पुणे हे संचालनालय सुरु ठेवणेबाबत..
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक:- मुअयो-२०२२/प्र.क्र.६४/९-अ
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२
दिनांक : १७ मे, २०२२
वाचा:- (१) शासन निर्णय क्रमांक:राअअ-१११६/प्र.क्र.२४८/१४-ओ, दिनांक २० जून, २०१७.
(२) शासन निर्णय क्र:कृप्रधो-२०१७/प्र.क्र.२०८/९-ओ, दिनांक ३१ ऑक्टोबर, २०१७ (३) बुधवार, दिनांक २ डिसेंबर, २०२० रोजी झालेल्या मंत्रिमंडळ बैठकीचे कार्यवृत्त.
(४) शासन निर्णय क्रमांक: संकीर्ण-२०२०/प्र.क्र.१२०/९-ओ, दिनांक २३ डिसेंबर, २०२० (५) संचालक (कृषी प्रक्रिया व नियोजन), कृषी आयुक्तालय, महाराष्ट्र राज्य, पुणे यांचे जा.क्र. मुकृवअप्रयो/५४३५/२०२२, दिनांक ११ फेब्रुवारी, २०२२ (६) मा. वित्त मंत्री महोदयांचे सन २०२२-२०२३ या वर्षाचे अर्थसंकल्पिय भाषण.
प्रस्तावना : सन २०२२ च्या पहिल्या अर्थसंकल्पिय अधिवेशनामध्ये मा. मंत्री, वित्त यांनी “ अन्न प्रक्रिया व कृषि मालाच्या मूल्यवर्धनासाठी पुढील ५ वर्षाकरिता “मुख्यमंत्री कृषि व अन्न प्रक्रिया” योजना राबविण्यात येईल. भरड धान्यावरील कृषि प्रक्रिया व मूल्यवर्धन यावर या योजनेत विशेष भर देण्यात येईल” अशी घोषणा केली आहे. दिनांक ०२.१२.२०२० च्या मंत्रिमंडळ बैठकीमध्ये योजना पुढे सुरु ठेवण्यासाठी मा. मंत्रीमंडळाने दिलेली मान्यता व मा. वित्तमंत्री महोदयांनी योजना पुढील ५ वर्षाकरिता राबविण्याबाबत केलेली घोषणा विचारात घेऊन सदरहू योजना पुढील ५ वर्षाकरिता राबविण्यासंदर्भात तसेच आयुक्त स्तरावर स्थापन करण्यात आलेले संचालक (कृषी प्रक्रिया व नियोजन), पुणे हे संचालनालय चालू ठेवण्यासंदर्भात आदेश निर्गमित करण्याची बाब विचाराधीन होती. त्यास अनुसरुन शासन पुढीलप्रमाणे निर्णय घेत आहे..
शासन निर्णय :
“मुख्यमंत्री कृषी व अन्न प्रक्रिया योजना” ही योजना राज्यात राबविण्यासाठी दिनांक २० जून, २०१७ च्या शासन निर्णयान्वये विहीत केलेला सन २०१७-२०१८ या आर्थिक वर्षापासूनचा पाच वर्षाचा कालावधी सन २०२१-२०२२ या आर्थिक वर्षअखेर पूर्ण होत आहे.
आता सदरहू योजना सन २०२२-२०२३ या आर्थिक वर्षापासून पुढील ५ वर्षाकरिता म्हणजे सन २०२६-२०२७ या आर्थिक वर्षाअखेरपर्यंत चालू ठेवण्यास या आदेशान्वये मान्यता देण्यात येत आहे. तसेच आयुक्त स्तरावर स्थापन करण्यात आलेले संचालक (कृषी प्रक्रिया व नियोजन), पुणे हे संचालनालय पुढे चालू ठेवण्यास मान्यता देण्यात येत आहे...
सदर योजनेची अंमलबजावणी करताना भरड धान्यावरील कृषि प्रक्रिया व मूल्यवर्धन यावर विशेष भर देण्यात यावा. उपरोक्त वाचा येथील क्रमांक १ व २ येथे नमूद केलेल्या शासन निर्णयातील योजनेच्या उर्वरित तरतूदी कायम राहतील. सदर शासन निर्णयातील विहीत तरतुदीनुसार कार्यवाही करावी.
# Page 2
शासन निर्णय क्रमांकः मुअयो-२०२२/प्र.क्र.६४/९-अ