# Page 1
भाऊसाहेब फुंडकर फळबाग लागवड योजना सन २०१८-१९ मध्ये राबविण्यासाठी अनुसूचित जाती प्रवर्गासाठी रू.८४.४९७ लक्ष निधी अर्थसंकल्पिय वितरणप्रणालीवर उपलब्ध करून देण्याबाबत.
महाराष्ट्र शासन
कृषि,पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. फुंफला-२०१८/प्र.क्र.२३७/९-अ,
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२,
दिनांक :१२ मार्च, २०१९
संदर्भ:-१. कृषि व पदुम विभाग शासन निर्णय क्र. राफयो-२०१८/प्र.क्र.४७/९-ओ, दि. ०६/०७/२०१८ २.वित्त विभाग, शासन परिपत्रक क्र.अर्थसं-२०१८/प्र.क्र.६९/अर्थ-३, दि. ०२/०४/२०१८ व दि.२५/०१/२०१९ ३.कृषि विभाग अर्थसंकल्प कक्ष पत्र क्र.पूरक-२०१८/प्र.क्र.१०९/१८/२-ओ, दि.०६/१२/२०१८ ४.कृषि व पदुम विभाग शासन निर्णय क्र. राफयो-२०१८/प्र.क्र.४७(भाग-४)/९-ओ, दि.२८/१२/२०१८ ५. संचालक फलोत्पादन, यांचे जा.क्र. कृआ/ फलो-२/भा.फुं.फ.योजना/२६५/२०१९, दि.१६/०२/२०१९ चे पत्र.
प्रस्तावना :
महात्मा गांधी राष्ट्रीय ग्रामीण रोजगार हमी योजनेंतर्गत जे शेतकरी फळबाग लागवडीकरिता पात्र ठरु शकत नाहीत अशा शेतकऱ्यांसाठी राज्य शासनाने भाऊसाहेब फुंडकर फळबाग लागवड योजना सुरू केली आहे. सदर योजना सन २०१८-१९ मध्ये राबविण्यास संदर्भाधीन क्र.१ येथील दिनांक ०६/०७/२०१८ च्या शासन निर्णयान्वये प्रशासकीय मान्यता देण्यात आली आहे.
शासन निर्णय : १. सन २०१८-१९ या आर्थिक वर्षात भाऊसाहेब फुंडकर फळबाग लागवड योजनेच्या अंमलबजावणीकरिता अनुसूचित जाती प्रवर्गासाठी रू.८४.४९७० लक्ष (रूपये चौऱ्याऐंशी लाख एकोणपन्नास हजार सातशे फक्त) निधी आयुक्त कृषि यांना अर्थसंकल्पिय वितरण प्रणालीवर उपलब्ध करून देण्यात येत आहे.
२. सदर निधी खालील लेखाशीर्षांतर्गत चालू वर्षी अर्थसंकल्पित केलेल्या तरतूदीतून खर्ची टाकावा.
मागणी क्र. डी-३ २४०१ - पिक संवर्धन (००) ७८९अनुसूचित जाती घटक योजना (००) (३३) भाऊसाहेब फुंडकर फळबाग लागवड योजना - अनुसूचित जाती घटक कार्यक्रम (२४०१ A९०४) ३३ अर्थसहाय्य ३. सदर योजना राबविताना यापूर्वी निर्गमित शासन निर्णयातील तरतुदींनुसार कार्यवाही करण्यात यावी.
४. सदर उपलब्ध करून देण्यात आलेल्या तरतुदींतून फक्त अनुसूचित जाती व नवबौद्ध घटकातील लाभार्थ्यांनाच लाभ देण्यात येईल याची दक्षता घ्यावी.
५. निधी खर्च करताना महाराष्ट्र अर्थसंकल्प नियम पुस्तिका व वित्तीय अधिकार नियम पुस्तीकेमध्ये उल्लेख केलेल्या तसेच नियोजन व वित्त विभागाने निर्गमित केलेल्या मार्गदर्शक सूचना व प्रचलित अटी व शर्तीचे व वेळोवेळी दिलेल्या सूचनांचे काटेकोरपणे पालन करावे.
# Page 2
शासन निर्णय क्रमांक: फुंफला-२०१८/प्र.क्र.२३७/९-अ,
६. हा शासन निर्णय वित्त विभागाचे परिपत्रक क्रमांक: अर्थसं-२०१८/प्र.क्र.६९/अर्थ-३, दिनांक २ एप्रिल, २०१८ व २५ जानेवारी, २०१९ मधील अटी व शर्तीचे अनुपालन करण्याच्या अधीन राहून प्रशासकीय विभागास प्रदान केलेल्या अधिकारांचा वापर करून निर्गमित करण्यात येत आहे.
७. सदर शासन निर्णय सामाजिक न्याय व विशेष सहाय्य विभागाच्या अनौ.संदर्भ क्र.१७५/१८/विघयो, दि.११/०१/२०१९ अन्वये तसेच वित्त विभागाच्या अनौपचारीक संदर्भ क्र.७०/२०१९/ व्यय-१, दि.०६/०३/२०१९ अन्वये दिलेल्या सहमतीनुसार निर्गमित करण्यात येत आहे.