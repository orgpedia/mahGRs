# Page 1
--------------------------------------------
| “मत्स्यव्यवसाय क्षेत्रातील पायाभूत सुविधां |
| विकास निधी योजना (Fisheries and |
| Aquaculture Infrastructure Fund - FIDF) " |
| राज्यात राबविण्याकरिता मान्यता देण्याबाबत. |
--------------------------------------------
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: मत्स्यवि ११२० / प्र.क्र.२५ / पदुम १४
मंत्रालय, मुंबई - ४०० ०३२
दिनांक : १२ नोव्हेंबर, २०२०
वाचा
१. केंद्र शासनाच्या दिनांक १२ फेब्रुवारी, २०१९ रोजीच्या मार्गदर्शक सूचना २. केंद्र शासनाचे दिनांक १० जानेवारी, २०२० रोजीचे पत्र
प्रस्तावना:
महाराष्ट्र राज्याला ७२० कि.मि.इतका सागरी किनारा लाभलेला आहे. राज्यात ३ प्रमुख मासेमारी बंदरे असून, मासळी उतरविण्याची केंद्रे १७३ इतकी आहेत. केंद्र शासनाने सन २०१८ च्या अर्थसंकल्पामध्ये मत्स्यव्यवसाय क्षेत्रातील पायाभूत सुविधां विकास निधी (Fisheries and Aquaculture Infrastructure Fund - FIDF ) योजना राबविण्याचे घोषित केलेले आहे. केंद्र शासनाने सन २०१८ च्या अर्थसंकल्पामध्ये रु.७५२२.४८ कोटी इतका निधी उपलब्ध केलेला आहे. सदर निधीच्या वापरासाठी केंद्र शासनाने दिनांक १२.२.२०१९ रोजीच्या पत्रान्वये मार्गदर्शक तत्वे विहित केलेली आहेत. केंद्र शासनाच्या दिनांक १०.०१.२०२० रोजीच्या पत्रान्वये त्रिपक्षीय करारनाम्याचा मसूदा प्राप्त झाला असून, नाबार्ड कडून सदर योजनेतर्गत कर्ज घेण्याच्या अनुषंगाने राज्य शासन, नाबार्ड व केंद्र शासनाचा मत्स्यव्यवसाय विभाग यांच्यात त्रिपक्षीय करार (Tripartite Agreement) करणे आवश्यक आहे. त्यास
अनुसरुन मत्स्यव्यवसाय क्षेत्रातील पायाभूत सुविधां विकास निधी (Fisheries and Aquaculture Infrastructure Fund - FIDF) योजनेत राज्य शासनाचे प्रकल्प घेण्यास मान्यता देणे व त्रिपक्षीय करारनामा करण्यास मान्यता देण्याची बाब शासनाच्या विचाराधिन होती.
शासन निर्णय
१. केंद्र शासनाच्या मत्स्यव्यवसाय क्षेत्रातील पायाभूत सुविधां विकास निधी (Fisheries and Aquaculture Infrastructure Fund - FIDF ) या योजनेमध्ये सहभाग घेऊन
# Page 2
शासन निर्णय क्रमांकः मत्स्यवि ११२०/प्र.क्र.२५/ पदुम १४
राज्याच्या सागरी भागांमध्ये विविध सोईसुविधा पुरविण्यासाठी जेट्टी बांधकामे व मासळी उतरविण्याची ठिकाणे विकसित करण्यासाठी शासनाचे स्वत:चेच प्रकल्प राबविण्यास
शासनाची मान्यता देण्यात येत आहे.
२. नाबार्ड कडून सदर योजनेतर्गत कर्ज घेण्याच्या अनुषंगाने राज्य शासन नाबार्ड व केंद्र शासनाचा मत्स्यव्यवसाय विभाग यांच्यात त्रिपक्षीय करार करण्यास शासनाची मान्यता
देण्यात आहे.
योजनेसाठीच्या अटी व शर्ती खालीलप्रमाणे आहेत :
०१. योजनेसाठी पात्र प्रकल्प :- सदर योजनेतून केवळ मत्स्यव्यवसाय विभागाच्या सागरी भागांमध्ये विविध सोईसुविधा पुरविण्यासाठी मत्स्यबंदरे उभारणे, जेट्टी बांधणे, बर्फ कारखाना स्थापन करणे, शीतगृहे उभारणे, मासळी मार्केटचे आधुनिकीकरण करणे, मत्स्यबीज बँक तयार करणे इ. २० प्रकारच्या सुविधासाठी शासनाचे स्वत:चेच प्रकल्प राबविण्यात येतील.
०२ योजनेचा कालावधी :- सदर योजना ५ वर्षात म्हणजेच सन २०१८-१९ ते २०२२-२३ या कालावधीत राबविण्यात येणार आहे.
०३. सदर कर्जाची परतफेड १२ वर्षात करावयाची असून, त्यात २ वर्षे हा अधिस्थगन कालावधी (Moratorium) राहणार आहे.
०४. सदर योजनंतर्गत घ्यावयाच्या कामाचे विस्तृत प्रकल्प अहवाल (DPR) पर्यावरण विभाग, सीआरझेड इ. संबंधित विभागांच्या आवश्यक परवानग्याच्या अधिन राहून सादर करणे आवश्यक राहिल.
०५. ग्रामीण पायाभूत विकास निधी योजना अंतर्गत कर्ज उपलब्ध होण्यासाठी वित्त विभागाच्या शासन निर्णय दिनांक १८.१२.२०१४ नुसार मा. मुख्य सचिव यांच्या अध्यक्षतेखाली गठीत उच्चस्तरीय समितीच्या मान्यतेनंतर प्रस्ताव नॅशनल फीशरीज डेव्हलपमेंट बोर्ड (NFDB), हैदाबाद या नोडल इम्प्लीमेंटींग एजन्सीला (NAI) सादर करण्यात येतील.
०६. नॅशनल फीशरीज डेव्हलपमेंट बोर्ड (NFDB), हैदाबाद या नोडल इम्प्लीमेंटींग एजन्सी (NAI) सदर प्रस्तावाची छाननी करून ती संस्था पात्र प्रस्ताव Central Approval
पृष्ठ ४ पैकी २
# Page 3
शासन निर्णय क्रमांकः मत्स्यवि ११२०/प्र.क्र.२५/ पदुम १४
and Monitoring Committee (CAMC) कडे पाठवेल. सदर प्रस्तावास CAMC ची मंजूरी झाल्यानंतर नाबार्डला कर्जासाठी शिफारस होईल.
०७. प्रकल्पांसाठी कर्जाची मागणी करण्यासाठी शासनामार्फत मागणी पत्र नाबार्डला
सादर करावे लागणार आहे. सदर अर्जाद्वारे राज्य शासन मंजूर प्रकल्पासाठी कर्जाची आगावू उचल (Advance) करू शकेल किंवा त्या प्रकल्पावर झालेल्या खर्चाच्या (Reimbursement) प्रतिपूर्तीची मागणी करू शकेल.
०८. मागणी अर्जामध्ये कमीत कमी रू. ५०० कोटी किंवा त्यापेक्षा अधिक रक्कमेच्या प्रकल्पासाठी असावी. कमी रक्कमेच्या मागण्या स्विकारण्याचा / नाकारण्याचा अधिकार
नाबार्डला असेल. निधी मागणी अर्जासोबत निधी उपयोगिता प्रमाणपत्र देणे बंधनकारक
राहील.
०९. मंजूर प्रकल्पासाठी नाबार्डने कर्ज मंजूर केल्यानंतर १२ महिन्यांच्या आत कर्जाचा पहिला हप्ता उचलला नाही तर मंजूर कर्ज व्यपगत होईल. तसेच नाबार्डकडून कर्जाचा पहिला हप्ता मंजूर झाल्यानंतर पुढील दोन वर्षात कर्जाची पूर्ण उचल करावी लागणार आहे.
१०. कर्जाचे प्रत्येक वितरण हे व्याज आकरणीच्या दृष्टीने स्वतंत्र कर्ज म्हणून गणले जाणार आहे.
११. प्रस्तूत योजना नविन असल्याने योजेसाठी नविन लेखाशिर्ष घेण्याची कार्यवाही विभागामार्फत करण्यात येईल.
# Page 4