# Page 1
---------------------------------------------
| महात्मा फुले कृषि विद्यापीठ, राहुरी अंतर्गत |
| कृषि महाविद्यालय, पुणे येथे देशी गाय |
| संशोधन व प्रशिक्षण केंद्रासाठी अनुदान |
| वितरीत करणेबाबत... |
|  |
---------------------------------------------
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: मफुकृ-२०२०/प्र.क्र.६६/७-अ,
मादाम कामा मार्ग, हुतात्मा राजगुरू चौक, मंत्रालय विस्तार, मुंबई ४०० ०३२.
दिनांक : १६ सप्टेंबर, २०२१.
------------------------------------------------------------------------
| संदर्भ :- (१) या विभागाचा समक्रमांकाचा दि.०२.१२.२०२० चा शासन निर्णय. |
| (२) या विभागाचा समक्रमांकाचा दि.२२.०२.२०२१ चा शासन निर्णय. |
| (३) नियंत्रक, महात्मा फुले कृषि विद्यापीठ, राहुरी यांचे पत्र क्रमांक : |
------------------------------------------------------------------------
जा.क्र. मफुकृवि/लेखा-२/२९०/२०२१, दि. २३.०७.२०२१.
प्रस्तावना : देशी गाईंचे संवर्धन व कार्यक्षमता वाढवून आरोग्याच्या दृष्टीने सुरक्षित दुध व दुग्धजन्य उत्पादनवाढ करण्यासाठी महात्मा फुले कृषि विदयापीठ, राहुरी अंतर्गत कृषि महाविद्यालय, पुणे येथील पशुसंवर्धन व दुग्धशास्त्र विभागांतर्गत “देशी गाय संशोधन व प्रशिक्षण केंद्र” स्थापन करण्यास
संदर्भ क्र.१ च्या शासन निर्णयान्वये मान्यता देण्यात आली असून सन २०२०-२१ पासून चार वर्षासाठी आवर्ती व अनावर्ती खर्चास मान्यता देण्यात आली आहे. त्यानुसार संदर्भ क्र. २ च्या शासन निर्णयान्वये सन २०२०-२१ या आर्थिक वर्षासाठी निधी वितरीत करण्यात आला आहे. आता सन २०२१-२२ या
आर्थिक वर्षासाठी निधी वितरणाची बाब शासनाच्या विचाराधीन होती.
शासन निर्णय:
महात्मा फुले कृषि विदयापीठ, राहुरी अंतर्गत कृषि महाविद्यालय, पुणे येथील पशुसंवर्धन व दुग्धशास्त्र विभागांतर्गत “देशी गाय संशोधन व प्रशिक्षण केंद्र” याकरीता सन २०२१-२२ या चालू आर्थिक वर्षातील खर्च भागविण्यासाठी लेखाशीर्ष २४१५००७२ मधील ३१ सहाय्यक अनुदाने (वेतनेतर) साठी रु.४०.६० लाख व ३५- भांडवली मत्तेच्या निर्मितीकरिता अनुदान साठी रु.३७.२० लाख असा
एकूण रु.७७.८० लाख (रुपये सत्याहत्तर लाख ऐंशी हजार फक्त) इतका निधी वितरित करण्यास शासन मान्यता देण्यात येत आहे. सदर निधीबाबतचा सविस्तर तपशील सोबतच्या परिशिष्ट-अ मध्ये देण्यात आला आहे.
२. सदरच्या निधी वितरणास खालील अटी व शर्तीच्या अधिन राहुन मान्यता देण्यात येत आहे.
अटी व शर्ती :
१) देशी गाय संशोधन व प्रशिक्षण केंद्राचे संशोधन व विस्तार कार्य करण्यासाठी नव्याने पदनिर्मिती करण्यात येणार नाही.
# Page 2
शासन निर्णय क्रमांकः मफुकृ-२०२०/प्र.क्र.६६/७-अ, २) सदरचे कार्य हे दीर्घकालीन दृष्ट्या महत्त्वाचे असल्याने विद्यापीठांमध्ये उपलब्ध असलेल्या
पदांपैकी एका पदाची सदर संशोधन केंद्रासाठी प्रमुख शास्त्रज्ञ म्हणून नेमणूक करण्यात यावी.
३) इतर उपलब्ध पदांपैकी आवश्यकतेनुसार सदर प्रशिक्षण केंद्रामध्ये काम करण्यासाठी
शिक्षक/शिक्षकेतर कर्मचारी वर्गाची नियुक्ती करणेबाबत विद्यापीठ स्तरावर निर्णय घेण्यात यावा.
४) देशी गाय संशोधन व प्रशिक्षण केंद्र स्थापन करण्यासाठी नियंत्रक, महात्मा फुले कृषि
विद्यापीठ, राहुरी यांना निधी उपलब्ध करून देण्यात येईल. सदर निधीमधून देशी गाय संशोधन व प्रशिक्षण केंद्र स्थापन करण्यासाठी चार वर्षांमध्ये सोबत जोडलेल्या परिशिष्ट “अ”
नुसार खर्च करण्यात यावा. तथापि काही अपरिहार्य कारणास्तव संबंधित वर्षातील अनुदान खर्ची न पडल्यास त्याची पूर्तता प्रकल्प कालावधीत करण्यात यावी.
५) परिशिष्ट 'अ 'नुसार एखाद्या घटकासाठी असलेले मंजूर अनुदान खर्च होऊन शिल्लक निधी इतर घटकावर खर्च करण्याचे अधिकार कुलगुरु, महात्मा फुले कृषि विद्यापीठ, राहुरी यांना राहतील.
३. प्रकल्प राबविण्याकरीता प्राप्त झालेला निधी हा प्रकल्पांतर्गत प्रस्तावित असलेल्या बाबींकरीताच खर्च करण्यात यावा. या अनुदानातुन इतर योजना/इतर प्रकल्प/ प्रस्तावित प्रकल्पात समाविष्ठ नसलेल्या बाबींवर खर्च करु नये.
४. या प्रित्यर्थचा खर्च, मागणी क्र. डी-३, २४१५ कृषि विषयक संशोधन व शिक्षण, ०१ पीक संवर्धन,
१२०, इतर संस्थाना सहाय्य, (००)(०६) महात्मा फुले कृषि विद्यापीठाला सहायक अनुदान (कार्यक्रम) (२४१५००७२) ३१- सहायक अनुदान (वेतनेतर) व ३५- भांडवली मत्तेच्या निर्मितीकरीता अनुदान या लेखाशीर्षाखाली मंजूर केलेल्या तरतूदीतून मासिक निधी विवरणपत्राच्या मर्यादेत भागवावा व त्याच लेखाशिर्षाखाली खर्ची टाकण्यात यावा.
५. विद्यापीठांना मंजूर करण्यात आलेले अनुदान महाराष्ट्र कृषि विद्यापीठे अधिनियम १९८३, महाराष्ट्र कृषि विद्यापीठे परिनियम १९९०, आणि महाराष्ट्र कृषि विद्यापीठे लेखा संहिता १९९१ मधील तरतूदीप्रमाणे आणि प्रचलित शासन आदेश व विहित कार्यपध्दतीनुसार सक्षम अधिका-यांची प्रशासकीय व व वित्तीय मान्यता घेतल्यानंतर विहीत मर्यादेत खर्च करण्यात यावे. केवळ अर्थसंकल्पीय तरतूद आहे किंवा अनुदान वितरीत केले आहे म्हणून खर्च करु नये.
६. संशोधन संचालक, महात्मा फुले कृषि विद्यापीठ, राहुरी, जि. अहमदनगर हे प्रकल्पाचे संनियंत्रण करणे व प्रगतीचा आढावा घेणे इत्यादीबाबत विहित कार्यपद्धतीनुसार शासनास अहवाल सादर करतील.
पृष्ठ ४ पैकी २
# Page 3
शासन निर्णय क्रमांकः मफुकृ-२०२०/प्र.क्र.६६/७–अ, ७. उपविभागीय कृषि अधिकारी, अहमदनगर तथा आहरण व संवितरण अधिकारी यांनी संबंधित उपशीर्षांतर्गत मंजूर केलेले अनुदान कृषि विद्यापीठांचे नियंत्रक यांना अदा करण्याबाबत आवश्यक कार्यवाही करावी.
८. सदरचा शासन निर्णय हा, नियोजन विभागाचा अनौ. संदर्भ क्र.२६३/१४३१,दि.२८.०७.२०२१ व वित्त विभागाचा अनौ. संदर्भ क्र.२६०/२०२१/व्यय-१, दि.२४.०८.२०२१ अन्वये प्राप्त सहमतीने निर्गमित करण्यात येत आहे.
# Page 4