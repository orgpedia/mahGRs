# Page 1
कृषि विभागाच्या सन २०१९-२० च्या अर्थसंकल्पीय अंदाजाचे वितरण करण्याबाबत
(कृषि, फलोत्पादन व कृषी विद्यापीठे)
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. लेखानु-२०१९/(प्र.क्र.२३/१९)/२-ओ,
मादाम कामा मार्ग, हुतात्मा राजगुरू चौक,
मंत्रालय विस्तार भवन, मुंबई - ४०० ०३२,
दिनांक :-१२ जुलै, २०१९
संदर्भ : १) शासन वित्त विभाग परिपत्रक क्र. अर्थसं-२०१९/प्र.क्र.४४/अर्थ-३, दि.०१.०४.२०१९ २) शासनाचा सम क्रमांकाचा शासन निर्णय दि. ०३ एप्रिल, २०१९ ३) शासन परिपत्रक, वित्त विभाग क्र. अर्थसं-२०१९/प्र.क्र.९२/अर्थ-३, दि.०८.०७.२०१९.
प्रस्तावना-: वित्त विभागाच्या संदर्भ क्र.१ च्या परिपत्रकानुसार सन २०१९-२० मधील एप्रिल, २०१९ ते जुलै, २०१९ या चारमाहीकरिता उपलब्ध लेखानुदान संदर्भ क्र.२ च्या शासन निर्णयान्वये वितरीत करण्यात आले आहे.
२. महाराष्ट्र विनियोजन विधेयक, २०१९ यास विधानमंडळाने मंजूरी दिलेली असून महाराष्ट्राचे राज्यपाल यांनी त्यास अधिसंमती दिली असून, ते महाराष्ट्र अधिनियम क्र. ८ म्हणून महाराष्ट्र शासन, राजपत्र असाधारण मधील भाग-४ दि. ०४ जुलै, २०१९ अन्वये प्रसिध्द करण्यात आले असल्याचे संदर्भ क्र.३ च्या शासन परिपत्रकात नमूद केले आहे ३. संदर्भ क्र.३ च्या परिपत्रकान्वये प्रशासकीय विभागास सन २०१९-२० च्या अर्थसंकल्पीय तरतूदीपैकी सन २०१९-२० च्या प्रथम नऊमाहीकरीता ( डिसेंबर २०१९ अखेर) आवश्यक असणारा अनिवार्य व कार्यक्रमांतर्गत खर्चाचा अर्थसंकल्पीत निधी एकूण वार्षिक तरतूदीच्या ६० टक्केच्या मर्यादेत (जून २०१९ च्या पुरवणी मागणी व्यतिरीक्त) खर्च करण्यास प्राधिकृत करण्यात आले आहे.
४. संदर्भ क्र. ३ च्या शासन परिपत्रकानुसार वित्त विभागाने मंजूर केल्यानुसार अर्थसंकल्पीय अंदाज २०१९-२० (White Book) पुस्तकाच्या आधारे अनिवार्य बाबी संदर्भात सोबतच्या विवरणपत्रात दर्शविण्यात आलेल्या तरतूदींचे वितरण शासन निर्णयाव्दारे करण्याचे प्रस्तावित होते. तसेच, याअनुषंगाने कार्यक्रमांतर्गत तरतूदीसंदर्भात संदर्भाधिन शासन परिपत्रकास अनुसरून निधी वितरणातील मार्गदर्शक सूचना निर्गमित करण्याचे देखील प्रस्तावित होते.
त्याअनुषंगाने खालीलप्रमाणे शासन निर्णय निर्गमित करण्यात येत आहे.
# Page 2
शासन निर्णय क्रमांकः लेखानु-२०१९/(प्र.क्र.२३/१९)/२-अ
शासन निर्णय :
वित्त विभागाच्या संदर्भ क्र. ३ च्या शासन परिपत्रकानुसार या शासन निर्णयासोबत जोडलेल्या परिशिष्ट-अ मधील स्तंभ क्र. ८ मधील अनिवार्य बाबीसंदर्भातील सन २०१९-२० च्या प्रथम नऊमाहीकरीता (डिसेंबर २०१९ अखेर) अनिवार्य खर्चाचा अर्थसंकल्पीत निधी एकूण वार्षिक निधीच्या ६० टक्केच्या मर्यादेत (जून २०१९ च्या पुरवणी मागणी व्यतिरीक्त) स्तंभ क्र. ५ मध्ये निर्देशित केलेल्या कार्यान्वयन / आहरण व संवितरण अधिकाऱ्यांकडे सुपूर्द करण्यात येत आहे, त्यांनी वित्त विभागाच्या संदर्भ क्र. ३ शासन परिपत्रकामध्ये नमूद केलेल्या अटींच्या अधिन राहून सन २०१९-२० मधील वितरीत निधी विहित पध्दतीनुसार खर्च करण्याची दक्षता घ्यावी.
२. अनिवार्य खर्चांतर्गत प्रधानमंत्री पिक विमा योजनेंतर्गत विम्याच्या हप्त्यासाठी अर्थसहाय्य भाजीपाला रोपमळे, फळरोप मळे व स्थानिक उद्याने तसेच, कृषि विद्यापीठांना सहायक अनुदाने आणि घरबंधणी अग्रीम या योजनेसाठी संबंधित कार्यासनाकडून स्वतंत्रपणे शासन आदेश निर्गमित झाल्यानंतरच प्रत्यक्ष निधीचे वितरण केले जाईल.
३. अनिवार्य खर्चांतर्गत गौण बांधकामाच्या मंजूर अर्थसंकल्पीय तरतूदी गौण बांधकामासाठी संबंधित यंत्रणेकडून प्रशासकीय मान्यतेचे आदेश शासनास प्राप्त झाल्यानंतरच सदर निधीचे वितरण केले जाईल.
४. संदर्भाधिन शासन परिपत्रकानुसार कार्यक्रमांतर्गत तरतुदीसंदर्भात योजनानिहाय प्रशासकीय व वित्तीय खर्चाच्या मंजूरीचे आदेश संबंधित कार्यासनाकडून स्वतंत्रपणे निर्गमित झाल्यानंतरच प्रत्यक्ष निधीचे वितरण केले जाईल.
५. हा शासन निर्णय प्रशासकीय विभागांना प्रदान करण्यात आलेल्या शक्तीनुसार निर्गमित करण्यात येत आहे.
# Page 3
# Page 4
# Page 5
# Page 6