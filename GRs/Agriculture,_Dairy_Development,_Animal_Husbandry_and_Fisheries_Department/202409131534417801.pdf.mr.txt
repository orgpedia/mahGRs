# Page 1
सन २०२३ च्या खरीप हंगामामधील कापूस व
सोयाबीन उत्पादक शेतक-यांना अर्थसहाय्य
देण्याकरिता उर्वरित रु.१५९३.९९ कोटी निधी सन २०२४-२५ मध्ये वितरीत करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः पूरक-२०२४/प्र.क्र.६२/४ अे
मादाम कामा मार्ग, हुतात्मा राजगुरु चौक
मंत्रालय, मुंबई-४०००३२
दिनांक: १३ सप्टेंबर, २०२४
संदर्भ:- १) कृषि व पदुम विभाग, शासन निर्णय क्र.विकृयो-२१२२/प्र.क्र.३९/ ४अे, दि.१२ मे, २०२२ २) मा.मुख्य सचिव कार्यालयाची दि.२४ जुलै, २०२४ ची टिप्पणी
३) कृषि व पदुम विभाग, शासन निर्णय क्र.संकिर्ण-२०२४/प्र.क्र.४५/४अे, दि.२९ जुलै, २०२४
४) वित्त विभागाचे परिपत्रक क्र.पूरक-२०२४/प्र.क्र.७९/अर्थ-३, दि.२९ जुलै, २०२४
५) कृषि व पदुम विभाग, शासन निर्णय क्र.संकीर्ण-२०२४/प्र.क्र.४५/४अे, दि.३० ऑगस्ट, २०२४ ६) कृषि व पदुम विभाग, शासन निर्णय क्र.पूरक-२०२४/प्र.क्र.६२/४अे, दि.०३ सप्टेंबर, २०२४
प्रस्तावना :-
सन २०२३ च्या खरीप हंगामामधील कापूस, सोयाबीन उत्पादक शेतक-यांना ०.२ हेक्टरपेक्षा कमी क्षेत्रासाठी सरसकट रु.१००० तर ०.२ हेक्टरपेक्षा जास्त क्षेत्रासाठी त्यांच्या क्षेत्रानुसार प्रती हेक्टर रु.५०००
( २ हेक्टरच्या मर्यादेत) अर्थ सहाय्य देण्यात यावे. यासाठी कापूस उत्पादक शेतक-यांसाठी रु.१५४८.३४ कोटी
व सोयाबीन उत्पादक शेतक-यांसाठी रु.२६४६.३४ कोटी असा एकूण रु.४१९४.६८ कोटी खर्च करण्यास मान्यता देण्यात आली आहे. त्यानुसार संदर्भ क्र. ३ अन्वये दि.२९ जुलै, २०२४ रोजीचा शासन निर्णय निर्गमित करण्यात
आलेला आहे.
सन २०२३ च्या खरीप हंगामामधील कापूस व सोयाबीन उत्पादक शेतक-यांना अर्थसहाय्य देण्याकरिता
जुलै, २०२४ च्या पावसाळी अधिवेशनामध्ये सन २०२४-२५ मध्ये रु.४१९४.६८ कोटी इतका निधी पुरवणी मागणीद्वारे उपलब्ध करुन देण्यात आला आहे. वित्त विभागाने मंजूर पुरवणी मागणीच्या ६०% च्या मर्यादेत
रु.२५१६.८० कोटी इतका निधी वितरीत करण्यास मान्यता दिली होती. त्यास अनुसरुन रु.२५१६.८० कोटी
निधी दि.०३ सप्टेंबर, २०२४ च्या शासन निर्णयान्वये वितरीत केला आहे. वित्त विभागाने उर्वरित निधी वितरीत करण्यास मान्यता दिली आहे. त्या अनुषंगाने शासन पुढीलप्रमाणे निर्णय घेत आहे.
शासन निर्णय:
१.सन २०२३ च्या खरीप हंगामामधील कापूस व सोयाबीन उत्पादक शेतक-यांना अर्थसहाय्य देण्याकरिता
रु.१५९३.९९ कोटी (रुपये एक हजार पाचशे त्र्याण्णव कोटी नव्याण्णव लाख फक्त) निधी या शासन निर्णयान्वये
आयुक्त (कृषि) पुणे, यांना अर्थसंकल्पीय वितरण प्रणालीद्वारे उपलब्ध करुन देण्यात येत आहे.
२. परिच्छेद १ मध्ये नमूद केल्यानुसार, सन २०२३ च्या खरीप हंगामामधील कापूस व सोयाबीन उत्पादक
शेतक-यांना अर्थसहाय्य देण्याकरिता उपरोक्त निधी पुढील लेखाशिषांतर्गत अर्थसंकल्पित करण्यात आलेल्या तरतुदीतून खर्ची टाकावा.
# Page 2
शासन निर्णय क्रमांकः पूरक-२०२४/प्र.क्र.६२/४ अे
-------------------------------------------------------------------------------------------------------
| मागणी क्र.डी-३ |
| २४०१-पीक संवर्धन |
| (०३) (०१)-कापूस, सोयाबीन व इतर तेलबिया पिकांची उत्पादकता वाढ व मूल्यसाखळी विकासासाठी विशेष कृती योजना |
| २४०१B४१९ |
| ३३, अर्थसहाय्य |
-------------------------------------------------------------------------------------------------------
३.या शासन निर्णयान्वये वितरीत उपरोक्त निधीचे कोषागारातून आहरण व वितरण करण्यासाठी
पुढीलप्रमाणे नियंत्रण तसेच आहरण व संवितरण अधिकारी म्हणून घोषित करण्यात येत आहे.
-----------------------------------------------------------------------------------------------------------------------------
| स्तर | नियंत्रण अधिकारी | आहरण व संवितरण आधिकारी |
| १)आयुक्तालय स्तर २) ३) | आयुक्त (कृषि), कृषी आयुक्तालय, पुणे | ४)सहाय्यक संचालक (लेखा-१) कृषी आयुक्तालय, महाराष्ट्र राज्य पुणे. |
-----------------------------------------------------------------------------------------------------------------------------
४. या शासन निर्णयान्वये वितरीत करण्यात आलेल्या निधीचा विनियोग संदर्भीय शासन निर्णयान्वये मान्य
केल्यानुसार पात्र असलेल्या शेतकऱ्यांच्या अथर्सहाय्याकरिताच विहित पद्धतीने करण्यात यावा.
५. जसजसे पात्र शेतकरी उपलब्ध होतील तसतसा हा निधी टप्प्याटप्प्याने कोषागारातून आहरित करावा
जेणेकरून अकारण निधी कोषागाराबाहेर राहणार नाही.
६. संदर्भ क्र. ६ येथील दि.०३ सप्टेंबर, २०२४ रोजीच्या शासन निर्णयान्वये वितरीत निधीचा विनियोग
विचारात घेवूनच आवश्यकतेनुसार या शासन निर्णयान्वये उपलब्ध करुन देण्यात येत असलेल्या निधीचे आहरण
करण्यात येईल याची दक्षता घ्यावी.
७. निधी विनियोगाच्या अनुषंगाने संचालक (विस्तार व प्रशिक्षण) यांनी वेळोवेळी उपयोगिता प्रमाणपत्र
शासनास सादर करावे.
८. सदर शासन निर्णय वित्त विभागाच्या अनौपचारिक संदर्भ क्र.३०५/२०२४/व्यय-१, दि.१२ सप्टेंबर,
२०२४ नुसार प्राप्त सहमतीनुसार निर्गमित करण्यात येत आहे.
९. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3