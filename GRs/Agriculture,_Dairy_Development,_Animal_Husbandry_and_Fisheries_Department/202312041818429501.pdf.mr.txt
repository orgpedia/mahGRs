# Page 1
पुनर्रचित हवामान आधारित फळपिक विमा योजना आंबिया बहार २०२३-२४ मध्ये कोकणातील आंबा व सर्व राज्यातील काजू व संत्रा या फळपिकांसाठी शेतक-यांना ऑनलाईन विमा अर्ज दि. ४.१२.२०२३ व दि.५.१२.२०२३ या दोन दिवसांत भरण्यास मुदतवाढ देणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन पुरकपत्र क्रमांकः फवियो -२०२१/प्र.क्र.८१/१०-अ
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
तारीख: ०४ डिसेंबर, २०२३
वाचा : १. शासन निर्णय क्रमांक फवियो-२०२१/प्र.क्र.८१/१०-ओ, दिनांक १८ जून २०२१ २. कृषि व शेतकरी कल्याण मंत्रालय, भारत सरकार यांचे पत्र फ-क्र.१३०१२/१०/२०१६-क्रेडिट-॥, दि.०२.१२.२०२३
शासन पुरकपत्र :
केंद्र शासनाच्या मार्गदर्शक सूचनांनुसार पुनर्रचित हवामान आधारीत फळपिक विमा योजना शासन निर्णय दिनांक १८ जून २०२१ अन्वये मृग व आंबिया बहार सन २०२१-२२ ते २०२३-२४ या कालावधीत राबविण्यात येत आहे. या योजनेंतर्गत आंबिया बहार २०२३-२४ मध्ये कोकणातील आंबा व सर्व राज्यातील काजू व संत्रा या फळपिकासाठी सहभागाची अंतीम मुदत दि.३०.११.२०२३ अशी निश्चित करण्यात आलेली आहे. तथापि, शेतकऱ्यांना या योजनेत सहभागी होण्यासाठी येणाऱ्या तांत्रिक अडचणी विचारात घेऊन योजनेत सहभागासाठी पुरेसा कालावधी करुन देण्याच्या उद्देशाने केंद्र शासनाने संदर्भ क्र. (२) येथील पत्रात नमूद अटी व शर्तीच्या अधिन दिलेल्या मान्यतेस अनुसरुन पुनर्रचित हवामान आधारित फळपिक विमा योजना आंबिया बहार २०२३-२४ मध्ये कोकणातील आंबा व सर्व राज्यातील काजू व संत्रा या फळपिकांसाठी शेतक-यांना ऑनलाईन विमा अर्ज दि.४.१२.२०२३ व दि.५.१२.२०२३ या दोन दिवसांत भरण्यास मुदतवाढ देण्यात येत आहे. तथापि, सदरच्या कालावधीत जास्तीत जास्त शेतकरी सहभागी होण्यासाठी संबंधित विमा कंपनीने आवश्यक ती प्रसिध्दी व प्रचार मोहिम राबवावी.
# Page 2
# Page 3