# Page 1
वरिष्ठ प्रशासकीय अधिकारी, गट-अ संवर्गातील अधिकाऱ्यांची दि.०१/०१/२०२२ स्थित तात्पुरती ज्येष्ठतासूची प्रसिध्द करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन परिपत्रक क्र. कृषिआ-३३२२/प्र.क्र.१२६/१६ अ
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दि. १३ जून, २०२२
वाचा :- १) शासन अधिसूचना, सामान्य प्रशासन विभाग क्र. एसआरव्ही-२०१६/ प्र.क्र.२८१/बारा, दि. २१.०६.२०२१
२) शासन परिपत्रक, कृषि व व पदुम विभाग क्र. कृषिआ-३३२१/प्र.क्र.१३०/१६ ओ, दि.११.०८.२००२१
३) कृषि आयुक्तालयाचे पत्र क्र.कृआ/ज्येसु/वप्रअ/२०२२/१३०७/आस्था-१, दि.१२.०१.२०२२
परिपत्रक
सामान्य प्रशासन विभागाच्या संदर्भ क्र.१ येथील दिनांक २१.०६.२०२१ च्या शासन अधिसूचनेन्वये शासन सेवेतील अधिकारी / कर्मचारी यांची ज्येष्ठतासुची प्रत्येक वर्षी तयार करणे व प्रसिध्द करणे याबाबतचे सर्वंकष धोरण निश्चित करण्यात आले आहे. संदर्भ क्र.२ च्या शासन परिपत्रकान्वये वरिष्ठ प्रशासकीय अधिकारी गट-अ संवर्गाची दि.०१.०१.२०२१ स्थित अंतिम ज्येष्ठतासूची प्रसिध्द करण्यात आली आहे.
२. वरिष्ठ प्रशासकीय अधिकारी, गट-अ या संवर्गामध्ये दि.०१.०१.२०२१ ते दि.३१.१२.२०२१ या कालावधीमध्ये सरळसेवा भरती, पदोन्नती वा अन्य कारणामुळे नियुक्ती करण्यात आलेल्या अधिकाऱ्यांच्या नावाचा समावेश करुन या संवर्गाची दि.०१.०१.२०२२ स्थित तात्पुरती ज्येष्ठतासूची तयार करण्यात आली असून सोबत जोडलेल्या परिशिष्ट- तीन नुसार प्रसिध्द करण्यात येत आहे.
३. आयुक्त (कृषि) यांना विनंती करण्यात येते की, त्यांनी सदर तात्पुरती ज्येष्ठतासूची सर्व संबंधीत अधिकाऱ्यांच्या (रजेवर / प्रतिनियुक्तीवर असलेल्या अधिकाऱ्यांसह) निदर्शनास आणावी व तसे कळविल्याबाबत त्यांची स्वाक्षरी घेतलेली प्रत अभिलेखात ठेवावी. तसेच सदर तात्पुरत्या ज्येष्ठता सूची संदर्भातील आक्षेप/त्रुटी असल्यास त्याबाबत संबंधितांनी पंधरा दिवसाच्या आत निवेदन सादर करावे.
त्यानंतर प्राप्त झालेल्या आक्षेपांचा विचार केला जाणार नाही, अशा सूचना संबंधीतांना द्याव्यात. प्राप्त झालेल्या निवेदनातील वस्तुस्थिती संबंधितांच्या उपलब्ध अभिलेखावरुन तपासून सदर निवेदने, सविस्तर अभिप्रायांसह शासनास पाठवावीत. विहित कालावधीत आक्षेप/माहिती प्राप्त न झाल्यास सदर तात्पुरत्या ज्येष्ठतासूचीबाबत कोणाचाही आक्षेप नसल्याचे गृहीत धरुन अंतिम ज्येष्ठतासूची प्रसिध्द करण्यात येईल.
# Page 2
शासन परिपत्रक क्रमांकः कृषिआ-३३२२/प्र.क्र.१२६/१६ अ
४. प्रस्तुत ज्येष्ठतासूचीतील अधिकाऱ्यांच्या नावासमोर नमूद केलेला ज्येष्ठतेचा दिनांक हा फक्त वरिष्ठ प्रशासकीय अधिकारी, गट-अ संवर्गातील ज्येष्ठता निश्चित करण्याकरीता विचारात घेण्यात येईल.
५. आयुक्त (कृषि) यांनी सदर तात्पुरती ज्येष्ठतासूची सर्व संबंधीत वरिष्ठ प्रशासकीय अधिकारी, गट-अ संवर्गामधील अधिकाऱ्यांच्या (रजेवर / प्रतिनियुक्तीवर असलेल्या अधिकाऱ्यांसह) निदर्शनास आणावी.
# Page 3