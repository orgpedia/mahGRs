# Page 1
सन २०२२-२३ करिता राष्ट्रीय कृषि विकास योजना-कॅफेटेरिया (DPR Based Stream) योजनेंतर्गत अनुसूचित जमाती प्रवर्गासाठी ₹८.४२ कोटी निधी वितरीत करणेबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: राकृवि ०२२३/प्र.क्र. ४३/१४-ओ
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : २४ मार्च, २०२३
संदर्भ : १. वित्त विभागाचे परिपत्रक क्र. अर्थसं २०२२/प्र.क्र.४३/अर्थ-३, दि.०४ एप्रिल, २०२२.
२. कृषि, सहकार व शेतकरी कल्याण विभाग, केंद्रिय कृषि व शेतकरी कल्याण मंत्रालय, भारत सरकार यांचे पत्र क्र. ७-१/२०२२- आरकेव्हीवाय, दि. १२ जुलै, २०२२ ३. वित्त विभागाचे परिपत्रक क्र. अर्थसं-२०२२/प्र.क्र.४३/अर्थ-३, दि.०८ फेब्रुवारी, २०२३.
४. कृषि, सहकार व शेतकरी कल्याण विभाग, केंद्रिय कृषि व शेतकरी कल्याण मंत्रालय, भारत सरकार यांचे पत्र क्र. १-१५/२०२२ आरकेव्हीवाय/१, दि. २७ फेब्रुवारी, २०२३.
५. कृषि व पदुम विभागाचा शासन निर्णय क्र. राकृवि २०२३/प्र.क्र.४१/१४-ओ, दि. ०२ मार्च, २०२३.
६. आदिवासी विकास विभागाचा शासन निर्णय क्र. बीयुडी-२०२२/प्र.क्र.०७/कार्यासन-६, दि. २३ मार्च, २०२३.
प्रस्तावना : राष्ट्रीय कृषि विकास योजना-कॅफेटेरिया ही योजना केंद्र व राज्य शासनाच्या अनुक्रमे ६०:४० प्रमाणात अर्थसहाय्याने राबविण्यात येते. राष्ट्रीय कृषि विकास योजना-कॅफेटेरिया (DPR Based Stream) योजनेंतर्गत सन २०२२-२३ मध्ये प्राप्त पहिल्या हप्त्यात अनुसूचित जमाती प्रवर्गाकरिता केंद्र हिश्श्यापोटी रु. ५.०५ कोटी निधी प्राप्त झाला असून त्या समरूप राज्य हिश्श्याचा रु. ३.३७ कोटी निधी असा एकूण रु.८.४२ कोटी निधी वितरीत करणे आवश्यक आहे. त्यानुषंगाने सन २०२२ - २३ मध्ये योजनेंतर्गत मंजूर प्रकल्पांच्या अंमलबजावणीकरिता अनुसूचित जमाती प्रवर्गाकरिता रु. ८.४२ कोटी निधी आयुक्त (कृषि) यांना वितरीत करण्याची बाब शासनाच्या विचाराधीन होती, त्यानुषंगाने शासन पुढीलप्रमाणे निर्णय घत आहे.
शासन निर्णयः
१. या शासन निर्णयान्वये सन २०२२-२३ मध्ये राष्ट्रीय कृषि विकास योजना - कॅफेटेरिया या योजनेंतर्गत मंजूर प्रकल्पांच्या अंमलबजावणीसाठी अनुसूचित जमाती प्रवर्गाकरिता केंद्र हिश्श्याचा रु. ५.०५ कोटी (रुपये पाच कोटी पाच लाख फक्त) आणि राज्य हिश्श्याचा रु.३.३७ कोटी (रुपये तीन कोटी सदतीस लाख फक्त) असा एकूण रु.८.४२ कोटी निधी (रुपये -आठ कोटी बेचाळीस लाख फक्त) आयुक्त (कृषि) यांना अर्थसंकल्पिय वितरण प्रणालीद्वारे पुढीलप्रमाणे उपलब्ध करुन देण्यात येत आहे -
# Page 2
शासन निर्णय क्रमांकः राकृवि ०२२३/प्र.क्र. ४३/१४-ओ, दिनांक : २४ मार्च, २०२३
(रक्कम ₹ कोटी)
------------------------------------------------------------------------------
| अ. क्र. | योजनेचे नाव | अनुसूचित जमाती प्रवर्गाकरिता मंजूर निधी (६०:४०) |
| केंद्र हिस्सा | राज्य हिस्सा | एकूण |
| १. | राष्ट्रीय कृषि विकास योजना - कॅफेटेरिया (DPR Based Stream) | ५.०५ | ३.३७ | ८.४२ |
------------------------------------------------------------------------------
२. या शासन निर्णयान्वये वितरीत करण्यात आलेल्या रु. ८.४२ कोटी रक्कमेचे कोषागारातून आहरण व वितरण करण्याकरिता सहायक संचालक (लेखा - १), कृषि आयुक्तालय, पुणे यांना आहरण व संवितरण अधिकारी व आयुक्त (कृषि), महाराष्ट्र राज्य, पुणे यांना नियंत्रण अधिकारी म्हणून घोषित करण्यात येत आहे तसेच सदर निधी राष्ट्रीय कृषि विकास योजनेच्या केंद्र व राज्य हिस्स्याच्या पुढील लेखाशिर्षांतर्गत सन २०२२-२३ मध्ये अर्थसंकल्पित केलेल्या तरतुदीतून खर्ची टाकावा -
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| प्रवर्ग | केंद्र हिस्सा | राज्य हिस्सा |
| अनुसूचित जमाती | मागणी क्रमांक टी-५ २४०१- पीक संवर्धन ७९६ - जनजाती क्षेत्र उपयोजना ०१- जनजाती क्षेत्र उपयोजना (०१) (३२) कृषि उन्नती योजना राष्ट्रीय कृषि विकास योजना अंतर्गत अर्थसहाय्य (केंद्र हिस्सा ६० टक्के) (कार्यक्रम) (२४०१ A७४४) ३३-अर्थसहाय्य | मागणी क्रमांक टी -५ २४०१ - पीक संवर्धन ७९६ - जनजाती क्षेत्र उपयोजना ०१ - जनजाती क्षेत्र उपयोजना (०१) (३३) कृषि उन्नती योजना राष्ट्रीय कृषि विकास योजना अंतर्गत अर्थसहाय्य (राज्य हिस्सा ४० टक्के) (कार्यक्रम) (२४०१A७५३) ३३-अर्थसहाय्य |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. सहायक संचालक (लेखा-१), कृषि आयुक्तालय, पुणे यांनी वितरीत केलेला ₹ ८.४२ कोटी निधी कोषागारातून आहरित करुन आयुक्त (कृषि), महाराष्ट्र राज्य, पुणे यांच्या नावे उघडण्यात आलेल्या Singal Nodal Account (SNA) मध्ये जमा करावा आणि तद्नंतर सदर निधी संबंधित प्रकल्पांच्या वर अंमलबजावणीसाठी PFMS व्दारे विविध अंमलबजावणी यंत्रणांना त्यांच्यासाठी उघडलेल्या Child Account मध्ये वर्ग करावा.
४. या शासन निर्णयान्वये राष्ट्रीय कृषि षिकास योजनेंतर्गत अनुसूचित जमाती प्रवर्गाकरिता वितरीत करावयाच्या ₹८.४२ कोटी निधीचे प्रकल्पनिहाय वितरणाबाबतचा तपशिल सोबत जोडलेल्या परिशिष्ट-अ मध्ये नमूद केला आहे.
५. उपरोक्त मंजूर निधीचे तात्काळ उपयोजन होण्याच्या दृष्टीनेच कोषागरातून आहरण करावे आणि सर्व विभागांनी त्यांना प्राप्त होणाऱ्या निधीचा तात्काळ विनियोग होईल याबाबत दक्षता घ्यावी.
६. सर्व अंमलबजावणी यंत्रणांनी/विभागांनी त्यांना सन २००७-०८ ते सन २०२१-२२ या कालावधीत वितरीत केलेल्या निधीचे सनदी लेखापालांकडून लेखापरिक्षण झाल्याचे प्रमाणित करावे.
पृष्ठ ४ पैकी २
# Page 3
शासन निर्णय क्रमांकः राकृवि ०२२३/प्र.क्र.४३/१४-ओ, दिनांक : २४ मार्च, २०२३
७. या शासन निर्णयान्वये केवळ 'अनुसूचित जमाती प्रवर्गाकरिता निधी वितरीत करण्यात आला असून सर्व विभागांनी / अंमलबजावणी यंत्रणांनी त्यांना मंजूर केलेल्या प्रकल्पांतर्गत अनुसूचित जमाती प्रवर्गासाठी आवश्यक असलेल्या निधीकरिता उपरोक्त रकमेचा विनियोग करावा.
८. वैयक्तिक लाभाच्या प्रकल्पांतर्गत सर्व विभागांनी / अंमलबजावणी यंत्रणांनी लाभार्थ्यांच्या आधार संलग्न बँक खात्यावर थेट लाभ हस्तांतरणाद्वारे (DBT) अनुदान वितरीत करावे.
९. प्रस्तुत शासन निर्णय वित्त विभागाचे संदर्भाधीन शासन परिपत्रक क्र. अर्थसं-२०२२/प्र.क्र.४३/अर्थ-३, दि. ०४ एप्रिल, २०२२ व दि. ०८ फेब्रुवारी, २०२३ अन्वये विभागास प्रदान करण्यात आलेल्या अधिकारांनुसार व वित्त विभागाने त्यांच्या अनौ. सं. क्र. २७८/२०२३/व्यय-१४, २० मार्च, २०२३ अन्वये दिलेल्या मान्यतेस अनुसरून निर्गमित करण्यात येत आहे.
# Page 4