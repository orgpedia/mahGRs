# Page 1
अंशकालीन कंत्राटी सामुग्री प्रगणकांची १२ पदे बाहय स्त्रोताद्वारे भरण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. मत्स्यआ-२०१४/प्र.क्र.१३४ / पदुम- १२
मंत्रालय, मुंबई-४०० ०३२.
दिनांक : २८/०३/२०१८
वाचा:- (१) केंद्र शासन, कृषि व पदुम विभाग यांचे क्र.३४-११(९)/२२०८/FY(S), दि.३.१०.२०१३ चे पत्र.
(२) शासन निर्णय क्र.पदनि-०६१७/प्र.क्र.२०/आ.पु.क,दि.९.६.२०१७.
(३) आयुक्त मत्स्यव्यवसाय यांचे पत्र क्र.मत्स्य (सां)/१०३६०७/७१/२०१४, दि.९.४.२०१४.
प्रस्तावना: “मत्स्यव्यवसाय क्षेत्राची आधारसामुग्री (Database) आणि भौगोलिक माहिती प्रणाली (GIS) यांचे बळकटीकरण (१००% केंद्र पुरस्कृत)” या १००% केंद्र पुरस्कृत योजनेतील ‘भूजल मत्स्यव्यवसाय विषयक सांख्यिकी माहिती गोळा करणे’ या घटकांचे काम महाराष्ट्र राज्यात सुरु आहे. त्याकरीता केंद्र शासनाने सन २०१३ मध्ये १२ अंशकालीन कंत्राटी सामुग्री प्रगणक पदांना मंजूरी दिलेली आहे. केंद्र शासनाने सदर १२ पदांना दरमहा प्रवासभत्यासह रु.८,५००/- मानधन प्रति अंशकालीन सामुग्री प्रगणक असे निश्चित केलेले आहे. याबाबतचा खर्च केंद्र शासन करणार आहे. सदर पदे बाहय स्त्रोताद्वारे भरण्याची बाब शासनाच्या विचाराधीन होती.
शासन निर्णयः मत्स्यव्यवसाय विभागाच्या आस्थापनेवर मत्स्यव्यवसाय क्षेत्राची आधारसामुग्री (Database) आणि भौगोलिक माहिती प्रणाली (GIS) यांचे बळकटीकरण" या १००% केंद्र पुरस्कृत योजनेतील भूजल मत्स्यव्यवसाय विषयक सांख्यिकी माहिती गोळा करणे या घटकाच्या कामासाठी अंशकालीन कंत्राटी सामुग्री प्रगणक (Part time Contractual Data Enumerators) यांची १२ काल्पनिक पदे निर्माण करुन ती बाहय स्त्रोताद्वारे भरण्यास शासन मान्यता देण्यात येत आहे.
सदर पदांच्या मानधनाचा खर्च केंद्र शासन करणार आहे. वित्त विभाग व सामान्य प्रशासन विभाग यांनी वेळोवेळी निर्गमित केलेल्या शासन निर्णयामध्ये विहित केलेल्या तरतुदीनुसार उपरोक्त १२ काल्पनिक पदे भरण्यात यावीत.
सदर भरती करताना शासनाच्या प्रचलित कार्यपध्दतीनुसार व सामान्य प्रशासन विभागामार्फत वेळोवेळी निर्गमित करण्यात आलेल्या शासन निर्णयांचे काटेकोरपणे पालन करण्यात यावे.
सदर शासन निर्णय वित्त विभागाच्या अनौपचारिक संदर्भ क्र.१७६/आपुक, दिनांक ८.३.२०१८ अन्वये तसेच सामान्य प्रशासन विभागाच्या अनौपचारिक संदर्भ क्र.१५७/कार्यासन-१२, दिनांक ३.२.२०१८ अन्वये प्राप्त झालेल्या सहमतीस अनुसरुन निर्गमित करण्यात येत आहे.
# Page 2
शासन निर्णय क्रमांकः मत्स्यआ-२०१४/प्र.क्र.१३४/पदुम-१२