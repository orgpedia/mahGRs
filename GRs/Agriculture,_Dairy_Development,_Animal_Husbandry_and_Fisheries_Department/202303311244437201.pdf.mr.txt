# Page 1
वित्तीय मान्यता
खरीप व रब्बी हंगाम २०२२-२०२३ करीता युरियाव डीएपी खताचा संरक्षित साठा करण्यासाठी (Buffer Stock) आलेल्या खर्चाच्या प्रतिपूर्तीसाठी निधी वितरीत करण्यास मान्यता देणेबाबत.
महाराष्ट्र शासन
कृषि, पशुसंवर्धन, दुग्ध व्यवसाय विकास व मत्स्यव्यवसाय विभाग
शासन निर्णय क्रमांक : युसंसा १६२१/प्र.क्र.२०१/१७-ओ (भाग-२)
मादाम कामा मार्ग, हुतात्मा राजगुरु चौक
मंत्रालय, विस्तार, मुंबई ४०००३२.
दिनांक :- ३१/०३/२०२३.
वाचा: १. कृषि विभागाचा शासन निर्णय क्रमांक: युसंसा १६२१/प्र.क्र.२०१/१७-ओ,(भाग-२) दि. ३०/०३/२०२२.
२. कृषि आयुक्तालयाचे पत्र जा.क्र. कृआ/खते/ गुनि ३-४/ बफर/ २२-२३/८४०९/२१, दि. ०६/०३/२०२३.
प्रस्तावना: राज्यामध्ये खरीप हंगाम २०२२ मध्ये १.०० लाख मे. टन युरिया खत व ०.५० लाख मे.
टन डिएपी खताचा संरक्षित साठा करण्याबाबत. तसेच, रब्बी २०२२-२३ मध्ये ०.५० लाख मे.
टन इतका युरिया खताचा संरक्षित साठा करण्याचा निर्णय मंत्रिमंडळ उपसमितीच्या दिनांक १५/०२/२०२२ रोजी झालेल्या बैठकीमध्ये घेण्यात आलेला आहे. सदर निर्णयास मा. उपमुख्यमंत्री तथा वित्त मंत्री आणि मा. मुख्यमंत्री महोदय यांची मान्यता घेण्यात आलेली आहे. सदर प्रयोजनार्थ महाराष्ट्र कृषि उद्योग विकास महामंडळ, गोरेगाव, मुंबई, दि. विदर्भ को-ऑप मार्केटिंग फेडरेशन लि., नागपूर आणि दि महाराष्ट्र स्टेट को-ऑपरेटिव्ह मार्केटिंग फेडरेशन लि. मुंबई या तीन संस्थांना संदर्भीय क्र. १ अन्वये विहित केलेल्या दरानुसार “नोडल एजन्सी” म्हणून शासनाने नियुक्त केले आहे. तसेच, यामध्ये महाराष्ट्र कृषि उद्योग विकास महामंडळास ७०% व इतर दोन संस्थांना प्रत्येकी १५% याप्रमाणे संरक्षित साठा करण्यास प्रशासकीय मान्यता देण्यात आलेली आहे. त्यानुसार, सदर संस्थांना युरिया व डीएपी खतांचा संरक्षित साठा करण्यास आलेला खर्च संदर्भीय क्र. २ सोबत सादर करण्यात आलेला आहे.
त्यानुषंगाने, सदर खर्चाची प्रतिपूर्ती करण्याची बाब शासनाच्या विचाराधीन होती.
शासन निर्णय :
खरीप व रब्बी हंगाम २०२२-२३ मध्ये राज्यातील शेतकऱ्यांना मागणीप्रमाणे व वेळेवर युरिया व डीएपी खतांचा पुरवठा करण्यासाठी महाराष्ट्र कृषि उद्योग विकास महामंडळ, दि विदर्भ को- ऑप मार्केटिंग फेडरेशन लि., नागपूर आणि दि महाराष्ट्र स्टेट को-ऑपरेटिव्ह मार्केटिंग फेडरेशन लि. मुंबई या तीन संस्थांना संदर्भीय क्र. १ अन्वये शासनाचे “नोडल एजन्सी” म्हणून नियुक्त करण्यात आले होते. सदर शासन निर्णयानुसार या तीन्ही संस्थांनी केलेला युरिया व डीएपी खताचा संरक्षित साठा व त्यासाठी आलेला खर्च खालीलप्रमाणे आहे :
# Page 2
शासन निर्णय क्रमांकः युसंसा १६२१/प्र.क्र.२०१/१७-ओ (भाग-२)
----------------------------------------------------------------------------------------------------------------------------------------------------------------------------------------------------------
| अ.क्र. | नोडल एजन्सीचे नाव | खत प्रकार | नोडल एजन्सीकडून करण्यात आलेला संरक्षित साठा (मे. टन) | युरिया व डीएपी खताचा संरक्षित साठा करण्यासाठी GST सह आलेला खर्च (रक्कम रुपयात) | एकूण खर्च (GST सह) (रक्कम रुपयात) |
| १. | महाराष्ट्र कृषि  |  उद्योग विकास महामंडळ, गोरेगाव, मुंबई | युरिया | ६२४७८.२५५ | ७५६५२४०४ | १२९४७०८१८ |
| डिएपी | २५२१८.४५ | ५३८१८४१४ |
| २. | दि महाराष्ट्र स्टेट को-ऑपरेटिव्ह मार्केटिंग फेडरेशन लि. मुंबई | युरिया | ९२०६.३७ | ११०६४७३४ | १४७८३१०० |
| डिएपी | २०९३.०० | ३७१८३६६ |
| ३. | दि विदर्भ को- ऑप मार्केटिंग फेडरेशन लि., नागपूर | युरिया | १४४८०.४५५ | १७८५२५२१ | २७६४३४८१ |
| डिएपी | ५१७०.४५ | ९७९०९६० |
| एकूण | १७१८९७३९९ |
----------------------------------------------------------------------------------------------------------------------------------------------------------------------------------------------------------
२. उपरोक्त विवरणपत्राप्रमाणे नोडल एजन्सी यांना एकूण रु.१७, १८,९७,३९९/- (अक्षरी रु. सतरा कोटी अठरा लाख सत्त्यान्नव हजार तीनशे नव्यान्नव फक्त) इतका निधी कर्जावरील व्याज व विमा खर्च या दोन्हीवरील जीएसटी (GST) सह उपलब्ध करुन देण्यास कृषि आयुक्तालय, पुणे यांना मान्यता देण्यात येत आहे.
३. सदर बाबीकरीता होणारा खर्च खालील लेखाशिर्षाखाली खर्ची टाकण्यात यावा :
मागणी क्रमांक : डी-३ १०५, खते व रासायनिक खते, (००) (३१) डीएपी व मिश्र रासायनिक खतांचा पुरवठा करण्यासाठी येणारा खर्च भागविण्याकरिता अर्थसहाय्य (कार्यक्रम) ३३, अर्थसहाय्य ( २४०१ ८२०८)
४. कृषि आयुक्तालय स्तरावर आयुक्त (कृषि), कृषि आयुक्तालय, महाराष्ट्र राज्य-पुणे हे योजनेचे नियंत्रण अधिकारी म्हणुन तसेच, सहाय्यक संचालक (लेखा-१), कृषि आयुक्तालय, पुणे हे आहरण व संवितरण अधिकारी राहतील. संरक्षित साठा करण्यासाठी येणाऱ्या खर्चाची प्रतिपूर्ती करताना प्रचलित शासन निर्णय/ नियम/ परिपत्रक यामधील तरतुदीनूसार पृष्ठ ३ पैकी २
# Page 3
शासन निर्णय क्रमांकः युसंसा १६२१/प्र.क्र.२०१/१७-ओ (भाग-२)
अंमलबजावणी करावी. कोणत्याही परिस्थितीत कुठलाही शासन नियम / अधिकारांचा भंग होणार नाही, याबाबत दक्षता घेण्यात यावी.
५. हा शासन निर्णय नियोजन विभागाच्या सहमतीने व वित्त विभागाच्या अनौपचारिक संदर्भ क्र. अनौ. सं.क्र. १०१/२३/व्यय-१, दि.३०/०३/२०२३ अन्वये देण्यात आलेल्या मान्यतेनुसार निर्गमित करण्यात येत आहे.