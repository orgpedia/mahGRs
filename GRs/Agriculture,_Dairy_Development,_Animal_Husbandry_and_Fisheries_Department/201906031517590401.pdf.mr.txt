# Page 1
भाऊसाहेब फुंडकर फळबाग लागवड योजना सन २०१९-२० मध्ये राबविण्यासाठी एकूण रुपये ५१५६.८४ लक्ष अर्थसंकल्पिय तरतूदीस प्रशासकीय मान्यता देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. फुंफला-२०१९/प्र.क्र.८४/९-अ,
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२,
दिनांक : ३ जून, २०१९
संदर्भ: १. कृषि व पदुम विभाग, शासन निर्णय, क्र. राफयो-२०१८/प्र.क्र.४७/९-ओ, दि. ६.७.२०१८ २. कृषी व पदुम विभाग, क्र.राफयो-२०१८/प्र.क्र.४७/९-अ, दिनांक २०.१२.२०१८ चे पत्र.
३. वित्त विभाग, शासन परिपत्रक क्र. अर्थसं-२०१९/प्र.क्र.४४/अर्थ-३, दि.१ एप्रिल, २०१९ ४. कृषि व पदुम विभागाचे क्र. लेखानु-२०१९/प्र.क्र.२३/१९/२-ओ, दि. ८ एप्रिल, २०१९ चे पत्र.
प्रस्तावना :
महात्मा गांधी राष्ट्रीय ग्रामीण रोजगार हमी योजनेंतर्गत जे शेतकरी फळबाग लागवडीकरिता पात्र ठरु शकत नाहीत अशा शेतकऱ्यांसाठी राज्य शासनाने उपरोक्त संदर्भ क्रमांक १ येथील शासन निर्णयान्वये भाऊसाहेब फुंडकर फळबाग लागवड योजना सुरु केली आहे.
संदर्भ क्रमांक २ येथील परिपत्रकान्वये कळविल्यानुसार सन २०१९-२० मध्ये सदर योजनेची अंमलबजावणी करण्यासाठी प्रशासकीय मान्यता देण्याची बाब विचाराधीन होती. त्याबाबत शासन पुढीलप्रमाणे निर्णय घेत आहे.
शासन निर्णय:
१. राज्यात कै. भाऊसाहेब फुंडकर फळबाग लागवड ही योजना सन २०१९-२० मध्ये राबविण्यास प्रशासकीय मान्यता देण्यात येत असून सदर योजनेकरिता चालू वर्षी सर्वसाधारण प्रवर्गासाठी ४०००.०० लक्ष, अनुसुचित जाती प्रवर्गासाठी रुपये ४५६.८४ लक्ष व अनुसुचित जमाती प्रवर्गासाठी रुपये ७००.०० लक्ष अशी एकूण ५१५६.८४ (रुपये एकावन्न कोटी छपन्न लक्ष चौऱ्याऐशी हजार फक्त) अर्थसंकल्पिय तरतूद मंजूर करण्यात येत आहे.
२. सदर योजनेसाठी उपलब्ध होणारा अर्थसंकल्पित निधी शासनाने विहीत केल्याप्रमाणे सर्वसाधारण प्रवर्ग, अनुसुचित जाती व अनुसुचित जमाती प्रवर्गासाठी पुढील लेखाशिर्षाखाली खर्ची टाकण्यात यावा.
# Page 2
शासन निर्णय क्रमांकः फुंफला-२०१९/प्र.क्र.८४/९-ओ,
-----------------------------------------------------------------------------------------------------------------------------------------------------------------------------------
| प्रवर्ग | राज्य हिस्सा (१०० टक्के) |
| सर्वसाधारण प्रवर्ग | मागणी क्र.डी-३ २४०१-पिक संवर्धन. ११९, बागायती व भाजीपाला पिके, फळे (३३) भाऊसाहेब फुंडकर फळबाग लागवड योजना (२४०१A८८९) ३३ अर्थसहाय्य |
| अनुसुचित जाती | मागणी क्र.डी-३ २४०१-पिक संवर्धन, (००) ७८९ अनुसुचित जाती घटक योजना (००) (३३) भाऊसाहेब फुंडकर फळबाग लागवड योजना- अनुसुचित जाती घटक कार्यक्रम (२४०१A९०४) ३३ अर्थसहाय्य |
| अनुसुचित जमाती | मागणी क्रमांक टी-५ २४०१-पिक संवर्धन ७९६, अनुसुचित जनजाती क्षेत्र उपयोजना, (०१)(३६) भाऊसाहेब फुंडकर फळबाग लागवड योजना (२४०१A८९८) ३३ अर्थसहाय्य |
-----------------------------------------------------------------------------------------------------------------------------------------------------------------------------------
३. सदर योजनेची संदर्भ क्रमांक १ येथे नमूद केलेल्या शासन निर्णयातील तरतुदीप्रमाणे अंमलबजावणी करावी.
४. सदर योजना सन २०१९-२० मध्ये राबविण्याकरिता संचालक (फलोत्पादन), कृषि आयुक्तालय, महाराष्ट्र राज्य, पुणे हे अंमलबजावणी यंत्रणा म्हणून कार्यान्वित राहतील.
आयुक्त (कृषी), कृषी आयुक्तालय, महाराष्ट्र राज्य, पुणे हे राज्य स्तरावरील संनियंत्रक अधिकारी राहतील. सदर योजनेसाठी सहाय्यक संचालक (लेखा-१), कृषि आयुक्तालय, महाराष्ट्र राज्य, पुणे यांना आंहरण व संवितरण अधिकारी म्हणून घोषित करण्यात येत आहे.
५. संचालक (फलोत्पादन ) यांनी सदर योजनेच्या अंमलबजावणीबाबतचा आढावा वेळोवेळी घ्यावा व त्याबाबतचा अहवाल वेळोवेळी आयुक्त (कृषि) यांचेमार्फत शासनास सादर करावा.
६. सदर योजनेकरिता चालू वर्षी मंजूर केलेल्या अर्थसंकल्पिय तरतूदीच्या १०० टक्के कार्यक्रमाची अंमलबजावणी करावी.
Page 2 of ४
# Page 3
शासन निर्णय क्रमांक: फुंफला-२०१९/प्र.क्र.८४/९-ओ,
७. सदर योजनेंतर्गत निधी खर्च करताना महाराष्ट्र अर्थसंकल्प नियम पुस्तिका व वित्तीय अधिकार नियम पुस्तिकेमध्ये उल्लेख केलेल्या तसेच नियोजन व वित्त विभागाने निर्गमित केलेल्या मार्गदर्शक सूचना, प्रचलित अटी व शर्ती तसेच वेळोवेळी दिलेल्या सूचनांचे काटेकोरपणे पालन करावे.
# Page 4