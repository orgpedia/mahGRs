# Page 1
राज्य ई-गव्हर्नन्स कार्यक्रमांतर्गत सन २०१९-२० या वित्तीय वर्षामध्ये साऊ-सेवार्थ (SAU-SEVARTH) प्रणालीसाठी मनुष्यबळ खर्च भागविणे करिता रु.१२.५७ लाख निधी वितरीत करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय व मत्स्यव्यवसाय विभाग
शासन निर्णय क्र. संकीर्ण-०७१९/प्र.क्र.१८५/१४-अ,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक - १८ फेब्रुवारी, २०२०.
संदर्भ :-१) कृषि व पदुम विभागाचा शासन निर्णय क्र. राकृवि-२०१८/प्र.क्र.१६९/भाग-१/१४ अ,दि.२५/४/२०१९ २) कृषि व पदुम विभागाचा शासन निर्णय क्र. संकीर्ण-०७१९/प्र.क्र.१८५/१४-ओ, दि.१९/०७/२०१९.
३) महाराष्ट्र माहिती तंत्रज्ञान महामंडळ (MahalT) यांचे पत्र
क्र.MahalT/Customised Sevarth/FY-२०१९-२०/११८, दि. ०६/०१/२०२०
४) आयुक्त (कृषि), कृषि आयुक्तालय, पुणे यांचे पत्र क्र.संप्र/कृआ/महाॲग्रीटेक/३१/२०१९, दि.२०/०१/२०२०.
प्रस्तावना :
कृषि व पदुम विभागाचे (खुद्द), मंत्रालय तसेच कृषि आयुक्तालय व अखत्यारितील कार्यालयांचे संगणकीयदृष्ट्या बळकटीकरण व्हावे यासाठी राज्य ई-गव्हर्नन्स कार्यक्रम ही योजना राबविण्यात येते. सदर योजनेंतर्गत सन २०१९-२० या वित्तीय वर्षामध्ये एकूण रुपये ५००० लाख अर्थसंकल्पित केले असून त्यापैकी रु.१७६८ लाख निधी संदर्भाधीन दि. २५/०४/२०१९ च्या शासन निर्णयान्वये महा-अॅग्रीटेक प्रकल्पाच्या अंमलबजावणीसाठी महाराष्ट्र सुदूर संवेदन उपाययोजन केंद्र (MRSAC) ला देण्याकरिता आयुक्त (कृषि) यांना वितरीत करण्यात आला आहे. तथापि आयुक्त (कृषि) यांनी संदर्भाधीन दि. २०/०१/२०२० च्या पत्रान्वये महा अॅग्रीटेक प्रकल्पासाठी प्रथम टप्प्यात वितरीत करण्यात आलेल्या रु.१७६८ लाख निधीपैकी काही निधी मार्च, २०२० अखेर अखर्चित राहणार असल्याचे कळविले आहे.
कृषि विभाग व कृषि विभागाच्या अधिपत्याखाली असलेल्या वसंतराव नाईक मराठवाडा कृषि विद्यापीठ, परभणी, डॉ. पंजाबराव देशमुख कृषि विद्यापीठ, अकोला, महात्मा फुले कृषि विद्यापीठ, राहुरी, डॉ. बाळासाहेब सावंत कोकण कृषि विद्यापीठ, दापोली, महाराष्ट्र कृषि शिक्षण व संशोधन परिषद, पुणे व वसंतराव नाईक राज्य कृषि विस्तार व्यवस्थापक प्रशिक्षण संस्था (वनामती), नागपूर व इतर संलग्न कार्यालयासाठी तयार करण्यात आलेल्या साऊ सेवार्थ प्रणालीच्या देखभालीसाठी आवश्यक मनुष्यबळाचे दि.०१.०१.२०२० ते दि.३१.०३.२०२० या तिमाहीचे परिश्रमिक (मानधन) रु.१२,५६,९८८.८६/- चे देयक MahalT कडून कृषि विभागास प्राप्त झालेले आहे. महा-ॲग्रीटेक प्रकल्पाकरिता आयुक्त कृषी यांना वितरीत केलेल्या रु.१७६८ लाख निधीपैकी अखर्चित राहणाऱ्या निधी मधून MahalT यांना रु. १२,५६,९८८.८६/- अदा करण्यास मान्यता देण्याचा प्रस्ताव शासनाच्या विचाराधीन होता, त्यानुषंगाने शासन पुढीलप्रमाणे निर्णय घेत आहे.
शासन निर्णय : १. सन २०१९-२० या वित्तीय वर्षामध्ये ई-गव्हर्नन्स योजनेंतर्गत महाॲग्रीटेक प्रकल्पाकरिता प्रथम टप्प्यात संदर्भांकित शासन निर्णयान्वये वितरीत करण्यात आलेल्या रु.१७.६८ कोटी निधीपैकी मार्च, २०२० अखेर
# Page 2
शासन निर्णय क्रमांक: संकीर्ण -०७१९/प्र.क्र.१८५/१४-अ
अखर्चित राहणाऱ्या निधीमधून कृषि विभाग व कृषि विभागाच्या अधिनस्त कार्यालयांसाठी तयार करण्यात आलेल्या “साऊसेवार्थ प्रणालीच्या" देखभाल व विकसनासाठी आवश्यक मनुष्यबळाचे दि.०१.०१.२०२० ते दि.३१.०३.२०२० या तिमाहीकरिताचे परिश्रमिक (मानधन) रु.१२,५६,९८९/- (रुपये बारा लाख छपन्न हजार नऊशे एकोणनव्वद फक्त) महाराष्ट्र माहिती तंत्रज्ञान महामंडळास (Maha IT) अदा करण्यास मंजूरी देण्यात येत आहे.
२. महाराष्ट्र माहिती व तंत्रज्ञान महामंडळाकडून (Maha IT) संदर्भाधीन दि.०६/०१/२०२० रोजीच्या पत्रान्वये प्राप्त झालेले मुळ देयक आयुक्त (कृषि) यांना उपलब्ध करुन देण्यात येईल. आयुक्त (कृषि) यांनी परिच्छेद १ येथे नमूद केल्यानुसार महा-अॅग्रीटेक प्रकल्पासाठी वितरित केलेल्या निधीतून रु.१२,५६,९८९/- रक्कम महाराष्ट्र माहिती तंत्रज्ञान महामंडळास (Maha IT) अदा करावी व त्याबाबतचा अहवाल शासनास सादर करावा.