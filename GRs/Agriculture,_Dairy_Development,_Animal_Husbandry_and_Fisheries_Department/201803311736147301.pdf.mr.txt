# Page 1
गोवर्धन गोवंश सेवा केंद्र या नवीन राज्यस्तरीय योजनेंतर्गत निवड झालेल्या लाभार्थी संस्थेस अनुदान वाटप करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन आदेश क्रमांक- पविआ-१०१८/प्र.क्र.३२ / पदुम-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२.
दिनांक:- ३१ मार्च, २०१८
वाचा :- कृषि व पदुम विभाग, शासन निर्णय क्र. पविआ-२०१६/प्र.क्र.११४/पदुम-३, दिनांक २६.०४.२०१७
शासन आदेश
गोवर्धन गोवंश सेवा केंद्र या नवीन राज्यस्तरीय योजनेंतर्गत मुंबई व मुंबई उपनगर हे दोन जिल्हे वगळता राज्यातील उर्वरीत ३४ जिल्हांमध्ये भाकड गाई व गोवंशीय संगोपनासाठी कार्य करणाऱ्या प्रत्येक जिल्ह्यातील एका संस्थेस एकवेळचे रु. १.०० कोटी अनुदान वाटप करण्याची योजना संदर्भाधीन दिनांक २६.०४.२०१७ च्या शासन निर्णयान्वये सुरू करण्यात आलेली आहे.
२. सदर योजनेंतर्गत अनुदानास पात्र असलेल्या संस्थांची निवड करण्यासाठी राज्यस्तरीय निवड समितीची दिनांक १९.०३.२०१८ रोजी बैठक संपन्न झाली. सदर बैठकीमध्ये प्राप्त प्रस्तावांची तपासणी करुन, त्यावर सविस्तर चर्चा करण्यात आली. सदर बैठकीत निवड समितीने या आदेशासोबत जोडलेल्या विवरणपत्रातील संस्थांची सन २०१७-१८ या आर्थिक वर्षासाठी जिल्हानिहाय अनुदानासाठी निवड केलेली आहे.
३. राज्यस्तरीय निवड समितीने निवड केल्यानुसार सोबतच्या विवरणपत्रामधील संस्थांना सन २०१७-१८ या आर्थिक वर्षासाठी एकवेळचे रु.१.०० कोटी अनुदान चार टप्प्यामध्ये मंजूर करण्यास शासन मान्यता देण्यात येत आहे.
सदर चार टप्यापैकी पहिल्या टप्प्याचे रु २५.०० लक्ष (अक्षरी रुपये पंचवीस लक्ष फक्त) एवढे अनुदान संस्थेच्या बॅक खात्यावर आयुक्त, पशुसंवर्धन, महाराष्ट्र राज्य, पुणे, यांनी (DBT तत्वानुसार) तात्काळ जमा करावे. त्याअनुषंगाने २१ लाभार्थी संस्थांना प्रत्येकी रु २५.०० लक्ष याप्रमाणे एकूण रु ५२५.०० लक्ष (अक्षरी रुपये पाच कोटी पंचवीस लक्ष फक्त) खर्च करण्यास शासन मान्यता देण्यात येत आहे.
४. ज्या संस्थांना या योजनेंतर्गत अनुदान मंजूर करण्यात आले आहे, अशा संस्थांनी संदर्भाधीन दिनांक २६.०४.२०१७ च्या शासन निर्णयातील परिच्छेद ७ (अ) मधील बाबींच्या अनुषंगाने खर्चाच्या अंदाजपत्रकासह आवश्यकतो प्रस्ताव शासनास मान्यतेसाठी सादर करावा.
५. सदर प्रस्तावामध्ये पशुधनासाठी नवीन शेडचे बांधकाम, शेडमध्ये आवश्यकते विद्युतीकरण, इत्यादी स्वरुपाच्या कामाच्या खर्चाचे अंदाजपत्रक (खर्च योग्य असल्याबाबत) संबंधित जिल्ह्याच्या कार्यकारी अभियंता, सार्वजनिक बांधकाम विभाग, यांच्या कार्यालयाकडून प्रमाणित करुन घेण्यात यावे. तसेच नवीन विहीर व विंधन विहीरीकरीता (बोअरवेल) विद्युत पुरवठा करण्यासाठी साधनसामुग्रीचा खर्च प्रस्तावित केल्यास, सदर खर्चाचे अंदाजपत्रक संबंधित जिल्ह्याच्या महाराष्ट्र राज्य विद्युत वितरण कंपनीच्या कार्यालयाकडून प्रमाणित करुन घेण्यात यावे.
६. संस्थेचे प्रस्ताव प्राप्त झाल्यानंतर कार्यकारी अभियंता, सार्वजनिक बांधकाम विभाग व महाराष्ट्र राज्य विद्युत वितरण कंपनी यांच्या कार्यालयाने, सदर प्रकरणास प्राधान्य देवून प्रस्ताव तपासून तात्काळ मान्यता द्यावी.
७. वरील परिच्छेद क्र. ५ मध्ये नमूद केल्याप्रमाणे प्रस्ताव प्राप्त झाल्यानंतर सदर प्रस्तावास प्रशासकीय विभागाकडून मान्यता देण्यात येईल. सदर मान्यतेनंतर प्रस्तावित काम करण्यास तसेच मंजूर अनुदान प्रत्यक्ष खर्च करण्यास संस्थेस मुभा राहील.
# Page 2
शासन निर्णय क्रमांकः पविआ-१०१८/प्र.क्र.३२/पदुम-३
८. वितरीत करण्यात आलेल्या अनुदानाचा वापर शासनस्तरावरुन मंजूर करण्यात आलेल्या बाबींवरच करण्यात आला असल्याची खातरजमा संबंधित जिल्हा उपआयुक्त पशुसंवर्धन, यांनी करावी व त्याप्रमाणे संबंधित संस्थेकडून उपयोगिता प्रमाणपत्र प्राप्त करुन, आयुक्त पशुसंवर्धन यांना सादर करावे. त्यानंतर आयुक्त पशुसंवर्धन यांनी दुसऱ्या टप्प्याचे अनुदान ( २५ टक्के) वितरीत करावे. याप्रमाणे दुसऱ्या टप्प्यातील अनुदानाच्या खर्चाचे उपयोगिता प्रमाणपत्र प्राप्त झाल्यानंतर, तिसऱ्या टप्प्यातील अनुदान ( २५ टक्के) आणि तिसऱ्या टप्प्यातील अनुदानाच्या खर्चाचे उपयोगिता प्रमाणपत्र प्राप्त झाल्यानंतर, चौथ्या टप्प्यातील अनुदान (२५ टक्के) वितरीत करण्यात यावे.
९. सदर अनुदान प्राप्त संस्थांनी प्रामुख्याने पशुसंवर्धन विषयक खालील उपक्रम त्या विभागाच्या सहकार्याने राबविणे अनिवार्य आहे.
(अ) राज्याच्या पशुपैदाशीच्या प्रचलीत धोरणानुसार देशी गायीच्या जातीचे संवर्धन व त्यांच्या संख्येत वाढ होण्याकरीता, संस्थेकडील देशी तसेच गावठी गायींमध्ये शुध्द देशी गायीच्या जातीच्या वळूचे वीर्य वापरुन कृत्रिम रेतन करुन घेण्यात यावे.
(ब) वरील प्रमाणे कृत्रिम रेतनाने पैदास झालेली नर वासरे महाराष्ट्र पशुधन विकास मंडळाच्या मागणीनुसार गोठीत रेतन प्रयोगशाळेसाठी नाममात्र दराने उपलब्ध करुन देण्यात यावीत.
(क) वरील प्रमाणे कृत्रिम रेतनाने पैदास झालेली उर्वरीत नर वासरे व कालवडी यांची मागणीप्रमाणे शेतकऱ्यांना विक्री करण्यात यावी.
(ड) संस्थेमधील पशुधनामध्ये आंतरपैदास झाल्यास निर्माण होणाऱ्या नर वासरे / कालवडी यांची वाढ खुंटणे, कालवडी उशिरा माजावर येणे, वेळीच गर्भधारणा न होणे, गर्भपात होणे इत्यादी विपरीत परीणाम होऊ शकतात. हे टाळण्यासाठी संस्थेमधील वळूंचे खच्चीकरण करण्यात यावे.
(ई) संस्थेने प्राप्त अनुदानाच्या खर्चाचे स्वतंत्र हिशोब ठेवावेत व सनदी लेखापालाच्या प्रमाणपत्रासह आयुक्त पशुसंवर्धन, महाराष्ट्र राज्य, पुणे यांना सादर करावेत.
(फ) महाराष्ट्र पशुधन विकास मंडळाद्वारे दुग्धव्यवसाय विभाग, स्वयंसेवी संस्था, सहकारी दूध संघ, पशुपैदासकाराच्या संघटना आणि महाराष्ट्र पशु व मत्स्य विज्ञान विद्यापीठ, नागपूर यांचेशी समन्वय ठेवून त्यांचा सक्रिय सहभाग मिळविणे.
१०. सदर अनुदानाच्या वापरावर नियंत्रण व संबंधित गोशाळेतील पशुधनाच्या आरोग्याच्या काळजी घेण्यासाठी खालीलप्रमाणे जिल्हा संनियंत्रण संयुक्त समिती गठीत करण्यात येत आहे.
(१) संबंधित जिल्ह्याचे जिल्हा उपआयुक्त पशुसंवर्धन, (२) संबंधित जिल्ह्याचे जिल्हा पशुसंवर्धन अधिकारी, (३) संबधित जिल्ह्याचे पशुधन विकास अधिकारी (विस्तार), पंचायत समिती, (४) संबंधित संस्थेच्या कार्यक्षेत्रातील पशुवैद्यकीय चिकीत्सालयाचे कार्यालय प्रमुख, ११. वरील संनियंत्रण संयुक्त समितीची कार्ये : (अ) संस्थेमधील पशुधनास विविध संसर्गजन्य रोग जसे की, लाळ खुरकूत, फऱ्या, घटसर्प, संसर्गजन्य गर्भपात इत्यादी, रोगप्रतिबंधक लसीकरण करुन घेण्यात यावे, तसेच वंध्यत्व निवारण, जंतनाशके पाजणे इत्यादी शिबीरांचे नियमीतपणे आयोजन करण्यात यावे.
(ब) संस्थेकडील पशुधनाचे आरोग्य चांगले राहण्याच्या दृष्टीने त्यांची पशुवैद्यकीय तपासणी वर्षातून किमान चार वेळा तीन महिन्यांच्या अंतराने करण्यात यावी.
(क) संस्थेकडील पशुधनास टॅगींग करुन घेण्यात यावे व पशुधनाची नोंदणी ईनाफ या संगणकीय प्रणालीत करण्यात यावी.
(ड) उक्त परिच्छेद ८ मध्ये नमूद केल्याप्रमाणे संस्थेने केलेल्या कामाची प्रत्यक्ष पाहणी करुन, संस्थेकडून प्राप्त झालेले उपयोगिता प्रमाणपत्र, कामाचे छायाचित्र इत्यादी कागदपत्राआधारे पुढील टप्प्याच्या अनुदानासाठी शिफारस करावी.
पृष्ठ ५ पैकी २
# Page 3
शासन निर्णय क्रमांकः पविआ-१०१८/प्र.क्र.३२ / पदुम-३
१२. आयुक्त पशुसंवर्धन यांनी पशुसंवर्धन विभागातील कामकाजाचा आढावा घेण्यासाठी वेळोवेळी आयोजित करण्यात येणाऱ्या बैठकांमध्ये अनुदान प्राप्त असलेल्या जिल्ह्यातील संबंधित जिल्हा पशुसंवर्धन उपआयुक्त यांच्याकडून गोशाळेच्या कामकाजाच्या प्रगतीचा आढावा घ्यावा.
१३. वरील सर्व बाबी विचारात घेऊन, अनुदान प्राप्त संस्थाकडून शासनाच्या वरील अटी व शर्तीचे पालन केले जाईल, अशा बाबी तसेच आयुक्त पशुसंवर्धन यांना आवश्यक वाटतील अशा बाबींचा समावेश करुन, आयुक्तांनी संबंधित संस्थासोबत करारनामा (बंधपत्र) करावा.
१४. या शासन आदेशासोबत जोडलेल्या विवरणपत्रातील संस्थांनी आयुक्त, पशुसंवर्धन, महाराष्ट्र राज्य पुणे यांच्याशी तात्काळ संपर्क करुन पुढील कार्यवाही करावी.
हा शासन निर्णय महाराष्ट्र शासनाच्या www.maharashta.gov.in या वेबसाईटवर उपलब्ध करण्यात आला असून त्यांचा संकेतांक २०१८०३३११७३६१४७३०१ असा आहे. हा आदेश डिजीटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नावाने,
Kiran V
Kurundkar
(किरण कुरूंदकर) शासनाचे सचिव प्रत, १. आयुक्त पशुसंवर्धन, पशुसंवर्धन आयुक्तालय, पुणे-६७.
२. मा. मंत्री (पदुम), यांचे खाजगी सचिव मंत्रालय, मुंबई-३२.
३. सर्व उप आयुक्त पशुसंवर्धन ४. सर्व जिल्हा पशुसंवर्धन अधिकारी ५. सचिव (पदुम) यांचे स्वीय सहाय्यक, मंत्रालय, मुंबई - ३२.
६. वित्त विभाग, मंत्रालय, मुंबई ३२ ७. नियोजन विभाग, मंत्रालय, मुंबई - ३२.
८. अध्यक्ष/सचिव, गोरक्षण संस्था, लोखंडी पूल, यवतमाळ, जि. यवतमाळ ९. अध्यक्ष/सचिव, श्री. गोपाळकृष्ण गोरक्षण संस्था, जळगांव जामोद जि. बुलढाणा.
१०. अध्यक्ष/सचिव, भारतीय उत्कर्ष मंडळ, वर्धा रोड, खापरी, जि. नागपूर.
११. अध्यक्ष/सचिव, श्रीकृष्ण गोरक्षण संस्था, पांजरापोळ, गोंदिया जि. गोंदिया.
१२. अध्यक्ष /सचिव, गोकुलम गोरक्षण संस्था, नांदूरा बु. जि. अमरावती.
१३. अध्यक्ष /सचिव, श्री. दिलीपबाबा गोरक्षण जिवदया व्यसन मुक्ती संस्था, लाठी पो. शेलुबाजार ता. मंगरूळपीर जि. वाशिम.
१४. अध्यक्ष/सचिव, गो-विज्ञान अनुसंधान व बहुउद्देशीय संस्था, हरीपुरा, ता.यावल जि. जळगांव.
१५. अध्यक्ष/सचिव, श्री. क्षेत्र सिध्दगीरी मठ, कन्हेरी, ता. करवीर जि. कोल्हापूर.
१६. अध्यक्ष /सचिव, श्री संत शंकेश्वर जैन युवा मंडळ संचलीत अहिंसा गोशाळा, सोलापूर १७. अध्यक्ष/सचिव, श्रीसंत ज्ञानेश्वर माऊली जीवनमुक्तीधाम सेवा संस्थान, पिंपळी, ता. चिपळुण, जि.
रत्नागिरी.
१८. अध्यक्ष/सचिव, श्रीकृष्ण गौशाळा ट्रस्ट, खांडपे ता. कर्जत जि. रायगड.
१९. अध्यक्ष/सचिव, विश्वात्मक जंगली महाराज आश्रम ट्रस्ट, मु.मोहिली पो.अघई ता. शहापूर जि. ठाणे २०. अध्यक्ष/सचिव, संत जनाबाई महिला मंडळ, हनुमान टाकळी ता. पार्थडी, जि.अहमदनगर
पृष्ठ ५ पैकी ३
# Page 4
शासन निर्णय क्रमांकः पविआ-१०१८/प्र.क्र.३२/पदुम-३
२१. अध्यक्ष/सचिव, ब्रहमचारी सोमेश्वर चैतन्य कल्याणकारी संस्था, कामट खेडे अंबड ता. जि. नाशिक २२. अध्यक्ष/सचिव, नवकार गोशाळा पांजरापोळ, धुळे, जि.धुळे.
२३. अध्यक्ष /सचिव, पांजरापोळ गोशाळा सेवा मंडळ, कोठडे ता. नवापूर जि. नंदूरबार.
२४. अध्यक्ष /सचिव, गोरक्षण संस्था, सोमनाथपूर, उदगीर, जि. लातूर.
२५. अध्यक्ष/सचिव, श्री छत्रपती शिवाजी गोशाळा, राणी सावरगाव, जि. परभणी.
२६. अध्यक्ष/सचिव, प्रियदर्शिनी मागासवर्गीय विकास महिला मंडळ, कोल्हा, ता. भोकर, जि. नांदेड.
२७. अध्यक्ष/सचिव, गोरक्षनाथ आदिवासी सेवाभावी संस्था, हत्ता (नाईक), ता. सेनगाव, जि. हिंगोली.
२८. अध्यक्ष/सचिव, यशवंत बहुउद्देशीय सेवाभावी संस्था, पालवण ता. जि. बीड २९. निवड नस्ती (पदुम-३)
पृष्ठ ५ पैकी ४
# Page 5
शासन निर्णय क्रमांकः पविआ-१०१८/प्र.क्र.३२/पदुम-३
शासन आदेश क्रमांक- पविआ-१०१८/प्र.क्र.३२/पदुम-३, दिनांक ३१/०३/२०१८ च्या सोबतचे सहपत्र
विवरणपत्र
गोवर्धन गोवंश सेवा केंद्र योजनेअंतर्गत अनुदान मंजूर करण्यात आलेल्या जिल्हानिहाय संस्थांची यादी
--------------------------------------------------------------------------------------------------------
| अ.क्र. | जिल्हा | संस्थेची नाव |
| १ | यवतमाळ | गोरक्षण संस्था, लोखंडी पूल, यवतमाळ, जि. यवतमाळ |
| २ | बुलढाणा | श्री.गोपाळकृष्ण गोरक्षण संस्था, जळगांव जामोद जि. बुलढाणा. |
| ३ | नागपूर | भारतीय उत्कर्ष मंडळ, वर्धा रोड, खापरी, जि. नागपूर. |
| ४ | गोंदिया | श्रीकृष्ण गोरक्षण संस्था, पांजरापोळ, गोंदिया जि. गोंदिया. |
| ५ | अमरावती | गोकुलम गोरक्षण संस्था, नांदूरा बु. जि. अमरावती. |
| ६ | वाशिम | श्री.दिलीपबाबा गोरक्षण जिवदया व्यसन मुक्ती संस्था, लाठी पो. शेलुबाजार ता. मंगरूळपीर जि. वाशिम. |
| ७ | जळगांव | गो-विज्ञान अनुसंधान व बहुउद्देशीय संस्था, हरीपुरा, ता. यावल जि. जळगांव. |
| ८ | कोल्हापूर | श्री. सिध्दगीरी मठ, कन्हेरी, ता. करवीर जि. कोल्हापूर. |
| ९ | सोलापूर | श्री संत शंकेश्वर जैन युवा मंडळ संचलीत अहिंसा गोशाळा, सोलापूर |
| १० | रत्नागिरी | श्रीसंत ज्ञानेश्वर माऊली जीवनमुक्तीधाम सेवा संस्थान, पिंपळी, ता. चिपळुण जि. रत्नागिरी. |
| ११ | रायगड | श्रीकृष्ण गौशाळा ट्रस्ट, खांडपे ता. कर्जत जि. रायगड. |
| १२ | ठाणे | विश्वात्मक जंगली महाराज आश्रम ट्रस्ट, मु.मोहिली पो.अघई ता. शहापूर जि. ठाणे |
| १३ | अहमदनगर | संत जनाबाई महिला मंडळ, हनुमान टाकळी ता. पार्थडी, जि.अहमदनगर |
| १४ | नाशिक | ब्रहमचारी सोमेश्वर चैतन्य कल्याणकारी संस्था, कामट खेडे अंबड ता. जि. नाशिक |
| १५ | धुळे | नवकार गोशाळा पांजरापोळ, धुळे, जि.धुळे. |
| १६ | नंदूरबार | पांजरापोळ गोशाळा सेवा मंडळ, कोठडे ता.नवापूर जि.नंदूरबार. |
| १७ | लातूर | गोरक्षण संस्था, सोमनाथपूर, उदगीर, जि.लातूर. |
| १८ | परभणी | श्री छत्रपती शिवाजी गोशाळा, राणी सावरगाव, जि. परभणी. |
| १९ | नांदेड | प्रियदर्शिनी मागासवर्गीय विकास महिला मंडळ, कोल्हा, ता. भोकर, जि. नांदेड. |
| २० | हिंगोली | गोरक्षनाथ आदिवासी सेवाभावी संस्था, हत्ता (नाईक), ता. सेनगाव, जि. हिंगोली. |
| २१ | बीड | यशवंत बहुउद्देशीय सेवाभावी संस्था, पालवण ता. जि. बीड |
--------------------------------------------------------------------------------------------------------
-XXXXXX
पृष्ठ ५ पैकी ५