# Page 1
जिल्हा कृषि महोत्सव योजनेस मान्यता देणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. संकीर्ण २०१८/प्र.क्र.२२६/३अ
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२.
दिनांक : : १६ ऑक्टोबर, २०२०
वाचा: १) कृषि व पदुम शासन निर्णय क्र.संकिर्ण २०१६/प्र.क्र.४१/३ ओ दि.५/१/२०१७ २) मा. मंत्रीमंडळ बैठकीचे इतिवृत्त दि.२३/०९/२०२०
प्रस्तावना बदलत्या परिस्थितीत शेतक-यांना उत्पादन वाढीसाठी प्रोत्साहन देण्यास अनन्यसाधारण
महत्व आहे. प्रयोगशील व प्रगतीशील शेतकऱ्यांचे माध्यमातुन शेतक-यांना आपआपसातील विचारांची देवाणघेवाण करण्यास व्यासपीठ उपलब्ध करुन दिल्यास त्यांच्यातील आत्मविश्वास वृध्दींगत होऊ
शकतो. आधुनिक कृषि तंत्रज्ञानाचा शाश्वत पध्दतीने अवलंब केल्यास शेतकरी आर्थिक दृष्ट्या उन्नत होऊन जागतिक पातळीवरील स्पर्धाक्षम वातावरणात आपले स्थान सिद्ध करु शकतील. याकरीता
राज्यातील ३४ जिल्ह्यात कृषि महोत्सवाचे आयोजन करण्याचा प्रस्ताव शासनाच्या विचाराधीन होता.
त्याअनुषंगाने दि. १६.०९.२०२० रोजी मा. मंत्रिमंडळ बैठकीत निर्णय घेण्यात आला.
शासन निर्णय १. शेतक-यांना कृषि विद्यापीठ, कृषि संशोधन केंद्र, यांचे मार्फत आधुनिक तंत्रज्ञानाची माहिती उपलब्ध
होते तसेच शेतक-यांना ग्राहकांसाठी थेट विक्रीची संधी मिळते या बाबीचा विचार करता "जिल्हा कृषि
महोत्सव योजना" दि.०५.०१.२०१७ च्या शासन निर्णयातील मार्गदर्शक सूचनांचे अवलंब करुन राज्यात राबविण्यास शासन मान्यता देण्यात येत आहे.
२. सध्या उद्भवलेली कोरोनाची परिस्थिती आटोक्यात आल्यास सदर योजना सन २०२०-२१ या वर्षात
राबविण्यात यावी. अन्यथा सन २०२१-२२ या वर्षापासून आत्मा नियामक मंडळाच्या जिल्हास्तरावरीय संयोजन समिती मार्फत सदर योजना राबविण्यात यावी.
३. शेतक-यांना शासनाच्या विविध कृषि योजना / उपक्रमांची माहिती, संशोधित कृषि तंत्रज्ञान, नाविन्यपुर्ण प्रयोगशील शेतक-यांचे अनुभव, बाजारपेठ व्यवस्थापन, कृषि पुरक व्यवसाय इत्यादीबाबतचे
मार्गदर्शन उपलब्ध व्हावे. कृषि प्रदर्शन, कृषि विषयक परिसंवाद आणि अनुभवी शेतकरी / उद्योजकांची व्याख्याने, यशस्वी शेतकरी, शास्त्रज्ञ, तंत्रज्ञ व विचारवंत यांची भेट घडावी व सामान्य शेतक-यांना शंका
निरसन करुन घेता यावे. उत्पादक ते ग्राहक थेट विक्री या संकल्पनेवर आधारीत धान्य व खाद्य महोत्सव
तसेच फळे, फुले व भाजीपाला महोत्सव इत्यादीचे आयोजन करण्यासाठी मुंबई व मुंबई उपनगर जिल्हे
वगळता राज्यातील उर्वरित जिल्ह्यांमध्ये दरवर्षी ५ दिवसांचा जिल्हा कृषि महोत्सव साजरा करण्याच्या राज्य योजनेस शासन मान्यता देण्यात येत आहे.
४. जिल्हा कृषि महोत्सव योजनेचा उद्देश, महोत्सवाचे स्वरुप व योजनेचे घटक यांचा तपशील खालीलप्रमाणे असेल.
# Page 2
शासन निर्णय क्रमांक: संकीर्ण २०१८/प्र.क्र.२२६/३अ
अ) योजनेचा उद्देश :
कृषि विषयक विकसीत तंत्रज्ञान व शासकीय योजनांची माहिती शेतकऱ्यांपर्यत पोहोचविणे.
• शेतकरी शास्त्रज्ञ आणि संशोधन विस्तार शेतकरी विपणन साखळी सक्षमीकरण.
समुह/गट संघटीत करुन स्थापीत शेतकरी उत्पादक कंपन्यांची क्षमता बांधणी करणे.
शेतकऱ्यांच्या उत्पादनास योग्य भाव मिळावा, ग्राहकांना उच्च दर्जाचा माल मिळावा याकरीता
शेतकरी ते ग्राहक थेट विक्री श्रृंखला विकसीत करणे.
कृषि विषयक परिसंवाद / व्याख्याने यांचे माध्यमातुन विचारांच्या देवाणघेवाणीद्वारे शेतकऱ्यांच्या समस्यांचे निराकरण करणे.
विक्रेता-खरेदीदार संमेलनाच्या माध्यमातुन बाजाराभिमुख कृषी उत्पादनास आणि विपणनास चालना देणे.
ब) कृषि महोत्सवाचे स्वरूप :
कृषि महोत्सव आयोजित करताना महोत्सवाचे स्वरूप कसे असावे, विविध समित्यांचे गठन व
सदस्यांच्या जबाबदाऱ्या, महोत्सवाची जाहिरात, अंदाजपत्रक, प्रदर्शन मांडणीपासून यशस्वी करेपर्यंत ची प्रक्रिया याबाबतचा तपशील खाली देण्यात आला आहे. सर्वसाधारणपणे प्रत्येक
जिल्ह्यामध्ये या महोत्सवाचे स्वरूप सारखेच ठेवल्यास त्याव्दारे शासनाच्या कृषि तसेच अन्य
विभागांतील नाविन्यपूर्ण व महत्त्वाच्या योजना / कार्यक्रमांच्या ग्रामीण/निमशहरी भागात प्रचार व प्रसारासाठी व्यासपीठ उपलब्ध होणार आहे. प्रत्येक जिल्हयाची विविध भौगोलिक परिस्थिती व
हवामान तसेच पीकपद्धती व तंत्रज्ञानाची प्राथमिकता यानुसार प्रात्यक्षिके व चर्चासत्रांच्या विषयामध्ये स्थानिक आवश्यकतेनुसार बदल होतील.
क) कृषि महोत्सव योजनेचे घटक : १) कृषि प्रदर्शन:- कृषी महोत्सवातील कृषी प्रदर्शन हा महत्वाचा घटक असून यामध्ये
शासकीय दालन, विविध कंपन्यांचे स्टॉल्स, खाद्य पदार्थांचे स्टॉल्स, प्रात्यक्षिके यांचा
समावेश आहे. जिल्हास्तरावर कृषि आणि पुरक व्यवसायाशी निगडीत एकात्मिक शेती पध्दती संकल्पनेवर आधारित प्रदर्शनाचे आयोजन करण्यात येईल. यामध्ये कृषि
संबंधी व कृषि तंत्रज्ञान विभाग, कृषि विद्यापीठे, कृषि विज्ञान केंद्र, संबंधीत विविध
कृषि महामंडळे यांचा सक्रिय सहभाग राहील. फळे, फुले व भाजीपाला उत्सव इत्यादी आयोजन करण्यात येईल. शासकीय यंत्रणा बरोबरच खाजगी कंपन्या, उद्योजक, बचत गट, शेतकरी उत्पादक कंपन्या यांचा सहभाग घेण्यात येईल.
२) परिसंवाद / चर्चासत्र :- कृषि शास्त्रज्ञ, कृषि व संलग्न विभागातील तज्ञ अधिकारी, विविध पुरस्कार प्राप्त / प्रयोगशील शेतकरी, प्रक्रिया उद्योजक यशस्वी महिला शेतकरी / उद्योजिका यांची व्याख्याने आयोजीत करण्यात येतील.
पृष्ठ ११ पैकी २
# Page 3
शासन निर्णय क्रमांक: संकीर्ण २०१८/प्र.क्र.२२६/३अ
३) उत्पादक ते ग्राहक थेट विक्री केंद्र :- जिल्हयातील शेतकऱ्यांनी उत्पादीत केलेल्या दर्जेदार
मालाची विक्रीद्वारे श्रृंखला विकसीत करण्यास प्रोत्साहन देण्यात येईल.
४) विक्रेता खरेदीदार संमेलन:- विविध सार्वजनिक खाजगी भागीदारीतून (पी.पी.पी.) चालु प्रकल्प, कृषि माल प्रक्रिया उद्योजक आणि शेतकरी उत्पादक कंपन्या यांच्या
एकत्रित सुसंवादाकरीता सर्व घटक एका व्यासपीठावर आणून बाजाराभिमुख कृषि विस्ताराला चालना देणे.
५) शेतकरी सन्मान समारंभ :- जिल्हयातील कृषि व संलग्न क्षेत्रात उल्लेखनीय कामगिरी केलेले शेतकरी तसेच पिक स्पर्धा विजेते शेतकरी यांचा प्रशस्तीपत्रासह यथोचीत सन्मान
करुन स्मृती चिन्ह वितरण करणे.
५. जिल्हा कृषि महोत्सवा अंतर्गत कृषि प्रदर्शन व धान्य महोत्सव आयोजनाबाबतचा सविस्तर तपशील सोबतच्या "परिशिष्ट-अ" नुसार राहील.
६. राज्याच्या कृषि तंत्रज्ञान व्यवस्थापन यंत्रणा (आत्मा) ATMA Agriculture Technology Management Agency या केंद्र पुरस्कृत योजने अंतर्गत संबंधित जिल्हाधिकारी यांच्या अध्यक्षतेखाली
स्थापन करण्यात आलेल्या आत्मा नियामक मंडळामार्फत जिल्हा कृषि महोत्सवाचे आयोजन करण्यात
येईल. जिल्हा कृषि महोत्सव आयोजनाकरिता आत्मा नियामक मंडळाची रचना/स्वरुप, अध्यक्ष, सदस्य व सदस्य सचिव यांच्या कामांची विभागणी याबाबतचा तपशील सोबतच्या "परिशिष्ट-ब" नुसार राहील.
७. कृषि महोत्सवाचा कार्यकाल, हंगाम
प्रस्तावित जिल्हा कृषि महोत्सव ५ दिवसांचा असेल तसेच महोत्सवाची तारीख ऑक्टोंबर ते मार्च
या दरम्यान घेतल्यास यावेळी पावसाची शक्यता कमी प्रमाणात असते. या दरम्यानच्या काळामध्ये शक्यतो
स्थानिक पिक पद्धतीनुसार शेतकऱ्यांकडे वेळ उपलब्ध असेल असा काळ निवडावा. महोत्सवादरम्यान
रविवार तसेच सार्वजनिक सुटया येतील अशा तारखा निवडाव्यात. यादरम्यान स्थानिक पातळीवर मोठा
उत्सव /सण तसेच राज्यातील वेळोवेळी होणाऱ्या विविध प्रकारच्या निवडणूकांचा आचारसंहिता कालावधी या बाबी आत्मा नियामक मंडळाने विचारात घ्यावात.
८. महोत्सव स्थळ
महोत्सवासाठी जिल्हयाच्या ठिकाणी किमान अडीच वे तीन एकर समतल जागा निवडावी. स्थळ
निश्चित करताना सदर मैदानावर यापूर्वी प्रदर्शने अथवा महोत्सव झाले असतील अशी मैदाने अथवा जिल्हा ग्रामीण विकास यंत्रणांची प्रदर्शने ज्या मैदानावर होतात अशा मैदानांना प्राधान्य देण्यात यावे. असे मैदान
उपलब्ध न झाल्यास मैदान निवडताना शेतकऱ्यांमध्ये परिचित असावे, शहराच्या मध्यवर्ती ठिकाणी असावे,
शेतकऱ्यांना सहज पोहोचता यावे, जवळपास सार्वजनिक वाहतुकीची साधने उपलब्ध असावीत असे ठिकाण निवडावे. महोत्सव स्थळावर ध्वनिक्षेपकाचा वापर केला जाणार असल्यामुळे या मैदानापासून जवळ न्यायालय, रुग्णालय, शाळा महाविद्यालय, प्रार्थनास्थळ नसावे. मैदान जर शाळा किंवा महाविद्यालयाची
असेल तर शक्यतो सुटटयांचा दिवस निवडावा. महोत्सव स्थळ शक्यतो मोफत स्वरुपामध्ये असावे.
पृष्ठ ११ पैकी ३
# Page 4
शासन निर्णय क्रमांकः संकीर्ण २०१८/प्र.क्र.२२६/३अ
९. जिल्हा कृषि महोत्सव कार्याक्रम आयोजन :
प्रस्तावित कृषि महोत्सव कायर्क्रमाचा किमान ५ दिवसांचा कालावधी, त्यातील विविध विषयांवरील विविध विषयांवरील विविध कार्यक्रमांची संख्या, प्रत्येक वेगवेगळया प्रकारच्या कार्यक्रमांच्या
आयोजनासाठी करावी लागणारी वेगळी तयारी या बाबींचा आढावा घेऊन जिल्हाधिकारी तथा अध्यक्ष,
आत्मा नियामक मंडळ यांनी जिल्हा कृषि महोत्वाच्या अयोजनासाठी जिल्ह्यातील शासन यंत्रणा सक्षम व पुरेशी असल्यास सदर शासन यंत्रणेमार्फत जिल्हा कृषि महोत्सवाचे अयोजन करावे. अन्यथा व्यावसायिक व अनुभवी इव्हेंट कंपन्यांची (Event Companies) च्या मदतीने कृषि महोत्सवाचे आयोजन करण्यात यावे.
याकरीता शासन निर्णय सामान्य प्रशासन विभाग क्र. मावज-२०१५/प्र.क्र.३५०/३४, दि. १९.०.२०१५ अनुसार शासनाच्या विविध विभागांच्या योजनांसाठी प्रसिध्दी तसेच जाहीरात विषयक कामे पार
पाडण्यासाठी माहिती व जनसंपर्क महासंचालनालयाने ई-निविदा मागवून मान्यता दिलेल्या व्यावसायिक
अर्हताप्राप्त १० संस्था (Empaneled Agencies) मधून सुयोग्य इव्हेंट कंपन्यांची जिल्हा कृषि महोत्सव आयोजनासाठी निवड करण्यात यावी.
१०. आर्थिक तरतूद: जिल्हा कृषि महोत्सव योजना हि १००% राज्य योजना राबविण्यास मान्यता देण्यात येत
आहे. मुंबई व मुंबई उपनगर हे जिल्हे वगळता उर्वरित ३४ जिल्हयांकरीता कृषि महोत्सव आयोजनाकरीता रु. २०.०० लाख प्रति जिल्हा याप्रमाणे कार्यक्रम आयोजनावरील खर्चाच्या/मानधनाच्या रकमा DBT (Direct
Benefit Transfer) द्वारे प्रदान करण्यात येईल. सदर निधी खालील लेखाशिर्ष खाली खर्च करण्यास मान्यता देण्यात येत आहे.
मागणी क्रमांक डी-३
(०१) (५४) जिल्हा कृषि महोत्सव योजना (१००टक्के राज्य योजना) (कार्यक्रम) (२४०१ ऐ ६९१ ) ३३- अर्थसहाय्य
११. जिल्हाधिकारी तथा अध्यक्ष, आत्मा नियामक मंडळ यांनी जिल्हा कृषि महोत्सव आयोजनाचे
अहवाल आयुक्त (कृषि) यांना कार्यक्रम आयोजनानंतर एक महिन्यात सादर करावेत. सदर प्राप्त अहवाल
विचारात घेऊन आयुक्त (कृषि) यांनी सदर योजनेचा आढावा घेऊन सदर योजनेच्या मूल्यमापनाचा वार्षिक
अहवाल शासनास सत्वर सादर करावा. सदर योजना मूल्यमापनासाठीचे निकष आयुक्त (कृषि) यांनी त्यांचेस्तरावर निश्चित करावेत.
१२. हा आदेश नियोजन विभाग यांच्या सहमतीने अनौपरिक संदर्भ क्र. ४०/१४३१, दि. २७.०१.२०२० अन्वये तसेच तसेच वित्त विभाग यांच्या सहमतीने अनौपरिक संदर्भ क्र. १४३१/व्यय-१, दि. ०४.०२.२०२० अन्वये त्या विभागाच्या सहमतीने निर्गमित करण्यात येत आहे.
पृष्ठ ११ पैकी ४
# Page 5
शासन निर्णय क्रमांक: संकीर्ण २०१८/प्र.क्र.२२६/३अ
# Page 6
# Page 7
# Page 8
# Page 9
# Page 10
# Page 11