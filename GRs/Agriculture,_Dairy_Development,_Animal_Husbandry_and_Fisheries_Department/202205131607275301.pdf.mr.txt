# Page 1
जिल्हा परिषदांकडील कृषि अधिकारी, गट-क (तांत्रिक) संवर्गातील अधिकाऱ्यांचे राज्य शासनाच्या कृषि विभागात कृषि अधिकारी (जिल्हा परिषद ) गट-ब (कनिष्ठ) (राजपत्रित) या पदावर समावेशन.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः कृषिआ १४१८/प्र.क्र.४१०/१६-अ
मंत्रालय विस्तार इमारत,
मंत्रालय, मुंबई - ३२.
तारीख : १३ मे, २०२२
वाचा:- १) शासन निर्णय, ग्राम विकास विभाग क्र. संकीर्ण-५०१६/प्र.क्र.३९८/आस्था-८, दि.११.१०.२०१८ २) ग्रामविकास विभागाचे पत्र क्र. जिपअ-२०१९/प्र.क्र.४५/आस्था-४, दि. ०६ नोव्हेंबर, २०१९ ३) समक्रमांकीत शासन निर्णय दि. ९ जानेवारी, २०१९ आणि दि. ११ जानेवारी, २०२१ ४) ग्रामविकास विभागाचे पत्र क्र.जिपअ-२०२२/प्र.क्र.९१/आस्था-४, दि.०२ मार्च, २०२२ प्रस्तावना : ग्रामविकास विभागाच्या उपरोक्त संदर्भाधीन दि.११.१०.२०१८ रोजीच्या शासन निर्णयानुसार जिल्हा परिषदेकडील कृषि अधिकारी, गट-क (तांत्रिक) या संवर्गाचे रुपांतरण करुन राज्य शासनाकडील कृषि विभागात कृषि अधिकारी (जिल्हा परिषद) गट-ब (कनिष्ठ) (राजपत्रित) या पदनामाचा नवीन संवर्ग निर्माण करुन या संवर्गास राजपत्रित दर्जा देण्यात आला आहे. जिल्हा परिषदेकडील कृषि अधिकारी, गट-क (तांत्रिक) संवर्गात कार्यरत असणारे जे अधिकारी नवीन संवर्गात म्हणजेच कृषि अधिकारी (जिल्हा परिषद) गट-ब (कनिष्ठ) (राजपत्रित) संवर्गात समाविष्ट होऊ इच्छितात, त्याबाबतची कार्यपध्दती व मार्गदर्शक सूचना कृषि विभागाने उपरोक्त दि.०९ जानेवारी, २०१९ च्या शासन निर्णयानुसार निर्गमित केलेल्या आहेत. त्यानुसार कृषि अधिकारी (जिल्हा परिषद) गट-ब (कनिष्ठ) (राजपत्रित) या संवर्गात समाविष्ट होण्यासाठी विकल्प देणाऱ्या अधिकाऱ्यांची माहिती ग्रामविकास विभागाने कृषि विभागास सादर केलेली होती. ग्रामविकास विभागाने सादर केलेल्या माहितीनुसार उपरोक्त दि.११ जानेवारी, २०२१ अन्वये जिल्हा परिषदेकडील कृषि अधिकारी, गट-क (तांत्रिक) संवर्गातील ३८१ अधिकाऱ्यांना राज्य शासनाच्या कृषि, पशुसंवर्धन, दुग्ध व्यवसाय विकास व मत्स्यव्यवसाय विभागात समावेशन करण्यात आलेले आहे.
२. ग्रामविकास विभागाने दि.०६ नोव्हेंबर, २०१९ रोजीच्या पत्रान्वये समावेशनाची माहिती कृषि विभागास पाठविली होती. तथापि, याबाबतचे आदेश अंतीम होण्यास बराच कालावधी झाल्यामुळे दरम्यानच्या कालावधीत दि.११.०१.२०२१ या आदेशाच्या दिनांकापर्यंत जिल्हा परिषद स्तरावरील विस्तार अधिकारी (कृषि) या पदावरुन कृषि अधिकारी गट-क (तांत्रिक) या पदावर पदोन्नती देण्यात
# Page 2
शासन निर्णय क्रमांकः कृषिआ १४१८/प्र.क्र.४१०/१६-अ
आलेल्या अधिकाऱ्यांचे कृषि विभागात समावेशनासाठी विकल्प घेऊन ग्रामविकास विभागाने या विभागास पाठविण्यास ग्रामविकास विभागास कळविण्यात आले होते. त्यानुसार ग्रामविकास विभागाने उपरोक्त दि.०२ मार्च, २०२२ रोजीच्या पत्रान्वये १९ कृषि अधिकाऱ्यांच्या समावेशनाबाबतची माहिती या विभागास सादर केली आहे. त्यानुसार शासनाने पुढीलप्रमाणे निर्णय घेतला आहे.
शासन निर्णय : ग्रामविकास विभागाकडून दि.०६.११.२०१९ च्या पत्रान्वये कृषि विभागास समावेशनासंदर्भातील माहिती पाठविल्यानंतर दरम्यानच्या कालावधीत दि.११.०१.२०२१ पर्यंत विस्तार अधिकारी (कृषि) या पदावरुन पदोन्नती मिळाल्यामुळे जिल्हा परिषदेकडील कृषि अधिकारी, गट-क (तांत्रिक) संवर्गात कार्यरत असणाऱ्या अधिकाऱ्यांपैकी सोबत जोडलेल्या प्रपत्र-ब मधील १९ अधिकाऱ्यांनी राज्य शासनाच्या कृषि, पशुसंवर्धन, दुग्ध व्यवसाय विकास व मत्स्यव्यवसाय विभागातील नव्याने निर्माण करण्यात आलेल्या कृषि अधिकारी (जिल्हा परिषद) गट-ब (कनिष्ठ) (राजपत्रित) या संवर्गात समाविष्ट होण्यासाठी विकल्प दिलेला आहे. त्यानुसार या शासन निर्णयासोबतच्या प्रपत्र - ब मधील १९ अधिकाऱ्यांचे समावेशन राज्य शासनाच्या कृषि विभागात करण्यात येत आहे.
२. या शासन निर्णयासोबतच्या प्रपत्र- ब मधील १९ अधिकाऱ्यांना दि.११.०१.२०२१ रोजीच्या शासन निर्णयातील तसेच कृषि अधिकारी (जिल्हा परिषद) गट-ब (कनिष्ठ) (राजपत्रित) या संवर्गातील अधिकाऱ्यांबाबत वेळोवेळी निर्गमित करण्यात आलेल्या शासन निर्णयांतील तरतूदी जशाच्या तशा लागू राहतील.
# Page 3
# Page 4
# Page 5
# Page 6