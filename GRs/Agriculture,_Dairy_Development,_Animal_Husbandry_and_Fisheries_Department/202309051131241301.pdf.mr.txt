# Page 1
नानाजी देशमुख कृषि संजीवनी प्रकल्पाचे संबोधन करण्याबाबत.....
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन परिपत्रक क्रमांक : नादेकृ ४६२३/प्र.क्र.१८५/८-अ
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई- ४०० ०३२.
दिनांक – ५ सप्टेंबर, २०२३.
पहावे: कृषि व पदुम विभाग, शासन निर्णय क्र. हअप्र-०७१६/प्र.क्र.८२/राकृवियो कक्ष, दिनांक १७ जानेवारी, २०१७.
परिपत्रक
हवामान बदलास अतिसंवेदनशील असलेल्या विदर्भातील अकोला, अमरावती, बुलढाणा, वाशिम, यवतमाळ व वर्धा, मराठवाड्यातील छत्रपती संभाजी नगर, जालना, बीड, लातूर, धाराशीव, परभणी, हिंगोली व नांदेड जिल्ह्यांतील ४६८२ गावे (विदर्भातील पूर्णा नदीच्या खोऱ्यातील खारपाण पट्टयातील ९३२ गावांसह) जळगाव जिल्ह्यातील ४६० गावे व नाशिक जिल्हयातील मालेगाव तालुक्यातील सर्व गावे अशा एकूण ५२२० गावांमध्ये मे, २०१८ पासून ६ वर्ष कालावधीसाठी जागतिक बँकेच्या अर्थसहाय्याने सुमारे रू. ४००० कोटी अंदाजित खर्चाचा नानाजी देशमुख कृषि संजीवनी प्रकल्प राबविण्यात येत आहे.
२. दिनांक १७ जानेवारी, २०१७ च्या शासन निर्णयान्वये जागतिक बँक अर्थसहाय्यित हवामान अनुकूल प्रकल्पास (PoCRA) यापुढे "नानाजी देशमुख कृषि संजीवनी प्रकल्प" म्हणून संबोधण्यात येईल. त्यानुसार महाराष्ट्र शासनांतर्गत या प्रकल्पाशी निगडीत सर्व कार्यालयीन कामकाजासाठी यापुढे "नानाजी देशमुख कृषि संजीवनी प्रकल्प" या नवीन नावाचा वापर करण्यात यावा अशा सूचना देण्यात आलेल्या आहेत.
३. मात्र, तरीही जागतिक बँक अर्थसहाय्यित नानाजी देशमुख कृषि संजीवनी प्रकल्पाच्या सभा, बैठका, भाषणे व शासकीय कागदपत्रे तसेच इतर पत्रव्यवहार यामधून प्रकल्पाच्या नानाजी देशमुख कृषि संजीवनी प्रकल्प या नावाने संबोधित न करता PoCRA या लघुनामाने संबोधित केले जाते.
४. त्याअनुषंगाने सूचित करण्यात येते की, जागतिक बँकेशी होणारा पत्रव्यवहार वगळता, अन्य सर्व कार्यालयीन पत्रव्यवहार, प्रचार, प्रसिध्दी, सभा, बैठका, भाषणे यामध्ये "नानाजी देशमुख कृषि संजीवनी प्रकल्प" याच नावाचा वापर करण्यात यावा. इतर कोणतेही नाव/लघुनाम वापरण्यात येऊ नये. सदर सूचनांचे काटेकोरपणे पालन करण्यात यावे.
# Page 2