# Page 1
प्रधानमंत्री पीक विमा योजनेअंतर्गत प्रशासकीय खर्चासाठी रु.१८, ७३, ९२,९७७/ इतकी रक्कम वितरीत करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः प्रपिवियो-२०२३/प्र.क्र.६२/११ अ,
हुतात्मा राजगुरु चौक, मादाम कामा रोड,
मंत्रालय विस्तार, मुंबई-४०० ०३२
तारीख: २८ जुलै, २०२३
वाचा : १. शासन निर्णय कृषि व पदुम विभाग क्र. प्रपिवियो-२०२३/प्र.क्र.५२/११- अ, दि. २६.०६.२०२३ २. शासन परिपत्रक वित्त विभाग क्र.अर्थसं-२०२३/प्र.क्र.४०/अर्थ-३,दि.१२.०४.२०२३ ३. आयुक्त (कृषि), कृषि आयुक्तालय, पुणे यांचे पत्र क्र. सां. ८ / वि.ह.अनु./मनुष्यबळ/१६४६४/२०२३, दि.१६.०५.२०२३ ४. संचालक(वि.प्र.), कृषि आयुक्तालय, पुणे यांचे पत्र क्र. सां.८/प्रपिवियो/प्रशा.खर्च/अनु.माग/१८६९८ / २०२३, दि.०५.०६.२०२३
प्रस्तावना :
संदर्भ क्र. (१) येथील शासन निर्णयान्वये प्रधानमंत्री पिक विमा योजना प्रधानमंत्री पिक विमा योजना खरीप २०२३ ते रब्बी २०२५-२६ पर्यंत राज्यात राबविण्यात येत आहे. केंद्र शासनाचे मार्गदर्शक सूचनेतील मुद्दा क्र. १४. Budget for Administrative Expenses मधील मुद्दा क्र. १४.१ या तरतूदीनुसार योजनेंतर्गत प्रशासकीय व इतर अनुषंगिक खर्चासाठी एकुण मंजुर निधीपैकी ३ टक्के निधी अनुज्ञेय आहे. यानुषंगाने कृषि आयुक्त कार्यालयाने संदर्भ क्र. (३) च्या पत्रान्वये केलेल्या विनंतीस अनुसरून योजनेच्या प्रशासकीय खर्चांतर्गंत स्टेशनरी/प्रवास खर्च / आकस्मिक खर्चाकरीता रु.७,८६,७०,०००/- आणि मनुष्यबळ मानधनासाठी रु.१०,८७,२२,९७७/- अशा प्रकारे एकूण रु.१८,७३,९२,९७७/- इतका निधी वितरीत करण्याची बाब शासनाच्या विचाराधीन होती.
शासन निर्णय :
प्रधानमंत्री पिक विमा योजनेअंतर्गत कृषि आयुक्तालयाने केलेली मागणी आणि केंद्र शासनाच्या सुधारीत मार्गदर्शक सुचनांमधील मुद्दा क्र. १४.१ या बाबीचा विचार करता, योजनेच्या प्रशासकीय खर्चांतर्गंत स्टेशनरी / प्रवास खर्च / आकस्मिक खर्चाकरीता रु. ७,८६,७०,०००/- आणि मनुष्यबळ मानधनासाठी रु.१०,८७,२२,९७७/- अशा प्रकारे एकूण रु.१८,७३,९२,९७७/- इतका निधी वितरीत करण्यास शासनाची मान्यता देण्यात येत आहे.
२. प्रस्तुत बाबींवर होणारा खर्च खालील लेखाशिर्षाखाली सन २०२३-२४ करिता मंजूर केलेल्या अर्थसंकल्पीय तरतूदीतून भागविण्यात यावा :
# Page 2
शासन निर्णय क्रमांकः प्रपिवियो-२०२३/प्र.क्र.६२/११ ओ
मागणी क्र. डी - ३ २४०१ - पीक संवर्धन ११०, पीक विमा (००) (०८) प्रधानमंत्री पिक विमा योजनेंतर्गत विमा हप्त्यासाठी अर्थसहाय्य राज्य हिस्सा (२४०१ A ६६४) योजनेतर, ३३- अर्थसहाय्य ३. सदर शासन निर्णयान्वये वितरीत करण्यात येणारा निधी प्रधानमंत्री पिक विमा योजनेच्या मार्गदर्शक सूचनां व शासनाने वेळोवेळी निर्गमित केलेले शासन निर्णयानुसारच खर्च करण्याची जबाबदारी आयुक्त (कृषि) यांची राहील.
४. प्रस्तुत प्रयोजनार्थ सहायक संचालक (लेखा), कृषि आयुक्तालय, महाराष्ट्र राज्य, पुणे यांना आहरण व संवितरण अधिकारी तर आयुक्त (कृषि), कृषि आयुक्तालय, महाराष्ट्र राज्य, पुणे यांना नियंत्रण अधिकारी म्हणून घोषित करण्यात येत आहे.
५. योजनेंतर्गत प्रशासकीय खर्चाकरिता (स्टेशनरी / प्रवास खर्च / आकस्मिक खर्चासाठी आणि मनुष्यबळ मानधनासाठी) वितरीत निधी हा वित्त विभाग व इतर प्रशासकीय विभाग यांनी दिलेल्या निर्देशानुसार खर्च करण्याची जबाबदारी आयुक्त (कृषि) यांची राहील.
६. प्रस्तुत शासन निर्णय वित्त विभागाने अनौपचारिक संदर्भ क्र. १९१/२०२३/व्यय१, दि.११.०७.२०२३ अन्वये दिलेल्या मान्यतेनुसार निर्गमित करण्यात येत आहे.