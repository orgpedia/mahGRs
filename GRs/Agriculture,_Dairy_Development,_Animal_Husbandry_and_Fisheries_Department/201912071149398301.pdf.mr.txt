# Page 1
राष्ट्रीय कृषि विस्तार व तंत्रज्ञान अभियानाच्या (NMAET) कृषि विस्तार उप अभियानातंर्गत, राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) योजना सन २०१९-२० मध्ये राबविण्यासाठी अनुसूचित जमाती प्रवर्गासाठीचा केंद्र हिश्याचा रु. १२५.४७ लक्ष व राज्य हिश्याचा रु.८४ निधी वितरीत करणेबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण २०१९/प्र.क्र.७५/३-अ,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : ०७ डिसेंबर, २०१९
वाचा -
१) केंद्रीय कृषि व शेतकरी कल्याण मंत्रालय यांचे पत्र क्र. एफनं.३६-२८/२०१७– ओई, विस्तार कक्ष, दि.२०.६.२०१९ ची तीन पत्रे २) संचालक आत्मा यांचे पत्र क्र.आत्मा/प्र.क्र.०१/लेखा/निवि/राही/५२९/१९, दि.२१.६.२०१९ ३) कृषि व पदुम विभाग, शासन निर्णय क्र. संकीर्ण २०१९/प्र.क्र.६६/३-ओ, दि.१० जुलै, २०१९
प्रस्तावना -
राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा)" या केंद्र पुरस्कृत योजनेसाठी केंद्र शासनाकडून सर्वसाधारण, अनुसूचित जाती व अनुसूचित जमाती प्रवर्गासाठी निधी विभागून देण्यात येत असल्याने प्रत्येक प्रवर्गासाठी स्वतंत्र लेखाशिर्षाखाली तरतुद करणे आवश्यक होते.त्यानुसार विभागाच्या दि.२४.६.२०१६ रोजीच्या शासन निर्णयान्वये आत्मा योजनेंतर्गत अनुसूचित जमाती प्रवर्गासाठी (TSP) राज्य हिश्याचा निधी उपलब्ध करुन घेण्यासाठी (२४०१ अ५२१) हे नवीन लेखाशिर्ष उघडण्यास मान्यता देण्यात आली होती. तथापि आत्मा योजनेंतर्गत राज्य हिश्याचा सर्वसाधारण, अनुसूचित जाती व अनुसूचित जमाती प्रवर्गासाठीचा निधी जिल्हा नियोजन समिती मार्फ़त (DPDC) उपलब्ध करुन देण्यात येत असल्याने सदर (२४०१ ओ५२१) या लेखाशिर्षाखाली निधीची तरतुद करण्यात आलेली नाही.सन २०१९-२० पासून आत्मा योजनेंतर्गत राज्य हिश्याचा निधी राज्य स्तरावर उपलब्ध करुन घेण्याचा निर्णय घेण्यात आला असल्याने अनुसूचित जमाती प्रवर्गासाठी (TSP) राज्य हिश्यासाठी रु.८४ लक्ष इतकी तरतुद (२४०१ ओ५२१) या लेखाशिर्षाखाली पुरवणी मागणीद्वारे उपलब्ध करुन देण्याचा प्रस्ताव सन २०१९ च्या पावसाळी अधिवेशनामध्ये विधानमंडळाच्या मान्यतेसाठी सादर करण्यात आला होता. सदर पुरवणी मागणीच्या प्रस्तावास विधानमंडळाची मान्यता प्राप्त झाली आहे.
सन २०१९-२० मध्ये केंद्र पुरस्कृत राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) ही योजना राबविण्यासाठी केंद्र शासनाने संदर्भाधीन दि.२०.६.२०१९
# Page 2
शासन निर्णय क्रमांकः संकीर्ण २०१९/प्र.क्र.७५/३-अ
रोजीच्या पत्रान्वये केंद्र हिश्याचा सर्वसाधारण प्रवर्गासाठी रु. १४१०.१८ लक्ष, अनुसूचित जाती प्रवर्गासाठी रु.२११.१७ लक्ष व अनुसूचित जमाती प्रवर्गासाठी रु. १६८.२२ लक्ष असा एकूण रु.
१७८९.५७ लक्ष निधी वितरीत केला आहे. त्यानुषंगाने सन २०१९-२० मध्ये आत्मा योजना राबविण्यासाठी संदर्भाधीन दि.१० जुलै, २०१९ रोजीच्या शासन निर्णयान्वये प्रशासकीय मान्यता देण्यात आली आहे.
सन २०१९-२० करिता आत्मा योजनेंतर्गत अनुसूचित जमाती प्रवर्गाकरिता केंद्र हिश्याचा ( ६० टक्के) रु. १६८.२२ लक्ष निधी केंद्र शासनाने संदर्भाधीन दि.२०.६.२०१९ रोजीच्या पत्रान्वये वितरीत केला आहे. त्या समरुप राज्य हिश्याचा रु.११२.१४ लक्ष निधी चालू वर्षी पहिल्या हप्त्यात अर्थसंकल्पिय वितरण प्रणालीवर कृषि आयुक्त कार्यालयास वितरीत करणे आवश्यक आहे. तथापि, सन २०१९-२० मध्ये आत्मा योजनेंतर्गत अनुसूचित जमाती प्रवर्गाच्या केंद्र हिश्यासाठी रु. १२५.४७ लक्ष निधी अर्थसंकल्पित करण्यात आला आहे. तसेच, सन २०१९-२० मध्ये आत्मा योजनेंतर्गत अनुसूचित जमाती प्रवर्गाच्या राज्य हिश्यासाठी पुरवणी मागणीद्वारे रु.८४ लक्ष इतकी रक्कम अर्थसंकल्पित करण्यात आली असल्याने सन २०१९-२० मध्ये अनुसूचित जमाती प्रवर्गाचा पहिल्या हप्त्याचा केंद्र हिश्याचा रु.१२५.४७ लक्ष व राज्य हिश्याचा रु.८४ लक्ष निधी कृषि आयुक्त कार्यालयास वितरीत करण्याची बाब शासनाच्या विचाराधीन होती. त्यानुषंगाने, शासन पुढीलप्रमाणे निर्णय घेत आहे.
शासन निर्णय :
१. सन २०१९-२० मध्ये केंद्र पुरस्कृत राष्ट्रीय कृषि विस्तार व तंत्रज्ञान अभियानाच्या (NMAET) कृषि विस्तार उप अभियानातंर्गत, राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) या योजनेच्या अंमलबजावणीसाठी चालू वर्षाकरिता अनुसूचित जमाती प्रवर्गासाठी केंद्र हिश्याचा रु.१२५.४७ लक्ष (रुपये एक कोटी पंचवीस लक्ष सत्तेचाळीस हजार फ़क्त) निधी मागणी क्रमांक टी-५,२४०१ पीक संवर्धन, ७९६-अनुसूचित जमाती उपयोजना,(०१) अनुसूचित जमाती क्षेत्राखालील उप योजनांतर्गत योजना, (०१) (१७) - कृषि उन्नती योजना कृषि विस्तार कार्यक्रमांना विस्तार विषयक सुधारणा करण्याकरिता सहाय्य- उप अभियान (केंद्र पुरस्कृत योजना) (केंद्र हिस्सा ६० % ) (अनुसूचित जमाती) (२४०१ ओ५१२), ३३ अर्थसहाय्य या लेखाशिर्षाखाली कृषि आयुक्त यांना अर्थसंकल्पिय वितरण प्रणालीवर वितरीत करण्यास मान्यता देण्यात येत आहे.
२. सन २०१९-२० मध्ये केंद्र पुरस्कृत राष्ट्रीय कृषि विस्तार व तंत्रज्ञान अभियानाच्या (NMAET) कृषि विस्तार उप अभियानातंर्गत, राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) या योजनेच्या अंमलबजावणीसाठी चालू वर्षाकरिता अनुसूचित जमाती प्रवर्गासाठी राज्य हिश्याचा रु.८४ लक्ष (रुपये चौ-याऐंशी लक्ष) निधी मागणी क्रमांक टी-५,२४०१ पीक संवर्धन,७९६ - अनुसूचित जमाती उपयोजना, (०१) अनुसूचित जमाती क्षेत्राखालील उप योजनांतर्गत योजना, (०१) (१८) - कृषि उन्नती योजना - कृषि विस्तार कार्यक्रमांना विस्तार विषयक सुधारणा करण्याकरिता सहाय्य- उप अभियान (केंद्र पुरस्कृत योजना) (राज्य हिस्सा
पृष्ठ ४ पैकी २
# Page 3
शासन निर्णय क्रमांकः संकीर्ण २०१९/प्र.क्र.७५/३-अ
४०% ) ( अनुसूचित जमाती) (२४०१ अ५२१), ३३ अर्थसहाय्य या लेखाशिर्षाखाली कृषि आयुक्त यांना अर्थसंकल्पिय वितरण प्रणालीवर वितरीत करण्यास मान्यता देण्यात येत आहे.
३. सन २०१९-२० मध्ये राज्यात सदर योजनेची अंमलबजावणी व सनियंत्रण करण्याच्या दृष्टिने, पुढील अधिकाऱ्यांना नियंत्रण तसेच आहरण व संवितरण अधिकारी म्हणून घोषित करण्यात येत आहे.
------------------------------------------------------------------------------------------------------------------------
| अ.क्र. | स्तर | नियंत्रण अधिकारी | आहरण व संवितरण अधिकारी |
| १. | आयुक्तालय स्तर | आयुक्त (कृषि), कृषि आयुक्तालय, पुणे | सहाय्यक संचालक (लेखा-१) कृषी, आयुक्तालय, महाराष्ट्र राज्य, पुणे. |
| २. | जिल्हास्तर | संबंधित प्रकल्प संचालक आत्मा | संबंधित जिल्हा अधिक्षक कृषी अधिकारी कार्यालयातील लेखाधिकारी. |
------------------------------------------------------------------------------------------------------------------------
४. आत्मा कार्यक्रम सन २०१९-२० साठी अनुसूचित जमाती या प्रवर्गासाठी वितरीत करण्यात आलेला निधीचा केवळ त्याच प्रवर्गासाठी वापर करण्यात यावा.
५. सदर योजनेंतर्गत सन २०१९-२० मध्ये वितरीत केलेल्या निधीचे लेखापरिक्षीत केलेली उपयोगिता प्रमाणपत्रे (Audited Utilizaton Certificates ) सत्वर सादर करावीत.
६. हे आदेश आदिवासी विकास विभागाच्या अनौपाचारिक संदर्भ क्र.२७८/ का-६, दि.८.११.२०१९ अन्वये व वित्त विभागाच्या अनौपचारिक संदर्भ क्र.५७७/२०१९/व्यय-१४,दि.१.१०.२०१९ अन्वये प्राप्त झालेल्या मान्यतेच्या अधिन राहून निर्गमीत करण्यात येत आहे.
# Page 4