# Page 1
राष्ट्रीय कृषि विकास योजनेंतर्गत राजअमृत मल्टीस्टेट को-ऑप. युनियन लि. ता. फुलंब्री जि. औरंगाबाद या संघाचा मंजूर प्रकल्प रद्द करणेबाबत....
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विकास विभाग शासन निर्णय क्रमांकः राकृवि २०२०/प्र.क्र.१३९/पदुम-८
मादाम कामा मार्ग, हुतात्मा राजगुरु चौक,
मंत्रालय- विस्तार, मुंबई ४०० ०३२
दिनांक:२३ जुलै, २०२१
वाचा : १) आयुक्त, दुग्धव्यवसाय विकास विभाग यांचे पत्र क्र.सं.क्र.आदुवि-६/RKVY/ राजामृत मल्टीस्टेट/न.क्र.६५/२०२१/१६४९, दिनांक २९.१.२०१८.
२) शासन निर्णय क्रमांक:राकृवि २०१८/प्र.क्र.७०/पदुम ८, दि.११.०६.२०२० ३) शासन शुध्दीपत्रक क्र. राकृवि-२०१८/प्र.क्र.७०/पदुम-८, दि.२१.०८.२०२० ४) राकृवियो कक्ष,शासन निर्णय क्रमांक:राकृवि ०३१९/प्र.क्र.९०/१४ओ दि.११.०९.२०२०
५) आयुक्त, दुग्धव्यवसाय विकास विभाग यांचे पत्र क्र.सं.क्र.आदुवि-६/RKVY /PPP-IAD/राजामृत मल्टीस्टेट/न.क्र.६५/२०२१/१६४९ दि.१५/०३/२०२१.
प्रस्तावना : राष्ट्रीय कृषि विकास योजनेअंतर्गत राजअमृत मल्टिस्टेट को-ऑप. युनियन लि.ता.फुलंब्री जि.औरंगाबाद या संघाच्या नविन २५,००० लिटर क्षमतेचे दुग्धप्रक्रिया प्रकल्प उभारणीच्या रु.३.८८ कोटी इतक्या रकमेचा प्रकल्प प्रस्ताव संदर्भाधीन क्र. १ अन्वये आयुक्त, दुग्धव्यवसाय विकास यांनी शासनास सादर केला होता.
उपरोक्तप्रमाणे शासनास प्रस्ताव प्राप्त झाल्यानंतर विहीत कार्यपद्धतीचा अवलंब करून संदर्भाधिन क्र.२ अन्वये शासनाने राजअमृत मल्टिस्टेट को-ऑप.युनियन लि.ता.फुलंब्री जि.औरंगाबाद या संघाच्या रू. ३.८८ कोटी इतक्या किंमतीच्या प्रकल्प प्रस्तावास प्रशासकीय मंजूरी दिली. तद्नंतर संदर्भ क्र.३ अन्वये प्रकल्पासाठी रू. ०.२० कोटी इतका निधी वितरीत करण्यात आला. सदर वितरीत करण्यात आलेला निधी रू.
०.२० कोटी जिल्हा दुग्धव्यसाय विकास अधिकारी व संघाच्या संयुक्त खात्यामध्ये जमा आहे. सदर प्रकल्प हा केंद्र शासनाच्या NPDD या कार्यक्रमासाठी निश्चित केलेल्या निधी संरचनेच्या समांतर अर्थसाहाय्यावर राकृवियो हिस्सा ५०% व संघ हिस्सा ५०% असा मंजूर करण्यात आला आहे.
दरम्यान आयुक्त दुग्धव्यवसाय विकास यांच्या अध्यक्षतेखाली दिनांक ६.१.२०२१ रोजी राकृवियो अंतर्गत औरंगाबाद विभागात राबविण्यात येत असलेले नव्याने मंजूरी प्राप्त प्रकल्प व अपूर्ण प्रकल्पाबाबत आढावा बैठक घेण्यात आली. सदर बैठकीमध्ये राजअमृत
# Page 2
शासन निर्णय क्रमांकः राकृवि २०२०/प्र.क्र.१३९/पदुम-८
मल्टिस्टेट को-ऑप. युनियन लि. संघाने आवश्यक कागदपत्रांची पुर्तता केली नसल्याचे निदर्शनास आले. त्याअनुषंगाने प्रादेशिक दुग्धव्यसाय विकास अधिकारी औरंगाबाद यांनी पथकासह राजअमृत संघाच्या प्रकल्पास प्रत्यक्ष भेट दिली असता, संघामार्फत DPR सोबत जोडलेली कागदपत्रे व प्रत्यक्ष स्थळ परिक्षण केले असता त्रुटी आढळून आल्या. प्रादेशिक दुग्धव्यवसाय विकास अधिकारी यांना आढळून आलेल्या त्रुटींची पूर्तता करण्यासाठी संघास काही कालावधी देण्यात आला होता. सदर कालावधीमध्येही संघाने त्रुटींची पूर्तता न केल्यामुळे आयुक्त, दुग्धव्यवसाय यांनी संदर्भ क्र. ५ येथील पत्रान्वये राजअमृत मल्टिस्टेट को-ऑप. युनियन लि. ता. फुलंब्री जि. औरंगाबाद या संघाबाबत वस्तुस्थिती दर्शक अहवाल सादर करुन प्रकल्प रद्द करणेबाबत शासन स्तरावर निर्णय घेण्याची विनंती केली होती.
याअनुषंगाने आयुक्त, दुग्धव्यवसाय यांनी सादर केलेल्या अहवालाच्या अनुषंगाने राजअमृत मल्टिस्टेट को-ऑप.युनियन लि.ता.फुलंब्री जि.औरंगाबाद या संघास संदर्भ क्र.१ च्या शासन निर्णयान्वये मंजूर केलेला प्रकल्प प्रस्ताव रद्द करण्याची बाब शासनाच्या विचाराधिन होती.
शासन निर्णय : राष्ट्रीय कृषि विकास योजनेंतर्गत राजअमृत मल्टिस्टेट को-ऑप. युनियन लि. ता. फुलंब्री जि. औरंगाबाद या संघाच्या फुलंब्री येथे नवीन २५,००० लिटर क्षमतेच्या दुग्धप्रक्रिया प्रकल्प उभारणीच्या प्रस्तावास संदर्भ क्र.२ येथील शासन निर्णयान्वये देण्यात आलेली प्रशासकीय मान्यता या शासन निर्णयान्वये रद्द करण्यात येत आहे.
उपरोक्त प्रकल्प रद्द केल्यामुळे, प्रकल्पासाठी संदर्भाधिन क्र. ३ अन्वये मंजूर करण्यात आलेला रू.१९.९० लक्ष इतका निधी राष्ट्रीय कृषि विकास योजना कक्षास प्रत्यार्पित करण्याची कार्यवाही आयुक्त, दुग्धव्यवसाय यांनी त्वरीत करावी व केलेल्या कार्यवाहीचा अहवाल शासनास सादर करावा.
# Page 3