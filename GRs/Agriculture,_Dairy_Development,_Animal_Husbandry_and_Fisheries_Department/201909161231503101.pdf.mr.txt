# Page 1
विदर्भ, मराठवाडा व उत्तर महाराष्ट्राच्या जलद विकासासाठी राबवावयाच्या उपाययोजनांचा विशेष कार्यक्रम- २०१८ च्या अंमलबजावणी अंतर्गत मध्यवर्ती अंडी उबवणी केंद्र, नागपूरचे बळकटीकरण, विदर्भ व मराठवाडा विभागातील १९ जिल्ह्यांमध्ये प्रति जिल्हा १०० बचत गटातील एकूण १,००० लाभार्थ्यांना ५० टक्के अनुदानावर अंड्यावरील कोंबड्यांचे गट वाटप आणि अंडयावरील कोंबडयांसाठी संरक्षक निवारा उभारणेस्तव ५० टक्के अनुदान देणे या योजनेस प्रशासकीय मंजूरी प्रदान करण्याबाबत .
महाराष्ट्र शासन
कृषि, पशुसंवर्धन, दुग्धव्यवसाय विकास, मत्स्यव्यवसाय विभाग,
शासन निर्णय क्र. संकीर्ण- २०१८/प्र.क्र.११३/पदुम-४,
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२.
दिनांक : १६ सप्टेंबर, २०१९.
वाचा १. नियोजन विभागाचा शासन निर्णय क्र.विविका-२०१८/प्र.क्र.२१/का-१४१३ दि. २०.१०.२०१८ २. आयुक्त पशुसंवर्धन, पुणे कार्यालयाचे पत्र क्र.कुक्कुट-२/विदर्भ मराठवाडा/२०१९/१०८५/पसं १३, पुणे दि.२६.०१.२०१९.
प्रस्तावना : विदर्भ, मराठवाडा व उत्तर महाराष्ट्राच्या विभागात विकासाचा मोठ्या प्रमाणावर अनुशेष असल्याने, तेथे विकासाची विविध कामे पूर्ण करून अनुशेष कमी करण्याची आवश्यकता आहे. तसेच, विदर्भ, मराठवाडा व उत्तर महाराष्ट्रातील शेतकऱ्यांच्या आत्महत्या थांबविण्यासाठी व त्यांचे जीवनमान उंचविण्यासाठी शेतीला पूरक व्यवसाय उपलब्ध करून देणे आणि शैक्षणिक व व आरोग्यविषयक सुविधा निर्माण करणाऱ्या योजनांची आखणी करण्याची आवश्यकता असल्याकारणाने, विदर्भ, मराठवाडा व उत्तर महाराष्ट्राचा जलद गतीने विकास व्हावा, यादृष्टीने “विदर्भ, मराठवाडा व उत्तर महाराष्ट्राच्या जलद विकासासाठी राबवावयाच्या उपाययोजनांचा विशेष कार्यक्रम- २०१८” यास नियोजन विभागाचा शासन निर्णय दि.२०.१०.२०१८ अन्वये मान्यता प्रदान करण्यात आलेली असून, सदर कार्यक्रमांतर्गत विदर्भ व मराठवाडयातील वाशिम, यवतमाळ, अकोला, अमरावती, नागपूर, वर्धा, भंडारा, बुलढाणा, चंद्रपूर, गोंदिया, गडचिरोली, औरंगाबाद, जालना, परभणी, बीड, लातुर, उस्मानाबाद, नांदेड व हिंगोली या १९ जिल्हयांमध्ये प्रति जिल्हा १०० बचत गट व त्यामधील १,००० महिला लाभार्थी यांना सुधारित देशी जातीचे १६ आठवडे वयाचे १०० अंडी देणारे कुक्कुट पक्षी यांचे ५० टक्के अनुदानावर वाटप तसेच, वाशिम, यवतमाळ, हिंगोली, अमरावती आणि नागपूर विभागातील सर्व म्हणजेच एकूण १० जिल्हयांमध्ये कुक्कुटपालन विषयक विविध उपक्रम राबविणे आणि मध्यवर्ती अंडी उबवणी केंद्र, नागपूर या संस्थेचे बळकटीकरण या योजनेसाठी रु.२६५०.०० लक्ष निधी प्रस्तावित करण्यात आलेला आहे. सदरची योजना राबविण्यासाठी दि.०९.०९.२०१९ रोजी पार पडलेल्या मंत्रीमंडळ बैठकीत मंत्रिमंडळाने मान्यता प्रदान केलेली आहे. त्याअनुषंगाने खालील प्रमाणे शासन निर्णय निर्गमित करण्यात येत आहे.
शासन निर्णय : विदर्भ, मराठवाडा व उत्तर महाराष्ट्राच्या जलद विकासासाठी राबवावयाच्या उपाययोजनांचा विशेष कार्यक्रम- २०१८ च्या अंमलबजावणी अंतर्गत विदर्भ व मराठवाडा विभागातील वाशिम, यवतमाळ, अकोला, अमरावती, नागपूर, वर्धा, भंडारा, बुलढाणा, चंद्रपूर, गोंदिया, गडचिरोली, औरंगाबाद, जालना, परभणी,
# Page 2
शासन निर्णय क्रमांक: संकीर्ण-२०१८/प्र.क्र.११३/पदुम-४,
बीड, लातुर, उस्मानाबाद, नांदेड व हिंगोली या १९ जिल्ह्यांमध्ये प्रति जिल्हा १०० बचत गटातील एकूण १,००० महिला लाभार्थ्यांना अंड्यावरील १०० कोंबड्यांचे गट ५० टक्के अनुदानावर वाटप करणे, विदर्भ व मराठवाड्यातील १९ जिल्ह्यांपैकी वाशीम, यवतमाळ, हिंगोली, अमरावती, नागपूर, वर्धा, भंडारा, चंद्रपूर, गडचिरोली व गोंदिया या १० जिल्ह्यांमध्ये प्रति जिल्हा १,००० लाभार्थ्यांना अंडयावरील पक्षांकरीता संरक्षक निवाऱ्यासाठी ५०% अनुदान देणे आणि मध्यवर्ती अंडी उबवणी केंद्र, नागपूर या संस्थेची पक्षी संगोपनाची सद्यस्थितीतील क्षमता २,००० पक्ष्यांनी वाढविण्यासाठी नवीन पक्षी शेडचे बांधकाम, नवीन हॅचर व व सेटरची उभारणी व जैवसुरक्षेच्या दृष्टीने Ready Cement Slabs ची १ कि.मी. लांबीची ८ फूट उंचीची भिंत उभारण्यास याव्दारे, शासनाची प्रशासकीय मंजूरी प्रदान करण्यात येत आहे.
योजनेची उद्दिष्टे : १. ग्रामीण भागातील महिलांना स्वयंरोजगार उपलब्ध करून देणे.
२. परसातील कुक्कुट पालनास चालना देवून देशी अंडी उत्पादनास प्रोत्साहन देणे.
३. स्वयंसहायता बचत गटास बळ देणे व महिलांना अर्थार्जनाचा स्रोत पुरविणे .
४. महिलांना आर्थिकदृष्ट्या सक्षम बनविणे.
५. ग्रामीण तसेच, शहरी भागात अंडी व कुक्कुट मांसाची उपलब्धता वाढविणे.
६. अंडी व कुक्कुट मांसाच्या उपलब्धतेद्वारे संतुलित आहार उपलब्ध होवून कुटूंबाचे पोषण चांगल्या प्रकारे साध्य करणे.
योजनेचे स्वरूप : या योजनेमध्ये खाली नमुद केल्याप्रमाणे विविध तीन घटक योजनांचा समावेश करण्यात येत आहे.
अ. घटक योजना क्र.१ मध्यवर्ती अंडी उबवणी केंद्र, नागपूर या संस्थेची पक्षी संगोपनाची सद्य:स्थितीतील क्षमता २,००० पक्ष्यांनी वाढविण्यासाठी नवीन पक्षी शेडचे बांधकाम, नवीन हॅचर व सेटरची उभारणी व जैवसुरक्षेच्या दृष्टीने Ready Cement Slabs ची १ कि.मी. लांबीची ८ फूट उंचीची भिंत उभारणे.
ब. घटक योजना क्र.२ विदर्भ व मराठवाडा विभागातील वाशिम, यवतमाळ, अकोला, अमरावती, नागपूर, वर्धा, भंडारा, बुलढाणा, चंद्रपूर, गोंदिया, गडचिरोली, औरंगाबाद, जालना, परभणी, बीड, लातुर, उस्मानाबाद, नांदेड व हिंगोली या १९ जिल्ह्यांमध्ये प्रति जिल्हा १०० बचत (प्रति बचत गट १० महिला सदस्य) गटांमधील एकूण १९,००० महिला लाभार्थ्यांना १६ आठवडयाचे १०० सुधारीत देशी जातीच्या (CARI मान्य) अंड्यावरील कुक्कुट पक्ष्यांचे ५० % अनुदानावर वाटप करणे.
क. घटक योजना क्र.३.
विदर्भ व मराठवाडा विभागातील १९ जिल्ह्यांपैकी वाशिम, यवतमाळ, हिंगोली, अमरावती, नागपूर, वर्धा, भंडारा, चंद्रपूर, गोंदिया व गडचिरोली या १० जिल्हयांमध्ये प्रति जिल्हा १,००० महिला लाभार्थ्यांना १०० अंड्यावरील कोंबड्यांच्या संगोपनासाठी संरक्षक निवारा उभारणेस्तव ५० % खर्च म्हणजेच प्रति लाभार्थी रु. ५,०००/- अनुदान देणे.
योजनेच्या अंमलबजावणीची कार्यपद्धती : अ. घटक योजना क्र. १ : मध्यवर्ती अंडी उबवणी केंद्र, नागपूर संस्थेचे बळकटीकरण करणे या घटक योजनेंतर्गत सदर संस्थेमध्ये जादा २,००० पक्ष्यांची क्षमता वाढविण्याच्या दृष्टीने नवीन Setter व Hatcher ची खरेदी विहीत शासकीय पध्दतीचा अवलंब करुन करण्यात यावी. नवीन शेडचे बांधकाम
पृष्ठ ५ पैकी २
# Page 3
शासन निर्णय क्रमांक: संकीर्ण-२०१८/प्र.क्र.११३/पदुम-४,
व जैवसुरक्षेच्या दृष्टीने Ready Cement Slabs ची १ कि.मी. लांबीची व ८ फूट उंचीची भिंत सार्वजनिक बांधकाम विभागाकडे निधी वर्ग करून उभारण्यात यावी.
ब. घटक योजना क्र. २ : विदर्भ व मराठवाडा विभागातील सर्व जिल्ह्यांमध्ये प्रति जिल्हा १,००० महिला लाभार्थ्यांना १०० अंड्यावरील कुक्कुट पक्ष्यांचे (CARI मान्य / व्यावसायिक लेअर पक्षी) गट ५०% अनुदानावर वाटप करणे सदर घटक योजना क्लस्टर स्वरुपात राबविण्यात यावी. एका ग्राम समूहात क्लस्टर पद्धतीने किमान ५ ते कमाल १० बचत गटांची निवड करून त्यांच्या सदस्यांना योजनेचा लाभ देण्यात यावे. या अंतर्गत महिला बचत गटाच्या सदस्यांना प्राधान्य देण्यात यावे. या योजनेंतर्गत किमान १० % लाभार्थी अनुसूचित जातीचे आणि ७ % लाभार्थी अनुसूचित जमातीचे निवड करण्यात यावेत.
निर्धारित उद्दिष्टांच्या तुलनेत पात्र लाभार्थ्यांचे अर्ज जास्त संख्येने प्राप्त झाल्यास, निवड समितीद्वारे सोडत पद्धतीने लाभार्थ्यांची निवड करण्यात यावी.
निवड झालेल्या लाभार्थ्यांनी बँक खाते उघडणे आवश्यक आहे. लाभार्थ्याचा आधार क्र. व PAN क्र .सदर बँक खात्याशी संलग्न करणे बंधनकारक आहे. लाभार्थ्याने शासकीय / खाजगी अंडी उबवणी केंद्र व कुक्कुट प्रक्षेत्रावर उत्पादित झालेल्या १६ आठवडे वयाच्या सुधारीत देशी जातीच्या कोंबड्यांची खरेदी करावयाची आहे. पक्ष्यांच्या खरेदीनंतर सदर लाभार्थ्यांच्या बँक खात्यामध्ये अनुदानाची रक्कम थेट लाभ हस्तांतरण (डीबीटी) द्वारे वर्ग करण्यात यावी. वाटप करावयाच्या १६ आठवडे वयाच्या प्रति कुक्कुट पक्षाची कमाल किंमत रू.२००/- यास अधिन राहून पक्षांचे वाटप करण्यात यावे. पक्षांची किंमत रू.२००/- पेक्षा जास्त असल्यास आवश्यक असणारा जास्तीचा निधी लाभार्थ्यांने अदा करावयाचा आहे. प्रति पक्षी शासकीय अनुदानाची कमाल मर्यादा रु. १००/- एवढी असेल.
क. घटक योजना क्र. ३ : वाशीम, यवतमाळ, हिंगोली, अमरावती, नागपूर, वर्धा, भंडारा, चंद्रपूर, गडचिरोली व गोंदिया या १० जिल्ह्यांमध्ये प्रति जिल्हा १,००० महिला लाभार्थ्यांना १०० अंड्यावरील कोंबड्यांसाठी संरक्षक निवारा उभारण्यासाठी ५० टक्के अनुदान
या घटक योजनेंतर्गत उपरोक्त १० जिल्ह्यांमध्ये प्रति जिल्हा १,००० महिलांना १०० अंड्यावरील कोंबड्यांसाठी संरक्षक निवारा उभारणी केल्यानंतर यासाठी अपेक्षित खर्च रु.१०,०००/- च्या ५०% म्हणजेच प्रती लाभार्थी रु.५,०००/- अनुदानाची रक्कम संबंधित लाभार्थ्यांच्या बँक खात्यामध्ये थेट लाभ हस्तांतरण (डीबीटी) द्वारे वर्ग करण्यात यावी. कुक्कुट पक्षांसाठीच्या संरक्षक निवा-याचा आराखडा आयुक्त पशुसंवर्धन, पुणे यांनी निश्चित करून तो तात्काळ क्षेत्रिय अधिका-यांना परिपत्रित करावा. कुक्कुट पक्षांच्या संरक्षक निवा-यासाठी रू.१०,०००/- पेक्षा जास्त खर्च होणार असल्यास, अशा प्रकरणी शासनाच्या ५० टक्के अनुदानाची कमाल मर्यादा रू.५,०००/- असेल. संरक्षण निवा-यासाठी जादाचा होणारा खर्च लाभार्थ्यांनी स्वत: करावयाचा आहे.
लाभार्थी निवड समिती घटक योजना क्र. २ व ३ साठी लाभार्थींची निवड खालीलप्रमाणे गठीत करण्यात आलेल्या लाभार्थी निवड समितीद्वारे करण्यात यावी.
जिल्हाधिकारी - अध्यक्ष जिल्हा समाज कल्याण अधिकारी / प्रतिनिधी - सदस्य महिला व बालकल्याण अधिकारी / प्रतिनिधी - सदस्य जिल्हा रोजगार व स्वयंरोजगार अधिकारी / प्रतिनिधी सदस्य पृष्ठ ५ पैकी ३
# Page 4
शासन निर्णय क्रमांक: संकीर्ण-२०१८/प्र.क्र.११३/पदुम-४,
प्रकल्प अधिकारी, एकात्मिक आदिवासी विकास प्रकल्प / प्रतिनिधी – सदस्य जिल्हा पशुसंवर्धन उपआयुक्त (संबंधित जिल्हा) - सदस्य सहाय्यक आयुक्त, जिल्हा पशुसंवर्धन उपआयुक्त कार्यालय सदस्य सचिव
योजनेचे संनियंत्रण : सदरची योजना संबंधित जिल्हयाचे जिल्हा पशुसंवर्धन उपायुक्त यांच्यामार्फत राबविण्यात यावी. संबंधित विभागाचे प्रादेशिक सहआयुक्त पशुसंवर्धन व आयुक्त पशुसंवर्धन, पुणे हे अनुक्रमे विभागीय स्तरावर व राज्य स्तरावर योजनेचे सनियंत्रण करतील.
राज्यावरील आर्थिक भार :
-------------------------------------------------------------------------------------------------------------------------------------------------------------------------------------------------------------------------------
| अ.क्र. | योजनेतील घटक | अपेक्षित एकूण खर्च (रु. लाखात) |
| १ |  | ३ |
| १ | मध्यवर्ती अंडी उबवणी केंद्र, नागपूर संस्थेचे बळकटीकरण करणे | २५०.०० |
| २ | विदर्भ आणि मराठवाडा विभागातील सर्व एकूण १९ जिल्ह्यामध्ये प्रति जिल्हा १०० बचत गटांतील प्रत्येकी १० लाभार्थ्यांना प्रत्येकी १०० अंड्यावरील कोंबड्या वाटप करणे | १९००.०० |
| ३ | वाशीम, यवतमाळ, हिंगोली, अमरावती, नागपूर, वर्धा, भंडारा, चंद्रपूर, गडचिरोली व गोंदिया या १० जिल्ह्यांमध्ये प्रति जिल्हा १,००० महिलांना १०० अंड्यावरील कोंबड्यांसाठी संरक्षक निवारा उभारण्यासाठी ५० % अनुदान वाटप करणे | ५००.०० |
| एकूण | २६५०.०० |
-------------------------------------------------------------------------------------------------------------------------------------------------------------------------------------------------------------------------------
योजनेसाठी नवीन लेखाशिर्ष- प्रस्तावित तिनही घटक योजनांसाठी नियोजन व वित्त विभागाच्या मान्यतेने नवीन लेखाशिर्ष प्रस्तावित करुन त्यास मा. महालेखापाल, मुंबई यांची मान्यता प्रदान करुन घेण्यात येईल.
सदरहू योजनेच्या यशस्वी अंमलबजावणीसाठी आयुक्त पशुसंवर्धन, पुणे यांनी सविस्तर मार्गदर्शक सूचना सर्व संबंधित क्षेत्रिय अधिका-यांना तात्काळ निर्गमित कराव्यात.
सदरची योजना राबवून झाल्यानंतर आयुक्त पशुसंवर्धन, पुणे त्यांच्या स्वयंस्पष्ट अभिप्रायासह योजनेचा फलश्रुती अहवाल सहा महिन्याच्या कालावधीत शासनास निश्चितपणे सादर करावा.
हा शासन निर्णय वित्त विभागाच्या अनौपचारीक संदर्भ क्र.३४८/२०१९/व्यय-२, दि.१३.०९.२०१९ अन्वये व त्यांच्या सहमतीने निर्गमित करण्यात येत आहे.
पृष्ठ ५ पैकी ४
# Page 5
शासन निर्णय क्रमांक: संकीर्ण-२०१८/प्र.क्र.११३/पदुम-४,