# Page 1
महाराष्ट्र कृषि सेवा, गट-अ संवर्गात एक विशेष बाब म्हणून नियुक्ती देणेबाबत.
श्रीमती धनश्री अरूण जाधव.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः आकृवि १११६/प्र.क्र. ३५८ /१५अ
मंत्रालय विस्तार इमारत,
मंत्रालय, मुंबई -३२.
तारीख: २७ मार्च, २०१८.
प्रस्तावना : दि. २६.११.२००८ रोजी मुंबई शहरावर झालेल्या दहशतवादी हल्ल्यामध्ये शहिद श्री. हेमंत करकरे,
शहिद श्री. कामटे, शहिद श्री. साळसकर व इतर तीन अंमलदारांसह त्यांचे शासकीय वाहनामध्ये कर्तव्यास
असताना दहशतवाद्यांनी केलेल्या गोळीबारामध्ये श्री. अरूण दादा जाधव हे ५ गोळ्या लागून जखमी झाले. जखमी
अवस्थेत त्यांनी वायरलेस सेटवर माहिती दिल्यामुळे गिरगाव चौपाटीवर दोन अतिरेकी पकडले गेले या
घटनेबाबत रामप्रधान समितीने श्री. अरूण दादा जाधव यांचे कौतूक करून शौर्यपदकाची शिफारस झाल्याने त्यांना
मा. राष्ट्रपती यांचे राष्ट्रपती पोलीस शौर्यपदक व पराक्रम पदक मिळालेले आहे. सदर घटनेनंतर दहशतवादी
हल्ल्यामध्ये जखमी होऊन श्री. जाधव यांना ४२ टक्के अपंगत्व आल्याने त्यांची मुलगी श्रीमती धनश्री अरूण जाधव,
हिला शासकिय सेवेत एक विशेष बाब म्हणून सामावून घेण्याची बाब विचाराधीन होती. श्रीमती धनश्री अरूण जाधव
हिचे शिक्षण कृषी अभियांत्रिकी, (बी टेक) पूर्ण झाले असून त्यांना कृषि विभागातील गट-अ संवर्गामध्ये कृषि
उपसंचालक या पदावर एक विशेष बाब म्हणून नियुक्ती देण्याबाबतचा प्रस्ताव शासनाच्या विचाराधीन होता.
शासन निर्णय :
श्रीमती धनश्री अरूण जाधव यांची “एक विशेष बाब" म्हणून खुल्या प्रवर्गातून कृषि विभागात महाराष्ट्र
कृषि सेवा, गट-अ (वेतनश्रेणी रू. १५६००-३९१०० ग्रेड वेतन ५४००) या पदावर महाराष्ट्र नागरी सेवा (सेवेच्या
सर्वसाधारण शर्ती) नियम १९८१ मधील नियम-९ (४२) मध्ये विहित केलेल्या परिविक्षाधीन या संज्ञेच्या व्याख्येनुसार
तात्पुरती नियुक्ती करण्यात येत आहे.
२. कु. धनश्री अरूण जाधव यांच्या पदस्थापनेचे ठिकाण खालीलप्रमाणे आहे:
# Page 2
शासन निर्णय क्रमांकः आकृवि १११६/प्र.क्र. ३५८/१५अ
-----------------------------------------------------------------------------------------------------------------------------------------------------------------------------------------
| अ.क्र. | उमेदवारांचे नांव व संपुर्ण पत्ता | साप्रविच्या अधिसुचनेनुसार वाटप करण्यात आलेला विभागीय संवर्ग | पदस्थापनेचे ठिकाण |
| १ | श्रीमती धनश्री अरूण जाधव, पत्ता:- भायखळा जुनी पोलीस वसाहत, पहिला माळा, रूम नं. ३०, भायखळा (पूर्व), मुंबई - २७ | नागपूर | कृषि उपसंचालक, जिल्हा अधिक्षक कृषि अधिकारी, गडचिरोली (रिक्त पदी) |
-----------------------------------------------------------------------------------------------------------------------------------------------------------------------------------------
३. सदर नियुक्ती देण्यात आलेल्या श्रीमती जाधव यांचा परिविक्षा कालावधी २ वर्षाचा राहील. त्यांची पहिली
वेतनवाढ त्यांचा १ वर्षाचा परिविक्षा कालावधी पुर्ण झाल्यानंतर व त्यानंतरची वेतनवाढ त्यांनी परिविक्षा कालावधी
समाधानकारकरित्या पुर्ण केल्यानंतर देण्यात येईल.
४. श्रीमती जाधव यांची महाराष्ट्र कृषि सेवा गट-अ मधील नियुक्ती ही २ वर्षाचा परिविक्षाधीन काळ
समाधानकारकरित्या पुर्ण करण्याच्या व खालील विहित अटी व शर्तीच्या अधीन असेल.
१) महाराष्ट्र नागरी सेवा (ज्येष्ठतेचे विनियमन) नियमावली १९८२ व त्यामध्ये वेळोवेळी करण्यात येणाऱ्या
सुधारणांच्या अधिनतेने त्यांची ज्येष्ठता राहील.
२) श्रीमती जाधव यांनी नियुक्तीच्या पदावर नियुक्तीच्या आदेशाच्या दिनांकापासून १ महिन्याच्या आत रुजू
व्हावयाचे आहे. काही अपरिहार्य कारणास्तव त्यांना रूजू होण्यास मुदतवाढ हवी असल्यास तसे सकारण लेखी
शासनास कळवून व मान्यता घेऊन मुदतवाढ घेणे आवश्यक आहे.
३) उपरोक्तप्रमाणे नियुक्ती देण्यात आलेल्या श्रीमती जाधव यांनी सेवा प्रवेश नियमानुसार विभागामार्फत
आयोजित केल्या जाणाऱ्या विभागीय परिक्षा, प्रादेशिक भाषा परिक्षा, संगणक परिक्षा विहित मुदतीत उत्तीर्ण होणे
आवश्यक राहील. तसेच महाराष्ट्र लोकसेवा आयोगामार्फत घेण्यात येणारी विभागीय लेखा परिक्षा तसेच विहित
नियमानुसार विभागांतर्गत वेळोवेळी आयोजित करण्यात येणाऱ्या इतर परिक्षा परिविक्षा कालावधीच्या २ वर्षाच्या
विहित मुदतीत उत्तीर्ण होणेही आवश्यक राहतील.
पृष्ठ ५ पैकी २
# Page 3
शासन निर्णय क्रमांकः आकृवि १११६/प्र.क्र. ३५८/१५अ ४. परिविक्षाधीन अधिकाऱ्यांने कामाचा अपेक्षित दर्जा प्राप्त न केल्यास किंवा विहित विभागीय लेखा परिक्षा
परिविक्षा कालावधीत उत्तीर्ण न केल्यास अथवा त्यांची वर्तणुक अयोग्य, संशयास्पद आढळल्यास त्या कोणतीही
पुर्व सुचना न देता सेवेतुन कमी करण्यास पात्र ठरतील.
५. कु. जाधव या सेवेचा राजीनामा देऊ इच्छित असतील त्यांनी शासन परिपत्रक सामान्य प्रशासन विभाग
क्र. एनआरव्ही १०७७/बारा, दि. २०.०५.१९७७ मधील तरतुदीनुसार शासनास किमान १ (एक) महिन्याची आगाऊ
नोटीस देणे आवश्यक राहील. तसेच या उमेदवारांची सेवा समाप्त करावयाची असेल त्यावेळी शासनाकडूनही
अशी एक महिन्याची आगाऊ नोटीस संबंधित अधिकाऱ्यास दिली जाईल. मात्र गैरशिस्त, सेवा नियमांचा भंग इ.
कारणासाठी सेवा समाप्त करताना वरील उमेदवाराला नोटीस देण्याचे शासनास बंधनकारक राहणार नाही. हे
नोटीशीचे नियम यानंतर वेळोवेळी होणाऱ्या नियमातील बदलांच्या अधीन राहतील.
६. शासन निर्णय वित्त विभाग क्र. अनियो १००५/१२६/सेवा-४, दि. ३१.१०.२००५ मधील तरतुदीनुसार १
नोव्हेंबर, २००५ रोजी किंवा त्यानंतर ज्या अधिकारी/कर्मचारी यांची शासकीय सेवेत नियुक्ती होईल त्यांना नवीन
परिभाषित अंशदान निवृत्तीवेतन योजना लागु ठरेल. सध्या अस्तित्वात असलेली निवृत्ती वेतन योजना म्हणजेच
महाराष्ट्र नागरी सेवा (निवृत्तीवेतन) नियम १९८२ व महाराष्ट्र नागरी सेवा (निवृत्तीवेतनाचे अंशराशीकरण) नियम
१९८४ आणि सध्या अस्तित्वात असलेल्या सर्वसाधारण भविष्य निर्वाह निधी योजना श्रीमती जाधव यांना लागु
ठरणार नाही.
७. श्रीमती जाधव शासन सेवेत हजर होताच त्यांचेबाबतचा अहवाल आयुक्त (कृषि), महाराष्ट्र राज्य,
पुणे- १ यांनी शासनाला तात्काळ सादर करावा.
८. श्रीमती जाधव ज्या दिवशी हजर होतील त्या दिनांकापासुन नियमाप्रमाणे त्यांचे वार्षिक गोपनीय
अहवाल वेळोवेळी निर्गमित करण्यात आलेल्या शासन निर्णयानुसार लिहिण्यात येतील.
५. वरीलप्रमाणे नेमणुक झालेल्या श्रीमती जाधव यांना वेळोवेळी सेवांतर्गत प्रशिक्षण कार्यक्रमास
पाठविण्याबाबतची व्यवस्था आयुक्त (कृषि) महाराष्ट्र राज्य, पुणे यांनी तात्काळ करावी.
६. सामान्य प्रशासन विभाग, अधिसुचना क्र.एसआरव्ही २०१५/प्र.क्र.१५६/कार्या.१२,दि.२८.०४.२०१५. अन्वये
सरळसेवेने नियुक्तीसाठी महाराष्ट्र शासकीय गट-अ व गट-ब (राजपत्रित व अराजपत्रित) पदांवर विभागीय संवर्ग
पृष्ठ ५ पैकी ३
# Page 4
शासन निर्णय क्रमांकः आकृवि १११६/प्र.क्र. ३५८/१५अ व विभागीय संवर्ग वाटप नियमावली तयार करण्यात आली असुन त्यानुसार उपरोक्त श्रीमती जाधव यांना विभागीय
संवर्ग वाटप करण्यात आला आहे. सदर अधिसुचनेतील तरतुदीनुसार गट-अ संवर्गात नियुक्त झालेल्या श्रीमती
जाधव यांना वाटप झालेल्या विभागीय संवर्गात किमान सहा वर्षे इतका कालावधी पुर्ण करणे आवश्यक राहील.
वर नमुद अटी व शर्तींचे तंतोतंत पालन करण्याची जबाबदारी आयुक्त (कृषि), कृषि आयुक्तालय, पुणे
यांची राहील. तसेच परिविक्षाधीन महाराष्ट्र कृषि सेवा गट-अ संवर्गातील श्रीमती जाधव यांना सदर संवर्गाचे परिक्षा
नियम, सेवा प्रवेश नियम तसेच इतर सर्व महत्वाचे सेवाविषयक नियम त्यांना ज्ञात करुन देण्याची कार्यवाही
आयुक्त (कृषि) यांनी करावी.
# Page 5