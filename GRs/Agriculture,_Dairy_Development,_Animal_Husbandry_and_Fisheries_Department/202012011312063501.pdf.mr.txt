# Page 1
ई-गव्हर्नंस प्रकल्पांतर्गत राबविण्यात येणाऱ्या महा अॅग्रीटेक प्रकल्पांतर्गत डिजीटल अॅनालिसीस प्रयोगशाळेच्या सुधारित अंदाजपत्रकीय किंमतीस मान्यता देणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः राकृवि-०९१९/प्र.क्र. २३१/भाग-१/१४ ओ
हुतात्मा राजगुरु चौक, मादाम कामा रोड,
मंत्रालय विस्तार, मुंबई-४०० ०३२
दिनांक:०१ डिसेंबर, २०२०
संदर्भ - १. शासन निर्णय, सामान्य प्रशासन विभाग, क्र. मातंसं २०१८/प्र.क्र.२५/कक्ष-३/३९, दि.२८/०९/२०१८.
२. शासन निर्णय कृषि व पदुम विभाग क्र. प्रपिवियो-२०१८/प्र.क्र.२५०/११-ओ, दि.१६.११.२०१८ ३. शासन निर्णय कृषि व पदुम विभाग क्र. राकृवि-२०१८/प्र.क्र.१६९/भाग-१/१४-ओ, दि.०२/०३/२०१९ ४. आयुक्त (कृषि), कृषि आयुक्तालय, पुणे यांचे पत्र क्र. कृआ / संप्र/महाॲग्रीटेक/५४/२०२०, दि.३१/०१/२०२०.
५. दि. १९/१०/२०२० रोजी झालेल्या ई-गव्हर्नन्स विषयक उच्चाधिकार समितीच्या (HPC) १४० व्या बैठकीचे इतिवृत्त.
प्रस्तावना :
सन २०१९-२० च्या खरीप व रब्बी हंगामापासून राज्यात उपग्रह व ड्रोन तंत्रज्ञानाचा वापर करुन महा-अॅग्रीटेक प्रकल्प राबविण्यास संदर्भ क्र. २ च्या शासन निर्णयान्वये मान्यता देण्यात आलेली आहे. सदर प्रकल्प महाराष्ट्र शासन, महाराष्ट्र सुदूर संवेदन उपाययोजना केंद्र, नागपूर (MRSAC) व नॅशनल रिमोट सेन्सिंग सेंटर (NRSC ISRO) यांच्या सहकार्याने राबविण्यात येणार असून सदर प्रकल्पाची प्रकल्प अंमलबजावणी यंत्रणा महाराष्ट्र सुदूर संवेदन उपाययोजना केंद्र, नागपूर (MRSAC) आहे.
महा-अॅग्रीटेक प्रकल्पाची कायमस्वरूपी प्रयोगशाळा स्थापन करण्यासाठी वसंतराव नाईक कृषि व्यवस्थापन प्रशिक्षण संस्था (वनामती) नागपूर या संस्थेच्या आवारातील भूजल सर्वेक्षण व विकास यंत्रणेच्या जुन्या प्रयोगशाळेची सुमारे २५४ चौ. मी. जागा MRSAC संस्थेस उपलब्ध करुन देण्यात आली असून त्याकरिता रु.१.२० कोटी अंदाजपत्रकीय किंमत मंजूर करण्यात आली होती. सदर प्रयोगशाळेची इमारत २० वर्ष जुनी व मोडकळीस आलेली असून त्याचे डिजीटल अॅनालिसीस लॅब मध्ये रूपांतरीत करण्यासाठी सदर इमारतीची दुरुस्ती व Water Proofing करणे आवश्यक असलयाने संदर्भ क्र. २ येथील दि.०२/०३/२०१९ रोजीच्या शासन निर्णयान्वये महाॲग्रीटेक प्रकल्पासाठी डिजीटल अॅनालिसीस प्रयोगशाळा स्थापन करण्याकरिता (Physical office infrastructure या बाबीसाठी) रु. २.३७ कोटी निधीच्या सुधारित अंदाजपत्रकीय किंमतीस मान्यता देण्याबाबतचा प्रस्ताव संदर्भ क्र. ४ येथील पत्रान् शासनास सादर केला होता. ई-गव्हर्नन्स विषयक उच्चाधिकार समितीच्या (HPC) दि.१९/१०/२०२० रोजी संपन्न झालेल्या १४० व्या बैठकीत सदर प्रस्तावास मान्यता प्राप्त झाली आहे. त्यानुषंगाने शासन पुढीलप्रमाणे निर्णय घेत आहे.
# Page 2
शासन निर्णय क्रमांकः राकृवि-०९१९/प्र.क्र. २३१/भाग-१/१४ ओ
शासन निर्णय :
१. महा-अॅग्रीटेक प्रकल्प कार्यान्वित करण्यासाठी मंजूर बाबींपैकी डिजीटल अॅनालिसीस प्रयोगशाळा स्थापन करण्याकरिता (Physical office infrastructure या बाबीसाठी) रु.२.३७ कोटीच्या सुधारित अंदाजपत्रकीय़ किंमतीस मान्यता देण्यात येत आहे.
२. सदर बाबीवर होणारा खर्च खालील लेखाशिर्षाखाली मंजूर केलेल्या तरतुदीतून खर्ची टाकावा
मागणी क्र. डी-७ ३४५१ सचिवालय - आर्थिक सेवा
०९०, सचिवालय (०२) ई-गव्हर्नन्स कार्यक्रम
(०२)(०४) ई-गव्हर्नन्स कार्यक्रम अंमलबजावणी (कृषि) (कार्यक्रम) (३४५१२७८२)
१७, संगणक खर्च