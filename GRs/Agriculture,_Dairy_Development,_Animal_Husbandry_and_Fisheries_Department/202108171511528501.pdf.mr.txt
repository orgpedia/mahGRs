# Page 1
शेतकरी मासिकाच्या छपाईसाठी ई-निविदा प्रक्रिया तसेच दर निश्चित करण्यास मान्यता देणेबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र.शेमाछ-२०२१/प्र.क्र.१११/३-अ,
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२.
दिनांक : १७ ऑगस्ट, २०२१
वाचा : १) कृषि व पदूम विभाग शासन निर्णय क्र. शेमाछ-२०१६/प्र.क्र.२९०/११-ओ, दि.२३.०३.२०१७ २) कृषि व पदूम विभाग शासन निर्णय क्र. शेमाछ-२०१९/प्र.क्र.९१/३-ओ, दि.१९.०६.२०१९ ३) वित्त विभाग शासन परिपत्रक क्र. अर्थसं-२०२१/प्र.क्र.४८/ अर्थ-३, दि.०६.०४.२०२१
--------------------------------------------------------------------------------
| ४)कृषि आयुक्तालयाचे पत्र क्र. कृआ/शेमासे/शे.अंक छ.मं/१६२४९/२०२१, दि.२०.०५.२०२१ |
| ५) कृषि आयुक्तालयाचे पत्र क्र. कृआ/शेमासे/शे.अंकछ.मं/१९७११/२१, दि.२३.०६.२०२१ |
| ६) कृषि आयुक्तालयाचे पत्र क्र. कृआ/शेमासे/शे.अंकछ.मं/२४०८२/२१, दि.२६.०७.२०२१ |
| ७) कृषि व पदुम विभाग शासन पत्र क्र. |
--------------------------------------------------------------------------------
प्रस्तावना : शेतकऱ्यांच्या हितार्थ सन १९६५ पासून प्रकाशित करण्यात येणाऱ्या शेतकरी मासिकाच्या माध्यमातून कृषि क्षेत्रातील लक्षवेधक तसेच अद्ययावत घडामोडींची माहिती राज्यातील व राज्याबाहेरील शेतकऱ्यांना पोहचविण्यात येते. सन २०२१-२३ या वर्षासाठी शेतकरी मासिकाच्या छपाईसाठी आयुक्त (कृषि) यांनी पार पाडलेल्या निविदा प्रक्रियेमध्ये आनंद पब्लिकेशन, जळगाव यांनी नमूद केलेले दर न्यूनतम असल्यामुळे शेतकरी मासिक अंकाच्या छपाईचे काम आनंद पब्लिकेशन, जळगाव यांचेकडे सुपूर्द करण्यास मंजुरी देण्याचा प्रस्ताव कृषि आयुक्तालयाच्या दि.२०.०५.२०२१ रोजीच्या पत्राने शासनास सादर करण्यात आलेला आहे. कृषि आयुक्तालयाच्या प्रस्तावाच्या अनुषंगाने शेतकरी मासिकाच्या निविदा प्रक्रियेस मान्यता देणे, सदर निविदा प्रक्रियेनुसार पात्र निविदाधारकांना अनुज्ञेय रकमांचे प्रदान करणे आणि अंकाच्या टपाल बटवड्यासाठी येणाऱ्या खर्चास मान्यता देण्याबाबतचा प्रस्ताव शासनाच्या विचाराधीन होता.
शासन निर्णय : १. आयुक्त (कृषि) यांच्या दि.२०.५.२०२१ च्या पत्राने प्राप्त झालेल्या प्रस्तावांवर साकल्याने विचार करुन शासनाने आता खालीलप्रमाणे निर्णय घेतला आहे :
शेतकरी मासिकाच्या छपाईसंदर्भात प्रस्तुत आदेश निर्गमित झाल्यापासून दोन वर्षाकरीता म्हणजेच सप्टेंबर, २०२१ ते ऑगस्ट, २०२३ या कालावधीकरीता आयुक्त (कृषि) यांनी त्यांचे स्तरावर केलेल्या ई-निविदा प्रक्रियेतील न्यूनतम निविदाधारक आनंद पब्लिकेशन, जळगाव यांना शेतकरी मासिकाच्या छपाईचे काम देण्याच्या कार्यवाहीसह, लेखांचे संपादन / सुलभीकरण, लेखांची मांडणी सजावट, मासिकाच्या चाररंगी छपाई निवीदा दरास खालील तक्त्यात दर्शविल्याप्रमाणे शासनाची मान्यता देण्यात येत आहे.
# Page 2
शासन निर्णय क्रमांकः शेमाछ-२०२१/प्र.क्र.१११/३-अ,
-------------------------------------------------------------------------------------------------------------------------------------------------------------------------------------------------------
| अ क्र | प्रतींची संख्या | सन २०२१-२३ चे ई-निविदा सर्व करांसह दर न्युजग्लेज पेपरसाठी (प्रति अंक दर रू.) | सन २०२१-२३ चे वाटाघाटीनुसार कमी केलेले अंतिम सर्व करांसह दर न्युजग्लेज पेपरसाठी (प्रति अंक दर रू.) |
| ५६ पाने | १०४ पाने | ५६ पाने | १०४ पाने |
|  | १००,००० प्रती पर्यंत | २२.९४ | ४५.७४ | २२.३१ | ४४.४९ |
| २ | १००,००० ते १५०,००० | २२.८० | ४५.५८ | २२.१८ | ४४.३४ |
| ३ | १५०,००० ते अधिक | २२.६७ | ४५.४७ | २२.०५ | ४४.२२ |
-------------------------------------------------------------------------------------------------------------------------------------------------------------------------------------------------------
२. शेतकरी मासिकाच्या अंक छपाईबाबत प्रस्तुत निर्णयानुसार निविदाधारकांशी आवश्यक तो करारनामा करण्यास आयुक्त (कृषि), कृषि आयुक्तालय, महाराष्ट्र राज्य, पुणे यांना प्राधिकृत करण्यात येत आहे.
करारनामा केल्यानंतर त्याची एक प्रत शासनास पाठविण्यात यावी.
३. सन २०२१-२३ या वर्षांतील कालावधीकरिता सदर मासिकाच्या टपाल बटवड्याकरिता रुपये १.६० प्रती अंक प्रमाणे टपालखर्चास मान्यता देण्यात येत आहे.
४. यावरील खर्च "मागणी क्र.डी-३, २४०१-पीक संवर्धन, १०९- विस्तार व प्रशिक्षण, १०९- विस्तार व शेतकरी प्रशिक्षण, (०१) माहिती व प्रचार (०१) (०२) शेतकरी मासिक, (२४०१ ०७४४) योजनेत्तर" या लेखाशिर्षाखाली सन २०२१-२३ या वर्षाकरिता अर्थसंकल्पित केलेल्या तरतूदीमधून भागविण्यात यावा.
४. प्रस्तुत शासन निर्णय वित्त विभाग शासन परिपत्रक क्र. अर्थसं-२०२१/प्र.क्र. ४८/अर्थ-३, दि. ०६.०४.२०२१ अन्वये प्रशासकीय विभागास प्रदान करण्यात आलेल्या अधिकारान्वये निर्गमित करण्यात येत आहे.
# Page 3