# Page 1
आरे दुग्ध वसाहतीमध्ये शेणावर आधारित १ मेगावॅट क्षमतेचा उर्जा निर्मिती प्रकल्प कार्यान्वित करण्याबाबतचा करारनामा रद्द करण्याबाबत
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: एएमसी २०१०/प्र.क्र.२९३/पदुम-१०
मंत्रालय (विस्तार), मुंबई ४०० ०३२
दिनांक: ०७ मे, २०१९
वाचा :- १) शासन निर्णय, कृषि व पदुम विभाग क्रमांक: एएमसी १००८/प्र.क्र.१०/पदुम-८, दि.१६ मे, २००८
२) शासन निर्णय, कृषि व पदुम विभाग क्रमांक: एएमसी २०१०/प्र.क्र.२९३/पदुम-१०, दि.१८ जानेवारी, २०१२
३) शासन निर्णय, कृषि व पदुम विभाग क्रमांक: एएमसी २०१०/प्र.क्र.२९३/पदुम-१०, दिदि.१० . १० जानेवारी, २०१४
४) जिल्हाधिकारी, मुंबई उपनगर जिल्हा यांचे क्र.सी/ कार्या-३डी/सीआर-६०/२०१७, दिनांक २६/७/२०१७ रोजीचे पत्र.
५) आयुक्त, दुग्धव्यवसाय विकास यांचे क्रमांक :आदुवि-३/आरे/६३/१ मे.वॅ./उर्जा प्र.उ./ २०१७-१८/१३२०, दि.३१/८/२०१७ रोजीचे पत्र.
प्रस्तावना :
मा. उच्च न्यायालय, मुंबई येथे दाखल केलेल्या रिट याचिका क्र.२५६५/२००५ मध्ये शासनाने दिलेल्या शपथपत्राप्रमाणे आरे दुग्ध वसाहतीमध्ये जनावरांचे मलमुत्र व सांडपाण्यापासून होणारे प्रदुषण रोखण्यासाठी शेणावर आधारित १ मेगावॅट प्रकल्प बांधा, वापरा व हस्तांतरीत करा (B.O.T.) तत्वावर कार्यान्वित करण्याचा निर्णय संदर्भ क्र. १ येथील दिनांक १६/५/२००८ रोजीच्या शासन निर्णयान्वये घेण्यात आला होता. त्याकरीता मुख्य कार्यकारी अधिकारी, आरे वसाहत यांनी वर्तमान पत्रात दि.२७/४/२००७ रोजी जाहिर सूचना प्रसिद्ध केली होती. त्यानुसार प्राप्त अर्जांपैकी मे. सोल्युशन फॉर एनर्जी,वडोदरा यांनी सादर केलेल्या १ मेगा वॅट क्षमतेचा उर्जा निर्मिती प्रकल्पाच्या प्रस्तावास दिनांक १६/५/२००८ रोजीच्या शासन निर्णयान्वये प्रशासकीय मान्यता देण्यात आली होती. सदर प्रकल्पाकरीता आरे दुग्ध वसाहत येथील २० एकर जमिनीची मागणी होती. तथापि प्रस्तुत प्रकरणी स्पर्धात्मक निविदा न मागविता प्रकल्पास मंजूरी देणे हे शासनाच्या ध्येयधोरणानुसार उचित नसल्याने मेडाच्या सल्ल्यानुसार निविदा मागवूनच सदर प्रकल्प कार्यान्वित करण्याचा निर्णय घेतल्यामुळे शासनाच्या संदर्भ क्रमांक २ येथील दिनांक १८/१/२०१२ रोजीच्या शासन निर्णयानुसार मे. सोल्युशन फॉर एनर्जी यांच्या प्रस्तावास देण्यात आलेली प्रशासकीय मान्यता रद्द करण्यात आली होती.
दिनांक १८/१/२०१२ रोजीच्या आदेशाची तपासणी करण्याबाबत आयुक्त दुग्धव्यवसाय विकास यांच्या अध्यक्षतेखाली गठीत समितीने सदर दि. १८/१/२०१२ रोजीच्या प्रशासकीय मान्यता रद्द करण्याच्या शासन निर्णयाचा फेर विचार करण्याबाबत शिफारस केली होती. त्याबाबत मा.मंत्री (पदुम ) यांच्या अध्यक्षतेखालील बैठकीत मे. सोल्युशन फॉर एनर्जी यांनी सदरील प्रकल्प कार्यान्वित करण्यासाठी
# Page 2
शासन निर्णय क्रमांक: एएमसी २०१०/प्र.क्र.२९३/पदुम-१०
कंपनीची तांत्रिक, आर्थिक व प्रशासकीयदृष्ट्या सक्षमता असल्याविषयीचे सादरीकरण केले. सदर सादरीकरणाच्या अनुषंगाने मे. सोल्युशन फॉर एनर्जी यांच्या प्रस्तावाची प्रशासकीय मान्यता रद्द करण्याचा दिनांक १८/१/२०१२ रोजीचा शासन निर्णय मागे घेण्यास संदर्भ क्रमांक ३ येथील दिनांक १०/१/२०१४ रोजीच्या शासन निर्णयान्वये मान्यता देण्यात आली. त्यानुसार मुख्य कार्यकारी अधिकारी, आरे वसाहत, मुंबई व मे. सोल्युशन फॉर एनर्जी (आरे हरित उर्जा प्रकल्प प्रा. लि.) यांच्यामध्ये दिनांक ५/३/२०१४ रोजी करारनामा करण्यात आला.
प्रस्तुत प्रकल्पाच्या तांत्रिकदृष्ट्या सक्षमतेबाबत महाराष्ट्र उर्जा विकास अभिकरण (( मेडा) यांनी दिनांक २२/७/२०१४ च्या पत्रान्वये अशा प्रकारचा एकमेव प्रकल्प असल्याने प्रथम अभ्यास करणे, वीजदराबाबत निश्चिती करणे, प्रकल्पाच्या टेक्नो इकॉनॉमिक फिजिबिलिटीबाबत खात्री करणे, तसेच या तंत्रज्ञानावर आधारीत प्रकल्प विकासकामार्फत प्रायोगिक तत्वावर विकसित करुन तंत्रज्ञानाची यशस्वीता बघणे योग्य राहील, असे अभिप्राय दिले आहेत.
तसेच दिनांक १०/१/२०१४ च्या शासन निर्णयानुसार सदर १ मेगा वॅट क्षमतेचा उर्जा निर्मिती प्रकल्पाकरीता मे. सोल्युशन फॉर एनर्जी यांना जमिनीचा ताबा देण्याबाबत नस्ती महसूल व वन विभागाच्या अभिप्रायार्थ सादर केली असता, महसूल व वन विभागाने पदुम विभागास असे कळविले आहे की, बी.ओ.टी. तत्वावर शासकीय जमीन मंजूर करण्यासंदर्भात महसूल व वन विभागाचे कोणतेही धोरण नाही. कृषि व पदुम विभागाच्या दिनांक १६/५/२००८ रोजीच्या शासन निर्णयामधील तरतूदी महसूल व वन विभागाच्या धोरणाशी सुसंगत नाहीत. तसेच व्हिसलिंग वुड या संस्थेस सांस्कृतिक कार्य विभागामार्फत २० एकर जमीन अशाच पद्धतीने दिली असता सदर निर्णय मा. उच्च न्यायालयाने रद्दबातल ठरविलेला आहे. त्यामुळे कृषि व पदुम विभागाच्या प्रस्तावास सहमती दर्शविता येत नाही.
प्रस्तुत प्रकरणी महसूल व वन विभाग, तसेच जिल्हाधिकारी, मुंबई उपनगर यांचे अभिप्राय आणि कृषि व पदुम विभागाच्या दिनांक १६/५/२००८ व दि.१०/१/२०१४ रोजीच्या शासन निर्णयानंतर आरे दुग्ध वसाहत क्षेत्राच्या बदललेल्या परिस्थितीच्या पार्श्वभूमीवर आरे दुग्धवसाहत येथील जनावरांच्या मलमुत्र व सांडपाण्यापासून होणारे प्रदुषण रोखण्यासाठी १ मेगा वॅट क्षमतेचा उर्जा निर्मिती प्रकल्प कार्यान्वित करण्याबाबतच्या प्रस्तावास संदर्भ क्रमांक १ व ३ ३ येथील शासन निर्णयान्वये देण्यात आलेली प्रशासकीय मान्यता तसेच यासंदर्भातील दिनांक ५/३/२०१४ रोजी करण्यात आलेला करारनामा रद्दबातल करण्याची बाब शासनाच्या विचाराधीन होती.
शासन निर्णय :
शासनाने संदर्भ क्र.१ येथील शासन निर्णयान्वये, आरे दुग्ध वसाहतीमध्ये जनावरांचे मलमुत्र व सांडपाण्यापासून होणारे प्रदुषण रोखण्यासाठी शेणावर आधारित १ १ मेगावॅट प्रकल्प बांधा, वापरा व हस्तांतरीत करा (B.O.T.) तत्वावर कार्यान्वित करण्याकरिता मे. सोल्युशन फॉर एनर्जी, वडोदरा यांनी सादर केलेल्या प्रस्तावास दिलेली प्रशासकीय मान्यता या शासन आदेशान्वये रद्द करण्यात येत असून यासंदर्भातील शासनाचा संदर्भ क्रमांक ३ येथील दि.१०/१/२०१४ रोजीचा शासन निर्णयही मागे घेण्यात येत आहे.
पृष्ठ ३ पैकी २
# Page 3
शासन निर्णय क्रमांक: एएमसी २०१०/प्र.क्र.२९३/पदुम-१०
२. तसेच यासंदर्भात संदर्भ क्र.१ व ३ येथील दिनांक १६/५/२००८ व दि.१०/१/२०१४ रोजीच्या शासन निर्णयानुसार मुख्य कार्यकारी अधिकारी, आरे वसाहत, मुंबई व मे. सोल्युशन फॉर एनर्जी (आरे हरित उर्जा प्रकल्प प्रा. लि. ) यांच्यामध्ये दिनांक ५/३/२०१४ रोजी करण्यात आलेला करारनामा रद्द करण्यास मान्यता देण्यात येत असून त्यासंदर्भातील आवश्यक कार्यवाही आयुक्त, दुग्धव्यवसाय यांनी तातडीने करावी.