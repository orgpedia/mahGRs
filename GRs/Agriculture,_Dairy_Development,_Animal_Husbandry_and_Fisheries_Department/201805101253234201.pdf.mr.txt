# Page 1
राज्यातील दूध भुकटी प्रकल्पांना अनुदान देण्याबाबत ..
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः एमएलके २०१८/प्र.क्र.७२/पदुम-८
मंत्रालय (विस्तार), मुंबई ४०० ०३२
गंक: १० मे, २०१८
प्रस्तावना : माहे ऑक्टोबर ते मार्च या कालावधीत दुधाकरीता पुष्ट काळ असल्याने दुधाच्या उत्पादनात / संकलनात वाढ होते. या कालावधीत उत्पादित होणारे जादा दुधाचे रुपांतरण हे दूध भुकटीत करण्यात येते. यावर्षीही सन २०१६-१७ च्या तुलनेत ऑक्टोबर २०१७ ते मार्च २०१८ या कालावधीत राज्यातील दूध संकलनात वाढ झाली आहे. तसेच राष्ट्रीय व आंतरराष्ट्रीय बाजारात दूध भुकटीचे दर कोसळल्याने राज्यातील दूध भुकटी उत्पादन करणाऱ्या प्रकल्पांकडे दूध भुकटीच्या शिल्लक साठयात वाढ होत आहे. त्यामुळे दूध भुकटी प्रकल्पधारकांनी दूध भुकटीचे रुपांतरण करणे कमी केले आहे. या परिस्थितीचा प्रतिकूल परिणाम दूध उत्पादक शेतकऱ्यांवर होवू नये व राज्यात उत्पादित अतिरिक्त दूध, दूध भुकटी रुपांतरणासाठी स्विकारले जावे यासाठी दूध भुकटी प्रकल्पधारकांकडून दूध भुकटी रुपांतरणासाठी स्विकृत करण्यात येणाऱ्या अतिरिक्त दुधासाठी प्रति लिटर रु.३ इतके अनुदान देण्याचा प्रस्ताव दिनांक ८ मे, २०१८ रोजीच्या मंत्रिमंडळाच्या बैठकीत सादर करण्यात आला होता.
सदर प्रस्तावास मंत्रिमंडळाने मान्यता दिली असून त्यानुसार दूध भुकटी रुपांतरणासाठी स्विकृत करण्यात येणाऱ्या अतिरिक्त दुधासाठी दूध भुकटी प्रकल्पधारकांना प्रति लिटर रु.३ इतके अनुदान देण्याचा प्रस्ताव शासनाच्या विचाराधीन होता.
शासन निर्णय : शासन या निर्णयान्वये दूध भुकटी रुपांतरणासाठी स्विकृत करण्यात येणाऱ्या अतिरिक्त दुधासाठी दूध भुकटी प्रकल्पधारकांना प्रति लिटर रु.३ इतके अनुदान खालील अटी व शर्तीच्या अधीन राहून अदा करण्यास शासन मान्यता देत आहे.
१. राज्यातील जे सहकारी व खाजगी दुध भुकटी प्रकल्पधारक या शासन निर्णयाच्या दिनांकापासून पुढील ३० दिवसांच्या कालावधीमध्ये, माहे मार्च, २०१८ मध्ये त्यांनी उत्पादित केलेल्या दूध भुकटीपेक्षा किमान २०% अधिक दूध भुकटीचे उत्पादन करतील, त्यांना दूध भुकटी रुपांतरणाकरिता या ३० दिवसाच्या कालावधीत वापरलेल्या दुधासाठी प्रति लिटर रु.३/- इतके प्रोत्साहनपर अनुदान अनुज्ञेय राहील.
२. सदर प्रोत्साहनपर अनुदान शासन निर्णयाच्या दिनांकापासून पुढील ३० दिवसाकरिता अनुज्ञेय राहील.
३. सदर अनुदान हे ३.५ % फॅट व ८.५% एसएनएफ या किंवा त्यापेक्षा अधिक गुणप्रतीच्या दुधास अनुज्ञेय राहील.
४. वितरीत केलेल्या अनुदानाचा साप्ताहिक अहवाल आयुक्त दुग्धव्यवसाय यांनी शासनास सादर करावा.
# Page 2
शासन निर्णय क्रमांकः एमएलके २०१८/प्र.क्र.७२/पदुम-८
सदर खर्च हा सन २०१८-१९ करीता शासकीय दूध योजनांच्या मागणी क्र.डी-५, २४०४ दुग्धव्यवसाय विकास याखाली असलेल्या २९ दूध खरेदी अंतर्गत मंजूर असलेल्या एकूण अनुदानातून भागविण्यात यावा.
सदर शासन निर्णय हा वित्त विभागाच्या अनौपचारीक संदर्भ क्र. २४२/२०१८/ व्यय २ दि.७.५.२०१८ अन्वये दिलेल्या मान्यतेने निर्गमित करण्यात येत आहे.