# Page 1
Agriculture Development Trust (ADT) बारामती येथे “श्री अन्न उत्कृष्टता केंद्र” स्थापन करण्याबाबत..
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन परिपत्रक क्रमांकः कृव्यप्र ५४२३/प्र.क्र.२४७/८ अ
मादाम कामा मार्ग, हुतात्मा राजगुरु चौक
मंत्रालय, मुंबई-४०००३२
दिनांक: २४ नोव्हेंबर, २०२३
वाचा: १) कृषि विभाग शासन परिपत्रक क्रमांक : मश्रीअ २०२३/प्र.क्र. ३५/४, दिनांक १७, एप्रिल, २०२३ २) प्रकल्प संचालक, महाराष्ट्र राज्य कृषि व ग्रामीण परिवर्तन (SMART) प्रकल्प, यांचे पत्र क्रमांक स्मार्ट/Millet/१७७८/२०२३, दिनांक ११.१०.२०२३ प्रस्तावना : संयुक्त राष्ट्र संघाने २०२३ हे आंतरराष्ट्रीय पौष्टिक तृणधान्य वर्ष म्हणून घोषित केले आहे.
त्यानुषंगाने मा. उपमुख्यमंत्री तथा वित्त मंत्री यांनी दिनांक ९ मार्च, २०२३ रोजी अर्थसंकल्पीय भाषणामध्ये, “महाराष्ट्र श्री अन्न (Millets) अभियान” राबविण्याची घोषणा केली आहे. त्यानुसार संदर्भ क्र १ येथील शासन परिपत्रकान्वये श्री अन्न अभियान राबविण्याबाबत सूचना निर्गमित करण्यात आलेल्या आहेत. सदर अभियांनातर्गत श्री. अन्नाच्या उत्पादन वाढीसाठी तंत्रज्ञानाचा प्रसार, पिक प्रात्यक्षिके, यांत्रिकीकरण प्रक्रिया मुल्यसाखळी विकास आणि प्रचार प्रसिध्दी याचा अंतर्भाव आहे. तृणधान्य मूल्यसाखळी विकास प्रकल्पात काम करणा-या शेतकरी गट, शेतकरी उत्पादक कंपन्याना प्रशिक्षण देण्यासाठी त्याप्रमाणे त्यांची क्षमता बांधणी करण्यासाठी राष्ट्रीय तृणधान्य संशोधन संस्था (IIMR) हैद्राबाद या संस्थेसोबत सामंज्यस करार करुन सोलापूर येथे “श्री अन्न उत्कृष्टता केंद्र” स्थापन करण्यास उपरोक्त परिपत्रकान्वये सूचना देण्यात आली होती. तथापि, प्रकल्प संचालक, मा.बाळासाहेब ठाकरे कृषि व्यवसाय व ग्रामीण परिवर्तन प्रकल्प (SMART) यांनी संदर्भ क्र. २ अन्वये श्री. अन्न उत्कृष्टता केंद्र स्थापन करण्यासंदर्भात सुधारित प्रस्ताव सादर केला आहे.
त्या अनुषंगाने निर्णय घेण्याची बाब शासनाच्या विचाराधीन होती.
शासन परिपत्रक : १) संदर्भ क्र १ येथील शासन परिपत्रकातील परिच्छेद क्र. ७ अधिक्रमित करण्यात येत असून श्री अन्न अभियानंतर्गत “श्री अन्न उत्कृष्टता केंद्र” Agriculture Development Trust (ADT), बारामती येथे स्थापन करण्यास मान्यता देण्यात येत आहे.
२) त्याअनुषंगाने आवश्यक ती कार्यवाही प्रकल्प संचालक, मा. बाळासाहेब ठाकरे कृषि व्यवसाय व ग्रामीण परिवर्तन प्रकल्प (SMART) यांनी तात्काळ करावी.
# Page 2