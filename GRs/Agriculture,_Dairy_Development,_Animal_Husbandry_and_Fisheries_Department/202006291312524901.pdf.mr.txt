# Page 1
स्व. भाऊसाहेब फुंडकर फळबाग लागवड योजना सन २०२०-२१ मध्ये राबविण्यासाठी अर्थसंकल्पिय तरतूदीच्या ३३% च्या मर्यादेत खर्च करण्यास प्रशासकीय मान्यता देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. फुंफला-२०२०/प्र.क्र.१२८/९-ओ,
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२,
दिनांक : २९ जून, २०२०
संदर्भ: १. कृषि व पदुम विभाग, शासन निर्णय, क्र. राफयो-२०१८/प्र.क्र.४७/९-ओ, दि. ६.७.२०१८ २. संचालक (फलोत्पादन), कृषी आयुक्तालय, महाराष्ट्र राज्य, पुणे यांच्याकडून प्राप्त झालेले जा.क्र. कृआ/फलो-२/भा. फुंडकर योजना/२०-२१/१२१५९/२०, दिनांक २१ एप्रिल, २०२० चे पत्र.
३. वित्त विभाग, शासन निर्णय क्रमांक: अर्थसं-२०२०/प्र.क्र.६५/अर्थ-३, दिनांक ०४ मे, २०२०
प्रस्तावना : महात्मा गांधी राष्ट्रीय ग्रामीण रोजगार हमी योजनेंतर्गत जे शेतकरी फळबाग लागवडीकरिता पात्र ठरु शकत नाहीत अशा शेतकऱ्यांसाठी राज्य शासनाने उपरोक्त संदर्भ क्रमांक १ येथील शासन निर्णयान्वये स्व. भाऊसाहेब फुंडकर फळबाग लागवड योजना सुरु केली आहे. संदर्भ क्रमांक २ येथील पत्रान्वये संचालक (फलोत्पादन), कृषी आयुक्तालय, पुणे यांनी सदर योजनेची सन २०२०-२१ मध्ये अंमलबजावणी करण्यासाठी प्रशासकीय मान्यता मिळावी अशी विनंती केली आहे. संदर्भ क्र. ३ येथील शासन निर्णयान्वये वित्त विभागाने कोवीड-१९ च्या संसर्गजन्य रोगामुळे सन २०२०-२१ या वित्तीय वर्षात होणाऱ्या अर्थव्यवस्थेवरील परिणामाबाबत वित्तीय उपाययोजना करण्याचे निर्देश दिलेले आहेत.
या पार्श्वभूमीवर सन २०२०-२१ मध्ये अर्थसंकल्पित तरतूदीच्या ३३% च्या मर्यादेत स्व. भाऊसाहेब फुंडकर फळबाग लागवड योजनेची अंमलबजावणी करण्यासाठी प्रशासकीय मान्यता देण्याची बाब शासनाच्या विचाराधीन होती. त्याबाबत शासन पुढीलप्रमाणे निर्णय घेत आहे.
शासन निर्णय:
१. राज्यात स्व. भाऊसाहेब फुंडकर फळबाग लागवड या योनजेची सन २०२०-२१ मध्ये अंमलबजावणी करण्यासाठी रुपये ३६६३.०० लक्ष इतक्या निधीच्या कार्यक्रमास प्रशासकीय मान्यता देण्यात येत आहे. सदर निधीची प्रवर्गनिहाय विगतवारी खालीलप्रमाणे आहे..
# Page 2
शासन निर्णय क्रमांकः फुंफला-२०२०/प्र.क्र.१२८/९-अ,
--------------------------------------------------------------------------------------------------------------------
| प्रवर्ग | सन २०२०-२१ मधील अर्थसंकल्पिय तरतूद (रुपये लाखात) | सन २०२०-२१ मधील अर्थसंकल्पिय तरतूदीच्या ३३% (रुपये लाखात) |
| सर्वसाधारण प्रवर्ग | १००००.०० | ३३००.०० |
| अनुसुचित जाती | ६००.०० | १९८.०० |
| अनुसुचित जमाती | ५००.०० | १६५.०० |
| एकूण | ११०००.०० | ३६६३.०० |
--------------------------------------------------------------------------------------------------------------------
२. चालू वर्षी या योजनेंतर्गत निधी उपलब्ध करुन दिल्यानंतर तो प्रथमतः सन २०१८-१९ व २०१९-२० या वर्षातील प्रलंबित प्रकरणांसाठी वापरण्यात यावा. प्रलंबित प्रकरणे निकाली निघाल्यानंतर आणखी निधीची आवश्यकता असल्यास तसा प्रवर्गनिहाय निधीबाबतचा स्वयंस्पष्ट प्रस्ताव स्वतंत्रपणे शासनास सादर करावा. नवीन दायित्व निर्माण करु नये.
३. सदर योजनेची संदर्भ क्रमांक १ येथे नमूद केलेल्या शासन निर्णयातील तरतुदी तसेच वेळोवेळी केलेल्या सुधारणाच्या अनुषंगाने अंमलबजावणी करावी.
४. संचालक (फलोत्पादन) यांनी सदर योजनेच्या अंमलबजावणीबाबतचा आढावा वेळोवेळी घ्यावा व त्याबाबतचा अहवाल वेळोवेळी आयुक्त (कृषी) यांचेमार्फत शासनास सादर करावा.
५. सदर योजनेंतर्गत निधी खर्च करताना महाराष्ट्र अर्थसंकल्प नियम पुस्तिका व वित्तीय अधिकार नियम पुस्तिकेमध्ये उल्लेख केलेल्या तसेच नियोजन व वित्त विभागाने निर्गमित केलेल्या मार्गदर्शक सूचना, प्रचलित अटी व शर्ती वेळोवेळी दिलेल्या सूचनांचे काटेकोरपणे पालन करावे.
# Page 3