# Page 1
पुण्यश्लोक अहिल्यादेवी महाराष्ट्र मेंढी व शेळी विकास महामंडळ, लि. पुणे यामधील अधिकारी / कर्मचाऱ्यांना आश्वासीत प्रगती योजना लागू करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः पविआ-१०१७/प्र.क्र.२४६/पदुम-३
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक: २३ जानेवारी, २०२०
संदर्भ : १. सामान्य प्रशासन विभाग शासन निर्णय क्र.एसआरव्ही-१०९५/प्र.क्र.१/९५/बारा, दिनांक ८.६.१९९५
२.वित्त विभाग शासन निर्णय क्र.वेतन-११९९/प्र.क्र.२/९९/सेवा-३, दिनांक २०.७.२००१ ३. वित्त विभाग शासन निर्णय क्र. वेतन- ११०९/प्र.क्र.४४/९९/सेवा-३, दिनांक १.४.२०१० ४.वित्त विभाग शासन निर्णय क्र.वेतन-११०९/प्र.क्र.१४०/सेवा-३, दिनांक ५.७.२०१० ५.वित्त विभाग शासन निर्णय क्र.वेतन-११११/प्र.क्र.८/सेवा-३, दिनांक १.७.२०११ ६. वित्त विभाग शासन निर्णय क्र. आप्रयो-१०१४/प्र.क्र.२१/सेवा-३, दिनांक ६.९.२०१४ ७.वित्त विभाग शासन निर्णय क्र.आप्रयो-१०१४/प्र.क्र.२१/सेवा-३, दिनांक १०.२.२०१५ ८. वित्त विभाग शासन निर्णय क्र. वेतन- ११११/प्र.क्र.८/सेवा-३, दिनांक ९.१२.२०१६ ९. वित्त विभाग शासन निर्णय क्र. वेतन- ११११/प्र.क्र.८/सेवा-३, दिनांक ११.५.२०१७ १०. पुण्यश्लोक अहिल्यादेवी महाराष्ट्र मेंढी व शेळी विकास महामंडळ, लि. पुणे यांचे पत्र क्र.पुअममेंवविम/आस्था/११२३/२०१७, दिनांक २६.१०.२०१७
प्रस्तावना : गट-क व गट-ड (पूर्वीचे वर्ग-३ व वर्ग-४) मधील राज्य शासकीय कर्मचाऱ्यांना पदोन्नतीच्या संधी उपलब्ध नसल्याने आलेली कुंठीतता घालवण्यासाठी संदर्भ क्र.३ येथील दिनांक १.४.२०१० च्या शासन निर्णयान्वये “सुधारित सेवांतर्गत आश्वासित प्रगती योजना लागू करण्यात आली आहे. त्यानुसार पुण्यश्लोक अहिल्यादेवी महाराष्ट्र मेंढी व शेळी विकास महामंडळ, लि. पुणे येथील अधिकारी / कर्मचारी यांना “सुधारित सेवांतर्गत आश्वासित प्रगती योजना" लागू करण्याची बाब शासनाच्या विचाराधीन होती.
शासन निर्णय: पुण्यश्लोक अहिल्यादेवी महाराष्ट्र मेंढी व शेळी विकास महामंडळ,लि.पुणे येथील अधिकारी/कर्मचारी यांना दिनांक १.४.२०१० पासून “सुधारीत सेवांतर्गत आश्वासित प्रगती योजना” खालील अटींच्या अधीन राहून लागू करण्यास मान्यता देण्यात येत आहे.
१) सद्यस्थितीत पुण्यश्लोक अहिल्यादेवी महाराष्ट्र मेंढी व शेळी विकास महामंडळ येथील अधिकारी / कर्मचारी यांना ६ व्या वेतन आयोगानुसार सुधारित वेतनसंरचना लागू आहे. सबब, महामंडळाने उक्त संदर्भाधिन क्र.१ ते ९ येथील शासन निर्णय, तसेच वित्त विभाग/शासनाकडून वेळोवेळी निर्गमित करण्यात येणारे शासन निर्णय / परिपत्रकातील अटी, शर्ती विचारात घेऊन उचित वेतन निश्चितीनुसार सुधारीत आवश्वासित प्रगती योजनेची अंमल बजावणी करावी.
२) महामंडळाच्या सन २०१७-१८ पर्यंतच्या वार्षिक लेख्यांची तपासणी झाली असल्यामुळे, सदर लेखे नजीकच्या अधिवेशनात व त्यापुढील प्रत्येक वर्षाचे वार्षिक लेखे विहित कालमर्यादेत विधानमंडळासमोर सादर करावेत.
# Page 2
शासन निर्णय क्रमांकः पविआ-१०१७/प्र.क्र.२४६/पदुम-३ ३) महामंडळातील रिक्त पदे/नवीन पदे निर्माण करणे, अशी कार्यवाही शासनाच्या मान्यतेने करणे बंधनकारक राहील.
४) पुण्यश्लोक अहिल्यादेवी महाराष्ट्र मेंढी व शेळी विकास महामंडळास शासन निर्णय दिनांक २९ नोव्हेंबर, २०११ रोजीच्या शासन निर्णयान्वये दिनांक १ एप्रिल, २०१० पासून ६ व्या वेतन आयोगानुसार सुधारित वेतनसंरचना लागू करण्यात आलेली आहे. सबब, यापुढील वेतन आयोग लागू करण्यापूर्वी त्यास प्रशासकीय विभागामार्फत वित्त विभाग / शासनाची पूर्वमान्यता घेणे आवश्यक राहील.
५) शासनाकडून जाहीर करण्यात आलेल्या लाभांशाच्या दरानुसार (किमान ५% ) पुण्यश्लोक अहिल्यादेवी महाराष्ट्र मेंढी व शेळी विकास महामंडळाने शासनास सन २०१६-१७ या आर्थिक वर्षाचा लाभांश अदा केला आहे. त्याप्रमाणे वित्त विभाग, शासन निर्णय दिनांक २२ फेब्रुवारी, २०१२ नुसार संबंधित आर्थिक वर्षामध्ये प्राप्त झालेल्या नफ्याच्या किमान ५% अथवा त्यापेक्षा अधिक उचित दराने देय असलेला लाभांश पुण्यश्लोक अहिल्यादेवी महाराष्ट्र मेंढी व शेळी विकास महामंडळाने शासनास नियमितपणे अदा करणे आवश्यक राहील.
६) पुण्यश्लोक अहिल्यादेवी महाराष्ट्र मेंढी व शेळी विकास महामंडळाने केंद्र व राज्यस्तरीय यंत्रणेशी आवश्यक समन्वय करून राबविण्यात येणाऱ्या योजनांबाबत (उदा. राष्ट्रीय कृषी विकास योजना, केंद्रिय लोकर विकास मंडळ वस्त्रोद्योग मंत्रालय, राजे यशवंतराव होळकर महामेष योजना इ.) उचित कालबध्द कार्यक्रम तयार करावा व यानुसार महामंडळाने सादर केलेल्या अंदाजित नफ्याच्या आकडेवारीप्रमाणे तो नफा प्रत्यक्षात आणण्याकरीता योग्य त्या उपाययोजना कराव्यात व योजनांची कुशलतेने अंमलबजावणी करावी.
७) महामंडळाने त्यांच्या आस्थापनेवरील पदांच्या सेवा प्रवेश नियमास शासनाची मान्यता घेणे आवश्यक राहील.
२. सदर आदेश वित्त विभाग अनौपचारिक संदर्भ क्र.४३ / सा.उ., दिनांक २०.६.२०१९ अन्वये त्यांच्या सहमतीने निर्गमित करण्यात येत आहे.