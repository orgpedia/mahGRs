# Page 1
भाजीपाला रोपमळे, फळरोपमळे व स्थानिक उदयाने ((अनिवार्यअनिवार्य) ) (२४०१ १७२२) या लेखाशिर्षातर्गत २७ गौण बांधकामे बाबीखाली, जिल्हा फळरोपवाटिका राजगुरूनगर जि. पुणे येथील प्रक्षेत्रावरील सिमा भिंतीच्या बांधकामाच्या रु.२,६०,१०,०००/- च्या अंदाजपत्रकास प्रशासकीय मान्यता देणेबाबतबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक :- फरोवा-२०२२/प्र.क्र.१३२/१३-अ,
मंत्रालय, मुंबई - ४०० ०३२,
दिनांक : १४ जून, २०२३
संदर्भ : :-१) वित्त विभागाचा शासन निर्णय क्र.विअप्र-२०१३/प्र.क्र.३०/२०१३ /विनियम,भाग-२, दि.१७-०४-२०१५.
२) नियोजन विभाग शासन परिपत्रक क्र. ससमा-२०१०/प्र.क्र.४८(भाग-१)/का-१४६१, दि.११/६/२०१८.
३) कृषि आयुक्तालयाचे पत्र क्र. कृआ/फलो-२/२७-गौण बांधकामे/नि.मा./१४१२९/२०२३, दि. २५/४/२०२३.
प्रस्तावना:
भाजीपाला रोपमळे फळेरोपमळे व स्थानिक उद्याने (अनिवार्य/योजनेत्तर) (२४०१ १७२२) या लेखाशिर्षातर्गत २७- लहान बांधकामे बाबीखाली जिल्हा फळरोपवाटिका राजगुरूनगर जि. पुणे येथील प्रक्षेत्रावरील सिमा भिंतीच्या बांधकामाच्या रु.२,६०,१०,०००/- प्रस्तावास कार्यकारी अभियंता, सार्वजनिक बांधकाम विभाग, पुणे यांनी त्यांच्या कामाच्या अंदाजपत्रकास तांत्रीक मंजूरी दिलेली आहे. प्रस्तुत प्रस्ताव विभाग प्रमुखांना प्रदान करण्यात आलेल्या वित्तीय अधिकार मर्यादेबाहेरील असल्याने प्रशासकीय मंजूरीस्तव कृषि आयुक्तालयाने (संचालक, फलोत्पादन) सादर केला आहे. त्यानुसार सदर प्रस्तावाच्या अंदाजपत्रकास प्रशासकीय मान्यता देण्याची बाब शासनाच्या विचाराधीन होती.
शासन निर्णयः -
भाजीपाला रोपमळे, फळेरोपमळे व स्थानिक उद्याने (अनिवार्य/योजनेत्तर) (२४०१ १७२२) या लेखाशिर्षातर्गत २७ - लहान बांधकामे या बाबीखाली मंजूरीच्या प्रस्तावास, वित्त विभाग, शासन निर्णय क्रमांक- विअप्र-२०१३/प्र.क्र.३०/२०१३ विनियमन भाग-२ दि. १७ एप्रिल, २०१५ मधील वित्तीय अधिकार नियम पुस्तिका, १९७८ भाग-पहिला, उपविभाग ५ मधील अ.क्र.१० परिच्छेद क्र. १३४ नुसार सार्वजनिक बांधकाम विभागाच्या परिक्षणासाठी ताब्यात नसलेल्या इमारतीच्या
# Page 2
शासन निर्णय क्रमांकः फरोवा-२०२२/प्र.क्र.१३२/१३-अ
सर्वसाधारण दुरूस्ती व विशेष दुरूस्ती प्रशासकीय (वित्तीय) मान्यता देण्याचे अधिकार प्रशासनिक विभागास देण्यात आलेले आहे. तसेच नियोजन विभाग, शासन निर्णय क्रमांक:- ससमा २०१०/प्र.क्र.४८/(भाग-१)/ का-१४६१, दि.११ जून, २०१८ नुसार प्रशासकीय विभागास नवीन निवासी, कार्यालयीन व इतर बांधकामांना प्रशासकीय मान्यता देण्याच्या वित्तीय मर्यादेत रु.५.०० कोटीवरून रु.१५.०० कोटी एवढी वाढ करण्यात आली आहे. वरील बाबी पाहता जिल्हा फळरोपवाटिका राजगुरूनगर जि. पुणे येथील प्रक्षेत्रावरील सिमा भिंतीच्या बांधकामाच्या रु.२,६०,१०,०००/- अंदाजपत्रकास प्रशासकीय मान्यता देण्याचे पुर्ण अधिकार प्रशासनिक विभागास असल्याने त्यानुसार प्रस्तावित अंदाजपत्रकास प्रशासकीय मान्यता देण्यात येत आहे.
सदर निधी हा भाजीपाला रोपमळे, फळरोपमळे व स्थानिक उद्याने (अनिवार्य / योजनेत्तर) (२४०१ १७२२) या लेखाशिर्षाखाली २७- लहान बांधकामे बाबीखाली सन २०२३-२४ साठी मंजूर केलेल्या तरतूदीतून भागविण्यात यावा.
सदर शासन निर्णय महाराष्ट्र शासनाच्या संकेतस्थळावर उपलब्ध करुन देण्यात आला असून त्याचा संगणक सांकेतांक २०२३०६१४१६४४१९८२०१ असा आहे. हा आदेश डिजिटल स्वाक्षरीने साक्षांकित करुन काढण्यात येत आहे.
महाराष्ट्राचे राज्यपाल यांच्या आदेशानुसार व नांवाने,
HEMANT
GORAKHNATH
MHAPANKAR
(हे. गो. म्हापणकर) उप सचिव, महाराष्ट्र शासन प्रति, १. आयुक्त कृषी, महाराष्ट्र राज्य,पुणे.
२. संचालक फलोत्पादन, कृषी आयुक्तालय,महाराष्ट्र राज्य,पुणे, ३. विभागीय कृषी सहसंचालक,पुणे विभाग,पुणे.
४. जिल्हा अधिक्षक कृषी अधिकारी, पुणे.
५. महालेखापाल - १/२ ( लेखा व अनुज्ञेयता) मुंबई / नागपूर, ६. महालेखापाल-१/२, (लेखा परीक्षा) मुंबई / नागपूर, ७. वरिष्ठ जिल्हा कोषागार अधिकारी,पुणे.
८. संचालक, लेखा व कोषागारे, मुंबई ९. सहसंचालक लेखा व कोषागारे,संगणक कक्ष, नवीन प्रशासन भवन, ५ वा मजला, मुंबई -३२, १०. कक्ष अधिकारी (अर्थसंकल्प), कृषि व पदुम (कृषि व फलोत्पादन) विभाग, मंत्रालय,मुंबई.
११. कक्ष अधिकारी (व्यय-१), वित्त विभाग, मंत्रालय, मुंबई - ३२.
१२. निवड नस्ती (१३-अ).
पृष्ठ २ पैकी २