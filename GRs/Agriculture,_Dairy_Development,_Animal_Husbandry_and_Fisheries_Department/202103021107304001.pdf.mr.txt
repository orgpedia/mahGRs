# Page 1
आयुक्त, दुग्धव्यवसाय विकास विभाग कार्यालयाच्या आस्थापनेवर निर्माण केलेल्या तांत्रिक गट-ब या संवर्गातील दुग्धशाळा व्यवस्थापक या अधिसंख्य पदास मुदतवाढ देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्र.: दुविप्र-१०२०/प्र.क्र.०३/२०२०/पदुम-६
मंत्रालय, मुंबई ४०००३२
दिनांक:- २६ फेब्रुवारी २०२१
संदर्भ :- १) सामान्य प्रशासन विभाग शासन निर्णय क्र. बीसीसी-२०१८/प्र.क्र.३०८/१६-ब, दि.२१/१२/२०१९
२) कृषि व पशुसंवर्धन, दुग्धव्यवसाय विकास व मत्स्यव्यवसाय विभाग, शासन निर्णय क्र.दुविप्र-१०२०/प्र.क्र.०३/२०२०/पदुम-६, दि.११.०८.२०२०
३) सामान्य प्रशासन विभाग, शासन निर्णय क्र. बीसीसी-२०१८/प्र.क्र.३०८/१६-ब, दि.२७.११.२०२०
प्रस्तावना : सामान्य प्रशासन विभागाच्या संदर्भाधीन क्र. १ वरील शासन निर्णय दि.२१.१२.२०१९ अनुसार, संदर्भाधीन क्र. २ वरील शासन निर्णय दि.११.०८.२०२० अन्वये आयुक्त दुग्धव्यवसाय विकास विभाग, महाराष्ट्र राज्य यांच्या आस्थापनेवरील अनुसूचीत जमाती प्रवर्गातून नियुक्त झालेल्या तथापि जात प्रमाणपत्र सादर न करू शकलेल्या गट-ब (राजपत्रीत) संवर्गातील श्री.डी.आर.लाखे, दुग्धशाळा व्यवस्थापक यांचेकरीता एक अधिसंख्य पद निर्माण करण्यात आले आहे. अधिसंख्य पदावर सेवा वर्ग झालेल्या श्री.डी.आर.लाखे, दुग्धशाळा व्यवस्थापक यांचा प्रथम ११ महिन्यांचा सेवा कालावधी दिनांक ३१.१२.२०२० रोजी संपुष्टात आलेली आहे. संदर्भ क्र.३ अन्वये अशा अधिसंख्य पदावर वर्ग करण्यात आलेल्या कर्मचाऱ्यांच्या अधिसंख्य पदावरील सेवेस/नियुक्त्यांना अधिसंख्य पदावरील ११ महिन्यांचा कालावधी संपुष्टात आल्यानंतर पुढील ११ महिने किंवा ते सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत किंवा अभ्यास गटाच्या शिफारशी प्राप्त होऊन त्यावर अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्याचा निर्णय घेण्यात आला. त्यानुसार संदर्भ क्र.२ अन्वये निर्माण केलेल्या अधिसंख्य पदास मुदतवाढ देण्याबाबतची बाब शासनाच्या विचाराधीन होती.
शासन निर्णय : आयुक्त, दुग्धव्यवसाय विकास विभाग, महाराष्ट्र राज्य यांच्या आस्थापनेवरील श्री. डी.
आर. लाखे, दुग्धशाळा व्यवस्थापक यांचेकरिता अनुसूचित जमातीच्या राखीव पदावर झालेली मुळ नियुक्ती अवैध ठरल्यामुळे संदर्भ क्र.२ अन्वये निर्माण करण्यात आलेल्या अधिसंख्य पदास, अधिसंख्य पदावरील ११ महिन्यांचा कालावधी संपुष्टात आलेल्या दिनांकापासून पुढील ११ महिने किंवा ते सेवेत राहिले असते तर ते ज्या दिनांकाला सेवानिवृत्त झाले असते त्या दिनांकापर्यंत किंवा अभ्यास गटाच्या शिफारशी शासनास प्राप्त होऊन त्यावर अंतिम निर्णय होईपर्यंत यापैकी जे आधी घडेल तोपर्यंत मुदतवाढ देण्यात येत आहे. श्री. लाखे यांचा सेवा तपशील पुढीलप्रमाणे आहे:
# Page 2
शासन निर्णय क्रमांकः दुविप्र-१०२०/प्र.क्र.०३/२०२०/पदुम-६
----------------------------------------------------------------------
| अ.क्र. | कर्मचाऱ्याचे नाव | पदनाम | संवर्ग | सेवानिवृत्तीचा दिनांक |
| १ | श्री.डी.आ.लाखे | दुग्धशाळा व्यवस्थापक | गट-ब (राजपत्रित) | दि.३१.०८.२०२२ |
----------------------------------------------------------------------
२. हा शासन निर्णय, सामान्य प्रशासन विभाग, शासन निर्णय, क्र.बीसीसी-२०१८/ प्र.क्र.३०८/ १६-ब, दि.२७.११.२०२० रोजीच्या शासन निर्णयातील तरतूदीनुसार निर्गमित करण्यात येत आहे.