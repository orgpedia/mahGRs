# Page 1
केंद्र पुरस्कृत राष्ट्रीय शाश्वत शेती अभियानांतर्गत वन शेती उप अभियानाच्या सन २०२१-२२ या वर्षासाठी रु.३७२.४० लक्ष निधीच्या प्रकल्पास प्रशासकीय मान्यता देण्याबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः शाशेअ-०७२१/प्र.क्र.१२०/१४अ
मादाम कामा मार्ग, हुमात्मा राजगुरू चौक,
मंत्रालय (विस्तार), मुंबई - ४०० ०३२
तारीख: १३ जुलै, २०२१
संदर्भ १) कृषि व पदुम विभागाचा शासन निर्णय क्रमांक शाशेअ-२०१७/प्र.क्र.१२६/४ञे, दि. ८ डिसेंबर, २०१७.
२) कार्यासन अधिकारी (NRM-SMAF) कृषी व शेतकरी कल्याण मंत्रालय, कृषि सहकार व शेतकरी कल्याण विभाग, भारत सरकार यांचे पत्र क्र. १-३/२०२०-NEM-SMAF (E८४०३०), दि. ३० जून, २०२१.
३) संचालक (फलोत्पादन), पुणे यांचे पत्र क्र. कृआ/फलो-२/वनशेती नि. पु./११२/२०२१, दि. ०७.०७.२०२१
प्रस्तावना
सन २०१७-१८ या वर्षापासून केंद्र पुरस्कृत राष्ट्रीय शाश्वत शेती अभियान अंतर्गत- वन शेती उप अभियान राबविण्यात येत आहे. सदर उप अभियानाच्या मार्गदर्शक सूचनानुसार उप अभियानामध्ये केंद्र व राज्य हिश्श्याच्या निधीचे प्रमाण ६०: ४० असे आहे. सदर उप- अभियान राज्यात राबविण्यासाठी संदर्भाधीन दि. ८ डिसेंबर, २०१७ च्या शासन निर्णयान्वये प्रशासकीय मान्यता देण्यात आली आहे.
केंद्र शासनाने संदर्भाधीन दि. ३० जुन, २०२१ च्या पत्रान्वये, सन २०२१-२२ या वर्षासाठी एकूण रु.३७२.४० लक्ष निधीच्या प्रकल्पास मान्यता दिलेली आहे. यामध्ये केंद्र हिस्सा रु. २२३.४४ लक्ष व समरुप राज्य हिस्सा रु. १४८.९६ लक्ष निधीचा समावेश आहे. सदर निधीचा कार्यक्रम सन २०२१-२२ या वर्षात राबविण्यास प्रशासकीय मान्यता देण्याचा प्रस्ताव शासनाच्या विचाराधिन होता.
शासन निर्णय :
१. केंद्र पुरस्कृत राष्ट्रीय शाश्वत शेती अभियानांच्या - वन शेती उप अभियानांतर्गत सन २०२१-२२ या वर्षासाठी रु. ३७२.४० लक्ष रक्कमेचा प्रकल्प राज्यात राबविण्यास प्रशासकीय देण्यात येत आहे.
२. प्रकल्पाच्या रु. ३७२.४० लक्ष निधीमध्ये केंद्र हिस्सा रु २२३.४४ .लक्ष व समरुप राज्य हिस्सा रु १४८.९६ .लक्ष निधीचा समावेश आहे.
# Page 2
शासन निर्णय क्रमांकः शाशेअ-०७२१/प्र.क्र.१२०/१४अ ३. उपरोक्त प्रशासकीय मान्यतेस अनुसरून, सदर कार्यक्रमाची सन २०२१-२२ या वर्षात, केंद्र शासनाच्या संदर्भाधिन दि. ३० जून, २०२१ च्या पत्रासोबतच्या Annexure - 1 मधील मंजूर बाबींसाठीच अंमलबजावणी करण्यात यावी.
४. उप- अभियानाची अंमलबजावणी वनशेती उप अभियानाच्या मार्गदर्शक सूचना, संदर्भाधीन दि.८ डिसेंबर, २०१७ चा शासन निर्णय व केंद्र शासनाच्या दि. ३० जुन, २०२१ च्या पत्रातील सुचनानूसार व मंजुर बाबींवरच केल्या जात आहे, यावर नियंत्रण ठेवण्याची जबाबदारी संचालक, फलोत्पादन यांची राहिल.
५. सदर कार्यक्रमाची क्षेत्रीय स्तरावर अंमलबजावणी करण्याच्या दृष्टीने संचालक (फलोत्पादन) यांनी सविस्तर सूचना निर्गमित कराव्यात.