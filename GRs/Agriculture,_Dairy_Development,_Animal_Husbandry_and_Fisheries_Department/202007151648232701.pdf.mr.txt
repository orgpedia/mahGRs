# Page 1
राष्ट्रीय कृषि विकास योजना सन २०२०-२१ अंतर्गत २ कामांना प्रशासकीय मान्यता प्रदान करणेबाबत....
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग शासन निर्णय क्रमांकः मत्स्यवि-१११७/प्र.क्र. ६१/पदुम-१४,
मंत्रालय विस्तार, मुंबई- ४०० ०३२.
दिनांक : १५ जुलै, २०२०
वाचा :- १) कृषी व पदुम विभाग, मंत्रालय, पत्र क्रमांक आरकेव्हीवाय-०१२०/प्र.क्र.१४/ १४–ए, दिनांक – १९.०३.२०२०
२) आयुक्त मत्स्यव्यवसाय यांचे पत्र क्र. मत्स्य/अभि/१८०४०८/२०१/२०१६-१७, दिनांक - १२.०७.२०१९
प्रस्तावना : महाराष्ट्रातील सागरी जिल्ह्यांमध्ये असणा-या मासळी उतरविण्याच्या केंद्रावर मच्छिमारांसाठी ब-याच ठिकाणी कमी प्रमाणात मुलभूत सोयी-सुविधा उपलब्ध आहेत. राष्ट्रीय कृषी विकास योजने अंतर्गत राज्यातील सागरी जिल्हयामध्ये मासळी उतरविण्याच्या ठिकाणी मच्छिमारांना मुलभूत सोयी-सुविधा उपलब्ध करण्याचा निर्णय शासनाने घेतला आहे. यासंदर्भात मुख्य सचिव (कृषि) यांचे अध्यक्षतेखाली दिनांक २६.०२.२०२० रोजी झालेल्या राज्यस्तरीय प्रकल्प मंजुरी समितीच्या २८ व्या बैठकीत रु. ४४.०० कोटी इतक्या रकमेच्या २ कामांना मंजुरी देण्यात आली आहे. त्यामुळे सदर कामांना प्रशासकीय मान्यता देण्याची बाब शासनाच्या विचाराधीन होती.
शासन निर्णय राष्ट्रीय कृषी विकास योजने अंतर्गत सन २०२०-२१ या साठी राज्यातील सागरी जिल्ह्यामध्ये मासळी उतरविण्याच्या केंद्रावर मच्छिमारांना मुलभूत सोयी-सुविधा उपलब्ध करुन देण्यासाठी सोबत जोडलेल्या प्रपत्र-अ मध्ये नमूद केलेल्या २ कामांसाठी रु. ४४.०० कोटी (रुपये चौरेचाळीस कोटी फक्त) इतक्या रक्कमेच्या अंदाजपत्रकास प्रशासकीय मान्यता देण्यात येत आहे.
२. आयुक्त, मत्स्यव्यवसाय, महाराष्ट्र राज्य, मुंबई यांनी सदर कामांची प्रचलित नियमानुसार निविदा प्रक्रियेबाबतची पुढील कार्यवाही करावी व आवश्यक त्या स्तरावरील ना हरकत परवानगी प्राप्त करुन घ्याव्यात. तसेच झालेल्या खर्चाचा व कामांचा दर तिमाही आढावा घेऊन शासनास अहवाल सादर करावा.
३. सदर शासन निर्णय कृषी व पदुम विभाग, मंत्रालय, मुंबई पत्र क्रमांक आरकेव्ही-०१२०/ प्र.क्र. १४/१४-ए, दि. १९.०३.२०२० ला अनुलक्षून निर्गमीत करण्यात येत आहे.
४. सदर कामांसाठी निधी वितरणाचे आदेश हे स्वतंत्रपणे निर्गमीत करण्यात येतील.
# Page 2
शासन निर्णय क्रमांकः मत्स्यवि -१११७/प्र.क्र. ६१/पदुम-१४,
# Page 3