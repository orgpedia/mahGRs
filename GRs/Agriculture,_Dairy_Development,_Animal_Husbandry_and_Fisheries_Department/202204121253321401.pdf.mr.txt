# Page 1
श्री. कैलास तानाजी शिर्के, रोजंदारी मजूर, जुन्नर रोपवाटिका यांना शासन सेवेत कायम करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : न्यायाप्र-२०११/प्र.क्र.१७२/१३-अ
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२
दिनांक :- १२ एप्रिल, २०२२
वाचा : १) मा.औद्योगिक न्यायालय,पुणे यांनी तक्रार अर्ज क्र.३३६/२००४ मध्ये दिनांक १९/०४/२०११ रोजी दिलेले आदेश.
२) मा. उच्च न्यायालय, मुंबई यांनी रिट याचिका क्र.९५९५/२०१२ मध्ये दिनांक १५/०१/२०१३ रोजी दिलेले आदेश.
३) कृषी आयुक्तालयाचे दिनांक १७/०९/२०१३,२६/११/२०१३,१७/०५/२०१३, १६/०५/२०१४,२१/०६/२०१४,१६/०७/२०१४,१७/०९/२०१४, २१/०१/२०१५ व २०/०२/२०१५ रोजीची पत्रे.
४) शासन निर्णय क्रमांक : न्यायाप्र-२०११/प्र.क्र.१७२/१३-ओ, दिनांक २२/०४/२०१५ ५) कृषी आयुक्तालयाचे दिनांक २७/०९/२०१८ व दि.१७/०७/२०१९ रोजीची पत्रे
प्रस्तावना : श्री.कैलास तानाजी शिर्के, रोजंदारी मजूर हे सन १९९३ पासून शासकीय मध्यवर्ती फळरोपवाटिका जुन्नर, जि. पुणे येथे कार्यरत आहेत. त्यांनी शासन सेवेत कायम करून कायमपणाचे फायदे दयावेत तसेच त्यांना अनुज्ञेय असलेली थकबाकीची रक्कम अदा करावी, यासंदर्भात मा. औद्योगिक न्यायालय, पुणे येथे तक्रार अर्ज क्र.३३६/२००४ दाखल केलेला होता. सदर प्रकरणी मा.औद्योगिक न्यायालयाने दिनांक १९/०४/२०११ रोजी असा निर्णय दिलेला आहे की, प्रस्तुत तक्रार अर्ज अंशत: मंजूर करण्यात येत आहे. तक्रारदाराची सेवा नियमीत करण्याबाबतचा प्रस्ताव दोन महीन्यांच्या आत क्षेत्रीय कार्यालयाने शासनाच्या मान्यतेसाठी पाठवावा. शासनाने त्यासंदर्भात नियमानुसार लवकरात लवकर निर्णय घ्यावा.
२. वित्त विभाग, शासन निर्णय क्रमांक- असंक १००१/प्र.क्र.२९/२००१/ वित्तीय सुधारणा, दिनांक १०/९/२००१ अनुसार हंगामी आस्थापनेवर तसेच रोजंदारी व कार्यव्ययी आस्थापनेवर मजूर घेण्यात येऊ नयेत, त्याऐवजी ही कामे कंत्राटी पध्दतीने करवून घ्यावीत, असे निदेश देण्यात आलेले आहेत.
तथापि मा. औद्योगिक न्यायालयाचा उपरोक्त निर्णय वित्त विभागाच्या उक्त शासन निर्णयाशी विसंगत असल्याने मा. औद्योगिक न्यायालयाच्या उपरोक्त दिनांक १९/०४/२०११ रोजीच्या आदेशाविरुध्द मा. उच्च न्यायालय, मुंबई येथे रिट याचिका क्र. ९५९५/२०१२ अन्वये अपिल दाखल करण्यात आले. सदर अपिलामध्ये दिनांक १५/०१/२०१३ रोजी निर्णय देताना मा. उच्च न्यायालयाने मा.औद्योगिक न्यायालयाचा उक्त आदेशाप्रमाणे कार्यवाही करण्याबाबत आदेश दिले.
३. मा. औद्योगिक न्यायालय, पुणे तसेच मा. उच्च न्यायालय, मुंबई यांचे उपरोक्त आदेशाच्या अनुषंगाने तक्रारदार श्री. कैलास तानाजी शिर्के, रोजंदारी मजूर यांना शासन सेवेत कायम करण्याबाबतचा प्रस्ताव, सामान्य प्रशासन विभागाच्या मान्यतेसाठी सादर करण्यात आलेला होता.
# Page 2
शासन निर्णय क्रमांकः न्यायाप्र-२०११/प्र.क्र.१७२/१३-अ
यासंदर्भात सामान्य प्रशासन विभागाने असे अभिप्राय दिलेले आहेत की, तक्रारदार श्री.कैलास तानाजी शिर्के, रोजंदारी मजूर यांना सन १९९३ पासून शासन सेवेत कायम करण्यात यावे त्यानुसार श्री. शिर्के यांना दिनांक २२/०४/२०१५ च्या शासन निर्णयान्वये शासन सेवेत सामावून घेण्यात आले होते. मात्र श्री. शिर्के यांना वेतनाची थकबाकी कोणत्या दिनांकापासून देण्यात यावी, याबाबत कृषी व पदुम विभागाने विधी व न्याय विभागाकडे प्रस्ताव पाठविला असता, मा. औद्योगिक न्यायालयाचे आदेश पहाता सदर पदाच्या सेवाप्रवेश नियमानुसार दिनांक ६/११/१९९३ पासून ५ वर्षाच्या सेवेनंतर म्हणजेच दिनांक ६/११/१९९८ पासून त्यांच्या सेवा नियमित होतील व तेव्हा पासून त्यांना म्हणजेच दिनांक ६/११/१९९८ ते ४/६/२०१५ या कालावधीची थकबाकी अनुज्ञेय होईल असे अभिप्राय दिले आहेत.
विधी व न्याय विभागाच्या अभिप्रायाच्या अनुषंगाने श्री. कैलास तानाजी शिर्के, रोजंदारी मजूर यांना देय असलेल्या वेतनाच्या फरकाचा प्रस्ताव वित्त विभागास सादर केला असता वित्त विभागाने खालीलप्रमाणे अभिप्राय दिलेले आहेत.
श्री. शिर्के, रोजदारी मजूर यांच्या सेवा दि.६/११/१९९८ पासून कायम होणार असून त्यांना दिनांक ०६/११/१९९८ ते दि.४/०६/२०१५ या कालावधीची थकबाकी रक्कम अनुज्ञेय होईल. तथापि, हया पूर्वी श्री. शिर्के यांच्या सेवा सामान्य प्रशासन विभाग व तत्कालीन मा. मंत्री (कृषि) यांच्या सहमतीने दिनांक २२/०४/२०१५ च्या शासन निर्णयान्वये दिनांक ०६/११/१९९३ पासून कायम करण्यात आले आहे. सबब,सामान्य प्रशासन विभाग व शासनाच्या सहमतीने सदर शासन निर्णय अधिक्रमित करून सुधारित शासन निर्णय निर्गमित करणे आवश्यक आहे. यास्तव विभागाने वरील प्रमाणे कार्यवाही करून नंतर प्रस्ताव वित्त विभागास सादर करावा. त्यानुसार श्री. शिर्के यांना शासन सेवेत नियमित करण्याबाबतचा व वेतनाची थकबाकी कोणत्या दिनांकापासून अदा करण्याबाबतची बाब शासनाच्या विचाराधीन होती.
शासन निर्णय : श्री. कैलास तानाजी शिर्के, रोजंदारी मजूर, शासकीय मध्यवर्ती फळरोपवाटीका, जुन्नर, जिल्हा पुणे यांना शासन सेवेत कायम करण्याबाबतचा संदर्भ क्र.४ येथील शासन निर्णय अधिक्रमित करण्यात येत आहे.
श्री. कैलास तानाजी शिर्के, रोजंदारी मजूर, शासकीय मध्यवर्ती फळरोपवाटीका, जुन्नर, जिल्हा पुणे यांना शासन सेवेत कायम करण्याबाबत मा.औद्योगिक न्यायालय, पुणे तसेच मा.उच्च न्यायालय, मुंबई तसेच सामान्य प्रशासन विभाग यांनी दिलेले आदेश / मान्यता विचारात घेऊन श्री.कैलास तानाजी शिर्के, रोजंदारी मजूर यांना मजूर,श्रेणी-१ या पदी दिनांक ६/११/१९९३ पासून शासन सेवेत सामावून घेण्यात येत आहे. तसेच मजूर पदाचे सेवाप्रवेश नियम १९७८ मधील नियम क्रमांक ३ (१) (अ) नुसार दिनांक ६/११/१९९३ पासून ५ वर्षानंतर म्हणजे दिनांक ६/११/१९९८ रोजी त्यांना शासन सेवेत कायम करण्यात येत आहे.
२. श्री. कैलास तानाजी शिर्के, रोजंदारी मजूर, शासकीय मध्यवर्ती फळरोपवाटीका, जुन्नर, जिल्हा पुणे यांना वेतनाची थकबाकी अदा करण्याबाबत विधी व न्याय विभागाने दिलेल्या अभिप्रायानुसार मा. औद्योगिक न्यायालयाचे आदेश पहाता सदर पदाच्या सेवाप्रवेश नियमानुसार दिनांक ६/११/१९९३ पासून ५ वर्षाच्या सेवेनंतर म्हणजेच दिनांक ६/११/१९९८ पासून त्यांच्या सेवा नियमित होतील व तेव्हा पासून त्यांना म्हणजेच दिनांक ६/११/१९९८ ते ४/६/२०१५ या कालावधीची पृष्ठ ४ पैकी २
# Page 3
शासन निर्णय क्रमांकः न्यायाप्र-२०११/प्र.क्र.१७२/१३-अ
थकबाकी रक्कम रू.१६,४५,००४/- (अक्षरी रू. सोळा लाख पंचेचाळीस हजार चार फक्त) अदा करण्यास शासन मान्यता देण्यात येत आहे.
श्री. कैलास तानाजी शिर्के, रोजदांरी मजूर यांना वेतनाच्या थकबाकीची रक्कम देण्यासाठी वित्तीय अधिकार नियम पुस्तिका, १९७८, दिनांक १७/४/२०१५ भाग पहिला, उप विभाग - दोन अनु.क्र.२ नियम ७ नुसार भारीत आकस्मिक खर्चास मंजूरी देण्यासाठी त्या नियमामध्ये नमूद अटीच्या अधिन राहून प्रशासनीक विभाग प्रमुख यांना पुर्ण अधिकार प्रदान करण्यात आलेला आहे. या अधिकराचा वापर करून सदर शासन निर्णय निर्गमित करण्यात येत आहे.
श्री. शिर्के यांना वेतन फरकाची परिगणना व थकबाकीच्या देय ठरणाऱ्या रकमेची खातरजमा करुन शासनाचे प्रचलित नियम, अटी व शर्ती आणि आदेश यांचे अनुपालन करण्यात यावे. तसेच या प्रकरणी कोणतीही प्रशासकीय वा वित्तीय अनियमितता होणार नाही, याची दक्षता घेण्यात यावी.
५. सन २०२२-२३ च्या अर्थसंकल्पीय अनुदानातून मागणी क्र. डी - ३, २४०१ पिकसंवर्धन, ०३ रोपमळे, (०३) (०१), भाजीपाला रोपमळे,फळरोपमळे व स्थानिक उद्याने (अनिवार्य), २४०१ १७२२ (०१ - वेतन) या लेखाशिर्षाखाली उपलब्ध असलेल्या तरतूदीतून रू. १६,४५,००४/- (अक्षरी रु. सोळा लाख पंचेचाळीस हजार चार फक्त) खर्च करण्यास व सदर रक्कम कोषागारातून आहरित व संवितरीत करण्यासाठी उपविभागीय कृषि अधिकारी, राजगुरूनगर, जि. पुणे यांना प्राधिकृत करण्यात येत आहे.
६. सदरचा शासन निर्णय वित्त विभागाच्या अनौपचारीक संदर्भ क्र. १९२/२०२०/व्यय -१, दि.२२/९/२०२० रोजीच्या अभिप्रायास अनुसरुन निर्गमित करण्यात येत आहे.
# Page 4