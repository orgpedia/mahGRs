# Page 1
स्व. भाऊसाहेब फुंडकर फळबाग लागवड योजनेची सन २०२२-२०२३ मध्ये अंमलबजावणी करण्यासाठी प्रशासकीय मान्यता देणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. फुंफला-२०२२/प्र.क्र.८९/९-ओ,
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२,
दिनांक :- ०४ ऑक्टोबर, २०२२
संदर्भ: १) कृषि व पदुम विभाग, शासन निर्णय, क्र. राफयो-२०१८/प्र.क्र.४७/९-ओ, दि. ६.७.२०१८ २) वित्त विभाग, शासन परिपत्रक क्र. अर्थसं-२०२२/प्र.क्र. ४३/अर्थ-३, दि. ०४.०४.२०२२ ३) संचालक (फलोत्पादन), कृषी आयुक्तालय, महाराष्ट्र राज्य, पुणे यांच्याकडून प्राप्त झालेले जा.क्र.
कृआ/फलो-२/भा.फुं.फ.योजना/२०२२-२३/१३९८७/२२, दिनांक ७ एप्रिल, २०२२ चे पत्र.
प्रस्तावना : महात्मा गांधी राष्ट्रीय ग्रामीण रोजगार हमी योजनेंतर्गत जे शेतकरी फळबाग लागवडीकरिता पात्र ठरु शकत नाहीत अशा शेतकऱ्यांसाठी राज्य शासनाने उपरोक्त संदर्भ क्रमांक १ १ येथील शासन निर्णयान्वये स्व. भाऊसाहेब फुंडकर फळबाग लागवड योजना सुरु केली आहे. संदर्भ क्र. २ येथील शासन परिपत्रकान्वये सन २०२२ - २०२३ च्या प्रथम नऊमाहीकरीता (डिसेंबर, २०२२ अखेर) आवश्यक असणारा अनिवार्य व कार्यक्रमांतर्गत खर्चाचा अर्थसंकल्पीत निधी एकूण वार्षिक तरतूदीच्या ६० टक्केच्या मर्यादत वितरीत केला जाईल असे वित्त विभागाने कळविले आहे. संदर्भ क्रमांक ३ येथील पत्रांन्वये संचालक (फलोत्पादन), कृषी आयुक्तालय, महाराष्ट्र राज्य, पुणे यांनी स्व. भाऊसाहेब फुंडकर फळबाग लागवड योजनेची सन २०२२-२०२३ मध्ये अंमलबजावणी करण्यासाठी प्रशासकीय मान्यता देणेबाबत विनंती केली आहे. या अनुषंगाने शासन पुढीलप्रमाणे निर्णय घेत आहे.
शासन निर्णय:
१) राज्यात स्व. भाऊसाहेब फुंडकर फळबाग लागवड योजना या योनजेची सन २०२२-२०२३ मध्ये अंमलबजावणी करण्यासाठी अर्थसंकल्पित केलेल्या एकूण रु. १०४५०.०० लक्ष (रुपये एकशे चार कोटी पन्नास लाख फक्त) इतक्या निधीच्या कार्यक्रमास खालीलप्रमाणे प्रशासकीय मान्यता देण्यात येत आहे.
---------------------------------------------------------------------------------------------------
| प्रवर्ग | अर्थसंकल्पिय तरतूद (रु. लाखात) | या आदेशान्वये देण्यात येणारी प्रशासकीय मान्यता (रु. लाखात) |
| सर्वसाधारण | १००००.०० | १००००.०० |
| अनुसूचित जाती | ४००.०० | ४००.०० |
| अनुसूचित जमाती | ५०.०० | ५०.०० |
| एकूण रु. | १०४५०.०० | १०४५०.०० |
---------------------------------------------------------------------------------------------------
२) या योजनेसाठी उपलब्ध करुन देण्यात येणारा निधी त्या-त्या प्रवर्गाकरिता विहित केलेल्या लेखाशीर्षांतर्गत चालू वर्षी अर्थसंकल्पित केलेल्या तरतुदीतून खर्ची टाकावा.
# Page 2
शासन निर्णय क्रमांकः फुंफला-२०२२/प्र.क्र.८९/९-अ
३) सदर योजनेची संदर्भ क्रमांक १ येथे नमूद केलेल्या शासन निर्णयातील तरतुदी तसेच वेळोवेळी केलेल्या सुधारणांच्या अनुषंगाने अंमलबजावणी करावी.
४) सदर योजनेंतर्गत विहित केलेल्या कार्यपद्धतीस अनुसरून आयुक्त (कृषि) यांनी क्षेत्रीय यंत्रणेस योजनेच्या अंमलबजावणीकरिता सविस्तर मार्गदर्शक सूचना निर्गमित कराव्यात.
५) संचालक (फलोत्पादन ) यांनी सदर योजनेच्या अंमलबजावणीबाबतचा आढावा वेळोवेळी घ्यावा व त्याबाबतचा अहवाल वेळोवेळी आयुक्त (कृषी) यांचेमार्फत शासनास सादर करावा.
६) सदर योजनेंतर्गत निधी खर्च करताना महाराष्ट्र अर्थसंकल्प नियम पुस्तिका व वित्तीय अधिकार नियम पुस्तिकेमध्ये उल्लेख केलेल्या तसेच नियोजन विभाग व वित्त विभागाने वेळोवेळी निर्गमित केलेल्या मार्गदर्शक सूचना, प्रचलित अटी व शर्तीचे काटेकोरपणे पालन करावे.
७) सदर शासन निर्णय, वित्त विभाग, शासन परिपत्रक क्र. अर्थसं-२०२२/प्र.क्र. ४३ / अर्थ-३, दि. ०४.०४.२०२२ अन्वये विभागास प्रदान करण्यात आलेल्या अधिकारास अनुसरुन निर्गमित करण्यात येत आहे.
# Page 3