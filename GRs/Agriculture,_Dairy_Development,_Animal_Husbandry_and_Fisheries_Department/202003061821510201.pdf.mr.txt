# Page 1
पुण्यश्लोक अहिल्यादेवी महाराष्ट्र मेंढी व शेळी विकास महामंडळ मर्यादित पुणे या महामंडळाचे अध्यक्ष श्री. बाळासाहेब प्रभाकर दोडतले यांची नियुक्ती रद्द करण्याबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक- पविआ-१०१९/प्र.क्र.५६ / पदुम-३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक:- ६ मार्च, २०२०
वाचा:- शासनाचा समक्रमांकाचा दिनांक २१.०२.२०१९ रोजीचा शासन निर्णय.
शासन निर्णय पुण्यश्लोक अहिल्यादेवी महाराष्ट्र मेंढी व शेळी विकास महामंडळ मर्यादित, पुणे या महामंडळाच्या Memorandum of Association & Articles of Association च्या अनुच्छेद ७२ अन्वये प्रदान केलेल्या अधिकारानुसार सदर महामंडळाच्या अध्यक्षपदी श्री. बाळासाहेब प्रभाकर दोडतले यांची वाचा येथील दिनांक २१.०२.२०१९ रोजीच्या शासन निर्णयान्वये नियुक्ती करण्यात आली होती.
२. आता, महामंडळाच्या Memorandum of Association & Articles of Association च्या अनुच्छेद ७३ (३) अन्वये दिलेल्या प्राधिकारानुसार महामंडळाच्या अध्यक्षपदाची श्री. बाळासाहेब प्रभाकर दोडतले, यांची नियुक्ती तात्काळ संपुष्टात आणण्यात येत आहे.