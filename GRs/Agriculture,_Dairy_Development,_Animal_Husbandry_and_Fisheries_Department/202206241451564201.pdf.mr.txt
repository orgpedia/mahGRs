# Page 1
पदवीधर पशुवैद्यक शैक्षणिक अर्हता असल्याचे भासवून पशुवैद्यक व्यवसाय करणाऱ्या बोगस पशुवैद्यकीय व्यवसायीकांवर आळा घालण्यासाठी प्रतिबंधात्मक कारवाई करण्याकरीता त्यांचा शोध घेऊन शिफारस करण्यासाठी विभागस्तरीय व राज्यस्तरीय समिती गठित करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय व मत्स्यव्यवसाय विकास विभाग,
शासन निर्णय क्रमांक : पविआ-१०२२/प्र.क्र.१३९/पदुम-३
मादाम कामा मार्ग, हुतात्मा राजगुरु चौक,
मंत्रालय, मुंबई- ४०० ०३२.
दिनांक : २४ जून, २०२२.
प्रस्तावना : पदवीधर पशुवैद्यक शैक्षणिक अर्हता प्राप्त केलेल्या पशुवैद्यकांना महाराष्ट्र राज्य पशुवैद्यक परीषदेकडे नोंदणी केल्यानंतर पशुवैद्यकीय सेवा करण्यास म्हणजेच पशुवैद्यकीय व्यवसाय करण्यास मान्यता प्राप्त होते.
२. राज्यात उक्त पशुवैद्यक शैक्षणिक अर्हता प्राप्त नसलेल्या बोगस पशुवैद्यकांकडून पशुवैद्यक व्यवसाय करण्यात येत असल्याच्या अनेक तक्रारी प्राप्त होत आहे. अशा पदवी प्राप्त न केलेल्या परंतु पशुवैद्यकीय पदवी असल्याचे भासवून पशुवैद्यकीय व्यवसाय करणाऱ्या बोगस पशुवैद्यकीय व्यवसायीकांविरुध्द महाराष्ट्र राज्य पशुवैद्यक परीषदेकडून कारवाई करण्यात येते.
३ तथापि, अशा प्रकारच्या बोगस पशुवैद्यकांचा शोध घेण्यासाठी व तपासणी करण्यासाठी महाराष्ट्र राज्य पशुवैद्यक परीषदेकडे पुरेसे मनुष्यबळ उपलब्ध नाही. त्यामुळे अशा स्वरुपाच्या प्राप्त झालेल्या तक्रारीच्या अनुषंगाने संबंधितांचा शोध घेऊन त्यांच्याकडे असलेल्या आवश्यक त्या कागदपत्रांची तपासणी करुन, त्यामध्ये तथ्य आढळल्यास, त्यांच्याविरुध्द आवश्यक ती कायदेशीर कारवाई करण्याच्या अनुषंगाने शिफारस करण्यासाठी खालील प्रमाणे विभागीय स्तरावर तसेच राज्य स्तरावर समित्यांचे गठन करण्याची बाब शासनाच्या विचाराधीन होती.
शासन निर्णय : ४. वर नमूद केलेली वस्तूस्थिती विचारात घेता, पदवीधर पशुवैद्यक शैक्षणिक अर्हता असल्याचे भासवून पशुवैद्यक व्यवसाय करणाऱ्या बोगस पशुवैद्यकीय व्यवसायीकांविरुध्द प्राप्त झालेल्या तक्रारीच्या अनुषंगाने तपासणी करुन शिफारस करण्यासाठी खालील प्रमाणे विभागीय स्तरावर तसेच राज्यस्तरावर समिती गठीत करण्यात येत आहे: (अ) विभागीय स्तरावरील समितीची संरचना
--------------------------------------------------------------------------------------------------
| १. | संबंधित प्रादेशिक सहआयुक्त पशुसंवर्धन | अध्यक्ष |
| २. | संबंधित जिल्हा पशुसंवर्धन उपायुक्त | सदस्य |
| ३. | संबंधित जिल्हा पशुसंवर्धन अधिकारी, जिल्हा परिषद | सदस्य |
|  | संबंधित प्रादेशिक सहआयुक्त पशुसंवर्धन यांच्या कार्यालयातील सहाय्यक आयुक्त पशुसंवर्धन | सदस्य सचिव |
--------------------------------------------------------------------------------------------------
# Page 2
शासन निर्णय क्रमांकः पविआ-१०२२/प्र.क्र.१३९/पदुम-३
(ब) राज्य स्तरावरील समितीची संरचना
--------------------------------------------------------------------------------
| १. | आयुक्त पशुसंवर्धन, महाराष्ट्र राज्य, पुणे | अध्यक्ष |
| २. | अतिरिक्त आयुक्त पशुसंवर्धन, महाराष्ट्र राज्य, पुणे, | सदस्य |
| ३. | सहआयुक्त पशुसंवर्धन (मुख्यालय), पशुसंवर्धन आयुक्तालय, पुणे | सदस्य |
| ४. | उप आयुक्त पशुसंवर्धन, (रोग नियंत्रण), पशुसंवर्धन आयुक्तालय, पुणे | सदस्य सचिव |
--------------------------------------------------------------------------------
५. (१) ज्या प्रादेशिक विभागातून अशास्वरुपाची तक्रार प्राप्त झाली असेल त्या प्रादेशिक विभागाशी संबंधित प्रादेशिक सह आयुक्त पशुसंवर्धन यांनी त्यांच्या अध्यक्षतेखाली गठित केलेल्या उक्त विभागस्तरीय समिती मार्फत सविस्तर चौकशी करून, त्यांच्या शिफारशीसह आवश्यक तो अहवाल राज्यस्तरीय समितीस सादर करावा.
(२) विभागीय स्तरावरील समितीचा अहवाल प्राप्त झाल्यानंतर राज्यस्तरीय समितीने सदर अहवालाची छाननी करून त्यांच्या स्वयंस्पष्ट अभिप्रायासह आवश्यकतो अहवाल शासनास पुढील कार्यवाहीसाठी सादर करावा.
(३) राज्यस्तरीय समितीकडून अशा प्रकारचा अहवाल प्राप्त झाल्यानंतर मा.मंत्री (पशुसंवर्धन) यांच्या मान्यतेने सदर अहवाल पुढील कारवाईसाठी महाराष्ट्र राज्य पशुवैद्यक परिषद, नागपूर यांच्याकडे पाठविण्यात यावा.
(४) महाराष्ट्र राज्य पशुवैद्यक परिषद, नागपूर यांनी शासनाकडून प्राप्त झालेल्या अहवालाच्या अनुषंगाने आवश्यक ती पुढील कार्यवाही करून केलेल्या कार्यवाहीचा अनुपालन अहवाल शासनास सादर करावा.
# Page 3