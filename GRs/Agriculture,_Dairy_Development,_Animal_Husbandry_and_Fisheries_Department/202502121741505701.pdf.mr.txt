# Page 1
पशुसंवर्धन विभागांतर्गत विविध कुक्कुट प्रक्षेत्रे येथुन
दिल्या जाणाऱ्या कुक्कुट पालन प्रशिक्षणाचा
कालावधी, पध्दती आणि सेवाशुल्कामध्ये सुधारणा
करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक कुक्कुट-२०२३ /प्र.क्र .११/पदुम-४
मादाम कामा रोड, हुतात्मा राजगुरू चौक ,
मंत्रालय, मुंबई- ४०००३२
दिनांक -: १२ फेब्रुवारी, २०२५
वाचा :- १) कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन
निर्णय क्र.संकिर्ण-१०९९/सीआर-१८३/पदुम-४, दि.६.०४.२०००.
२) आयुक्त पशुसंवर्धन, महाराष्ट्र राज्य, पुणे यांचे कार्यालयीन पत्र क्र.कुक्कुट-२/
प्र.क्र.११९ /CH/१७२६६/२०२०/पसं-१३, पुणे दि.१६.११.२०२२.
३) अतिरिक्त आयुक्त पशुसंवर्धन, महाराष्ट्र राज्य, पुणे यांचे कार्यालयीन पत्र
क्र.कुक्कुट-२/ प्र.क्र.११९/ CH/५०८५/२०२२/पसं-१३, पुणे दि.३०.०३.२०२३.
४) आयुक्त पशुसंवर्धन, महाराष्ट्र राज्य, पुणे यांचे कार्यालयीन पत्र क्र.कुक्कुट-२/
प्र.क्र.११९/ (भाग-२)/११५४१/२०२२/पसं-१३, पुणे दि.२९.११.२०२३.
प्रस्तावना :-
पशुसंवर्धन विभागांतर्गत विविध कुक्कुट प्रक्षेत्रे येथुन शेतकरी, पशुपालक यांना कुक्कुटपालन
विषयक १५ दिवस, १ महिना व ६ महिने कालावधीचे प्रशिक्षण सद्यस्थितीत दिले जात आहे. सदर
प्रशिक्षणाकरीता या विभागाचा शासन निर्णय दि. ०६.०४.२००० अन्वये अनुक्रमे रु. १००/-, रु. २००/- व
रु. ५००/- सेवाशुल्क आकारले जाते.
२ . कुक्कुट पालन प्रशिक्षणाव्दारे शेतकरी, पशुपालक यांना मांसल कुक्कुटपालन व्यवसाय, अंडी
देणाऱ्या पक्ष्यांचा कुक्कुटपालन व्यवसाय, अंडी उबवणी केंद्र व्यवस्थापन आणि कुक्कुट खाद्य निर्मिती व
व्यवस्थापन इ .बाबत प्रशिक्षित केले जाते.
३. उपरोक्तप्रशिक्षण कार्यक्रमाचा विहित केलेला कालावधी, प्रशिक्षणाची पध्दती आणि निश्चित
करण्यात आलेले सेवाशुल्क यास बराच कालावधी लोटलेला असल्याने ,यामध्ये सुधारणा करण्याची
बाब शासनाच्या विचाराधीन होती .
# Page 2
शासन निर्णय क्रमांकः कुक्कुट-२०२३ /प्र.क्र. ११/पदुम-४
४. वर नमुद केलेली वस्तुस्थिती विचारात घेवून पशुसंवर्धन विभागांतर्गत विविध कुक्कुट प्रक्षेत्रे
येथुन शेतकरी, पशुपालक यांना आयोजित करावयाच्या कुक्कुटपालन विषयक प्रशिक्षण कार्यक्रमातील
प्रशिक्षणाचा कालावधी, पध्दती आणि सेवाशुल्कामध्ये सुधारणा करण्याच्या अनुषंगाने पुढीलप्रमाणे
शासन निर्णय निर्गमित करण्यात येत आहे.
शासन निर्णय :-
५. पशुसंवर्धन विभागांतर्गत विविध कुक्कुट प्रक्षेत्रे येथुन शेतकरी, पशुपालक यांच्यासाठी
आयोजित करावयाच्या कुक्कुटपालन विषयक प्रशिक्षण कार्यक्रमातील प्रशिक्षणाचा कालावधी, प्रशिक्षण
पध्दती आणि सेवाशुल्कामध्ये खालीलप्रमाणे सुधारणा करण्यास शासनाची मान्यता देण्यात येत आहे.
----------------------------------------------------------------------------------------
| अ.क्र. | प्रशिक्षणाचा कालावधी | प्रशिक्षण पद्धती | प्रती प्रशिक्षणार्थी आकारावयाचे सेवाशुल्क |
| १ | ५ दिवस | ऑनलाईन / ऑफलाईन | रु.२००/- |
| २ | १५ दिवस | ऑनलाईन / ऑफलाईन | रु.५००/- |
| ३ | ३० दिवस | ऑफलाईन | रु.२०००/- |
| ४ | ६ महिने | ऑफलाईन | रू.४०००/- |
----------------------------------------------------------------------------------------
६. उपरोक्त प्रमाणे सुधारित कुक्कुट पालन विषयक प्रशिक्षणाचा कालावधी, प्रशिक्षण पद्धती आणि
आकारावयाचे सेवाशुल्काचे दर हे सदर शासन निर्णय निर्गमित झाल्यानंतर आयोजित होणाऱ्या
प्रशिक्षण सत्रासाठी लागू राहतील.
७ . आयुक्त पशुसंवर्धन, पुणे यांनी उपरोक्त सुधारणांच्या अनुषंगाने प्रशिक्षण कार्यक्रमामध्ये
समाविष्ट्ठ करावयाचे विषय आणि वेळापत्रकाबाबत सविस्तर मार्गदर्शक सुचना सर्व संबंधितांना सत्वर
निर्गमित कराव्यात.
८. सदरचा शासन निर्णय वित्त विभागाच्या अनौपचारिक संदर्भ क्र३६८./ २०२३दि३१..०५. २०२३
अन्वये व त्यांच्या सहमतीने निर्गमित करण्यात येत आहे.
पृष्ट्ठ ३ पैकी २
# Page 3
शासन निर्णय क्रमांकः कुक्कुट-२०२३ /प्र.क्र. ११/पदुम-४
सदरचा शासन निर्णय महाराष्ट्र शासनाच्या www.maharashtra.gov.in या संकेतस्थळावर