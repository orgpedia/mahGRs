# Page 1
सन २०१८-१९ मध्ये जिल्हा कृषि महोत्सव योजना राबविण्यासाठी प्रशासकीय व वित्तिय मान्यता देण्याबाबत............
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. कृविका- २०१८/प्र.क्र. १३७/३अ
मादाम कामा रोड, हुतात्मा राजगुरु चौक
मंत्रालय विस्तार, मुंबई ४०० ०३२.
दिनांक -११ जुलै, २०१८
वाचा: १) कृषि व पदुम विभाग, शासनल निर्णय क्र. २०१६/प्र.क्र.४१/३ओ, दि. ५.१.२०१७ २) सामान्य प्रशासन विभाग, शासन निर्णय क्र. मावज-२०१७/प्र.क्र.२८७/३४, दि. १२.१०.२०१७ ३) वित्त विभाग, शासन परिपत्रक क्र. अर्थसं-२०१८/प्र.क्र. ६९/अर्थ-३, दि. ०२.०४.२०१८
प्रस्तावना :
शेतकऱ्यांना शासनाच्या विविध कृषि योजना/उपक्रमांची माहिती, संशोधित कृषि तंत्रज्ञान, नाविन्यपुर्ण प्रयोगशील शेतकऱ्यांचे अनुभव, बाजारपेठ व्यवस्थापन, कृषिपुरक व्यवसाय इत्यादीबाबतचे मार्गदर्शन उपलब्ध व्हावे. कृषिप्रदर्शन, कृषिविषयक परिसंवाद आणि अनुभवी शेतकरी / उद्योजकांची व्याख्याने, यशस्वी शेतकरी, शास्त्रज्ञ, तंत्रज्ञ व विचारवंत यांची थेट भेट घडावी व सामान्य शेतकऱ्यांना शंका निरसन करून घेता यावे. उत्पादक ते ग्राहक थेट विक्री या संकल्पनेवर आधारीत धान्य व खादय महोत्सव तसेच फळे, फुले व भाजीपाला महोत्सव इत्यादीचे आयोजन करण्यासाठी मुंबई व मुंबई उपनगर जिल्हे वगळता राज्यातील उर्वरित ३४ जिल्हयांमध्ये दरवर्षी ५ दिवसांचा जिल्हा कृषि महोत्सव साजरा करण्याच्या राज्य योजनेस संदर्भाधीन दिनांक ५.१.२०१७ च्या शासन निर्णयाअन्वये शासन मान्यता देण्यात आली आहे.
सन २०१८-१९ मध्ये जिल्हा कृषि महोत्सवही योजना राबविण्यासाठी रु.६८०.०० लक्ष निधी अर्थसंकल्पित करण्यात आला आहे. तदनुसार सदर निधीस प्रशासकीय मान्यता देण्याची बाब व वित्त विभागाच्या दि. ०२ एप्रिल, २०१८ च्या परिपत्रकान्वये विभागास प्रदान करण्यात आलेल्या अधिकारानुसार मंजुर तरतुदीच्या ७०% म्हणजेच रु. ४७६.०० लक्ष एवढा निधी वितरीत करण्याची बाब शासनाच्या विचाराधीन होती. तदनुसार शासनाने पुढील निर्णय घेतला आहे.
शासन निर्णय :
सन २०१८-१९ मध्ये मुंबई व मुंबई उपनगर जिल्हे वगळता राज्यातील उर्वरित ३४ जिल्हयांमध्ये कृषि महोत्सव योजना राबविण्यासाठी अर्थसंकल्पीत करण्यात आलेल्या रु. ६८०.०० लक्ष (अक्षरी रुपये सहा कोटी ऐंशी लक्ष फक्त) एवढया निधीच्या कार्यक्रमास प्रशासकीय मान्यता प्रदान करण्यात येत आहे.
२. शासन परिपत्रक वित्त विभाग क्र. अर्थसं - २०१७/प्र.क्र.६९/अर्थसंकल्प-३, दि. ०२.४.२०१८ नुसार सदर योजनेसाठी अर्थसंकल्पित करण्यात आलेल्या रु.६८०.०० लक्ष तरतुदीपैकी ७०% निधी म्हणजेच रु. ४७६.०० लक्ष (अक्षरी रुपये चार कोटी श्याहत्तर लक्ष फक्त) निधी आयुक्त (कृषि) यांना वितरित करण्यास शासन मान्यता देण्यात येत आहे.
पृष्ठ ४ पैकी १
# Page 2
शासन निर्णय क्रमांकः कृविका-२०१८/प्र.क्र. १३७/३अ
३. या प्रित्यर्थ होणारा खर्च सन २०१८-१९ मध्ये मंजुर झालेल्या अनुदानातून खालील लेखाशिर्षाखाली भागविण्यात यावा.
मागणी क्र.डी - ०३, २४०१ पीक संवर्धन, १०९, विस्तार व शेतकरी प्रशिक्षण (०१) माहिती व प्रचार, (०१) (५४) जिल्हा कृषि महोत्सव योजना, ( २४०१ ओ६९१) ३३ अर्थसहाय्य ४. शासन निर्णय दि. ५.१.२०१७ मधील स्थायी सूचनानुसार जिल्हा कृषि महोत्सव कार्यक्रम आयोजित करण्यासाठी जिल्हयातील शासन यंत्रणा पुरेशी व सक्षम आहे किंवा कसे याची सर्व जिल्हाधिकारी तथा अध्यक्ष, जिल्हा नियामक मंडळ (आत्मा) (मुंबई व मुंबई उपनगर वगळून) यांनी खातरजमा करावी अन्यथा शासन निर्णय सामान्य प्रशासन विभाग क्र. मावज - २०१७/प्र.क्र. २८७/३४, दि. १२.१०.२०१७ नुसार शासनाच्या विविध विभागांच्या योजनांसाठी प्रसिध्दी तसेच जाहीरात विषयक कामे पार पाडण्यासाठी माहिती व जनसंपर्क
महासंचालनालयाने ई-निविदा मागवून मान्यता दिलेल्या व्यावसायिक अर्हताप्राप्त संस्था (Panel of Advertising Agencies) मधून सुयोग्य इव्हेंट कंपन्यांची जिल्हा कृषि महोत्सव आयोजनासाठी निवड करावी.
योजनेचा उद्येश, स्वरुप, घटक तसेच प्रस्तुत महोत्सव आयोजनाबाबतच्या अन्य सर्व सूचना विचारात घेऊन त्यांच्या जिल्हयात मार्च, २०१९ अखेरपर्यंत सर्व कार्यक्रमांनी परिपूर्ण असा जिल्हा कृषि महोत्सव आयोजित करावा.
५. या आदेशान्वये जिल्हा कृषि महोत्सव कार्यक्रम आयोजनासाठी वितरित करण्यात आलेला निधीसंदर्भात आयुक्त (कृषि) यांना नियंत्रण अधिकारी तसेच सहायक संचालक, लेखा-१, कृषि आयुक्तालय, पुणे यांना आहरण व संवितरण अधिकारी म्हणून घोषित करण्यात येत आहे.
६. आहरण व संवितरण अधिकारी यांनी या योजनेअंतर्गत प्राप्त होणारा मंजुर निधी आहरित करून सर्व प्रकल्प संचालक, आत्मा यांच्या खात्यात तात्काळ जमा करावा.
७. प्रकल्प संचालक, आत्मा यांनी सदर योजनेअंतर्गत कार्यक्रम आयोजनावरील खर्चाच्या/मानधनाच्या रकमा सर्व संबंधितांना DBT (Direct Benefit Transfer) व्दारे संबंधितांना कार्यक्रम आयोजनानंतर १ आठवडयात प्रदान कराव्यात.
८. जिल्हाधिकारी तथा अध्यक्ष, आत्मा नियामक मंडळ यांनी जिल्हा कृषि महोत्सव आयोजनाबाबतचा अहवाल, आयुक्त (कृषि) यांना कार्यक्रम आयोजनानंतर १ महिन्यात सादर करावा.
९. आयुक्त (कृषि) यांनी शासन परिपत्रक वित्त विभाग दि. २.४.२०१८ मधील अटींचे अनुपालन करावे.
तदनुसार वित्त विभागाच्या सदरहू परिपत्रकातील अटींच्या पूर्ततेच्या अधीन विभागास प्रदान करण्यात आलेल्या अधिकारांनुसार हा शासन निर्णय निर्गमित करण्यात येत आहे.
१०. आयुक्त (कृषि) यांनी वितरित निधीचे उपयोगिता प्रमाणपत्र पुढील निधी वितरीत करण्यापूर्वी शासनास सादर करावे.
पृष्ठ४पैकी२
# Page 3
शासन निर्णय क्रमांकः कृविका-२०१८/प्र.क्र. १३७/३अ
११. आयुक्त (कृषि) यांनी जिल्हा कृषि महोत्सव योजनेचा आढावा घेऊन सदर योजनेचा वार्षिक अहवाल शासनास सादर करावा. सदर योजना मुल्यमापणासाठीचे निकष आयुक्त (कृषि) यांनी त्यांच्या स्तरावर निश्चित करावेत. तसेच आयुक्त (कृषि) यांनी या योजनेअंतर्गत शिल्लक निधीबाबतचा तपशील शासनास सादर करण्याची दक्षता घ्यावी.
# Page 4