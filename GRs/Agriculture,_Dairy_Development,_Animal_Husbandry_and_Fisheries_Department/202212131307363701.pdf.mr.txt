# Page 1
मौजे सिल्लोड, ता. सिल्लोड येथील सर्वे नं.३६२ व तालुका फळरोपवाटीका सिल्लोड येथील ४० गुंठे (०.४० हे.) जमिन स्मशानभूमी व दफनभूमीसाठी नगरपरिषद, सिल्लोड यांना हस्तांतरीत करण्याकरिता प्रत्यार्पित करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: फरोवा-२०२०/प्र.क्र.१४५/१३-अ
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२
दिनांक: १३ डिसेंबर, २०२२
संदर्भ:- १) महसूल व वन विभाग, शासन परिपत्रक क्र.जमीन-०४/२००६/
प्र.क्र.३५/ज-१, दि.०८/०९/२००८.
२) कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन परिपत्रक क्र.ताबिके-२०११/प्र.क्र.४३/१-ओ, दि.०८/०९/२०११.
३) कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन परिपत्रक क्र.ताबिके-२०११/प्र.क्र.२१५/१३-ओ, दि.१७/१०/२०११.
४) कृषि आयुक्तालाचे पत्र क्र. कृआ/फलो-२/सिल्लोड / जमिन मा./३१९२४/ २०२२, दि.२१/०९/२०२२.
प्रस्तावना : मौजे सिल्लोड, ता. सिल्लोड येथील सर्वे नं.३६२ व तालुका फळरोपवाटीका, सिल्लोड येथील ४० गुंठे (०.४० हे.) जमिन स्मशानभूमी व दफनभूमीसाठी नगरपरिषद, सिल्लोड यांना हस्तांतरीत करण्याचा प्रस्ताव आयुक्त (कृषी) कार्यालयाने शासनाकडे मान्यतेसाठी सादर केला होता. त्या अनुषंगाने सदर जमीन नगरपरिषद, सिल्लोड यांना हस्तांतरीत करण्याकरिता महसूल व वन विभागास प्रत्यार्पित करण्याची बाब शासनाच्या विचाराधीन होती.
शासन निर्णय :
मौजे सिल्लोड, ता. सिल्लोड येथील सर्वे नं.३६२ व तालुका फळरोपवाटीका, सिल्लोड येथील ४० गुंठे (०.४० हे.) जमिनी स्मशानभूमी व दफनभूमीसाठी नगरपरिषद, सिल्लोड यांना हस्तांतरीत करण्याचा प्रस्ताव आयुक्त (कृषी) कार्यालयाने दिनांक दि.२१/०९/२०२२ अन्वये सादर करण्यात आलेला आहे. महसूल व वन विभागाने सदर जमीन हिंदू स्मशान भूमी हे सार्वजनिक हिताचे प्रयोजनासाठी वापरण्यात येणार असल्याने ती जमीन नगरपरिषद, सिल्लोड यांना प्रदान करण्याकरिता सदरहू शासकीय जमीन महसूल व वन विभागास प्रत्यार्पित करण्याकरिता पूर्व सहमती दिली आहे. त्यास अनुसरून मौजे सिल्लोड, ता. सिल्लोड येथील सर्वे नं.३६२ व तालुका फळरोपवाटीका, सिल्लोड येथील ४० गुंठे (०.४० हे.) जमिन स्मशानभूमी व दफनभूमीसाठी नगरपरिषद, सिल्लोड यांना हस्तांतरीत करण्याकरिता सदरहू शासकीय जमीन या शासन निर्णयान्वये महसूल व वन विभागास प्रत्यार्पित करण्यास शासन मान्यता देण्यात येत आहे.
२. महसूल व वन विभागाने सदर जमीन हिंदू स्मशान भूमी हे सार्वजनिक हिताचे प्रयोजनासाठी वापरण्यात येणार असल्याने ती जमीन नगरपरिषद, सिल्लोड यांच्याकडे हस्तांतरीत करण्यापूर्वी महसूल विभागाच्या दि.८/९/२००८ रोजीच्या शासन परिपत्रकानुसार महसूल व वन विभागाच्या परवानगी शिवाय जमीन हस्तांतरणावर निर्बंध घालण्यात आलेले आहेत. तसेच शासकीय विभागांना प्रदान केलेल्या शासकीय जमिनी संदर्भात अशा जमिनींची शासकीय विभागांना आवश्यकता नसल्यास त्या विभागाने अशा जमिनी महसूल विभागाच्या सहमतीने महसूल विभागाकडे प्रत्यार्पित करणे आवश्यक आहे.
# Page 2
शासन निर्णय क्रमांकः फरोवा-२०२०/प्र.क्र.१४५/१३-अ
३. वरील परि. १ १ मधील मान्यतेस अनुसरून जिल्हा अधिक्षक कृषि अधिकारी औरंगाबाद यांनी विषयाधिन जमिनीचा प्रत्यक्ष ताबा जिल्हाधिकारी, औरंगाबाद यांना अथवा त्यांनी नियुक्त केलेल्या प्राधिकारी/अधिकारी यांचेकडे सोपवावा. सदरहू जमिनीचा ताबा देण्यापूर्वी त्यांनी जमीन प्रत्यार्पित करताना जमिनीचा निश्चित कोणता हिस्सा प्रत्यार्पित करावयाचा आहे, याबाबत जिल्हाधिकारी, औरंगाबाद यांच्या सल्ल्याने जमिनीचे आरेखन निश्चित करुन व मोजणी करुन जमीन प्रत्यार्पित करण्याची कार्यवाही करावी.
४. हा शासन निर्णय महसूल व वन विभागाच्या अनौपचारिक संदर्भ क्र. ३७५२/२२/ज-५, दि.०७/१२/२०२२ अन्वये दिलेल्या मान्यतेनुसार निर्गमित करण्यात येत आहे.