# Page 1
अधिक्षक कृषि अधिकारी संवर्गातील अधिकाऱ्यांची कृषि सहसंचालक पदावर तात्पुरती पदोन्नतीने पदस्थापना करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः आकृवि १११७/प्र.क्र.३७४ (भाग-१) / १५अ
मंत्रालय विस्तार इमारत,
मंत्रालय, मुंबई -३२.
तारीख: २५ जुलै, २०१८.
संदर्भ :- १) सामान्य प्रशासन विभागाचे पत्र क्र. ईएसबी-१११८/प्र.क्र.८५/१३, दि.२९.०६.२०१८.
२) सामान्य प्रशासन विभाग अधिसूचना दि. २८.०४.२०१५ व दि. १५.०६.२०१७.
शासन निर्णय : सामान्य प्रशासन विभागाने संदर्भाधीन क्र. १ च्या पत्रान्वये केलेल्या शिफारशीनुसार अधिक्षक कृषि अधिकारी (वेतनश्रेणी रू. १५६००-३९१०० ग्रेड पे ६६००) संवर्गातील खालील अधिकाऱ्यांना कृषि सहसंचालक (वेतनश्रेणी रू. १५६००-३९१०० ग्रेड पे ७६००) संवर्गात त्यांना वाटप झालेल्या महसूली विभागात व प्रशासकीय सोईच्या दृष्टीने पुढील अटींच्या अधीन राहुन निव्वळ तात्पुरती पदोन्नती देऊन त्यांची पदोन्नतीने पदस्थापना करण्यास शासन मान्यता देण्यात येत आहे.
------------------------------------------------------------------------------------------------------------------
|  | अ.क्र. |  |  | अधिका-याचे नांव व पदनाम |  |  | वाटप झालेला |  |  | प्रवर्ग |  |  | पदोन्नतीने पदस्थापना |  |
|  |  | महसूली विभाग |  |  |
| १ | श्री. दशरथ लिंबण्णप्पा तांभाळे, जिल्हा अधिक्षक कृषि अधिकारी, जालना | पुणे | खुला | विभागीय कृषि सह संचालक, कोल्हापूर |
| २ | श्री. रविंद्र जयसिंगराव भोसले, जिल्हा अधिक्षक कृषि अधिकारी, अमरावती | नागपूर | खुला | विभागीय कृषि सह संचालक, नागपूर |
| ३ | श्री. तुकाराम निवृत्ती जगताप, अधिक्षक कृषि अधिकारी | औरंगाबाद | खुला | विभागीय कृषि सह संचालक, लातूर |
------------------------------------------------------------------------------------------------------------------
२. सदर पदोन्नती ही मा. उच्च न्यायालय, मुंबई यांनी याचिका क्र. २७९७/२०१५ मध्ये दि. ०४.०८.२०१७ रोजी दिलेल्या निर्णयाविरोधात राज्य शासनाने मा. सर्वोच्च न्यायालयात दाखल केलेल्या व प्रलंबित असलेल्या विशेष अनुज्ञा याचिका क्र. २८३०६/२०१७ वरील मा. सर्वोच्च न्यायालयाच्या अंतिम निर्णयाच्या अधीन राहील.
३. सदर पदोन्नती ही तात्पुरत्या स्वरूपाची असल्यामुळे पदोन्नतीच्या दिनांकापासून सेवाज्येष्ठतेचा हक्क सांगता येणार नाही.
# Page 2
शासन निर्णय क्रमांकः आकृवि १११७/प्र.क्र.३७४ (भाग-१) /१५ञे
४. सदर पदोन्नती ही निव्वळ तात्पुरत्या स्वरूपाची राहील व वरीष्ठ संवर्गात ज्येष्ठतेकरिता ती ग्राहय धरता येणार नाही. त्या संवर्गात वेतनाव्यतिरिक्त अन्य कोणतेही लाभ त्यांना मिळणार नाही.
५. उपरोक्त अधिकाऱ्यांनी त्यांचा सध्याच्या पदाचा पदभार विभागातील निकटतम ज्येष्ठ अधिकाऱ्यांकडे सोपवून तात्काळ पदोन्नतीच्या पदावर रूजू व्हावे.
६. आयुक्त (कृषि), महाराष्ट्र राज्य, पुणे यांनी सदरचे आदेश तात्काळ अंमलात येतील हे कृपया पहावे.