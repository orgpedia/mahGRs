# Page 1
राष्ट्रीय कृषि कृषि विकास विकास योजनेअंतर्गत “वैयक्तिक शेततळे अस्तरीकरण" प्रकल्प सन २०१९-२० मध्ये राबविण्यास प्रशासकीय मान्यता देणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : राकृवि-२०१९/प्र.क्र.३६३/९-अ
मादाम कामा रोड, हुतात्मा राजगुरु चौक,
मंत्रालय, मुंबई ४०० ०३२
दिनांक : ०२ मार्च, २०२०
संदर्भ:-१. राष्ट्रीय कृषि विकास योजनेच्या राज्य स्तरीय प्रकल्प मंजुरी समितीच्या २७ व्या बैठकीचे इतिवृत्त शासन पत्र संकीर्ण-राकृवि-०५१९/प्र.क्र.१४३/राकृवियो कक्ष, दि. २०/०७/२०१९ चे पत्र.
२. संचालक, महाराष्ट्र राज्य फलोत्पादन व औषधी वनस्पती मंडळ यांचे जा.क्र. मराफ औवमं/सा.शे./ २८७५/२०१९, दि. १६/१२/२०१९ चे पत्र.
प्रस्तावना : मा.मुख्य सचिव, महाराष्ट्र राज्य यांच्या अध्यक्षतेखालील दिनांक ०४ जुलै, २०१९ रोजी झालेल्या राष्ट्रीय कृषि विकास योजनेच्या राज्यस्तरीय प्रकल्प मंजुरी समितीच्या (SLSC) २७ व्या बैठकीत सन २०१९-२० मध्ये राष्ट्रीय कृषि विकास योजनेंतर्गत वैयक्तिक शेततळे अस्तरीकरण प्रकल्प राज्यात राबविण्याकरिता मंजुरी देण्यात आली आहे. राज्यस्तरीय प्रकल्प मंजूरी समितीने सन २०१९-२० या आर्थिक वर्षात रू.६० कोटी नियतवाटप मंजूर केलेले आहे.
राष्ट्रीय कृषि विकास योजनेंतर्गत वैयक्तिक शेततळे अस्तरीकरण प्रकल्प सन २०१९-२० मध्ये राबविण्यास रू.६० कोटीच्या कार्यक्रमास प्रशासकीय मान्यता देण्याची बाब शासनाच्या विचाराधीन होती. तद्नुषंगाने शासन पुढीलप्रमाणे निर्णय घेत आहे.
शासन निर्णय : १. सन २०१९ - २० मध्ये राष्ट्रीय कृषि विकास योजनेअंतर्गत रू. ६० कोटी रकमेचा “वैयक्तिक शेततळे अस्तरीकरण प्रकल्प” राज्यात राबविण्यास प्रशासकीय मान्यता देण्यात येत आहे.
२. सदर प्रकल्प सन २०१९-२० या कालावधीत राबवावयाचा असून सदर कालावधीकरीता रू.६०कोटी निधीचे नियतवाटप (allocation) मंजूर करण्यात येत आहे, तथापि, शेतकऱ्यांकडून प्राप्त होणाऱ्या मागणीच्या प्रमाणात वर्षनिहाय उपलब्ध करून द्यावयाच्या नियतवाटपात वाढ / घट करण्याचे अधिकार शासनास राहतील.
३.सदर प्रकल्प एकात्मिक फलोत्पादन विकास अभियानाच्या मार्गदर्शक सूचनांनुसार राज्यात राबविण्यात यावा.
४. मंजूर निधीपैकी केंद्र शासनाचा हिस्सा ६० टक्के व राज्य शासनाचा हिस्सा ४० टक्के राहील.
५. राज्यास प्राप्त होणाऱ्या एकूण आर्थिक लक्षांकाचे राज्यातील सर्व जिल्ह्यांना / तालुक्यांना समन्यायी प्रमाणात वाटप करावयाचे असून सदर आर्थिक लक्षांकाच्या मर्यादेत शेतकऱ्यांची निवड करण्याची मुभा राहील.
६. विभागाच्या हॉर्टनेट प्रणालीद्वारे शेतकऱ्यांचे अर्ज ऑनलाईन मागवून घ्यावेत. प्रकल्पातंर्गत लाभार्थ्यांची निवड सोडत पध्दतीने करण्यात यावी.
# Page 2
शासन निर्णय क्रमांकः राकृवि-२०१९/प्र.क्र.३६३/९-अ
७. निवडलेल्या लाभार्थ्यांना सक्षम प्राधिकारी यांनी पूर्व संमती दिल्यानंतरच वैयक्तिक शेततळे अस्तरीकरण प्रकल्प अंतर्गत नविन घटकांना अनुदान देण्यात यावे.
८.लाभार्थ्याने वैयक्तिक शेततळे अस्तरीकरण प्रकल्पाची उभारणी केल्यानंतर त्याबाबतच्या नोंदी जिओ-टॅगींग द्वारे करण्यात याव्यात.
९. लाभार्थ्याच्या ७/१२ उताऱ्यावर नोंद घेतल्याशिवाय अनुदान अदा करू नये.
१०. अनुसुचित जाती, अनूसूचित जमाती, महिला लाभार्थी, अल्प व अत्यल्प भूधारक शेतकरी इत्यादी लाभार्थ्यांस मार्गदर्शक सूचनांनुसार विहित प्रमाणात प्राधान्याने निवड करून अर्थसहाय्य उपलब्ध करून द्यावे.
११.प्रस्तूत प्रकल्प राबविण्याकरिता निधी वितरणाची कार्यवाही राष्ट्रीय कृषि विकास योजना कक्ष, कृषि व पदुम विभाग, मंत्रालय, मुंबई यांच्याकडून करण्यात येईल.
१२.प्रकल्पाची अंमलबजावणी व्यवस्थापकीय संचालक, महाराष्ट्र राज्य फलोत्पादन व औषधी वनस्पती मंडळ, महाराष्ट्र राज्य, पुणे यांचे सनियंत्रणाखाली कृषि विभागामार्फत करण्यात यावी.
१३.व्यवस्थापकीय संचालक, महाराष्ट्र राज्य फलोत्पादन आणि औषधी वनस्पती मंडळ, पुणे यांनी, केंद्र शासनाच्या मार्गदर्शक सूचनांनुसार या योजनेचा आर्थिक व भौतिक प्रगती अहवाल विहित मुदतीत केंद्र शासनाला तसेच राज्य शासनाला सादर होईल याची दक्षता घ्यावी.
१४. राष्ट्रीय कृषि विकास योजनेअंतर्गत, वैयक्तिक शेततळे अस्तरीकरण या प्रकल्पासाठी उपलब्ध करुन देण्यात येणारा निधी लाभार्थ्यांच्या आधार संलग्न बँक खात्यावर थेट जमा करण्यात यावा.
सदर निधी अखर्चित राहणार नाही, याची अंमलबजावणी यंत्रणांनी दक्षता घ्यावी.
१५. योजनेतील निधी खर्चाचे लेखा परिक्षित उपयोगिता प्रमाणपत्र व्यवस्थापकीय संचालक, महाराष्ट्र राज्य फलोत्पादन व औषधी वनस्पती मंडळ, पुणे यांनी राकृवियो कक्ष, कृषि व पदुम विभाग, मंत्रालय, मुंबई यास वेळोवेळी सादर करण्याची कार्यवाही करावी.
१४.सदर शासन निर्णयाची काटेकोरपणे अंमलबजावणी होईल याची दक्षता आहरण व संवितरण अधिकारी यांनी घ्यावी. या योजनेसाठी खर्च करताना सर्व वित्तीय नियम, विनियम, शासन निर्णय, अधिसूचना, आदेश, केंद्र शासनाने वेळोवेळी निर्गमित केलेले आदेश, केंद्रीय दक्षता आयोगाच्या मार्गदर्शक सूचना आणि भारताचे नियत्रंक व महालेखापरिक्षक यांचे या संदर्भातील निरीक्षण आणि खर्चात अनियमतता होणार नाही यांचे पालन होईल या अटीच्या अधिन राहून निधी खर्च करण्यास मान्यता देण्यात येत आहे.
# Page 3