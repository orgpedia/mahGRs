# Page 1
महाराष्ट्र पशु व मत्स्य विज्ञान विद्यापीठ, नागपूर अंतर्गत अमरावती जिल्हयात नवीन मत्स्य विज्ञान महाविद्यालय स्थापन करण्याबाबत .
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक मपवि २०१७/प्र.क्र.५८ / म्हापसू
मंत्रालय विस्तार, मुंबई-४०००३२
दिनांक :- ८ मार्च, २०१९
प्रस्तावना : महाराष्ट्र हे एक औद्योगीक राज्य असून कृषि व कृषिवर आधारीत उपक्रमांमध्ये महाराष्ट्रातील सुमारे ६४ टक्के लोकसंख्या काम करीत आहे. या राज्याला मुबलक सागरी व भूजलीय मत्स्य साधन संपत्ती लाभलेली आहे.
२. राज्यात प्रशिक्षित व कुशल मनुष्यबळाचा अभाव असून, त्यामुळे राज्यातील मत्स्यव्यवसाय व मत्स्यसंवर्धनातील अपेक्षित वृध्दी दर साधने. तसेच मत्स्यव्यवसाय व मत्स्यसंवर्धन विकासाची वाढ होण्याकरीता व्यावसायीकरित्या सक्षम प्रशिक्षित मनुष्यबळाची गरज आहे. जेणे करून राज्यातील विकासामध्ये या क्षेत्राचा फार मोठा वाटा राहील. ज्यामुळे मासेमारी करणारे व मत्स्य शेतकऱ्यांच्या जीवनमानात सुधारणा होईल तसेच उद्योजकांना सुध्दा योग्य परतावा मिळेल.
३. सन २०२५ पर्यंत मत्स्यव्यवसाय व संबंधीत क्षेत्रात देशामध्ये अंदाजे ३२ लक्ष अतिरीक्त मनुष्यबळाची आवश्यकता राहील, या क्षेत्रामध्ये विषेशतः मत्स्यसंवर्धन व मूल्य साखळीच्या उद्योजकता विकासाला व्याप्ती राहील. सद्यस्थितीत शिरगांव, जि. रत्नागिरी (कोंकण), नागपूर (विदर्भ), आणि उदगीर, जि. लातूर (मराठवाडा) या तीन ठिकाणी मत्स्य विज्ञान महाविद्यालये कार्यरत आहेत. प्रत्येक महाविद्यालयाती विद्यार्थी क्षमता ४० असून त्याप्रमाणे दरवर्षी कमाल १२० प्रशिक्षीत मनुष्यबळ उपलब्ध होवू शकते. सदर मनुष्यबळ अपूरे आहे. प्रशिक्षित मनुष्यबळाचा अभाव असल्यामुळे राज्यामध्ये मत्स्योद्योग क्षेत्रामध्ये सुनियोजित आणि उद्योजकतेची कमतरता दिसून येते.
याकरिता विदर्भामधील अमरावती विभागातील मुबलक जलसंपत्ती विचारात घेता पश्चिम विदर्भाकरीता अमरावती विभागामध्ये मोठे, मध्यम व लघु पाटबंधारे विभागाकडील प्रकल्प व जिल्हा परिषदेकडील तलाव येथे एकूण ५५८९१ हेक्टर जलक्षेत्र मत्स्य व्यवसाय व संवर्धनाकरिता उपलब्ध आहे. अपर वर्धा, बेंवळा, काटेपूर्णा सदृष्य मोठे जलाशयामध्ये अजूनही मत्स्यसंवर्धन (Aquaculture) चे काम सुरु झालेले नाही. मत्स्यसंवर्धन हा महत्वाचा शेतीपूरक व्यवसाय असून शेतकरी आत्महत्याग्रस्त अमरावती विभागात मत्स्यपालन व संवर्धनाव्दारे पूरक जिविका निर्माण होवून सर्वसाधारण शेतकऱ्यांचे उत्पन्न वाढविणे शक्य आहे. त्यामुळे नवीन मत्स्य विज्ञान महाविद्यालयाची निर्मिती करणे आवश्यक आहे.
४. मत्स्य संवर्धन क्षेत्रात रोजगार व उपजीविका निर्मितीला मोठा वाव असूनही पश्चिम विदर्भात सद्य:स्थितीत एकही मत्स्य विज्ञान महाविद्यालय कार्यरत नाही. या मत्स्य विज्ञान महाविद्यालयाच्या माध्यमातून अमरावती विभागातील सर्व जिल्ह्यांमध्ये मत्स्य संवर्धनातील तंत्रज्ञानाचा प्रसार होऊन मोठया प्रमाणात रोजगार निर्मिती होऊ शकेल. त्याअनुषंगाने विभागाने सादर केलेल्या प्रस्तावास
# Page 2
शासन निर्णय क्रमांकः मपवि २०१७/प्र.क्र.५८/म्हापसू
दिनांक ०५ मार्च २०१९ रोजी झालेल्या मंत्रिमंडळ बैठकीत मंत्रिमंडळाने मान्यता दिलेली आहे.
त्यानुसार अमरावती जिल्ह्यात नवीन मत्स्य महाविद्यालय स्थापन करण्याची बाब शासनाच्या विचाराधीन होती.
शासन निर्णय : ५. उक्त वस्तुस्थिती विचारात घेता, अमरावती जिल्हयात मौजे पार्डी, ता. मोर्शी येथे सन २०१९-२० या आर्थिक वर्षापासून महाराष्ट्र पशु व मत्स्य विज्ञान विद्यापीठ, नागपूर अंतर्गत नवीन मत्स्य
विज्ञान महाविद्यालय सुरु करण्यास शासन मान्यता देण्यात येत आहे.
६. सदर नवीन मत्स्य विज्ञान महाविद्यालयासाठी सोबत जोडलेल्या परिशिष्ट “अ” मध्ये दर्शविल्याप्रमाणे शिक्षक संवर्गातील नियमीत स्वरुपातील - १८ व तासिका तत्वावरील २०, तसेच शिक्षकेत्तर संवर्गातील नियमीत स्वरुपाची - १४ पदे व बाह्यस्त्रोताव्दारे भरावयाची ४६ पदे, अशी एकूण ९८ पदास मंजूरी देण्यात येत आहे.
७. सदर मत्स्य विज्ञान महाविद्यालयासाठी सन २०१९-२० ते २०२३-२४ या ५ वर्षासाठी मनुष्यबळ व कार्यालयीन खर्चासाठी आवर्ती खर्च रु २४.२४ कोटी एवढया खर्चास खालील प्रमाणे टप्प्या टप्प्याने खर्च करण्यास मान्यता देण्यात येत आहे.
८. तसेच सोबत जोडलेल्या परिशिष्ट “ब” मध्ये दर्शविल्याप्रमाणे बांधकाम आणि परिशिष्ट “क” मध्ये दर्शविल्याप्रमाणे उपकरणे, फर्निचर व वाहन खरेदी साठी अनावर्ती खर्च रु १०८.९४ कोटी एवढया खर्चास खालील प्रमाणे टप्प्या टप्प्याने खर्च करण्यास मान्यता देण्यात येत आहे.
-------------------------------------------------------------------------
| अ. क्र | विवरण | पुढील पाच वर्षात वित्तीय तरतूदीची आवश्यकता | एकूण (रु लाखात) |
| १ वर्ष | २ वर्ष | ३ वर्ष | ४ वर्ष | ५ वर्ष |
|  | मनुष्यबळ | १३१.६२ | २६९.६८ | ५४४.५३ | १३५३.५४ | निरंक | २२९९.०० |
|  | बांधकाम | २१००.०० | २१००.० | २१००.० | २१००.०० | २०१४.०० | १०४१४.०० |
| ३ | उपकरणे | ६०.०० | ६०.०० | ६०.०० | ६०.०० | ६०.०० | ३००.०० |
| 8 | फर्निचर | ३०.०० | ३०.०० | ३०.०० | ३०.०० | ३०.०० | १५०.०० |
| ५ | वाहन | २०.०० | १०.०० | निरंक | निरंक | निरंक | ३०.०० |
| ६ | कार्यालयीन खर्च | २५.०० | २५.०० | २५.०० | २५.०० | २५.०० | १२५.०० |
| एकूण | २३६६.६२ | २४९४.६८ | २७५९.५३ | ३५६८.५४ | २१२९.०० | १३३१८.०० |
-------------------------------------------------------------------------
८. सदर महाविद्यालयातील शिक्षक/ शिक्षकेत्तर संवर्गातील अधिकारी / कर्मचारी यांच्या वेतनपोटी व कार्यालयीन खर्चासाठीचा आवर्ती खर्च “मागणी क्रमांक डी- ४, २४०३ पशुसंवर्धन, १०९
विस्तार व प्रशिक्षण (००) (०९) महाराष्ट्र पशु व मत्स्य विज्ञान विद्यापीठाची स्थापना (२४०३ २१४३)
अनिवार्य, ३६- सहाय्यक अनुदान (वेतन व भत्ते) व ३१- सहाय्यक अनुदान (वेतनेत्तर) या लेखाशिर्षाखाली आणि बांधकाम, उपकरणे, फर्निचर, वाहन व इतर खरेदी साठीचा अनावर्ती खर्च
“मागणी क्रमांक डी –४, (२४०३ ) पशुसंवर्धन, १०९ विस्तार व प्रशिक्षण, (००) (१९) महाराष्ट्र पशु व मत्स्य विज्ञान विद्यापीठाची स्थापना, (२४०३ २०९२ ) कार्यक्रमांतर्गत ३१- सहाय्यक अनुदान
(वेतनेत्तर)” या लेखाशिर्षाखाली मंजूर केलेल्या अनुदानातून भागविण्यात यावा.
पृष्ठ ९ पैकी २
# Page 3
शासन निर्णय क्रमांकः मपवि २०१७/प्र.क्र.५८/म्हापसू
९ सदर शासन निर्णय नियोजन विभाग अनौ.सां.क्र.१३०१/१४३१ दिनांक १४/०८/२०१८, वित्त विभाग अनौ.सां.क्र. ५/२०१९/व्यय-२, दिनांक ०३/०९/२०१८, तसेच महसूल व वन विभागाच्या दिनांक १५/०३/२०१९ च्या टिप्पणी अन्वये प्राप्त झालेल्या मान्यतेनुसार निर्गमित करण्यात येत आहे.
# Page 4
# Page 5
# Page 6
# Page 7
# Page 8
# Page 9