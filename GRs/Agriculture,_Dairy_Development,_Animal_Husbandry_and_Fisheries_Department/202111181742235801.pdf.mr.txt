# Page 1
शासकीय दूध योजना, महाड येथील २.५७.४६ हे.आर इतके क्षेत्र राष्ट्रीय आपत्ती प्रतिसाद दल (NDRF) यांना कायमस्वरुपी बेस कॅम्प तयार करण्याकरीता उपलब्ध करुन देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: दुवियो-१४२१/प्र.क्र.१३/पदुम-९
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक:- १८ नोव्हेंबर, २०२१
वाचा:-१) आयुक्त, दुग्धव्यवसाय कार्यालयाचे क्र. आदुवि १६(७)/संकीर्ण/NDRF/जागा मागणी/१४८, दि.६ जानेवारी, २०२१
२) शासनाचा समक्रमांकित दि.२८/७/२०२१ रोजीचा शासन निर्णय
३) जिल्हाधिकारी, रायगड यांचे क्र. मशा/जमीन/अ-६/अलिबाग/
दुग्धव्यवसाय विकास विभाग/आदेश/२०२१, दि. ९/९/२०२१
शासन निर्णयः उपरोक्त संदर्भाधीन क्रमांक १ येथील पत्रान्वये आयुक्त, दुग्धव्यवसाय यांनी जिल्हाधिकारी व जिल्हा दंडाधिकारी, रायगड या कार्यालयाने केलेल्या विनंतीनुसार शासकीय दूध योजना, महाड येथील २.५७.४६ हे.आर इतके क्षेत्र राष्ट्रीय आपत्ती प्रतिसाद दल (NDRF) यांना कायमस्वरुपी बेस कॅम्प तयार करण्याकरीता उपलब्ध करुन देण्याबाबतचा प्रस्ताव शासनास सादर केला होता. त्यानुसार संदर्भ क्र. २ येथील शासन निर्णयान्वये शासकीय दूध योजना, महाड येथील २.५७.४६ हे.आर इतके क्षेत्र राष्ट्रीय आपत्ती प्रतिसाद दल (NDRF) यांना उपलब्ध करुन देण्यास अलिबाग मुख्यालयालगत असलेली पर्यायी शासकीय जमीन जिल्हा दुग्धव्यवसाय विकास अधिकारी कार्यालयाकरीता उपलब्ध करुन देण्याच्या अटीच्या अधीन राहून तत्वत: मान्यता देण्यात आली आहे.
दुग्धविकास विभागाने नमूद केलेली उपरोक्त अटीच्या अनुषंगाने जिल्हाधिकारी, रायगड यांनी त्यांच्या पत्र क्र. मशा/जमीन/अ-६/अलिबाग/दुग्धव्यवसाय विकास विभाग / आदेश/२०२१, दि.९/९/२०२१ अन्वये मौजे कुरकुंडी कोलटेंभी, ता.अलिबाग जि. रायगड येथील सर्व्हे नं.१९३/१/१/अ एकूण क्षेत्र ९.०४.६६ हे.आर पैकी जिल्हा सत्र न्यायालयाकडील प्रलंबित रेग्युलर सिव्हील अपील क्र. ५०/२०१३ मधील वादीत क्षेत्र ०.४२.० हे.आर वगळता उर्वरित २.५७.४६ हे. आर क्षेत्र भोगाधिकार मुल्यरहित महसूल मुक्त किंमतीने कब्जेहक्काने दुग्धव्यवसाय विकास अधिकारी,रायगड यांचेकडे हस्तांतरीत करण्यात आले आहे.
शासन निर्णय दि.२८/७/२०२१ अन्वये दुग्धविकास विभागाची जागा अलिबाग मुख्यालयालगत असलेली पर्यायी शासकीय जमीन जिल्हा दुग्धव्यवसाय विकास अधिकारी कार्यालयाकरीता उपलब्ध करुन देण्याच्या अटीच्या अधिन राहुन तत्वत: मान्यता दिली आहे. तथापि जिल्हाधिकारी, रायगड यांनी मौजे कुरकुंडी कोलटेंभी, ता.अलिबाग जि. रायगड येथील जागा दिली आहे. हि बाब विचारात घेता, विभागाच्या अटीची पुर्तता होत नाही. तथापि शासकीय दूध योजना, महाड येथील २.५७.४६ हे.आर इतके क्षेत्र राष्ट्रीय आपत्ती प्रतिसाद दल (NDRF) यांना कायमस्वरुपी बेस कॅम्प तयार करण्यासाठी उपलब्ध करुन देण्यामागचा उदात्त सामाजिक हेतू विचारात घेऊन राष्ट्रीय आपत्ती प्रतिसाद दल (NDRF) यांना शासकीय दूध योजना,
# Page 2
शासन निर्णय क्रमांकः दुवियो-१४२१/प्र.क्र.१३ / पदुम ९
महाड येथील खालीलप्रमाणे क्षेत्र उपलब्ध करुन देण्यासाठी महसूल व वन विभागाकडे कायमस्वरुपी प्रत्यार्पित करण्यास मान्यता देण्यात येत आहे.
---------------------------------------------------------------------
| अ.क्र. | सर्व्हे क्र | हिस्सा क्र | एकूण क्षेत्र (हे.आर) (पोटखराब्यासहीत) |
| १ | ७२ | ०२/०६ | ०.२८.०० |
| २ | ७२ | ०२/०७ | ०.२२.८० |
| ३ | ७२ | ०२/०८ | ०.०८.४० |
| ४ | ७४ अ | १ब | ०.३७.४० |
| ५ | ७४ अ | १क | १.६०.८६ |
|  | एकूण क्षेत्र |  | २.५७.४६ |
---------------------------------------------------------------------
आयुक्त, दुग्धव्यवसाय विकास, महाराष्ट्र राज्य यांनी जिल्हाधिकारी, रायगड यांच्याकडून पर्यायी जागा उपलब्ध करुन देण्याच्या दृष्टिने पुढील कार्यवाही करावी.