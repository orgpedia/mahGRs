# Page 1
कृषि अधिकारी (जिल्हा परिषद) गट-ब (कनिष्ठ) (राजपत्रित) या संवर्गातील अधिकाऱ्यांच्या वेतनाच्या लेखाशिर्षात बदल करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय व मस्त्यव्यवसाय विकास विभाग
शासन निर्णय क्र. कृषिआ-१४२१/प्रक्र.३५८/१६
हुतात्मा राजगुरु चौक, मादाम कामा रोड, मंत्रालय, मुंबई -३२
दिनांक : २३ डिसेंबर, २०२२
वाचा:- १) शासन निर्णय, ग्राम विकास विभाग क्र.संकीर्ण-५०१६/प्र.क्र.३९८/आस्था-८, दे.११.१०.२०१८ २) कृषि व पदुम विभाग, शासन निर्णय क्र. कृषिआ १४१८/प्रक्र.४१०/१६अ, दि.९ जानेवारी, २०१९, दि.११ जानेवारी, २०२१ आणि दि.१३ मे, २०२२ कृषि आयुक्तालयाचे पत्र क्र.कृआ/नस्ती/आस्थापना शाखा-४/२०२१/२४/३७४१४, दि.१५ नोव्हेंबर २०२१ ४) कृषि व पदुम विभाग, शासन निर्णय क्र. कृषिआ १४१८/प्रक्र.४१०/१६अ, दि.१७ जानेवारी, २०२२ प्रस्तावना : ग्रामविकास विभागाच्या उपरोक्त संदर्भ क्र.१ येथील दि.११.१०.२०१८ रोजीच्या शासन निर्णयानुसार जिल्हा परिषदेकडील कृषि अधिकारी, गट-क (तांत्रिक) या संवर्गाचे रुपांतरण करुन राज्य शासनाकडील कृषि विभागात कृषि अधिकारी (जिल्हा परिषद) गट-ब (कनिष्ठ) (राजपत्रित) या पदनामाचा नवीन संवर्ग निर्माण करुन या संवर्गास राजपत्रित दर्जा देण्यात आला आहे. कृषि अधिकारी (जिल्हा परिषद ) गट-ब (कनिष्ठ) (राजपत्रित) या संवर्गाच्या राज्य शासनाच्या कृषि विभागातील समावेशनाच्या कार्यपध्दती बाबतच्या मार्गदर्शक सूचना कृषि विभागाने उपरोक्त संदर्भ क्र.२ येथील दि. ०९ जानेवारी, २०१९ च्या शासन निर्णयानुसार निर्गमित केलेल्या आहेत. त्यानुसार कृषि अधिकारी (जिल्हा परिषद) गट-ब (कनिष्ठ) (राजपत्रित) या संवर्गात समाविष्ट होण्यासाठी विकल्प देणाऱ्या जिल्हा परिषदेकडील कृषि अधिकारी, गट-क (तांत्रिक) संवर्गातील ३८१ अधिकाऱ्यांचे दि.११ जानेवारी, २०२१ च्या शासन निर्णयान्वये तसेच १९ अधिकाऱ्यांचे दि.१३ मे, २०२२ च्या शासन निर्णयान्वये राज्य शासनाच्या कृषि, पशुसंवर्धन, दुग्ध व्यवसाय विकास व मत्स्यव्यवसाय विभागात समावेशन करण्यात आलेले आहे.
# Page 2
शासन निर्णय क्रमांकः कृषिआ-१४२१/प्रक्र.३५८/१६अ
२. दि.११ जानेवारी २०२१ च्या शासन निर्णयातील तरतूदीनुसार नव्याने स्थापित संवर्गातील अधिकाऱ्यांच्या सेवाविषयक सर्व बाबी यापुढे राज्य शासनाच्या कृषि व पदुम विभागामार्फत हाताळण्यात येणार आहेत. त्यानुसार कृषि अधिकारी (जिल्हा परिषद) गट-ब (कनिष्ठ) (राजपत्रित) या संवर्गातील अधिकाऱ्यांच्या सेवा विषयक बाबी हाताळण्याकरिता नियंत्रण अधिकारी व प्रादेशिक विभाग प्रमुख, गोपनिय अहवाल प्रतिवेदन अधिकारी, पुनर्विलोकन अधिकारी व परिरक्षक आणि आहरण व संवितरण अधिकारी दि.१७ जानेवारी, २०२२ च्या शासन निर्णयान्वये घोषित करण्यात आले आहेत. तथापि, राज्य शासनाकडे समावेशन झालेल्या या संवर्गातील अधिकाऱ्यांचे वेतन अद्यापही जिल्हा परिषदांच्या पंचायत राज सेवार्थ प्रणालीव्दारे लेखाशिर्ष क्र. २४०१०१६३ (अनिवार्य) व २४०१ २४४२ (कार्यक्रम) मधून प्रदान करण्यात येत आहे. कृषि अधिकारी (जिल्हा परिषद) गट-ब (कनिष्ठ) (राजपत्रित) या संवर्गातील अधिकाऱ्यांचे वेतन राज्य शासनाच्या सेवार्थ प्रणालीतून होत नसल्याने क्षेत्रीय स्तरावर या अधिकाऱ्यांची अन्य जिल्हा परिषदेमध्ये बदली झाल्यास वेतन प्रदान करण्यास व भविष्य निर्वाह निधीचे कपात करण्यामध्ये अडचण निर्माण होत आहेत.
तसेच सेवानिवृत्त अधिकाऱ्यांना निवृत्तीवेतन विषयक लाभ प्रदान करण्यास अडचणी निर्माण होत आहेत. त्यामुळे या अधिकाऱ्यांना राज्य शासनाच्या सेवार्थ प्रणालीत समाविष्ट करून त्यांचे वेतन २४०१ ०१५४ (अनिवार्य) या लेखाशिर्षातून प्रदान करण्याबाबत वित्त विभागाच्या सहमतीने शासनाने पुढीलप्रमाणे निर्णय घेतला आहे.
शासन निर्णय :
उपरोक्त संदर्भाधीन दि.११.०१.२०२१ आणि दिनांक १३.०५.२०२२ रोजीच्या शासन निर्णयान्वये राज्य शासनाच्या कृषि विभागात समावेशन झालेल्या कृषि अधिकारी (जिल्हा परिषद) गट-ब (कनिष्ठ) (राजपत्रित) या संवर्गातील ४०० अधिकाऱ्यांपैकी सध्या कार्यरत ३७२ अधिकाऱ्यांचे वेतन सन २०२३-२४ या आर्थिक वर्षापासून मागणी क्र.डी-३, लेखाशिर्ष क्र.२४०१ ०१५४ मधून प्रदान करण्यास मान्यता देण्यात येत आहे.
२. राज्य शासनाकडे समावेशनासाठी विकल्प न दिलेल्या कृषि अधिकारी, गट-क (तांत्रिक) संवर्गातील सध्या कार्यरत एकूण १३४ अधिकाऱ्यांचे वेतन सदर अधिकारी सध्या ज्या लेखाशिर्षाखाली वेतन घेत आहेत त्याच लेखाशिर्षातून प्रदान करण्यात यावे, (लेखाशिर्ष २४०१ २४४२ अंतर्गत ५९ पदे व लेखाशिर्ष २४०१ ०१६३ अंतर्गत ७५ पदे). तसेच कृषि अधिकारी, गट-क (तांत्रिक) हा संवर्ग यापुढे, “संपुष्टात आलेली पदे”(मृत संवर्ग) असून त्या संवर्गातील यापुढे रिक्त होणाऱ्या पदांचे समावेशन राज्य शासनाच्या कृषि विभागात होणार आहे. त्यामुळे कृषि अधिकारी, गट-क (तांत्रिक) या मृत संवर्गातील रिक्त झालेली पदे कृषि अधिकारी (जिल्हा परिषद) गट-ब (कनिष्ठ) (राजपत्रित) या संवर्गामधून
पृष्ठ ३ पैकी २
# Page 3
शासन निर्णय क्रमांकः कृषिआ-१४२१/प्रक्र.३५८/१६अ
सरळसेवा/पदोन्नतीने भरण्यात येतील व या अधिकाऱ्यांचे वेतन देखील २४०१ ०१५४ या लेखाशिर्षामधून प्रदान करण्यात येईल.
३. लेखाशिर्ष २४०१ २४४२, २४०१ ०१६३ व २४०१ ०१५४ ह्यामध्ये होणाऱ्या पदसंख्येतील बदल हे आर्थिक वर्ष २०२३-२४ पासून लागू होतील. त्यानुसार सन २०२३-२४ पासून सुधारीत पदसंख्येनुसार वेतन व भत्यांसाठी अर्थसंकल्पीय तरतूद प्रस्तावित करण्यात येईल.
४. प्रस्तुतचा शासन निर्णय वित्त विभागाच्या अनौ.सं.क्र.३२०/२०२२/व्यय-१, दि.०७ नोव्हेंबर २०२२ अन्वये दिलेल्या मान्यतेनुसार निर्गमित करण्यात येत आहे.