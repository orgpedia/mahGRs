# Page 1
मा. औद्योगिक न्यायालय, मुंबई येथील यु.एल.पी.
क्र.२९१/२००७ मध्ये दि.८/१०/२०१३ रोजी दिलेल्या व मा. उच्च न्यायालयातील रिट पिटिशन क्र.६८८०/ २०१५ मध्ये दि.८/६/२०१६ रोजी दिलेल्या न्यायालयीन निर्णयानुसार बृहन्मुंबई दूध योजनेंतर्गत २०७ अधिसंख्य पदे निर्माण करण्यास मंजूरी देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्र.दुविआ-२०१३/प्र.क्र.५९/पदुम-९
मंत्रालय,विस्तार भवन,मुंबई-४०००३२
दिनांक-२५/१०/२०१९.
वाचा :- आयुक्त, दुग्धव्यवसाय विकास कार्यालयाचे पत्र क्र.आदुवि-११/मव्य/बृमुंदूयो/ युएलपी क्र. २९१/२००७/श्री.केसरीनारायण/२०१९/२४५९/दि.२७/०६/२०१९.
प्रस्तावना : बृहन्मुंबई दूध योजना, वरळी, मुंबई अंतर्गत मध्यवर्ती दुग्धशाळा, आरे, मातृदुग्धशाळा, कुर्ला व वरळी दुग्धशाळा येथील एकूण २०७ कामगारांनी कनिष्ठ दुग्धयंत्र चालक / दूध वाटपी या पदावर सेवेत सामावून घेऊन या पदांची वेतनश्रेणी मिळण्यासाठी मा.औद्योगिक न्यायालय, मुंबई येथे यु. एल. पी. क्र.२९१/२००७ नुसार दावा दाखल केला होता. सदर प्रकरणी मा. औद्योगिक न्यायालयाने दि.०८/१०/२०१३ रोजी कामगारांच्या बाजूने निर्णय दिलेला आहे. सदर निर्णयाविरुध्द मा. उच्च न्यायालयात रिट पिटीशन क्र.६८८०/२०१५ नुसार याचिका दाखल करण्यात आली होती. सदर याचिका मा.उच्च न्यायालयाने दि.०८/०६/२०१६ रोजी फेटाळली असून मा. औद्योगिक न्यायालय,मुंबई यांचा दि.०८/१०/२०१३ चा निर्णय कायम ठेवला आहे.
मा.उच्च न्यायालय, मुंबई यांच्या दि.८/६/२०१६ रोजीच्या निर्णयाविरुध्द मा.सर्वोच्च न्यायालयात एस. एल.पी (सी) क्र.४७३३/२०१८ दाखल करण्यात आली होती. सदर याचिका मा.सर्वोच्च न्यायालयाने दि.१२/४/२०१९ रोजी फेटाळली आहे.
मा.औद्योगीक न्यायालयाने दि.०८/१०/२०१३ रोजी दिलेल्या व मा.उच्च न्यायालयाने दि.०८/०६/२०१६ रोजी दिलेल्या न्याय निर्णयानुसार बृहन्मुंबई दूध योजनेतील श्री.केसरीनारायण यादव व इतर २०६ या कामगारांना कनिष्ठ दुग्धयंत्रचालक / दूध वाटपी या पदावर सेवेत सामावून घेऊन या पदांची वेतनश्रेणी लागू करुन कनिष्ठ दुग्धयंत्र चालक/दूध वाटपी या पदनामाची एकूण २०७ अधिसंख्य पदे निर्माण करण्याची बाब शासनाच्या विचाराधीन होती.
# Page 2
शासन निर्णय क्रमांकः दुविआ-२०१३/प्र.क्र.५९/पदुम-९
बृहन्मुंबई दूध योजनेंतंर्गत २०७ कामगारांना मा.न्यायालयाच्या आदेशानुसार कनिष्ठ दुग्धशाळा यंत्र चालक/दूध वाटपी या पदावर पदस्थापना देण्यासाठी कनिष्ठ दुग्धशाळा यंत्र चालक/दूध वाटपी या पदनामाची २०७ अधिसंख्य पदे “सदर कर्मचाऱ्यांच्या सेवानिवृत्ती / स्वेच्छानिवृत्ती / मृत्यू यापैकी जे अगोदर घडेल तोपर्यंत” या अटीच्या अधीन राहून निर्माण करण्यास वित्त विभागाने मान्यता दिलेली आहे. त्यानुसार पुढील प्रमाणे शासन निर्णय निर्गमित करण्यात येत आहे.
शासन निर्णय :
मा.औद्योगिक न्यायालयाने दि.०८/१०/२०१३ रोजी दिलेल्या व मा.उच्च न्यायालयाने दि.०८/०६/२०१६ रोजी दिलेल्या निर्णयानुसार बृहन्मुंबई दूध योजना, वरळी येथील श्री.केसरीनारायण यादव व इतर २०६ या कामगारांना त्यांचे रोजंदारीवरील २४० दिवस पूर्ण झाल्यापासूनच्या दिनांकापासून कनिष्ठ दुग्धयंत्र चालक / दूध वाटपी या पदाचे आर्थिक लाभ देण्यासाठी सेवेत सामावून घेऊन व या पदांची वेतनश्रेणी लागू करुन कनिष्ठ दुग्धयंत्र चालक/दूध वाटपी या पदनामाची एकूण २०७ अधिसंख्य पदे खालील तक्त्यात दर्शविल्याप्रमाणे निर्माण करण्यास खालील अटींच्या अधीन राहून शासनाची मंजुरी देण्यात येत आहे.
------------------------------------------------------------------------
| अ.क्र. | कार्यालयाचे नांव | पदनाम | संख्या |
| १ | आयुक्त कार्यालय | कनिष्ठ दुग्धयंत्र चालक / दूध वाटपी (वैयक्तिक पदे) | ०९ |
| २ | मुख्य कार्यकारी अधिकारी, आरे. | ११ |
| ३ | नियंत्रक,गुरे नियंत्रण,गोरेगांव | ०६ |
| ४ | पंडीत दिनदयाळ उपाध्याय दुग्धशाळा विज्ञान संस्था, आरे | ०४ |
| ५ | वरळी दुग्धशाळा, वरळी | ४९ |
| ६ | मध्यवर्ती दुग्धशाळा,आरे, | ७३ |
| ७ | मातृदुग्धशाळा,कुर्ला. | ५५ |
|  |  | एकूण | २०७ |
------------------------------------------------------------------------
अ) भविष्यात सेवानिवृत्ती, मृत्यू, वा अन्य कारणामुळे नियमीत पदे रिक्त होतील त्याप्रमाणे अधिसंख्य पदावरील कर्मचा-यांचे नियमित पदावर समावेशन करण्यात येवून अधिसंख्य पदे निरसित करण्याची कार्यवाही करण्यात यावी.
ब) सदर अधिसंख्य पदे ही त्या पदावरील कर्मचारी त्याच पदावर कार्यरत असेपर्यंत अस्तित्वात राहतील. सेवानिवृत्ती, स्वेच्छानिवृत्ती, राजीनामा, मृत्यू किंवा नियमित पदावर समावेशन इत्यादी कारणामुळे सदर पदे रिक्त झाल्यानंतर आपोआप निरसित होतील.
पृष्ठ ४ पैकी २
# Page 3
शासन निर्णय क्रमांकः दुविआ-२०१३/प्र.क्र.५९/पदुम-९
क) सदर अधिसंख्य पदे मा. औद्योगिक न्यायालय व मा.उच्च्चा न्यायालयाच्या आदेशाचे अनुपालन करण्यासाठी निर्माण केलेली असल्यामुळे या पदांवर विचाराधीन २०७ कर्मचाऱ्यांशिवाय अन्य कोणत्याही कर्मचाऱ्यांची नियुक्ती होणार नाही, याची आयुक्त, दुग्धव्यवसाय विकास यांनी दक्षता घ्यावी.
ड) विभागाच्या मंजूर आकृतीबंधानुसार अस्तित्वात असलेल्या संवर्गामध्ये नवीन पदनिर्मिती केल्यास त्या पदांना मंजूर आकृतीबंधाप्रमाणे त्या-त्या संवर्गाची वेतनश्रेणी लागू राहील.
०२. मा.न्यायालयाच्या निदेशास अनुसरुन सर्व संबंधित कर्मचारी यांना कनिष्ठ दुग्धयंत्र चालकदूध वाटपी/ या पदावर नियुक्ती दिल्यामुळे कर्मचाऱ्यांना अनुज्ञेय होणाऱ्या वेतनातील फरकाच्या रक्कमा “वेतन” या तपशिलवार लेखाशीर्षाखाली सन २०१९-२० या आर्थिक वर्षी मंजूर असलेल्या अनुदानातून आहरित करुन अदा करण्यात याव्यात.
०३. मृत व बेपत्ता कर्मचाऱ्यांच्या वारसांची नामनिर्देशने विहित मार्गाने सादर केल्याचे तपासण्यात यावे. नामनिर्देशने विहित नसल्यास मा. न्यायालयामार्फत प्राप्त वारस दाखला सादर केल्यानंतरच अनुज्ञेय रक्कम अदा होईल अशी दक्षता घेण्यात यावी.
०४. सदर शासन निर्णय वित्त विभागाच्या अनौपचारीक सं.क्र.४१३/१९ अन्वये प्राप्त मान्यतेस अनुसरुन निर्गमित करण्यात येत आहे.
# Page 4