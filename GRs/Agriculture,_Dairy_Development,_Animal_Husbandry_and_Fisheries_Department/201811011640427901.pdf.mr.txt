# Page 1
सन २०१८-१९ मध्ये राज्यात “अधिकारी, क्षेत्रिय कर्मचारी तसेच आत्मा समिती सदस्यांच्या प्रशिक्षणांचा व क्षमताबांधणीचा कार्यक्रम वनामती व रामेती येथे राबविणे” ही योजना राष्ट्रीय कृषि विकास योजनेतून राबविण्याकरिता प्रशासकीय मान्यता देण्याबाबत....
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण २०१८/प्र.क्र.९१/३-अ,
मादाम कामा मार्ग, हुतात्मा राजगुरु चौक,
मंत्रालय विस्तार भवन, मुंबई ४०० ०३२.
दिनांक :- ०१ नोव्हेंबर, २०१८
वाचा १) राष्ट्रीय कृषि विकास योजनेच्या राज्यस्तरीय मंजुरी समिती (SLSC) च्या दि२५.७.२०१८ रोजीच्या बैठकीचे इतिवृत्त.क्र आरकेव्ही०५११८/प्र.क्र. १६२/१४ ओ, दि.२७ ऑगस्ट,२०१८ २) आयुक्त(कृषि), कृषि आयुक्तालय, पुणे यांचे पत्र क्र.संचा. आत्मा / प्रशि/राकृवियो/प्रस्ताव/४८९/२०१८, दि. ४ ऑक्टोंबर, २०१८
प्रस्तावना - राज्यातील कृषि विकास कार्यक्रमाचे महत्व लक्षात घेऊन कृषि आणि कृषि संलग्न विभागातील संबंधित अधिकारी/कर्मचारी यांना आधुनिक तंत्रज्ञानाचे प्रशिक्षण देण्याच्या उद्देशाने वसंतराव नाईक राज्य कृषि विस्तार व्यवस्थापन प्रशिक्षण संस्था, नागपूर आणि सदर संस्थेच्या ७ संलग्न विभागीय कृषि प्रशिक्षण संस्था पुणे, कोल्हापूर, औरंगाबाद, अमरावती, नाशिक, नागपूर व खोपोली येथे स्थापना करण्यात आली आहे. सदर संस्थांच्या बळकटीकरणाचा कार्यक्रम “कृषि प्रशिक्षण संस्थांचे बळकटीकरण करणे” या १०० टक्के केंद्र पुरस्कृत योजनेखाली सन २०१२-१३ पर्यंत कृति आराखडा अंतर्गत राबविण्यात येत होता. सन २०१३-१४ या वर्षापासून केंद्र शासनाने कृति आराखडा बंद केला आहे. त्यामुळे सन २०१३-१४ या वर्षापासून सदर कार्यक्रम राष्ट्रीय कृषि विकास योजनेमधून राबविण्यात येत आहे. राष्ट्रीय कृषि विकास योजनेच्या राज्यस्तरीय प्रकल्प मंजुरी समितीच्या दि. २५ जुलै, २०१८ रोजी मा. मुख्य सचिव यांच्या अध्यक्षतेखालील बैठकीत “अधिकारी, क्षेत्रिय कर्मचारी तसेच आत्मा समिती सदस्यांच्या प्रशिक्षणांचा व क्षमताबांधणीचा कार्यक्रम वनामती व रामेती येथे राबविणे” या कार्यक्रमासाठी सन २०१८-१९ या वर्षासाठी रु. ३००.०० लक्ष निधी मंजूर करण्यात आला होता. तदनुषंगाने सदर कार्यक्रमास प्रशासकीय मान्यता देण्याची बाब शासनाच्या विचाराधीन होती.
शासन निर्णय : १ सन २०१८-१९ मध्ये अधिकारी, क्षेत्रिय कर्मचारी तसेच आत्मा समिती सदस्यांच्या प्रशिक्षणांचा क्षमताबांधणीचा कार्यक्रम वनामती व रामेती येथे राबविणे ही योजना राबविण्यासाठी राष्ट्रीय कृषि विकास योजना -रफ़्तार मधून मंजूर करण्यात आलेल्या रु. ३००.०० लक्ष ( रु. तीनशे लक्ष फक्त ) एवढया रकमेच्या कार्यक्रमास खालील अटी व शर्तीच्या अधीन राहून प्रशासकीय मान्यता देण्यात येत आहे.
२ प्रस्तुत योजनेंतर्गत दिलेल्या मार्गदर्शक सूचना, मार्गदर्शक तत्वे तसेच शासनाचे प्रचलित नियम व अटी यानुसार विविध प्रशिक्षण कार्यक्रम आयोजित करणे याकरिता संबंधित अधिकाऱ्यांना आवश्यक त्या सूचना संचालक, आत्मा यांनी निर्गमित कराव्यात.
# Page 2
शासन निर्णय क्रमांकः संकीर्ण २०१८/प्र.क्र.९१/३-अ
३ सदर प्रशिक्षण कार्यक्रमामध्ये वनामती स्तरावर अधिका-यांच्या तसेच आत्मा नियामक मंडळाच्या (GB) सदस्यांच्या (अधिकारी व शेतकरी प्रतिनिधी) प्रशिक्षणाचा समावेश राहील. तसेच रामेती स्तरावरील प्रशिक्षण
कार्यक्रमामध्ये क्षेत्रिय अधिकारी व कर्मचारी, नवनियुक्त कृषि सेवक, आत्मा जिल्हास्तरीय शेतकरी सल्ला समिती सदस्य (DFAC) व आत्मा तालुकास्तरीय शेतकरी सल्ला समिती सदस्य (BFAC) यांच्या प्रशिक्षणाचा समावेश राहील.
४ आत्मा तालुक्यातील शेतकरी सल्ला समिती सदस्य (BFAC) यांच्या प्रशिक्षणाचा कार्यक्रम रामेती स्तरावर राबविणे शक्य होत नसल्यास सदरच्या प्रशिक्षणांचा कार्यक्रम जिल्हा प्रशिक्षण केंद्र (DTC), कृषि चिकित्सालये इ. ठिकाणी संबंधित रामेती यांच्या मार्फत आवश्यकतेनुसार राबविण्यात यावा.
५ वरीलप्रमाणे विविध प्रशिक्षणांचा कार्यक्रम संचालक, वनामती यांनी सर्व संबंधित प्राचार्य, रामेती यांच्या समन्वयाने राबवावा.
६ संचालक, वनामती, नागपूर यांनी सन २०१८-१९ च्या प्रशिक्षण कॅलेडरबाबत कृषि आयुक्तालयास पाठविलेल्या गोषवाऱ्यातील निर्दशनास आलेल्या बाबींची पूर्तता करण्याची संचालक, आत्मा यांनी दक्षता घ्यावी.
७ या सर्व प्रशिक्षणांचे कॅलेंडर प्रशिक्षण मोड्युलसह तयार करुन त्यास कृषि आयुक्तालयाची मान्यता घेण्याची कार्यवाही संचालक, वनामती यांनी करावी.
८ या योजनेसाठी राष्ट्रीय कृषि विकास योजनेअंतर्गत निधी उपलब्ध करुन देण्यात येत असल्याने सन २०१८-१९ मध्ये निधी अखर्चीत राहणार नाही, याची सर्व संबंधित यंत्रणांनी दक्षता घ्यावी.
९ दि.१.४.२०१८ ते दि. ३१.१०.२०१८ पर्यंतच्या कालावधीत या योजनेंतर्गत प्रशिक्षण कार्यक्रमांसाठी वनामती, नागपूर व रामेती संस्थांच्या संचित निधीतून वापरण्यात आलेला निधी या आदेशान्वये वितरित होणाऱ्या निधीमधून प्राथम्याने समायोजित करुन त्याबाबत वनामती, नागपूर व रामेती संस्थांनिहाय समायोजित केलेल्या निधीचा अहवाल शासनास त्वरीत सादर करण्यात यावा. तसेच भविष्यात सदर संचित निधी इतर कार्यासाठी वापरण्यास शासनाची मान्यता असल्याशिवाय वापर केला जाणार नाही, याची सर्व संबधितांनी दक्षता घ्यावी.
१० सदर योजनेंतर्गत सन २०१८-१९ मध्ये संस्थानिहाय/महिनानिहाय घेण्यात आलेल्या प्रशिक्षण कार्यक्रमाचा
त्यावर झालेल्या खर्चाच्या माहितीसह सविस्तर अहवाल सादर करण्यात यावा. तसेच यापुढील कालावधीत शासनाचे पुढील आदेश प्राप्त झाल्याशिवाय सदर योजनेंतर्गत पुढील कार्यक्रम राबविण्यात येडु नये. यासंदर्भात शासन आदेशाच्या उल्लंघनाची गंभीर दखल घेण्यात येईल, याची सर्व संबंधितांनी नोंद घ्यावी.
११ सदर योजना राबविण्यासाठी झालेल्या खर्चाची उपयोगिता प्रमाणपत्रे संचालक, आत्मा यांनी शासनास वेळोवेळी सादर करावीत.
पृष्ठ ३ पैकी २
# Page 3
शासन निर्णय क्रमांकः संकीर्ण २०१८/प्र.क्र.९१/३-अ