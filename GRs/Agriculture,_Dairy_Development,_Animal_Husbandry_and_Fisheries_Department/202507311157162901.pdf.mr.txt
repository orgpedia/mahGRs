# Page 1
पशुसंवर्धन व्यवसायास “कृषि
समकक्ष दर्जा” देण्याबाबत..
महाराष्ट्र शासन
कृषि,पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक: पविआ-०३२५/प्र.क्र.७४/पदुम-३
मादाम कामा मार्ग, हुतात्मा राजगुरु चौक,
मंत्रालय विस्तार,मुंबई- ४०००३२
दिनांक : ३१ जुलै, २०२५
वाचा :- १.शासन परिपत्रक दिनांक संकिर्ण१०८७/२२३०१/सीआर-
२०२/पदुम-४, दिनांक ०६.०७.१९८९
२.आयुक्त पशुसंवर्धन यांचे जा.क्र. पशुधन-१/प्र.क्र. ६९५/२७८१
/२०२५, पंस-१३, दिनांक १०.०३.२०२५
३. आयुक्त पशुसंवर्धन यांचे जा.क्र. पशुधन-१/प्र.क्र. ६९५/४९२५
/२०२५, पंस-१३, दिनांक ११.०४.२०२५
प्रस्तावना:-
महाराष्ट्र आर्थिक सल्लागार परिषदेने सन २०२८ पयंत महाराष्ट्राची अर्थव्यवस्था १ रिलियन
डॉलर पयंत पोहोचविण्यासाठी पथदर्शी आराखडा अहवाल शासनास सादर केला आहे. सदर
उद्दिष्ट्ट साध्य करण्यासाठी आर्थिक सल्लागार परिषदेने जे घटक उत्पन्न वाढीस चालना देऊ
शकतील, असे ८ घटक सुनिश्चित केले आहेत. यामध्ये “कृषि व संलग्न” या घटकाचा समावेश
आहे. सद्यस्थितीत राज्याच्या सकल उत्पन्नात कृषि क्षेत्राचा वाटा १२ टक्के इतका असून कृषि
क्षेत्राच्या एकूण उत्पन्नात पशुजन्य उत्पन्नाचा वाटा २४ टक्के इतका आहे.
निती आयोगाने सन २०२१ च्या अहवालात पशुसंवर्धन व्यवसायापासून देशाच्या /राज्याच्या
सकल उत्पादनात पशुसंवर्धन व्यवसायाचा सहभाग वाढविण्यासाठी उपाययोजना करण्याची
शिफारस केली आहे.
पशुपालकांना भेडसावणाऱ्या कृषि वीज दराच्या तुलनेत जास्त वीज दर, सौर उजेसाठी
अनुदानाचा अभाव, ग्रामपंचायत कर, शेती कर्जाच्या व्याज दराच्या तुलनेत अधिक व्याज दराची
आकारणी या अडचणींचे निराकरण झाल्यास पशुपालन व्यवसायाकडे लोकांचा कल वाढून
पशुजन्य उत्पादनात वाढ होईल. व्यावसायिक नफ्यात वाढ तसेच स्पर्धात्मक वातावरण यामुळे
पशुजन्य उत्पादित बाबीस मुल्यवर्धन साखळीची निर्मिती, शेती प्रमाणे गट पद्धतीने पशुसंवर्धन,
अत्याधुनिक तंत्रज्ञानाचा अवलंब यासारख्या बाबीमध्ये आपोआप वाढ (resultant increase)
होईल. यासाठी पशुपालक व्यवसायास प्रोत्साहन देताना कृषि व्यवसायाप्रमाणे सवलती देणे
आवश्यक असल्याने पशुपालन व्यवसायास “कृषि समकक्ष दर्जा” देण्याची बाब शासनाच्या
विचाराधिन होती. त्यानुसार मा. मंत्रिमंडळाने दि १०.०७..२०२५ रोजी दिलेल्या मान्यतेस अनुसरुन
खालीलप्रमाणे शासन निर्णय निर्गमित करण्यात येत आहे.:-
# Page 2
शासन निर्णय:-
राज्यामध्ये २० व्या पशुगणनेनुसार गायवर्गीय पशुधन १,३९,९२,३०४ व म्हैसवर्गीय
पशुधन ५६,०३,६९२ असे एकूण १,९५,९५,००० इतके पशुधन आहे. राज्यात पशुपालन
व्यवसायापासुन सुमारे ६० लक्ष कुटुंबे अर्थाजन करित आहे. पशुपालकांच्या उत्पन्नात वाढ
होण्याबरोबरच राज्याच्या सकल उत्पन्नात पशुसंवर्धन व्यवसायाचा सहभाग वाढविण्याच्या
दृष्ट्िटकोनातून पशुपालकांना प्रोत्साहन देण्यासाठी तसेच स्थानिक रोजगार निर्मिती व्हावी, यासाठी
पशुसंवर्धन व्यवसायास “कृषि समकक्ष दर्जा” देण्यास मान्यता देण्यात येत आहे.
सर्वसाधारणपणे १०,००० मांसल पक्षी व २५,००० अंड्यावरील पक्षी क्षमता असलेल्या
कुक्कुट उद्योगाला लघु, तर २५,००० मांसल कुक्कुट पक्षी व ५०,००० अंडयावरील पक्षी क्षमता
असलेल्या कुक्कुट उद्योगाला मध्यम स्वरुपाचा व्यवसाय समजण्यात येते. तसेच ५० दुधाळ
जनावरांचा गोठा, २०० शेळी-मेंढी गोठा, १०० पयंतच्या वराह पालन व्यवसाय यास लघु स्वरुपाचा
व्यवसाय समजण्यात येते. तर १०० दुधाळ जनावरांचा गोठा, ५०० शेळी/मेंढी गोठा आणि २०० पेक्षा
जास्त वराह पालन करणे यांस मध्यम स्वरुपाचा व्यवसाय समजण्यात येते. लघु व मध्यम स्वरुपाचा
व्यवसाय करणाऱ्या कुटुबांची संख्या विचारात घेता, जास्तीत जास्त पशुपालकांना फायदा होऊन
पशुपालन व्यवसायाकडे इतर लोकांनी आकृष्ट्ट व्हावे, यादृष्ट्टीने खालील प्रकल्प क्षमतेच्या
पशुपालक कृषि समकक्ष दर्जाच्या अनुषंगाने अनुज्ञेय ठरणाऱ्या लाभास पात्र ठरतील.
१.२५,००० पर्यत मांसल कुक्कुट पक्षी / ५०,००० पर्यत अंडयावरील कुक्कुट पक्षी क्षमता.
२.४५,००० पर्यत क्षमतेच्या हॅचरी युनिट.
३.१०० पर्यत दुधाळ जनावरांचा गोठा .
४.५०० पर्यत मेंढी /शेळी गोठा.
५.२०० पर्यत वराह.
ब्रिडर कुक्कुटपालन व्यवसाय व पशुजन्य उत्पादनावरील प्रक्रिया उद्योगांना कृषि समकक्ष
दर्जाच्या अनुषंगाने अनुज्ञेय ठरणारे लाभ अनुज्ञेय नाही.
पशुसंवर्धन व्यवसायास कृषि समकक्ष दर्जाच्या अनुषंगाने खालील प्रमाणे लाभ अनुज्ञेय
राहतील.:-
१. २५,००० पर्यत मांसल कुक्कुट पक्षी / ५०,००० पर्यत अंडयावरील कुक्कुट पक्षी क्षमतेच्या
तसेच ४५,००० पर्यत क्षमतेच्या हॅचरी युनिटच्या कुक्कुटपालन व्यवसाय, १०० पर्यत दुधाळ
जनावरे संगोपन, ५०० पर्यत मेंढी /शेळी पालन व २०० पर्यत वराह या पशुसंवर्धन विषयक
व्यवसायासाठी वीज दर आकारणी “कृषी इतर” या वर्गवारीनुसार न करता “कृषि”
वर्गवारीप्रमाणे वीज आकारणी करण्यात येईल.
२.कुक्कुटपालन व इतर पशुसंवर्धन व्यवसायासाठी सौरउर्जा पंप व इतर सौरउर्जा संच
उभारण्यास कृषि व्यवसायास देण्यात येणाऱ्या दराने अनुदान /सवलत देण्यात येईल.
३.पशुपालन व्यवसायास स्वतंत्र व्यवसाय न समजता शेती व्यवसाय समजून कृषि व्यवसायास
ज्या दराने ग्रामपंचायत कर आकारणी केली जाते त्याच दराने व राज्यभरात समान दराने
ग्रामपंचायत कर आकारणी करण्यात येईल .
# Page 3
४.पशुपालन व्यवसायासाठी आवश्यक असणाऱ्या खेळत्या भागभांडवलासाठी घेण्यात येणाऱ्या
कर्जासाठी “पंजाबराव देशमुख व्याज सवलत योजना” च्या धर्तीवर व इतर प्रयोजनासाठी
घेण्यात येणाऱ्या कर्जावरील व्याज दरात ४ % पयंत सवलत देण्यास मान्यता देण्यात येत
आहे.
५.या शासन निर्णयाच्या अंमलबजावणीसाठी स्वयंस्पष्ट्ट मार्गदर्शक तत्वे व कार्यपध्दती वेगळयाने विहित करण्यात येतील.
सदर शासन निर्णय नियोजन विभागाने अनौपचारिक संदर्भ क्र. २१५/कार्यासन १४३१
दि. २३/५/२०२५ व वित्त विभागाने अनौपचारीक संदर्भ क्र.३२१/व्यय-२ दिनांक ८/७/२०२५ अन्वये
दिलेल्या अभिप्रायास अनुसरुन निर्गमित करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर