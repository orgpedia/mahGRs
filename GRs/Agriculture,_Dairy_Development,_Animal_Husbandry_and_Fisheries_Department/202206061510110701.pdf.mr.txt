# Page 1
कृषि विभागाच्या ई-गव्हर्नंस योजनेंतर्गत मंजूर महा-अॅग्रीटेक प्रकल्पास सन २०२२-२३ ते २०२४-२५ करिता मुदतवाढ देणेबाबत
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: ईगव्ह २०२२/प्र.क्र.८८/१४ अ
हुतात्मा राजगुरु चौक, मादाम कामा रोड,
मंत्रालय विस्तार, मुंबई - ४०० ०३२
दिनांक: ६ जून, २०२२.
संदर्भ :
१. शासन निर्णय सामान्य प्रशासन विभाग क्र. मातंसं २०१८/प्र.क्र.२५/कक्ष-३/३९, दि. २८ सप्टेंबर, २०१८.
२. शासन निर्णय कृषि व पदुम विभाग क्र. प्रपिवियो-२०१८/प्र.क्र.२५०/११-ओ, दि.१६ नोव्हेंबर, २०१८.
३. शासन निर्णय कृषि व पदुम विभाग क्र. राकृवि-२०१८/प्र.क्र.१६९/भाग-१/१४-ओ, दि.०२ मार्च, २०१९.
४. ई-गव्हर्नन्स विषयक उच्चाधिकार समितीच्या १४० व्या बैठकीचे इतिवृत्त दि. १९ ऑक्टोबर, २०२०
५. ई-गव्हर्नन्स विषयक प्रकल्प अंमलबजावणी समितीच्या बैठकीचे इतिवृत्त, दि. ९ नोव्हेंबर, २०२०.
६. महा-ॲग्रीटेक प्रकल्प आढावा बैठकीचे इतिवृत्त दि. २८ सप्टेंबर, २०२१.
७. कृषि आयुक्तालयाचा प्रस्ताव क्र.सां. ७ / महाॲग्रीटेक/११०४१/२०२२, दि. २२ मार्च, २०२२.
८. ई-गव्हर्नन्स विषयक उच्चाधिकार समितीच्या १५१ व्या बैठकीचे इतिवृत्त, दि. २६ एप्रिल, २०२२
प्रस्तावना :
सन २०१९-२० च्या खरीप व रब्बी हंगामापासून राज्यात उपग्रह व ड्रोन तंत्रज्ञानाचा उपयोग करुन राज्यातील पिक निहाय क्षेत्र अचूकपणे परिगणित करणे व लागवड केलेल्या पिकांचे आरोग्याचे सर्वेक्षण नियमित स्वरुपात करुन संबंधित पिकांचे काढणी पश्चात येणारे उत्पादनाचे अनुमान (yield estimate) काढण्यासाठी ३ वर्ष कालावधीचा महाॲग्रीटेक प्रकल्पाची महाराष्ट्र सुदूर संवेदन उपाययोजना केंद्र (MRSAC) नागपूर यांनी नॅशनल रिमोट सेन्सिंग सेंटर (NRSC- ISRO) हैदराबाद व आयुक्त (कृषि) यांच्या सहाय्याने अंमलबजावणी करण्यास दि.०२/०३/२०१९ रोजीच्या शासन निर्णयान्वये मान्यता देण्यात आली होती. सदर शासन निर्णयान्वये प्रकल्पाच्या तीन वर्ष कालावधीकरिता रु.९५.३३ कोटी रक्कमेच्या प्रकल्प खर्चास मान्यता देण्यात आली होती. या प्रकल्पांतर्गत सुरूवातीला उपग्रह छायाचित्रे खाजगी कंपनीकडून बाजारभावाने विकत घेण्याचे प्रस्तावित होते परंतु त्याऐवजी मोफ़त स्वरूपात उपलब्ध असलेला ओपन सोर्स डाटा प्रकल्पाकरिता वापरण्यात आला तसेच, अन्य बाबींवरील खर्चात बचत केल्यामुळे प्रकल्पांतर्गत मंजूर केलेल्या तरतुदीपैकी मोठ्या निधीची बचत होऊन मागील ३ वर्षांत या प्रकल्पावर रू. १०.०४ कोटी निधी खर्ची पडलेला आहे. या पार्श्वभूमीवर, ई-गव्हर्नन्स विषयक उच्चाधिकार समितीच्या दि. १९ ऑक्टोबर, २०२० रोजी झालेल्या बैठकीत महा-अॅग्रीटेक प्रकल्पाचा बाबनिहाय खर्च सुधारित करण्याचा प्रस्ताव सादर केला
# Page 2
शासन निर्णय क्रमांकः ईगव्ह २०२२/प्र.क्र.८८/१४ अ
होता. सदर बैठकीत महा-ॲग्रीटेक प्रकल्पाच्या अनुषंगाने, कृषि विभागासाठी महा-आयटी, मुंबई येथे नवीन अॅग्री टेक सेल तयार करुन कृषि विभागाच्या विविध योजना व प्रकल्पांबरोबरच महा अॅग्रीटेक प्रकल्पाचे विकसन व व्यवस्थापन महा-आयटी मुंबई यांच्याकडे हस्तांतरीत करणेबाबत व महा-ॲग्रीटेक प्रकल्पाच्या अखर्चित निधीमधून सदर अॅग्री टेक सेल करिता ५० कोटी निधी वितरीत करुन त्यानुसार प्रकल्पाच्या सुधारित किंमतीचा प्रस्ताव उच्चाधिकार समितीपुढे सादर करण्याचे समितीने निदेश दिले होते. सदर निदेशास अनुसरून MRSAC, नागपूर व महाआयटी, मुंबई यांनी सन २०२२-२३ ते सन २०२४-२५ या आगामी ३ वर्षांकरिता महा अॅग्रीटेक प्रकल्पास सुधारित किंमतीनुसार मुदतवाढ देण्याचा सुधारित प्रस्ताव आयुक्त (कृषि) यांनी संदर्भ क्र. ७ च्या पत्रान्वये शासन मान्यतेस्तव सादर केला होता. सदर मुदतवाढीच्या प्रस्तावास ई-गव्हर्नन्स विषयक उच्चाधिकार समितीच्या (HPC) दि.२६ एप्रिल,२०२२ रोजी संपन्न झालेल्या १५१ व्या बैठकीत मान्यता प्राप्त झाली असून त्यानुषंगाने शासन पुढीलप्रमाणे निर्णय घेत आहे.
शासन निर्णय :
१. महाॲग्रीटेक प्रकल्पास सन २०२२-२३ ते सन २०२४-२५ या तीन वर्षाकरिता रु.३०,३८,३५,२५४/ (अक्षरी रुपये तीस कोटी अडतीस लाख पस्तीस हजार दोनशे चोपन्न रूपये फक्त) अंदाजपत्रकीय प्रकल्प किंमतीसह मुदतवाढ देण्यात येत आहे. या प्रकल्पासाठी सन २०१९-२० मध्ये मंजूर केलेला बाबनिहाय अंदाजपत्रक व आगामी ३ वर्षाकरिता मंजूर केलेल्या बाबनिहाय अंदाजपत्रकाचा तपशील परिशिष्ट - “अ” मध्ये दर्शविलेला आहे. सन २०२२-२३ ते सन २०२४-२५ या टप्प्याकरिता मंजूर केलेल्या अंदाजपत्रकाचा बाबनिहाय तपशील परिशिष्ट-“ब” मध्ये दर्शविलेला आहे.
२. महाॲग्रीटेक प्रकल्प हा कृषि विभाग, महाराष्ट्र सुदुर संवेदन उपयोजन केंद्र (MRSAC), नागपूर, राष्ट्रीय सुदुर संवेदन केंद्र (NRSC), हैद्राबाद व महा-आयटी, मुंबई यांच्या सहकार्याने आयुक्त (कृषि) यांचेमार्फत राबविण्यात येईल, या प्रकल्पात सहभागी असणाऱ्या संस्थांसोबत आयुक्त (कृषि) यांनी प्रकल्पाच्या अंमलबजावणीबाबत बहुपक्षीय सामंजस्य करार करावा.
३. या प्रकल्पांतर्गत उपग्रह छायाचित्रांच्या माहितीचे विश्लेषण करणे ही MRSAC,नागपूर व NRSC, हैद्राबाद यांची संयुक्त जबाबदारी राहील आणि महा-आयटी, मुंबई या प्रकल्पाकरिता सिस्टीम इंटिग्रेटर (System Integrator) राहील व ते प्रकल्पाकरिता सॉफ़्टवेअर विकसन, होस्टींग व देखभाल इ. बाबींची जबाबदारी पार पाडतील. प्रकल्पातील सहभागी संस्थांच्या प्रमुख जबाबदाऱ्या परिशिष्ट – “क” प्रमाणे असतील तथापि, प्रकल्पाच्या आवश्यकतेनुसार त्यात बदल करण्याची आयुक्त (कृषि) यांना मुभा राहील.
४. प्रकल्पांतर्गत हाती घ्यावयाचे विविध मोड्युल्स व त्यांचा तपशील परिशिष्ट “ड” प्रमाणे राहील, सदर
मोडयुल्सकरिता महा-आयटी, मुंबई यांचेकडून आयुक्त (कृषि) यांनी प्रणाली (Geo-Portal) विकसित करुन घ्यावी. याशिवाय या प्रणालीचा वापर करुन त्याआधारे सर्व विविध योजनांची विशेषत: पिकनिहाय लागवडीचे क्षेत्र व पीक परिस्थितीचा अचूक अहवाल सादर करणे, पीक कापणी प्रयोगाचे प्रभावीपणे नियोजन करणे, शेतकऱ्यांनी पीक विमा उतरविलेल्या क्षेत्राची पडताळणी करणे, किमान महसूल मंडळ स्तरापर्यंत सर्व प्रमुख खरीप व रब्बी पिकाकरिता क्षेत्र सुधार गुणांकाचे निर्धारण करणे, पिकाचे योग्य
पृष्ठ १२ पैकी २
# Page 3
शासन निर्णय क्रमांकः ईगव्ह २०२२/प्र.क्र.८८/१४ अ
नियोजन करणे व कापणी पश्चात येणाऱ्या उत्पादनाचे सुयोग्य नियोजन करणे, शेतकऱ्यांना अचूक सल्ला व मार्गदर्शन करणे, इ. संदर्भात तात्काळ अंमलबजावणी करुन सर्व अपेक्षित उद्दिष्टांची पूर्तता होत असल्याची आयुक्त (कृषि) यांनी वेळोवेळी खातरजमा करावी.
५. महाॲग्रीटेक प्रकल्प विहित उद्दीष्टनिहाय प्रगतीपथावर राहण्याकरिता व सहभागी संस्थांमध्ये योग्य तो समन्वय राखण्याकरिता सहभागी संस्थांनी समन्वय अधिकारी नेमावेत व महा-अॅग्रीटेक प्रकल्पांतर्गत सहभागी संस्थांनी प्रकल्पांतर्गत उद्दिष्टनिहाय करावयाच्या दैनंदिन कामकाजाचे नियोजन व झालेल्या
कामकाजाचे संनियंत्रण सुलभपणे करण्याकरिता आयुक्त (कृषि) यांनी प्रकल्प व्यवस्थापन प्रणालीचा (Project Management Tool) वापर करावा.
६. सहभागी संस्थांच्या विहित उद्दीष्टांबाबत झालेल्या प्रगतीचा नियतकालीक आढावा घेण्याकरिता व
प्रकल्पाचे संनियंत्रण करण्याकरिता आयुक्त (कृषि) यांच्या अध्यक्षतेखाली प्रकल्प संनियंत्रण समिती स्थापन करण्यात येत आहे. सदर समितीतील सदस्य व समितीची कार्यकक्षा परिशिष्ट -इ मध्ये नमूद करण्यात आली आहे. प्रकल्पाची गती राखण्याकरिता आवश्यकतेनुसार अध्यक्ष, प्रकल्प संनियंत्रण समिती तथा आयुक्त (कृषि) यांनी समिती सदस्यांसोबत बैठका घ्याव्यात तथापि, सदर समितीची दर महिन्याला किमान एक बैठक घेण्यात यावी.
७. प्रकल्पांतर्गत सहभागी संस्थांनी त्यांना आवश्यक असलेल्या तांत्रिक मनुष्यबळाची शैक्षणिक पात्रता, अनुभव व आवश्यक कौशल्ये इ. बाबी निश्चित करुन त्यास प्रकल्प संनियंत्रण समितीची मान्यता घ्यावी, सदर मान्यतेनंतर संबंधित संस्थांच्या आवश्यकतेनुसार महा-आयटी, मुंबई यांनी तांत्रिक मनुष्यबळ पुरवावे.
८. प्रकल्पाच्या यशस्वीतेकरिता आयुक्त (कृषि) यांनी वेळोवेळी दिलेल्या दिशानिर्देशानुसार संचालक, MRSAC, महा-आयटी व NRSC यांनी आपल्या अधिनस्त अधिकारी / कर्मचा-यांच्या कामाचे नियमित पर्यवेक्षण करुन कामकाज विहित मुदतीत पूर्ण होईल याची दक्षता घ्यावी.
९. वनामती, नागपूर येथे Digital Lab मध्ये कार्यरत असलेल्या मनुष्यबळाच्या कामकाजाचे संचालक, MRSAC यांनी नियमितपणे पर्यवेक्षण करावे व कामकाजाची अपेक्षित गती राखली जाईल याबाबत दक्षता घ्यावी.
१०.वनामती, नागपूर येथे महा-अॅग्रीटेक प्रकल्पाकरिता Digital Lab कार्यान्वित करण्यात आली असून तेथे कार्यरत असलेल्या मनुष्यबळास वनामती संस्थेतील सामुदायिक सुविधांचा (वाहनतळ, अतिथीगृह, सभागृह, कॅन्टीन इ.) वापर करु द्यावा.
११.सन २०२२-२३ पासून महा-अॅग्रीटेक प्रकल्पावर होणारा खर्च खालील लेखाशिर्षाखाली प्रति वर्ष मंजूर केलेल्या अर्थसंकल्पीय तरतूदीतून भागविण्यात यावा.
मागणी क्र- डी. ७ ३४५१ - सचिवालय आर्थिक सेवा
पृष्ठ १२ पैकी ३
# Page 4
शासन निर्णय क्रमांकः ईगव्ह २०२२/प्र.क्र.८८/१४ अ
०९०, सचिवालय (०२) ई-गव्हर्नन्स कार्यक्रम (०२)(०४) ई-गव्हर्नन्स कार्यक्रम अंमलबजावणी (कृषि) (कार्यक्रम) (३४५१२७८२) १७, संगणक खर्च
१२.महा-अॅग्रीटेक प्रकल्पातील सहभागी संस्थांना त्यांच्या मागणीप्रमाणे निधी उपलब्ध होण्याकरिता आयुक्त (कृषि) यांनी शासनास वेळोवेळी प्रस्ताव सादर करावा व सदर निधी खर्च झाल्यानंतर आयुक्त (कृषि) यांनी एकत्रित उपयोगिता प्रमाणपत्र सादर करावे.
# Page 5
# Page 6
# Page 7
# Page 8
# Page 9
# Page 10
# Page 11
# Page 12