# Page 1
महाराष्ट्र कृषि सेवा, गट-ब (कनिष्ठ) संवर्गातील अधिकाऱ्यांच्या बदल्या.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन आदेश क्रमांक: कृषिआ १०१९/प्र.क्र.२३१/१६
मंत्रालय विस्तार इमारत,
मंत्रालय, मुंबई - ३२.
तारीख: १३ सप्टेंबर, २०१९
वाचा:- शासन आदेश क्र.कृषिआ-१०१८/प्र.क्र.२४५/१६ए, दि. २३ जानेवारी, २०१९ शासन आदेश : श्री.पथारे भगवान यशवंत हे विभागीय कृषि सहसंचालक, ठाणे यांच्या अंतर्गत कृषि पर्यवेक्षक पदावर कार्यरत असताना त्यांना उपरोक्त वाचा येथील शासन आदेशान्वये कृषि अधिकारी, जिल्हा अधिक्षक कृषि अधिकारी, नागपूर येथे पदोन्नतीने पदस्थापना देण्यात आलेली आहे. श्री. पथारे यांना लोकसभा सार्वत्रिक निवडणूकीचे कर्तव्य, खरीप हंगामपूर्व आढावा बैठकीचे नियोजन इ. कामकाजामुळे उपविभागीय कृषि अधिकारी, यांनी दि.०७.०६.२०१९ रोजी पदोन्नतीच्या पदावर हजर होण्यासाठी कार्यमुक्त केले. कार्यमुक्त केल्यानंतर श्री.पथारे हे दि.१७.०७.२०१९ पर्यंत वैद्यकीय रजेवर होते. दि. १८.०७.२०१९ रोजी वैद्यकीय प्रमाणपत्रासह ते जिअकृअ, नागपूर येथे हजर होण्यासाठी गेले असता, कृषि अधिकारी, जिल्हा अधिक्षक कृषि अधिकारी, नागपूर कार्यालयात पद रिक्त नसल्याने त्यांना रुजू करुन घेण्यात आलेले नाही. श्री. पथारे हे दि.१८.०७.२०१९ पासून पदस्थापनेच्या प्रतिक्षेत होते. महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या विलंबास प्रतिबंध अधिनियम, २००५ च्या कलम ४ (४) (दोन) व ४ (५) मधील तरतुदीनुसार सक्षम प्राधिकाऱ्याच्या मंजुरीने श्री. पथारे यांना स्तंभ ३ मध्ये दर्शविल्याप्रमाणे पदस्थापना करण्यास शासन मान्यता देण्यात येत आहे.
-----------------------------------------------------------------------------------------------------------------------------------------
|  | अ.क्र. |  |  | अधिकाऱ्याचे नाव व सध्याची पदस्थापना |  |  | पदस्थापना |  |
|  |  |  |
| १ | २ | ३ |
| १ | श्री.पथारे भगवान यशवंत, कृषि अधिकारी, जिल्हा अधिक्षक कृषि अधिकारी, नागपूर | कृषि अधिकारी, तालुका कृषि अधिकारी कार्यालय, कामठी जि.नागपूर |
-----------------------------------------------------------------------------------------------------------------------------------------
२. श्री.पथारे भगवान यशवंत, कृषि अधिकारी हे दि.१८.०७.२०१९ ते प्रस्तुत आदेशाच्या दिनांकापर्यंत प्रशासकीय कारणास्तव पदस्थापनेच्या प्रतिक्षेत होते. त्यामुळे त्यांचा दि.१८.०७.२०१९ ते प्रस्तुत आदेशाच्या दिनांकापर्यंत सक्तीचा प्रतीक्षाधीन कालावधी महाराष्ट्र नागरी सेवा (सेवेच्या सर्वसाधारण शर्ती) नियम १९८१ च्या नियम ९ (१४) (एफ) नुसार व शासन निर्णय वित्त विभाग दि.०२.०६.२००३ व दि.०३.०३.२०१६ मधील तरतुदीनुसार प्रशासकीय विभागास असलेल्या अधिकारान्वये मंजूर करण्यास मान्यता देण्यात येत आहे. सदर
# Page 2
शासन आदेश क्रमांकः कृषिआ १०१९/प्र.क्र.२३१/१६अ
आदेशाची तात्काळ अंमलबजावणी करण्यात यावी व तसा अहवाल आयुक्त (कृषि), महाराष्ट्र राज्य, पुणे यांचेमार्फत शासनास सादर करावा.