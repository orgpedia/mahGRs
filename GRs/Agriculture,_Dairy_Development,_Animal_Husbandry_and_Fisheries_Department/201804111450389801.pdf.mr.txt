# Page 1
कृषी विभागातील कृषि सहाय्यकांनी तीन वर्ष करार पध्दतीने कृषि सेवक म्हणून व्यतीत केलेला कालावधी आश्वासित प्रगती योजनेचे लाभ अदा करताना एकूण सेवेची गणना करताना ग्राह्य धरण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः कृषिआ-१४१३/प्र.क्र.१४९/१६-अ
मंत्रालय मुंबई ४०००३२
तारीख: ११ एप्रिल, २०१८
वाचा १) शासन निर्णय, कृषि व पदुम विभाग क्र.कृषिआ-२५०२/प्र.क्र.६५६/१६-अ, दि.९ फेब्रुवारी, २००४ २) शासन निर्णय, कृषि व पदुम विभाग क्र.कृषिआ-२५०२/प्र.क्र.६५६(१)/१६-अ, दि.१७ फेब्रुवारी, २००४ ३) दि.२० मार्च, २०१८ रोजीचा राज्य मंत्रीमंडळ बैठकीतील निर्णय
प्रस्तावना
उपरोक्त संदर्भाधीन क्र. १ व २ येथील शासन निर्णयांतील मार्गदर्शक सूचनांनुसार राज्यातील कृषि आयुक्तालयाच्या अधिनस्त कृषि सहाय्यकांची रिक्त पदे सुरुवातीच्या तीन वर्षाकरिता निश्चित वेतनावर कृषि सेवक म्हणून भरण्यात येतात. कृषि सेवक पदावर व्यतीत केलेला तीन वर्षाचा कालावधी हा निवृत्ती वेतनासाठी व सेवानिवृत्ती विषयक लाभ अदा करण्यासाठी अर्हताकारी सेवेची गणना करताना ग्राह्य धरण्यात येतो. परंतु सदर कालावधी आश्वासित प्रगती योजनेचे लाभ अनुज्ञेय करताना एकूण सेवेची गणना करताना ग्राह्य धरण्यात येत नाही. कृषि आयुक्तालयाच्या अधिनस्त क्षेत्रीय कार्यालयात कार्यरत कृषि सहाय्यक संवर्गातील कर्मचाऱ्यांचा कृषि सेवक पदावरील ३ वर्षाचा मानधनावरील सेवा कालावधी सेवांतर्गत आश्वासित प्रगती योजनेच्या प्रयोजनार्थ गणना करताना विचारात घेण्याची बाब शासनाच्या विचाराधीन होती.
याबाबत शासनाने आता खालीलप्रमाणे निर्णय घेतला आहे.
शासन निर्णय :
कृषि आयुक्तालयाच्या अधिनस्त क्षेत्रीय कार्यालयात कार्यरत कृषि सहाय्यक संवर्गातील कर्मचाऱ्यांचा कृषि सेवक पदावरील ३ वर्षाचा मानधनावरील सेवा कालावधी हा सेवांतर्गत आश्वासित प्रगती योजनेच्या प्रयोजनार्थ एकूण सेवेची गणना करताना विचारात घेण्यास याद्वारे शासन मान्यता देण्यात येत आहे. याप्रित्यर्थ होणारा खर्च संबंधितांचे वेतन व भत्ते ज्या लेखाशीर्षाखली अदा करण्यात येतात त्या लेखाशीर्षअंतर्गत उपलब्ध अनुदानातून भागविण्यात यावा.
# Page 2
शासन निर्णय क्रमांकः कृषिआ-१४१३/प्र.क्र.१४९/१६-अ