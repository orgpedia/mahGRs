# Page 1
सन २०१९-२० या वर्षात राष्ट्रीय कृषी विकास योजनेंतर्गत रु.६० कोटी निधीचा कृषी यांत्रिकीकरण कार्यक्रम राबविण्यास प्रशासकीय मान्यता देण्याबाबत..
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः कृयांयो-०७१९/प्र.क्र.१९१/१४अ
मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई- ४०० ०३२
तारीख: २४ जुलै, २०१९
वाचा: १. राष्ट्रीय कृषी विकास योजनेच्या राज्य स्तरीय मान्यता समितीच्या दि. ४ जुलै, २०१९ च्या बैठकीचे कार्यवृत्त, पत्र क्र.राकृवि-०५१९/प्र.क्र.१४३/१४-अ दि. १८ जुलै, २०१९
प्रस्तावना शेतकऱ्यांच्या उत्पन्नामध्ये वाढ करण्यासाठी तसेच कृषी क्षेत्रामध्ये उर्जा वापर वाढविण्यासाठी, केंद्र पुरस्कृत कृषी यांत्रिकीकरण उपअभियान राज्यात राबविण्यात येत आहे. याशिवाय विविध केंद्र पुरस्कृत योजनांतर्गत जसे, राष्ट्रीय गळीतधान्य, तेलबिया व तेलताड अभियान, राष्ट्रीय अन्न सुरक्षा अभियान व राष्ट्रीय फलोत्पादन अभियान या अभियानांतर्गत सुद्धा कृषी यांत्रिकीकरण घटकासाठी काही प्रमाणात निधी उपलब्ध करुन देण्यात येतो. असे असले तरी शेतकऱ्यांच्या मागणीच्या प्रमाणात यांत्रिकीकरणासाठी पुरेसा निधी उपलब्ध होत नाही. या बाबी विचारात घेऊन प्रत्येक वर्षी राष्ट्रीय कृषी विकास योजनेमधून सुद्धा कृषी यांत्रिकीकरणासाठी निधी उपलब्ध करुन देण्यात येतो. दि. ४ जुलै, २०१९ रोजी आयोजित राष्ट्रीय कृषी विकास योजनेच्या राज्य स्तरीय मान्यता समितीच्या बैठकीत, सन २०१९ - २० या वर्षात कृषी यांत्रिकीकरणासाठी रु.६० कोटी निधी उपलब्ध करुन देण्यास समितीने मान्यता दिली.
राष्ट्रीय कृषी विकास योजना - रफ्तार मधून मंजूर निधीमधून राबवावयाच्या कार्यक्रमास प्रशासकीय मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः कृयांयो-०७१९/ प्र.क्र.१९१/१४ओ शासन निर्णय -
१. सन २०१९-२० या वर्षात राष्ट्रीय कृषी विकास योजना - रफ्तार योजनेंतर्गत कृषि यांत्रिकीकरण प्रकल्प राबविण्यास प्रशासकीय मान्यता देण्यात येत आहे व सदर प्रकल्पाकरिता रु. ६० कोटी (अक्षरी: रु. साठ कोटी फक्त) निधी मंजूर करण्यात येत आहे.
२. सदर प्रकल्पाची अंमलबजावणी कृषी यांत्रिकीकरण उपअभियानाच्या मागदर्शक सूचनांनूसार करण्यात यावी. तथापि, राष्ट्रीय कृषी विकास योजना - रफ्तार योजनेतून उपलब्ध करुन देण्यात येणाऱ्या रु. ६० कोटी (अक्षरी: रु. साठ कोटी फक्त) निधीतून केवळ कृषि यंत्र व औजारांच्या खरेदी करीता अनुदान देण्यात यावे. या निधीतून ट्रॅक्टर व पॉवर टिलर खरेदीसाठी अनुदान अनुज्ञेय असणार नाही.
३. राष्ट्रीय कृषी विकास योजना - रफ्तार मधून जसा निधी उपलब्ध करुन देण्यात येईल त्यामधून अनुदानाची रक्कम लाभार्थ्यांच्या आधार संलग्न बँक खात्यावर PFMS प्रणालीद्वारे जमा करण्यात यावी.
४. राष्ट्रीय कृषी विकास योजना - रफ्तार मधून कृषी यांत्रिकीकरण प्रकल्पासाठी उपलब्ध करुन देण्यात येणाऱ्या निधीमधून क्षेत्रिय स्तरावर कार्यक्रमाच्या अंमलबजावणीची कार्यपद्धती आयुक्त (कृषी) यांनी विहीत करुन सर्व क्षेत्रिय अधिकाऱ्यांना कळवावी.
# Page 3