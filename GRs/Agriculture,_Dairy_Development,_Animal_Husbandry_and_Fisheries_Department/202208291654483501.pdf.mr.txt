# Page 1
मूद सर्वेक्षण आणि अन्वेषण व मृद विश्लेषण रसायन प्रयोगशाळा या योजनेतील अस्थायी पदे दिनांक ०१/०९/२०२२ ते दिनांक २८/०२/२०२३ पर्यंत पुढे चालू ठेवण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मृदस १४१९/प्र.क्र.५५/१७-अ
मादाम कामा मार्ग, हुतात्मा राजगुरु चौक,
मंत्रालय, विस्तार, मुंबई ४०० ०३२.
दिनांक :- २९/०८/२०२२.
वाचा: १. कृषि विभागाचा शासन निर्णय: संकीर्ण १४१९/प्र.क्र.५५/१७-ओ, दि. ०२/०३/२०२२.
२. कृषि आयुक्तालयाचे पत्र क्र. योचाप्र / मृचाप्र / २०२२-२३/ आस्था - ५ (निप) / २८३०, दि. १८/०८/२०२२ ३. वित्त विभागाचा शासन निर्णय क्र. पदनि २०१६/प्र.क्र.८/१६/आ.पु.क. दि. १८/०८/२०२२
प्रस्तावना: कृषि विभागातील मृद सर्वेक्षण आणि अन्वेषण व मृद विश्लेषण रसायन प्रयोगशाळा या
योजनेअंतर्गत ३७७ पदे निश्चित करण्यात आलेली असून, त्यापैकी २२२ स्थायी पदे वगळता उर्वरित १५५
अस्थायी पदे दिनांक ३१/०८/२०२२ पर्यंत चालू ठेवण्यास संदर्भीय अ. क्र. १ येथील दि. ०२/०३/२०२२ च्या शासन निर्णयान्वये मुदतवाढ देण्यात आली आहे. वित्त विभागाच्या संदर्भाधीन क्र. ३ येथील दि. १८/०८/२०२२ च्या शासन निर्णयान्वये सर्व प्रशासकीय विभागांना त्यांच्या आकृतीबंधात समाविष्ट
असलेल्या अस्थायी पदांना तसेच, यापूर्वी आढावा मंजूर केल्यानंतर निर्माण करण्यात आलेल्या परंतु,
ज्यांचा समावेश आकृतीबंधात करण्यात आलेला नाही, अशा अस्तित्वात असलेल्या सर्व अस्थायी पदांना दि. ०१/०९/२०२२ ते दि. २८/०२/२०२३ पर्यंत मुदतवाढ देण्याचे अधिकार प्रशासकीय विभागांना देण्यात
आले आहेत. सदर दिनांक १८/०८/२०२२ च्या शासन निर्णयातील तरतुदीनुसार १५५ अस्थायी पदे
दिनांक ०१/०९/२०२२ पासून दिनांक २८/०२/२०२३ पर्यंत पुढे चालू ठेवण्याची बाब शासनाच्या विचाराधीन होती.
शासन निर्णय :
मृद सर्वेक्षण आणि अन्वेषण व मृद विश्लेषण रसायन प्रयोगशाळा या योजनेतील ३७७ मंजूर
पदांपैकी २२२ स्थायी पदे वगळता उर्वरीत १५५ अस्थायी पदे आकृतीबंधात समाविष्ट असल्याचे अटीस
अधीन राहून सदर अस्थायी पदांना दिनांक ०१/०९/२०२२ ते दिनांक २८/०२/२०२३ पर्यंत पुढे चालू ठेवण्यास शासन मान्यता देण्यात येत आहे. (सोबत विवरणपत्र जोडले आहे)
२. या प्रित्यर्थ होणारा खर्च खालील लेखाशिर्षाखाली सन २०२२-२३ या वित्तीय वर्षाकरिता मंजूर करण्यात आलेल्या अनुदानातून भागविण्यात यावा.
# Page 2
शासन निर्णय क्रमांकः मृदस १४१९/प्र.क्र.५५/१७-अ
मागणी क्रमांक : डी-३ २४०२, मृद व जलसंधारण, १०१, मृद सर्वेक्षण व चाचणी, (००) (०२) मृद सर्वेक्षण आणि अन्वेषण व मृद विश्लेषण रसायन प्रयोगशाळा ( २४०२ ००३२)
३. हे आदेश वित्त विभागाने निर्गमित केलेल्या शासन निर्णय क्र. पदनि २०१६/प्र.क्र.८/१६/आ.पु. क.
दिनांक १८/०८/२०२२ च्या शासन निर्णयानुसार प्रशासकीय विभागांना प्रदान करण्यात आलेल्या शक्तीनुसार निर्गमित करण्यात येत आहे.
# Page 3