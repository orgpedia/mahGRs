# Page 1
बीज, रासायनिक खत नियंत्रण व किटकनाशक चाचणी प्रयोगशाळांतर्गत प्रयोगशाळांचा खर्च भागविण्यासाठी निधी वितरण.
महाराष्ट्र शासन
कृषि,पशुसंवर्धन,दुग्ध व्यवसाय विकास व मत्स्य व्यवसाय विभाग
शासन निर्णय क्रमांक: पूरक १५१८/प्र.क्र.१३६/१अ
मंत्रालय विस्तार, हुतात्मा राजगुरु चौक,
मादाम कामा मार्ग, मुंबई-४०००३२.
दिनांक: २४ जानेवारी, २०१९.
वाचा :- १) कृषि आयुक्तालय, महाराष्ट्र राज्य, पुणे, यांचे क्रमांक :- जा.क्र. कृउस (प्र)/पु.मा. / क्र.३६/३०७/२०१८ दिनांक १२.६.२०१८ चे पत्र.
२) कृषि आयुक्तालय, महाराष्ट्र राज्य, पुणे, यांचे क्रमांक :-जा.क्र.कृउस (प्र)/पु.मा. / क्र.३६/५४०/२०१८ दिनांक १२.१०.२०१८ चे पत्र.
प्रस्तावना: राज्यात ३ बीज परीक्षण प्रयोगशाळा, ५ खत नियंत्रण प्रयोगशाळा, ४ किटकनाशक चाचणी प्रयोगशाळा, २ किडनाशक उर्वरित अंश तपासणी प्रयोगशाळा व १० जैविक किड नियंत्रण प्रयोगशाळा अशा एकूण २४ प्रयोगशाळा कार्यरत आहेत. सन २०१८-१९ या आर्थिक वर्षात प्रयोगशाळांचा संगणक खर्च, पुरवठा व सामग्री व प्रायमर्स, केमिकल्स, जर्मिनेशन पेपर, व्हॅक्स पेपर, प्रयोगशाळांतील यंत्रांची देखभाल दुरूस्ती, आऊटसोर्सिंगद्वारे कंत्राटी पद्धतीने मनुष्यबळ उपलब्ध करणे इत्यादी बाबींकरीता लेखाशिर्ष २४०१ ०३०५ (अनिवार्य) मध्ये एकूण रूपये १९२६.३७ लाख इतकी तरतूद करण्यात आलेली होती. २१- पुरवठा व सामग्री, ५२ - यंत्र सामग्री व साधन सामग्री या बाबीकरीता तरतूद कमी असल्याने कृषि आयुक्तालयाने पुरक मागणीद्वारे निधी उपलब्ध करून देण्याची विनंती केलेली होती. यानुषंगाने वरील उपरोक्त प्रयोगशाळांचा खर्च भागविण्यासाठी सदर बाबींकरीता हिवाळी अधिवेशन सन २०१८ मध्ये पुरवणी मागणीद्वारे निधी उपलब्ध करण्यात आला असून सदर निधी उपलब्ध करून देण्याची बाब शासनाच्या विचाराधिन होती.
शासन निर्णय: राज्यातील बीज परीक्षण प्रयोगशाळा, खत नियंत्रण प्रयोगशाळा, किटकनाशक चाचणी प्रयोगशाळा, किडनाशक उर्वरित अंश तपासणी प्रयोगशाळा व जैविक किड नियंत्रण प्रयोगशाळांतील खर्च भागविण्याकरीता लेखाशिर्ष २४०१ ०३०५ (अनिवार्य) मधील २१ - पुरवठा व सामग्री या बाबीकरीता रूपये ७६.१० लक्ष आणि ५२ यंत्र सामग्री व साधन सामग्री या बाबीकरीता रूपये ४४.०५ लक्ष अशी एकूण रूपये १२०.१५ लक्ष रकमेची पुरवणी मागणी मंजूर करण्यात आली आहे. त्यानुसार, वित्त विभागाच्या दिनांक २ एप्रिल, २०१८ च्या परिपत्रकातील तरतूदींच्या अनुषंगाने प्रयोगशाळांचा खर्च भागविण्यासाठी ७० टक्केच्या मर्यादेत २१ पुरवठा व सामग्री या बाबी करीता रू. ५३.२७ लक्ष आणि ५२- यंत्रसामग्री व साधन सामग्री करीता रू. ३०.८३ लक्ष असा एकूण रू. ८४.१० लक्ष निधी वितरीत करण्यात येत आहे.
# Page 2
शासन निर्णय क्रमांकः पूरक १५१८/प्र.क्र.१३६/१अ
२. सदरचा निधी खर्च करताना वित्त विभागाच्या दिनांक ०२.०४.२०१८, दिनांक २७.०७.२०१८ आणि दिनांक ५.१२.२०१८ रोजीच्या परिपत्रकातील अटींची पुर्तता करण्यात यावी.
३. सदर शासन निर्णय वित्त विभागाच्या अनौपचारीक संदर्भ क्रमांक ३१६/२०१९ / व्यय १, दिनांक ०९.०१.२०१९ रोजी दिलेल्या मान्यतेच्या अनुषंगाने काढण्यात येत आहे.