# Page 1
विदर्भ पॅकेज अंतर्गत शेतकऱ्यांना सदोष / निकृष्ट साहित्य पुरविणाऱ्या संबंधित उत्पादकांना कायमस्वरूपी काळ्या यादीत अंतर्भुत करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग शासन निर्णय क्रमांक: विसआ १८१५/प्र.क्र.२४४/१अ
हुतात्मा राजगुरु चौक, मादाम कामा रोड,
मंत्रालय विस्तार, मुंबई - ४०० ०३२.
दिनांक: १६ मे, २०१९.
वाचा :- १) डॉ.गोपाळ रेड्डी, अध्यक्ष, चौकशी समिती यांचा दिनांक १.९.२००८ चा अहवाल.
२) कृषि व पदुम विभाग, शासन निर्णय क्रमांक :- संकीर्ण:- २००७/प्र.क्र.१५२/०८/१७ओ, दिनांक ३१.७.२०१०.
३) महसूल व वन विभाग, शासन निर्णय क्रमांक :- एससीवाय-२१०५/प्र.क्र.१८६/म-७, दिनांक १९.१२.२००५.
४) कृषि व पदुम विभाग, शासन निर्णय क्रमांक :- रांखाद:- १००५/प्र.क्र.५४३/१ञे, दिनांक १३.२.२००६.
प्रस्तावना : विदर्भातील शेतकरी आत्महत्यांचे प्रमाण जास्त असलेल्या अमरावती, अकोला, बुलढाणा, यवतमाळ, वाशिम व वर्धा या ६ जिल्ह्यांसाठी महसूल व वन विभागाने दिनांक १९.१२.२००५ रोजीच्या शासन निर्णयान्वये एक विशेष पॅकेज घोषित केलेले होते. सदर पॅकेजमध्ये एकूण १८ घटकांचा समावेश होता. सदर घटकांपैकी अनुक्रमांक ९ मधील- “उत्पादन वाढीसाठी शेतकऱ्यांना आर्थिक मदत” या घटक योजनेची अंमलबजावणी कृषि विभागाने केलेली होती. यासंदर्भात कृषि विभागाने दिनांक १३.२.२००६ रोजी शासन निर्णय निर्गमित केला होता. सदर योजनेंतर्गत उक्त ६ जिल्ह्यांतील आर्थिकदृष्ट्या कमकुवत असलेल्या ६०,००० शेतकऱ्यांना प्रत्येकी रूपये २५,००० पर्यंतची मदत पुढील ३ वर्षात देण्याकरीता सुमारे १५० कोटी रूपयांची निधी उपलब्ध करून देण्यात आलेला होता. सदर योजनेंतर्गत जमिन सुधारणा, निविष्ठा वाटप, शेतीची सुधारीत अवजारे, बैल जोडी, रेडे जोडी, इनवेल बोरींग, जुने विहिर दुरूस्ती, पाईप लाईन, पंप संच, पुष्पोत्पादन, परसबाग, जैविक खते, नाडेफ, गांडूळ खत शेड उभारणी अशा घटकांचा समावेश होता. सदर योजनेंतर्गत प्राप्त १४९.९८ कोटी अनुदानापैकी १४८.१६ कोटी रक्कम खर्च करण्यात आलेली आहे. सदर योजनेच्या अंमलबजावणी दरम्यान झालेल्या अनियमिततेची चौकशी करण्यासाठी शासनाने डॉ.गोपाळ रेड्डी, व्यवस्थापकीय संचालक, महाराष्ट्र फलोत्पादन व औषधी वनस्पती मंडळ यांच्या अध्यक्षतेखाली दिनांक १३.१२.२००७ च्या आदेशान्वये त्रिसदस्यीय समितीचे गठन केलेले होते. या समितीने आपला अहवाल दिनांक १.९.२००८ रोजी शासनास सादर केला. या अहवालामध्ये विदर्भ पॅकेज अंतर्गत पुरविण्यात आलेल्या साहित्यांपैकी काही साहित्य खराब, सदोष असल्याचे आढळून आले.
# Page 2
शासन निर्णय क्रमांक: विसआ १८१५/प्र.क्र.२४४/१अ त्यामुळे, सदर साहित्य बदलून देण्याच्या वा दुरूस्ती करून देण्याचे आदेश संबंधित पुरवठादार यांना देण्यात आलेले होते. याबाबत, संबंधित पुरवठादारांना वेळोवेळी सुचना देऊनही दिलेले सदोष / खराब साहित्य बदलून दिलेले नसल्याने संबंधित पुरवठादारांना वाचा येथे क्रमांक २ मध्ये नमूद केलेल्या दिनांक ३१.७.२०१० रोजीच्या शासन निर्णयानुसार कृषि विभागासाठी पुरवठ्याकरीता २ वर्षांसाठी काळ्या यादीत टाकण्यात आलेले होते.
विदर्भ पॅकेज अंतर्गत झालेल्या कार्यवाहीच्या अनुषंगाने विधानसभा आश्वासन समितीने सदर पुरवठादार हे २ वर्षानंतरसुद्धा निकृष्ट साहित्यांचा पुरवठा करू शकतात, त्यामुळे, सदर कंपन्यांना कायमस्वरूपी काळ्या यादीत टाकण्यात यावे अशा सुचना दिलेल्या होत्या. यानुषंगाने संबंधित पुरवठादार कंपन्यांना कृषि विभागास पुरवठा करण्यापासून कायमस्वरूपी काळ्या यादीत समाविष्ट करण्याची बाब शासनाच्या विचाराधिन होती.
शासन निर्णयः वरील प्रस्तावनेच्या अनुषंगाने विदर्भ पॅकेज अंतर्गत निकृष्ट / सदोष साहित्यांचा पुरवठा करण्यात खालील उत्पादकांना कृषि विभागासाठी कायमस्वरूपी काळ्या यादीत टाकण्यात येत आहे.
---------------------------------------------------------------------------------------------------------------------------------------------------
| अ.क्र. | उत्पादक कंपनीचे नाव व पत्ता |
| १ | मे.धारस्कर इंजिनियरिंग वर्क्स, मुर्तिजापूर, जि. अकोला. |
| २ | मे. जगदंबा अॅग्रो इंजिनियरिंग, औरंगाबाद रोड, जालना. |
| ३ | मे.विजय विलियन्स कंपनी, सदर्न ॲग्रो इंजिन प्रा.लि., २४ A,III फेज इंडस्ट्रियल इस्टेट, गोवंडी, चेन्नई- ६०००३२. |
| 8 | मे.सदर्न ॲग्रो,द्वारा अंबिका इंजिनियर्स, शॉप नं.१,प्लॉट नं.३१२, निर्मल ज्योती बिल्डींग, जवाहर नगर रोड, नं.१२, गोरेगाव (पूर्व), मुंबई - ४०० ०६५. |
---------------------------------------------------------------------------------------------------------------------------------------------------
वरील पुरवठादार/ उत्पादकांकडून कोणत्याही शेती साहित्याची/अवजारांची मागणी कृषि विभागाकडून करण्यात येऊ नये.
# Page 3