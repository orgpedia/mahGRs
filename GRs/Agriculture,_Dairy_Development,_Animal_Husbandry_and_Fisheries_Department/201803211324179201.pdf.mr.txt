# Page 1
पशुसंवर्धन विभागातील सन २०१६-१७ साठी लाळ खुरकुत लसमात्रा खरेदी प्रक्रियेदरम्यान निविदेतील अटी-शर्तीनुसार करारनाम्यात अटी-शर्तीचा अंतर्भाव न करता संगनमताने फेरफार केल्याबाबतची चौकशी करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक:विपप्र-२०१८/प्र.क्र.११/पदुम-४,
मादाम कामा रोड, हुतात्मा राजगुरु चौक,
मंत्रालय, मुंबई-४०००३२.
दिनांक : २० मार्च, २०१८
प्रस्तावना : सन २०१८ च्या अर्थसंकल्पिय अधिवेशनात विधान परिषद तारांकित प्रश्न क्र.३७६५३ च्या अनुषंगाने सभागृहात झालेल्या चर्चेदरम्यान सन २०१६-१७ मध्ये पशुसंवर्धन विभागामार्फत करण्यात आलेल्या लाळ खुरकुत लसमात्रा खरेदी प्रक्रियेदरम्यान निविदेतील अटीचा अंतर्भाव करारनाम्यात न करता करारनाम्यातील अटीमध्ये फेरफार झाल्याची बाब निदर्शनास आल्यामुळे त्याबाबतची चौकशी करण्यात येईल, असे आश्वासन मा. मुख्यमंत्री महोदयांनी सन २०१७ च्या चौथ्या हिवाळी अधिवेशनामध्ये विधान परिषदेमध्ये दिले असूनही त्याबाबतची चौकशी पूर्ण झाली नसल्याचा मुद्दा सन्माननीय सदस्यांनी उपस्थित केला होता. तद्नुषंगाने याबाबत सन २०१८ चे चालू अर्थसंकल्पिय अधिवेशन संपण्यापूर्वी स्वतंत्र यंत्रणेमार्फत चौकशी करण्याचे निर्देश मा. सभापती महोदयांनी शासनास दिले आहेत. मा. सभापती यांनी दिलेले निर्देश विचारात घेऊन या प्रकरणाची चौकशी करण्यासाठी समितीची स्थापना करण्याची बाब शासनाच्या विचाराधीन होती.
शासन निर्णय : या शासन निर्णयाद्वारे प्रस्तुत प्रकरणी चौकशी करण्यासाठी श्री. मुकेश खुल्लर (भाप्रसे), अपर मुख्य सचिव (सेवा), सामान्य प्रशासन विभाग यांची एक सदस्यीय चौकशी समिती स्थापन करण्यात येत आहे.
२. सदर चौकशी समितीचा कार्यकाळ दि. २६.०३.२०१८ पर्यंत राहील.
३. सदर चौकशी समितीची कार्यकक्षा खालीलप्रमाणे राहील.
अ) सन २०१७ च्या चौथ्या हिवाळी अधिवेशनामध्ये दि. २२.१२.२०१७ रोजी अंतिम आठवडा प्रस्तावावर उत्तर देताना मा. मुख्यमंत्री महोदयांनी दिलेले आश्वासन विचारात घेऊन चौकशीची कार्यवाही करणे.
# Page 2
शासन निर्णय क्रमांकः विपप्र-२०१८/प्र.क्र.११/पदुम-४,
ब) सन २०१६-१७ करिता लाळ खुरकुत लस खरेदीसाठी प्रसिध्द करण्यात आलेल्या निविदेतील अट क्र.१०(b) मधील नेमकी तरतूद काय होती व तद्नुषंगाने यशस्वी निविदाकारासोबत करण्यात आलेल्या करारनाम्यातील अट क्र.८ मध्ये अंतर्भूत करण्यात आलेली तरतूद काय आहे, याची तपासणी करुन करारनाम्यातील अट क्र.८ मध्ये फेरफार करण्यात आला आहे किंवा कसे? असल्यास नेमके कोणते फेरफार करण्यात आले, याबाबत चौकशीअंती निष्कर्ष नोंदविणे.
क) निविदेतील अट क्र.१०(b) मधील तरतूद जशीच्या तशी करारनाम्यातील अट क्र.८ मध्ये अंतर्भूत न झाल्यामुळे शासनाचे आर्थिक नुकसान झाले किंवा कसे, असल्यास त्याची व्याप्ती निश्चित करणे.
ड) निविदेतील अटी-शर्ती पुरवठादार कंपनीस मान्य असून करारनामा कालावधीत निविदेतील अटी बंधनकारक असल्याचे करारनाम्यातील अट क्र. १ मध्ये विहित करण्यात
आले असूनही निविदेतील अट क्र. १० (b) मधील तरतूद जशीच्या तशी करारनाम्यातील अट क्र.८ मध्ये समाविष्ट न करण्याबाबत संबंधित अधिकारी तसेच पुरवठादार कंपनीचा सहभाग, करारनाम्यातील अट क्र.८ मधील तरतूदीचा आधार घेऊन कंपनीचे आर्थिक हित जोपासण्यासाठी कंपनीने केलेले प्रयत्न व त्याद्वारे निदर्शनास येत असलेली कंपनीची
नेमकी भूमिका, याबाबतची चौकशी करुन निष्कर्ष नोंदविणे.
इ) चौकशीची प्रक्रिया परिपूर्ण होण्यासाठी उपरोक्त नमूद मुद्यांव्यतिरिक्त शासनास आवश्यक वाटतील असे अन्य मुद्दे.
४. प्रस्तुत प्रकरणी आवश्यक ती चौकशी करण्यासंदर्भात आवश्यक असणाऱ्या संचिका, अनुषांगिक दस्तावेज व पूरक माहिती पशुसंवर्धन विभागाच्या कार्यासन पदुम-४ मार्फत उपलब्ध करुन देण्यात येईल.
५. चौकशी समितीचे अध्यक्ष यांचे अनुज्ञेय मानधन व इतर सवलती याबाबतचे आदेश स्वतंत्रपणे निर्गमित करण्यात येतील.
पृष्ठ ३ पैकी २
# Page 3
शासन निर्णय क्रमांकः विपप्र-२०१८/प्र.क्र.११/पदुम-४,