# Page 1
विभागीय पुनर्विलोकन समिती व विभागीय अभिवेदन समिती स्थापन करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. पसंप्र-२०२०/प्र.क्र.२७/पदुम-१
हुतात्मा राजगुरु चौक, मादाम कामा मार्ग,
मंत्रालय, मुंबई- ४०० ०३२.
दिनांक : :०१.०२.२०२०
संदर्भ:- सा.प्र.वि, शासन निर्णय क्रमांक: एलपीएल-२०१७/प्र.क्र.२१/का.पंधरा, दि.१०.०६.२०१९
शासन निर्णयः
महाराष्ट्र नागरी सेवा (निवृत्तीवेतन) नियम १९८२ च्या नियम १०(४) व नियम ६५ अनुसार सार्वजनिक
हितास्तव अकार्यक्षम व संशयास्पद सचोटीच्या अधिकारी/कर्मचारी यांना वयाच्या ५०/५५ व्या वर्षी अथवा ३०वर्षे
अर्हताकारी सेवा कालावधी पूर्ण झाल्यावर, यापैकी जे अगोदर घडेल तेव्हा, सेवेत राहण्याची पात्रापात्रता
(पात्र/अपात्र) आजमाविण्याच्या दृष्टीने त्यांचे पुनर्विलोकन करुन सुयोग्य व कार्यक्षम अधिकारी / कर्मचारी यांना
शासन सेवेत पुढे चालू ठेवावे व अकार्यक्षम तसेच संशयास्पद सचोटी असणा-या अधिकारी / कर्मचारी यांना शासन
सेवेतून मुदतपूर्व सेवानिवृत्त करावे असे असे शासनाचे धोरण आहे.
२. सदर पुनर्विलोकन धोरणानुसार, पशुसंवर्धन विभागामधील पुनर्विलोकनास पात्र होणा-या अधिकारी /
कर्मचारी यांना वयाच्या ५०/५५ वर्षापलिकडे किंवा अर्हताकारी सेवेची ३० वर्षाची सेवा झाल्यावर, त्यांची सेवेत
राहण्याची पात्रापात्रता (पात्र/अपात्र) आजमाविण्याच्या दृष्टीने त्यांचे पुनर्विलोकन करुन शिफारस करण्यासाठी /
नियमानुसार आवश्यक ती पुढील कार्यवाही करण्यासाठी खालीलप्रमाणे समिती गठीत करण्यात येत आहेत.
(१) गट-अ (राजपत्रित) (वरिष्ठ वेतन श्रेणी) ग्रेड वेतन ७६०० व त्यापेक्षा अधिक परंतु १०००० पेक्षा कमी, गट
अ (राजपत्रित) (कनिष्ठ वेतन श्रेणी) ग्रेड वेतन ७६०० पेक्षा कमी व गट-ब (राजपत्रित) अधिकाऱ्यांकरिता विभागीय
पुनर्विलोकन समिती खालीलप्रमाणे असेल.
------------------------------------------------------
| विभागीय पुनर्विलोकन समिती |
| १ | सचिव / प्रधान सचिव / अपर मुख्य सचिव (पदुम) | अध्यक्ष |
| २ | सह सचिव / उप सचिव (पशुसंवर्धन) | सदस्य |
| ३ | सह सचिव / उप सचिव (दुग्धव्यवसाय) | सदस्य |
| ४ | कार्यासन अधिकारी (पदुम - १ ) | सदस्य सचिव |
------------------------------------------------------
विभागीय पुनर्विलोकन समितीच्या शिफारशीनुसार, जे राजपत्रित अधिकारी शासन सेवेत ठेवण्यास पात्र ठरतील अशा गट-अ व गट-ब संवर्गातील अधिका-यांबाबतच्या शिफारशी अंतिम निर्णयासाठी समुचित प्राधिका-यास सादर करण्यात येतील.
विभागीय पुनर्विलोकन समितीच्या शिफारशीनुसार जे गट-अ आणि गट-ब चे अधिकारी सेवेत चालू राहण्यास निर्विवादपणे अपात्र ठरणार असतील अशा अधिकाऱ्यांच्या मुदतपूर्व सेवानिवृत्तीच्या निर्णयाविरुध्दच्या अभिवेदनावर
# Page 2
शासन निर्णय क्रमांकः पसंप्र-२०२०/प्र.क्र.२७/पदुम-१
विचार करण्याकरिता सामान्य प्रशासन विभागाच्या शासन निर्णय दि. १.०३.२०१७ नुसार गठीत करण्यात आलेले आस्थापना मंडळ क्र.२ हे अभिवेदन समिती असेल.
(२) विभागीय पुनर्विलोकन समितीच्या शिफारशीनुसार, जे गट-अ (राजपत्रित) (कनिष्ठ वेतनश्रेणी) ग्रेड वेतनश्रेणी ७६०० पेक्षा कमी व गट-ब (राजपत्रित) संवर्गातील अधिका-यांच्या सेवा पुनर्विलोकनानंतर मुदतपूर्व सेवानिवृत्तीच्या निर्णयाविरुध्दच्या अभिवेदनावर विचार करण्याकरिता खालीलप्रमाणे विभागीय अभिवेदन समिती गठीत करण्यात यावी.
-------------------------------------------------------
| विभागीय अभिवेदन समिती |
| १ | सचिव / प्रधान सचिव / अपर मुख्य सचिव (पदुम ) | अध्यक्ष |
| २ | सह सचिव / उप सचिव (मत्स्यव्यवसाय) | सदस्य |
| ३ | अवर सचिव (पदुम-३) | सदस्य सचिव |
-------------------------------------------------------
सदर समिती त्यांच्या शिफारशी अंतिम निर्णयासाठी समुचित प्राधिका-यांना सादर करील.
३. सामान्य ासन विभागाच्या संदर्भाधिन दि. १०.०६.२०१९ च्या शासन निर्णयामध्ये नमूद केलेल्या कार्यपध्दती व सूचनांनुसार सेवा पुनर्विलोकन कार्यवाही करण्यात येईल.