# Page 1
जिल्हा वार्षिक योजनेंतर्गत लहान मच्छिमार बंदराचा विकास करणे.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग शासन निर्णय क्रमांकः मत्स्यवि ११२१/प्र.क्र.२४०/पदुम १४
मंत्रालय, मुंबई- ४०० ०३२
दिनांक : २१ मार्च, २०२३
संदर्भ - १) शासन निर्णय क्र. मत्स्यवि-२०१०/प्र.क्र. १९२/पदुम १४, दि. १८.०८.२०१० २) महाराष्ट्र मत्स्योद्योग विकास महामंडळाचे पत्र क्र. ममविम/ अभि/८१५/२०२३, दि. १७.०३.२०२१
प्रस्तावना : राज्याच्या किनारी भागातील मासळी उतरविण्याच्या ठिकाणी मच्छिमारांना त्यांच्या मासेमारी नौकांनी पकडून आणलेली मासळी उतरविण्यासाठी, मासळी उतरविण्याच्या ठिकाणापासून मासळीचे वाहतूक करणे व मासळी उतरविण्याच्या ठिकाणी बोटीच्या ये-जा करण्याचा मार्ग सुकर होण्यासाठी एकूण ११ प्रकारच्या मुलभुत सुविधांची कामे हाती घेण्यास संदर्भ क्र. १ येथील शासन निर्णयान्वये मान्यता दिलेली आहे. उक्त ११ प्रकारच्या कामांसह मत्स्य संकलन केंद्र व तरंगता धक्का (जेट्टी) या कामांचा समावेश संदर्भ क्र. १ येथील शासन निर्णयामध्ये करण्याबाबत तसेच महाराष्ट्र मत्स्योद्योग विकास महामंडळास अंमलबजावणी संस्था म्हणुन नियुक्त करण्याची विनंती व्यवस्थापकीय संचालक यांनी संदर्भ क्र. २ येथील पत्रान्वये शासनास केलेली आहे.
त्यानुषंगाने मत्स्य संकलन केंद्र व तरंगता धक्का (जेट्टी) या कामांचा समावेश जिल्हा वार्षिक योजनेंतर्गत करण्याबाबत व महाराष्ट्र मत्स्योद्योग विकास महामंडळास अंमलबजावणी संस्था म्हणुन नियुक्त करण्याची बाब शासनाच्या विचाराधीन होती.
शासन निर्णय -
जिल्हा वार्षिक योजनेसंदर्भातील दि. १८.०८.२०१० रोजीच्या शासन निर्णयामध्ये करावयाच्या बदलांना शासन खालीलप्रमाणे मान्यता देत आहे.
२. संदर्भ क्र. १ येथील दि. १८.०८.२०१० रोजीच्या शासन निर्णयातील अ. क्र. १ येथे खालील २ कामे समाविष्ट करण्यात येत आहे - १२) मत्स्य संकलन केंद्र
१३) तरंगता धक्का (जेट्टी)
३. संदर्भ क्र. १ येथील दि. १८.०८.२०१० रोजीच्या शासन निर्णयातील अ. क्र. ३ येथे नमूद - सहाय्यक आयुक्त मत्स्यव्यवसाय यांनी प्रस्तावित कामांचे सविस्तर नकाशे/अंदाजपत्रके पत्तन अभियंता, सार्वजनिक बांधकाम विभाग यांचेकडून प्राप्त करावीत
# Page 2
शासन निर्णय क्रमांकः मत्स्यवि-११२१/प्र.क्र.२४०/पदुम-१४
याऐवजी
सहाय्यक आयुक्त मत्स्यव्यवसाय यांनी प्रस्तावित कामांचे सविस्तर नकाशे / अंदाजपत्रके पत्तन अभियंता, सार्वजनिक बांधकाम विभाग / कार्यकारी अभियंता, महाराष्ट्र मत्स्यद्योग विकास महामंडळ यांचेकडून प्राप्त करावीत यांस मान्यता देण्यात येत आहे.
४. संदर्भ क्र. १ येथील दि. १८.०८.२०१० रोजीच्या शासन निर्णयातील अ. क्र. ६ येथे नमूद - लहान मासेमारी बंदराचा विकास करणे या योजनेकरिता कार्यान्वयन यंत्रणा पत्तन अभियंता सार्वजनिक बांधकाम विभाग राहील याऐवजी
लहान मासेमारी बंदराचा विकास करणे या योजनेकरिता कार्यान्वयन यंत्रणा पत्तन अभियंता सार्वजनिक बांधकाम विभाग/कार्यकारी अभियंता, महाराष्ट्र मत्स्यद्योग विकास महामंडळ राहील.
यांस मान्यता देण्यात येत आहे.