# Page 1
कीड-रोग सर्वेक्षण व सल्ला प्रकल्प (क्रॉपसॅप) अंतर्गत काजू, भेंडी व टोमॅटो या पिकांचा समावेश करण्यास मान्यता प्रदान करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग शासन निर्णय क्रमांकः किरोनी-२०२०/प्र.क्र.१७३/११अ
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२.
दिनांक: २३ मार्च, २०२१
वाचा :
१. कृषि व पदुम विभाग शासन निर्णय क्र. किरोनि/१४१८/प्र.क्र.५५/४-ओ,दि.१९.०५.२०१८ २. कृषि व पदुम विभाग शासन निर्णय क्र. किरोनि/२०२०/प्र.क्र.१७३/११-ओ,दि.२७.५.२०२० ३. कृषि व पदुम विभाग शासन निर्णय क्र.किरोनि/२०२०/प्र.क्र.१७३/११-ओ,दि.८.९.२०२० व दि. २८.०१.२०२१.
४. आयुक्त (कृषी) यांचे पत्र जा. क्र. कृआ / फलो-३/हॉर्टसॅप-काजु, भेंडी, टॉमेटो २०२० २१/१००/२०२१, दि.१६.०३.२०२१
प्रस्तावना
क्रॉपसॅप व हॉर्टसॅप प्रकल्पाची एकसमान कार्यपध्दती विचारात घेऊन दोन स्वतंत्र प्रकल्प न राबवता हॉर्टसॅप प्रकल्पाचा समावेश क्रॉपसॅप योजनेमध्ये करुन एकाच लेखाशिर्षांतर्गत संदर्भ क्र. १ येथील दि. १९/०५/२०१८ च्या शासन निर्णयान्वये एकत्रित अमंलबजावणी करण्यात आली आहे.
सन २०२०-२१ मध्ये सोयाबीन, कापूस, भात, तूर, हरभरा, मका, ज्वारी व ऊस तसेच फळपिके आंबा, डाळींब, केळी, मोसंबी, संत्रा व चिक्कू या प्रमुख पिकांवरील कीड व रोगाच्या व्यवस्थापनाच्या दृष्टीने एकत्रितकीड-रोग सर्वेक्षण व सल्ला योजना (क्रॉपसॅप) योजना राबविण्यास संदर्भ क्र. (२) अन्वये प्रशासकीय मान्यता देण्यात आली असून संदर्भ क्र. (३) अन्वये प्रशासकीय मान्यतेइतका निधी वितरीत करण्यात आलेला आहे. आयुक्त कार्यालयाने संदर्भ क्रं. (४) च्या पत्रान्वये सादर केलेल्या प्रस्तावास अनुसरून क्रॉपसॅप प्रकल्पांतर्गत काजू, भेंडी व टोमॅटो या पिकांचा समावेश करण्याची बाब शासनाच्या विचाराधिन होती.
शासन निर्णय
किडरोग सर्वेक्षण व सल्ला प्रकल्प (क्रॉपसॅप) अंतर्गत सन २०२०-२१ मध्ये सोयाबीन, कापूस, भात, तूर, हरभरा, मका, ज्वारी व ऊस तसेच फळपिके आंबा, डाळींब, केळी, मोसंबी, संत्रा व चिक्कू या प्रमुख पिकांवरील कीड व रोगाच्या व्यवस्थापनाच्या दृष्टीने एकत्रित कीड-रोग सर्वेक्षण व सल्ला योजना (क्रॉपसॅप) योजना राबविण्यात येत आहे. योजनेअंतर्गत प्रशासकीय मान्यतेइतका निधी वितरीत करण्यात आलेला आहे. कीड-रोग सर्वेक्षण व सल्ला प्रकल्प (क्रॉपसॅप) योजनेंतर्गत काजू, भेंडी व टोमॅटो या पिकांचा समावेश करून प्रकल्पातील अन्य बाबीवरील बचतीमधून या पिकांकरिता निधी वापरण्यास मान्यता देण्यात येत आहे.
२. या योजनेची अंमलबजावणी संदर्भाकित दिनांक २७ मे, २०२० च्या शासन निर्णयातील मार्गदर्शक सूचनानुसार करण्यात यावी.
# Page 2
शासन निर्णय क्रमांकः किरोनी-२०२०/प्र.क्र.१७३/११अ