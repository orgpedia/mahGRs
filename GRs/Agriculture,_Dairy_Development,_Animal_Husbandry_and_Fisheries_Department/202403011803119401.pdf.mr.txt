# Page 1
राज्य प्रशिक्षण धोरणांतर्गत पशुसंवर्धन
विभागातील पशुधन विकास अधिकारी,
गट-अ या संवर्गाकरीता प्रशिक्षण
कार्यक्रम व अनिवार्य संलग्नता कार्यक्रम
आयोजनाबाबत ..
महाराष्ट्र शासन
कृषी व पशुसंवर्धन, दुग्धव्यवसाय विकास आणि मत्स्यव्यवसाय विभाग,
शासन आदेश क्र: DAHD-११०१२/१०/२०२४-DAHD-AH१ (७४४०७२),
मादाम कामा रोड, हुतात्मा राजगुरू चौक,
मंत्रालय विस्तार, मुंबई-४०० ०३२.
दिनांक : ०१ मार्च, २०२४
वाचा :- १) सामान्य प्रशासन विभाग, शासन निर्णय क्र. टीआरएन-०९/प्र.क्र.३९/०९/१२- अ,
दिनांक २३ सप्टेंबर २०११.
२) कृषि व पदुम विभाग, शासन निर्णय क्र. टीआरजी-२०१२/प्र.क्र.५६/पदुम ४,
दिनांक ०५ मार्च, २०१२
३) कृषि व पदुम विभाग, शासन आदेश क्र. DAHD-११०११/६६/२०२३-DAHD-AH१
(६९८९१७), दिनांक २१ फेब्रुवारी, २०२४
४) आयुक्त पशुसंवर्धन कार्यालय, औंध, पुणे-६७ कार्यालयाचे पत्र जा.क्र. प्र-१/ प्र.क्र.
१६१ /प्रशा. प्रशिक्षण/ २१७१/२०२४, पंस-३, पुणे-६७, दि. २२/०२/२०२४
प्रस्तावना :-
सामान्य प्रशासन विभागाच्या क्र.टीआरएन-०९/प्र.क्र.३९/०९/१२-अ, दि.२३.०९.२०११ अन्वये
“महाराष्ट्र राज्याचे प्रशिक्षण धोरण” लागू करण्यात आले आहे. त्यानुसार राज्य शासन सेवेत सर्व
स्तरावर कार्यक्षमता वाढविण्यासाठी तसेच आर्थिक, सामाजिक, राजकिय व तांत्रिक क्षेत्रात होणाऱ्या
बदलास सामोरे जाण्यासाठी प्रशासनामध्ये लवचिकता यावी यासाठी सर्व स्तरावर प्रशिक्षण देण्याची
आवश्यकता आहे.
सदर शासन निर्णयातील २.२ नुसार संबंधित विभागाच्या आणि त्या विभागाच्या अधिनस्त
संस्थांच्या मुळ तांत्रिक कामकाजाशी संबंधित तांत्रिक प्रशिक्षणाची आखणी, विकसन, नियोजन, समन्वय,
अंमलबजावणी तसेच परिवीक्षाधिन अधिकाऱ्यांचे मुल्यमापन करण्याची जबाबदारी संबंधित विभाग व
त्यांच्या अधिनस्त असलेल्या प्रशिक्षण संस्थांची असल्याचे स्पष्ट्ट केले आहे. त्यानुसार कामाच्या
स्वरुपानुसार काम करण्यासाठी विशिष्ट्ट ज्ञानाची आवश्यकता विचारात घेऊन संबंधित विभागांनी तांत्रिक
प्रशिक्षण कार्यक्रमासाठी वार्षिक प्रशिक्षण आराखडा तयार करण्याचेही निदेश देण्यात आले आहेत.
विभागाच्या संदर्भाधीन क्र. २ येथील दिनांक ०५/०३/२०१२ रोजीच्या शासन निर्णयान्वये
पशुसंवर्धन विभागाअंतर्गत तांत्रिक प्रशिक्षणाची रचना व अंमलबजावणी यापुर्वी निश्चित केलेली आहे.
त्यानुसार पशुसंवर्धन विभागातील विविध पदांवरील अधिकाऱ्यांना त्यांच्या सेवा कालावधीत विविध
टप्प्यावर तांत्रिक प्रशिक्षण देण्यात येत आहे.
# Page 2
शासन आदेश क्रमांकः DAHD-११०१२/१०/२०२४-DAHD-AH१ (७४४०७२),
सध्यस्थितीत पशुसंवर्धन विभागामधील पशुधन विकास अधिकारी (गट-अ) या संवर्गातील
अधिका-यांद्वारे राज्यातील पशुपालकांना पशुवैद्यकीय सेवा देण्याकरिता महत्वाची भूमिका बजावली
जाते. सदर संवर्गामध्ये महाराष्ट्र लोकसेवा आयोगाद्वारे सरळसेवेने नियुक्तीनंतर यशदा पुणे येथे पायाभूत
प्रशिक्षण व राज्य स्तरीय प्रशिक्षण संस्था, पुणे येथे तांत्रिक प्रशिक्षण देण्यात येते. याव्यतिरिक्त राज्य
शासन सेवेत नियुक्त होणा-या उक्त संवर्गातील अधिकाऱ्यांचा क्षेत्रीय स्तरावरील विविध यंत्रणांशी संबंध
येतो. पशुसंवर्धन विभागातील कामकाजाशी निगडित क्षेत्रीय स्तरावरील विविध यंत्रणांशी समन्वय राखून
कार्यक्षमता वाढविणे याकरिता सदर यंत्रणांच्या कामकाजाविषयी नवनियुक्त उमेदवार अवगत असणे
आवश्यक आहे.
उपरोक्त वस्तुस्थिती विचारात घेता, पशुसंवर्धन विभागाकडे नव्याने रुजु होणाऱ्या
अधिकाऱ्यांकरीता यशवंतराव चव्हाण विकास प्रशासन प्रबोधिनी, राज्यस्तरिय प्रशिक्षण संस्था
याव्यतिरिक्त क्षेत्रीय स्तरावर विविध आस्थापनेवर अनिवार्य संलग्नता कार्यक्रम (Compulsory
Attachment Programme) आणि तांत्रिक प्रशिक्षण कार्यक्रम घेण्याची बाब शासनाच्या विचाराधीन होती.
शासन आदेश :-
१. पशुसंवर्धन विभागात सरळसेवेने रूजू होणाऱ्या पशुधन विकास अधिकारी, गट-अ संवर्गामधील
अधिकाऱ्यांना संदर्भाधिन क्र.१ अन्वये यशवंतराव चव्हाण विकास प्रशासन प्रबोधिनी, पुणे यांचेमार्फत ४
आठवड्याचे पायाभूत प्रशासकीय प्रशिक्षण व संदर्भाधिन क्र.२ अन्वये २ आठवड्याचे राज्यस्तरीय प्रशिक्षण
संस्था, गोखलेनगर, पुणे येथील तांत्रिक प्रशिक्षण कार्यक्रम आयोजित करण्यास मान्यता देण्यात आली
आहे.
२. या शासन आदेशान्वये राज्यस्तरीय प्रशिक्षण संस्था, गोखलेनगर, पुणे येथील तांत्रिक प्रशिक्षण
कार्यक्रमादरम्यान पुणे येथील पशुवैद्यकीय जैव पदार्थ निर्मीती संस्था आणि रोग अन्वेषण विभाग या
राज्यस्तरीय संस्थाना प्रत्येकी एक दिवस भेट व त्यांच्या कामकाजाची माहिती देण्याबाबत मान्यता
देण्यात येत आहे.
३. वरील प्रशिक्षण कार्यक्रमाव्यतिरिक्त क्षेत्रीय स्तरावर विविध आस्थापना/कार्यालये यांच्याशी
अनिवार्य संलग्नता कार्यक्रम (Compulsory Attachment Programme) आयोजित करण्यास मान्यता
देण्यात येत आहे. याअनुषंगाने, क्षेत्रिय स्तरावरील अनिवार्य संलग्नता कार्यक्रम (Compulsory
Attachment Programme) संदर्भात विवरणपत्र १ व विवरणपत्र २ येथील आराखड्यास मान्यता देण्यात
येत आहे.
४. प्रशिक्षणाचा मुख्य हेतू शासकीय सेवकांची कार्यक्षमता वाढविण्याबरोबरच आर्थिक, सामाजिक,
राजकीय व तांत्रिक बदलांमुळे निर्माण होणाऱ्या आव्हानांना सामोरे जाणे व लोकाभिमुख तसेच गतिमान
प्रशासन निर्माण करणे हा आहे. त्यानुसार कार्यालय प्रमुखांनी परिविक्षाधिन अधिकाऱ्यांना संबंधित
कार्यालयातील कामकाज, योजना, विभागाशी संबंधित कायदे/नियम याबाबतची इत्यंभूत माहिती देण्यात
पृष्ट्ठ ६ पैकी २
# Page 3
शासन आदेश क्रमांकः DAHD-११०१२/१०/२०२४-DAHD-AH१ (७४४०७२),
यावी. शासनाकडून/ विभागाकडून राबविण्यात येणाऱ्या योजनांचा उद्देश साध्य होण्यासाठी योजनेशी
संबंधित सर्व घटकांशी (stake holders) संवाद साधण्याचे कौशल्य निर्मिती करणे, जेणेकरुन संलग्नता
कार्यक्रमाचा हेतू व लोकाभिमुख सुशासन (people centric good governance) निर्माण करण्याचा उद्देश
साध्य होईल.
५. पायाभूत प्रशासकीय प्रशिक्षण व तांत्रिक प्रशिक्षण कार्यक्रम तसेच क्षेत्रिय स्तरावरील संलग्नता
कार्यक्रमाची अंमलबजावणी पुढीलप्रमाणे करण्यात यावी:-
१.महाराष्ट्र लोकसेवा आयोगाद्वारे पशुधन विकास अधिकारी, गट-अ या पदावर नवनियुक्त
उमेदवारांना शासन सेवेत प्रथम नियुक्ती दिल्यानंतर यशदा, पुणे यांचेमार्फत पायाभूत
प्रशासकीय प्रशिक्षण व तांत्रिक प्रशिक्षणाचे आयोजन करण्याबाबत आयुक्त पशुसंवर्धन, पुणे यांनी
तातडीने कार्यवाही करावी.
२.संबंधित उमेदवारांना यशदा, पुणे येथे पायाभूत प्रशासकीय प्रशिक्षण कार्यक्रम येथे रुजू करुन
घेतल्यानंतर परिवीक्षाधिन अधिकाऱ्यांचा रुजू अहवाल, उपस्थिती अहवाल, सेवार्थ प्रणालीमध्ये
नोंदणीकरिता व त्यांचे डीसीपीएस/एनपीएसकरीता क्रमांक मिळविणेबाबत आवश्यक कागदपत्रे
इत्यादी बाबींच्या अनुषंगाने आयुक्त पशुसंवर्धन यांनी आवश्यक ती कार्यवाही करावी.
३.प्रशिक्षणादरम्यान संबंधित परिवीक्षाधिन अधिका-यांचे वेतन त्यांना नियुक्ती आदेशात नमूद
केलेल्या कार्यालयातून अदा करण्यात यावे.
४.पायाभूत प्रशासकीय प्रशिक्षण व तांत्रिक प्रशिक्षणाव्यतिरिक्त क्षेत्रिय स्तरावरील संलग्नता
कार्यक्रमाच्या अनुषंगाने परिवीक्षाधिन अधिका-यांना विवरणपत्र १ व २ मधील विविध
कार्यालयांना/ संस्थांना संलग्न करण्याचे आदेश आयुक्त पशुसंवर्धन निर्गमित करतील.
५.परिवीक्षाधिन अधिका-यांनी संलग्नता कार्यक्रमांतर्गत नमूद कार्यालयांमध्ये प्रशिक्षण पूर्ण
केल्यानंतर त्या कार्यालयाच्या कार्यालय प्रमुखांनी परिवीक्षाधिन अधिकाऱ्यांच्या प्रशिक्षण
कालावधीतील मुल्यमापन अहवाल (Appraisal Report) संबंधित जिल्हा पशुसंवर्धन उपायुक्त
यांना प्रशिक्षण पुर्ण झाल्यानंतर २ दिवसांत सादर करावा. सदर मुल्यमापन अहवाल संबंधित
जिल्हा पशुसंवर्धन उपायुक्त यांनी आयुक्त पशुसंवर्धन यांना सादर करावा.
६.प्रशिक्षण कार्यक्रम व संलग्नता कार्यक्रम पूर्ण केल्याबाबतची नोंद संबंधित परिवीक्षाधिन
अधिकाऱ्यांच्या सेवा पुस्तकात घेण्यात यावी.
७.प्रशिक्षण कार्यक्रम व संलग्नता कार्यक्रम विहित कालावधीत पूर्ण करणे बंधनकारक असून त्यास
कोणतीही मुदतवाढ अनुज्ञेय राहणार नाही.
८.पायाभूत प्रशासकीय प्रशिक्षण व तांत्रिक प्रशिक्षण तसेच संलग्नता कार्यक्रम अनिवार्य असल्याने
ज्या परिवीक्षाधिन अधिकाऱ्यांनी प्रशिक्षण कार्यक्रम समाधानकारकरित्या पुर्ण केला नाही अशा
परिवीक्षाधिन अधिकाऱ्यांची माहिती आयुक्त पशुसंवर्धन यांनी शासनास सादर करावी.
९. प्रशिक्षणादरम्यान परिवीक्षाधिन अधिकाऱ्यांना किरकोळ रजेव्यतिरिक्त कोणतीही रजा अनुज्ञेय
राहणार नाही. तथापि सदर प्रशिक्षण कार्यक्रमादरम्यान परिवीक्षाधिन अधिकाऱ्यांना अपरिहार्य
पृष्ट्ठ ६ पैकी ३
# Page 4
शासन आदेश क्रमांकः DAHD-११०१२/१०/२०२४-DAHD-AH१ (७४४०७२),
कारणांसाठीच (वैद्यकीय/ महिलांसाठी प्रसुती) प्रशिक्षण कालावधीत रजा मंजूर करण्याचे
अधिकार आयुक्त पशुसंवर्धन यांना राहतील.
१०. परिवीक्षाधिन अधिकाऱ्यांनी प्रशिक्षणादरम्यान प्रशिक्षणाशी संबंधित दैनंदिनी ठेवावी. सदर
दैनंदिनीमध्ये प्रशिक्षणाचा विषय, प्रशिक्षणाचा उद्देश, प्रशिक्षणाअंती उद्देशानुसार साध्यप्राप्ती इ.
नोंदी ठेवाव्यात.
११. परिवीक्षाधिन अधिकाऱ्यांनी सदर दैनंदिनी प्रत्येक कार्यालयातील संलग्नता कार्यक्रम पुर्ण
झाल्यानंतर २ दिवसाच्या आत संबंधित जिल्हा पशुसंवर्धन उपायुक्त यांना सादर करावी.
१२. संबंधित जिल्हा पशुसंवर्धन उपायुक्त यांनी प्रत्येक महिन्याचा एकत्रित अहवाल अभिप्रायासह
आयुक्त पशुसंवर्धन यांना सादर करावा.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 5
# Page 6