# Page 1
मा.औद्योगिक न्यायालय, नागपूर यांच्या दि. १३/०४/२०२२ रोजीच्या न्यायनिर्णयानुसार तक्रारदार श्रीमती सुशीला लालचंद थोटे यांना रोजंदारी तत्वावर कामावर घेवून दि.२७/०७/२०१४ ते दि.३१/०७/२०२२ या कालावधीतील देय होणारी मजूरीची थकबाकी अदा करण्यास मान्यता देणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: न्यायप्र-२०२०/प्र.क्र.३९/१३-अ
मादाम कामा मार्ग, हुतात्मा राजगुरू चौक,
मंत्रालय, मुंबई-४०० ०३२.
तारीख: २० डिसेंबर, २०२२
वाचा: १) कृषि आयुक्तालयाचे पत्र क्र. युएलपी-१०२०/५१६३/प्र.क्र.१६/आस्था-३/३७९४७, दि.१४/११/२०२२.
२) मा. कामागार न्यायालय, भंडारा येथे दाखल युएलपी क्र.७३/२०१७ मध्ये दि. ०९/१०/२०१९ रोजीचा दिलेला न्यायनिर्णय.
३) मा. औद्योगिक न्यायालय, भंडारा येथे दाखल रि. युएलपी क्र. ३०/२०२० मध्ये दि.१३/०४/२०२२ रोजीचा दिलेला न्यायनिर्णय.
प्रस्तावना:
श्रीमती सुशिला लालचंद थोटे, मजूर शासकीय फळरोपवाटिका, भंडारा यांनी मा.कामगार न्यायालय, भंडारा येथे तक्रार क्र.७३/२०१७ दाखल केली होती. त्यावर मा.कामगार न्यायालयाने दि.०९/१०/२०१९ रोजी दिलेल्या निकाला विरुध्द मा. औद्योगिक न्यायालय, भंडारा येथे अपिल दाखल केले होते. मा. औद्योगिक न्यायालयाने दि. १३/०४/२०२२ रोजी युएलपी क्र. ३०/२०२० खारीज केले.
मा.औद्योगिक न्यायालयाने दिलेल्या न्यायानिर्णयाची अंमलबजावणी करण्यासाठी श्रीमती सुशिला लालचंद थोटे यांना दि.२७/०७/२०१४ ते दि. ३१/०७/२०२२ पर्यत देय होणाऱ्या मजूरीची रक्कम रू.६,०९,४६८/- अदा करणे आवश्यक आहे. सदर थकबाकी रक्कम देणेबाबतचा प्रस्ताव शासनाच्या विचाराधीन होता.
शासन निर्णय:
मा.न्यायालयाचे आदेशाप्रमाणे श्रीमती सुशिला लालचंद थोटे, रोजंदारी मजुर यांना कामावरुन कमी केल्याच्या दि.२७/०७/२०१४ ते दि.३१/०७/२०२२ पर्यंतच्या देय होणा-या मजुरीच्या थकबाकीचे विवरणपत्रानुसार श्रीमती सुशिला लालचंद थोटे यांना रु.६,०९,४६८/- ( खात्यामध्ये मग्रारोहयोचे मार्गदर्शक सुचनाप्रमाणे) देय होत असुन, मजुरीची थकबाकी रककम रु.६,०९,४६८/- (अक्षरी रक्कम रुपये सहा लाख नऊ हजार चारशे अडुसष्ठ फक्त) एवढी रक्कम देणेबाबत शासन मान्यता देण्यात येत आहे.
२. श्रीमती सुशिला लालचंद थोटे, रोजंदारी मजूर शासकीय फळरोपवाटिका, भंडारा यांच्या मजूरी / वेतनाच्या फरकाच्या रकमेची परिगणना करून सदर रक्कम सन २०२२-२०२३ या आर्थिक वर्षात २४०१ पीक संवर्धन, १९९ (०३) रोपमळे (०३) (०१) भाजीपाला रोपमळे, फळ रोपमळे व स्थानीक उद्याने, मुख्यलेखाशिर्ष (२४०१-१७२२) या लेखाशिर्षाखालील (०२) मजुरी याबाबी अंतर्गत उपलब्ध अनुदानातून अदा करण्यास शासन मान्यता देण्यात येत आहे.
# Page 2
शासन निर्णय क्रमांकः न्यायप्र-२०२०/प्र.क्र.३९/१३-अ
३. न्यायालयीन प्रकरणात वित्तीय अधिकार नियम पुस्तिका, १९७८, दि.१७/४/२०१५ भाग पहिला, उप विभाग-दोन, अनु. क्र. ७ नुसार प्रशासनिक विभाग प्रमुख यांना पूर्ण अधिकार प्रदान करण्यात आलेले आहेत. त्या अधिकारानुसार सदर शासन निर्णय निर्गमित करण्यात येत आहे.
४. मा.न्यायालयाने दिलेल्या न्यायनिर्णयानुसार श्रीमती सुशीला लालंचद थोटे रोजंदारी मजूर यांना देय ठरणारी रक्कम शासनाचे प्रचलित नियम, अटी व शर्ती व आदेशांचे अनुपालन करण्यात यावे.
तसेच या प्रकरणी कोणतीही प्रशासकीय वा वित्तीय अनियमितता होणार नाही, याची दक्षता घेण्यात यावी.
५. यावरील येणारा खर्च मागणी क्र.डी-३, २४०१ पीक संवर्धन, ११९ (०३) रोपमळे (०३) (०१) भाजीपाला रोपमळे, फळ रोपमळे व स्थानिक उद्याने, मुख्यलेखाशिर्ष (२४०१-१७२२) या लेखाशिर्षाखालील (०२) मजुरी याबाबी अंतर्गत सन २०२२-२३ करिता उपलब्ध असलेल्या निधीतून भागविण्यात यावा. त्यासाठी उपविभागीय कृषि अधिकारी, भंडारा यांना आहरण व संवितरण अधिकारी म्हणून घोषित करण्यात येत आहे.
६. सदरचा शासन निर्णय विधी व न्याय विभाग, नागपूर यांचा अनौपचारीक संदर्भ क्र.१३९१/२२, दि.१२/७/२०२२ व वित्त विभाग अनौपचारीक संदर्भ क्र.३४८/२२/व्यय-१, दि.२४/११/२०२२ रोजीच्या अभिप्रायास अनुसरुन निर्गमित करण्यात येत आहे.