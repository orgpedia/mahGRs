# Page 1
महाराष्ट्र लोकसेवा हक्क अधिनियम,
२०१५ अंतर्गत कृषि विभागाच्या अधिसूचित
सेवांच्या यादीतून कृषि यांत्रिकीकरण ही
सेवा वगळण्याबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक :- कृवपदुम-१९०१५/१/२०२६-MAG-८A(E-१५१११४९)
मादाम कामा मार्ग, हुतात्मा राजगुरु चौक,
मंत्रालय (विस्तार), मुंबई - ४०००३२.
दिनांक : २१ जानेवारी, २०२६
संदर्भ :-
१.शासन निर्णय, कृषि व पदुम विभाग, क्र.सुकृऔ-२०१६/प्र.क्र.३०१/११-अे,
दिनांक २८.०४.२०१७
२.महाराष्ट्र राज्य सेवा हक्क आयोग यांचे पत्र क्र.बैठक-२०१५/प्र.क्र.४६/ममुसेहआ/कक्ष-२,
दिनांक ११.०९.२०२५
प्रस्तावना :
कृषि व पदुम विभागाच्या संदर्भ क्र.१ येथील दिनांक २८.०४.२०१७ येथील शासन
निर्णयान्वये कृषि विभागाद्वारे राबविण्यात येणाऱ्या विविध केंद्र व राज्य योजनांतर्गत अनुदानावर
वाटप करावयाच्या कृषि औजारांसंदर्भात थेट लाभ हस्तांतरण योजना (कृषि यांत्रिकीकरण),
महाराष्ट्र लोकसेवा हक्क अधिनियम, २०१५ च्या कलम-३ अन्वये लोकसेवा म्हणून अधिसूचित
करण्यात आली आहे.
२. कृषि विभागाच्या अधिसूचित १६ सेवांपैकी पाच सेवा महाराष्ट्र लोकसेवा हक्क अधिनियम,
२०१५ अंतर्गत पुरवावयाच्या सेवांच्या यादीतून वगळण्याबाबत मा.मुख्य आयुक्त, राज्य सेवा हक्क
आयोग यांना विनंती करण्यात आली होती. तद्नुषंगाने मा.मुख्य आयुक्त, राज्य सेवा हक्क आयोग
यांच्या अध्यक्षतेखालील दिनांक २३.०६.२०२५ रोजीच्या बैठकीत सादरीकरण करण्यात आले व
नंतर दिनांक ०६.०८.२०२५ रोजीच्या बैठकीमध्ये सविस्तर चर्चा होऊन, “कृषि यांत्रिकीकरण सेवा
ही DBT स्वरुपाची सेवा असल्याने सद्यःस्थितीत ती अधिसूचित सेवांच्या यादीतून वगळण्यास
आयोगाची सहमती आहे. नंतर DBT सेवा अधिसूचित करण्यासंदर्भातील शासन निर्णयानुसार
कार्यवाही करता येईल”, असे निदेश देण्यात आले आहेत. त्यानुसार महाराष्ट्र लोकसेवा हक्क
अधिनियम, २०१५ अंतर्गत पुरवावयाच्या सेवांच्या यादीतून कृषि यांत्रिकीकरण सेवा वगळण्याबाबत
शासन पुढीलप्रमाणे निर्णय घेत आहे.
शासन निर्णय :
१. कृषि व पदुम विभागाच्या संदर्भ क्र.१ येथील दिनांक २८.०४.२०१७ च्या शासन निर्णयान्वये,
महाराष्ट्र लोकसेवा हक्क अधिनियम, २०१५ च्या कलम-३ अन्वये लोकसेवा म्हणून अधिसूचित
करण्यात आलेली "विविध केंद्र व राज्य योजनांतर्गत अनुदानावर वाटप करावयाच्या कृषि
औजारांसंदर्भात थेट लाभ हस्तांतरण योजना (कृषि यांत्रिकीकरण)" ही सेवा या शासन निर्णयान्वये
अधिसूचित सेवांच्या यादीतून वगळण्यात येत आहे.
# Page 2
शासन निर्णय क्रमांकः कृवपदुम-१९०१५/१/२०२६-MAG-८A(E-१५१११४९)
२. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर