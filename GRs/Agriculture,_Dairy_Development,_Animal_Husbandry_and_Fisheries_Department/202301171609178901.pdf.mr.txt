# Page 1
पशुसंवर्धन आयुक्तालयातंर्गत राज्यस्तरीय संवर्गातील पदे भरण्याबाबत.
महाराष्ट्र शासन
कृषी, पशुसंवर्धन,दुग्धव्यवसाय विकास व मत्स्यव्यवसाय विभाग,
शासन निर्णय क्रमांक :- पसंप्र-२०२२/प्र.क्र.१४३/पदुम-१
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई- ४०० ०३२.
दिनांक : १७ जानेवारी, २०२३
संदर्भ :- १) आयुक्त, पशुसंवर्धन, महाराष्ट्र राज्य, पुणे क्र.एनजीओ-५(४)/ प्र.क्र.९५९/ २०१६ /६४०/पसं-१, पुणे-६७ दि. ०३.०७.२०१७
२) शासन निर्णय, वित्त विभाग क्र. संकीर्ण-२०१८/प्र.क्र.२०/आ.पु.क., दि. १६.०५.२०१८
३) साप्रवि शासन परिपत्रक क्र.प्रानिमं १२१८/प्र.क्र.२७/१३-अ,दि. १४ मार्च, २०१८ ४) आयुक्त, पशुसंवर्धन, महाराष्ट्र राज्य, पुणे क्र. एनजीओ-५(४)/प्र.क्र.१०४९/१४२ /२०१८/पसं-१, पुणे-६७ दि. २७.०२.२०१९
५) आयुक्त पशुसंवर्धन कार्यालय यांचे पत्र क्र.एनजीओ-५(४)/प्र.क्र.१०४९/९८१/ २०१९, पसं-१, औंध, पुणे-६७ दि.२९.११.२०१९
६) शासन निर्णय, सामान्य प्रशासन विभाग (माहिती तंत्रज्ञान), क्र.मातंस २०२०/प्र.क्र.११/से-२/३९, दि.२०.०२.२०२०
७) शासन निर्णय वित्त विभाग, अर्थसं - २०२०/प्र.क्र.६५/अर्थ-३ दि.०४.०५.२०२० ८) शासन निर्णय, सामान्य प्रशासन विभाग, क्र.प्रानिम-१२२२/प्र.क्र.५४/१३-अ, दि.०४.०५.२०२२
९) शासन निर्णय, वित्त विभाग क्र.पदनि-२०२२/प्र.क्र.२/२०२२/आ.पु.क.
दि.३१.१०.२०२२
१०) शासन निर्णय, सामान्य प्रशासन विभाग, क्र. प्रानिम-१२२२/प्र.क्र.१३६/१३-अ, दि.२१.११.२०२२
११) शासन निर्णय,महिला व बाल विकास विभाग,क्र.अनाथ-२०१८/प्र.क्र.१८२/ का-०३, दि. २३ ऑगस्ट, २०२१
१२) शासन निर्णय, सामान्य प्रशासन विभाग, क्र.बीसीसी-२०१९/प्र.क्र.११८ ए/२०१९/१६ ब, दि. १६.०२.२०१९
१३) आयुक्त पशुसंवर्धन यांचे पत्र क्र.प्रशासन-१/प्र.क्र.११/आकृतीबंध/६९५/२०२२, औंध, पुणे-६७, दि. १३.०९.२०२२
# Page 2
शासन निर्णय क्रमांकः पसंप्र-२०२२/प्र.क्र.१४३/पदुम-१
प्रस्तावना: पशुसंवर्धन आयुक्तालयाअंतर्गत सरळसेवा कोटयातील गट-क संवर्गातील रिक्त पदे भरण्याच्या अनुषंगाने आयुक्त पशुसंवर्धन यांच्यामार्फत संदर्भाधिन क्र.१ अन्वये जाहिरात प्रसिध्द करण्यात आलेली आहे. सदर जाहिरातीच्या अनुषंगाने आयुक्त पशुसंवर्धन यांच्या मार्फत तत्कालीन प्रचलित नियमानुसार त्रयस्थ संस्थेमार्फत अर्ज मागवून पात्र संस्थेव्दारे पदभरतीची प्रक्रिया सुरु करण्यात आलेली होती. या संस्थेव्दारे अर्जाची छाननी व अन्य प्रक्रिया सुरु असताना राज्यातील शासन सेवेतील पदे महापोर्टलव्दारे भरण्याबाबत सामान्य प्रशासन विभागाने संदर्भाधिन क्र.३ अन्वये दि.१४.०३.२०१८ अन्वये शासन निर्णय निर्गमित केला आहे. तसेच भरती प्रक्रियेसंबंधी कार्यवाही सुरु असताना महाराष्ट्र राज्यातील सामाजिक व शैक्षणिक दृष्ट्या मागास (एसईबीसी) आरक्षण अधिनियम, २०१८ लागू करण्यात आला. तसेच वित्त विभागाने संदर्भाधिन क्र.२ अन्वये शासन निर्णय दि.१६.५.२०१८ अन्वये शेतक-यांचे उत्पन्न दुप्पट करण्याच्या अनुषंगाने आवश्यक पायाभुत सुविधा पुरविण्यासाठी विविध विभागातील महत्वाच्या सेवेशी निगडीत पदभरती संदर्भात १०० टक्के पदे भरण्याबाबत मान्यता दिलेली होती. सदर शासन निर्णयामध्ये पशुधन पर्यवेक्षक गट-क व परिचर गट-ड संवर्गातील पदांचा समावेश असल्याने या दोन संवर्गातील रिक्त पदे भरण्याच्या अनुषंगाने महापरिक्षा पोर्टल व्दारे पदभरतीची जाहिरात संदर्भाधिन क्र. ४ अन्वये प्रसिध्द करण्यात आलेली आहे.
२. पशुसंवर्धन आयुक्तालयाच्या स्तरावरुन घेण्यात येणाऱ्या सन २०१७ मध्ये दिलेल्या १३८ पदांच्या जाहिरातीबाबत त्रयस्त संस्थेकडून भरतीप्रक्रियेची कार्यवाही करतांना परिक्षेसाठी प्रश्नपत्रिका काढण्याचे काम संबंधित खाजगी संस्थेला देण्यात आलेले नसल्याचे आयुक्त पशुसंवर्धन यांनी संदर्भाधिन क्र.५ च्या पत्रान्वये शासनास कळविले आहे. तसेच प्रश्नपत्रिका तयार करण्याकरिता महाराष्ट्र राज्य परिक्षा परिषद, पुणे, बालभारती पुणे व माध्यमिक व उच्च माध्यमिक परिक्षा मंडळ, पुणे तसेच महापरिक्षा कक्ष यांना विनंती केली असता, उक्त संस्थाकडून प्रश्नपत्रिका तयार करण्याबाबत प्रतिसाद मिळाला नसल्याचे आयुक्त कार्यालयाने कळविले आहे.
३. आयुक्त पशुसंवर्धन कार्यालयाने संदर्भाधिन क्र.५ अन्वये कळविल्यानुसार, उक्त सन २०१९ च्या जाहिरातीच्या अनुषंगाने महाआयटीने आयुक्त पशुसंवर्धन यांना दि.२२.०८.२०१९ च्या ई-मेलद्वारे दि.१०.०८.२०१९ ते २९.८.२०१९ या कालावधीत आयोजित केलेली पशुसंवर्धन विभागातील भरती परिक्षा ही पुरग्रस्त जिल्हयातील परिस्थिती विचारात घेऊन रद्द केलेली असल्याचे कळविले होते.
त्यानंतर महाआयटीने दि.२७.११.२०१९ च्या ई-मेलद्वारे परिक्षा वेळापत्रक दि.०९.१२.२०१९ ते दि.२१.१२.२०१९ असे निश्चित केल्याचे कळविले होते. तथापि परिक्षा आयोजन झालेले नाही.
४. दरम्यान शासनाव्दारे संदर्भाधिन क्र.६ येथील दि.२०.०२.२०२० च्या शासन निर्णयान्वये महापरिक्षापोर्टलच्या कार्यपध्दतीमध्ये सुधारणा करण्यात आलेली आहे.
५. तद्नंतर,कोविड-१९ विषाणू प्रादुर्भावाच्या पार्श्वभुमीवर वित्त विभागाने संदर्भाधिन क्र.७ अन्वये शासन निर्णय दि.०४.०५.२०२० अन्वये नविन पदभरती करु नये असे निर्बंध घातलेले होते.
तद्नंतर उक्त दोन्हीही पदभरती संदर्भात वित्त विभागाला मान्यता देण्याची विनंती केली असता, वित्त विभागाकडून पशुसंवर्धन विभागाच्या आकृतीबंध सुधारणेअभावी पदभरतीला मान्यता प्राप्त होवू शकलेली नाही.
पृष्ठ ४ पैकी २
# Page 3
शासन निर्णय क्रमांकः पसंप्र-२०२२/प्र.क्र.१४३/पदुम-१
६. पशुसंवर्धन विभागाचा आकृतीबंध सुधारीत करण्यासंदर्भात आयुक्त पशुसंवर्धन, महाराष्ट्र राज्य,पुणे यांनी सादर केलेल्या प्रस्तावामध्ये गट-क व ड मधील काही संवर्गातील रिक्त पदे निरसित करण्याचे प्रस्तावित केले आहे. या अनुषंगाने संदर्भाधीन क्र.१३ अन्वये सन २०१७ व २०१९ मधील जाहिरातीमध्ये प्रसिध्द केलेल्या पदापैकी काही संवर्गातील पदे (उदा. लघुलेखक, वाहनचालक, परिचर) निरसित करण्याचे प्रस्तावित असल्याने उक्त पदभरतीकरिता पद उपलब्ध राहत नसल्याचे कळविले आहे. त्यामुळे उक्त दोन्ही जाहिरातीमधील काही संवर्गातील पदे रद्द करणे क्रमप्राप्त ठरत आहे.
७. दरम्यान, संदर्भाधीन क्र.११ येथे नमूद केल्यानुसार दि.२३.०८.२०२१ अन्वये अनाथांसंदर्भात आरक्षण लागू करण्यात आलेले असून सदर आरक्षण सर्व पदभरतीला लागू करण्यात आलेले आहे.
तसेच संदर्भाधीन क्र.१२ येथे नमूद केल्यानुसार आर्थिकदृष्ट्या दुर्बल घटकांसाठी (इ.डब्ल्यु.एस.) आरक्षण लागू करण्यात आलेले आहे. त्याचप्रमाणे सन २०१९ मध्ये प्रसिध्द केलेल्या जाहीरातीमध्ये सामाजिक व शैक्षणिक दृष्ट्या मागास (एसईबीसी) आरक्षण अधिनियम २०१८ च्या अनुषंगाने आरक्षण निश्चिती करण्यात आलेली होती. आता एसईबीसी आरक्षण मा.न्यायालयाने रद्द केलेले आहे. उक्त सर्व वस्तूस्थिती विचारात घेता, आरक्षणामध्ये वेळोवेळी झालेले बदल विचारात घेता तसेच सद्यस्थितीत रिक्त पदांमध्ये झालेली वाढ पाहता, यापूर्वी प्रसिध्द केलेल्या जाहिरातीनुसार परिक्षा घेणे संयुक्तिक होणार नाही.
८. यास्तव, उपरोक्त सर्व बाबी विचारात घेता पशुसंवर्धन आयुक्तालयांतर्गत यापूर्वी प्रसिध्द केलेल्या सन २०१७ व सन २०१९ मधील पदभरतीसंदर्भात अद्याप परिक्षा आयोजन न झाल्याने, सध्यस्थितीत उलटून गेलेला कालावधी व कोविड-१९ विषाणू प्रादुर्भावाच्या परिस्थितीत पदभरतीवर असलेले निर्बंध, तत्कालिन पदांच्या आरक्षणामध्ये झालेला बदल, रिक्त पदांमध्ये झालेली वाढ, या सर्व बाबी विचारात घेता पदभरतीच्या सदर जाहिराती रद्द करुन रिक्त पदे स्वातंत्र्याच्या अमृतमहोत्सवी वर्षात सरळसेवा कोटयातील पदे भरण्याबाबत प्राप्त निर्देशानुसार भरण्याची बाब विचाराधीन आहे.
शासन निर्णय : पशुसंवर्धन आयुक्तालयाअंतर्गत सरळसेवा कोटयातील गट-क व गट-ड संवर्गातील रिक्त पदे भरण्याबाबत यापूर्वी सन २०१७ व सन २०१९ मध्ये प्रसिध्द केलेल्या जाहिरातीच्या अनुषंगाने खालील प्रमाणे निर्णय घेण्यात येत आहे.
१. पशुसंवर्धन आयुक्तालयांतर्गत रिक्त पदे भरण्याच्या अनुषंगाने संदर्भाधिन क्र.१ अन्वये प्रसिध्द केलेली जाहिरात व संदर्भाधिन क्र.४ अन्वये प्रसिध्द केलेली जाहिरात व पदभरती याव्दारे रद्द करण्यात येत आहे. सदर पदभरतीच्या अनुषंगाने संबंधित उमेदवारांना परीक्षाशुल्क परत करण्यासंबंधात स्वतंत्रपणे आदेश निर्गमित करण्यात येतील.
२. गट-क संवर्गातील सरळसेवा कोट्यातील सध्यस्थितीत एकूण रिक्त पदापैकी ८० टक्केच्या मर्यादेमध्ये रिक्त पदे भरण्यास शासन मान्यता देण्यात येत आहे. या अनुषंगाने संदर्भाधीन क्र. १० अन्वये प्राप्त निर्देशानुसार सदर पदभरती करताना घेण्यात येणारी स्पर्धा परीक्षा ऑनलाइन
पृष्ठ ४ पैकी ३
# Page 4
शासन निर्णय क्रमांकः पसंप्र-२०२२/प्र.क्र.१४३/पदुम-१
पध्दतीने (Computer Programme Based test/Examination) घेण्यात येईल व त्यासाठी टि.सी.एस.
आयओएन (टाटा कन्सल्टन्सी सर्व्हिसेस लिमिटेड) व आय.बी.पी.एस. (इंस्टीट्यूट ऑफ बँकिंग पर्सोनेल सिलेक्शन) यापैकी कोणत्याही एका कंपनीची आवश्यकतेनुसार निवड करण्याबाबतचा प्रस्ताव आयुक्त पशुसंवर्धन, पुणे यांनी शासनास सादर करावा.
३. उपरोक्त पदभरतीची मान्यता संदर्भाधिन क्र. ९ अन्वये प्राप्त केवळ स्वातंत्र्याच्या अमृत महोत्सवी वर्षाकरिता पदभरतीवरील निर्बंधामध्ये दिलेली शिथिलता दि.१५.०८.२०२३ पर्यंत लागू असल्याने त्या अनुषंगाने पदभरतीची कार्यवाही करण्याची दक्षता आयुक्त पशुसंवर्धन, महाराष्ट्र राज्य,पुणे यांनी घेण्यात यावी.
४. सदर परिक्षेसंदर्भात कंपनीशी करावयाचा सामंजस्य करार व तदनुषंगिक बाबी या संदर्भातील कार्यवाही करतांना संदर्भ क्र.१० येथील सामान्य प्रशासन विभागाच्या दि.२१ नोव्हेंबर,२०२२ च्या शासन निर्णयातील सूचनांचे काळजीपूर्वक पालन करण्यात यावे. तसेच पदभरतीसंदर्भात केलेल्या कार्यवाहीचा अहवाल वेळोवेळी शासनास सादर करण्यात यावा.
५. सदर शासन निर्णय, सामान्य प्रशासन विभाग अनौ.संदर्भ क्र.१२७६/कार्या-१२/ दि.०५.०१.२०२३ अन्वये निर्गमित करण्यात येत आहे.