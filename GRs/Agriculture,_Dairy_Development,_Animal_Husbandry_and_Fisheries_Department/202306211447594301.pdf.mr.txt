# Page 1
महाराष्ट्र पशु व मत्स्य विज्ञान विद्यापीठ व अधिनस्त घटक महाविद्यालये/ प्रक्षेत्र/ संस्था येथील परिभाषित अंशदान निवृत्तीवेतन योजना / राष्ट्रीय निवृत्तीवेतन प्रणाली अंतर्गत सभासद असणाऱ्या कर्मचाऱ्याचा सेवा कालावधीत मृत्यू झाल्यास त्याच्या कुटुंबियांना कुटुंब निवृत्तीवेतन आणि मृत्यू उपदान व रुग्णता सेवानिवृत्ती झालेल्या कर्मचाऱ्याला रुग्णता निवृत्तीवेतन आणि सेवानिवृत्ती उपदान तसेच विद्यापीठसेवेतून निवृत्त होणाऱ्या कर्मचाऱ्यांना सेवानिवृत्ती उपदान मंजूर करणेबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मपवि २०२३/प्र.क्र.१२४/पदुम २ (माफसू)
मंत्रालय विस्तार, मुंबई-४०० ०३२
दिनांक: २१ जून, २०२३
वाचा :-१) शासन निर्णय, कृषि व पदुम विभाग क्र. मपवि- २०१०/प्र.क्र.१४४/पदुम-१(अ) दिनांक ०७ जानेवारी, २०११
२) शासन निर्णय, कृषि व पदुम विभाग क्र.मपवि २०१७/प्र.क्र. ३५/माफसु, दिनांक २९ सप्टेंबर, २०१८
३) शासन निर्णय, कृषि व पदुम विभाग क्र.मपवि २०१९/प्र.क्र. ३०/माफसु, दिनांक १८ जुलै, २०१९
४) शासन निर्णय वित्त विभाग, क्र. रानियो-२०२२/प्र.क्र. ३४/सेवा-४, दिनांक ३१ मार्च, २०२३
५) शासन शुध्दीपत्रक निर्णय वित्त विभाग, क्र. रानियो-२०२२/प्र.क्र. ३४/ सेवा-४, दिनांक २० एप्रिल, २०२३
प्रस्तावना : विभागाच्या संदर्भाधीन क्र. १ व २ येथील अनुक्रमे दिनांक ०७ जानेवारी, २०११ आणि दिनांक २९ सप्टेंबर, २०१८ रोजीच्या शासन निर्णयान्वये महाराष्ट्र पशु व मत्स्य विज्ञान विद्यापीठ व अधिनस्त घटक महाविद्यालये/ प्रक्षेत्र / संस्था येथे दिनांक ०१/११/२००५ रोजी किंवा त्यानंतर विद्यापीठ सेवेत नियुक्त होणाऱ्या शिक्षक व शिक्षकेत्तर कर्मचाऱ्यांना अनुक्रमे नवीन परिभाषित अंशदान निवृत्तीवेतन योजना व राष्ट्रीय निवृत्तीवेतन प्रणाली लागू करण्यात आली आहे. परिभाषित अंशदान निवृत्तीवेतन योजना/राष्ट्रीय निवृत्तीवेतन प्रणाली लागू असलेल्या कर्मचाऱ्यांना महाराष्ट्र नागरी सेवा (निवृत्तीवेतन) नियम, १९८२, महाराष्ट्र नागरी सेवा (निवत्तीवेतनाचे अंशराशीकरण) नियम, १९८४ व सर्वसाधारण भविष्य निर्वाह निधीचे लाभ अनुज्ञेय ठरत नाहीत.
२. आता, वित्त विभागाच्या संदर्भाधीन क्र. ४ येथील दिनांक ३१ मार्च, २०२३ रोजीच्या शासन निर्णयान्वये दिनांक ०१/११/२००५ रोजी किंवा त्यानंतर शासन सेवेत नियुक्त झालेल्या राज्य शासनाच्या सेवेतील परिभाषित अंशदान निवृत्तीवेतन योजना / राष्ट्रीय निवृत्तीवेतन प्रणाली लागू असलेल्या कर्मचाऱ्याचा सेवा कालावधीत मृत्यू झाल्यास त्याच्या कुटुंबास कुटुंब निवृत्तीवेतन आणि मृत्यु उपदान व रुग्णता सेवानिवृत्त झालेल्या कर्मचाऱ्यास रुग्णता निवृत्तीवेतन आणि सेवानिवृत्ती उपदान, तसेच शासन सेवेतून निवृत्त होणाऱ्या कर्मचाऱ्यांना सेवानिवृत्ती उपदान अनुज्ञेय केले आहे.
# Page 2
शासन निर्णय क्रमांकः मपवि २०२३/प्र.क्र.१२४/पदुम २ (माफसू)
३. राज्य शासनाच्या वरील निर्णयाच्या धर्तीवर महाराष्ट्र पशु व मत्स्य विज्ञान विद्यापीठ व अधिनस्त घटक महाविद्यालये/ प्रक्षेत्र/संस्था येथे दिनांक ०१/११/२००५ रोजी किंवा त्यानंतर नियुक्त झालेल्या व परिभाषित अंशदान निवृत्तीवेतन योजना/ राष्ट्रीय निवृत्तीवेतन प्रणाली लागू असलेल्या कर्मचाऱ्याचा सेवा कालावधीत मृत्यू झाल्यास त्याच्या कुटुंबाला कुटुंब निवृत्तीवेतन आणि मृत्यू उपदान व रुग्णता सेवानिवृत्त झालेल्या कर्मचाऱ्याला रुग्णता निवृत्तीवेतन आणि सेवा निवृत्ती उपदान तसेच विद्यापीठ व अधिनस्त घटक महाविद्यालये/ प्रक्षेत्र/ संस्था येथील सेवेतून निवृत्त होणाऱ्या कर्मचाऱ्यांना सेवानिवृत्ती उपदान मंजूर करण्याची बाब शासनाच्या विचाराधीन होती.
शासन निर्णय: ४. शासनाने आता असा निर्णय घेतला आहे की, महाराष्ट्र पशु व मत्स्य विज्ञान विद्यापीठ व अधिनस्त घटक महाविद्यालये/ प्रक्षेत्र/ संस्था सेवेत दिनांक ०१/११/२००५ रोजी किंवा त्यानंतर नियुक्त झालेल्या व परिभाषित अंशदान निवृत्तीवेतन योजना / राष्ट्रीय निवृत्तीवेतन प्रणाली लागू असलेल्या कर्मचाऱ्याचा (अ) सेवेत असतांना मृत्यू झाल्यास त्यांच्या कुटुंबाला कुटुंब निवृत्तीवेतन आणि मृत्यू उपदान, (ब) रुग्णता सेवानिवृत्त झालेल्या कर्मचाऱ्याला रुग्णता निवृत्तीवेतन आणि सेवा निवृत्ती उपदान लागू करण्यात येत आहे.
त्यानुसार सदर कुटुंब निवृत्तीवेतनधारकास व रुग्णता निवृत्तीवेतनधारकास महाराष्ट्र नागरी सेवा (निवृत्तीवेतन) नियम, १९८२ मधील तरतूदीप्रमाणे कुटुंब निवृत्तीवेतन/ रुग्णता निवृत्तीवेतन लागू होईल.
(क) तसेच विद्यापीठ सेवेतून निवृत्त होणाऱ्या कर्मचाऱ्यांना सेवानिवृत्ती उपदान लागू करण्यात येत आहे.
वरील निर्णयानुसार प्रदान करण्यात येणाऱ्या सेवा निवृत्ती उपदान व मृत्यू उपदानाच्या प्रयोजनाथ सद्य:स्थितीत महाराष्ट्र नागरी सेवा (निवृत्तीवेतन) नियम, १९८२ मधील तरतूदी लागू राहतील.
५. विभागाच्या संदर्भाधीन क्र. ३ येथील दिनांक १८ जुलै, २०१९ रोजीच्या शासन निर्णयान्वये लागू करण्यात आलेली सानुग्रह अनुदान योजना या शासन निर्णयाच्या दिनांकापासून बंद करण्यात येत आहे.
सानुग्रह अनुदानासाठी प्राप्त झालेले अर्ज विचारात घेण्यात येऊ नये. तसेच प्रलंबित प्रकरणे बंद करण्यात यावी.
६. दिनांक ०१/११/२००५ ते या निर्णयाच्या दिनांकापर्यंत मृत्यू पावलेल्या कर्मचाऱ्यांच्या कुटुंबास मृत्यू उपदान, कुटुंब निवृत्तीवेतनाची थकबाकी तसेच नियमित कुटुंब निवृत्तीवेतन मिळण्यासाठी सदर शासन निर्णयासोबतचा नमुना-३ मधील विकल्प कार्यालय प्रमुखाकडे सादर करावा लागेल. त्यानुसार कुटुंब निवृत्तीवेतनधारकास त्याला मिळालेल्या सानुग्रह अनुदानाची रक्कम व परिभाषित निवृत्तीवेतन योजना/ राष्ट्रीय निवृत्तीवेतन प्रणाली अंतर्गत शासनाच्या अंशदानाची व्याज / लाभांशासह रक्कम समायोजित करण्याच्या अटीवर कुटुंब निवृत्तीवेतनाचा लाभ अनुज्ञेय होईल. सदर रक्कम समायोजित झाल्यानंतर कुटुंब निवृत्तीवेतनधारकास नियमितपणे कुटुंब निवृत्तीवेतन अनुज्ञेय राहील.
पृष्ठ ६ पैकी २
# Page 3
शासन निर्णय क्रमांक: मपवि २०२३ /प्र.क्र.१२४/पदुम २ (माफसू)
७. राष्ट्रीय निवृत्तीवेतन प्रणाली अंतर्गत सध्या कार्यरत असलेल्या व यापुढे विद्यापीठ सेवेत नियुक्त होणारा कर्मचारी यांनी त्यांचा सेवेत असताना मृत्यू झाल्यास किंवा रुग्णता सेवानिवृत्त झाल्यास, महाराष्ट्र नागरी सेवा (निवृत्तीवेतन) नियम, १९८२ प्रमाणे कुटुंब निवृत्तीवेतन किंवा रुग्णता निवृत्तीवेतन अनुज्ञेय करण्याबाबत अथवा राष्ट्रीय निवृत्तीवेतन प्रणाली अंतर्गत त्याची कायम निवृत्तीवेतन लेखा क्रमांक (PRAN) मध्ये जमा असेलेली संचित रक्कम निवृत्तीवेतन निधी विनियमक व विकास प्राधिकरण (PFRDA) यांनी वेळोवेळी निर्गमित केलेल्या आदेशानुसार अनुक्रमे कुटुंबास किंवा त्याला मिळण्याबाबतचा सोबतचा नमुना-२ मध्ये विकल्प कार्यालय प्रमुखाकडे सादर करावा.
८. जे विद्यापीठ कर्मचारी महाराष्ट्र नागरी सेवा (निवृत्तीवेतन) नियम, १९८२ प्रमाणे कुटुंब निवृत्तीवेतन किंवा रुग्णता निवृत्तीवेतन अनुज्ञेय करण्याबाबतचा विकल्प सादर करतील, त्यांनी नमुना १ प्रमाणे कुटुंबाचा तपशील सादर करणे अनिवार्य आहे.
९. राष्ट्रीय निवृत्तीवेतन प्रणाली लागू असलेल्या सर्व कर्मचाऱ्यांनी शासन निर्णयाच्या दिनांकापासून एक महिन्याच्या आत वरील परिच्छेद क्र. ४ प्रमाणे विकल्प देणे बंधनकारक राहील. तसेच यापुढे विद्यापीठ सेवेत नियुक्त होणाऱ्या कर्मचाऱ्यांनी उपरोक्तप्रमाणे विकल्प विद्यापीठ सेवेत नियुक्त झाल्यावर ८ दिवसाच्या आत सादर करणे आवश्यक राहील.
१०. या अनुषंगाने वित्त विभागाकडून वेळोवेळी देण्यात येणारे आदेश व सुधारणा लागू राहतील.
११. सदरचा शासन निर्णय वित्त विभागाच्या अनौ. संदर्भ क्र. ५५/२३/सेवा-४, दि. ०५ जून, २०२३ अन्वये त्यांच्या सहमतीने निर्गमित करण्यात येत आहे
# Page 4
# Page 5
# Page 6