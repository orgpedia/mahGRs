# Page 1
राज्यात कोळंबी बीज उत्पादनात वाढ करण्यासाठी कोळंबी बीज उत्पादन केंद्रे उभारण्याबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः मत्स्यवि २०१७/प्र.क्र.७६/पदुम १३
मंत्रालय, मुंबई ४०० ०३२
दिनांक:२८ मार्च, २०१८
वाचा : कृषि व पदुम विभाग, शासन निर्णय मत्स्यवि २०१६/प्र.क्र. १५९/पदुम १३, दि.६.३.२०१७
प्रस्तावना - राज्यातील निमखारे पाण्यातील कोळंबी संवर्धनासाठी आवश्यक बीज पुरवठा करण्यासाठी एकही कोळंबी बीज उत्पादन केंद्र कार्यरत नाही. नैसर्गिकरित्या निमखारे पाण्यातील उपलब्ध होणाऱ्या कोळंबी बीजांवर सध्याचे उत्पादन आधारित आहेत. सद्यस्थितीत कोळंबी बीजाची संपूर्ण आयात ही तामिळनाडू व आंध्रप्रदेश या राज्यातून केली जात आहे. राज्यातील बहुतांश कोळंबी संवर्धन हे अल्प भूधारणा (०.५ ते २ हेक्टर) असणारे शेतकरी असून त्यांना ही प्रक्रिया त्रासदायक व खर्चाचे ठरत असल्याने जमिन विकसित होण्यास मोठा अडथळा येत असून व कोळंबी बीजाअभावी मोठे क्षेत्र कोळंबी विकासापासून वंचित राहिले आहे.
सद्यस्थितीत इतर राज्यातून कोळंबी बीज आयात करुन कोळंबी पालन करणे आर्थिक दृष्टिकोनातून परवडणारे नाही. त्यामुळे कोळंबी संवर्धनाखाली वापरात असलेल्या निमखारे क्षेत्रामध्ये वाढ करुन त्याद्वारे कोळंबी संवर्धन व उत्पादनात वाढ करणे गरजेचे झाले आहे. आंतरराष्ट्रीय बाजारपेठेत कोळंबीची मागणी मोठ्या प्रमाणात आहे. निमखारेपाणी क्षेत्रातील जमिन ही शेतीकरिता पडीक म्हणून समजली जाते. मात्र तेथे मत्स्यशेती करुन मोठ्या प्रमाणावर प्रथिनयुक्त अन्नाचे उत्पादन करता येईल. त्यामुळे परकीय चलन मिळविता येऊ शकते. तसेच सागरी किनारपट्टीचा विकास होऊन रोजगाराच्या संधी निर्माण होऊ शकतील. कोळंबीचे यशस्वीरित्या व मोठ्या प्रमाणात वाढ होण्यासाठी संवर्धनाचे शास्त्रशुध्द तंत्रज्ञान व गुणवत्ता असलेल्या बीजाची गरज आहे. मा. मंत्री (वित्त) यांनी या अनुषंगाने सन २०१७-१८ च्या अर्थसंकल्पीय भाषणात “कोंळंबी बीज उत्पादन केंद्राच्या माध्यमातून कोळंबी उत्पादनात वाढ करण्याचा कार्यक्रम राबविण्यात येणार आहे” अशी घोषणा केली होती. मा. मंत्री (वित्त) यांनी वरीलप्रमाणे केलेल्या घोषणेच्या अनुषंगाने स्थानिक कोळंबी बीजाची गरज भागविण्यासाठी खाजगी कास्तकारांना प्रोत्साहित करुन केंद्र शासनाच्या अर्थसहाय्यातून राबविण्यात येणाऱ्या "निलक्रांती" योजनेच्या धर्तीवर कोळंबी बीज उत्पादन केंद्रांची उभारणी राज्य अर्थसंकल्पीय तरतूदीतून अर्थसहाय्य देण्याबाबतचा प्रस्ताव मा. मंत्रिमंडळाच्या मान्यतेसाठी दि.
०८.०३.२०१८ रोजीच्या बैठकीत ठेवण्यात आला होता. विभागाच्या सदर प्रस्तावास मा. मंत्रिमंडळाने मान्यता प्रदान केली असून सदर मान्यतेनुसार, २ मोठी कोळंबी बीज उत्पादन केंद्र (२० कोटी पोस्ट लार्व्हा क्षमता असलेली ठाणे/ पालघर व रायगड जिल्ह्यासाठी १ तसेच, रत्नागिरी व सिंधूदुर्ग जिल्ह्यासाठी १ अशी एकुण २ कोळंबी बीज उत्पादन केंद्रे) व ५ मिनी कोळंबी बीज उत्पादन केंद्रे (५० लक्ष पोस्ट लार्व्हा क्षमता असलेली ठाणे, पालघर, रायगड, रत्नागिरी व सिंधूदूर्ग या पाच जिल्ह्यासाठी प्रति जिल्हा १ या प्रमाणे ५ कोळंबी बीज उत्पादन केंद्रे) उभारण्यास मान्यता देण्याची बाब शासनाच्या विचाराधीन होती.
# Page 2
शासन निर्णय क्रमांकः मत्स्यवि २०१७/प्र.क्र. ७६/पदुम १३
शासन निर्णय : शासन या निर्णयान्वये मुंबई वगळता कोकण किनार पट्टीवरील पाच जिल्हे अनुक्रमे ठाणे, पालघर, रायगड, रत्नागिरी व सिंधूदूर्ग जिल्ह्यात कोळंबी शेतीस अनुकूल असलेल्या निमखारेपाणी क्षेत्रात २ मोठी कोळंबी बीज उत्पादन केंद्रे (२० कोटी पोस्ट ला क्षमता असलेली ठाणे, पालघर व रायगड जिल्ह्यासाठी १ तसेच, रत्नागिरी व सिंधूदूर्ग जिल्ह्यासाठी १ अशी एकुण २ कोळंबी बीज उत्पादन केंद्रे) व ५ मिनी कोळंबी बीज उत्पादन केंद्रे (५० लक्ष पोस्ट ला क्षमता असलेली ठाणे, पालघर, रायगड, रत्नागिरी व सिंधुदूर्ग या पाच जिल्ह्यासाठी प्रति जिल्हा १ या प्रमाणे ५ कोळंबी बीज उत्पादन केंद्रे) स्थापन करण्यास मान्यता देत आहे. याबाबतची कोळंबी बीज केंद्र उभारणी खालीलप्रमाणे असेल.
अ) २० कोटी पोस्ट ला क्षमता असलेल्या कोळंबी बीज उत्पादन केंद्र उभारणी - १) सदर २ कोळंबी बीज उत्पादन केंद्रापैकी १ ठाणे, पालघर व रायगड जिल्ह्यासाठी व उर्वरीत १ रत्नागिरी व सिंधूदूर्ग जिल्ह्यासाठी असे स्थापित करण्यात येईल.
२) सदर कोळंबी बीज उत्पादन केंद्राकरिता येणारा भांडवली खर्च रु.४६०.०० लक्ष प्रति कोळंबी बीज उत्पादन केंद्र ही आधारभूत किंमत धरून त्याच्या २५% इतकी रक्कम खाजगी व्यक्ती, संस्था, कंपनी यांना अनुदान स्वरुपात उपलब्ध करुन देण्यात येईल.
३) प्रति कोळंबी बीज केंद्रासाठी वार्षिक २०० दशलक्ष पोस्ट लार्वा (Post Larvae) आकाराचे कोळंबी बीज तयार करण्यासाठी अंदाजीत प्रकल्प किंमतीचा तपशील खालीलप्रमाणे राहील.
-----------------------------------------------------------
| अ.क्र | बाब | किंमत (रु. लक्ष) |
| १ | पाणी संचयन व शुध्दीकरण संच | ६८.२५ |
| २ | प्रजनन संच | ४६.०० |
| ३ | लार्व्हा संवर्धन संच | १३०.०६ |
| ४ | संगोपन संच  |  | ३५.७० |
| ५ | सजिव खाद्य (Live feed) (वनस्पती प्लवंग संवर्धन)  |  | ३१.३३ |
| ६ | आर्टिमिया उबवणी व संवर्धन | ७.५० |
| ७ | यांत्रिक संच | ४७.९६ |
| ८ | एअरीएशन पुरवठ्यासाठी पाईपलाईन (पूर्ण संच) | ३.०० |
| ९ | कार्यालय, भंडार/गोदाम | ५.०० |
| १० | रहिवाशी निवारा | २४.२० |
| ११ | कुंपण | ६.०० |
| १२ | प्रयोगशाळा स्थापना | १०.०० |
| १३ | कार्यालया फर्निचर | ५.०० |
| १४ | वाहने | १०.०० |
| १५ | ईटिपी (ETP) प्लॅट | १०.०० |
| १६ | तांत्रिक मार्गदर्शन शुल्क | २०.०० |
|  | एकुण भांडवली खर्च | ४६०.०० |
-----------------------------------------------------------
पृष्ठ ५ पैकी २
# Page 3
शासन निर्णय क्रमांकः मत्स्यवि २०१७/प्र.क्र. ७६/पदुम १३
४) सदर योजनेकरिता निकष, अटी व शर्ती खालीलप्रमाणे असतील.
४.१. लाभार्थीला कोळंबी बीज उत्पादन केंद्राचे अनुभव असणे आवश्यक आहे.
४.२. लाभार्थी ज्या जागेत कोळंबी बीज उत्पादन करणार आहे ती जागा अतिक्रमण बाधित नसावी. तसेच, प्रकल्प उभारणीसाठी लाभार्थीला स्वत:ला करावयाच्या खर्चासंबंधी वित्तीय कागदपत्रे सादर करणे आवश्यक राहील व तसा उल्लेख डि.पी. आर मध्ये नमूद करणे आवश्यक आहे.
४.३. कोळंबी बीज उत्पादन केंद्र प्रकल्प प्रस्ताव मत्स्यव्यवसाय आयुक्तांच्या शिफारशीने सागरी मत्स्य उत्पादन व निर्यात विकास प्राधिकरण यांचेकडे तांत्रिक मान्यतेसाठी पाठवण्यात येईल. सागरी मत्स्य उत्पाद निर्यात विकास प्राधिकरण (MPEDA) यांच्या मान्यतेनंतरच प्रकल्पास मान्यता देण्यात येईल. तांत्रिक मान्यतेबाबतच्या अटी व शर्ती या सागरी मत्स्य उत्पादन व निर्यात विकास प्राधिकरण यांचेकडून आयुक्त मत्स्यव्यवसाय यांनी प्राप्त करुन घ्याव्यात.
४.४. आवश्यकता असल्यास लाभार्थींना त्यांचे प्रस्ताव नाबार्ड कडे आर्थिक मदतीसाठी राज्य शासनाकडून शिफारस करण्यात येईल.
४.५. लाभार्थीने कोळंबी बीज उत्पादन केंद्रात उत्पादीत केलेले बीज हे स्थानिक संवर्धकांना घाऊक बाजारभावाने पुरवठा करणे आवश्यक आहे.
ब) ५० लक्ष पोस्ट ला क्षमता असलेले कोळंबी बीज उत्पादन केंद्र उभारणी - १) सदर ५ कोळंबी बीज उत्पादन केंद्रापैकी ठाणे, पालघर, रायगड, रत्नागिरी व सिंधुदूर्ग जिल्ह्यासाठी प्रत्येकी १ कोळंबी बीज उत्पादन केंद्र स्थापित करण्यात येतील.
२) सदर ५ छोट्या ५० लक्ष पोस्ट ला क्षमता असलेल्या कोळंबी बीज उत्पादन केंद्राकरिता अंदाजीत प्रकल्प किंमत व घटक हे नीलक्रांती योजनेनुसार, भांडवली खर्च रु. ५०.०० लक्ष प्रति कोळंबी बीज उत्पादन केंद्र ही आधारभूत किंमत धरून त्याच्या ५०% इतकी रक्कम खाजगी व्यक्ती, संस्था, कंपनी यांना अनुदान स्वरुपात उपलब्ध करुन देण्यात येईल.
३) सदर प्रकल्पांच्या उभारणीसाठी निकष तसेच अटी व शर्ती या केंद्र शासनाच्या निलक्रांती योजनेतील तरतूदींनुसार राहतील.
प्रकल्पासाठी संनियंत्रण समिती : वरीलप्रमाणे मोठया व मिनी कोळंबी बीज केंद्रांसाठी लाभार्थी निवड, प्रकल्प कामकाजाचा प्रगती आढावा व संनियंत्रणासाठी खालील प्रमाणे समिती गठीत करण्यात येत आहे.
१. आयुक्त मत्स्यव्यवसाय - अध्यक्ष २. प्रादेशिक उपसंचालक, सागरी मत्स्यउत्पाद निर्यात विकास प्राधिकरण, मुंबई. - सदस्य ३. संचालक, केंद्रिय मत्स्यिकी शिक्षण संस्थेचा प्रतिनिधी सदस्य ४. प्रादेशिक उप आयुक्त मत्स्यव्यवसाय सदस्य ५. सह आयुक्त, (निपास) आयुक्त मत्स्यव्यवसाय, मुंबई - सदस्य सचिव पृष्ठ ५ पैकी ३
# Page 4
शासन निर्णय क्रमांकः मत्स्यवि २०१७/प्र.क्र. ७६/पदुम १३
उपरोक्त समितीने लाभार्थी निवड करताना प्रथम वर्तमान पत्रात जाहीरात देऊन वरील नमूद निकष व अटी शर्ती तसेच, तांत्रिक मान्यतेबाबतच्या सागरी मत्स्यउत्पाद निर्यात विकास प्राधिकरण, मुंबई (MPEDA) यांच्याकडून प्राप्त अटी शर्ती यांना प्रसिद्धी द्यावी व जाहिरातीद्वारे मागणी अर्ज मागविण्यात यावे.
उपरोक्त २ मोठ्या २० कोटी पोस्ट ला क्षमता असलेल्या कोळंबी बीज उत्पादन केंद्राकरिता रू. २३०.०० लक्ष व उर्वरीत ५ छोट्या ५०लक्ष पोस्ट लार्व्हा क्षमता असलेल्या कोळंबी बीज उत्पादन केंद्राकरिता रू. १२५.०० लक्ष असा एकूण रु.३५५.०० लक्ष इतका निधी राज्य अर्थसंकल्पीय निधीतून उपलब्ध करुन देण्यात येईल. सदर निधीसाठी नव्याने लेखाशिर्ष उपलब्ध करुन दिल्यावर त्या लेखाशीर्षाखाली उपलब्ध झालेल्या तरतूदीतून सदर प्रकल्पांचा खर्च भागविण्यात येईल. सदर शासन निर्णय नियोजन विभाग व वित्त विभागाच्या सहमतीने निर्गमित करण्यात येत आहे.
# Page 5