# Page 1
धनगर समाजातील विद्यार्थ्यांसाठी वसतीगृहे निर्माण करण्यास दुग्धव्यवसाय विकास विभागाच्या विभागीय मुख्यालयांच्या ठिकाणी असलेल्या जमीनी उपलब्ध करुन देण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: दुवियो-१३१९/प्र.क्र.७१/पदुम-९
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक - १८ सप्टेंबर, २०१९
संदर्भ - १) वि.जा.भ.ज.व इ.मा.व व वि.मा.प्र. कल्याण विभागाचे पत्र क्र. विभजा २०१९/प्र.क्र.६२१/विजाभज-१, दिनांक १४/७/२०१९
२)आयुक्त,दुग्धव्यवसाय विकास यांचे पत्र क्र.आदुवि-१६/दुविवि / स्थावर मालमत्ता/ २०१९/धनगर समाज वसतिगृह/३२१७,दि. ०९/०८/२०१९
३) प्रादेशिक दुग्ध व्यवसाय विकास अधिकारी, औरंगाबाद यांचे पत्र क्र. प्रादुविअ / औबाद /अ/२०१९/३००१, दिनांक ०४.०९.२०१९.
४) प्रादेशिक दुग्ध व्यवसाय विकास अधिकारी, नाशिक यांचे पत्र क्र. प्रादुविअ / नाशिक / ई / २०१९/२०१९/१७०७, दिनांक ०४.०९.२०१९.
५) प्रादेशिक दुग्ध व्यवसाय विकास अधिकारी, अमरावती यांचे पत्र क्र. प्रादुविअ / अमरावती/ई/२०१९/२०१९/१६२४, दिनांक ०४.०९.२०१९.
प्रस्तावना :
मा. मंत्री (वित्त) यांच्या सन २०१९ च्या पावसाळी अधिवेशनातील अर्थसंकल्पिय भाषणात धनगर समाजासाठी विविध योजना घोषित केल्या आहेत. त्यामध्ये विभागीय स्तरावर कोकण, पुणे, नाशिक, औरंगाबाद, अमरावती व नागपूर या विभागीय मुख्यालयांच्या ठिकाणी धनगर समाजातील विद्यार्थ्यांसाठी वसतिगृहे निर्माण करण्याच्या योजनेचा समावेश आहे. त्यास अनुसरुन संदर्भ क्र.१ च्या पत्रान्वये धनगर समाजातील विद्यार्थ्यांसाठी वसतीगृह उभारण्यासाठी जमिन उपलब्ध करुन देण्याबाबत विमुक्त जाती, भटक्या जमाती व इतर मागासवर्ग व विशेष मागास प्रवर्ग कल्याण विभागाने पशुसंवर्धन, दुग्धव्यवसाय विकास व मत्स्यव्यवसाय विभागास विनंती केली आहे. सदर विनंतीच्या अनुषंगाने दि. ४/९/२०१९ रोजी मा. मंत्री (पदूम) यांच्या अध्यक्षतेखाली बैठक आयोजित करण्यात आली होती. दुग्धव्यवसाय विकास विभागाच्या अधिपत्याखालील मुख्यालयाच्या ठिकाणी असलेल्या जागेचा सदर बैठकीत आढावा घेण्यात आला. आढाव्याअंती उपलब्ध करुन देण्यात आलेल्या माहितीनुसार शक्य असेल तेथील मुख्यालयाच्या ठिकाणावरील दुग्धव्यवसाय विकास विभागाच्या जमिनी विमुक्त जाती, भटक्या जमाती व इतर मागासवर्ग व विशेष मागास प्रवर्ग कल्याण विभागास वर नमूद केल्याप्रमाणे वसतीगृह उभारण्यासाठी उपलब्ध करुन देण्याची बाब शासनाच्या विचाराधीन होती.
# Page 2
शासन निर्णय क्रमांकः दुवियो-१३१९/प्र.क्र.७१/पदुम-९
शासन निर्णय : शासन, या निर्णयान्वये, राज्याच्या दुग्ध व्यवसाय विकास विभागाच्या विभागीय मुख्यालयांच्या ठिकाणी उपलब्ध आहेत त्याप्रमाणे खालील जमीनी विमुक्त जाती, भटक्या जमाती व इतर मागासवर्ग व विशेष मागास प्रवर्ग कल्याण विभागास धनगर समाजातील विद्यार्थ्यांकरिता वसतीगृह उभारण्याच्या प्रयोजनासाठी महसूल व वन विभागाकडे प्रत्यार्पित करण्यास शासन मान्यता देण्यात येत आहे.
-----------------------------------------------------------------------------------------
| अ.क्र. | विभाग व कार्यालय | सर्व्हे क्र./ गट क्र. | प्रत्यार्पनासाठी मंजूर क्षेत्र (एकरमध्ये) |
| १ | शासकीय दुध योजना, नाशिक | ७३७१ | १.१० |
| २ | शासकीय दुध योजना, औरंगाबाद | ५६/१ | २.१६ |
| ३ | शासकीय दुध योजना, नागपूर | ५४/२, २७,९८२ | २.०० |
-----------------------------------------------------------------------------------------