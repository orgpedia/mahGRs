# Page 1
सुक्ष्म सिंचन योजनेची अंमलबजावणी करताना अवलंबावयाच्या कार्यपध्दतीबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः सुसिंयो-०६१८/प्र.क्र.१९१/१४अ
मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई - ४०० ०३२
तारीख: ०३ नोव्हेंबर, २०१८.
संदर्भ १) शासन निर्णय क्रमांक-०४१८/प्र.क्र.१५५/१४, दि. २७ एप्रिल, २०१८.
२) शासन निर्णय क्रमांक-०६१८/प्र.क्र.१९१/१४ञे, दि.१९ जून, २०१८.
३) आयुक्त कृषी यांचे पत्र क्र.जा.क्र/कृआआ-२०१८/ सुसिंयो/ ई-ठिबक/९५३/फलो-४, दि.१४ सप्टेंबर, २०१८.
४) संचालक फलोत्पादन यांचे पत्र क्र. जा.क्र.कृआआ-२०१८/सुसिंयो/ई-ठिबक/१०४५/फलो-४, दि. १७ ऑक्टोबर, २०१८.
प्रस्तावना -
राज्यात केंद्र पुरस्कृत प्रधानमंत्री कृषी सिंचन योजनेंतर्गत- प्रति थेंब अधिक पीक घटकांतर्गत सुक्ष्म सिंचन योजना राबविण्यात येत आहे. तसेच मराठवाडा विभागासाठी १००% राज्य पुरस्कृत सुक्ष्म सिंचन
योजना राबविण्यात येते. संदर्भाधीन दि. २७ एप्रिल, २०१८ च्या शासन निर्णयान्वये, “उन्नत शेती समृध्द
शेतकरी” मोहिम राबविण्याबाबत मार्गदर्शक सुचना (सन २०१८-१९) निर्गमित करण्यात आल्या आहेत.
सदर मार्गदर्शक सूचनांमधील परिच्छेद क्र.४.४ मध्ये, सुक्ष्म सिंचन योजनेच्या अंमलबजावणीची कार्यपद्धती
विहीत करण्यात आली आहे. त्याचप्रमाणे, संदर्भाधीन दि. १९ जुन, २०१८ च्या शासन निर्णयान्वये,
प्रधानमंत्री कृषी सिंचन योजनेंतर्गत- प्रति थेंब अधिक पीक घटाकाची सन २०१८-१९ मध्ये अंमलबजावणी
करण्यासाठी प्रशासकीय मान्यता देण्यात आली आहे. सदर शासन निर्णयातील परिच्छेद क्र.६ मध्ये
योजनेच्या अंमलबजावणीची कार्यपद्धती विहीत करण्यात आली आहे.
दि. २७ एप्रिल, २०१८ च्या शासन निर्णयातील परिच्छेद क्र.४.४ मधील अनु. क्र.४.४.७, ई मध्ये,
अनुदानाची रक्कम सुक्ष्म सिंचन योजनेच्या जिल्हास्तरावरील PFMS प्रणालीशी संलग्न केलेल्या बँक
खात्यातून जिल्हा अधिक्षक कृषी अधिकाऱ्यांनी लाभार्थ्यांच्या राष्ट्रीयकृत बॅकेमधील आधार संलग्न बँक
खात्यामध्ये जमा करण्याबाबतची तरतूद आहे.
# Page 2
शासन निर्णय क्रमांकः सुसिंयो-०६१८/प्र.क्र.१९१/१४अ शेतकऱ्यांच्या सुक्ष्म सिंचन अनुदानाची रक्कम राष्ट्रीयकृत बँकेबरोबरच सार्वजनिक उपक्रमातील
बँका व महाराष्ट्र ग्रामीण बँक यामधील आधार संलग्न खात्यावर जमा करण्यास अनुमती देण्याचा, प्रस्ताव
शासनाच्या विचाराधीन होता.
शासन निर्णय
१. प्रधानमंत्री कृषी सिंचन योजनेंतर्गत- प्रति थेंब अधिक पीक घटकांतर्गत तसेच मराठवाडा
विभागासाठी १००% राज्य पुरस्कृत सुक्ष्म सिंचन योजनेंतर्गत, सुक्ष्म सिंचनासाठी देण्यात येणाऱ्या
अनुदानाची रक्कम सुक्ष्म सिंचन योजनेच्या जिल्हास्तरावरील PFMS प्रणालीशी संलग्न केलेल्या
बँक खात्यामधून लाभार्थ्यांच्या राष्ट्रीकृत बँकेतील आधार संलग्न बँक खात्यात जमा
करण्याबरोबरच महाराष्ट्र ग्रामीण बँक व सार्वजनिक उपक्रमातील बँका यामधील आधार संलग्न
बँक खात्यात जमा करण्यास शासन मान्यता देण्यात येत आहे.
# Page 3