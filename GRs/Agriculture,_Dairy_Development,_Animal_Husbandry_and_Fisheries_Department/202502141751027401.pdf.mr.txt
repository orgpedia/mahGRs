# Page 1
पदोन्नती नाकारण्याबाबत...
महाराष्ट्र कृषि सेवा, गट-अ कृषि उपसंचालक
तदर्थ निवडसूची सन २०२३-२४
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन आदेश क्रमांक : आकृवि-२४२४/प्र.क्र.२६३/१५अे
मादाम कामा मार्ग, हुतात्मा राजगुरु चौक,
मंत्रालय, मुंबई - ४०००३२
दिनांक : १४ फेब्रुवारी, २०२५
संदर्भ :-१)१. शासन आदेश, कृषि व पदुम विभाग क्र.आकृवि-२४२४/प्र.क्र.७८/१५अे,
२) दि.११/१०/२०२४
२. कृषि आयुक्तालयाचे जा.क्र.अेईएक्स/(१)/कृउसं/पदोन्नती/आस्था-१/
२७६१०/२४,दि.१९/१२/२०२४ रोजीचे पत्र
प्रस्तावना :-
महाराष्ट्र कृषि सेवा, गट-ब (वेतनश्रेणी एस-१६ : ४४९००-१४२४००) संवर्गातील खालील
अधिकाऱ्यांना महाराष्ट्र कृषि सेवा, गट-अ कृषि उपसंचालक (वेतनश्रेणी एस-२० : ५६१००-१७७५००) या
संवर्गात संदर्भाधीन दि.११/१०/२०२४ रोजीच्या शासन आदेशान्वये तदर्थ पदोन्नती देण्यात आली आहे.
प्रस्तुत तदर्थ पदोन्नती देण्यात आलेल्या खालील अधिकाऱ्यांनी पदोन्नती नाकारत असल्याचे लेखी
कळविले आहे :-
---------------------------------------------------------------------------------------------------------------------------------------------------------------------------------
| अ.क्र. | अधिकाऱ्याचे नांव व पदनाम | पदोन्नतीने देण्यात आलेली पदस्थापना | पदोन्नती नाकारण्याचे कारण |
| १ | श्रीमती वर्षा वरुण जाधव, तंत्र अधिकारी (सांख्यिक), कृषि आयुक्तालय, महाराष्ट्र राज्य, पुणे | कृषि उपसंचालक, जिल्हा अधीक्षक कृषि अधिकारी कार्यालय, भंडारा | व्यक्तिगत/कौटुंबिक अडचण |
| २ | श्रीमती जयश्री हरिदास हावळे तंत्र अधिकारी, उपविभागीय कृषि अधिकारी कार्यालय, कोल्हापूर | उपविभागीय कृषि अधिकारी, नागपूर, जि.नागपूर | कौटुंबिक अडचण |
| ३ | श्रीमती नितल शिवाजीराव पाटील तंत्र अधिकारी, विभागीय कृषि सहसंचालक कार्यालय, कोल्हापूर | कृषि उपसंचालक, जिल्हा अधीक्षक कृषि अधिकारी कार्यालय, गोंदिया. | कौटुंबिक अडचण |
---------------------------------------------------------------------------------------------------------------------------------------------------------------------------------
२. पदोन्नती नाकारल्यामुळे उद्भवणारे परिणाम पदोन्नती नाकारलेल्या अधिकाऱ्यांच्या निदर्शनास
आणून देऊन व त्यांना पदोन्नती नाकारण्याबाबतचे अंतिम निवेदन १५ दिवसांत सादर करण्याबाबत
कळविण्यात आले होते. त्यानुसार संबंधित अधिकाऱ्यांची सन २०२३-२४ च्या निवडसूचीकरीता पदोन्नती
नाकारल्याने उदभवणाऱ्या परिणामांची जाण असून, उक्त निवडसूचीकरीता पदोन्नती नाकारल्याची अंतिम
निवेदने प्राप्त झाली.
# Page 2
शासन आदेश क्रमांकः आकृवि-२४२४/प्र.क्र.२६३/१५अे
३. त्यानुषंगाने कृषि आयुक्तालयाने संदर्भाधीन क्र.२ येथील पत्रान्वये उपरोक्त अधिकाऱ्यांची पदोन्नती
रद्द करण्याबाबतचा प्रस्ताव शासन मान्यतेसाठी सादर केला आहे. त्यानुसार उपरोक्त अधिकाऱ्यांची
पदोन्नती रद्द करण्याची बाब शासनाच्या विचाराधीन होती.
शासन आदेश :-
उपरोक्त तक्त्यातील ३ अधिकाऱ्यांना दि.११/१०/२०२४ रोजीच्या शासन आदेशान्वये महाराष्ट्र
कृषि सेवा, गट-अ कृषि उपसंचालक संवर्गात देण्यात आलेली पदोन्नती खालील अटींच्या अधीन राहून रद्द
करण्यात येत आहे :-
१)उपरोक्त पदोन्नती नाकारलेल्या अधिकाऱ्यांची नावे सन २०२३-२४ च्या निवडसूचीतून वगळण्यात
यावीत.
२)उपरोक्त अधिकाऱ्यांचा सन २०२४-२०२५ आणि सन २०२५-२६ च्या निवडसूचीमध्ये विचार न
करता तिसऱ्या वर्षाच्या निवडसूचीत त्यांची पदोन्नतीसाठीची पात्रता तपासण्यात येईल.
३)सदरहू अधिकाऱ्यांची महाराष्ट्र कृषि सेवा, गट-ब या संवर्गातील सेवाज्येष्ट्ठता ही ज्यावेळी
उपरोक्त अधिकारी पुढील निवडसूचीत पदोन्नीस पात्र ठरतील व प्रत्यक्ष पदोन्नतीच्या पदावर रुजू
होतील त्या दिनांकापासून विचारात घेण्यात येईल.
४)उपरोक्त अधिकाऱ्यांना सन २०२३-२४, सन २०२४-२५ आणि सन २०२५-२६ च्या निवडसूचीतील
मानीव दिनांक देय होणार नाही.
५)पदोन्नती नाकारलेल्या अधिकाऱ्यांना आश्वासित प्रगती योजनेंतर्गत लाभ दिले असल्यास ते काढून
घेण्यासंदर्भात वित्त विभागाच्या दि.२/३/२०१९ च्या शासन निर्णयातील तरतुदीनुसार कार्यवाही
करावी.
२. सदर आदेशाची आयुक्त (कृषि) यांनी तात्काळ अंमलबजावणी करावी.
३. सदर शासन आदेश महाराष्ट्र शासनाच्या www.maharashtra.gov.in या संकेतस्थळावर