# Page 1
राज्यातील चारही कृषि विद्यापीठांतर्गतच्या
महाविद्यालयांकरीता व्हच्र्युअल क्लासरुम,
डिजीटल क्लासरुम व स्मार्ट क्लासरुम स्थापन
करणे तसेच, व्हीडीओ कॉन्फरन्स प्रणाली
बसविण्याकरीता लागणारे साहित्य खरेदी
करण्यास प्रशासकीय मान्यता देणेबाबत...
महाराष्ट्र शासन
कृषि,पशुसंवर्धन,दुग्धव्यवसाय विकास व मत्स्यव्यवसाय विभाग,
शासन निर्णय क्रमांक: कृषिवि-३७२४/प्र.क्र.१२५/७-अे
मादाम कामा रोड, हुतात्मा राजगुरू चौक
मंत्रालय विस्तार,मुंबई ४०० ०३२
दिनांक : २१/०८/२०२४
वाचा:-
१)वित्त विभाग, शासन निर्णय क्र.विअप्र-२०१३/प्र.क्र.३०/२०१३/विनियम,भाग-२,
दि.१७.०४.२०१५.
२)उद्योग, उर्जा व कामगार विभाग, शासन निर्णय क्र.भांखस-२०१४/प्र.क्र.८२/भाग-III/
उद्योग-४, दि.०१.१२.२०१६.
३)उद्योग, उर्जा व कामगार विभाग, शासन निर्णय क्र.संकीर्ण-२०१६/प्र.क्र.२१५/उद्योग-४,
दि.२४.०८.२०१७.
४)महाराष्ट्र कृषि शिक्षण व संशोधन परिषदेच्या दि.२०.०६.२०२४ व दि.०९.०७.२०२४
रोजी झालेल्या ११५ व ११६ व्या बैठकीचे इतिवृत्त.
५)संचालक (विस्तार शिक्षण व सासावि), महाराष्ट्र कृषि शिक्षण व संशोधन परिषद,पुणे
यांचे पत्र दि.२७.०६.२०२४.
प्रस्तावना:-
राष्ट्रीय शैक्षणिक धोरण-२०२० मध्ये ऑनलाईन आणि डिजिटल शिक्षणावर भर देण्यात
आला असून, विद्यार्थ्यांसाठी दजेदार शिक्षण उपलब्ध करुन देण्यासाठी डिजिटल प्लॅटफॉर्म आणि
Information and Communication Technology (ICT)-आधारित शैक्षणिक उपक्रमांचा समावेश
करण्याबाबत तसेच,डिजिटल पायाभूत सुविधा व व्हच्र्युअल प्रयोगशाळा स्थापन करण्याबाबत या
धोरणात नमूद केले आहे. त्याचप्रमाणे, ऑनलाईन शिक्षणासाठी जागतिक दर्जाच्या डिजिटल
पायाभूत सुविधा निर्माण करणे, ऑनलाईन अध्यापन प्लॅटफॉर्म आणि साधने निर्माण करुन
डिजिटल दरी कमी करणे, व्हच्र्युअल प्रयोगशाळा स्थापन करणे इत्यादी बाबींवर राष्ट्रीय शैक्षणिक
धोरणात भर देण्यात आला आहे.
राज्यातील चारही कृषि विद्यापीठांतर्गत डिजीटल व स्मार्ट क्लासरुम, व्हच्र्युअल
प्रयोगशाळा तसेच, व्हिडीओ कॉन्फरन्स प्रणाली बसविणेकरीता लागणारे साहित्य खरेदी
करण्याच्या प्रस्तावास महाराष्ट्र कृषि शिक्षण व संशोधन परिषदेच्या दि.२०.०६.२०२४ व
दि.०९.०७.२०२४ रोजी झालेल्या अनुक्रमे ११५ व ११६ व्या बैठकीत कृषि परिषदेने मान्यता प्रदान
# Page 2
शासन निर्णय क्रमांकः कृषिवि-३७२४/प्र.क्र.१२५/७-अे
केली आहे. त्यासअनुसरुन उपरोक्त संदर्भ क्र.५ अन्वये संचालक (विस्तार शिक्षण व सासावि),
महाराष्ट्र कृषि शिक्षण व संशोधन परिषद,पुणे यांनी चारही कृषि विद्यापीठांतर्गत असलेल्या विविध
महाविद्यालयांकरीता डिजीटल व स्मार्ट क्लासरुम, व्हच्र्युअल प्रयोगशाळा तसेच, व्हिडीओ
कॉन्फरन्स प्रणाली बसविणेकरीता लागणारे साहित्य खरेदी करणेबाबतचा विद्यापीठनिहाय स्वतंत्र
प्रस्ताव शासनास सादर केला आहे. त्यानुषंगाने, राज्यातील चारही कृषि विद्यापीठांतर्गत
असलेल्या विविध महाविद्यालयांकरीता डिजीटल व स्मार्ट क्लासरुम, व्हच्र्युअल प्रयोगशाळा
तसेच, व्हिडीओ कॉन्फरन्स प्रणाली बसविणेकरीता लागणारे साहित्य खरेदी करणेबाबतच्या
प्रस्तावास प्रशासकीय मान्यता देण्याची बाब शासनाच्या विचाराधीन होती.
शासन निर्णय :-
राज्यातील चारही कृषि विद्यापीठांतर्गत डिजीटल व स्मार्ट क्लासरुम, व्हच्र्युअल
प्रयोगशाळा तसेच, व्हिडीओ कॉन्फरन्स प्रणाली बसविणेकरीता लागणारे साहित्य खरेदी
करणेबाबतच्या राहुरी कृषि विद्यापीठ रु.१३३८.६९ लाख, परभणी कृषि विद्यापीठ रु.१४९०.००
लाख, अकोला कृषि विद्यापीठ रु.१४९०.०० लाख व दापोली कृषि विद्यापीठ रु.१३९६.७५ लाख
अशा एकूण रु.५७१५.४४ लाख (अक्षरी रुपये सत्तावन्न कोटी, पंधरा लाख, चव्वेचाळीस हजार
फक्त) इतक्या रकमेच्या प्रस्तावास खालील अटींच्या अधीन राहून प्रशासकीय मान्यता देण्यात
येत आहे. (विद्यापीठनिहाय साहीत्य खरेदीबाबतचा सविस्तर तपशील सोबतच्या परिशिष्ट्ट अ ब क
ड नुसार राहील).
१)डिजीटल व स्मार्ट क्लासरुम, व्हच्र्युअल प्रयोगशाळा तसेच, व्हिडीओ कॉन्फरन्स प्रणाली
बसविणेकरीता लागणाऱ्या उपकरणांची/साहित्यांची आवश्यकता/मागणी यांची शहानिशा/
खातरजमा करण्यात यावी, त्यानंतरच सदर साहित्यांच्या खरेदीसाठी निविदा प्रक्रिया
राबविण्यात यावी.
२)खरेदी करावयाच्या डिजीटल व स्मार्ट क्लासरुम, व्हच्र्युअल प्रयोगशाळा तसेच, व्हिडीओ
कॉन्फरन्स प्रणाली बसविणेकरीता लागणाऱ्या साहित्यांचा तांत्रिक विनिदेश (Technical
Specification) संबंधित तज्ञांनी मान्य केलेल्या विनिदेशानुसार असावेत. तसेच, सदर
तांत्रिक विनिदेश (Technical Specification) हे कोणत्याही विशिष्ट्ट कंपनीला फायदा
होईल, अशा रितीने तयार केलेले नसल्याबाबत खातरजमा करण्यात यावी, त्यानंतरच या
बाबींची खरेदी करण्यात यावी.
३)विहीत मानांकनानुसार व गुणवत्तापुर्ण साहित्यांचा पुरवठा होईल याची जबाबदारी संबंधित
कृषि विद्यापीठांची राहील.
४)शासन निर्णय, उद्योग ऊर्जा व कामगार विभाग, क्रमांक भांखस २०१४/प्र.क्र.८२/भाग-II/
उद्योग-४, दि.०१.१२.२०१६ व दि.२४.०८.२०१७ अन्वये प्रसिध्द करण्यात आलेल्या
शासकीय विभागांनी करावयाच्या कार्यालयीन खरेदीसाठीच्या कार्यपध्दतीची सुधारित
नियमपुस्तिका यामधील तरतुदीनुसार विहित खरेदी प्रक्रिया राबविण्यात यावी.
पृष्ट्ठ ४ पैकी २
# Page 3
शासन निर्णय क्रमांकः कृषिवि-३७२४/प्र.क्र.१२५/७-अे
५)प्रशासकीय मान्यता देताना प्रस्तावित खरेदीची रक्कम ही अंदाजित आहे, त्यामुळे खरेदी
प्रक्रियेअंती निश्चित करण्यात आलेला दर हा बाजार भावापेक्षा कमी असल्याबाबत आणि
संबंधित पुरवठादाराने या बाबीचा इतर ठिकाणी ज्या दराने पुरवठा केला आहे, त्या दरापेक्षा
जास्त नसल्याबाबत खातरजमा करण्यात यावी.
६)याप्रित्यर्थ होणारा खर्च मागणी क्र.डी-३, कृषि विषयक संशोधन व शिक्षण, ०१ पीकसंवर्धन,
कृषि विद्यापीठांना सहायक अनुदान (कार्यक्रम) या लेखाशिर्षाखालील ३१, सहायक
अनुदाने (वेतनेतर) या उद्दीष्ट्टाकरीता अर्थसंकल्पीत केलेल्या तरतूदीमधून भागविण्यात
यावा.
२.शासन निर्णय, वित्त विभाग, क्रमांक विअप्र-२०१३/प्र.क्र.३०/२०१३/विनियम, भाग-२,
दिनांक १७.०४.२०१५ सोबतच्या परिशिष्ट्टातील वित्तीय अधिकार नियम पुस्तिका-१९७८, भाग-
पहिला, उपविभाग दोन मधील अ.क्र.४, नियम क्र.७ अन्वये प्रशासकीय विभागास प्रदान करण्यात
आलेल्या अधिकारानुसार सदरहू प्रस्तावास मान्यता देण्यात येत आहे.
३.सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 4
# Page 5
# Page 6
# Page 7
# Page 8