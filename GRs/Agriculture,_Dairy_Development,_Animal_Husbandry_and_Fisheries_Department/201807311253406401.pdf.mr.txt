# Page 1
ऊस पिकाखालील क्षेत्र सूक्ष्म सिंचनाखाली आणण्यासाठीच्या योजनेंतर्गत कर्ज पुरवठ्यासाठी राष्ट्रीयकृत बँकाचा समावेश करण्याबाबत....
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: सुसिंयो-२०१७/प्र.क्र.५८/१४अ
मादाम कामा मार्ग, हुतात्मा राजगुरु चौक
मंत्रालय, मुंबई-४०००३२
दिनांक: ३१ जुलै, २०१८
वाचा: १. शासन निर्णय क्रमांक: सुसिंयो-२०१७/प्र.क्र.५८/१४ओ, दि. २४ जुलै, २०१७ २. उप सचिव सहकार यांची दि. ५ जून, २०१८ ची टिपणी.
प्रस्तावना : संदर्भाधीन दि.२४ जुलै, २०१७ च्या शासन निर्णयान्वये “ऊस पिकाखालील क्षेत्र सूक्ष्म सिंचनाखाली आणण्यासाठी योजनेची आखणी करण्यात आली आहे. सदर योजनेंतर्गत व्याज दर सवलतीच्या योजनेमध्ये”, नाबार्डकडून दिर्घ मुदत कर्ज योजनेमधून कर्ज घेऊन जिल्हा मध्यवर्ती सहकारी बँकांच्या माध्यमातून ७.२५% दराने शेतकऱ्यांना कर्ज उपलब्ध करुन देण्यात येणार आहे. सदर कर्जाच्या व्याजाची आकारणी खालीलप्रमाणे आहे.
१. नाबार्डकडून राज्य सहकारी शिखरर बँकेस कर्ज ५.५०% २. राज्य शिखर बँकेने जिल्हा मध्यवर्ती बँकांना कर्ज ६% ३. जिल्हा मध्यवर्ती सहकारी बँकांनी शेतकऱ्यांना कर्ज ७.२५% ७. २५% दराने येणाऱ्या कर्जाच्या नियमित व्याज अदायगीच्या दायित्वाची विगतवारी खालीलप्रमाणे आहे:
१. राज्य शासन ४%
२. साखर कारखाना १.२५% ३. शेतकरी २%
काही राष्ट्रीयकृत बँकानी सुध्दा सदर योजनेंतर्गत कर्ज उपलब्ध करुन देण्याची तयारी दर्शविली आहे. त्यानुसार, नाबार्डकडून कर्ज घेवून जिल्हा मध्यवर्ती सहकारी बँकांच्या माध्यमातून शेतकऱ्यांना कर्ज उपलब्ध करुन देण्याबरोबरच, राष्ट्रीयकृत बँकाचा सुध्दा सदर योजनेमध्ये कर्ज पुरवठा करण्यासाठी समावेश करण्याचा प्रस्ताव शासनाच्या विचाराधीन होता.
अनुषंगाने खालील प्रमाणे निर्णय घेण्यात आला आहे.
# Page 2
शासन निर्णय क्रमांक: सुसिंयो-२०१७/प्र.क्र.५८/१४अ
शासन निर्णय :
१. संदर्भाधीन दि. २४ जुलै, २०१७ च्या शासन निर्णयान्वये प्रशासकीय मान्यता देण्यात आलेल्या ऊस पिकाखालील क्षेत्र सूक्ष्म सिंचनाखाली आणण्याच्या योजनेंतर्गत, नाबार्डकडून कर्ज घेवून राज्य सहकारी बँकांच्या माध्यमातून शेतकऱ्यांना कर्ज उपलब्ध करुन देण्याबरोबरच, राष्ट्रीयकृत बँकांचा सुध्दा कर्ज पुरवठा करण्यासाठी समावेश करण्यास मान्यता देण्यात येत आहे.
२. राष्ट्रीयकृत बँकांनी सदर प्रयोजनार्थ निर्धारित केलेल्या व्याज दराने कर्ज उपलब्ध करुन देण्यात येईल. तथापि, राष्ट्रीयकत बँकांकडून घेण्यात येणाऱ्या कर्जाच्या व्याज दरातील ४% व्याजाचे दायित्व राज्य शासन, १.२५% व्याजाचे दायित्व साखर कारखाना यांचे असेल व उर्वरित व्याजाचे दायित्व शेतकऱ्याचे असेल.
# Page 3