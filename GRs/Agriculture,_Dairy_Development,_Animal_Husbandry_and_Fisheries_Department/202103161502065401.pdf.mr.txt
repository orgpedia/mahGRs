# Page 1
कृषि विभाग (खुद्द), कृषि, पशुसंवर्धन, दुग्धव्यवसाय विकास व मत्स्यव्यवसाय विभाग, मंत्रालय तसेच कृषि आयुक्तालय, पुणे यांना सन २०२०-२१ या आर्थिक वर्षामध्ये राज्य ई-गव्हर्नन्स कार्यक्रम राबविण्यास प्रशासकीय व वित्तीय मान्यता देणे व रु. ८० लाख निधी वितरीत करणे.
महाराष्ट्र शासन
कृषि, पशुसंवर्धन, दुग्धव्यवसाय व मत्स्यव्यवसाय विभाग,
शासन निर्णय क्र. संकीर्ण-०६२०/प्र.क्र. ७५/१४-ओ,
मादाम कामा मार्ग, हुतात्मा राजगुरु चौक,
मंत्रालय मुंबई - ४०० ०३२
दिनांक – १५ मार्च, २०२१
संदर्भ :-१) वित्त विभाग शासन परिपत्रक क्र. अर्थसं-२०२०/प्र.क्र ६४/अर्थ-३, दिनांक १६/०४/२०२०.
२) संचालक, आत्मा, कृषि आयुक्तालय, पुणे यांचे पत्र क्र. संप्र/ई-गव्हर्नन्स / ३४५१२७८२/ २४३/२०२०, दिनांक ०९/०९/२०२०.
प्रस्तावना : कृषि व पदुम विभागाचे (खुद्द), मंत्रालय तसेच कृषि आयुक्तालय व अखत्यारितील कार्यालयांचे संगणकीयदृष्ट्या बळकटीकरण व्हावे यासाठी राज्य ई-गव्हर्नन्स कार्यक्रम ही योजना राबविण्यात येते. कृषि पशुसंवर्धन, दुग्धव्यवसाय व मत्स्यव्यवसाय विभाग (खुद्द) व कृषि आयुक्तालयामार्फत ई-गव्हर्नन्स कार्यक्रमांतर्गत विविध उपक्रम राबविण्यात येतात, तसेच विविध उपक्रमांचे नियोजन करण्यात येते. सदर योजनेंतर्गत राज्य शासनातर्फे दरवर्षी ठराविक रक्कम मंजूर करण्यात येते व सदर मंजूर झालेली रक्कम कृषि विभाग (खुद्द) तसेच कृषि आयुक्तालय, पुणे यांना विभागून वितरीत करण्यात येते.
ई-गव्हर्नन्स कार्यक्रम ही योजना योजनांतर्गत योजना असून सन २०२० - २१ या वित्तीय वर्षामध्ये सदर योजनेसाठी (३४५१ २७८२) एकूण रुपये ३५०० लाख अर्थसंकल्पित केले असून राज्यात कोवीड-१९ विषाणूच्या साथीमुळे उद्भवलेली समस्या व त्यामुळे राज्याच्या महसूली जमेवर झालेला प्रतिकुल परिणाम विचारात घेऊन वित्त विभागाने सन २०२०-२१ मध्ये राज्य ई-गव्हर्नन्स कार्यक्रम राबविण्यासाठी आतापर्यंत रु.१४२.६७ लाख निधी उपलब्ध करुन दिलेला आहे. त्यापैकी रु.६२.६७ लाख निधी यापूर्वीच वितरीत केलेला असल्यामुळे सद्य:स्थितीत रु. ८० लाख निधी वितरणास उपलब्ध आहे.
त्यामुळे सन २०२०-२१ मध्ये रु.१४२.६७ लाख रकमेच्या मर्यादेत ई-गव्हर्नन्स कार्यक्रम राबविण्यास प्रशासकीय मान्यता देण्याची तसेच त्याकरिता उर्वरित रु. ८० लाख निधी वितरीत करण्याची बाब शासनाच्या विचाराधीन होती, त्यानुषंगाने शासन पुढीलप्रमाणे निर्णय घेत आहे.
शासन निर्णय :
१. कृषि व पदुम विभाग, मंत्रालयीन कार्यालयांचे व कृषि आयुक्तालय, पुणे व अधिनस्त विविध कार्यालयांचे संगणकीयदृष्ट्या बळकटीकरण करण्यासाठी “राज्य ई-गव्हर्नन्स कार्यक्रम” ही राज्य योजना राबविण्यात येत असून सन २०२०-२१ या वित्तीय वर्षामध्ये रु.१४२.६७ लाख रकमेच्या मर्यादेत ई-गव्हर्नन्स कार्यक्रम राबविण्यास प्रशासकीय मान्यता देण्यात येत आहे.
# Page 2
शासन निर्णय क्रमांक: संकीर्ण-०६२०/प्र.क्र.७५/१४-ओ,
२. सन २०२०-२१ मध्ये ई-गव्हर्नन्स कार्यक्रमाची अंमलबजावणी करण्याकरिता प्रथम टप्प्यात रु. १४२.६७ लाख निधी वितरणास उपलब्ध झालेला आहे. तथापि, वित्त विभागाच्या सहमतीने रु.६२.६७ लाख निधी राज्य ई-गव्हर्नन्स कार्यक्रम योजनेंतर्गत मंत्रालय स्तरावर (कृषि व पदुम विभाग खुद्द) दि. १७/०७/२०२० व दि.१०/०९/२०२० रोजीच्या शासन निर्णयांन्वये वितरीत करण्यात आलेला असल्यामुळे विभागाकडे उपलब्ध असलेला उर्वरित रु.८० लाख निधी पुढीलप्रमाणे वितरित करण्यात येत आहे: (रु. लाखात)
---------------------------------------------------------------------------------------------------------------------------------------------------------------------------------------------------------------------------------------
| अ.क्र. | कार्यलय व बाब | वितरीत निधी |
|  | आयुक्तालय स्तर |  |
| १.  |  | कनेक्टिव्हिटी आयुक्तालय स्तरावरील नेटवर्कींग, बीएसएनएल कनेक्टिव्हिटी देयके, बीएसएनएल लिज्ड लाईन Up gradation करणे, ब्रॉड बँण्ड सेवा देणेसाठी wi-fi Router व तद्नुषंगिक साहित्य खरेदी करणे व त्याकरिता आगाऊ देयके अदा करणे. | १२.०० |
| २. | हार्डवेअर खरेदी (डेस्कटॉप, प्रिंटर, सर्व्हर, UPS व बॅटरी, टॅबलेट, स्कॅनर, ईन्व्हर्टर, Precision cooling system, Cable, Printer Cartage/Tonner refilling, दुरूस्ती व नव्याने खरेदी, Pen drive, Hard disk इ.) करणे. | ५.०० |
| ३. | कृषि विभागाच्या विकसित आज्ञावली ई-परवाना, क्रॉपसॅप, महावॉटरशेड, ठिबक, रेनफॉल, पैसेवारी, क्रॉपवॉच, वेबसाईट, महावेध व इतर आज्ञावली Cloud Platform वर shift करणेसाठी आवश्यक खर्च करणे. | १८.०० |
| ४. | आयुक्तालय स्तरावरील IT Cell निर्मिती (तांत्रिक मनुष्यबळ सेवा शुल्क) व त्याकरिता आगाऊ देयके अदा करणे. | ४५.०० |
| एकूण | ८०.०० |
---------------------------------------------------------------------------------------------------------------------------------------------------------------------------------------------------------------------------------------
३. कृषि आयुक्त कार्यालय यांना वितरीत करण्यात रु.८० लाख (रुपये ऐंशी लाख फक्त) निधी परिच्छेद क्र. २ मध्ये नमूद बाबींसाठी खर्च करण्यास मान्यता देण्यात येत आहे.
४. या शासन निर्णयान्वये कृषि विभागांतर्गत ई-गव्हर्नन्स कार्यक्रमाकरिता रु. ८०.०० लाख (रुपये ऐंशी लाख फक्त) निधी वितरीत करण्यात आला असून तो पुढील लेखाशिर्षांतर्गत सन २०२०-२१ करिता अर्थसंकल्पीत करण्यात आलेल्या तरतुदीतुन खर्ची टाकावा : “मागणी क्र.डी-७
३४५१ सचिवालय- आर्थिक सेवा,
पंचवार्षिक योजनांतर्गत योजना
(०२) योजना
(०२) (०४) ई-गव्हर्नन्स कार्यक्रम अंमलबजावणी
(कृषि) (३४५१ २७८२),१७ संगणक खर्च
५. या शासन निर्णयान्वये वितरीत करण्यात आलेल्या रु.८०.०० लाख निधीचे आयुक्त (कृषि) कार्यालयाकरिता कोषागारातून आहरण व वितरणासाठी आयुक्त (कृषि), कृषि आयुक्तालय, महाराष्ट्र राज्य, पुणे यांना नियंत्रण अधिकारी व सहाय्यक संचालक (लेखा-१) यांना आहरण व संवितरण अधिकारी म्हणून घोषित करण्यात येत आहे.
पृष्ठ ३ पैकी २
# Page 3
शासन निर्णय क्रमांकः संकीर्ण-०६२०/प्र.क्र.७५/१४-अ,
६. हा शासन निर्णय वित्त विभागाचे परिपत्रक क्र. अर्थसं-२०२०/प्र.क्र ६४/अर्थ-३, दिनांक १६/०४/२०२० नुसार विहीत केलेल्या अटींची पुर्तता होत असल्याने व वित्त विभागाच्या अनौपचारिक संदर्भ क्र. २८/२०२१/व्यय-१, दि.
१६/०२/२०२१ अन्वये देण्यात आलेल्या मंजूरीच्या अनुषंगाने व त्यांच्या सहमतीने निर्गमित करण्यात येत आहे.
सन २०२०-२१ करिता “राज्य ई-गव्हर्नन्स कार्यक्रम” या योजनेस अतिरिक्त निधी उपलब्ध झाल्यास सुधारित प्रशासकीय मान्यतेचा शासन निर्णय यथावकाश निर्गमित करण्यात येईल.