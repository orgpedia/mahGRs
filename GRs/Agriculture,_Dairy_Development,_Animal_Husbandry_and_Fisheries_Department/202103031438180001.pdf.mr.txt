# Page 1
पशुसंवर्धन विभागातील पशुधन पर्यवेक्षक या संवर्गातील रिक्त पदे बाह्यस्त्रोतामार्फत (Out Sourcing) उपलब्ध करून घेण्यासाठी प्रशासकीय मान्यता देण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक :- पविआ-१०२१/प्र.क्र.२६०/पदुम-३
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई- ४०० ०३२.
दिनांक :- ०३ मार्च, २०२१
संदर्भ :- १) आयुक्त, पशुसंवर्धन, महाराष्ट्र राज्य, पुणे क्र.एनजीओ-५/(४)/प्र.क्र.१०८३/६८३/२०२०/ पसं-१, दिनांक २०.११.२०२०
२) शासन परिपत्रक, वित्त विभाग क्र. पदनि-२०१०/प्र.क्र.८४/१०/विसु-१, दि. २७.९.२०१० ३) शासन परिपत्रक, वित्त विभाग क्र. पदनि-२०१३/प्र.क्र.११/१३/विसू-१, दिनांक २.२.२०१३ ४) शासन परिपत्रक, वित्त विभाग क्र. पदनि-२०१३/प्र.क्र.११२/१३/वि.सू.-१,
दि. २.१२.२०१३
५) शासन परिपत्रक, वित्त विभाग क्र. पदनि-२०१६/प्र.क्र.२९/१६/वित्तीय सुधारणा-१,
दिनांक ०२.०८.२०१६
६) शासन निर्णय, वित्त विभाग क्र. पदनि-०६१७/प्र.क्र.२०/आ.पु.क., दि. ०९.०६.२०१७
प्रस्तावना: पशुसंवर्धन विभागातील पशुधन पर्यवेक्षक गट-क या संवर्गात राज्यस्तरीय एकूण ७७६ पदे मंजूर असून, त्यापैकी ३७८ पदे रिक्त आहेत. राज्यामधील काही जिल्ह्यांमध्ये कुक्कुट व इतर पक्ष्यांना एच१फाईव्ह१ (बर्ड फ्ल्यू) या विषाणूचा प्रादुर्भाव झाल्याने तातडीची उपाययोजना म्हणून राज्यातील पशुपालकांना पशुस्वास्थ्यविषयक सेवा प्रदान करण्याच्या अनुषंगाने अत्यावश्यक रिक्त पदे तात्काळ भरण्याची बाब विचाराधीन होती. तथापि नियमित स्वरुपात ही पदे भरण्याकरीता काही कालावधी लागणार असल्याने पशुधन पर्यवेक्षक (गट-क), संवर्गातील रिक्त पदे संदर्भ क्र. २ ते ६ ६ येथील शासन निर्णय / परिपत्रकातील तरतूदीनुसार बाह्यत्रोताद्वारे (Out Sourcing) तात्काळ भरण्यासाठी खालीलप्रमाणे निर्णय घेण्यात येत आहे.
शासन निर्णय :
पशुसंवर्धन विभागातील पशुधन पर्यवेक्षक (गट-क) या संवर्गातील ३७८ रिक्त पदांपैकी २६२ पदे संदर्भ क्र. २ ते ६ येथील शासन निर्णय / परिपत्रकामध्ये विहित केलेल्या कार्यपध्दतीनुसार बाह्यस्त्रोताद्वारे (Out Sourcing) उपलब्ध करून घेण्यास शासनाची मान्यता देण्यात येत आहे.
२. पशुधन पर्यवेक्षक (गट-क) या संवर्गामधील २६२ पदे निव्वळ तात्पुरत्या स्वरुपात बाह्यस्त्रोताद्वारे (Out Sourcing) भरताना सदरची भरती प्रक्रिया निर्दोष, पारदर्शी होण्याच्या अनुषंगाने प्रत्येक महसूली विभागामध्ये खालीलप्रमाणे निवड प्रक्रीया राबविण्याकरीता समितीची रचना करण्यात येत आहे: १) निवड प्रक्रिया समिती (१) विभागीय आयुक्त, संबंधित महसुली विभाग अध्यक्ष (२) जिल्हाधिकारी, संबंधित जिल्हा सदस्य (३) मुख्य कार्यकारी अधिकारी, संबंधित जिल्हा परिषद सदस्य
# Page 2
शासन निर्णय क्रमांकः पविआ-१०२१/प्र.क्र.२६०/पदुम-३
(४) संबंधित विभागस्तरावरील समाजकल्याण विभागाचे अधिकारी - सदस्य (५) संबंधित विभागस्तरावरील आदिवासी विकास विभागाचे अधिकारी सदस्य (६) प्रादेशिक पशुसंवर्धन सहआयुक्त, संबंधित प्रादेशिक विभाग - सदस्य सचिव २) उक्त निवड प्रक्रिया समितीस बाह्यस्त्रोताद्वारे (Out Sourcing) पदभरती करण्यासाठी, विभागनिहाय / जिल्हानिहाय रिक्त पदांचा तपशिल आयुक्त पशुसंवर्धन यांनी संबंधित विभागीय आयुक्त, महसुली विभाग यांना सादर करावा. ई-निविदा प्रक्रियेत एकवाक्यता रहाण्याच्या दृष्टीने ई-निविदा प्रारूप (model tender document) आयुक्त, पशुसंवर्धन, महाराष्ट्र राज्य यांनी तयार करुन सर्व विभागीय आयुक्त यांना पुढील कार्यवाहीसाठी सादर करावे.
३) उक्त निवड समितीने निवड केलेल्या बाह्यस्त्रोत यंत्रणेद्वारे रुजू होणाऱ्या उमेदवारांना संबंधित प्रादेशिक पशुसंवर्धन सहआयुक्त यांनी कामावर रुजू करुन घ्यावे व त्यांच्या दैनंदिन कामाकाजावर नियंत्रण संबंधित प्रादेशिक पशुसंवर्धन सहआयुक्त, जिल्हा पशुसंवर्धन उपायुक्त तसेच संबंधित पशुधन विकास अधिकारी यांचे राहील.
४) सदर बाह्यस्त्रोताद्वारे (Out Sourcing) भरती केलेल्या उमेदवारांना प्रति माह रू. १५०००/ (रू. पंधरा हजार फक्त) एकरकमी ठोक रक्कम मानधन स्वरुपात अनुज्ञेय राहिल. तसेच याव्यतिरिक्त कोणतेही इतर भत्ते अनुज्ञेय राहणार नाहीत.
५) सदर भरती प्रक्रियेद्वारे बाह्यस्त्रोतातुन नेमणूक केलेल्या पशुधन पर्यवेक्षकांचा कालावधी ११ महिने किंवा पशुधन पर्यवेक्षक या पदाकरिता नियमित स्वरूपात उमेदवार मिळेपर्यंत यापैकी जे आधी घडेल इतक्या कालावधीसाठी राहील. सदर नियुक्ती ११ महिन्यानंतर आपोआप संपुष्टात येईल.
६) तदनंतरही नियमित उमेदवार न मिळाल्याने उक्त पदे रिक्त राहणार असतील व विभागाच्या कामकाजाकरीता या पदांची तातडीची निकड असल्यास, आयुक्त पशुसंवर्धन, महाराष्ट्र राज्य, पुणे तशी माहिती किमान तीन महिने अगोदर उक्त निवड प्रक्रीया समितीस देतील. त्यानंतर सदर रिक्त पदांच्या अनुषंगाने उक्त निवड समितीद्वारे नव्याने भरती प्रक्रिया राबविण्यात येईल.
सदर भरती प्रक्रिया नव्याने करताना, यापूर्वी उमेदवाराने बाह्यस्त्रोताद्वारे नियुक्त केलेल्या कामाचा / अनुभवाचा नव्याने निवड करताना कोणत्याही प्रकारे विचार न करता केवळ गुणवत्तेच्या आधारे निवड करण्यात यावी. तथापि कोणत्याही परिस्थितीत निवड प्रक्रिया समितीद्वारे निवड केलेल्या बाह्यस्त्रोत यंत्रणेद्वारे नियुक्त उमेदवारांना मुदतवाढ अनुज्ञेय असणार नाही.
७) सदरची नेमणूक ही पशुधन पर्यवेक्षक या पदाकरिता शिफारसपात्र उमेदवार मिळेपर्यंतच्या कालावधीपुरती किंवा केवळ ११ महिन्यांसाठी तात्पुरत्या स्वरुपात असल्याने, बाह्यस्त्रोत यंत्रणेद्वारे सेवेत असलेल्या व्यक्तींना शासन सेवेत कायमस्वरुपी सामावून घेण्यासंदर्भात अथवा कायम करण्याबाबत संबंधित व्यक्तीस कोणत्याही प्राधिकरणाकडे दावा करता येणार नाही.
पृष्ठ ३ पैकी २
# Page 3
शासन निर्णय क्रमांकः पविआ-१०२१/प्र.क्र.२६०/पदुम-३
८) सदरची प्रक्रिया राबविताना नियुक्ती दिलेल्या उमेदवारांकडून भविष्यात कायम करणेबाबत न्यायालयीन प्रकरण उद्भवणार नाही, याची दक्षता घेताना ११ महिन्यानंतर सेवा समाप्त करण्यात
येणार असल्याने, याबाबत सेवेत सामावून घेणे किंवा कायम करणेबाबत कोणताही दावा करणार
नसल्याबाबतचे संबंधित उमेदवाराचे नियुक्तीपूर्वी लेखी हमीपत्र / बंधपत्र घेण्यात यावे.
२. सदर प्रक्रिया राबविताना संदर्भ क्र. २ ते ६ येथील शासन परिपत्रक / निर्णयामधील मार्गदर्शक मुद्दे व शासनाने वेळोवळी विहित केलेल्या कार्यपध्दतीचा अवलंब करावा. तसेच उद्योग ऊर्जा व
कामागार विभागाच्या दिनांक १.१२.२०१६ रोजीच्या शासन निर्णयामधील तरतुदीनुसार ई-निविदा प्रक्रिया राबविण्यात यावी.
३. सदरचा शासन निर्णय वित्त विभाग अनौपचारिक संदर्भ क्र. २०१८ / सचिव (व्यय), दिनांक २२.०२.२०२१ व सामान्य प्रशासन विभाग अनौपचारिक संदर्भ क्र. ८४८/अ.मु.स.(सेवा) सा.प्र.वि., दिनांक १२.०२.२०२१ अन्वये दिलेल्या सहमतीनुसार निर्गमित करण्यात येत आहे.