# Page 1
प्रधानमंत्री पीक विमा योजना
खरीप हंगाम २०२३ मध्ये सहभागी होण्यासाठी शेतकऱ्यांना मुदतवाढ देणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन पुरकपत्र क्रमांकः प्रपीवियो -२०२३/प्र.क्र.५२/११-अ
मादाम कामा मार्ग, हुतात्मा राजगुरू चौक,
मंत्रालय, मुंबई ४०० ०३२
तारीख: ३१ जुलै, २०२३
वाचा : १.कृषि व पदुम विभाग, शासन निर्णय क्र. प्रपीवियो-२०२३/प्र.क्र.५२/११ ओ, दि २६.०६.२०२३ २. आयुक्त (कृषि), कृषि आयुक्तालय, पुणे यांचे पत्र क्र. पीएमएफबीवाय /सांख्यिकी-८/ मुदतवाढ/२५०५५/२०२३, दि.२९.०७.२०२३ ३. कृषि व शेतकरी कल्याण मंत्रालय, भारत सरकार यांचे पत्र क्र.१३०१२/१०/२०१६-क्रेडिट-|| (एफटीएस-३९४६८), दि.३१.०७.२०२३
शासन पुरकपत्र : केंद्र शासनाच्या मार्गदर्शक सूचनांनुसार प्रधानमंत्री पिक विमा योजना खरीप हंगाम २०२३ मध्ये अधिसूचित क्षेत्रातील अधिसूचित पिकांसाठी राज्यात राबविण्यास दि. २६.०६.२०२३ रोजीच्या शासन निर्णयान्वये मंजुरी देण्यात आलेली आहे. या योजनेंतर्गत खरीप हंगाम २०२३ करीता सहभागाची अंतीम मुदत दि.३१.०७.२०२३ अशी निश्चित करण्यात आलेली आहे. तथापि, शेतकऱ्यांना या योजनेत सहभागी होण्यासाठी येणाऱ्या तांत्रिक अडचणी विचारात घेऊन योजनेत सहभागासाठी पुरेसा कालावधी उपलब्ध करुन देण्याच्या उद्देशाने केंद्र शासनाने संदर्भ क्र.(३) येथील पत्रान्वये दिलेल्या मान्यतेस अनुसरुन प्रधानमंत्री पीक विमा योजना खरीप हंगाम २०२३ मध्ये शेतकऱ्यांना सहभागी होण्यासाठी दि.३१.०७.२०२३ पासून दि.०३.०८.२०२३ पर्यंत मुदतवाढ देण्यात येत आहे. सदरच्या कालावधीत जास्तीत जास्त शेतकरी सहभागी होण्यासाठी संबंधित विमा कंपनीने आवश्यक ती प्रसिध्दी व प्रचार मोहिम राबवावी.
# Page 2
# Page 3