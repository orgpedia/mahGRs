# Page 1
राज्य पुरस्कृत कृषि यांत्रिकीकरण योजना सन २०२१-२२ मध्ये राबविण्यासाठी रू.११२.५० कोटीच्या कार्यक्रमास सुधारीत प्रशासकीय मान्यता देणे व उर्वरीत रु.२२.५० कोटी निधी वितरित करणेबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः कृयांयो-०५२१/प्र.क्र.९५/१४-अ
मादाम कामा मार्ग, हुमात्मा राजगुरू चौक,
मंत्रालय (विस्तार), मुंबई- ४०० ०३२
दिनांक : ३१ मार्च, २०२२
संदर्भ : १. कृषि व पदुम विभागाचा शासन निर्णय क्रमांक-कृयांयो-०८१८/प्र.क्र.२३१/१४ञे, दि.१२ सप्टेंबर, २०१८.
२. कृषि व पदुम विभागाचा शासन निर्णय क्रमांक-कृयांयो-१०२१/प्र.क्र.१७९/१४ञे, दि. २६ ऑक्टोबर, २०२१.
३. कृषि व पदुम विभागाचा शासन निर्णय क्रमांक-कृयांयो-०५२१/प्र.क्र.९५/१४ञे, दि. २४ नोव्हेंबर, २०२१
४. कृषि व पदुम विभागाचा शासन निर्णय क्रमांक-कृयांयो-०५२१/प्र.क्र.९५/१४ञे, दि.०८ मार्च, २०२२
प्रस्तावना : संदर्भाधीन शासन निर्णय दि. १२ सप्टेंबर, २०१८ अन्वये राज्य पुरस्कृत कृषि यांत्रिकीकरण योजना राबविण्यास प्रशासकीय मान्यता देण्यात आली आहे. सदर योजनेंतर्गत केंद्र शासनाच्या कृषि यांत्रिकीकरण उप अभियानातील घटक क्रमांक-३, वैयक्तिक लाभार्थी शेतकऱ्यांना कृषि औजारे/यंत्र खरेदीसाठी अनुदान देणे व घटक क्रमांक -४, कृषि औजारे/यंत्रे बँकाना अनुदान देणे या घटकांची अंमलबजावणी करावयाची आहे. सदर घटकांची अंमलबजावणी केंद्र शासनाच्या कृषि यांत्रिकीकरण उप अभियानाच्या मार्गदर्शक सूचनांनुसार करावयाची आहे. या योजनेकरिता संदर्भाधीन शासन निर्णय क्र. २ अन्वये रु. ९० कोटी निधीच्या कार्यक्रमास प्रशासकीय मान्यता देण्यात आली असून संदर्भाधीन शासन निर्णय क्र. ३ व ४ अन्वये अनुक्रमे रू. ७५ कोटी व रू. १५ कोटी असा एकूण रू. ९० कोटी निधी वितरीत करण्यात आला आहे. या योजनेकरिता सुधारित अर्थसंकल्पीय तरतुदीच्या मर्यादेत रू.११२.५० कोटी निधीच्या कार्यक्रमास सुधारीत प्रशासकीय मान्यता देण्याची व उर्वरीत रू. २२.५० कोटी निधी वितरित करण्याची बाब शासनाच्या विचाराधीन होती, त्यानुषंगाने शासन पुढीलप्रमाणे निर्णय घेत आहे.
शासन निर्णय: १. सन २०२१-२२ या वर्षात राज्य पुरस्कृत कृषि यांत्रिकीकरण योजनेची अंमलबजावणी करण्यासाठी रू.११२.५० लक्ष (रु. एकशे बारा कोटी पन्नास लाख फक्त) रक्कमेच्या कार्यक्रमास या शासन निर्णयान्वये सुधारीत प्रशासकीय मान्यता देण्यात येत आहे.
# Page 2
शासन निर्णय क्रमांकः कृयांयो-०५२१/प्र.क्र.९५/१४-अ
२. सन २०२१-२२ या वर्षात राज्य पुरस्कृत कृषि यांत्रिकीकरण योजनेची अंमलबजावणी करण्यासाठी रू. २२.५० कोटी (रुपये बावीस कोटी पन्नास लाख फक्त) आयुक्त (कृषि) यांना अर्थसंकल्पीय वितरण प्रणालीवर (BDS) वितरित करण्यात येत असून सदर वितरीत निधी सन २०२१-२२ मध्ये पुढील लेखाशिर्षाखाली मंजूर केलेल्या तरतुदीतून खर्ची टाकावा : मागणी क्रमांक: डी-३
२४०१ - पीक संवर्धन,
११३- कृषि अभियांत्रिकी
(००) (१८) राज्य पुरस्कृत कृषि यांत्रिकीकरण योजना,
(२४०१A९१३) ३३ अर्थसहाय्य.
३. या योजनेतंर्गत लाभार्थ्यांच्या निवड महा डीबीटी प्रणालीद्वारे करण्यात यावी व अनुदानाची रक्कम लाभार्थ्यांच्या आधार संलग्न बँक खात्यात PFMS प्रणालीद्वारे जमा करावी.
४. सदर वितरित रू. २२.५० कोटी निधी कोषगारातून आहरित करण्याकरिता आयुक्त (कृषि) यांना नियंत्रक अधिकारी व सहाय्यक संचालक (लेखा-१), कृषि आयुक्तालय यांना आहरण व संवितरण अधिकारी म्हणून घोषित करण्यात येत आहे.
५. सदर योजनेंतर्गत ट्रॅक्टर या बाबीसाठी अनुसूचित जाती/जमाती, महिला, अल्प व अत्यल्प भू-धारक शेतकऱ्यांसाठी किंमतीच्या ५०% किंवा रु.१.२५ लाख यापैकी कमी असेल ते आणि इतर शेतकऱ्यासाठी किंमतीच्या ४०% किंवा रु. १ लाख यापैकी कमी असेल ते या प्रमाणे अनुदान देण्यात यावे.
६. इतर बाबींबाबत योजनेची अंमलबजावणी करताना केंद्र पुरस्कृत कृषि यांत्रिकीकरण उप अभियानाच्या मार्गदर्शक सूचनांचे व संदर्भाधीन दि. १२ सप्टेंबर, २०१८ च्या शासन निर्णयामधील अटी व शर्तीचे काटेकोरपणे पालन करण्यात यावे.
७. सदर शासन निर्णय नियोजन विभागाच्या सहमतीने व वित्त विभागाने त्यांचा अनौ. सं. क्र.
१२३/व्यय-१,दि. ३१ मार्च, २०२२ अन्वये दिलेल्या मान्यतेस अनुसरुन निर्गमित करण्यात येत आहे.
# Page 3