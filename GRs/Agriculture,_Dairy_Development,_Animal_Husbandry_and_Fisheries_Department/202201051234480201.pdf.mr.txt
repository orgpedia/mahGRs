# Page 1
मत्स्य व्यवसायाकरिता जलाशय / तलाव ठेक्याने देण्यासाठी सुधारित धोरण..
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन शुद्धीपत्रक क्रमांकः मत्स्यवि-२०१६/प्र.क्र.१७१ (भाग २)/पदुम-१३ मंत्रालय, मुंबई - ४०० ०३२
दिनांक : ०३ जानेवारी, २०२२
वाचा : समक्रमांकाचा शासन निर्णय दि. ०३ जुलै, २०१९
प्रस्तावना: उपरोक्त वाचा येथील शासन निर्णयान्वये मत्स्यव्यवसाय विभागांतर्गत येणाऱ्या जलाशय/
तलावात मासेमारी करण्याकरिता ठेक्याने देण्याच्या धोरणास मान्यता दिलेली आहे. सदर शासन
निर्णयातील अ. क्र. ११ व अ. क्र. १३ मध्ये सुस्पष्टता नसल्यामुळे अनेक न्यायालयीन दावे निर्माण होत
असल्याचे शासनाच्या निदर्शनास आले आहे. त्यामुळे वाचा येथील शासन निर्णयामधील अट क्र. ११
सुधारित करण्याची बाब शासनाच्या विचाराधीन होती.
शासन शुद्धीपत्रक
उपरोक्त वाचा येथील दि. ०३.०७.२०१९ रोजीच्या शासन निर्णयातील अ. क्र. ११ येथील मुद्दा खालीलप्रमाणे वाचण्यात यावा.
“जलाशय/तलाव ठेका धोरणातील तरतुदी या महाराष्ट्र मत्स्योद्योग विकास महामंडळाकडे
हस्तांतरीत केलेल्या जलाशयासाठी सुध्दा लागू राहतील. तथापि, सदर महामंडळ हे स्वायत्त संस्था
असल्याने जलाशय/ तलाव यांच्याकरीता आकारण्यात येणारी न्युनतम तलाव ठेका रक्कम
महामंडळाच्या धोरणानुसार ठरवण्याची तसेच सर्वांसाठी खुल्या ई-निविदेने कार्यवाही करण्याची मुभा
महामंडळास राहील. त्या अनुषंगाने मुद्दा क्र. १३ महामंडळास लागू राहणार नाही. महामंडळास खाजगी,
सार्वजनिक सहभागाने प्रकल्प राबवयाचा झाल्यास अशा प्रकल्पांना शासनाची पुर्व परवानगी घेणे
बंधनकारक राहील."
# Page 2
शासन शुद्धीपत्रक क्रमांकः मत्स्यवि-२०१६/प्र.क्र. १७१(भाग २)/पदुम-१३