# Page 1
सन २०२२-२३ या आर्थिक वर्षामध्ये राज्य ई-गव्हर्नन्स कार्यक्रमांतर्गत साऊसेवार्थ प्रणालीच्या विकसन व देखभालीकरिता रु.६४,४५,२३३/ निधी वितरीत करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्सव्यवसाय विभाग
शासन निर्णय क्र. ईगव्ह-२०२२/प्र.क्र.१०४/१४-अ
मादाम कामा मार्ग,हुतात्मा राजगुरु चौक,
मंत्रालय, मुंबई-४०० ०३२
दि. ०३ ऑगस्ट, २०२२
संदर्भ: १. वित्त विभाग शासन परिपत्रक क्र. अर्थसं.२०२२/प्र.क्र.४३/अर्थ-३, दि.०४ एप्रिल, २०२२.
२. कृषि, पशुसंवर्धन, दुग्धव्यवसाय व मत्सव्यवसाय विभागाचा शासन निर्णय क्र. ईगव्ह - २०२२ / प्र.क्र.१०४/१४-अ, दि. ११ मे, २०२२ ३. महाराष्ट्र माहिती तंत्रज्ञान महामंडळ (Maha IT) यांचे पत्र क्र.MTPIMay२२- २३- ०२७, दि. ३० मे, २०२२
प्रस्तावना: कृषि व पदुम विभाग (खुद्द), मंत्रालय तसेच कृषि आयुक्तालय व अखत्यारितील कार्यालयांचे संगणकीयदृष्ट्या बळकटीकरण व्हावे यासाठी राज्य ई-गव्हर्नन्स कार्यक्रम ही योजना राबविण्यात येते. कृषि, पशुसंवर्धन, दुग्धव्यवसाय विकास व मत्स्यव्यवसाय विभाग (खुद्द) व कृषि आयुक्तालय मार्फत ई-गव्हर्नन्स कार्यक्रमांतर्गत उपलब्ध निधी कृषि विभाग ( मंत्रालय स्तर), कृषि आयुक्तालय, पुणे व अधिनस्त क्षेत्रीय कार्यालयांना संगणक खरेदी, माहिती तंत्रज्ञान उपक्रम, विभागाकरिता माहिती तंत्रज्ञान प्रणाली निर्मिती विकसन, देखभाल याकरिता उपयोगात आणला जातो. सदर योजनेंतर्गत मंजूर निधी कृषि विभाग (खुद्द) तसेच कृषि आयुक्तालय, पुणे यांना आवश्यकतेनुसार विभागून वितरीत करण्यात येतो.
ई-गव्हर्नन्स कार्यक्रम ही योजनांतर्गत योजना असून सन २०२२-२३ या वित्तीय वर्षामध्ये सदर योजनेसाठी (लेखाशिर्ष ३४५१२७८२) एकूण रु. २५ कोटी अर्थसंकल्पित केले असून वित्त विभागाच्या दि. ०४ एप्रिल, २०२२ रोजीच्या परिपत्रकानुसार सन २०२२-२३ च्या अनिवार्य व कार्यक्रमखर्चासाठी अर्थसंकल्पीत तरतुदीच्या ६० टक्के प्रमाणे रु. १५ कोटी निधी प्रथम नऊमाहीकरिता राज्य ई-गव्हर्नन्स कार्यक्रमासाठी विभागास उपलब्ध करुन दिला आहे. त्यानुसार दि. ११ मे, २०२२ रोजीच्या शासन निर्णयान्वये रु. १५ कोटी रक्कमेच्या मर्यादेत ई-गव्हर्नन्स कार्यक्रम राबविण्यास प्रशासकीय व वित्तीय मान्यता देण्यात आली आहे.
कृषि विभाग व कृषि विभागाच्या अधिपत्याखाली असलेल्या वसंतराव नाईक मराठवाडा कृषि विद्यापीठ, परभणी, डॉ. पंजाबराव देशमुख कृषि विद्यापीठ, अकोला, महात्मा फुले कृषि विद्यापीठ, राहुरी, डॉ. बाळासाहेब सावंत कोकण कृषि विद्यापीठ, दापोली, महाराष्ट्र कृषि शिक्षण व संशोधन परिषद, पुणे व वसंतराव नाईक राज्य कृषि विस्तार व्यवस्थापक प्रशिक्षण संस्था (वनामती), नागपूर व इतर संलग्न कार्यालयासाठी तयार करण्यात आलेल्या साऊ सेवार्थ प्रणालीच्या देखभालीसाठी सन २०२२-२३ करिताच्या मानधनापोटी रु. ६४,४५,२३३/- चे देयक Maha IT कडून कृषि विभागास प्राप्त झाले आहे.
# Page 2
शासन निर्णय क्रमांकः ईगव्ह-२०२२/प्र.क्र.१०४/१४-अ
ई-गव्हर्नन्स कार्यक्रमांतर्गत अर्थसंकल्पीत निधी दरमहा ७% प्रमाणे माहे जून, २०२२ करिता उपलब्ध असलेल्या रु.१.७५ कोटी निधीपैकी साऊसेवार्थ प्रणालीच्या विकसन व देखभालीकरिता रु.६४,४५,२३३/- निधी वितरीत करण्याची बाब शासनाच्या विचाराधीन होती, त्यानुषंगाने शासन पुढीलप्रमाणे निर्णय घेत आहे.
शासन निर्णय: १. सन २०२२-२३ मध्ये ई-गव्हर्नन्स कार्यक्रमांतर्गत माहे जून,२०२२ च्या रु.१.७५ कोटी तरतुदीतून साऊसेवार्थ प्रणालीच्या विकसन व देखभालीकरिता रु.६४,४५,२३३/- निधी अवर सचिव (आस्थापना), कृषि व पदुम विभाग (खुद्द), मंत्रालय, मुंबई यांना वितरीत करण्यात येत आहे.
२. या शासन निर्णयान्वये वितरीत करण्यात आलेल्या रु.६४,४५,२३३ (रुपये चौसष्ट लाख पंचेचाळीस हजार दोनशे तेहतीस फक्त) निधी पुढील लेखाशिर्षांतर्गत सन २०२२-२३ करिता अर्थसंकल्पीत करण्यात आलेल्या तरतुदीतुन खर्ची टाकावा: मागणी क्र.डी - ७
३४५१ सचिवालय-आर्थिक सेवा,
पंचवार्षिक योजनांतर्गत योजना
(०२) ई-गव्हर्नन्स कार्यक्रम
(०२)(०४) ई-गव्हर्नन्स कार्यक्रम अंमलबजावणी (कृषि)
(३४५१२७८२), १७ संगणक खर्च
३. या शासन निर्णयान्वये वितरीत करण्यात आलेल्या रु. ६४,४५,२३३ /- निधीचे कोषागारातून आहरण व वितरण करण्याकरिता अवर सचिव (आस्थापना), कृषि व पदुम विभाग, मंत्रालय, मुंबई यांना आहरण व संवितरण अधिकारी आणि सह सचिव (आस्थापना), कृषि व पदुम विभाग, मंत्रालय, मुंबई यांना नियंत्रण अधिकारी म्हणून घोषित करण्यात येत आहे.
४. सदर शासन निर्णय वित्त विभागाचे संदर्भाधीन शासन परिपत्रक क्र. अर्थसं - २०२२/ प्र.क्र.४३ / अर्थ-३, दि. ०४ एप्रिल, २०२२ अन्वये विभागास प्रदान करण्यात आलेल्या अधिकारांनुसार निर्गमित करण्यात येत आहे.
# Page 3