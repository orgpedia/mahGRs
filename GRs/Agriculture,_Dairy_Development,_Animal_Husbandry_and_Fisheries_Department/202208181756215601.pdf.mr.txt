# Page 1
राष्ट्रीय कृषि विस्तार व तंत्रज्ञान अभियानाच्या (NMAET) कृषि विस्तार उप अभियानातंर्गत, राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) योजना सन २०२२ - २३ मध्ये राबविण्यासाठी प्रशासकीय मान्यता प्रदान करणेबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण २०२२/प्र.क्र.६६/३-अ,
मादाम कामा मार्ग, हुतात्मा राजगुरु चौक,
मंत्रालय, मुंबई - ४०० ०३२
दिनांक : १८ ऑगस्ट, २०२२
वाचा - १) केंद्रीय कृषि व शेतकरी कल्याण मंत्रालय यांचे पत्र क्र. एफ. नं.९-२/२०२२-ओई (ई-१०६६७१), विस्तार कक्ष, दि. २५.०३.२०२२ २) केंद्रीय कृषि व शेतकरी कल्याण मंत्रालय यांचे पत्र क्र. एफ.नं.९-२/२०२२-ओई, विस्तार कक्ष, दि.०७.०४.२०२२ ३) आयुक्त (कृषि), यांचे पत्र क्र. कृआ./आत्मा/SEWP २०२२-२३/मंजुरी/२८०/२२, दि.२८.०४.२०२२ ४) अवर सचिव(१४–ओ), कृषि व पदुम विभाग, मंत्रालय, मुंबई यांचे पत्र क्र.RKV-२०२२/C.R.१०३/ १४- A, दि.०३.०६.२०२२ ५) दि.०५.०७.२०२२ रोजी झालेली राज्य प्रकल्प मंजुरी समितीची (SLSC) बैठक.
प्रस्तावना - केंद्र पुरस्कृत राष्ट्रीय कृषि विस्तार व तंत्रज्ञान अभियानांतर्गत (NMAET) कृषि विस्तार उप अभियान राबविण्यात येत आहे. सदर उप अभियानात राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) ही योजना केंद्र व राज्य शासनाच्या ६०:४० अर्थसहाय्याच्या प्रमाणात राबविण्यात येते. सदर योजना सन २०२२-२३ मध्ये राबविण्यासाठी एकूण रु. १५३१८.१९ लक्ष रकमेचा राज्य कृषी विस्तार कृति आराखडा (SEWP) तयार करण्यात आला असून कृषि आयुक्तालयाने उपरोक्त संदर्भाधीन दि. २८.०४.२०२२ रोजीच्या पत्रान्वये शासनास मान्यतेस्तव सादर केला आहे. मा. मुख्य सचिवांच्या अध्यक्षतेखाली दि.०५.०७.२०२२ रोजी राज्य प्रकल्प मंजुरी समितीची (SLSC) बैठक संपन्न झाली. सदर बैठकीत प्रस्तुत प्रकरणी वार्षिक कृती आराखड्यास SLSC ची मान्यता प्राप्त झाली आहे.
त्यानुसार, या शासन निर्णयान्वये सदर योजनेच्या अंमलबजावणीसाठी कृषि आयुक्तालयाने सादर केलेल्या कृती आराखड्यास मान्यता देण्याची बाब शासनाच्या विचाराधीन होती. त्याबाबत शासन पुढीलप्रमाणे निर्णय घेत आहे - शासन निर्णय : १. सन २०२२-२३ मध्ये केंद्र पुरस्कृत राष्ट्रीय कृषि विस्तार व तंत्रज्ञान अभियानाच्या (NMAET) कृषि विस्तार उप अभियानातंर्गत, राज्याच्या कृषि विस्तार कार्यक्रमांमध्ये सुधारणांकरिता सहाय्य (आत्मा) या योजनेच्या अंमलबजावणीस प्रशासकीय मान्यता देण्यात येत आहे.
२. सदर योजना सन २०२२-२३ मध्ये राबविण्यास कृषि आयुक्तालयाने सादर केलेल्या एकूण रु. १५३१८.१९ लक्ष (एकशे त्रेपन कोटी अठरा लक्ष एकोणीस हजार फक्त) रकमेच्या राज्य कृषि विस्तार कृति आराखड्यास प्रशासकीय मान्यता देण्यात येत आहे.
# Page 2
शासन निर्णय क्रमांक: संकीर्ण २०२२/प्र.क्र.६६/३-अ