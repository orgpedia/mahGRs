# Page 1
मुख्यमंत्री कृषि व अन्न प्रक्रिया योजना सन २०२० - २१ मध्ये राबविण्यास प्रशासकीय मान्यता देणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मस्यव्यवसाय विभाग,
शासन निर्णय क्र. मुअप्र-२०२०/प्र.क्र.१३१/९-अ
मादाम कामा रोड, हुतात्मा राजगुरु चौक,
मंत्रालय, विस्तार भवन, मुंबई-४०० ०३२.
तारीख: २९ जून, २०२०
वाचा १.शासन निर्णय, कृषि व पदुम विभाग क्र.राअअ-१११६/प्रक्र२४८/१४ञे, दि.२० जून, २०१७ २.शासन निर्णय, कृषि व पदुम विभाग क्र.कृप्रधो-२०१७/प्रक्र२०८/९ओ, दि.३१ ऑक्टोबर, २०१७ ३.शासन निर्णय, कृषि व पदुम विभाग क्र. कृराधो-१४१७/प्रक्र१०९/९ओ, दि.०६ जून, २०१८ ४. शासन निर्णय, वित्त विभाग क्र. अर्थसं. २०२०/प्र.क्र.६५/अर्थ-३, दि. ०४ मे, २०२०
प्रस्तावना : राज्यातील अन्नप्रक्रिया उद्योगाला चालना देणे, शेतीमालाचे मूल्यवर्धन करणे करिता शेतकऱ्यांचे सहभागाद्वारे आधुनिक तंत्रज्ञानावर आधारित प्रकल्प स्थापित करण्यास प्रोत्साहन देणे, उत्पादित अन्न पदार्थाच्या गुणवत्तेमध्ये वाढ व्हावी, उर्जेची बचत व्हावी यासाठीच्या प्रकल्पाच्या आधुनिकीकरणास प्रोत्साहन देणे या उद्दिष्टांसह उपरोक्त वाचा येथील क्रमांक १ च्या शासन निर्यायान्वये राज्यामध्ये सन २०१७-१८ या आर्थिक वर्षापासून पुढील पाच वर्षासाठी मुख्यमंत्री कृषि व अन्न प्रक्रिया योजना ही १००% राज्य पुरस्कृत योजना सुरु करण्यात आली आहे. तसेच क्रमांक २ येथील शासन निर्णयान्वये राज्याचे अन्न प्रक्रिया धोरण-२०१७ जाहीर करण्यात आले असून क्रमांक ३ येथील शासन निर्णयान्वये राज्यमध्ये अन्न प्रक्रिया योजनेअंतर्गत लघु, सुक्ष्म व मध्यम उद्योगांसाठी क्षेत्र मर्यादा विहीत करण्यात आली आहे.
त्यानुषंगाने, मुख्यमंत्री कृषि व अन्न प्रक्रिया योजना सन २०२०-२१ मध्ये राबविण्याकरिता रू.
६००० लक्ष (रू. साठ कोटी फक्त) ची तरतूद अर्थसंकल्पित करण्यात आली आहे. तथापि, सन २०२०-२१ मध्ये करोना रोगाच्या संसर्गाच्या पार्श्वभूमीवर शासनाकडून एकूण मंजूर तरतूदीच्या ३३% निधी उपलब्ध होणेबाबत उपरोक्त वाचा येथील क्रमांक ४ च्या शासन निर्णयान्वये धोरण ठरविण्यात आले आहे.
त्याअनुषंगाने सदर योजना सन २०२०-२१ मध्ये राबविण्याकरिता प्रशासकीय मान्यता देण्याची बाब शासनाच्या विचाराधीन होती, त्याबाबत शासन आता पुढीलप्रमाणे निर्णय घेत आहे.
# Page 2
शासन निर्णय क्रमांकः मुअप्र-२०२०/प्र.क्र.१३१/९-अ
शासन निर्णय
१. मुख्यमंत्री कृषि व अन्न प्रक्रिया योजना सन २०२०-२१ मध्ये राबविण्याकरिता प्रशासकीय मान्यता देण्यात येत आहे. या योजनेकरिता चालु वर्षी मंजूर असलेल्या अर्थसंकल्पिय तरतूदीच्या ३३% निधीच्या एकूण रू. १९८० लक्ष (रू. एकोणीस कोटी ऐशी लाख फक्त) एवढया रकमेच्या कार्यक्रमास प्रशासकीय मान्यता देण्यात येत आहे.
२. चालू वर्षी या योजनेअंतर्गत निधी उपलब्ध करुन दिल्यानंतर तो प्रथमत सन २०१८-१९ व २०१९ २० मधील प्रलंबित प्रकरणांसाठी वापरण्यात यावा. प्रलंबित प्रकरणे निकाली निघाल्यानंतर आणखी निधीची आवश्यकता असल्यास तसा निधीबाबतचा स्यंस्पष्ट प्रस्ताव स्वतंत्रपणे शासनास सादर करावा.
नविन दायित्व निर्माण करु नये.
३. संदर्भांकित शासन निर्णय दि.२०/०६/२०१७ अन्वये विहित केलेल्या तरतुदींनुसार सदर योजनेची अंमलबजावणी करण्यात यावी व त्यानुषंगाने योजना सन २०२०-२१ मध्ये राबविण्याकरिता मार्गदर्शक सूचना कृषि आयुक्तालय स्तरावरून निर्गमित कराव्यात.
४. सदर योजना सन २०२०-२१ मध्ये राबविण्याकरिता आयुक्त (कृषि), कृषि आयुक्तालय, महाराष्ट्र राज्य, पुणे यांना नियंत्रक अधिकारी तर सहाय्यक संचालक ( लेखा-१), कृषि आयुक्तालय, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात येत आहे.
५. सदर अभियानाकरिता सन २०२०-२१ अंतर्गत रु.६००० लक्ष अर्थसंकल्पिय तरतूद मंजूर असून ३३% च्या मर्यादेत एकूण रू. १९८० लक्ष (रू. एकोणीस कोटी ऐशी लाख फक्त) एवढी रक्कम कृषि आयुक्तालयाच्या मागणीनुसार खालील लेखाशिर्षांतर्गत वितरीत करण्यात येईल.
मागणी क्र. डी-३, २४०१-पीक संवर्धन, (००)(१०२) अन्नधान्य पीके, (००)(३४) मुख्यमंत्री कृषी व अन्न प्रक्रिया योजना (१००% राज्य योजना) (२४०१ A ७९१) ३३, अर्थसहाय्य
६. राज्य शासनाने विहीत केलेले नियम/ सुचनांचे पालन करून लेखापरिक्षण करून निधी वितरणाचे उपयोगिता प्रमाणपत्र राज्य शासनास सादर करावे.
पृष्ठ ३ पैकी २
# Page 3
शासन निर्णय क्रमांकः मुअप्र-२०२०/प्र.क्र.१३१/९-अ