# Page 1
भूजलाशयीन मत्स्यव्यवसाय सहकारी संस्था (प्राथमिक), मच्छिमार विविध कार्यकारी सहकारी संस्था जलाशयावर निर्माण करावयाचा संघ व भूजलाशयीन जिल्हा मच्छिमार संघ नोंदणीसाठी सुधारित निकष
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मत्स्यवि २०१६/प्र.क्र.१७१(भाग १)/पदुम १३
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई -४०० ०३२.
दि . ०३ जुलै २०१९
प्रस्तावना – :
भूजलाशयीन मत्स्यव्यवसाय सहकारी संस्थांची नोंदणी मत्स्यव्यवसाय विभागाने तलाव / जलाशय मासेमारीसाठी ठेक्याने देण्याच्या धोरणातील निकष व महाराष्ट्र सहकारी संस्था अधिनियम १९६० व नियम १९६१ मधील तरतुदींच्या आधारे होते. मत्स्यव्यवसायाकरिता तलाव / जलाशय मासेमारीसाठी ठेक्याने देण्याबाबतचे सुधारित धोरण राबवण्याचा निर्णय शासनाने घेतलेला आहे. सहकार विभागाने ९७ व्या घटना दुरुस्तीअन्वये, सहकारी संस्थांच्या कामकाजामध्ये अमुलाग्र बदल घडवून संस्थांचा गुणात्मक विकास करणेचे धोरण स्विकारले आहे. सदरील बदलांचा मत्स्यव्यवसाय सहकारी संस्थांच्या कामामध्ये समावेश करणे व मत्स्यविभागाचे धोरण व भूजलाशयीन मत्स्यव्यवसाय सहकारी संस्था (प्राथमिक) जलाशयावर निर्माण करावयाचा संघ व भूजलाशयीन जिल्हा मच्छिमार संघ नोंदणीचे धोरण यामध्ये सुसूत्रता व एकवाक्यता आणण्याकरिता पुर्वीचे सर्व शासन निर्णय व व परिपत्रके एकत्रित समायोजित करुन दि.२२/०२/२०१९ चा शासन निर्णय निर्गमित करण्यात आला होता.
भूजलाशयीन मत्स्यव्यवसाय सहकारी संस्था, जलाशयावर निर्माण करावयाचा मत्स्यव्यवसाय सहकारी संस्थाचा संघ व भूजलाशयीन जिल्हा मच्छिमार संघ नोंदणीचे धोरण याबाबत मच्छिमारांनी तलाव ठेका धोरणात सुधारणा करण्याचा अनुषंगाने निवेदने दिली आहेत तसेच तलाव/ जलाशय ठेक्याने देण्याबाबतच्या धोरणामध्ये बदल केल्यामुळे संस्था नोंदणी निकषाच्या धोरणामध्ये बदल करणे आवश्यक होते. त्यामुळे या सर्व बाबींचा विचार करून व दिनांक दि.२२/०२/२०१९ चा शासन निर्णय निष्कर्षित करून स्वयंस्पष्ट सर्व समावेशक व सर्वकष सुधारित शासन निर्णय निर्गमित करण्याची बाब शासनाच्या विचाराधीन होती.
शासन निर्णय - शासन या निर्णयाद्वारे महाराष्ट्र सहकारी संस्था अधिनियम १९६० मधील तरतुदी व निकषांच्या आधारे मत्स्यव्यवसायाकरिता तलाव / जलाशयावर भूजलाशयीन मत्स्यव्यवसाय सहकारी संस्था (प्राथमिक) मच्छिमार विविध कार्यकारी सहकारी संस्था व २००० हेक्टरवरील
# Page 2
शासन निर्णय क्रमांकः मत्स्यवि २०१६/प्र.क्र.१७१(भाग १)/पदुम १३
जलाशयावर निर्माण करावयाचा भूजलाशयीन मत्स्यव्यवसाय सहकारी संघ तसेच, भूजलाशयीन जिल्हा मत्स्यव्यवसाय सहकारी संघ नोंदणी करण्याचे सुधारित निकष खालीलप्रमाणे निश्चित करण्यास मान्यता देत आहे.
क्रियाशिल मच्छिमार - ज्या व्यक्तीचा प्रत्यक्ष मासेमारी करणे व अनुषंगिक कार्य करणे हाच उघोग असून ज्याचा उदरनिर्वाह संपूर्णत: मासेमारीवर व अनुषंगिक कार्यावर अवलंबून आहे, अशा व्यक्तीस क्रियाशिल मच्छिमार म्हणून संबोधिण्यात यावे.
१) गोडया पाण्यातील मत्स्यव्यवसाय संस्थांची नोंदणी दोन प्रकारे करण्यात येईल. - अ ) प्राथमिक भूजलाशयीन मच्छिमार सहकारी संस्था- ज्या मच्छिमार संस्थेमधील सर्व सभासद क्रियाशिल मच्छिमार असून त्यांचा व्यवसाय मासेमारी करणे असा असेल त्या भूजलाशयीन मच्छिमार सहकारी संस्थेस प्राथमिक भूजलाशयीन मच्छिमार सहकारी संस्था असे संबोधण्यात येईल.
नोंदणी निकष १.१.१ ज्या तलावावर नोंदणी करावयाची आहे, त्या तलावा बाबतचे नाहरकत प्रमाणपत्र संबंधित जिल्हयाचे सहाय्यक आयुक्त मत्स्यव्यवसाय यांनी देणे आवश्यक आहे.
सहाय्यक आयुक्त मत्स्यव्यवसाय यांनी नाहरकत सुसाध्यता प्रमाणपत्र पारित करणेपूर्वी खालील बाबी तपासणे अनिवार्य राहील.
१.१.२ नियोजित संस्थेकडे उपलब्ध होणारे जलक्षेत्र.
१.१.३ क्रियाशील मासेमार / सभासदांना प्रत्यक्ष मासेमारी करता येते की नाही याबाबत तांत्रिक अधिका-यामार्फत तपासणी.
१.१.४ तलाव/जलाशय यांचे पाटबंधारे / जलसंधारण विभागाकडून हस्तांतरीत झाल्याचे प्रमाणपत्र आवश्यक. (सदरील प्रमाणपत्र हे पाटबंधारे / जलसंधारण विभागाचे कार्यकारी अभियंता यांचेपेक्षा कमी दर्जाच्या अधिकाऱ्याचे नसावे.)
१.१.५ पाटबंधारे/ जलसंधारण विभागाकडून मत्स्यविभागाकडे हस्तांतरीत झालेल्या तलाव / जलाशय व्यतिरिक्त इतर तलावांचा समावेश नाहरकत प्रमाणपत्रामध्ये करता येणार नाही.
१.१.६ तलाव / जलाशयापासून १० किमी परिघाच्या अंतराचे प्रमाणपत्र. (सदरील प्रमाणपत्र हे संबंधित रस्ते बांधकाम करणाऱ्या विभागाचे / प्राधिकरणाचे कार्यकारी अभियंता तथा समकक्ष अधिकारी यांचेपेक्षा कमी दर्जाच्या अधिकाऱ्याचे नसावे.) १.१.७ तलाव / जलाशय यापासून एकूण मिळणारे मत्स्योत्पादन याबाबतचे प्रमाणपत्र.
नियोजित संस्थेच्या तलावापासून किमान मत्स्योत्पादन वार्षिक सरासरी ८००० किलो असावी.
पृष्ठ ७ पैकी २
# Page 3
शासन निर्णय क्रमांकः मत्स्यवि २०१६/प्र.क्र.१७१(भाग १)/पदुम १३
१.१.८ नाहरकत प्रमाणपत्र पारित करणेपूर्वी प्रादेशिक उपायुक्त मत्स्यव्यवसाय यांची परवानगी / मान्यता घेणे आवश्यक आहे.
१.२ - पाटबंधारे / जलसंधारण तलावांचे / जलाशयांचे मत्स्यविभागाकडे हस्तांतरण झाल्यानंतरच एखादया नियोजित संस्थेची स्थापना करणेबाबतची कार्यवाही करणे सहाय्यक आयुक्त मत्स्यव्यवसाय व सहाय्यक निबंधक (दुग्ध) यांना बंधनकारक राहील.
१.३ – संस्था नोंदणीच्या वेळी संस्थेचे कार्यक्षेत्र ज्या तलावावर / जलाशयावर नोंदणी करावयाची आहे त्या तलावापुरते मर्यादित राहील. व नियोजित संस्थेचे मासेमारी करिता कार्यक्षेत्र मर्यादा १० कि.मी. राहील.
१.४ - नियोजित संस्थेमध्ये निर्धारित तलाव / जलाशयाच्या बाधित गावामधील तसेच १० कि.मी. परिघाच्या परिसरातील गावामधील क्रियाशील मच्छिमारांच्या समावेश
करता येईल. नियोजित प्राथमिक मत्स्यव्यवसाय सहकारी संस्था नोंदणी प्रस्तावात
स्थानिक, प्रकल्पग्रस्त, महिला, अनुसुचित जाती / जमाती, भट्क्याविमुक्त जाती/जमाती यांचा समावेश असणे आवश्यक आहे.
१.५ - संस्था नोंदणीसाठी किमान २५ क्रियाशील सभासद असावे व नियोजित संस्थेचे वसुल भाग भांडवल किमान रु.२५०००/- असावे.
१.६ - तलाव/जलाशयावर नोंदणीकृत संस्था असल्यास अशा तलाव/जलाशयावर नव्याने संस्थेची नोंदणी करू नये, तसेच नव्याने हस्तांतर झालेल्या तलाव/जलाशयावर
एकापेक्षा जास्त संस्थेची नोंदणी करू नये. यापुर्वी संस्थेच्या उपविधीत समाविष्ठ असलेल्या तलाव / जलाशयामध्ये बदल करता येणार नाही. परंतू अपवादात्मक परिस्थितीत ५०० हे. च्या आतील एखाद्या तलावावर नोंदणी असलेली संस्था काही कारणास्तव काळया यादीत किंवा बंद असल्यास लगतच्या ५ कि. मी. अंतराच्या आतील संस्थेचे त्या तलावावर त्या कालावधीकरिता निर्धारण करण्यात यावे.
१.७ तलाव / जलाशयावर नोंदणी झालेल्या मच्छिमार सहकारी संस्थांपैकी ज्या नोंदणीकृत प्राथमिक मच्छिमार सहकारी संस्था व मच्छिमार संघ यांना ठेका प्राप्त होईल अशा संस्था/संघ यांनी त्या तलाव / जलाशयावर नोंदणीकृत इतर मच्छिमार सहकारी संस्थेच्या सभासदास मासेमारी (रोजगार ) उपलब्ध करुन देणे बंधनकारक राहील.यासाठी इतर नोंदणीकृत संस्था/संघ सभासदांची नावे सहाय्यक आयुक्त मत्स्यव्यवसाय यांनी ठेकेदार संस्थेस द्यावी.
१.८ भूजलाशयीन पाण्यातील मत्स्यव्यवसाय सहकारी संस्थांची नोंदणी प्रस्ताव संबधित जिल्ह्याचे सहाय्यक आयुक्त मत्स्यव्यवसाय यांचेकडे ना-हरकत प्रमाणपत्रासाठी संबधित जिल्ह्याचे सहाय्यक निबंधक सहकारी संस्था (दुग्ध) यांनी
पृष्ठ ७ पैकी ३
# Page 4
शासन निर्णय क्रमांकः मत्स्यवि २०१६/प्र.क्र.१७१(भाग १)/पदुम १३
पाठवावा व सदरचे नाहरकत प्रमाणपत्र प्राप्त झाल्यानंतर महाराष्ट्र सहकारी संस्था अधिनियम, १९६० कायदयातील तरतुदीनुसार नोंदणीबाबत पुढील कार्यवाही करावी. सहाय्यक आयुक्त मत्स्यव्यवसाय व सहाय्यकनिबंधक सहकारी संस्था (दुग्ध) यांनी प्रस्ताव प्राप्त झाल्यापासून ३० दिवसाच्या आत कार्यवाही पुर्ण करावी.
ब) मच्छिमार विविध कार्यकारी सहकारी संस्था ज्या मच्छिमार संस्थेमधील सभासद क्रियाशील / अक्रियाशील मच्छिमार असून त्यांचा व्यवसाय मासळी विक्री, मासळी प्रक्रिया, मासळी निर्यात, जाळे विणणे, बर्फ़ तयार करणे / बर्फ़ कारखाने
इ.मासळीशी संलग्न असणारे कामकाज असा असेल त्या भूजलाशयीन मच्छिमार सहकारी संस्थेस मच्छिमार विविध कार्यकारी सहकारी संस्था असे संबोधण्यात येईल नोंदणी निकष - १.१ नियोजित संस्थेचे कार्यक्षेत्र मुख्यालयापासून १० किमी परिघाचे अंतरापर्यत असेल.
(सदरील प्रमाणपत्र हे सार्वजनिक बांधकाम विभागाचे कार्यकारी अभियंता यांचेपेक्षा कमी दर्जाच्या अधिकाऱ्याचे नसावे.)
१.२ नियोजित संस्थेमध्ये मासेमारी संबंधित व्यवसाय करणारे जसे विक्री, निर्यात, प्रक्रिया, बर्फ तयार करणे, जाळे विणणे इ. कामकाज करणारे किमान २० सभासद असावे. व नियोजित संस्थेचे वसुल भागभांडवल रु.२०,००० असावे.
१.३ नियोजित संस्थेच्या नोंदणी प्रस्तावामध्ये स्थानिक प्रकल्पग्रस्त महिला, अनुसुचित जाती/जमाती, भटक्या जाती/जमाती यांचा समावेश असावा.
१.४ नियोजित संस्थेच्या कार्यक्षेत्रामध्ये दुसरी मच्छिमार विविध कार्यकारी सहकारी संस्था स्थापन करता येणार नाही.
१.५ नियोजित संस्थेस तलाव ठेका घेता येणार नाही.
१.६ नियोजित संस्थेच्या कार्यक्षेत्रामधील प्राथमिक मत्स्यव्यवसायिक सहकारी संस्थाच्या सभासदांना नियोजित संस्थेचे सभासदत्व घेता येईल.
१.७ भूजलाशयीन पाण्यातील मत्स्यव्यवसाय विविध कार्यकारी सहकारी संस्थांची नोंदणी प्रस्ताव संबधित जिल्ह्याचे सहाय्यक आयुक्त मत्स्यव्यवसाय यांचेकडे मान्यतेसाठी संबधित जिल्ह्याचे सहाय्यक निबंधक सहकारी संस्था (दुग्ध) यांनी पाठवावा व सदरची मान्यता प्राप्त झाल्यानंतर महाराष्ट्र सहकारी संस्था अधिनियम १९६० कायद्यातील तरतुदीनुसार नोंदणीबाबत कार्यवाही करावी. सहाय्यक आयुक्त मत्स्यव्यवसाय व सहाय्यक निबंधक सहकारी संस्था (दुग्ध) यांनी प्रस्ताव प्राप्त झाल्यापासून ३० दिवसांच्या आत कार्यवाही पुर्ण करावी.
पृष्ठ ७ पैकी ४
# Page 5
शासन निर्णय क्रमांकः मत्स्यवि २०१६/प्र.क्र.१७१(भाग १)/पदुम १३
२) २००० हेक्टर जलक्षेत्रावरील जलाशयावर मत्स्यव्यवसाय सहकारी संस्थाचा संघ नोंदणी बाबत करावयाचे निकष २.१ २००० हेक्टर वरील जलाशयावर नोंदणी झालेल्या मत्स्यव्यवसाय सहकारी संस्थाच्या संघास भूजलाशयीन जलाशयावरील मत्स्यव्यवसाय सहकारी संस्थाचा संघ असे संबोधण्यात येईल.
२.२ २०००.०१ हेक्टर जलाशयावरील एका मत्स्यव्यवसाय सहकारी संघाची नोंदणी करता येईल.
२.३ जलाशयावरील भूजलाशयीन मत्स्यव्यवसायिक सहकारी संघाचे नोंदणीसाठी किमान ५ प्राथमिक मत्स्यव्यवसाय सहकारी संस्था सभासद असणे आवश्यक राहील. मात्र व्यक्तीगत सभासदत्व धारण करता येणार नाही
२.४ सदर नियोजित संघाचे नोंदणीचे वेळी किमान भागभांडवल रु.५०,०००/-इतके असावे.
२.५ जलाशयावरील नियोजित भूजलाशयीन मत्स्यव्यवसाय सहकारी संघाचे कार्यक्षेत्र ज्या जलाशयावर संघाची नोंदणी करावयाची आहे, त्या जलाशयापुरते मर्यादित राहील.
२.६ जलाशयावर स्थापन मत्स्यव्यवसाय सहकारी संघाकडून प्रमुख कार्प माशांची वार्षिक विक्री किंमत १,००,००० किलो (१०० मेट्रिक टन) पर्यंत असावी.
२.७ सदर नियोजित संघांच्या नोंदणीपुर्वी प्रादेशिक उपायुक्त मत्स्यव्यवसाय यांचे नाहरकत प्रमाणपत्र घेणे आवश्यक राहील.
२. ८ सदर जलाशयावरील नियोजित भूजलाशयीन मत्स्यव्यवसायिक सहकारी संघाचा प्रस्ताव संबंधित जिल्हयाच्या सहाय्यक निबंधक सहकारी संस्था (दुग्ध) यांनी छाननी करुन सहकार कायदयातील तरतुदीनुसार प्रस्ताव प्राप्त झाल्यापासुन १५ दिवसाच्या आत उपनिबंधक सहकारी संस्था (मत्स्य) महाराष्ट्र राज्य, मुंबई यांचे कार्यालयात नोंदणीसाठी सादर करणे बंधनकारक राहील.
२.९ उपनिबंधक सहकारी संस्था (मत्स्य) महाराष्ट्र राज्य, मुंबई यांनी सदर प्रस्ताव प्राप्त झाल्यापासून दोन महिन्याच्या आत शासनाचे वेळोवेळी निर्गमित परिपत्रके व महाराष्ट्र सहकारी संस्था अधिनियम १९६० या कायदयातील तरतुदीनुसार आयुक्त मत्स्यव्यवसाय तथा अतिरिक्त निबंधक सहकारी संस्था (मत्स्य) यांच्या मान्यतेने नोंदणी करावी.
२.१० अशा नोंदणी झालेल्या जलाशयावरील संघांना मत्स्यव्यवसायाशी संबंधित असलेले मासेमारी व्यतिरिक्त इतर उद्योग उदा. सुरक्षण, प्रक्रिया, वाहतूक व विक्री इ.
व्यवहार ज्या जलाशयावर संघांची नोंदणी झाली आहे, त्या जलाशयापुरते करता येईल.
पृष्ठ ७ पैकी ५
# Page 6
शासन निर्णय क्रमांकः मत्स्यवि २०१६/प्र.क्र.१७१(भाग १)/पदुम १३
३. भूजलाशयीन जिल्हा मच्छिमार सहकारी संघ - या मच्छिमार संघामध्ये जिल्ह्यातील प्राथमिक / विविध कार्यकारी मच्छिमार सहकारी संस्था व मासेमारी करणारे प्रत्यक्ष मच्छिमार असे असतील.
नोंदणी निकष -
३.१ नवीन भूजलाशयीन जिल्हा मत्स्यव्यवसाय संघ स्थापन करण्यासाठी कार्यक्षेत्रात किमान १० प्राथमिक मत्स्यव्यवसाय सहकारी संस्था असणे आवश्यक राहील.
३.२ नवीन निर्माण होणाऱ्या भूजलाशयीन जिल्हा मत्स्यव्यवसाय संघाचे किमान भागभांडवल रु. १.०० लाख राहील.
३.३ एका जिल्हयात एकापेक्षा जास्त भूजलाशयीन जिल्हा मच्छिमार सहकारी संघ स्थापन करता येणार नाही.
३.४ भूजलाशयीन जिल्हा मच्छिमार सहकारी संघाकडून प्रमुख कार्प माशांची वार्षिक विक्री किमान २ लाख किलो (२०० मेट्रीक टन) इतकी असावी.
३.५ पूर्वी अस्तित्वात असलेले निकष कायम राहतील. परंतु आता जलाशयाच्या कार्यक्षेत्रावर निकष क्र. २.२ ते २.६ प्रमाणे होणाऱ्या नवीन भूजलाशयीन जलाशयावरील मत्स्यव्यवसाय सहकारी संघ यांना जिल्हा मच्छिमार सहकारी संघाचे सभासदत्व जिल्हा मच्छिमार सहकारी संघास देणे आवश्यक राहील.
वर नमूद केलेल्या सुधारित निकषाप्रमाणे नवीन नोंदणी होणाऱ्या भूजलाशयीन मत्स्यव्यवसाय सहकारी संस्था (प्राथमिक) निर्माण करण्याबाबतची कार्यवाही सहाय्यक निबंधक
सहकारी संस्था (दुग्ध) व भूजलाशयीन जलाशयावरील मत्स्यव्यवसाय सहकारी संघ व नवीन जिल्हा मत्स्यव्यवसाय सहकारी संघ निर्माण करण्याबाबतची कार्यवाही सहाय्यक निबंधक सहकारी
संस्था (दुग्ध) उपनिबंधक सहकारी संस्था (मत्स्य) आयुक्त मत्स्यव्यवसाय तथा अतिरिक्त निबंधक सहकारी संस्था (मत्स्य) यांनी तात्काळ करावी.
# Page 7