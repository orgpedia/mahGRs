# Page 1
प्रशासकीय मान्यता
राष्ट्रीय शाश्वत शेती अभियानांतर्गत (NMSA) मृद आरोग्य व्यवस्थापन योजना (SHM) सन २०१८ - १९ मध्ये राबविण्यासाठी प्रशासकीय मान्यता देणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: योजना ३३१९/प्र.क्र.२६/१अ
हुतात्मा राजगुरु चौक, मादाम कामा रोड,
मंत्रालय विस्तार, मुंबई-४०० ०३२.
दिनांक: ०२ मार्च, २०१९.
वाचा :- १) केंद्र शासनाने www.agricoops.nic.in या सांकेतिक स्थळावर निर्गमित केलेल्या राष्ट्रीय शाश्वत शेती अभियानांतर्गत (NMSA) मृद आरोग्य व्यवस्थापन (SHM) बाबतच्या मार्गदर्शक सूचना.
२) केंद्र शासनाचे पत्र क्रमांक १४-३/२०१८ - Fert. Use, दिनांक १६.०५.२०१८.
३) केंद्र शासनाचे निधी वाटपाबाबतचे पत्र क्र. No.14-20/2014 Fert. Use, दि. २१.०२.२०१९.
४) कृषि आयुक्तालय, महाराष्ट्र राज्य, पुणे यांचे पत्र क्रमांक कृआ/मृसमृचा/जआव्य/निधी वितरण/२४९/२०१९, दिनांक २५.०२.२०१९.
५) कृषि व पदुम विभाग, शासन निर्णय क्रमांक मृदस १४१७/प्र.क्र.१७८/१७ओ, दिनांक १०.१०.२०१७.
प्रस्तावना : राष्ट्रीय शाश्वत शेती अभियानांतर्गत (NMSA) मृद आरोग्य व्यवस्थापन (SHM) ही केंद्र पुरस्कृत योजना सन २०१४-१५ पासून राबविण्यात येत आहे. सन २०१५-१६ पासून सदर योजना केंद्र व राज्य हिस्सा ६० : ४० या प्रमाणात राबविण्यात येत आहे. सदर योजनेंतर्गत फिरती/ स्थायी मृद चाचणी प्रयोगशाळेची उभारणी करणे, शासकीय मृद चाचणी प्रयोगशाळांचे बळकटीकरण करणे, खत नियंत्रण चाचणी प्रयोगशाळांचे बळकटीकरण करणे इत्यादी घटक राबविण्यात येतात.
सन २०१८-१९ या आर्थिक वर्षात सदर योजना राज्यामध्ये राबविण्याकरीता केंद्र शासनाने एकूण रु.७७५.२० लाख रकमेच्या वार्षिक कृती आराखड्यास मंजूरी दिल्याबाबत वाचा क्रमांक २ येथील पत्रान्वये कळविलेले आहे. यामध्ये केंद्र हिस्सा (६०%) रू.४६५.१२ लाख इतका असून राज्य हिस्सा (४०%) रू.३१०.०८ लाख इतका येत आहे. सदर मंजूर केंद्र हिस्सा रू.४६५.१२ लाख पैकी केंद्र शासनाने वाचा क्रमांक ३ येथील पत्रान्वये सदर योजना सन २०१८-१९ मध्ये राबविण्याकरीता रू.११६.२८ लाख इतका पहिला हप्ता वितरीत केलेला आहे. यानुषंगाने राष्ट्रीय शाश्वत शेती अभियानांतर्गत (NMSA) मृद आरोग्य व्यवस्थापन (SHM) ही केंद्र पुरस्कृत योजना सन २०१८-१९ या आर्थिक वर्षात राज्यामध्ये राबविण्याकरीता प्रशासकीय मान्यता देण्याची बाब शासनाच्या विचाराधीन होती.
शासन निर्णय: राष्ट्रीय शाश्वत शेती अभियानांतर्गत (NMSA) मृद आरोग्य व्यवस्थापन (SHM) ही केंद्र पुरस्कृत योजना सन २०१८-१९ या आर्थिक वर्षात राज्यामध्ये राबविण्याकरीता केंद्र हिस्सा (६०%)
# Page 2
शासन निर्णय क्रमांकः योजना ३३१९/प्र.क्र.२६/१अ
रू.४६५.१२ लाख व राज्य हिस्सा (४०%) रू.३१०.०८ लाख, अशा प्रमाणात एकूण रू.७७५.२० लाख रकमेच्या कार्यक्रमास प्रशासकीय मान्यता देण्यात येत आहे.
२. सदर कार्यक्रमांतर्गत रू.७७५.२० लाख निधीबाबत घटकनिहाय माहिती पुढीलप्रमाणे आहे:
---------------------------------------------------------------------------------------------
| अ.क्र. | घटक | भौतिक लक्षांक | मंजूर वार्षिक आराखडा |
| केंद्र हिस्सा (६०%) | राज्य हिस्सा (४०% ) | एकूण |
| ०१ | मृद विश्लेषण प्रयोगशाळांचे बळकटीकरण (रू.४० लाख प्रति प्रयोगशाळा) | ३१ | ३३६.०० | २२४.०० | ५६०.०० |
| ०२ | खत चाचणी प्रयोगशाळांचे बळकटीकरण (रू.४० लाख प्रति प्रयोगशाळा) | ०५ | १२०.०० | ८०.०० | २००.०० |
| ०३ | अभियान व्यवस्थापन (२%) |  | ९.१२ | ६.०८ | १५.२० |
|  | एकूण |  | ४६५.१२ | ३१०.०८ | ७७५.२० |
---------------------------------------------------------------------------------------------
३. सदर योजना राबविताना खालील अटी व शर्तींचे पालन करण्यात यावे.
१) सदर योजना केंद्र शासनाच्या संदर्भाधिन मार्गदर्शक सुचनानुसार व केंद्र शासनाच्या निधी वितरीत करण्याच्या अटी व शर्ती नुसार राबविण्यात यावी.
२) खर्चाचे लेखे सुव्यवस्थित ठेवून सदर खर्चाचे लेखापरिक्षण अहवाल व उपयोगिता प्रमाणपत्रे केंद्र शासनाला लवकरात लवकर प्रगती अहवालासह सादर करण्यात यावेत.
३) योजनेच्या वेगवेगळ्या बाबींवरील भौतिक व आर्थिक प्रगती अहवाल केंद्र शासनास प्रत्येक महिन्याच्या ५ तारखेपर्यंत सादर करण्यात यावा.
४) योजनेशी संबंधित ताळेबंद व लेखापरिक्षण जमा खर्चाच्या रकमा यांचा अहवाल अंमलबजावणी यंत्रणेने द्यावा. त्यामध्ये वर्षाच्या सुरूवातीला अखर्चीत रकमा व व्याजाद्वारे मिळालेले उत्पन्न स्पष्टपणे नमूद करण्यात यावे, जेणेकरून पारदर्शी स्वरूपात रकमा विचारात घेता येतील व संदिग्धता राहणार नाही.
५) कोणत्याही परिस्थितीत मंजूर कार्यक्रमापेक्षा जास्तीचा कार्यक्रम राबविला जाणार नाही याची दक्षता घ्यावी.
४. सदर योजनेकरिता कृषि संचालक (निविष्ठा व गुणनियंत्रण), कृषि आयुक्तालय, महाराष्ट्र राज्य, पुणे यांना योजनेचे नियंत्रण अधिकारी म्हणून व सहाय्यक संचालक, लेखा १, कृषि आयुक्तालय, महाराष्ट्र राज्य, पुणे यांना कृषि आयुक्तालय स्तरावर आणि जिल्हा अधिक्षक कृषि अधिकारी यांना संबंधित जिल्हा स्तरावर आहरण व संवितरण अधिकारी म्हणून घोषित करण्यात येत आहे.
५. वित्त विभागाच्या दिनांक ०२.०४.२०१८, दिनांक २७.०७.२०१८ व दिनांक ०५.१२.२०१८ रोजीच्या परिपत्रकातील अटींची पूर्तता करण्यात यावी.
पृष्ठ ३ पैकी २
# Page 3
शासन निर्णय क्रमांकः योजना ३३१९/प्र.क्र.२६/१अ