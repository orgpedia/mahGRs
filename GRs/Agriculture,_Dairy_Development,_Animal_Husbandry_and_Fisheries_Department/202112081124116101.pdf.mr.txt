# Page 1
कोव्हीड-१९ संबंधित कर्तव्य बजावत असताना कोव्हीड-१९ विषाणूचा संसर्ग होऊन मृत्यू पावलेल्या कर्मचाऱ्यांच्या वारसांना सानुग्रह सहाय्य मंजुर करणेबाबत..
कै.श्री.मच्छिंद्र निवृत्ती गागरे, कृषि सहायक.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्य व्यवसाय विभाग
शासन निर्णय क्र. मफुवि-१४२१/प्र.क्र.४८/६ओ
मादाम कामा मार्ग, हुतात्मा राजगुरु चौक,
मंत्रालय, मुंबई-४०० ०३२.
दिनांक:०७ डिसेंबर, २०२१
संदर्भ :- १.शासन निर्णय वित्त विभाग क्र. संकिर्ण २०२०/प्र.क्र.४/व्यय-९,दि.२९.५.२०२० २.कुलसचिव, महात्मा फुले कृषि विद्यापीठ, राहुरी यांचे पत्र क्र.प्रशासन/ब-३/ मनिगा/कृस/ सानु.सहा/५३५/२०२१, दि. २३ फेब्रुवारी, २०२१.
प्रस्तावना :
शासन निर्णय, वित्त विभाग, दिनांक २९ मे, २०२० अन्वये कोविड- १९ संबंधित कर्तव्य बजावतांना कोव्हिड-१९ विषाणूचा संसर्ग होऊन मृत्यू होणाऱ्या कर्मचाऱ्यांना विमा कवच / सानुग्रह सहाय्य अनुज्ञेय करण्यात आलेले आहे.
२. महात्मा फुले कृषि विद्यापीठ, राहुरी या विद्यापीठात कार्यरत असलेले कर्मचारी कै.श्री.मच्छिंद्र निवृत्ती गागरे, कृषि सहायक यांचा कोव्हिड-१९ संबंधित कर्तव्य पार पाडताना कोरोना विषाणू संसर्गाने दि.१०.०९.२०२० रोजी मृत्यू झाला आहे.
३. कै.मच्छिंद्र निवृत्ती गागरे, कृषि सहायक हे “कोव्हीड-१९” च्या सार्वत्रिक साथीच्या अनुषंगाने प्रतिबंध करण्याचे कर्तव्य बजावत होते आणि ते मृत्यूच्या तारखेपूर्वी १४ दिवसांच्या काळात कर्तव्यावर हजर होते असे तहसीलदार तथा इन्सीडेंट कमांडर, राहुरी यांनी प्रमाणित केले आहे.
४. कै.मच्छिंद्र निवृत्ती गागरे, कृषि सहायक यांचा मृत्यु हा कोव्हिड १९ या विषाणूशी संबंधीत आहे असे संबंधित I.C.M.R. प्राधिकृत खाजगी प्रयोगशाळा यांच्या अहवालात नमूद करण्यात आले आहे.
५. कै. मच्छिंद्र निवृत्ती गागरे, कृषि सहायक यांचा मृत्यू कोवीड–१९ मुळे झाला असल्याने शासन निर्णय, दिनांक २९.०५.२०२० मधील तरतूदीनुसार त्यांच्या वारसांना रुपये ५०,००,०००/- (रुपये पन्नास लक्ष फक्त) सानुग्रह अनुदान प्रदान करण्यास शासन मान्यता देण्याची विनंती कुलसचिव, महात्मा फुले कृषि विद्यापीठ, राहुरी यांनी केली आहे.
# Page 2
शासन निर्णय क्रमांकः मफुवि-१४२१/प्र.क्र.४८/६
शासन निर्णय: महात्मा फुले कृषि विद्यापीठ, राहुरी या विद्यापीठात कार्यरत कै. मच्छिंद्र निवृत्ती गागरे, कृषि सहायक यांच्या वारसांना वित्त विभाग, शासन निर्णय दि.२९.०५.२०२० मधील तरतुदीनुसार रु.५०,००,०००/- (रुपये पन्नास लक्ष फक्त) इतकी रक्कम सानुग्रह सहाय्य म्हणून प्रदान करण्यास शासनाची मान्यता देण्यात येत आहे.
२. प्रस्तुतचा खर्च कै.श्री.मच्छिंद्र निवृत्ती गागरे, कृषि सहायक यांचे वेतन व भत्ते ज्या लेखाशिर्षाखाली काढण्यात येत होते त्या उद्दिष्टातून भागविण्यात यावा.
३. प्रस्तुत शासन निर्णय, वित्त विभाग क्र. संकीर्ण -२०२०/प्र.क्र.४/व्यय-९,दि.२९ मे २०२० अन्वये प्रशासकीय विभागास प्रदान करण्यात आलेल्या अधिकारानुसार निर्गमित करण्यात येत आहे.