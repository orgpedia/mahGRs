# Page 1
राष्ट्रीय कृषि विस्तार व तंत्रज्ञान अभियान (एनएमओइटी) अंतर्गत बियाणे व लागवड साहित्य उप अभियान (एसएमएसपी) या केंद्र पुरस्कृत योजनेंतर्गत ग्राम बीजोत्पादन कार्यक्रम सन २०२०-२१ मध्ये राबविण्याकरिता प्रशासकीय मान्यता देण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: योजना ३३२०/प्र.क्र.९९/१अ
हुतात्मा राजगुरु चौक, मादाम कामा रोड,
मंत्रालय विस्तार, मुंबई - ४०० ०३२.
दिनांक : १९ ऑक्टोबर, २०२०.
वाचा :- १) केंद्र शासनाने www.agricoops.nic.in या सांकेतिक स्थळावर निर्गमित केलेल्या राष्ट्रीय कृषि विस्तार व तंत्राज्ञान अभियान (एनएमओइटी) अंतर्गत बियाणे व लागवड साहित्य उप अभियान (एसएमएसपी) बाबतच्या मार्गदर्शक सूचना.
२) केंद्र शासनाचे पत्र क्रमांक No. 12-01/2015, S.D.-I, दिनांक ०९.११.२०१५.
३) केंद्र शासनाचे निधी वाटपाबाबतचे पत्र क्र.१०-११/२०२०-SD.VI, दि.१४.०८.२०२०
प्रस्तावना : केंद्रीय योजना आयोगाने नियुक्त केलेल्या बी. के. चतुर्वेदी समितीच्या शिफारशी केंद्र शासनाने स्विकारलेल्या आहेत. त्यास अनुसरून सर्व केंद्र पुरस्कृत योजनांची पुनर्रचना ६६ केंद्र पुरस्कृत योजनांमध्ये करण्यात आलेली आहे. सन २०१४-१५ पासून सदर पुनर्रचित योजनांमधील काही योजना एकत्रित करून अभियानाच्या स्वरूपात राबविण्याचे केंद्र शासनाने निश्चित केलेले आहे. त्यामध्ये राष्ट्रीय कृषि विस्तार व तंत्रज्ञान अभियान (एनएमओइटी) या केंद्र पुरस्कृत अभियानांतर्गत बियाणे लागवड व साहित्य उप-अभियान (एसएमएसपी) राबविण्यात येत आहे.
बियाणे तपासणी प्रयोगशाळा सुधारणे, बियाणे उत्पादन संस्थांना नवीन बियाणे उत्पादन तंत्रज्ञान इ.
आत्मसात करण्यासाठी सहाय्य करणे यासाठी दर्जेदार किंवा प्रमाणित बियाण्यांचे उत्पादकतेमध्ये नवनवीन तंत्रज्ञानाचा समावेश करून सध्या अस्तित्वात असलेली योजना एका अभियानाच्या स्वरूपात संवर्धित व विस्तारीत करण्यामुळे शेतकऱ्यांना वाजवी दरामध्ये व ठराविक वेळेमध्ये दर्जेदार बियाण्यांची उपलब्धता होण्यामध्ये सुधारणा करण्याच्या अनुषंगाने सदर उप- अभियान केंद्र शासनाच्या मार्गदर्शक सूचनांनुसार राबविण्यात येत आहे. या उप-अभियानाच्या कक्षेत शेतकऱ्यांना प्रमाणित बियाणे पुरवठा करण्यासाठी केंद्रवर्ती बियाणे उत्पादन करण्यापासून बियाणे क्षेत्राच्या विकासासाठी हितावह पायाभूत सुविधा निर्माण करण्यासाठी सहाय्य करणे, नैसर्गिक आपत्तीच्या वेळी बियाण्यांची गरज भागविण्यासाठी बियाणे बँकेत जमा करणे इ. अशी ही संपुर्ण बियाणे साखळी समाविष्ट आहे. या उप-अभियानामध्ये बीज ग्राम कार्यक्रम, तालुका बीजगुणन प्रक्षेत्रांचे बळकटीकरण, प्रमाणित बियाणे उत्पादनास सहाय्य या बाबींचा समावेश आहे.
राष्ट्रीय कृषि विस्तार व तंत्रज्ञान अभियानांतर्गत बियाणे व लागवड साहित्य उप अभियान या केंद्र पुरस्कृत योजनेतील "ग्राम बीजोत्पादन कार्यक्रम" (केंद्र हिस्सा ६० टक्के व राज्य हिस्सा ४० टक्के प्रमाणे)
# Page 2
शासन निर्णय क्रमांक: योजना ३३२०/प्र.क्र.९९/१अ
राज्यात राबविण्यासाठी केंद्र शासनाने सन २०२०-२१ करिता सर्वसाधारण प्रवर्गाकरिता रू.८१५.६२ लाख
इतका निधी व अनुसुचित जाती प्रवर्गाकरिता रू.३१०.७७ लाख इतका निधी सदर योजनेची अंमलबजावणी करण्यासाठी केंद्र हिस्सा निधी रु.११२६.३९ लाख इतका निधी केंद्र शासनाने वाचा संदर्भ क्र. ०३ वरील पत्रान्वये महाबीजला थेट उपलब्ध करून दिलेला आहे. त्यानुसार त्यास अनुसरून सर्वसाधारण व अनुसुचित जाती या दोन प्रवर्गांकरिता राज्य हिस्सा ४० टक्के नुसार पुढीलप्रमाणे राज्य हिस्सा येत आहे.
रू. लाखांत
----------------------------------------------------------
| प्रवर्ग | केंद्र हिस्सा (६० टक्के) | राज्य हिस्सा (४० टक्के) |
| सर्वसाधारण | ८१५.६२ | ५४३.७४ |
| अनुसुचित जाती | ३१०.७७ | २०७.१८ |
| एकूण | ११२६.३९ | ७५०.९२ |
----------------------------------------------------------
राष्ट्रीय कृषि विस्तार व तंत्रज्ञान अभियानांतर्गत बियाणे व लागवड साहित्य उपअभियानांतर्गत एकूण रू.१८७७.३१ लाख इतक्या निधीचा ग्राम बिजोत्पादन कार्यक्रम सन २०२०-२१ मध्ये सर्वसाधारण व अनुसुचित जाती प्रवर्गांकरिता वरीलप्रमाणे राज्यात राबविण्याकरिता प्रशासकीय मान्यता देण्याची बाब शासनाच्या विचाराधीन होती.
शासन निर्णय:
राष्ट्रीय कृषि विस्तार व तंत्रज्ञान अभियानांतर्गत बियाणे व लागवड साहित्य उप अभियान या केंद्र पुरस्कृत योजनेतील "ग्राम बीजोत्पादन कार्यक्रम" सन २०२०-२१ मध्ये सर्वसाधारण व अनुसुचित जाती या दोन प्रवर्गांकरिता एकूण रू.१८७७.३१ लाख इतक्या निधीचा कार्यक्रम पुढीलप्रमाणे राबविण्यासाठी प्रशासकीय मान्यता देण्यात येत आहे. केंद्र शासनाकडून प्राप्त झालेल्या निधीस अनुसरून राज्य हिश्श्याची तरतूद खालीलप्रमाणे आहे (रू.लाखांत)
----------------------------------------------------------
| प्रवर्ग | केंद्र हिस्सा (६० टक्के) | राज्य हिस्सा (४० टक्के) |
| सर्वसाधारण | ८१५.६२ | ५४३.७४ |
| अनुसुचित जाती | ३१०.७७ | २०७.१८ |
| एकूण | ११२६.३९ | ७५०.९२ |
----------------------------------------------------------
२. सदर योजना राबविताना खालील अटी व शर्तींचे पालन करण्यात यावे.
१) सदर योजना केंद्र शासनाच्या संदर्भाधिन मार्गदर्शक सुचनानुसार व केंद्र शासनाच्या निधी वितरीत करण्याच्या अटी व व शर्ती नुसार राबविण्यात यावी.
२) खर्चाचे लेखे सुव्यवस्थित ठेवून सदर खर्चाचे लेखा परिक्षण अहवाल व उपयोगिता प्रमाणपत्रे केंद्र व राज्य शासनाला लवकरात लवकर प्रगती अहवालासह सादर करण्यात यावेत
पृष्ठ ४ पैकी २
# Page 3
शासन निर्णय क्रमांकः योजना ३३२०/प्र.क्र.९९/१अ
३) योजनेच्या वेगवेगळ्या बाबींवरील भौतिक व आर्थिक प्रगती अहवाल केंद्र व राज्य शासनास प्रत्येक महिन्याच्या ५ तारखेपर्यंत सादर करण्यात यावा.
४) योजनेशी संबंधित ताळेबंद व लेखापरिक्षण जमा खर्चाच्या रकमा यांचा अहवाल अंमलबजावणी यंत्रणेने द्यावा. त्यामध्ये वर्षाच्या सुरूवातीला अखर्चीत रकमा व व्याजाद्वारे मिळालेले उत्पन्न स्पष्टपणे नमूद करण्यात यावे. जेणेकरून पारदर्शी स्वरूपात रकमा विचारात घेता येतील व संदिग्धता राहणार नाही.
५) कोणत्याही परिस्थितीत मंजूर कार्यक्रमापेक्षा जास्तीचा कार्यक्रम राबविला जाणार नाही याची दक्षता घ्यावी.
६) सदर योजनेकरिता प्राप्त झालेला निधी हा ज्या प्रवर्गासाठी मंजूर केलेला आहे त्याच प्रवर्गासाठी खर्च होईल याची दक्षता घेण्यात यावी.
३. सदर योजनेकरिता आयुक्त (कृषि), कृषि आयुक्तालय, महाराष्ट्र राज्य, पुणे यांना योजनेचे नियंत्रण अधिकारी म्हणून व त्यांच्या कार्यालयातील सहाय्यक संचालक, लेखा १ यांना आहरण व संवितरण अधिकारी म्हणून घोषित करण्यात येत आहे.
४. सदर निधी खर्च करताना विहित कार्यपद्धती अनुसरून सर्व वित्तीय कायदे / टेंडर नियमावली व नियमांचे/प्रकियेचे/ वित्तीय अधिकारांच्या मर्यादेत / P.W.D / मॅन्युअलचे अधिन राहून/C.V.C.
तत्वानुसार / CAG च्या निर्देशानुसार / प्रचलित शासन निर्णय / नियम/परिपत्रक / तरतुदीनुसार, बजेट व कोषागार नियमावलीनुसार खर्च करण्याची कार्यवाही अमंलबजावणी यंत्रणानी करावी. कोणत्याही
परिस्थितीत कुठलाही शासन नियम / अधिकाराचा भंग होणार नाही, याबाबत दक्षता घेण्याची जबाबदारी संबंधित क्षेत्रिय कार्यालयाची राहील.
५. प्रस्तुतचे आदेश वित्तीय अधिकार नियम पुस्तिका, १९७८ मधील भाग- पहिला, उपविभाग तीन मधील अनु क्र. ४ येथील नियम २७ (२) (ब) अन्वये प्रशासकीय विभागांना प्रदान करण्यात आलेल्या अधिकारांमध्ये काढण्यात येत आहेत. तसेच वित्त विभाग, शासन निर्णय क्रमांक अर्थसं - २०२० / प्र.क्र.६५ / अर्थ ३, दिनांक
०४.०५.२०२० व दिनांक २६.०५.२०२० मधील अटी व शर्तींची पुर्तता करण्यात यावी.
# Page 4