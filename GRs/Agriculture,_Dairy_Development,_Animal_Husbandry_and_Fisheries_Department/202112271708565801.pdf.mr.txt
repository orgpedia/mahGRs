# Page 1
पशुसंवर्धन विभाग, जिल्हा परिषद यांच्यामार्फत जिल्हा नियोजन मंडळ, राज्यस्तरीय योजना, केंद्र पुरस्कृत योजना व अन्य विभागाकडून, अन्य स्त्रोतातून प्राप्त होणाऱ्या निधीमधून राबविण्यात येणाऱ्या योजनांना तांत्रिक मंजूरी प्रदान करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक- संकिर्ण-२०१८ / प्र.क्र. ३१ (भाग-१) / पदुम-४
मादाम कामा रोड, हुतात्मा राजगुरू चौक,
मंत्रालय, मुंबई- ४०० ०३२
दिनांक :- ०१ नोव्हेंबर, २०२१.
वाचा : १) कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र.संकिर्ण - २०१८ / प्र.क्र. ३१/पदुम-४, दि.०९.१०.२०१८
२) आयुक्त पशुसंवर्धन, पुणे यांचे कार्यालयीन पत्र क्र. एफवायपी-२० (२१)/ सी.आर-१०/ तां- १/७७३/पसं-६, पुणे, दि. २४.०६.२०२०.
प्रस्तावना -
कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय दि.०९.१०.२०१८ अन्वये पशुसंवर्धन विभाग, जिल्हा परिषद यांच्यामार्फत जिल्हा नियोजन मंडळ, राज्यस्तरीय योजना, केंद्र पुरस्कृत योजना व अन्य विभागाकडून प्राप्त होणाऱ्या निधीमधून राबविण्यात येणाऱ्या योजनांना तांत्रिक मंजूरी प्रदान करण्याबाबतचे अधिकार विहित करण्यात आलेले आहेत.
जिल्हा वार्षिक योजना (सर्वसाधारण) सन २०२०-२१ या जिल्ह्यास्तरीय कार्यक्रमांचे प्रारूप आराखडे अंतिम करण्यासाठी मा. उपमुख्यमंत्री (वित्त व नियोजन) यांच्या अध्यक्षतेखाली दि. २४.१.२०२० ते दि. ३१.१.२०२० या कालावधीत संपन्न झालेल्या विभागवार राज्यस्तरीय बैठकीमध्ये मा. उपमुख्यमंत्री यांनी पशुसंवर्धन विभागाकडील जिल्ह्या वार्षिक योजनांच्या तांत्रिक मंजूरीचे अधिकार सद्यस्थितीत राज्य/संचालनालय स्तरावर ठेवण्यात आलेले आहेत ते जिल्हा / विभाग स्तरावर प्राधान्याने देणेबाबत निर्णय घेवून त्यानुसार विद्यमान शासन निर्णयात / मार्गदर्शक सुचनांमध्ये योग्य ते बदल करण्यात यावेत असे निर्देश दिलेले आहेत.
त्यानुषंगाने वाचा क्र. १ येथील दि.९.१०.२०१८ रोजीचा शासन निर्णय अधिक्रमित करून पुढील प्रमाणे शासन निर्णय निर्गमित करण्यात येत आहे.
शासन निर्णय
जिल्हा नियोजन मंडळ, राज्यस्तरीय योजना, केंद्र पुरस्कृत योजना व शासनाच्या अन्य विभागाकडून, अन्य स्त्रोतातून निधी प्राप्त होत असलेल्या योजनांना तांत्रिक मान्यता देण्याचे
# Page 2
शासन निर्णय क्रमांकः संकिर्ण-२०१८ / प्र.क्र. ३१ (भाग-१) /पदुम- ४
अधिकार आयुक्त पशुसंवर्धन, पुणे व त्यांच्या अधिनस्त विविध प्राधिकारी यांना खालीलप्रमाणे नमुद वित्तीय मर्यादेच्या अधिन राहून प्रदान करण्यास याव्दारे, शासनाची मान्यता प्रदान करण्यात येत आहे.
------------------------------------------------------------------------------------------------------------------------------------------------------------------------------------------------------------------------------------
| अ.क्र. | अधिकाराचे स्वरुप | अधिकार प्रदान करण्यात आलेले अधिकारी / प्राधिकरण | अंदाजित खर्च (रुपयात) |
| न्युनतम मर्यादा | अधिकतम मर्यादा |
| १ | २ | ३ | ४ | ५ |
| १ | जिल्हा नियोजन मंडळ, राज्यस्तरीय योजना, केंद्र पुरस्कृत योजना व शासनाच्या अन्य विभागाकडून, अन्य स्त्रोतातून निधी प्राप्त होत असलेल्या योजनांना तांत्रिक मान्यता देण्याचे अधिकार | १. संबंधित जिल्हा पशुसंवर्धन उपायुक्त |  | २५,००,०००/ |
| २. संबंधित प्रादेशिक पशुसंवर्धन सहआयुक्त | २५,००,००१/ | ५०,००,०००/ |
| ३. अतिरीक्त आयुक्त  |  पशुसंवर्धन, पुणे | ५०,००,००१/ | १००,००,०००/ |
| ४. आयुक्त पशुसंवर्धन, पुणे | १००,००,००१/-  |  | संपूर्ण अधिकार |
------------------------------------------------------------------------------------------------------------------------------------------------------------------------------------------------------------------------------------
रू. २५,००,०००/- च्या मर्यादेवरील प्रस्तावास तांत्रिक मंजूरी प्रदान केल्यानंतर मंजूरीची प्रत आयुक्त पशुसंवर्धन, महाराष्ट्र राज्य, पुणे यांच्या कार्यालयास पाठविण्यात यावी.
हा शासन निर्णय ग्रामविकास, नियोजन व वित्त विभागाच्या सहमतीने तसेच, वित्त विभागाचे अनौपचारिक संदर्भ क्र.४५० / २०२१ / व्यय-२, दि.२०.१०.२०२१ अन्वये निर्गमित करण्यात येत आहेत.
# Page 3