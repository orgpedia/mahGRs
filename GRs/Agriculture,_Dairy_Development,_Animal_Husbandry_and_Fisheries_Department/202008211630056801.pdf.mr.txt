# Page 1
पदव्युत्तर व आचार्य पदवी अभ्यासक्रमाच्या प्रवेश प्रक्रियेंतर्गत विषयांचे वाटप १०० बिंदुनामावलीच्या आधारे करणे व त्याविषयी कार्यपध्दती विहित करणेबाबत....
महाराष्ट्र शासन,
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : मकृवि २०१०/प्र.क्र.१५५ भाग १/७ओ
हुतात्मा राजगुरु चौक, मादाम कामा मार्ग,
मंत्रालय विस्तार, मुंबई - ४०० ०३२.
दिनांक :- २१ ऑगस्ट, २०२०.
संदर्भ -:१) शासन निर्णय क्र. मकृवि २०१०/प्र.क्र.१५५/७ओ, दि.२० ऑक्टोंबर, २०११ २) कृषि परिषद कार्यालयाचे पत्र क्र.मकृप/शिक्षण १/प्र.क्र.५३१९/९९९/२०२०, दि.९.७.२०२०
प्रस्तावना : उपरोक्त् संदर्भ क्र. १ येथील शासन निर्णयान्वये कृषि विद्यापीठांतर्गत पदवी, पदव्युत्तर व आचार्य पदवी अभ्यासक्रमांमध्ये जागांचे आरक्षण, सामाजिक आरक्षणाच्या वाटपाची कार्यपध्दती व प्रवेश कार्यपध्दती निश्चित करण्यात आलेली आहे. या शासन निर्णयातील परिशिष्ट २ मध्ये पदव्युत्तर व आचार्य पदवी अभ्यासक्रमातील विषयांचे वाटपाबाबतची कार्यपध्दती नमूद करण्यात आलेली आहे.
तथापि सन २०१९-२० या शैक्षणिक वर्षापासून आर्थिकदृष्ट्या दुर्बल घटकांना १० टक्के आणि सामाजिक आणि शैक्षणिक मागासवर्गाकरीता १२ टक्के जागा अशाप्रकारे २२ टक्के वाढ झाल्याने एकूण ७२ टक्के आरक्षण लागू झालेले आहे. पदव्युत्तर व आचार्य पदवी अभ्यासक्रमांतर्गत विषयांची प्रवेश क्षमता अत्यंत कमी आहे. त्यामुळे ७२ टक्के आरक्षण विचारात घेतल्याने बऱ्याच विषयांच्या जागा खुल्या राहू शकणार नाहीत. ही विषमता घालविण्यासाठी विषयाचे वाटप शासनाने पदभरतीकरीता तयार केलेल्या १०० बिंदुनामावलीच्या क्रमाने करण्याचा प्रस्ताव दि. २८.१.२०२० रोजी संपन्न झालेल्या कृषि परिषदेच्या बैठकीमध्ये सादर करण्यात आला. सदर प्रस्तावास ठराव क्र.
०४/१०२/२०२० अन्वये कृषि परिषदेने मान्यता प्रदान करुन प्रस्ताव संदर्भ क्र. २ अन्वये शासनास सादर केला आहे. त्यास अनुसरुन दि.२०.१०.२०११ रोजीच्या शासन निर्णयातील पदव्युत्तर पदवी व आचार्य पदवी अभ्यासक्रमाच्या प्रवेश प्रक्रियेंतर्गत विषयांचे वाटप व त्याविषयीची कार्यपध्दती सुधारीत करण्याची बाब शासनाच्या विचाराधीन होती.
शासन निर्णय : सन २०२०-२१ या शैक्षणिक वर्षापासून राज्यातील चारही कृषि विद्यापीठांतर्गत पदव्युत्तर पदवी व आचार्य पदवी अभ्यासक्रमातील विषयांचे वाटप १०० बिंदुनामावलीच्या आधारे करण्यासाठी खाली नमूद केल्याप्रमाणे सुधारीत कार्यपध्दती अवलंबिण्यात यावी.
# Page 2
शासन निर्णय क्रमांकः मकृवि २०१०/प्र.क्र.१५५ भाग १/७ओ
१. महाविद्यालयनिहाय उपलब्ध असलेल्या जागांची प्रवर्गनिहाय वाटणी (seat matrix) शासनाने वेळोवेळी निश्चित केलेल्या आरक्षणानुसार असावी.
२. प्रवर्गनिहाय संख्या विचारात घेवून शासनाच्या १०० बिंदुनामावलीच्या क्रमाने प्रत्येक विद्याशाखेकरीता स्वतंत्र बिंदुनामावली तयार करावी. हया बिंदुनामावलीची सुरुवात मागील
शैक्षणिक वर्षात तयार करण्यात आलेल्या बिंदुनामावलीच्या शेवटच्या बिंदूनंतरच्या बिंदूने असेल.
३. विषयांची वाटणी “सामान्य वर्ग” आणि “आरक्षित वर्ग” अशी न करता महाराष्ट्र कोटा व विद्यापीठ कोटा प्रत्येकी ५० टक्के याप्रमाणात करावी. विषयांच्या उपलब्ध जागा विषम संख्येत उपलब्ध असल्यास मागील शैक्षणिक वर्षात केलेल्या वाटणीच्या आधारावर
समप्रमाणात वाटणीची कार्यपध्दती अवलंबण्याचा प्रयत्न करावा.
४. बिंदुनामावलीतील क्रम आणि संबंधित प्रवर्गातील उच्चतम गुणवत्ता तसेच ऑनलाईन
प्रवेश फेरी असल्यास उमेदवाराने दिलेला प्राधान्यक्रम विचारात घेवून विषयाचे वाटप करावे.
५. बाहेरील राज्यातील उमेदवारांसाठी राखीव असलेल्या जागांवर प्रवेश देताना
बिंदुनामावलीतील खुल्या वर्गाचा बिदु वापरण्यात यावा.
६. सरळसेवा भरतीमध्ये सामाजिक आणि शैक्षणिक मागासवर्गासाठी १३ टक्के आरक्षण असल्याने सामान्य प्रशासन विभाग, शासन निर्णय दि.४/७/२०१९ अन्वये सरळसेवा
भरतीसाठी शासनाने विहित केलेल्या सुधारीत बिंदुनामावलीमध्ये १३ बिंदुचा समावेश आहे.
शैक्षणिक प्रवेशामध्ये सामाजिक आणि शैक्षणिक मागासवर्गासाठी १२ टक्के जागांच्या
आरक्षणाची तरतूद आहे. त्यामुळे बिंदुनामावलीतील सामाजिक आणि शैक्षणिक मागासवर्गासाठीचा शेवटचा बिंदु क्र. ९६ हा खुला गृहित धरण्यात यावा.
# Page 3