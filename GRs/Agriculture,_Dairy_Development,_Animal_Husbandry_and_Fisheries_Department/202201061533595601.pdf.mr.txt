# Page 1
राज्यातील कृषी विद्यापीठे व त्यांच्याशी संलग्न महाविद्यालयांमध्ये दि २५ जानेवारी रोजी राष्ट्रीय मतदार दिन राबविण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्सव्यवसाय विभाग
शासन परिपत्रक क्र. संकीर्ण १५२१/प्र.क्र.१०४/६-अ
मादाम कामा रोड, हुतात्मा राजगुरू चौक,
मंत्रालय, मुंबई - ४०० ०३२
दिनांक : ०६ जानेवारी, २०२२.
वाचा: १. कृषी, पशुसंवर्धन, दुग्धव्यवसाय विकास व मत्सव्यवसाय विभाग यांचे परिपत्रक क्र. संकीर्ण १५२१/प्र.क्र.१०१/६-ओ, दि. १० ऑगस्ट, २०२१.
२. प्रधान सचिव व मुख्य निवडणूक अधिकारी यांचे अर्धशासकीय पत्र क्र.
संकीर्ण-२०२१/प्र.क्र.८००/२१/३३, दिनांक २० डिसेंबर, २०२१.
परिपत्रक
दिनांक २५ जानेवारी, १९५० रोजी भारत निवडणूक आयोगाची स्थापना झाली. भारत निवडणूक
आयोगाचा हा स्थापना दिवस २०११ पासून संपूर्ण देशभरात - राष्ट्रीय मतदार दिन म्हणून साजरा केला
जातो. राष्ट्रीय मतदार दिन साजरा करण्याचा मुख्य उद्देश हा मतदारांना, विशेषतः नवमतदारांना मतदार
यादीत नाव नोंदणीसाठी प्रोत्साहन देणे, सुलभरीत्या त्यांची नाव नोंदणी करून घेणे, हा आहे. देशातील मतदारांना समर्पित केलेल्या या दिवसाचा उपयोग मतदारांचा निवडणूक प्रक्रियेतील सहभाग वाढावा
म्हणून त्यांना जागरूक करण्यासाठी केला जातो. राष्ट्रीय मतदार दिनाच्या कार्यक्रमात नवमतदारांचा सत्कार करून त्यांना मतदार ओळखपत्र दिले जाते.
या पार्श्वभूमीवर सुजाण आणि जबाबदार नागरिक घडविण्यासाठी महाराष्ट्रातील सर्व कृषी विद्यापीठे आणि त्यांच्याशी संलग्न महाविद्यालयांमध्ये दि. २५ जानेवारी रोजी राष्ट्रीय मतदार दिन दरवर्षी अनिवार्यपणे
साजरा करण्यात यावा. सदर दिवशी पुढीलप्रमाणे कार्यक्रमाचे आयोजन करण्यात यावे:
कृषी विभागाच्या दि.१० ऑगस्ट, २०२१ रोजीच्या परिपत्रकानुसार महाविद्यालयांमध्ये स्थापन
केलेल्या निवडणूक साक्षरता मंडळ या व्यासपीठांतर्गत सदर दिवशी विद्यार्थ्यांसाठी मताधिकार, लोकशाही या विषयासंबंधी विविध स्पर्धा घेण्यात याव्यात: निबंध, वक्तृत्व, रांगोळी, चित्रकला, भित्तिपत्रक (पोस्टर), रील (एक मिनिटांचे व्हिडिओ), मीम, गाणे, विडंबन काव्य, घोषवाक्य इ. स्पर्धा.
( मताधिकार, लोकशाही या संबंधीच्या सर्वसमावेशक स्पर्धांच्या विषयांची यादी सोबत जोडलेल्या
परिशिष्ट १ मध्ये देण्यात आली आहे.)
• मताधिकार, लोकशाही यासंबंधी परिसंवाद, व्याख्यान यांचे आयोजन करावे.
# Page 2
शासन परिपत्रक क्रमांकः संकीर्ण १५२१/प्र.क्र.१०४/६-अ
• विद्यार्थ्यांसोबत लोकशाहीवर निष्ठा ठेवण्यासंबंधी शपथ घेण्याचा कार्यक्रम घेण्यात यावा. (मराठी,
हिंदी आणि इंग्रजी भाषांतील शपथेचा नमुना सोबत जोडलेल्या परिशिष्ट २ मध्ये देण्यात आलेला आहे.)
उपरोल्लिखित उपक्रमांशिवाय महाविद्यालयांना इतरही पद्धतीने राष्ट्रीय मतदार दिन साजरा करता
येईल. तसेच, सदर कार्यक्रम साजरा करताना कोविड-१९ संबंधी शासनाच्या नियमांचे पालन करण्यात यावे.
# Page 3
# Page 4
# Page 5