# Page 1
राष्ट्रीय कृषि विकास योजना - कॅफेटेरिया अंतर्गत सन २०२३-२४ करिता रु.४७.५८ कोटी निधीचे प्रकल्प निहाय वितरण करणेबाबत....
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: राकृवि ०५२३/प्र.क्र. ८९/१४-अ
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०४२
दिनांक : ०१ सप्टेंबर, २०२३
संदर्भ : १. केंद्रीय वित्त मंत्रालय, भारत सरकार यांचे पत्र क्र.१ (१३)/PFMS/FCD/२०२०, दि.२३ मार्च,२०२१ २. कृषि व पदुम विभागाचा शासन निर्णय क्र.राकृवि २०२२/प्र.क्र.६९/१४-ओ, दि. २९ मार्च,२०२२.
३. कृषि व पदुम विभागाचा शासन निर्णय क्र.राकृवि २०२२/प्र.क्र.८९/१४-अ, दि. ११ ऑगस्ट, २०२३ व दि.२४ ऑगस्ट,२०२३ ४. कृषि आयुक्तालयाचे पत्र क्र. कृआ / कृप्रवनि / राकृवियो / टि-०३ / ११ / भाग-२ / २७७९४ / २०२३, दि. २४ ऑगस्ट, २०२३.
प्रस्तावना : राष्ट्रीय कृषि विकास योजना-कॅफेटेरिया ही योजना केंद्र व राज्य शासनाच्या अनुक्रमे ६०:४० या प्रमाणात अर्थसहाय्याने राबविण्यात येते. सदर योजनेच्या निधी व्यवस्थापनाकरिता सन २०२१-२२ पासून सार्वजनिक वित्तीय व्यवस्थापन प्रणाली कार्यान्वित झाली आहे. सदर प्रणालीवर राष्ट्रीय कृषि विकास योजनेकरिता आयुक्त (कृषि) स्तरावर Single Nodal Account (SNA) व अंमलबजावणी यंत्रणांकरिता Zero Balance Account कार्यान्वित करण्यात आले आहेत.
कृषि आयुक्तालयाने संदर्भ क्र. ४ अन्वये प्रस्तावित केल्यानुसार राष्ट्रीय कृषि विकास योजनेच्या SNA खात्यामध्ये सर्वसाधारण प्रवर्ग व अनुसूचित जमाती प्रवर्ग याकरिता उपलब्ध रु. ४७.५८ कोटी निधीचे वितरण करण्याची बाब शासनाच्या विचाराधीन होती. यानुषंगाने शासन पुढीलप्रमाणे निर्णय घेत आहे.
शासन निर्णयः १. सन २०२३-२४ या आर्थिक वर्षात राष्ट्रीय कृषि विकास योजनेच्या SNA खात्यावर वितरणासाठी उपलब्ध निधी विचारात घेता सर्वसाधारण प्रवर्गाचा रु.४२.५३ कोटी व अनुसूचित जमाती प्रवर्गाचा रु. ५.०५ कोटी असा एकूण ४७.५८ (रुपये सतेचाळीस कोटी अठ्ठावन लक्ष) निधीचे प्रकल्पनिहाय वितरण या शासन निर्णयान्वये करण्यात येत आहे. सदर वितरणाचा प्रकल्प निहाय / प्रवर्ग निहाय तपशील सोबत जोडलेल्या परिशिष्ट-अ मध्ये नमूद केला आहे.
२. आयुक्त (कृषि) यांनी उपरोक्त परि. क्र. १ अन्वये वितरीत निधी संबंधित अंमलबजावणी यंत्रणांस उपलब्ध करुन द्यावा.
३. राष्ट्रीय कृषि विकास योजनेंतर्गत मंजूर प्रकल्पांच्या अंमलबजावणीसाठी उपलब्ध होणाऱ्या निधीचा विनियोग करताना संदर्भ क्र. २ च्या शासन निर्णयातील सूचना / कार्यपद्धतीचा अवलंब करण्यात यावा.
# Page 2
शासन निर्णय क्रमांकः राकृवि ०५२३/प्र.क्र. ८९/१४-ओ, दिनांक: ०१ सप्टेंबर, २०२३
४. या शासन निर्णयान्वये करण्यात आलेल्या निधी वितरणाच्या (निधी मर्यादा) अनुषंगाने आयुक्त (कृषि) यांनी प्रकल्पांच्या प्रगतीचा वेळोवेळी आढावा घेऊन प्रकल्पांच्या आवश्यकतेनुसार प्रकल्पांच्या निधी मर्यादेत त्यांच्या स्तरावर फेरबदल करावेत .
# Page 3
# Page 4