# Page 1
महाराष्ट्र शासन
क्र.संकीर्ण-२०२३/प्र.क्र.११०/४-अ कृषि व पदुम विभाग,
मंत्रालय, मुंबई-४०० ०३२ दिनांक:- १३ सप्टेंबर, २०२३
संदर्भ:-१)सामान्य प्रशासन विभाग, शासन निर्णय क्रमांक संकीर्ण-२०१२/प्र.क्र.५४/१८(र.व का.), दि.११ ऑगस्ट, २०१४
२) कृषि व पदुम विभाग, कार्यालयीन आदेश क्रमांक कृपावि-३५१७/प्र.क्र.४२/४ अ,
दि.२८ नोव्हेंबर, २०२१७
३) सामान्य प्रशासन विभाग, शासन निर्णय क्रमांक संकीर्ण-२०२२/प्र.क्र.७७/१८(र.व का.), दि. २७ एप्रिल, २०२३
कार्यालयीन आदेश
महाराष्ट्र शासनाच्या विविध प्रशासकीय विभाग आणि त्यांच्या अधिनस्त आणि त्यांच्या अधिनस्त क्षेत्रीय कार्यालयामार्फत विविध विकास कार्यक्रम/योजना राबविण्यात येतात. या विकास योजना/कार्यक्रमांची अंमलबजावणी तसेच कार्यालयीन कामकाज पध्दती, निर्णय प्रक्रिया यांचे मूल्यमापन करुन मूल्यमापन अभ्यासाद्वारे योजनांच्या अंमलबजावणीतील यशापयश आणि कामकाज/निर्णय पध्दतीतील त्रुटी निदर्शनास येतात. या त्रुटी दूर करुन संबंधित निर्णय प्रक्रियेत सुधारणा तसेच योजना / कार्यक्रम अधिक चांगल्या प्रकारे व परिणामकारकपणे सामान्य माणसापर्यंत पोहचाव्यात याकरिता उपाययोजना सुचविण्यासाठी क्वालिटी कौन्सिल ऑफ इंडिया (QCI) या त्रयस्थ संस्थेमार्फत मूल्यमापन करण्यास सामान्य प्रशासन विभागाच्या दि.२७ एप्रिल, २०२३ रोजीच्या शासन निर्णयान्वये मान्यता देण्यात आली आहे.
सामान्य प्रशासन विभागाच्या दि. ११ ऑगस्ट, २०१४ च्या परिपत्रकानुसार तसेच कृषि विभागाच्या दि. २८ नोव्हेंबर, २०१७ रोजीच्या कार्यालयीन आदेशाद्वारे निर्णय प्रक्रियामध्ये सुटसुटीतपणा, गतिमानता आणण्याकरिता व निर्णय प्रक्रिया निकोप रहावी म्हणून प्रकरण सादरीकरणाचे टप्पे निश्चित करण्याचे ठरविण्यात आलेले आहे.
त्यानुषंगाने या कार्यासनाशी संबंधीत विषयाच्या बाबतीत सोबतच्या तक्त्यात दर्शविल्याप्रमाणे निर्णय घेण्यासाठी सादरीकरणाचे स्तर निश्चित करण्यात येत आहेत. तथापि, वरिष्ठ अधिका-यांचे निदेश असल्यास किंवा काही विशिष्ट अपवादात्मक प्रकरणी आवश्यकता भासल्यास प्रकरणपरत्वे योग्य तो बदल करण्यात येईल. तसेच धोरणात्मक बाबींच्या प्रकरणात सादरीकरणाचे तीनपेक्षा अधिक स्तर असतील.
# Page 2
# Page 3