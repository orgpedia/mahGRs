# Page 1
राज्यांतर्गत पीकस्पर्धा योजना अन्नधान्य, कडधान्य व गळीतधान्य पिकांच्या पिकस्पर्धा
महाराष्ट्र शासन
कृषि, पशुसंवर्धन, दुग्ध व्यवसाय विकास व मत्सव्यवसाय विभाग,
शासन निर्णय क्रमांक-पिकस्पर्धा-२०२०/प्र.क्र / ४८/४अ
मादाम कामा मार्ग, हुतात्मा राजगुरू चौक
मंत्रालय विस्तार भवन, मुंबई-३२
दिनांक- ०५ आक्टोबर, २०२०
वाचा: १. पीकस्पर्धा नियमावली पुस्तिका जानेवारी २००२ २. कृषि आयुक्तालयाचे पत्र जा.क्र./कृमावि/वि.प्र.४/पीकस्पर्धा/१२०८९/२०२०, दि.१६/०४/२०२०
प्रस्तावना: राज्यामध्ये पिकाची उत्पादकता वाढविण्यासाठी विविध भागांमध्ये शेतक-यांकडून विविध प्रयोग करण्यात येतात व उत्पादकतेत वाढ करण्यात येते. अशा प्रयोगशील शेतक-यांना, मिळालेल्या उत्पादकतेबाबत प्रोत्साहन देऊन गौरव केल्यास त्यांची इच्छाशक्ती, मनोबल यांमध्ये
वाढ होऊन आणखी उमेदीने नवनवीन अद्यावत तंत्रज्ञानाचा वापर केला जाईल. यामुळे कृषि उत्पादनामध्ये भर घालण्यासाठी शेतक-यांचे योगदान मिळेल. तसेच त्यांचे मार्गदर्शन परिसरातील इतर शेतक-यांना होऊन राज्याच्या एकूण उत्पादनात मोलाची भर पडेल, हा उद्देश ठेऊन राज्यांतर्गत पीकस्पर्धा योजना राबविण्यात येत आहे.
सद्यस्थितीत सदरच्या योजनेमध्ये शेतक-याला राज्यस्तरावरील सर्वोच्च पारितोषिक मिळविण्यासाठी स्वतःचे शेतात तीन वर्ष सातत्याने तेच पिक घ्यावे लागते, उत्पादकतेत सातत्य राखावे लागते, दुर्देवाने अवकाळी आपत्कालीन / नैसर्गिक आपत्तीसारखी परिस्थिती उद्भवल्यास उत्पादकतेतील घट शेतक-यांना नाउमेद करते. एकुणतः या बाबी टाळण्यासाठी शेतक-यांना सहभागी होता यावे व एकाच वर्षात त्या पिकाच्या येणा-या उत्पादकतेवर स्पर्धेमध्ये सहभागी होता यावे, या उद्देशाने यापुर्वीच्या पद्धतीमध्ये बदल करण्यात येत आहे. यापुढे सदरची स्पर्धा तीन टप्प्यामध्ये आयोजित न करता एकाच वर्षात आयोजित करावयाची आहे. यामध्ये शेतक-यांची आलेली उत्पादकता आधारभूत घेऊन राज्य, विभाग, जिल्हा व तालुका स्तरावरील बक्षीसे देण्याचा निर्णय शासनाने घेतला आहे.
कृषि आयुक्तालयाने या संदर्भामध्ये सादर केलेल्या प्रस्तावावर साकल्याने विचार करून समित्यांचे पुनर्गठन, पात्रतेचे निकष, विविध प्रपत्रे, पिकस्पर्धा विजेते संख्या, स्वरुप, बक्षिस रक्कमेमध्ये वाढ करणे, पिकस्पर्धांकरीता वेळापत्रक विहित करणे तसेच विविध स्तरावरील पिकस्पर्धेसाठी विहीत करण्यात आलेल्या निकषामध्ये कालानुरूप बदल करण्याची आवश्यकता लक्षात घेवून पिकस्पर्धेबाबत यापुर्वीचे सर्व शासन निर्णय या निर्णयाद्वारे अधिक्रमीत करून सन २०२०-२१ च्या रब्बी हंगामापासून पिकस्पर्धेच्या निकषामध्ये बदल करणे संबधीची बाब शासनाच्या विचाराधीन होती.
# Page 2
शासन निर्णय क्रमांकः पिकस्पर्धा-२०२०/प्र.क्र /४८/४अ
शासन निर्णय: वंचित/दुर्लक्षित तसेच पौष्टिक तृणधान्य पिकांच्या क्षेत्रात आणि उत्पादन तंत्रज्ञानात वाढ होणे आवश्यक आहे, ही बाब विचारात घेऊन जास्तीत जास्त पिके स्पर्धेत सहभागी होईल याची सर्वांनी दक्षता घ्यावी.
१. पीकस्पर्धेतील पिके : या स्पर्धेमध्ये खालील पिकांचा समावेश होतो.
खरीप पिके -भात, ज्वारी, बाजरी, मका, नाचणी (रागी), तूर, मूग, उडीद, सोयाबीन, भुईमुग, सूर्यफूल
रब्बी पिके - ज्वारी, गहू, हरभरा, करडई, जवस, तीळ
पिकस्पर्धेतील पिकाची निवड करताना पिकनिहाय तालुक्यातील क्षेत्र किमान १००० हेक्टर असावे.
२. स्पर्धक संख्या, पीकस्पर्धा क्षेत्र, कापणी प्रयोग घ्यावयाची संख्या, - पिकस्पर्धेसाठी पुर्ण तालुका हा एक घटक आधारभुत धरण्यात येईल.
किमान स्पर्धक संख्या - सर्वसाधारण गटासाठी १० व आदिवासी गटासाठी ५
पीकस्पर्धा मध्ये सहभागी लाभार्थीचे शेतावर त्यापिकाखाली किमान १० आर क्षेत्रावर सलग लागवड असणे आवश्यक आहे.
पीक कापणी प्रयोग घ्यावयाची किमान संख्या - सर्वसाधारण गटासाठी ०५ व आदिवासी गटासाठी ०४
पिक कापणी प्रयोगासाठी प्लॉटची मोजमापे:
------------------------------------------------------------------------------------------------
| अ.क्र. | पिकाचे नाव | प्लॉटचे मोजमाप |
| १ | भात, खरीप/रब्बी ज्वारी, बाजरी, मका, भुईमुग, सूर्यफूल, गहू, हरभरा, करडई, जवस, तीळ | १० X १० मी. |
| २ | तूर | २० X १० मी. |
| ३ | मूग, उडीद, सोयाबीन, नाचणी (रागी) | १०X५ मी. |
------------------------------------------------------------------------------------------------
पिकस्पर्धेतील पिकाच्या कापणीसाठी प्लॉटची निवड ही सांख्यिकी विभागाच्या मार्गदर्शक सूचनांनुसार करण्यात यावी.
पीककापणी प्रयोगाचे पर्यवेक्षण करण्याची जबाबदारी उपविभागीय कृषि अधिकारी यांचे स्तरावरुन तालुका कृषि अधिकारी, तंत्र अधिकारी, मंडळ कृषि अधिकारी व कृषि अधिकारी यांचेकडे द्यावी व तसे लेखी आदेश निर्गमित करावे.
पीक कापणी करताना असंबंधीत मंडळातील अधिकारी यांना पर्यवेक्षण दयावे.
३. स्पर्धेमध्ये भाग घेणारे शेतकरी: पिकस्पर्धेसाठी सर्व शेतकऱ्यांना भाग घेता येईल.
स्पर्धेत भाग घेताना शेतकऱ्याकडे त्याच्या नांवावर जमीन असली पाहिजे व जमीन तो स्वत: कसत असला पाहिजे.
• स्पर्धेत भाग घेणा-या शेतक-याला एकाच वेळी एकापेक्षा जास्त पिकासाठी स्पर्धेत सहभाग घेता येईल.
पृष्ठ ११ पैकी २
# Page 3
शासन निर्णय क्रमांकः पिकस्पर्धा-२०२०/प्र.क्र /४८/४अ
४. स्पर्धेसाठी प्रवेश शुल्क: सर्वसाधारण व आदिवासी गटासाठी पिकनिहाय प्रत्येकी रक्कम रु.३०० राहील.
प्रवेश शुल्क खालील लेखा शिर्षाखाली शासकीय कोषागारात मुदतीत जमा करावे.
२४०१ पीक संवर्धन
८०० इतर जमा रकमा
(०३) इतर संकीर्ण जमा रकमा
तालुकास्तरावर स्पर्धा आयोजनासाठी सर्वसाधारण गटासाठी किमान १० व आदिवासी गटासाठी किमान ०५ यापेक्षा प्रवेश अर्ज कमी असल्यास, पिकस्पर्धा रद्द करण्यात येऊन प्रवेश शुल्क परत देण्यात येईल.
तालुका कृषि अधिकारी यांनी पुरेशे पात्र अर्ज प्राप्त झाल्यानंतर स्पर्धा जाहीर करावी.
स्पर्धा जाहीर झाल्यानंतर सहभागी शेतक-यास प्रवेश शुल्क परत दिले जाणार नाही.
पीक स्पर्धेत भाग घेतलेल्या स्पर्धकाने स्पर्धेतून माघार घ्यावयाची झाल्यास, कापणीपूर्वी १५ दिवस अगोदर माघार घेतल्याचे सर्व संबंधित अधिकाऱ्यास लेखी कळवावे. तसेच माघार कोणत्या कारणासाठी घेतली हे अर्जात सुस्पष्ट नमुद करावे.
पीक कापणी प्रयोग घ्यावयाची किमान संख्या सर्वसाधारण गटासाठी- ०५ व आदिवासी गटासाठी- ०४
५. अर्ज दाखल करण्याची तारीख: निरनिराळ्या हंगामामध्ये पीक स्पर्धेची अर्ज दाखल करण्याची तारीख खालील प्रमाणे राहिल.
खरीप हंगाम मूग व उडीद पिक:- ३१ जुलै भात,ज्वारी,बाजरी,मका,नाचणी(रागी),तूर, सोयाबीन, भुईमुग, सूर्यफूल:- ३१ ऑगस्ट रब्बी हंगाम ज्वारी, गहू, हरभरा, करडई, जवस, तीळ:- ३१ डिसेंबर
६. पीक कापणी - अ) ग्राम पातळीवरील समिती:- पीक कापणी करण्यासाठी खालीलप्रमाणे समिती स्थापन करण्यात आली आहे.
१. पर्यवेक्षण अधिकारी - अध्यक्ष २. सहभागी लाभार्थी (शेतकरी) सदस्य ३. सरपंच सदस्य ४. उपसरपंच - सदस्य ५. ग्रामपंचायत सदस्य - सदस्य ६. प्रगतशील शेतकरी - सदस्य ७. पोलीस पाटील - सदस्य ८. तलाठी - सदस्य ९. ग्रामसेवक - सदस्य
पृष्ठ ११ पैकी ३
# Page 4
शासन निर्णय क्रमांकः पिकस्पर्धा-२०२०/प्र.क्र /४८/४अ
१०. कृषि पर्यवेक्षक - सदस्य ११. कृषि सहाय्यक / सेवक - सदस्य
टिप:- अ) सरपंच, उपसरपंच व ग्रामपंचायत सदस्य यांच्यापैकी एक व प्रगतशील शेतकरी एक उपस्थित असणे आवश्यक आहे.
ब) पीकस्पर्धेतील सहभागी शेतक-यांच्या पीकाची उत्पादकता ही सांख्यिकी विभागाच्या पीककापणी प्रयोगाच्या मार्गदर्शक सूचना आधारभूत धरुन त्या कार्यपध्दतीने पिक कापणी प्लॉटची निवड करुन त्या प्लॉटचे येणारे उत्पादन आधारभूत घेवून उत्पादकता आकडेवारी किलो/हेक्टर मधे अंतिम करणेत येवून कृषि उपसंचालक माहिती, कृषि आयुक्तालय, पुणे यांना सादर करणेत यावी.
७. पीकस्पर्धेचा निकाल - ज्या शेतक-यांची पिकनिहाय उत्पादकता तालुक्याच्या सर्वसाधारण उत्पादकतेपेक्षा १.५ पट किंवा त्यापेक्षा अधिक आहे अशा शेतक-यांना पीकस्पर्धेतील पुरस्कारासाठी पात्र समजण्यात येऊन त्यांच्यामधून प्रथम, द्वितीय व तृतीय क्रमांक निवडण्यात येतील. त्यापेक्षा कमी उत्पादन असणारे शेतकरी सर्व पातळीवरील पीकस्पर्धा पुरस्कारासाठी अपात्र समजण्यात येतील.
ज्या पीकाच्या उत्पादकतेची तालुकास्तरावर अधिकृत माहिती उपलब्ध नसेल अशा ठिकाणी राज्याच्या उत्पादकतेपेक्षा १.५ पट किवा त्यापेक्षा अधिक आहे अशा शेतक-यांना पिकस्पर्धेतील पुरस्कारासाठी पात्र समजण्यात येऊन त्यांच्यामधून प्रथम, द्वितीय व तृतीय क्रमांक निवडण्यात येतील. त्यापेक्षा कमी उत्पादन असणारे शेतकरी सर्व पातळीवरील पिकस्पर्धा पुरस्कारासाठी अपात्र समजण्यात येतील.
पीकस्पर्धेत तालुक्यातून सहभागी झालेल्या स्पर्धकांची पीक कापणी झाल्यानंतर, पिकनिहाय उत्पादकतेच्या गुणानुक्रमे पहिल्या बारा शेतक-यांची माहिती कृषि उपसंचालक माहिती (विस्तार व प्रशिक्षण), कृषि आयुक्तालय पुणे यांचेकडे सादर करण्यात यावी.
→ राज्यस्तर पिकस्पर्धा निकाल - राज्यातील सर्व स्पर्धकांतून पीक कापणीनंतर आलेली उत्पादकता आधारभूत घेऊन त्यातून राज्यस्तरावरील प्रथम, द्वितीय व तृतीय क्रमांकाचे पिकस्पर्धा विजेते निवडण्यात येतील.
→ विभागस्तर पिकस्पर्धा निकाल राज्यस्तरावरील प्रथम, द्वितीय व तृतीय क्रमांकाचे पिकस्पर्धा विजेते वगळून, संबंधित विभागाच्या कार्यक्षेत्रातील स्पर्धकांमधून विभागस्तरावरील प्रथम, द्वितीय व तृतीय क्रमांकाचे पिकस्पर्धा विजेते निवडण्यात येतील.
पृष्ठ ११ पैकी ४
# Page 5
शासन निर्णय क्रमांकः पिकस्पर्धा-२०२०/प्र.क्र /४८/४अ
→ जिल्हास्तर पिकस्पर्धा निकाल राज्य आणि विभागस्तरावरील प्रथम, द्वितीय व तृतीय क्रमांकाचे पिकस्पर्धा विजेते वगळून, संबंधित जिल्ह्याच्या कार्यक्षेत्रातील स्पर्धकांमधून जिल्हास्तरावरील प्रथम, द्वितीय व तृतीय क्रमांकाचे पिकस्पर्धा विजेते निवडण्यात येतील.
→ तालुकास्तर पिकस्पर्धा निकाल - राज्य, विभाग आणि जिल्हास्तरावरील प्रथम, द्वितीय व तृतीय क्रमांकाचे पिकस्पर्धा विजेते वगळून, संबंधित तालुक्याच्या कार्यक्षेत्रातील स्पर्धकांमधून तालुकास्तरावरील प्रथम, द्वितीय व तृतीय क्रमांकाचे पिकस्पर्धा विजेते निवडण्यात येतील.
८. पीकस्पर्धा विजेते - बक्षिस स्वरुप राज्यपातळीवरील विजेता बक्षिसे कृषि पुरस्कार सत्कार समारंभात देण्यात येतील.
बक्षिस स्वरुप
----------------------------------------------------------
| अ.क्र | स्पर्धा पातळी | सर्वसाधारण व आदिवासी गट बक्षिस रुपये |
| पहिले | दुसरे | तिसरे |
| १ | तालुका पातळी | ५,००० | ३,००० | २,००० |
| २ | जिल्हा पातळी | १०,००० | ७,००० | ५,००० |
| ३ | विभाग पातळी | २५,००० | २०,००० | १५,००० |
| ४ | राज्य पातळी | ५०,००० | ४०,००० | ३०,००० |
----------------------------------------------------------
९. पीकस्पर्धा समिती पिकस्पर्धा निकाल घोषित करणेसाठी खालीलप्रमाणे समिती राहील.
----------------------------------------------------------------------------------
| १) आयुक्त, (कृषि) | अध्यक्ष |
| २) कृषि संचालक (प्रक्रिया व नियोजन) कृषि आयुक्तालय,महाराष्ट्र राज्य,पुणे | सदस्य |
| २) कृषि संचालक (विस्तार व प्रशिक्षण) कृषि आयुक्तालय,महाराष्ट्र राज्य, पुणे | सदस्य |
| ३) कृषि सहसंचालक (वि.प्र.-१) कृषि आयुक्तालय,महाराष्ट्र राज्य,पुणे | सदस्य |
| ४) कृषि सहसंचालक (वि.प्र. २) कृषि आयुक्तालय,महाराष्ट्र राज्य,पुणे | सदस्य |
| ५) कृषि सहसंचालक (वि.प्र. ३) कृषि आयुक्तालय,महाराष्ट्र राज्य,पुणे | सदस्य |
| ६) मुख्य सांख्यिकी, कृषि आयुक्तालय,महाराष्ट्र राज्य,पुणे | सदस्य |
| ७) कृषि उपसंचालक (माहिती) कृषि आयुक्तालय,महाराष्ट्र राज्य,पुणे | सदस्य सचिव |
----------------------------------------------------------------------------------
• पीकस्पर्धेबद्दल अंतिम निर्णय घेण्याचा अधिकार या समितीला आहे व हा निर्णय राज्य पातळीवरील सर्व सहभागी स्पर्धकांना बंधनकारक राहील.
पृष्ठ ११ पैकी ५
# Page 6
शासन निर्णय क्रमांकः पिकस्पर्धा-२०२०/प्र.क्र /४८/४अ
१०. पिकस्पर्धेसाठी जास्तीत जास्त शेतकरी सहभागी होतील याबाबत आयुक्तालय आणि क्षेत्रिय स्तरावरुन प्रयत्न करण्यात यावेत. तसेच स्पर्धा राबविणेबाबतची सर्व जबाबदारी संबंधित जिल्हा अधिक्षक कृषि अधिकारी यांचेवर व संनियंत्रणाची जबाबदारी विभागीय कृषि सहसंचालक यांची राहील.
११. पीक स्पर्धेत भाग घेऊ इच्छिणाऱ्या स्पर्धकांचे अर्ज विहित नमुन्यात (प्रपत्र - अ) भरुन, ठरवून दिलेले प्रवेश शुल्क चलन व ७/१२ च्या उताऱ्यासह कागद पत्रांची पूर्तता संबंधीत अधिकाऱ्याकडे पाठवावेत.
१२. पिक स्पर्धेच्या अंमलबजावणीकरीता आयुक्त (कृषि) यांच्या स्तरावरून मार्गदर्शक सुचना निर्गमीत करण्यात याव्यात.
१३. हा शासन निर्णय वित्त विभागाच्या अनौचारिक संदर्भ क्र.१६७/२०२०/व्यय-०१, दिनांक ०८.०९.२०२० अन्वये मिळालेल्या सहमतीने निर्गमित करण्यात येत आहे.
# Page 7
# Page 8
# Page 9
# Page 10
# Page 11