# Page 1
शेतकरी मासिकाच्या छपाईसाठी ई-निविदा
प्रक्रिया तसेच दर निश्चित करण्यास मान्यता
देणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र.संकीर्ण- २०२३/प्र.क्र.२०७/३-अे,
मादाम कामा रोड, हुतात्मा राजगुरू चौक,
मंत्रालय, मुंबई-४०० ०३२.
दिनांक : १० जानेवारी, २०२४
वाचा : १)शासन निर्णय, कृषि व पदुम विभाग क्र.शेमाछ-२०१६/प्र.क्र.२९०/११-अे, दि.२३.०३.२०१७
२)शासन निर्णय, कृषि व पदुम विभाग क्र. शेमाच्छ-२०२१/प्र.क्र.१११/३-अे, दि.१७.०८.२०२१
३)शासन निर्णय, कृषि व पदुम विभाग क्र. शेमाछ-२०२१/प्र.क्र.१११/३-अे, दि.१७.०१.२०२३
४)शासन निर्णय, कृषि व पदुम विभाग क्र. शेमाछ-२०२१/प्र.क्र.१११/३-अे, दि.२४.०३.२०२३
५)शासन निर्णय, कृषि व पदुम विभाग क्र. शेमाछ-२०२१/प्र.क्र.१११/३-अे, दि.३१.०३.२०२३
६) शासन निर्णय, कृषि व पदुम विभाग क्र. संकीर्ण-२०२३/प्र.क्र.११०/३-अे, दि.२०.०७.२०२३
७)शासन निर्णय, कृषि व पदुम विभाग क्र. संकीर्ण-२०२३/प्र.क्र.११०/३-अे, दि.२४.११.२०२३
८)संचालक (विस्तार व प्रशिक्षण) यांचे पत्र क्र. कृआ/शेमासे/शे.अंकछ.मं./३८८०२/२०२३,
दि.१९.१२.२०२३
प्रस्तावना :
शेतकऱ्यांच्या हितार्थ सन १९६५ पासून प्रकाशित करण्यात येणाऱ्या शेतकरी मासिकाच्या
माध्यमातून कृषि क्षेत्रातील लक्षवेधक तसेच अद्ययावत घडामोडींची माहिती राज्यातील व राज्याबाहेरील
शेतकऱ्यांना पोहचविण्यात येते. सन २०२३-२५ या वर्षासाठी शेतकरी मासिकाच्या छपाईसाठी आयुक्त
(कृषि) यांनी पार पाडलेल्या निविदा प्रक्रियेमध्ये आनंद पब्लिकेशन, जळगाव यांनी नमूद केलेले दर
न्यूनतम असल्यामुळे शेतकरी मासिक अंकाच्या छपाईचे काम आनंद पब्लिकेशन, जळगाव यांचेकडे
सुपूर्द करण्यास मंजुरी देण्याचा प्रस्ताव संचालक (वि. व प्र.) यांच्या दि.१९.१२.२०२३ रोजीच्या पत्राने
शासनास सादर करण्यात आलेला आहे. कृषि आयुक्तालयाच्या प्रस्तावाच्या अनुषंगाने शेतकरी
मासिकाच्या निविदा प्रक्रियेस मान्यता देणे, सदर निविदा प्रक्रियेनुसार पात्र निविदाधारकांना अनुज्ञेय
रकमांचे प्रदान करणे आणि अंकाच्या टपाल बटवड्यासाठी येणाऱ्या खर्चास मान्यता देण्याबाबतचा
प्रस्ताव शासनाच्या विचाराधीन होता. त्यानुसार शासन पुढीलप्रमाणे निर्णय घेत आहे-
शासन निर्णय :
१.शेतकरी मासिकाच्या छपाईसंदर्भात दोन वर्षाकरीता म्हणजेच सप्टेंबर, २०२३ ते ऑगस्ट,
२०२५ या कालावधीकरीता संचालक (वि. व प्र.) यांनी त्यांचे स्तरावर केलेल्या ई-निविदा
प्रक्रियेतील न्यूनतम निविदाधारक आनंद पब्लिकेशन, जळगाव यांना शेतकरी मासिकाच्या
छपाईचे काम देण्याच्या कार्यवाहीसह, लेखांचे संपादन / सुलभीकरण, लेखांची मांडणी-
सजावट, मासिकाच्या चाररंगी छपाई निवीदा दरास “विवरणपत्र-अ” प्रमाणे शासन मान्यता
देण्यात येत आहे.
# Page 2
शासन निर्णय क्रमांकः संकीर्ण -२०२३/प्र.क्र.२०७/३-अे
२. कृषी माहिती विभागातील इतर अनुषंगिक कामासाठी छपाई निवीदा दरास “विवरणपत्र-ब”
प्रमाणे शासन मान्यता देण्यात येत आहे.
३.शेतकरी मासिक अंकाची मासिक रू. ३५ , वार्षिक रू. ४०० व द्विवार्षिक रू. ८०० दराने वितरण
करण्यास शासन मान्यता देण्यात येत आहे.
४.शेतकरी मासिकाच्या अंक छपाईबाबत प्रस्तुत निर्णयानुसार निविदाधारकांशी आवश्यक तो
करारनामा करण्यास आयुक्त (कृषि), कृषि आयुक्तालय, महाराष्ट्र राज्य, पुणे यांना प्राधिकृत
करण्यात येत आहे. करारनामा केल्यानंतर त्याची एक प्रत शासनास पाठविण्यात यावी.
५.सन २०२३-२५ या कालावधीकरिता सदर मासिकाच्या टपाल बटवड्याकरिता रुपये १.६०
प्रती अंक व नियमित दर प्रति अंक रु.४.०० (जीएसटी व्यतिरिक्त) प्रमाणे टपाल खर्चास मान्यता
देण्यात येत आहे.
६. यावरील खर्च "मागणी क्र.डी-३, २४०१-पीक संवर्धन, १०९-विस्तार व प्रशिक्षण, १०९-विस्तार
व शेतकरी प्रशिक्षण, (०१) माहिती व प्रचार (०१) (०२) शेतकरी मासिक, (२४०१ ०७४४)
योजनेत्तर" या लेखाशिर्षाखाली सन २०२३-२५ या वर्षाकरिता मंजूर अर्थसंकल्पित केलेल्या
तरतूदीमधून भागविण्यात यावा.
७.प्रस्तुत शासन निर्णय वित्त विभाग शासन परिपत्रक क्र. अर्थसं-२०२३/प्र.क्र.४०/अर्थ-३,दि.
१२.०४.२०२३ अन्वये प्रशासकीय विभागास प्रदान करण्यात आलेल्या अधिकारान्वये निर्गमित
करण्यात येत आहे.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3
# Page 4
# Page 5