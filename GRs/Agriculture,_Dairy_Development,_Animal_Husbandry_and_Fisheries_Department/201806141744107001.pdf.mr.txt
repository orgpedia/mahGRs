# Page 1
न्यायालयीन दावा स्पे.द.नं.०७/२०१७ श्री. प्रल्हाद गणपत उन्हाळे, मौजे गणेशपूर, ता.खामगांव, जि.बुलढाणा यांना नुकसान भरपाईची रक्कम अदा करणेबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक: न्यायाप्र-२०१८ /प्र.क्र.१०८/११-अ,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : १४ जून, २०१८.
वाचा :- १) मा.दिवाणी न्यायाधीश वरीष्ठ स्तर, कोर्ट खामगांव, जि. बुलढाणा यांचे दि.८/३/२०१७ रोजीचे आदेश.
२) कृषि आयुक्तालय, पुणे यांचे क्र. कृआ./विप्र-१/नैसआ/को. केस प.व्य./२१७/१८, दि.२९/५/२०१८ रोजीचे पत्र.
प्रस्तावना : श्री.प्रल्हाद गणपत उन्हाळे, मौजे गणेशपूर यांनी दि. १ जुलै, २०१० रोजी अतिवृष्टीमुळे नाल्यास पूर येऊन शेतीउपयोगी वस्तू जसे ठिबक, तुषार व इतर तसेच केळीपिक वाहून गेल्याने झालेल्या नुकसानीबाबत मा. दिवाणी न्यायालय, खामगांव, जि. बुलढाणा येथे दिवाणी दावा क्र.०७/२०१७ दाखल केलेला होता. मा. न्यायालयाने सदर दाव्यासंदर्भात दि.८/३/२०१७ रोजी निकाल देऊन नुकसान भरपाईची रक्कम रु.२,९१,४५६/- जमा करण्याबाबत आदेश दिलेले आहेत.
याप्रकरणी, सहाय्यक सरकारी अभियोक्ता, खामगांव, जि. बुलढाणा यांनी दि. १२/५/२०१७ रोजी सदर न्यायनिर्णयाच्या अनुषंगाने कायदेशीर बाजू भक्कम नसल्याने वरिष्ठ न्यायालयात अपिल दाखल करणे उचित होणार नसल्याचे अभिमत दिलेले आहे. आता पुढील सुनावणी दि.१५/६/२०१८ रोजी असून, त्यापूर्वी सदरची रक्कम रु.२,९१,४५६/- न्यायालयात भरणेसाठी कृषि आयुक्तालयास उपलब्ध करुन देण्याबाबतची बाब शासनाच्या विचाराधीन होती.
शासन निर्णय : श्री.प्रल्हाद गणपत उन्हाळे, मौजे गणेशपूर यांनी दि.१ जुलै, २०१० रोजी अतिवृष्टीमुळे नाल्यास पूर येऊन शेतीउपयोगी वस्तू जसे ठिबक, तुषार व इतर तसेच केळीपिक वाहून गेल्याने झालेल्या नुकसानीबाबत मा. दिवाणी न्यायालय, खामगांव, जि. बुलढाणा येथे दिवाणी दावा क्र.०७/२०१७ दाखल केलेला होता. मा. न्यायालयाने सदर दाव्यासंदर्भात दि. ८/३/२०१७ रोजी दिलेल्या आदेशाच्या अनुषंगाने, नुकसान भरपाईची रु.२,९१,४५६/- (अक्षरी रुपये दोन लाख एक्क्याण्णव हजार चारशे छप्पन्न मात्र) इतकी रक्कम मा. न्यायालयात जमा करण्याकरीता सन २०१८-१९ च्या मंजूर अनुदानातून लेखाशीर्ष “मागणी क्र.डी-३, (००) (००१) संचालक व प्रशासन (अनिवार्य) (२४०१ ०१२७) भारीत खर्च" अंतर्गत कृषि आयुक्तालयाकडे उपलब्ध असलेल्या निधीतून वितरीत करण्यास शासनाची मान्यता देण्यात येत आहे.
# Page 2
शासन निर्णय क्रमांकः न्यायाप्र-२०१८ /प्र.क्र.१०८/११-ओ,
प्रस्तुत प्रयोजनार्थ लेखाधिकारी, जिल्हा अधिक्षक कृषि अधिकारी कार्यालय, बुलढाणा हे आहरण व संवितरण अधिकारी तर आयुक्तालय स्तरावर संचालक, (विस्तार व प्रशिक्षण), कृषि आयुक्तालय, पुणे यांना नियंत्रण अधिकारी म्हणून घोषित करण्यात येत आहे.