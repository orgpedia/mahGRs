# Page 1
महात्मा फुले कृषि विद्यापीठ, राहुरी अंतर्गत मौजे काष्टी, ता.मालेगाव, जि. नाशिक येथील कृषि विज्ञान संकुलातील कृषि महाविद्यालय, उद्यानविद्या महाविद्यालय व कृषि अभियांत्रिकी व तंत्रज्ञान महाविद्यालयाच्या बांधकामास प्रशासकीय मान्यता देणेबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मकृवि-१४२२/प्र.क्र.२८२/७-अ,
मादाम कामा मार्ग, हुतात्मा राजगुरु चौक, मंत्रालय विस्तार, मुंबई-४०० ०३२.
दिनांक : ०१ जून, २०२३.
संदर्भ : १) कृषि व पदुम विभाग, शासन निर्णय क्रमांक: मफुकृवि-१४२०/प्र.क्र.६४/७-अ, दि.२१/०३/२०२०.
२) कृषि व पदुम विभाग, शासन निर्णय क्रमांक: मफुवि-१४२२/प्र.क्र.७७/७-अ, दि.१२/०७/२०२२.
३) शासन परिपत्रक, नियोजन विभाग, क्रमांक: ससमा - २०१०/प्र.क्र.४८ (भाग-१)/का.१४६१, दि.११/०६/२०१८.
४) सार्वजनिक बांधकाम विभाग, मंत्रालय, मुंबई यांचे पत्र क्रमांक: बैठक २०२१/प्र.क्र.६९/ इमा-१, दि.२७/०९/२०२१.
५) कृषि व पदुम विभाग, शासन निर्णय क्रमांक: कृषिवि-२०११/प्र.क्र.६९/८-अ, दि.८/८/२०१४.
६) विद्यापीठ अभियंता, महात्मा फुले कृषि विद्यापीठ, राहुरी यांचे जा.क्र.
मफुकृवि /बांध/५२७०/२०२२, दि.२८/१२/२०२२.
७) मा. मुख्य सचिव यांच्या अध्यक्षतेखालील उच्चाधिकार सचिव समितीच्या दि.२१/०४/२०२३ रोजीच्या बैठकीचे इतिवृत्त दि. २६.०४.२०२३.
प्रस्तावना: महात्मा फुले कृषि विद्यापीठ, राहुरी अंतर्गत मौजे काष्टी, ता.मालेगाव, जि. नाशिक येथे कृषि विज्ञान संकुलातील शासकीय कृषि व्यवसाय व्यवस्थापन महाविद्यालय, अन्नतंत्रज्ञान महाविद्यालय, कृषि महाविद्यालय, उद्यानविद्या महाविद्यालय आणि कृषि अभियांत्रिकी व तंत्रज्ञान महाविद्यालय अशी एकूण पाच महाविद्यालये स्थापन करण्यास मा.मंत्रिमंडळाच्या दि.२६/०८/२०२० च्या बैठकीत मान्यता देण्यात आली आहे. त्यानुसार उपरोक्त संदर्भ क्र.२ येथील दि.१२/०७/२०२२ च्या शासन निर्णयानुसार सन २०२२-२३ या शैक्षणिक वर्षापासून कृषि महाविद्यालय, उद्यानविद्या महाविद्यालय आणि कृषि अभियांत्रिकी व तंत्रज्ञान महाविद्यालय ही तीन महाविद्यालय सुरू करण्यास मान्यता देण्यात आली आहे. सदर तीन महाविद्यालयांसाठी आवश्यक असलेल्या प्रशासकीय इमारती, विद्यार्थी-विद्यार्थीनी वसतीगृहे, अधिकारी/ कर्मचारी निवासी इमारती, पुरुष व महिला शेतकरी वसतीगृह, व इतर अनुषंगिक कामांच्या बांधकामाकरीता एकूण रुपये २६९३७.३२ लाख इतक्या रक्कमेचा अंदाजपत्रकीय प्रस्ताव उपरोक्त संदर्भ क्र.६ येथील पत्रान्वये शासनास प्राप्त झाला होता. सदर प्रस्तावाची सार्वजनिक बांधकाम विभागाने छाननी
# Page 2
शासन निर्णय क्रमांकः मकृवि-१४२२/प्र. क्र.२८२/७-अ
केल्यानंतर एकूण २१८२५.३८ लाख एवढी किंमत परिगणित केली होती. त्यानुसार मालेगाव येथील कृषि विज्ञान संकुलातील या तीन शासकीय कृषि महाविद्यालय, उद्यानविद्या महाविद्यालय व कृषि अभियांत्रिकी तंत्रज्ञान महाविद्यालय या तीन महाविद्यालयाचा इमारत बांधकामाचा प्रस्ताव मा. मुख्य सचिव यांच्या अध्यक्षतेखालील उच्चाधिकार सचिव समितीच्या दि.२१/०४/२०२३ रोजी झालेल्या बैठकीत सादर करण्यात आला होता. मा. मुख्य सचिव यांच्या अध्यक्षतेखालील उच्चाधिकार समितीने सदर तीन महाविद्यालयांच्या बांधकामाकरीता एकूण २१८२५.३८ लाख इतक्या किंमतीच्या प्रस्तावास मान्यता दिलेली आहे. त्यानुषंगाने महात्मा फुले कृषि विद्यापीठ, राहुरी अंतर्गत मौजे काष्टी, ता.मालेगाव, जि.नाशिक येथे कृषि विज्ञान संकुलांतर्गत शासकीय १) कृषि महाविद्यालय, २) उद्यानविद्या महाविद्यालय ३) कृषि अभियांत्रिकी व तंत्रज्ञान महाविद्यालय या तीन महाविद्यालयांच्या इमारतींच्या बांधकामास प्रशासकीय मान्यता देण्याची बाब शासनाच्या विचाराधीन होती.
शासन निर्णयः
महात्मा फुले कृषि विद्यापीठ, राहुरी अंतर्गत मौजे काष्टी, ता.मालेगाव, जि. नाशिक येथे कृषि विज्ञान संकुलांतर्गत शासकीय कृषि महाविद्यालय, उद्यानविद्या महाविद्यालय व कृषि अभियांत्रिकी व तंत्रज्ञान महाविद्यालय या तीन महाविद्यालयांच्या प्रशासकीय इमारती, विद्यार्थी-विद्यार्थीनी वसतीगृहे, अधिकारी / कर्मचारी निवासी इमारती, पुरुष व महिला शेतकरी वसतीगृहे व इतर अनुषंगिक बाबीच्या बांधकामाच्या रु.२१८२५.३८ लाख (अक्षरी दोनशे अठरा कोटी पंचवीस लाख अडोतीस हजार) इतक्या रक्कमेच्या अंदाजपत्रकास सार्वजनिक बांधकाम विभागाने मान्यता प्रदान केल्यानुसार खालील अटींच्या अधिन राहून प्रशासकीय मान्यता देण्यात येत आहे. (सविस्तर तपशिल यासोबतच्या परिशिष्ट-अ मध्ये नमूद करण्यात आला आहे.) अटी व शर्ती:
१. काम सुरु करण्यापूर्वी नमुना नकाशा, मांडणी नकाशा तसेच विस्तृत नकाशास वास्तुविशारदांकडून मंजूरी घेऊन काम सुरु करावे.
२. प्रशासकीय मान्यता प्रदान करण्यापूर्वी सदर अंदाजपत्रकावर अधिक्षक अभियंता, सा.बां.मं. मुख्य अभियंता, सा.बां. प्रादेशीक विभाग व उपभोक्ता विभागाच्या वतीने सक्षम प्राधिकारांचे साक्षांकन आवश्यक आहे.
३. नियोजीत जागा उपभोक्ता विभागाच्या ताब्यात असल्याचे प्रमाणपत्र प्राप्त करून सदर कामाच्या निविदा सूचना प्रसिध्द करण्यात याव्यात.
४. सदर कामाची किंमत रु.१५ कोटीपेक्षा जास्त असल्याने सदर प्रस्तावास सचिव समितीची मान्यता घेणे आवश्यक आहे.
५. सार्वजनिक बांधकाम विभाग शासन निर्णय क्र.बीडीजी-२०१७/प्र.क्र.६०/इमारती-२, दि.०७/०७/२०१७ अन्वये कार्यवाही करण्यात यावी.
पृष्ठ ४ पैकी २
# Page 3
शासन निर्णय क्रमांकः मकृवि-१४२२/प्र.क्र.२८२/७-अ
६. प्रत्यक्ष काम करतेवेळी पर्यावरण विभाग, शासन निर्णय क्र. इएनव्ही-२०१३/प्र.क्र.१७७/ तां.क.१, दि.१० जानेवारी, २०१४ मध्ये उल्लेख करण्यात आलेल्या मार्गदर्शक तत्वानुसार कार्यवाही करण्यात यावी.
२. या प्रित्यर्थचा खर्च “मागणी क्रमांक डी-३, २४१५ कृषि विषयक शिक्षण व संशोधन, ०१, पीकसंवर्धन, १२०, पंचवार्षिक योजनांतर्गत योजना, राज्य योजनांतर्गत योजना, (००) (०६) महात्मा फुले कृषि विद्यापीठाला सहायक अनुदान, ( कार्यक्रम) (२४१५ ००७२), ३५, भांडवली मत्तेच्या निर्मितीकरीता अनुदान" या लेखाशीर्षाखाली अर्थसंकल्पीत केलेल्या तरतूदीमधून भागविण्यात यावा.
३. या प्रकरणी महाराष्ट्र कृषि विद्यापीठे अधिनियम १९८३, परिनियम १९९० आणि लेखासंहीता १९९१ मधील तरतूदींचा तसेच प्रचलित शासन आदेश / कार्यपध्दतीचा अवलंब करण्यात यावा.
४. सदर शासन निर्णय सार्वजनिक बांधकाम विभागाचा अनौपचारीक संदर्भ क्रमांक ६३/२०२३ / इमा.२, दि. २८/०३/२०२३ व मा. मुख्य सचिव यांच्या अध्यक्षतेखालील उच्चाधिकार सचिव समितीच्या दि.२१.०४.२०२३ रोजी पार पडलेल्या बैठकीत प्रदान केलेल्या मान्यतेनुसार तसेच वित्तीय अधिकार नियम पुस्तिका १९७८, भाग-पहिला, उपविभाग-पाच अन्वये महाराष्ट्र सार्वजनिक बांधकाम नियमपुस्तिका अंतर्गत परिच्छेदाखालील प्रदान करण्यात आलेले वित्तीय अधिकार या शिर्षाखाली अ.क्र.१, महाराष्ट्र सार्वजनिक बांधकाम नियम पुस्तिकेतील परिच्छेद क्र.१३४ समोरील तरतूदीन्वये प्रशासकीय विभागांना प्रदान करण्यात आलेल्या शक्तींनुसार त्या समोरील विहित अटीच्या अधिन राहून तसेच नियोजन विभाग, शासन परिपत्रक क्रमांक: ससमा-२०१०/प्र.क्र. ४८ (भाग-१) / का. १४६१, दिनांक ११ जून, २०१८ मधील तरतुदीनुसार निर्गमित करण्यात येत आहे.
# Page 4
# Page 5
# Page 6
# Page 7