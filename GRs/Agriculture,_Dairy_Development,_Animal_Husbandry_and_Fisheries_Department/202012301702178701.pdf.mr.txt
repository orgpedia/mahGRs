# Page 1
शेतकरी मासिक योजनेसाठी रु. ४९,७६,६००/- एवढा निधी वितरीत करण्यास मान्यता देणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. शेमाछ-२०१९/प्र.क्र.९१/३-अ,
मादाम कामा रोड, हुतात्मा राजगुरू चौक,
मंत्रालय, मुंबई-४०० ०३२.
दिनांक : ३० डिसेंबर, २०२०
वाचा - १) शासन निर्णय, कृषि व पदुम विभाग क्र.शेमाछ-२०१६/प्र.क्र.२९०/११-ओ, दि.२३.०३.२०१७ २) शासन निर्णय, कृषि व पदुम विभाग क्र. शेमाछ-२०१९/प्र.क्र.९१/३-ओ, दि.१९.०६.२०१९ ३) वित्त विभाग शासन निर्णय क्र. अर्थ सं- २०२०/प्र.क्र.६५/३-ओ, दि.०४.०५.२०२० ४) शासन निर्णय, कृषि व पदुम विभाग क्र. शेमाच्छ-२०१९/प्र.क्र.९१/३-ओ, दि.०४.०९.२०२० ५) कृषि आयुक्तालयाचे पत्र जा.क्र. शेमासे २०-२१/शे.अंक छ/ नि.मा/२७००९/२०, दि.२६/१०/२०२० ६) कृषि आयुक्तालयाचे पत्र जा.क्र. शेमासे-२०-२१/शे.अंक छ./नि.मा/३१५३३/विप्र-६, दि.०८/१२/२०२०
प्रस्तावना - शेतकऱ्यांच्या हितार्थ सन १९६५ पासून प्रकाशित करण्यात येणाऱ्या शेतकरी मासिकाच्या माध्यमातून कृषि क्षेत्रातील लक्षवेधक तसेच अद्ययावत घडामोडींची माहिती राज्यातील व राज्याबाहेरील शेतकऱ्यांना पोहचविण्यात येते. कृषि विभागाच्या दि.१९ जून, २०१९ च्या शासन निर्णयानुसार शेतकरी मासिकाच्या सन २०२०-२१ या कालावधीच्या अंक छपाईचे काम आनंद पब्लिकेशन, जळगाव यांच्याकडे सोपविण्यात आले आहे. सन २०२०-२१ करिता “शेतकरी मासिक योजना" या योजनेसाठी रु.२४८.८३ लक्ष इतका निधी अर्थसंकल्पित करण्यात आला आहे. त्यापैकी माहे ऑगस्ट २०२० अखेरपर्यंतची देयके संबंधितास अदा करण्याकरिता रु.७४.६४ लक्ष इतका निधी संदर्भाधीन दि. ०४.०९.२०२० रोजीच्या शासन निर्णयान्वये कृषि आयुक्तालयास वितरीत करण्यात आला आहे. उर्वरित रु. १७४.१८१ लक्ष या निधीतून माहे सप्टेंबर २०२० ते मार्च २०२१ पर्यंत शेतकरी मासिक अंक छपाईसह अंकातील लेखांचे संपादन-सुलभीकरण, लेखांची मांडणी-सजावट, छपाई कामासाठी शेतकरी मासिक, ( २४०१ ०७४४ ) या लेखाशिर्षाखाली (२६) जाहिरात व प्रसिद्धी या बाबीवर रु.९६.४४ लक्ष इतके अनुदान त्वरीत मंजूर करण्यासाठी कृषि आयुक्तालयाने संदर्भाधीन दि. ०८.१२.२०२० रोजीच्या पत्रान्वये प्रस्ताव सादर केला आहे. तथापि निधी वितरणासाठी वित्त विभागास सादर केलेल्या नस्तीवर वित्त विभागाने कोविड-१९ च्या पार्श्वभूमिवर सन २०२०-२१ मध्ये शेतकरी मासिक, (२४०१ ०७४४) या लेखाशिर्षाखाली (२६) जाहिरात व प्रसिद्धी या बाबीकरिता अर्थसंकल्पित निधीच्या ५० टक्के निधीच्या मर्यादेत निधी वितरणास मान्यता दिली आहे. सन २०२०-२१ या वर्षात शेतकरी मासिक, (२४०१ ०७४४) या लेखाशिर्षाखाली (२६) जाहिरात व प्रसिद्धी या बाबीवर अर्थसंकल्पित रु.२४८.८३ लक्ष निधीच्या ५० टक्के म्हणजेच रु.१,२४,४१,५००/- निधीपैकी माहे ऑगस्ट २०२० अखेरपर्यंतची देयके संबंधितास अदा करण्याकरिता रु.७४,६४,९००/- लाख इतका निधी संदर्भाधीन दि.०४.०९.२०२० शासन निर्णयान्वये कृषि आयुक्तालयास वितरीत करण्यात आला आहे. सबब उर्वरित रु. ४९,७६,६००/- निधी “शेतकरी मासिक योजनेसाठी” वितरीत करण्याची बाब शासनाच्या विचाराधीन होती. त्यानुसार शासन पुढीलप्रमाणे निर्णय घेत आहे.
# Page 2
शासन निर्णय क्रमांक: शेमाछ-२०१९/प्र.क्र.९१/३-अ,
शासन निर्णय - १) शेतकरी मासिक योजने अंतर्गत शेतकरी मासिक अंकाच्या छपाईच्या देयकासाठी रु.४९,७६,६००/ (रु. एकोणपन्नास लाख शह्यात्तर हजार सहाशे फक्त) इतक्या रकमेस शासनाची मान्यता देण्यात येत आहे.
२) यावरील खर्च "मागणी क्र.डी-३, २४०१- पीक संवर्धन, १०९ - विस्तार व प्रशिक्षण, १०९-विस्तार व शेतकरी प्रशिक्षण, (०१) माहिती व प्रचार (०१) (०२) शेतकरी मासिक, (२४०१ ०७४४) या योजनेत्तर" लेखाशिर्षाखाली (२६) जाहिरात व प्रसिद्धी या बाबीवरील सन २०२१-२१ करिता मंजूर केलेल्या तरतूदीमधून भागविण्यात यावा.
३) प्रस्तुत शासन निर्णय वित्त विभागाच्या अनौपचारीक संदर्भ क्रमांक ३११/२०२०/व्यय१, दि. १७.१२.२०२० अन्वये दिलेल्या मान्यतेस अनुसरुन निर्गमित करण्यात येत आहे.