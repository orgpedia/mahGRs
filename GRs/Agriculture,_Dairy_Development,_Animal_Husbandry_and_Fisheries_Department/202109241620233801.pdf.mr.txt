# Page 1
महाराष्ट्र शासन
क्र: संकीर्ण-२०२१/२२९/प्र.क्र.०८/पदुम-१७ कृषि व पदुम विभाग
मादाम कामा मार्ग, हुतात्मा राजगुरु चौक, मंत्रालय, मुंबई - ४०० ०३२.
दिनांक: २४ सप्टेंबर, २०२१.
परिपत्रक
विषय : विधिमंडळ कामकाज
विधिमंडळ कामकाजासंबधित तारांकित/अतारांकित प्रश्न/आश्वासने/कपात सूचना / लक्षवेधी / अर्धातास चर्चा व इतर कामकाजांची प्रकरणे हाताळतांना निष्काळजीपणा होत आहे, असे निदर्शनास आले आहे आणि संबधित अवर सचिव / कक्ष अधिकारी व त्यांचे अधिनस्त लिपिक-टंकलेखक व इतर कर्मचारी आपली कर्तव्ये
पार पाडत नाहीत. त्यामुळे उत्तरे/ निवेदने वेळेवर सादर होत नाहीत आणि मा. मुख्य सचिव तसेच विधिमंडळ सचिव यांच्याकडून काही प्रकरणात हक्कभंग नोटीस आली आहे. त्यामुळे संबधितांवर जबाबदारी निश्चित करावी लागेल, त्यासाठी यापुढे खालील पध्दतीचा वापर करावा :
१) कोणतेही विधिमंडळ संबधित कामकाज आल्यास सर्वप्रथम त्याची वेगवेगळे प्रश्ननिहाय नस्ती तयार करावी व त्याला एक Unique नस्ती क्रमांक द्यावा आणि त्याची अतिरिक्त प्रत तयार करुन नस्ती नोटशीटच्या माध्यमातून सचिव/प्रधान सचिव / अ.मु.स. (पदुम) यांचेपर्यत पाठवावी व एक आगाऊ प्रत संबधित अवर सचिव / कक्ष अधिकारी तसेच पशुसंवर्धन, दुग्धव्यवसाय विकास व मत्स्यव्यवसाय विकास आयुक्तालय यांना द्यावी व ०७ दिवसांत उत्तर देण्यासाठी वेळ द्यावा. जर मुदतीत उत्तर आले नाही तर तात्काळ स्मरणपत्र पाठवावे. तसेच सह सचिव/सचिव यांच्या निदर्शनास तातडतोब आणावे.
२) उत्तर आल्यानंतर लगेच त्याच नस्तीमध्ये ठेवून, उत्तर तयार करुन मा.मंत्री महोदय यांच्या मान्यतेसाठी सचिव/प्रधान सचिव/अ.मु.स.(पदुम) यांचेमार्फत पाठवावी.
३) सर्व प्रक्रियेमध्ये सह/उप सचिव हे नोडल अधिकारी म्हणून काम करतील व दर १५ दिवसांनी प्रलंबित कामकाजाचा आढावा घेऊन सचिव/प्रधान सचिव / अमु.स.(पदुम) यांच्या निदर्शनास आणतील.
४) इतर प्रकरणे इतर विभागाशी संबधित असतील तर ताबडतोब त्या विभागाकडे वर्ग करावीत.
५) इतर विभागाकडून आलेली प्रकरणे जर या विभागाशी संबधित असतील तर लगेच त्यांच्यावर त्वरीत कार्यवाही करावी. अन्यथा परत संबधित विभागास पाठवावीत.
# Page 2
शासन परिपत्रक क्रमांकः संकीर्ण-२०२१/२२९/प्र.क्र.०८/पदुम-१७
६) संबधित आयुक्त कार्यालय यांनी प्रत्येक विषयावरील आपला अहवाल ७ दिवसांत द्यावा. जर अहवाल
आला नाही तर सचिव/प्रधान सचिव/अ.मु.स.(पदुम) यांच्या निदर्शनास आणावे. काही प्रकरणात आयुक्त
कार्यालयांचे अहवाल आले नाहीत तरी असे प्रकरण योग्य मार्गदर्शनासाठी सचिव/प्रधान
सचिव/अ.मु.स.(पदुम) यांचेकडे ताबडतोब सादर करावे.
या कामकाजासंबधी प्रत्येक नस्ती सचिव / प्रधान सचिव/अ.मु.स.(पदुम) यांचेपर्यंत पाठवावी आणि काही
प्रकरणांबाबत संभ्रम असेल तर तात्काळ वेळीच त्यांच्या लक्षात आणावा.
संबधित अवर सचिव/कक्ष अधिकारी व इतर कर्मचारी यांच्या दिरंगाईमुळे जर कोणताही अनुचित प्रसंग
निर्माण झाला तर त्यांच्यावर जबाबदारी निश्चित केली जाईल आणि निलंबन / विभागीय चौकशीची प्रक्रिया सुरु
केली जाईल, याची नोंद घ्यावी. तसेच विधिमंडळाच्या कामकाजाला सर्वोच्च प्राधान्य देवून प्रलंबित सर्व कामकाज
ताबडतोब ०७ दिवसांत पूर्ण करावे. तसेच भविष्यात सुध्दा कोणतेही प्रकरण आल्यास ताबडतोब हाताळावे.