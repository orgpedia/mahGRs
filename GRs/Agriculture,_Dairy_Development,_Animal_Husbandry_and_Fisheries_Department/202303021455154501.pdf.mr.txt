# Page 1
सन २०२२-२३ मध्ये लेखाशिर्ष २४०१ ०७५३ पीक स्पर्धा (कार्यक्रम) प्रचार व प्रसिध्दीसाठी निधी उपलब्ध करुन देण्याबाबत....
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण-२०२३/प्र.क्र.३८/३-अ
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक :- ०२ मार्च, २०२३
वाचा : १. संचालक (विस्तार व प्रशिक्षण) यांचे पत्र क्र.विप्र-४/निधी उपलब्ध/३९७४/२०२३, दि.०२/०२/२०२३ २. विभागाच्या अर्थसंकल्प शाखेचे दि.२८.०२.२०२३ रोजीचे निर्देश.
प्रस्तावना : राज्यातील शेतकऱ्यांच्या उत्पन्नात सातत्य रहावे यासाठी कृषि विभागामार्फत विविध योजना
राबविण्यात येत आहेत. याचाच एक भाग म्हणून सद्यस्थितीत काही शेतकरी अभिनव उपक्रम/तंत्रज्ञान /
शेती पध्दती वापरुन उत्पादन व उत्पन्न वाढ करीत आहेत. अशा शेतकऱ्यांचा आदर्श इतर शेतकऱ्यांपुढे
ठेवणे, विद्यापीठांनी सदर तंत्रज्ञान शास्त्रोक्त कसोटीवर तपासून अद्ययावत करणे आणि कृषि विभागाने या
अभिनव उपक्रम/तंत्रज्ञान/शेती पध्दती यांचा उपयोग इतर शेतकऱ्यांना होण्याच्या दृष्टीने विस्तार कार्य हाती
घेणे व अशा अभिनव उपक्रमशील शेतकऱ्यांच्या माध्यमातून इतरांना प्रेरणा देणे आवश्यक आहे. याकरिता
विविध प्रसार माध्यमाचा प्रभावीपणे वापर केला जातो.
शासनाने कृषिसाठी घेतलेले धोरणात्मक निर्णय, शासनाच्या विविध योजनाचे, शासनस्तरावरुन व
क्षेत्रीयस्तरावरुन प्राप्त होणारे प्रगती पथावरील कामे, महत्वपूर्ण शासन निर्णय व शासन शेतकरी
हिताकरिता राबवित असलेल्या योजना देखील तप्तरतेने व परिणामकारकरित्या शेतक-यापर्यंत जाणे
गरजेच आहे. याकरिता छायाचित्रे, लेख, यशोगाथा, पुस्तिक छपाई, पोस्टर, घडिपत्रिका, होर्डिंग,
आकाशवाणी व खाजगी रेडीओ वाहिनीद्वारे, जिंगल्स, बसेवर जाहिराती, फेसबुक, ट्विटर, युट्युब,
व्हॉट्सअप इ. सोशल मिडीयाच्या माध्यमांबरोबरच वृत्तपत्रांतून प्रचार व प्रसिध्दी करण्यात येते.
सन २०२२-२३ करीता लेखाशिर्ष २४०१ ०७५३ पीक स्पर्धा (कार्यक्रम) अंतर्गत प्रचार व प्रसिध्दीसाठी
रु. १.०० कोटी निधी अर्थसंकल्पीत करण्यात आला आहे. तथापि वित्त विभागाने BEAMS वर सदर
बाबींसाठी ७०% ची मर्यादा घातली आहे. सबब रु.७०.०० लक्ष एवढा निधी आयुक्त (कृषि) यांना उपलब्ध
करुन देण्याबाबत प्रशासकीय व वित्तीय मान्यता प्रदान करण्याची बाब शासनाच्या विचाराधीन होती.
# Page 2
शासन निर्णय क्रमांकः संकीर्ण-२०२३/प्र.क्र.३८/३-अ
शासन निर्णय :
१. सन २०२२-२३ मध्ये पीक स्पर्धा (कार्यक्रम) योजनेंतर्गत "प्रचार व प्रसिद्धी" कार्यक्रम राबवण्यासाठी
रु.७०.०० लक्ष (अक्षरी रुपये सत्तर लक्ष फक्त) एवढ्या खर्चास प्रशासकीय वित्तीय मान्यता देण्यात येत आहे.
२. या वरील खर्च “मागणी क्र.डी-३, २४०१,(०१) (०३) पीक स्पर्धा (कार्यक्रम), २६ जाहीरात व प्रसिध्दी
(२४०१ ०७५३) या लेखाशिर्षाखाली, २६ जाहीरात व प्रसिध्दी या बाबीवरील सन २०२२-२३ करीता मंजूर
केलेल्या तरतुदीमधून भागविण्यात यावा.
३. सन २०२२-२३ मध्ये प्रचार व प्रसिध्दी कार्यक्रम राबिवण्यासाठी संचालक (विस्तार व प्रशिक्षण) यांना
कार्यक्रमाचे कार्यान्वयन तसेच संनियंत्रण करण्यासाठी प्राधिकृत करण्यात येत आहे. त्यानुषंगाने संचालक
(विस्तार व प्रशिक्षण) यांनी प्रस्तुत कार्यक्रम राबविण्याबाबतचा अहवाल शासनास सादर करवा.
४. पीक स्पर्धा योजनेंतर्गत सन २०२२-२३ मध्ये प्रचार व प्रसिध्दी मोहिम राबविण्यासाठी उपलब्ध करुन
देण्यात येत असलेला रु.७०.०० लक्ष निधी सन २०२२-२३ या चालू वित्तीय वर्षात अखर्चित राहणार नाही.
याची अमलंबजावणी यंत्रणांनी दक्षता घ्यावी. संचालक (विस्तार व प्रशिक्षण ) यांनी निधी विनियोगाची
उपयोगिता प्रमाणपत्रे शासनास वेळोवेळी सादर करण्याची कार्यवाही करावी.
# Page 3