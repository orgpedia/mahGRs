# Page 1
राज्यातील गोवंशीय पशुधनामध्ये उद्भवलेल्या विषाणूजन्य लम्पी चर्म रोग नियंत्रणात आणण्यासाठी राज्यस्तरीय कार्यदलाचे (State Level Task Force) गठन करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्ण क्रमांक : डीआयएस - २०२२/ प्र.क्र. १३४/ पदुम-४,
मादाम कामा रोड, हुतात्मा राजगुरु चौक,
मंत्रालय, विस्तार, मुंबई - ४०० ०३२.
दिनांक- १५ सप्टेंबर, २०२२.
वाचा:- १. प्राण्यांमधील संक्रामक व सांसर्गिक रोगास प्रतिबंध व नियंत्रण अधिनियम,२००९ २. शासन परिपत्रक, कृषि, पशुसंवर्धन, दुग्धव्यवसाय विकास व मत्स्यव्यवसाय विभाग क्र.
डीआयएस - २०२२ / प्र.क्र. १३२ / पदुम-४, दि. १.०९.२०२२.
३. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाची अधिसूचना दि.८.०९.२०२२.
प्रस्तावना : केंद्र शासनाच्या “प्राण्यांमधील संक्रामक व सांसर्गिक रोगास प्रतिबंध व नियंत्रण अधिनियम, २००९” अन्वये लम्पी चर्मरोग हा “अनुसूचित रोग” आहे. राज्यात दि.४.०८.२०२२ रोजी जळगाव जिल्ह्यात प्रथमत: गोवंशीय पशुधनात विषाणूजन्य लम्पी चर्मरोग प्रादुर्भाव निदर्शनास आलेला आहे. तदनंतर दि. १४.०९.२०२२ अखेर या रोगाचा प्रादुर्भाव राज्यातील २२ जिल्ह्यांमध्ये झपाट्याने पसरलेला आहे. सदर सांसर्गिक व विषाणूजन्य रोगाचा जलदगतीने होणारा फैलाव पहाता या रोगावर तात्काळ नियंत्रण आणणे आवश्यक आहे. याकरिता केंद्र शासनाच्या सूचनेनुसार रोगाच्या केंद्र बिंदूपासून ५ कि.मी. परिघातील सर्व गुरे व म्हशींना प्रतिबंधात्मक लसीकरण करणे आवश्यक आहे.
वाचा क्र. २ येथील दि. ०१.०९.२०२२ च्या परिपत्रकान्वये सदरचा रोग नियंत्रणात आणण्यासाठी करावयाच्या उपाययोजना परिपत्रित करण्यात आलेल्या आहेत.
प्राण्यांमधील संक्रामक व सांसर्गिक रोगास प्रतिबंध व नियंत्रण अधिनियम, २००९ मधील तरतूदीनुसार वाचा क्र. ३ येथील दि. ०८.०९.२०२२ च्या शासन अधिसूचनेन्वये संपूर्ण राज्य “नियंत्रित क्षेत्र” म्हणून घोषित करण्यात आलेले आहे.
राज्यातील गोवंशीय पशुधनामध्ये उद्भवलेल्या लम्पी चर्मरोग प्रादुर्भावाचा आढावा घेणे, सदरचा रोग प्रादुर्भाव नियंत्रणात आणण्यासाठी अंमलात येत असलेल्या / आणावयाच्या उपाययोजनांबाबत तसेच वेळोवेळी प्राण्यांमध्ये उद्भवणाऱ्या संक्रामक रोगांवर नियंत्रण आणणे तथा रोग निर्मूलनासाठी तातडीने उपाययोजना करणे या दृष्टीने क्षेत्रिय यंत्रणेस मार्गदर्शन करणे, रोग प्रादुर्भाव आटोक्यात आणण्यासाठी घ्यावयाच्या
# Page 2
शासन निर्णय डीआयएस-२०२२/प्र.क्र. १३४/ पदुम-४
निर्णयासंदर्भात शासनास शिफारस करणे, इ. साठी राज्यस्तरावर राज्यस्तरीय कार्य दलाचे (State Level Task Force) गठन करण्याची बाब शासनाच्या विचाराधीन होती. त्या अनुषंगाने खालीलप्रमाणे शासन निर्णय निर्गमित करण्यात येत आहे.
शासन निर्णय : राज्यातील गोवंशीय पशुधनामध्ये उद्भवलेला विषाणूजन्य व सांसर्गिक लम्पी चर्मरोगाचा वेळोवेळी आढावा घेणे व सदरचा रोग प्रादुर्भाव नियंत्रणात आणण्यासाठी अंमलात येत असलेल्या / आणावयाच्या उपाययोजनांबाबत क्षेत्रिय यंत्रणेस मार्गदर्शन करणे, रोग प्रादुर्भाव अटोक्यात आणण्यासाठी घ्यावयाच्या निर्णयाबाबत शासनास शिफारस करणे इ. साठी राज्यस्तरावर खालीलप्रमाणे राज्यस्तरीय कार्यदलाचे गठन करण्यास याव्दारे शासनाची मान्यता देण्यात येत आहे.
राज्यस्तरीय कार्यदलाची संरचना
आयुक्त पशुसंवर्धन, महाराष्ट्र राज्य, पुणे . अध्यक्ष प्रमुख, इन्स्टिट्यूट टेक्नॉलॉजी मॅनेजमेंट युनिट, आयव्हीआरआय, ईज्जतनगर, उत्तर प्रदेश (Video Conferencing व्दारे उपस्थिती) सदस्य संचालक, शिक्षण विस्तार महाराष्ट्र पशु व मत्स्य विज्ञान विद्यापीठ, नागपूर - सदस्य वरीष्ठ उपाध्यक्ष, भारतीय कृषि औद्योगिक प्रतिष्ठान, उरळीकांचन, जि. पुणे · सदस्य संशोधन संचालक, महाराष्ट्र पशु व मत्स्य विज्ञान विद्यापीठ, नागपूर - सदस्य संचालक, राष्ट्रीय विषाणू विज्ञान संस्था, पुणे - सदस्य प्रधान शास्त्रज्ञ, भारतीय पशु-चिकित्सा अनुसंधान संस्था, प्रादेशिक केंद्र, पुणे - सदस्य विभागप्रमुख, परोपजीवीशास्त्र, पशुवैद्यकीय महाविद्यालय, परभणी सदस्य विभागप्रमुख, सुक्ष्मजीवशास्त्र, पशुवैद्यकीय महाविद्यालय, परळ, मुंबई · सदस्य अतिरिक्त आयुक्त पशुसंवर्धन, पशुसंवर्धन आयुक्तालय, पुणे -सदस्य सहआयुक्त पशुसंवर्धन, पशुजैव पदार्थ निर्मिती प्रयोगशाळा, पुणे - सदस्य उपायुक्त पशुसंवर्धन (रोग नियंत्रण) पशुसंवर्धन आयुक्तालय, पुणे सदस्य सचिव
उपरोक्त प्रमाणे गठीत राज्यस्तरीय कार्यदलाच्या बैठकीसाठी कोणत्याही एका बाधीत जिल्ह्याचे जिल्हा पशुसंवर्धन उपायुक्त, कोणत्याही एका जिल्ह्याचे जिल्हा पशुसंवर्धन अधिकारी, जिल्हा परिषद तसेच आवश्यकतेप्रमाणे लम्पी चर्मरोग प्रतिबंध लस उत्पादित करणाऱ्या कंपन्यांच्या प्रतिनिधींना निमंत्रित करता येईल.
पृष्ठ ३ पैकी २
# Page 3
शासन निर्णय डीआयएस-२०२२/प्र.क्र. १३४/ पदुम-४