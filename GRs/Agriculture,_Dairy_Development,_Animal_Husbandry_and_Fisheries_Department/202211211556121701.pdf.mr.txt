# Page 1
मा. बाळासाहेब ठाकरे हरिद्रा (हळद) संशोधन व प्रशिक्षण केंद्राच्या कार्यकारी मंडळामध्ये नवीन सदस्यांची नेमणूक करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: हसंप्र २०२२/प्र.क्र.२४०/९-अ
मादाम कामा रोड, हुतात्मा राजगुरु चौक,
मंत्रालय विस्तार, मुंबई-४०० ०३२
दिनांक:- २१ नोव्हेंबर, २०२२
संदर्भ:- १. कृषि व पदुम विभाग, शासन निर्णय क्रमांक:हसंप्र-२०२२/प्र.क्र.११७/९-ओ, दिनांक १४ सप्टेंबर, २०२२
२. कृषि व पदुम विभाग, शासन निर्णय क्रमांक: हसंप्र-२०२२/प्र.क्र.२०५/९-अ, दिनांक २१ सप्टेंबर, २०२२
३. मा. हेमंत पाटील, लोकसभा सदस्य, हिंगोली लोकसभा मतदार संघ यांनी प्रधान सचिव ((कृषिकृषि) ) यांना लिहिलेले जा.क्रजा.क्र. . M/२१४/२०२२, दिनांक १७.१०.२०२२ चे पत्र.
प्रस्तावना: आयुर्वेदातील हळद हे एक महत्त्वाचे पीक आहे. हळदीला आर्थिक, धार्मिक, औषधी व सामाजिकदृष्ट्या अत्यंत महत्त्वाचे स्थान आहे. हळदीचा उपयोग रोजच्या आहारात, औषधांमध्ये, सौंदर्य प्रसाधनांमध्ये, जैविक किटकनाशकांमध्ये मोठ्या प्रमाणावर केला जातो. सामाजिक कार्यातही हळदीला अनन्य साधारण महत्त्व आहे.
हळद लागवडीपासून प्रक्रिया व विक्रीपर्यंत शेतकऱ्यांना येणाऱ्या अडचणी विचारात घेऊन राज्यातील हळद पिकाची उत्पादकता वाढविण्याकरिता हिंगोली जिल्ह्यात “मा. बाळासाहेब ठाकरे हरिद्रा (हळद) संशोधन व प्रशिक्षण केंद्र” स्थापन करण्यास संदर्भाधीन क्रमांक १ च्या शासन निर्णयान्वये मान्यता देण्यात आली. तसेच संदर्भाधीन क्रमांक २ च्या शासन निर्णयान्वये सदर केंद्रासाठी अध्यक्ष म्हणून मा. श्री. हेमंत पाटील, लोकसभा सदस्य, हिंगोली लोकसभा मतदार संघ यांची नियुक्ती करण्यात आली.
संदर्भाधीन क्रमांक १ च्या शासन निर्णयातील तरतुदीनुसार गठित केलेल्या कार्यकारी मंडळामध्ये अध्यक्षांनी काही नवीन सदस्यांचा समावेश करण्यासंदर्भात केलेली नामनिर्देशने विचारात घेऊन “मा. बाळासाहेब ठाकरे हरिद्रा (हळद) संशोधन व प्रशिक्षण केंद्र” या केंद्रासाठी व्यवस्थापकीय संचालक (कृषि) सहसंचालक संवर्ग) यांचे अध्यक्षतेखाली गठित केलेल्या कार्यकारी मंडळामध्ये नामनिर्देशित सदस्यांची नेमणूक करण्याची बाब विचाराधीन होती. त्यास अनुसरुन शासन पुढीलप्रमाणे निर्णय घेत आहे...
शासन निर्णय:
राज्यातील शेतकऱ्यांना हळद लागवडीपासून प्रक्रिया व विक्रीपर्यंत येणाऱ्या अडचणी विचारात घेऊन हळद पिकाच्या लागवडीकरिता अद्ययावत संशोधन करणे व तंत्रज्ञानाचा प्रसार करणे, कृषि विद्यापीठासोबत समन्वय साधून हळद पिक लागवडीकरिता नवीन जातीचा विकास करणे,
पृष्ठ ३ पैकी १
# Page 2
शासन निर्णय क्रमांक: हसं २०२२/प्र.क्र.२४०/९-अ
उत्पादकता वाढविणे, प्रक्रिया व मुल्यवर्धन करणे इ. साठी कार्यकारी मंडळ गठित करण्यात आले आहे.
त्यामध्ये पुढील सदस्यांचा नव्याने समावेश करण्यात येत आहे.
--------------------------------------------------------------------------------------------------------------
| अ.क्र. | नांव/शासनाचे विभाग, संस्थांचे अधिकारी/पदाधिकारी | समितीतील पद |
| १ | श्रीमती स्मिता चावरे, महाव्यवस्थापक, विधी व कामकाज, महाराष्ट्र औद्योगिक विकास महामंडळ | सदस्य |
| २ | डॉ. विजय काळे, सहाय्यक प्राध्यापक, भाजीपाला विज्ञान विभाग, डॉ. पंजाबराव देशमुख कृषि विद्यापीठ, अकोला | सदस्य |
| ३ | डॉ. मनोज माळी, प्रभारी अधिकारी, हळद संशोधन योजना कसबे डिग्रज, सांगली | सदस्य |
| ४ | डॉ. जितेंद्र कदम, पोस्ट ग्रॅज्युएट ऑफ पोस्ट हार्वेस्ट मॅनेजमेंट, किल्ला रोहा | सदस्य |
| ५ | श्री. मयुर मंत्री, आर्थिक सल्लागार, सनदी लेखापाल | सदस्य |
--------------------------------------------------------------------------------------------------------------
# Page 3