# Page 1
प्रधानमंत्री पीक विमा योजना खरीप हंगाम सन २०१७ मध्ये वाढीव एक दिवसाच्या कालावधीत सहभाग घेतलेल्या व नुकसान भरपाईस पात्र ठरलेल्या शेतकऱ्यांना नुकसान भरपाईची रक्कम वितरीत करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः प्रपिवियो-२०१७/प्र.क्र.०१/११ञे,
हुतात्मा राजगुरु चौक, मादाम कामा रोड,
मंत्रालय विस्तार, मुंबई-४०० ०३२
तारीख: ०८ मे, २०१९
वाचा - १. शासन निर्णय कृषि व पदुम विभाग क्र. प्रपिवियो/२०१७प्र.क्र -११/ओ, दि.२०.०६.२०१७ २. शासन निर्णय कृषि व पदुम विभाग क्र. प्रपिवियो-२०१७/प्र.क्र.१/११- ओ, दि.२३.६.२०१७ ३. शासन निर्णय कृषि व पदुम विभाग क्र. प्रपिवियो-२०१७/प्र.क्र.१/११- ओ, दि.१.८.२०१७ ४. शासन निर्णय कृषि व पदुम विभाग क्र. प्रपिवियो-२०१७/प्र.क्र.१/११- ओ, दि.४.८.२०१७ ५. कृषि आयुक्तालयाचे पत्र क्र. जा.क्र./सां ८/४३४/२०१८, दि.१०.८.२०१८ ६. शासन निर्णय कृषि व पदुम विभाग क्र. प्रपिवियो-२०१७/प्र.क्र-१, ११- ओ, दि.०१.०२.२०१९ ७. कृषि आयुक्तालयाचे पत्र क्र. जा.क्र./सां ८/५ऑगस्ट/२४५/२०१९, दि.०३.५.२०१९
प्रस्तावना : प्रधानमंत्री पिक विमा योजना खरीप-२०१७ मध्ये तांत्रीक कारणास्तव ज्या बिगर कर्जदार शेतकऱ्यांना सदर योजनेत सहभागी होता आले नाही, त्यांचेकरिता राज्य शासनाच्या स्तरावर एक दिवसाची म्हणजेच दि.०५.०८.२०१७ पर्यंत सहभागी होण्यासाठी मुदतवाढ संदर्भ क्र.४ च्या शासन निर्णयान्वये देण्यात आली होती. सदर एक दिवसाच्या कालावधीत जन सुविधा केंद्रावर अर्ज भरलेल्या शेतकऱ्यांपैकी नुकसान भरपाईस पात्र ठरणाऱ्या शेतकऱ्यांचे दायीत्व राज्य शासनाने स्विकारले असून त्यास संदर्भ क्र.६ अन्वये शासनाने प्रशासकीय मान्यता प्रदान केली आहे. त्यानुषंगाने कृषि आयुक्तालयाने संदर्भ क्र. ७ च्या पत्रान्वये केलेल्या प्रस्तावानुसार वरील वाढीव एक दिवसाच्या कालावधीत सहभाग घेतलेल्या शेतकऱ्यांपैकी नुकसान भरपाईसाठी अंतीमत: पात्र ठरलेल्या शेतकऱ्यांना नुकसान भरपाईची रक्कम अदा करावयाची बाब शासनाच्या विचाराधीन होती.
# Page 2
शासन निर्णय क्रमांकः प्रपिवियो-२०१७/प्र.क्र.०१/११ओ
शासन निर्णय :
प्रधानमंत्री पिक विमा योजना खरीप-२०१७ मध्ये राज्य शासनाच्या स्तरावर एक दिवसाची म्हणजेच दि.०५.०८.२०१७ पर्यंत सहभागी होण्यासाठी मुदतवाढ देऊन या एक दिवसाच्या कालावधीत सहभागी होणाऱ्या शेतकऱ्यांपैकी नुकसान भरपाईस पात्र ठरणाऱ्या ९५,८४७ पात्र शेतकऱ्यांना नुकसान भरपाई देण्यासाठी रु.६३,५४,२१,९४२/- इतकी रक्कम खालील अटींच्या अधीन राहून वितरीत करण्यात येत आहे.
१) दि ५.८.२०१७ रोजी ऑफलाईन अर्ज सादर करून सहभाग नोंदविलेल्या शेतकऱ्यांनी यापूर्वी ऑनलाईन अर्ज सादर केला नाही तसेच सहभाग नोंदविलेल्यांची व्दिरूक्ती झाली नाही याची पडताळणी करून त्याची खातरजमा आयुक्त (कृषि) यांनी करावी.
२) ऑफलाईन अर्ज सादर केलेल्या शेतकऱ्यांपैकी नुकसान भरपाईस पात्र शेतकऱ्यांच्या रकमेची परिगणना विम्याच्या निकषानुसार करण्याची जबाबदारी आयुक्त (कृषि) यांची असेल.
२. प्रस्तुत बाबींवर होणारा खर्च खालील लेखाशिर्षाखाली सन २०१९-२० या वर्षाकरीता मंजूर केलेल्या अर्थसंकल्पीय तरतूदीतून भागविण्यात येईल.
मागणी क्र. डी - ३
२४०१ - पीक संवर्धन, ३३ - अर्थसहाय्य
११०, पीक विमा (००) (०८) प्रधानमंत्री पिक विमा योजनेंतर्गत विमा हप्त्यासाठी अर्थसहाय्य राज्य हिस्सा (२४०१ A ६६४) योजनेतर
३. प्रस्तुत शासन निर्णय वित्त विभागाच्या अनौपचारीक संदर्भ क्र. ३१८/२०१८/व्यय-१, दि.२२.०१.२०१९ अन्वये व अर्थसं-२०१९/प्र.क्र.४४/अर्थ-३, दि.०१.४.२०१९ च्या परिपत्रकान्वये प्राप्त झालेल्या सहमतीस अनुसरून निर्गमित करण्यात येत आहे.
# Page 3