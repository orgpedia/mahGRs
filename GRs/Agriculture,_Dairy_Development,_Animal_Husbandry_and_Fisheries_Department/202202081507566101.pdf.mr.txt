# Page 1
पशुधन विकास अधिकारी, महाराष्ट्र पशुसंवर्धन सेवा (गट-अ) संवर्गामध्ये सरळसेवेने नियुक्ती देणेबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन आदेश, क्रमांक : पसंप्र-२०२१/प्र.क्र.२२२/पदुम-१
मंत्रालय विस्तार,मादाम कामा मार्ग, दालन क्र. ५१८,
हुतात्मा राजगुरु चौक, मुंबई- ४०० ०३२.
दिनांक : ०८.०२.२०२२
वाचा:- १. महाराष्ट्र लोकसेवा आयोगाचे पत्र क्र. १९४(१)(२)(४७)/२१३९/पंधरा-अ दि.२२.१०.२०२१
२. शासन निर्णय साप्रवि क्र. चारित्र्य -२११७/प्र.क्र.४८३/२०१७/१६-अ,
दि.२८.०८.२०१७
३. साप्रवि अधिसूचना क्र. एसआरव्ही-२०२०/प्र.क्र.४९/कार्या-१२, दि.१४.०७.२०२१ ४. शासन निर्णय साप्रवि क्र. बीसीसी-२०११/प्र.क्र.१०६४/२०११/१६-ब,
दि.१२.१२.२०११
प्रस्तावना : महाराष्ट्र लोकसेवा आयोगाच्या संदर्भाधिन क्र.१ येथील दि.२२.१०.२०२१ च्या पत्रान्वये पशुधन विकास अधिकारी, महाराष्ट्र पशुसंवर्धन सेवा (गट-अ) (जाहिरात क्र.१३/२०१९) ह्या संवर्गासाठी ४३२ उमेदवारांची महाराष्ट्र लोकसेवा आयोगाने गुणवत्तेच्या आधारे निवड करुन प्रवर्गनिहाय नियुक्तीसाठी शिफारस केलेली आहे. सदर उमेदवारांपैकी ०४ उमेदवार हे कागदपत्र पडताळणीला उपस्थित राहीलेले नसल्याने उर्वरित ४२८ उमेदवारांची नियुक्तीपूर्वी कागदपत्रे पडताळणी प्रक्रिया पूर्ण करण्यात आलेली आहे. सदर उमेदवारांकडून संदर्भाधिन क्र.३ येथील सामान्य प्रशासन विभाग, अधिसूचना दि.१४ जुलै,२०२१ अन्वये महसूली विभागाचा विकल्प प्राप्त करुन घेऊन त्या उमेदवारांना महसूली विभाग वाटप करण्याबाबत निर्णय घेण्यात आला आहे. तसेच उक्त ४२८ उमेदवारांना नागरी सेवा मंडळाने पदस्थापनेची शिफारस केलेली आहे.
पशुसंवर्धन विभागात पशुधन विकास अधिकारी (गट-अ ) संवर्गात मोठया प्रमाणात रिक्त पदे असल्याने सदर रिक्त पदे तातडीने भरण्याच्या दृष्टीने उपरोक्त उमेदवारांचे वैद्यकीय तपासणी अहवाल तसेच चारित्र्य व पूर्वचारित्र्य अहवाल प्राप्त होण्याच्या अधिन राहून महाराष्ट्र लोकसेवा आयोगाने केलेल्या शिफारशीच्या अनुषंगाने संबंधित उमेदवारांना पशुधन विकास अधिकारी (गट-अ) या पदावर तात्पुरती नियुक्ती देण्याची बाब शासनाच्या विचाराधीन होती.
शासन आदेश : महाराष्ट्र लोकसेवा आयोगाने शिफारस केलेल्या ४३२ उमेदवारांपैकी ४२८ उमेदवारांची पशुसंवर्धन विभागात पशुधन विकास अधिकारी, महाराष्ट्र पशुसंवर्धन सेवा (गट-अ) (सातव्या वेतन आयोगानुसार सुधारीत वेतनश्रेणी एस-२० : रु.५६१००-१७७५००) या पदावर महाराष्ट्र नागरी सेवा (सेवेच्या सर्वसाधारण अटी व शर्ती) नियम-१९८१ मधील नियम ९ (४३) मध्ये विहित केलेल्या परिवीक्षाधीन या संज्ञेच्या व्याख्येनुसार आणि सदर पदाच्या सेवा शर्तीनुसार तात्पुरती नियुक्ती करण्यात येत आहे.
# Page 2
शासन आदेश क्रमांकः पसंप्र -२०२१/प्र.क्र.२२२/पदुम-१
२. संदर्भाधिन क्र.३ येथील साप्रवि, शासन अधिसूचना, एसआरव्ही-२०२०/प्र.क्र.४९/कार्या-१२, दि. १४ जुलै, २०२१ अन्वये महसूल विभाग वाटप नियमावली २०२१ मधील तरतूदीनुसार उक्त उमेदवारांना महसूली विभाग वाटप व पदस्थापना सदर आदेशाच्या परिशिष्ट- अ येथे दर्शविण्यात आल्यानुसार खालील अटी व शर्तीप्रमाणे करण्यात येत आहे.
अटी व शर्ती -
परिशिष्ट-अ येथे दर्शविलेल्या उमेदवारांना सामान्य प्रशासन विभाग, शासन निर्णय दि. २२ जुन, २०२१ मधील नविन परिवीक्षाधीन धोरण लागू राहील. यानुसार उमेदवारांचा परिवीक्षाधीन कालावधी ०२ वर्षाचा राहील. सदर कालावधीत संबंधित उमेदवार परिविक्षा धोरणानुसार शासकीय कामकाज करण्यास सक्षम नसल्याचे सिध्द झाल्यास त्याची शासकीय सेवा कोणतीही पूर्वसूचना न देता समाप्त करण्यात येईल.
२) महाराष्ट्र नागरी सेवा (ज्येष्ठतेचे विनियमन) नियमावली,२०२१ व त्यामध्ये वेळोवेळी करण्यात येणाऱ्या सुधारणांच्या अधिनतेने त्यांची ज्येष्ठता राहील.
३) परिशिष्ठ अ येथे दर्शविलेल्या उमेदवारांना तात्पुरती नियुक्ती त्यांचे वैद्यकीय तपासणी अहवाल तसेच चारित्र्य व पूर्वचारित्र्य अहवाल प्राप्त होण्याच्या अधीन राहून करण्यात येत आहे.
४) उक्त उमेदवारांपैकी कागदपत्र पडताळणीच्यावेळी जातवैधता प्रमाणपत्र सादर न केलेल्या उमेदवारांना संदर्भाधीन क्र. ४ येथील शासन निर्णयामधील तरतुदीनुसार जात प्रमाणपत्राची वैधता तपासण्याच्या अधीन राहून तात्पुरती नियुक्ती करण्यात येत आहे. उक्त शासन निर्णयातील तरतूदीनुसार संबंधित उमेदवारांनी तात्पुरती नियुक्ती आदेशाच्या दिनांकापासून ०६ महिन्यांच्या आत आपल्या जात प्रमाणपत्राची वैधता संबंधित जात पडताळणी समितीकडून करुन घेणे अनिवार्य राहील. विहीत मुदतीत जात वैधता प्रमाणपत्र प्राप्त न झाल्यास उक्त संदर्भाधीन क्र.४ येथील शासन निर्णयानुसार कार्यवाही करण्यात येईल. तसेच त्यांच्या सेवा आपोआप संपुष्टात येतील.
५) वरील उमेदवारांनी त्याच्या नियुक्तीच्या पदावर नियुक्तीच्या आदेशाच्या दिनांकापासून ०१ महिन्याच्या आत रुजू होणे आवश्यक आहे. शासनाने विवक्षित मंजूरी दिल्या खेरीज नियुक्तीच्या ठिकाणी विहीत कालावधीत हजर न झालेल्या उमेदवारांची निवड रद्द करण्याची कार्यवाही शासन स्तरावर करण्यात येईल.
६) वरील उमेदवारांच्या मागील ५ वर्षातील वास्तव्य कालावधी संदर्भातील चारित्र्य व पूर्वचारित्र्य पडताळणी अहवाल प्राप्त होण्याच्या अधिन राहून सामान्य प्रशासन विभाग, शासन निर्णय क्र.
चारित्र्य -२११७/प्र.क्र.४८३/२०१७/१६-अ, दि.२८.०८.२०१७ मधील तरतुदीच्या अनुषंगाने तात्पुरती पदस्थापना करण्यात येत आहे. सदर नियुक्ती उमेदवारांनी साक्षांकन नमुन्यामध्ये सादर केलेल्या माहितीच्या आधारे करण्यात येत असून सदर माहिती असत्य असल्याचे आढळून आल्यास तात्पुरते नियुक्तीपत्र रद्दबादल करुन भारतीय दंडसंहितेनुसार फौजदारी कारवाई तसेच शासन सेवेत कायमस्वरुपी अपात्र ठरविण्यात येईल.
पृष्ठ ५ पैकी २
# Page 3
शासन आदेश क्रमांकः पसंप्र -२०२१/प्र.क्र.२२२/पदुम-१
७) वरीलप्रमाणे नियुक्ती देण्यात आलेल्या उमेदवारांनी पशुधन विकास अधिकारी, महाराष्ट्र पशुसंवर्धन सेवा ह्या पदाच्या सेवा प्रवेश नियमानुसार विभागामार्फत आयोजित केल्या जाणाऱ्या विभागीय लेखा परीक्षा, प्रादेशिक भाषा परीक्षा, तसेच संगणक परीक्षा विहीत मुदतीत उत्तीर्ण होणे अनिवार्य राहील. तसेच विभागाअंतर्गत वेळोवेळी विहित नियमानुसार आयोजित करण्यात येणाऱ्या इतर परीक्षा परिवीक्षाधीन कालावधीच्या ०२ वर्षाच्या विहित मुदतीत उत्तीर्ण होणे अनिवार्य राहील. जे उमेदवार विहित मुदतीत ह्या परीक्षा उत्तीर्ण होणार नाहीत त्यांची सेवा समाप्त करण्यात येईल.
परिवीक्षाधीन अधिकाऱ्यांने कामाचा अपेक्षित दर्जा प्राप्त न केल्यास किंवा विहित विभागीय लेखा परीक्षा परिवीक्षा कालावधीत उत्तीर्ण न केल्यास अथवा त्याची वर्तणुक अयोग्य, संशयास्पद आढळल्यास तो/ती कोणतीही पूर्वसूचना न देता सेवेतून कमी करण्यास पात्र ठरेल.
९) उपरोक्त उमेदवार त्यांच्या सेवेचा राजीनामा देऊ इच्छित असेल त्यांनी शासन परिपत्रक सामान्य प्रशासन विभाग क्र.एसआरव्ही-१०९२/१०३३/प्र.क्र.३३/९२/८, दि.२.१२.१९९७ मधील तरतूदीनुसार शासनाला किमान ०१ (एक) महिन्याची आगाऊ नोटीस देणे आवश्यक राहील.
शासनास या उमेदवारांची सेवा समाप्त करावयाची असेल त्यावेळी अशी एक महिन्याची आगाऊ नोटीस दिली जाईल. मात्र गैरशिस्त, सेवानियमाचा भंग इ. कारणासाठी सेवा समाप्त करतांना वरील उमेदवारांला नोटीस देण्याचे शासनास बंधन राहणार नाही. हे नोटीशीचे नियम या नंतर वेळोवेळी होणाऱ्या नियमांतील बदलाच्या अधिन राहतील.
१०) शासन निर्णय वित्त विभाग क्र.अनियो-१००५/१२६/सेवा-४, दि.३१.१०.२००५ मधील तरतूदीनुसार दि.०१ नोव्हेंबर, २००५ रोजी किंवा त्यानंतर ज्या अधिकारी/कर्मचारी यांची शासकीय सेवेत नियुक्ती होते त्यांना नविन परिभाषित अंशदान निवृत्तीवेतन योजना लागू ठरेल.
सध्या अस्तित्वात असलेली निवृत्ती वेतन योजना (म्हणजेच महाराष्ट्र नागरी सेवा (निवृत्तीवेतन) नियम १९८२ व महाराष्ट्र नागरी सेवा (निवृत्ती वेतनाचे अंशराशीकरण) नियम १९८४ आणि सध्या अस्तित्वात असलेली सर्वसाधारण भविष्य निर्वाह निधी योजना लागू ठरणार नाही.
११) सामान्य प्रशासन विभाग अधिसूचना दि. १४ जुलै, २०२१ नुसार सरळसेवेने नियुक्तीसाठी महाराष्ट्र शासकीय गट अ व गट-ब (राजपत्रित व अराजपत्रित) पदावर विभागीय संवर्ग वाटप नियमावलीनुसार उपरोक्त उमदेवारांना विभागीय संवर्गवाटप करण्यात आलेले आहे. सदर अधिसूचनेतील तरतुदीनुसार गट-अ संवर्गात नियुक्त झालेल्या उमेदवारांना वाटप झालेल्या विभागीय संवर्गात किमान ३ वर्ष इतका कालावधी पूर्ण करणे आवश्यक राहील.
१२) पशुधन विकास अधिकारी, गट-अ या संवर्गात शिफारस करण्यात आलेल्या उमेदवारांपैकी जे उमेदवार शासन सेवेत आहेत अशा उमेदवारांचे गोपनीय अभिलेख नियुक्ती पूर्वी तपासण्याबाबत आयोगाने दिलेल्या सूचनेच्या अनुषंगाने शासन सेवेत कार्यरत असलेल्या उमेदवारांनी त्यांचे गोपनिय अहवाल १ महिन्याच्या आत आयुक्त, पशुसंवर्धन यांचेकडे जमा करावे. सदर गोपनीय अहवालाच्या तपासनीच्या अधिन राहून सदर उमेदवारांना नियुक्ती देण्यात येत आहे.
१३) पशुसंवर्धन विभागामधील पशुधन विकास अधिकारी संवर्गासाठी निश्चित केलेल्या सेवा शर्ती सदर उमेदवारांना लागू राहतील.
पृष्ठ ५ पैकी ३
# Page 4
शासन आदेश क्रमांकः पसंप्र -२०२१/प्र.क्र.२२२/पदुम-१
१४) वरीलपैकी उमेदवार सेवेत हजर होतील त्यांचेबाबतचा अहवाल आयुक्त पशुसंवर्धन, महाराष्ट्र राज्य, पुणे-७ यांनी शासनास तात्काळ सादर करावा.
४. पशुधन विकास अधिकारी (गट-अ) संवर्गामध्ये जाहिरात क्रमांक १३/२०१९ मधील सरळसेवेने नियुक्तीचे प्रस्तुत आदेश मा. महाराष्ट्र प्रशासकीय न्यायाधिकरण खंडपीठ नागपूर येथे दाखल मुळ अर्ज ९७८/२०१९ (डॉ. करुणा बांबोर्डे व अन्य) व मुळ अर्ज ९६०/२०२१ (डॉ. अनुराधा नेमाडे व अन्य) या प्रकरणाच्या अंतिम निर्णयाच्या अधिन राहुन निर्गमित करण्यात येत आहेत.
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42