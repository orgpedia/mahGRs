# Page 1
पद्मश्री डॉ. विखे पाटील यांच्या स्मरणार्थ दिनांक २५ ऑगस्ट, २०१८ रोजी राज्यात 'शेतकरी दिन' साजरा करण्याबाबत...
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः संकीर्ण-२०१८/प्र.क्र.१५१/३-अ
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : २१ ऑगस्ट, २०१८
वाचा : शासन निर्णय क्रमांकः संकीर्ण-२०१७/प्र.क्र.१०२/३-ओ, दि. ०३.८.२०१७
प्रस्तावना : पद्मश्री डॉ. विठ्ठलराव विखे पाटील यांनी शेतक-यांकरिता केलेल्या कार्याचे स्मरण व्हावे व राज्यातील
सर्व शेतक-यांचा सन्मान म्हणून नारळी पौर्णिमेच्या दिवशी त्यांचा जन्म दिवस शेतकरी दिन म्हणून साजरा करण्यास मान्यता देण्याची बाब शासनाच्या विचाराधीन होती.
शासन निर्णय :
पद्मश्री डॉ. विठ्ठलराव विखे पाटील यांचे स्मरणार्थ शासन निर्णय कृषि विभाग क्र. शेदिजा
२०१२/प्र.क्र.१५०/३ञे, दि. १६.८.२०१४ अन्वये दि. २९ ऑगस्ट, हा दिवस 'शेतकरी दिन' म्हणून साजरा
करण्यास मान्यता देण्यात आली होती. त्यानंतर दरवर्षी हा दिवस मराठी तिथीप्रमाणे शेतकरी दिन म्हणून
साजरा करण्यात येतो. आता सन २०१८ मध्ये दि. २५ ऑगस्ट, २०१८ हा दिवस राज्यात ‘शेतकरी दिन'
म्हणून साजरा करण्यास शासन मान्यता देण्यात येत आहे. सदर कार्यक्रम छोट्या प्रमाणात साजरा करण्यात
यावा. शेतकऱ्यांना ग्रामसभा व अन्य कार्यक्रमाच्या माध्यमातून तांत्रिक मार्गदर्शन व सहाय्य देण्यात यावे. या
दिवशी कृषि सहाय्यक, कृषि विद्यापीठ / कृषि विज्ञान केंद्राशी संबंधित तज्ञांनी उन्नत शेती - समृद्ध शेतकरी
कार्यक्रमाअंतर्गत प्रक्षेत्रावर शेतकरी मेळाव्याचे आयोजन करुन इतर शेतकऱ्यांना उन्नत शेती पासून कशा प्रकारे
उत्तम शेती होऊ शकते हे दाखवावे. तसेच शक्य असल्यास कृषि संयंत्र व औजारे यांचे वितरणाचे सर्वसंमती
देण्याची कार्यवाही पुर्ण करावी व अनुदान वाटपाची रितसर सुरवात करावी. पीक सरंक्षणाच्या दृष्टीने प्रभावशाली उपाययोजना करण्यासाठी क्रोप सॅप कार्यक्रमांची अंमलबजावणी करणाऱ्या स्काऊटसनी शेतकऱ्यांशी या दिवशी
प्रक्षेत्रावर जाऊन संवाद करावा.
२. सदर कार्यक्रमासाठी कोणताही अतिरीक्त निधी उपलब्ध करुन देता येणार नाही. या कार्यक्रमासाठी
कमीत कमी खर्च आयुक्त, कृषि यांच्या अधिनस्त असलेल्या तरतुदीमधून करावा.
३. शेतकरी दिन साजरा करण्याबाबतच्या मार्गदर्शक सूचना कृषि आयुक्तालयाने निर्गमित कराव्यात.
पृष्ठ २ पैकी १
# Page 2
शासन निर्णय क्रमांक: संकीर्ण-२०१८/प्र.क्र.१५१/३-अ