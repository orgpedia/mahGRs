# Page 1
शासकीय दुग्धशाळा / शितकरण केंद्र सहकारी दूध संघाकडे हस्तांतरीत किंवा विक्री करणेबाबत.
महाराष्ट्र शासन
कृषि,पशुसंवर्धन, दुग्धव्यवसाय विकास व मत्स्यव्यवसाय विभाग
शासन शुध्दीपत्रक क्रमांक:- एमएलके-२०२२/प्र.क्र. ६८/पदुम-१०
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक:- २७ जून, २०२२
वाचा :- १) शासन निर्णय क्र. एमएलके-२००१/प्र.क्र.३७६/२००१/पदुम-१०, दि.११/१ २) आयुक्त, दुग्धव्यवसाय यांचे पत्र क्र. आदुवि-९/शा.नि.२०११/दुग्धशाळा शितकरण केंद्र हस्तांतरण/संकीर्ण (भाग-२)/२०२२/८२९,
दि.१०/०२/२०२२
शासन शुध्दीपत्रक : दुग्धव्यवसायात खाजगी व सहकार क्षेत्राचा वाढता सहभाग विचारात घेऊन यामधून शासनाचा सहभाग कमी करण्याचे शासनाचे धोरण आहे. त्यामुळे राज्यातील अनेक शासकीय दूध योजना व शासकीय दूध शितकरण केंद्रावरील दूध संकलनाचे प्रमाण अतिशय कमी झाले आहे. या क्षेत्रात शासनाचा सहभाग कमी करतानाच सहकार क्षेत्रास वाव देण्याचा विचार करुन शासकीय दूध योजनेतील जमीन/ यंत्रसामुग्री सहकारी दूध केंद्राकडे तात्पुरत्या किंवा कायमस्वरुपी तत्वावर हस्तांतरीत करण्याचा धोरणात्मक निर्णय संदर्भाधिन क्र. १ येथील दि.११/११/२००२ च्या शासन निर्णयान्वये घेण्यात आला आहे. सदर शासन निर्णयातील तरतूदीनुसार ज्या दुग्धशाळा किंवा शितकरण केंद्र खरेदी-विक्री तत्वाने कायमस्वरुपी सहकारी संघांकडे हस्तांतरीत करण्याबाबत तसेच भाडेतत्वावर हस्तांतरीत करताना संबंधित संघात कार्यरत असलेल्या कर्मचाऱ्यांचे समायोजन करुन घेण्याची तयारी असल्यास किंमत/भाडेदरात सवलत देण्यात आली आहे.
दि.११/११/२००२ प्रमाणे निर्णय घेतेवेळी संबंधित शासकीय दूध योजना/शितकरण केंद्रावर बऱ्यापैकी मनुष्यबळ कार्यरत होते. त्यामुळे शासनावरील आर्थिक भार कमी करण्यासाठी मनुष्यबळ हस्तांतरीत करणे क्रमप्राप्त होते व त्यास वावही होता. तथापि आजमितीस अनेक दूध केंद्रावर एखाद दुसरा वर्ग-४ चा कर्मचारी कार्यरत आहे. (यंत्रसामुग्रीच्या रक्षणासाठी) त्यामुळे कर्मचारी हस्तांतरीत करण्यास वाव नाही. अशा स्थितीत सहकारी दूध संघांकडून सदर तरतूदीनुसार ५० टक्के कर्मचारी हस्तांतरण करण्याची तयारी ठेऊन शासकीय दूध योजना/शितकरण केंद्रांची मागणी होत आहे.
वर स्पष्ट केल्याप्रमाणे अनेक शासकीय दूध योजना/शितकरण केंद्रांमध्ये कर्मचारी कार्यरत नसल्याने कर्मचारी हस्तांतरीत करण्यासारखी स्थिती नाही. अशा स्थितीत वरील ५० टक्के कर्मचारी हस्तांतरण करण्याची अट गैरलागू ठरते किंवा सदर तरतूदीचा गैरफायदा घेतला जाऊ शकतो.
यास्तव सदर अट रद्द करणे आवश्यक झाले आहे. या पार्श्वभूमीवर शासन निर्णय दि.११/११/२००२ मधील खालील तरतूदींमध्ये पुढीलप्रमाणे सुधारणा करण्यास मान्यता देण्यात येत आहे :
१) नियम ६. (१) (अ) मध्ये, “दुग्धशाळा किंवा शितकरण केंद्र येथील इमारत, मशिनरी इत्यादींची पुस्तकी, तसेच जमिनीची बाजारभावाने होणारी किंमत मिळून मालमत्तेची जी किंमत होईल त्या किंमतीच्या १ टक्का इतके लिजचे भाडे राहील”
# Page 2
शासन शुध्दीपत्रक क्रमांकः एमएलके-२०२२/प्र.क्र. ६८/पदुम-१०
ऐवजी
“दुग्धशाळा किंवा शितकरण केंद्र येथील इमारत, मशिनरी इत्यादींची पुस्तकी, तसेच जमिनीची बाजारभावाने होणारी किंमत मिळून मालमत्तेची जी किंमत होईल त्या किंमतीच्या १० टक्के इतके लिजचे भाडे राहील"
२) नियम ७. (ब) मध्ये, “जमिनीची बाजारभावाप्रमाणे जी किंमत होईल, त्याची ५० टक्के इतकी किंमत धरण्यात येईल.” ऐवजी
“जमिनीची बाजारभावाप्रमाणे जेवढी किंमत होईल, तेवढी किंमत आकारण्यात येईल.” वरील बदलांशिवाय सदर सुधारणांना बाधित ठरणाऱ्या इतर तरतूदी आपोआप रद्द होतील.