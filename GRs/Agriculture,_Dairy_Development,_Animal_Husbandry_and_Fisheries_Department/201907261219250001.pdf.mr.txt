# Page 1
प्रधानमंत्री पीक विमा योजनेंतर्गत राष्ट्रीयकृत बँकेत ESCROW बँक खाते सुरु करणेबाबत..
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः प्रपिवियो-२०१९/प्र.क्र.६३/११ अ,
हुतात्मा राजगुरु चौक, मादाम कामा रोड,
मंत्रालय विस्तार, मुंबई-४०० ०३२
तारीख: २६ जुलै, २०१९
वाचा :- १) केंद्र शासनाचे पत्र क्र. फाईल नं. ११०१९/०२/२०१९-क्रेडिट-II/एफटीएस ६६९५५, दि. ५.१.२०१९
२) कृषि आयुक्तालयाचे पत्र क्र. जा.क्र. प्रपिवियो/सां.८/ईस्क्रो/४५/२०१९, दि.२९.१.२०१९
प्रस्तावना : प्रधानमंत्री पीक विमा योजना केंद्र शासनाच्या मार्गदर्शक सुचनांनुसार खरीप हंगाम २०१६ पासून राज्यात राबविण्यात येत आहे. सदर योजनेंतर्गत विमा कंपनीकडून पात्र शेतकऱ्यांना निश्चित करण्यात आलेली पिक विमा नुकसान भरपाईची रक्कम बँक खात्यात ईलेक्ट्रॉनिक पध्दतीने जमा करतांना, शेतकऱ्यांचे बँक खाते आधार क्रमांकाशी सलग्न नसल्यामुळे, चुकीचे बँक खाते तपशील असण्यामुळे किंवा इतर तत्सम कारणांमुळे रक्कम लाभार्थी शेतकऱ्यांना अदा न होता विमा कंपनीकडे परत आल्याचे निदर्शनास आलेले आहे.
अशा रक्कमा राज्य शासनाच्या ESCROW बँक खात्यात जमा करण्यासंदर्भात केंद्र शासनाने संदर्भ क्र. १ येथील पत्रान्वये कळविले आहे. केंद्र शासनाने यासंदर्भात दिलेल्या सुचना तसेच कृषि आयुक्तालयाच्या संदर्भ क्र.२ च्या पत्रातील विनंतीनुसार प्रस्तुत प्रकरणी आयुक्त (कृषि) यांच्या स्तरावर राष्ट्रीयीकृत बँकेत ESCROW बँक खाते सुरु करण्याची बाब शासनाच्या विचाराधीन होती.
शासन निर्णय : प्रधानमंत्री पिक विमा योजनेंतर्गत विमा कंपनीकडून पात्र शेतकऱ्यांना निश्चित करण्यात आलेली पिक विमा नुकसान भरपाईची रक्कम बँक खात्यात ईलेक्ट्रॉनिक पध्दतीने जमा करतांना शेतकऱ्यांचे बँक खाते आधार क्रमांकाशी सलग्न नसल्यामुळे, चुकीचे बँक खाते तपशील असण्यामुळे किंवा इतर तत्सम कारणांमुळे रक्कम लाभार्थी शेतकऱ्यांना अदा न होता विमा कंपनीकडे परत आलेल्या रकमा जमा करण्यासाठी आयुक्त (कृषि) यांच्या स्तरावर राष्ट्रीयीकृत बँकेत ESCROW बँक खाते सुरु करण्यास खालील अटींस अधीन राहुन शासनाची मान्यता देण्यात येत आहे.
१) सदर बँक खात्यात इतर कोणतेही व्यवहार करु नयेत.
२) विमा कंपनीने सदर खात्यात निधी जमा केल्यानंतर सदर निधी १ महिन्यात पात्र लाभार्थी शेतकऱ्यांच्या खात्यामध्ये जमा करण्यात यावा.
३) सदर खात्याचे नियमांनुसार लेखापरीक्षण करुन घेण्यात यावे.
४) विमा कंपनीमार्फत सदर खात्यामध्ये जमा करण्यात आलेला निधी व कृषि आयुक्तालयामार्फत पात्र लाभार्थ्यांच्या खात्यामध्ये जमा करण्यात आलेला निधी याबाबतचा त्रैमासिक अहवाल शासनास सादर करावा.
# Page 2
शासन निर्णय क्रमांकः प्रपिवियो-२०१९/प्र.क्र.६३/११ अ,
२. प्रस्तुत शासन निर्णय वित्त विभागाने त्यांचे अनौपचारिक संदर्भ क्रमांक २२७/२०१९/कोषा-प्रशा-५, दि.१६.०५.२०१९ अन्वये दिलेल्या सहमतीस अनुसरुन निर्गमित करण्यात येत आहे.