# Page 1
प्रकल्प बाधित मच्छिमारांकरीता नुकसान भरपाई देण्यासाठी तयार करण्यात आलेल्या “राज्यव्यापी धोरणाचा मसुदा अंतिम करणे व विविध मच्छिमार सहकारी संस्थाचे प्राप्त मागणी/निवेदनांबाबत योग्य निर्णय घेण्याकरीता मा. मंत्री (मत्स्यव्यवसाय) यांच्या अध्यक्षतेखाली “उच्च स्तरीय समिती” गठित करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन शुद्धीपत्रक क्रमांक : मत्स्यवि- ११२१/प्र.क्र.१५२ भाग-२/ पदुम-१४ मंत्रालय, मुंबई - ४०० ०३२
दिनांक : ३१ मार्च, २०२२
वाचा : समक्रमांकाचा शासन निर्णय दि. २२ मार्च, २०२२
प्रस्तावना :
उपरोक्त वाचा शासन निर्णय २२ मार्च अन्वये प्रकल्प बाधित मच्छिमारांकरीता नुकसान भरपाई देण्यासाठी तयार करण्यात आलेल्या “राज्यव्यापी धोरणाचा” मसुदा अंतिम करणे व प्राप्त मागणी/ निवेदनांबाबत योग्य निर्णय घेण्याकरीता मा.मंत्री (मत्स्यव्यवसाय) यांच्या अध्यक्षतेखाली “उच्च स्तरीय समिती” गठित करण्यात आली आहे. सदर उच्च स्तरीय समितीमध्ये सदस्यांची नावे नमुद करण्यात आली आहेत. तथापि, समितीमध्ये मच्छिमार प्रतिनिधी म्हणुन महाराष्ट्र राज्य मच्छिमार संघाचे प्रतिनिधी यांचे नाव समाविष्ठ करणे शासनाच्या विचाराधीन होते.
शासन शुद्धीपत्रक
शासन निर्णय दि. २२ मार्च २०२२ अन्वये गठित “उच्च स्तरीय समिती” तक्ता मध्ये नमुद अनु. क्र. २५ नंतर खालील प्रमाणे वाचावे.
------------------------------------------------------------------------
| अनु.क्र | सदस्य | पदनाम |
| २६ | महाराष्ट्र राज्य मच्छिमार सहकारी संघ (मच्छिमारांचे प्रतिनिधी) | सदस्य |
------------------------------------------------------------------------
शासन निर्णय २२ मार्च २०२२ मध्ये अनु. क्र. २६ मध्ये नमुद आयुक्त मत्स्यव्यवसाय, महाराष्ट्र राज्य, मुंबई हे अनु. क्र. २६ ऐवजी २७ असे करण्यात येत आहे. अनु. क्र. २७ खालील प्रमाणे वाचावे.
-------------------------------------------------------------
| अनु. क्र | सदस्य | पदनाम |
| २७ | आयुक्त मत्स्यव्यवसाय, महाराष्ट्र राज्य, मुंबई | सदस्य सचिव |
-------------------------------------------------------------
# Page 2
शासन शुद्धीपत्रक क्रमांकः मत्स्यवि- ११२१/प्र.क्र.१५२ भाग-२/ पदुम-१४