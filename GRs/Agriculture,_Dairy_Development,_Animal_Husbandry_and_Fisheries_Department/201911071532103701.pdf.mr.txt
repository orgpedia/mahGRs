# Page 1
प्रधानमंत्री पिक विमा योजनेच्या स्वरूपात, संरचनेत अपेक्षित असलेले बदल सूचविण्याकरिता समिती गठीत करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन आदेश क्रमांकः फवियो-२०१९/प्र.क्र.२०२/१० अ
मादाम कामा मार्ग, हुतात्मा राजगुरू चौक,
मंत्रालय (विस्तार), मुंबई-४०० ०३२.
दिनांक : ६ नोव्हेंबर, २०१९.
संदर्भ: १. राज्यस्तरीय पीक विमा समन्वय समितीची दि.३०.१०.२०१९ रोजीच्या बैठकीचे इतिवृत्त.
२. भारत सरकार, कृषि व शेतकरी कल्याण मंत्रालय, सहकार विभाग व शेतकरी कल्याण
------------------------------------------------------------------------
| भारत सरकार, कृषि व शेतकरी कल्याण मंत्रालय, सहकार विभाग व शेतकरी कल्याण |
| विभाग यांचे पत्र ११०१९/०५/२०१९-Credit-II (FTS-७६९९४) दि.२८.१०.२०१९. |
------------------------------------------------------------------------
आदेश
केंद्र शासनाने प्रस्तावित केलेल्या प्रधानमंत्री पिक विमा योजनेची अंमलबजावणी खरीप हंगाम २०१६ पासून राज्यात सुरु करण्यात आली आहे. केंद्र शासनाकडून प्रधानमंत्री पिक विमा योजनेसंदर्भात प्राप्त झालेल्या मार्गदर्शक सूचनांनुसार प्रस्तावित योजनेची राज्यातील अंमलबजावणी करण्यात येते.
प्रधानमंत्री पीक विमा योजने अंतर्गत शासनाने प्रसिध्द केलेल्या निविदा प्रक्रियेसंदर्भात पिक विमा कंपन्यांकडून पुरेसा प्रतिसाद न मिळाल्यामुळे योजनेच्या अंमलबजावणी करिता होणारा विलंब, शासनाचे सातत्याने वाढणारे आर्थिक दायीत्व, योजनेंतर्गत निर्धारित करावयाची पिके- फळपिके, योजनेच्या परताव्याबाबत वाढत असलेल्या शेतकऱ्यांच्या अपेक्षा, शेतकऱ्यांना विविध तांत्रिक कारणास्तव काही वेळा विलंबाने होणारे प्रदान, इत्यादी बाबी विचारात घेऊन योजनेची प्रभावी अंमलबजावणी करण्यासाठी योजनेच्या प्रचलित स्वरूपात, संरचनेत अपेक्षित असलेले बदल सूचविण्याकरिता समिती गठीत करण्याची बाब शासनाच्या विचाराधीन होती.
याअनुषंगाने प्रधानमंत्री पिक विमा योजनेच्या स्वरूपात, संरचनेत आवश्यक सुधारणा सूचविण्यासाठी खालीलप्रमाणे समिती गठीत करण्यात येत आहे.
# Page 2
शासन आदेश क्रमांकः फवियो-२०१९/प्र.क्र.२०२/१० अ
------------------------------------------------------------
| अ.क्र. | नाव व पदनाम | समितीतील पद |
| १. | सचिव (व्यय), वित्त विभाग | अध्यक्ष |
| २. | सचिव (कृषि) | सदस्य |
| ३. | आयुक्त (कृषि) | सदस्य |
| ४. | राष्ट्रीय विमा प्रबोधिनी व इतर तज्ञ | आमंत्रित सदस्य |
| ५. | विमा कंपन्यांचे प्रतिनिधी | निमंत्रित सदस्य |
| ६. | संचालक (विस्तार व प्रशिक्षण), कृषि आयुक्तालय | सदस्य सचिव |
------------------------------------------------------------
२. वरील समितीने विमा कंपनीशी विशेषत: शासन अंगीकृत कंपनीशी (भारतीय कृषी विमा कंपनी) विचारविनिमय करुन प्रधानमंत्री फसल विमा योजनेच्या अंमलबजावणीत बदल सूचवावे, जेणेकरून संदर्भ क्र. (२) च्या अनुषंगाने सविस्तर प्रस्ताव केंद्र शासनास पाठविणे शक्य होईल.