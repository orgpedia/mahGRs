# Page 1
राज्य पुरस्कृत कृषि यांत्रिकीकरण योजना सन २०२३-२४ मध्ये राबविण्यासाठी रु.३० कोटी निधी वितरीत करण्याबाबत.....
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः कृयांयो-१०२३/ प्र.क्र.१११/८-अ
मादाम कामा मार्ग, हुमात्मा राजगुरू चौक,
मंत्रालय, मुंबई- ४०० ०३२
दिनांक : ११ जुलै, २०२३
संदर्भ : १) कृषि व पदुम विभाग, शासन निर्णय क्रमांक कृयायो-०८१८/प्र.क्र.२३१/१४ ओ, दि.१२.९.२०१८ २) कृषि व पदुम विभाग, शासन निर्णय क्रमांक कृयायो-१०२३/प्र.क्र.१११/८-ओ, दि.३१.५.२०२३ ३) कृषि संचालक (वि. व प्र.), कृषि आयुक्तालय यांचे क्र. रा.यो.२०२३-२४/विप्र-यांत्रि/न.क्र.
१९४/२२२७३/२०२३, दि. ५.७.२०२३ चे पत्र
प्रस्तावना :
राज्य पुरस्कृत कृषि यांत्रिकीकरण योजना राबविण्यास संदर्भाधीन क्र. १ च्या शासन निर्णयान्वये, प्रशासकीय मान्यता देण्यात आली आहे. सदर योजनेंतर्गत केंद्र शासनाच्या कृषि यांत्रिकीकरण उप अभियानातील घटक क्रमांक-३, वैयक्तिक लाभार्थी शेतकऱ्यांना कृषि औजारे/यंत्र खरेदीसाठी अनुदान देणे व घटक क्रमांक -४, कृषि औजारे/यंत्रे बँकाना अनुदान देणे या घटकांची अंमलबजावणी केंद्र शासनाच्या कृषि यांत्रिकीकरण उप अभियानाच्या मार्गदर्शक सूचनांनुसार करण्यात येते.
राज्य पुरस्कृत कृषि यांत्रिकीकरण योजनेची अंमलबजावणी महा डिबीटी पोर्टलवरद्वारे करण्यात येते. या पोर्टलवर कृषि यांत्रिकीकरण उप अभियान योजने अंतर्गत प्राप्त अर्जांमधून सोडतीमध्ये यशस्वी ठरलेल्या व कामे पूर्ण केलेल्या लाभार्थ्यांना अनुदानाचे वाटप करण्यात येते.
या योजनेसाठी सन २०२३-२४ या वर्षात रु.३०० कोटी अर्थसंकल्पिय तरतूद करण्यात आली आहे. वित्त विभागाच्या दि. १२ एप्रिल, २०२३ शासन निर्णयातील तरतुदीनुसार व त्यानुषंगाने कृषि विभागाच्या दि. १३ एप्रिल, २०२३ च्या शासन निर्णयान्वये कृषि विभागामार्फत राबविण्यात येणाऱ्या १०० टक्के राज्य पुरस्कृत योजनांकरिता ७० टक्के मर्यादेत निधी वितरीत करण्यास व प्रशासकीय मान्यता देण्याच्या सूचनांच्या अनुषंगाने दिनांक ३१.५.२०२३ च्या शासन निर्णयान्वये राज्य पुरस्कृत कृषि यांत्रिकीकरण योजनेस सन २०२३-२४ मध्ये रु.२१० कोटीच्या कार्यक्रमास प्रशासकीय मान्यता दिली असून रु.३० कोटी इतका निधी वितरीत करण्यात आला आहे. अर्थसंकल्पिय तरतूदीच्या २०% च्या मर्यादेत निधी वित्त विभागाने अर्थसंकल्पिय वितरण प्रणालीवर उपलब्ध करुन दिला असल्याने आता उपलब्ध रु. ३० कोटी इतका निधी वितरीत करण्याची बाब शासनाच्या विचाराधीन होती. त्याबाबत शासन पुढीलप्रमाणे निर्णय घेत आहे.
# Page 2
शासन निर्णय क्रमांकः कृयांयो-१०२३/प्र.क्र.१११/८-अ
शासन निर्णय:
१) सन २०२३-२४ या वर्षात राज्य पुरस्कृत कृषि यांत्रिकीकरण योजनेची अंमलबजावणी करण्यासाठी रू. ३० कोटी (अक्षरी रुपये तीस कोटी फक्त) आयुक्त (कृषि) यांना अर्थसंकल्पिय वितरण प्रणालीवर (बीडीएस) वितरीत करण्यात येत असून सदर निधी सन २०२३-२४ करिता खालील लेखाशिर्षाखाली अर्थसंकल्पित केलेल्या तरतुदीतून खर्ची टाकावा.
मागणी क्र.डी-३,
२४०१ - पीक संवर्धन,
(११३) कृषि अभियांत्रिकी,
(००) (१८) राज्य पुरस्कृत कृषि यांत्रिकीकरण योजना
(२४०१ ए ९१३) ३३ अर्थसहाय्य.
३) सदर योजनेंतर्गत ट्रॅक्टर या बाबीसाठी अनुसूचित जाती / जमाती, महिला, अल्प व अत्यल्प भू-धारक शेतकऱ्यांसाठी किंमतीच्या ५०% किंवा रु.१.२५ लाख यापैकी कमी असेल ते आणि इतर शेतकऱ्यांसाठी किंमतीच्या ४०% किंवा रु.१ लाख यापैकी कमी असेल ते या प्रमाणे अनुदान देण्यात यावे.
४) इतर बाबींसाठी योजनेची अंमलबजावणी करताना केंद्र पुरस्कृत कृषि यांत्रिकीकरण उप अभियानाच्या मार्गदर्शक सूचनांचे व संदर्भाधीन दि. १२ सप्टेंबर, २०१८ च्या शासन निर्णयामधील अटी व शर्तीचे काटेकोरपणे पालन करावे.
५) या शासन निर्णयाव्दारे उपलब्ध करून देण्यात येत असलेल्या रू. ३० कोटी निधीचे सनियंत्रण करण्याच्या दृष्टीने, निधी आहरण व संवितरण करण्यासाठी पुढीलप्रमाणे नियंत्रण तसेच आहरण व संवितरण अधिकारी म्हणून घोषित करण्यात येत आहे.
६) सदर निधी खर्च करताना तो विहीत कार्यपध्दती अनुसरुन सर्व वित्तीय कायदे/नियम/परिपत्रक / अधिकारांच्या मर्यादेत/C.V.C. तत्वानुसार / प्रचलित शासन निर्णय/ नियम/परिपत्रक/तरतुदीनुसार बजेट व कोषागार नियमावलीनुसार खर्च करण्याची कार्यवाही अंमलबजावणी यंत्रणांनी करावी. कोणत्याही परिस्थितीत कुठलाही नियम / अधिकाराचा भंग होणार नाही याबाबत दक्षता घेण्याची जबाबदारी संबंधित क्षेत्रीय कार्यालयाची राहील.
७) राज्य पुरस्कृत कृषि यांत्रिकीकरण योजनेची क्षेत्रीय स्तरावर अंमलबजावणी करण्यासाठी संचालक (वि. व प्र.), कृषि आयुक्तालय, पुणे यांनी केंद्र शासनाच्या मार्गदर्शक सूचना विचारात घेऊन, उद्दिष्टनिहाय अंमलबजावणी विषयक सविस्तर सूचना सर्व क्षेत्रीय अधिकाऱ्यांना निर्गमित कराव्यात. तसेच महिला शेतकरी, अनुसूचित जाती व अनुसूचित जमाती शेतकरी यांच्यासाठी भौतिक/ आर्थिक लक्षांक निर्धारीत करण्यात यावे.
पृष्ठ ३ पैकी २
# Page 3
शासन निर्णय क्रमांकः कृयांयो-१०२३/प्र.क्र.१११/८-अ
८) या योजनेंतर्गत लाभार्थ्यांची निवड व अनुदान मंजूरीची कार्यवाही महा- डीबीटी प्रणालीद्वारे करावी आणि लाभार्थ्यांच्या आधार संलग्न बँक खात्यावर अनुदानाची रक्कम सार्वजनिक वित्तीय व्यवस्थापन प्रणालीद्वारे जमा करावी.
९) सदर शासन निर्णय वित्त विभागाच्या संदर्भाकित दि. १२ एप्रिल, २०२३ रोजीच्या शासन परिपत्रकान्वये विभागास प्रदान केलेल्या अधिकाराचा वापर करुन व सदर परिपत्रकातील अटी शर्तीची पूर्तता करुन तसेच विभागांना दिलेल्या अधिकारानुसार निर्गमित करण्यात येत आहे.