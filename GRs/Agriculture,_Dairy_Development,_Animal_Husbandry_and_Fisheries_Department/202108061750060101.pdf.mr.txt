# Page 1
राष्ट्रीय कृषि विकास योजनेंतर्गत वैजनाथ मिल्क अॅण्ड मिल्क प्रॉडक्टस् कंपनी लि., शिनोळी, ता.चंदगड, जि. कोल्हापूर या संस्थेचा मुख्य दुग्धशाळा व उपपदार्थ निमिर्ती प्रकल्पाचे विस्तारीकरण व आधुनिकीकरणाच्या प्रकल्प प्रस्तावास प्रशासकीय मंजूरी....
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विकास विभाग
शासन निर्णय क्रमांकः राकृवि २०१९/प्र.क्र.५५/पदुम-८
मादाम कामा मार्ग, हुतात्मा राजगुरु चौक,
मंत्रालय- विस्तार, मुंबई ४०० ०३२
दिनांक:०६ ऑगस्ट, २०२१
वाचा : १) केंद्रशासनाचे पत्र क्र.७-०२/२०१९DP(E-१२८२९) दि.२३.१०.२०२० २) राकृवियो कक्ष क्र.राकृवियो-०१२०/प्र.क्र.१४/१४ओ/दिनांक ५.७.२०२१ अन्वये निर्गमित केलेले बैठकीचे इतिवृत्त
प्रस्तावना : राष्ट्रीय कृषि विकास योजनेअंतर्गत केंद्र शासनाने निर्गमित केलेल्या मार्गदर्शक सूचनांनुसार “उत्पादन व वृध्दी”, “पायाभूत सुविधा व साधनसामुग्री” “विशेष योजना व परिवर्तनशील निधी” या घटकांतंर्गत “राज्य प्रकल्प छाननी समिती” व तद्नंतर “राज्यस्तरीय प्रकल्प मंजूरी समिती” समोर प्रकल्प सादर करण्यात येतात. दुग्धव्यवसाय या उपविभागातंर्गत “पायाभूत सुविधा व साधनसामुग्री” या घटकाखाली राष्ट्रीय कृषि विकास योजनेअंतर्गत अर्थसाहाय्य उपलब्धतेकरीता वैजनाथ मिल्क अॅण्ड मिल्क प्रॉडक्टस् कंपनी लि., शिनोळी, ता. चंदगड, जि. कोल्हापूर या संस्थेचा मुख्य दुग्धशाळा व उपपदार्थ निमिर्ती या बाबींकरीता रु.६.७९ कोटी इतक्या रकमेचा प्रकल्प प्रस्ताव दि. १० मे, २०२१ रोजीच्या राज्य प्रकल्प छाननी मंजूर समितीच्या बैठकीत सादर करण्यात आला होता.
संदर्भ क्र. २ अन्वये निर्गमित करण्यात आलेल्या इतिवृतान्वये केंद्र शासनाच्या NPDD या कार्यक्रमाखाली निश्चित करण्यात आलेल्या निधी संरचनेच्या समांतर अर्थसाहाय्यावर वैजनाथ मिल्क ॲण्ड मिल्क प्रॉडक्टस् कंपनी लि., शिनोळी, ता. चंदगड, जि. कोल्हापूर या संस्थेच्या रू.६.७९ कोटी इतक्या रकमेच्या प्रकल्प प्रस्तावास मंजूरी देण्यात आली आहे. सदर प्रकल्पासाठी राकृवियो हिस्सा ५० टक्के व लाभार्थी हिस्सा ५० टक्के असा राहणार आहे. राज्य प्रकल्प मंजूरी समितीच्या दि. १० मे, २०२१ रोजीच्या बैठकीत प्राप्त झालेल्या मान्यतेनुसार वैजनाथ मिल्क अॅण्ड मिल्क प्रॉडक्टस् कंपनी लि., शिनोळी, ता.चंदगड, जि. कोल्हापूर या संस्थेचा मुख्य दुग्धशाळा व उपपदार्थ निमिर्ती या बाबींकरीता रु.६.७९ कोटी इतक्या किंमतीच्या प्रकल्प प्रस्तावास प्रशासकीय मान्यता देण्याची बाब शासनाच्या विचाराधिन होती.
शासन निर्णय : शासन या निर्णयान्वये राष्ट्रीय कृषि विकास योजनेंतर्गत वैजनाथ मिल्क अॅण्ड मिल्क प्रॉडक्टस् कंपनी लि., शिनोळी, ता. चंदगड, जि. कोल्हापूर या संस्थेचा मुख्य दुग्धशाळा व उपपदार्थ निमिर्ती या
# Page 2
शासन निर्णय क्रमांकः राकृवि २०१९/प्र.क्र.५५/पदुम-८
बाबींकरीता राष्ट्रीय कृषि विकास योजनेअंतर्गत आर्थिक साहाय्याच्या प्रस्तावास या शासन निर्णयातील नमूद अटी व शर्तींच्या अधीन राहून प्रशासकीय मान्यता प्रदान करीत आहे.
सदर प्रकल्पातंर्गत घटकनिहाय केंद्र व संघ हिस्सा ५०:५० याप्रमाणे खालीलप्रमाणे राहील:
--------------------------------------------------------------------------------------
| अ.क्र. | तपशिल | प्रकल्प किंमत (रू. लाखात) | राकृवियो हिस्सा (५०%)  |  | लाभार्थी हिस्सा (५०%) |
| १. | नागरी बांधकाम | १४१.२४ | ७०.६२ | ७०.६२ |
| २.  |  | उपकरण खर्च | ५०४.८६  |  | २५२.४३  |  | २५२.४३ |
| ३.  |  | इ-निविदा राबविणे व | कमीशनिंग | ३३.१२ | १६.५६ | १६.५६ |
|  | एकूण | ६७९.२२  |  | ३३९.६१ | ३३९.६१ |
--------------------------------------------------------------------------------------
सदर प्रकल्प २ वर्षात पूर्ण करणे आवश्यक राहील. सदर प्रकल्प राबविण्याकरीता मंजूर करण्यात आलेल्या प्रकल्पासाठी प्रकल्प विहीत कालावधीत पूर्ण करण्याबाबतचे विहीत नमून्यातील बंधपत्र व कामांचा आराखडा आयुक्त, दुग्धव्यवसाय यांना सादर करणे संघास बंधनकारक आहे.
आयुक्त, दुग्धव्यवसाय यांनी उपरोक्त संघाकडून विधीग्राह्य बंधपत्र लिहून घ्यावे.
अटी व शर्ती:
१. मंजूर करण्यात आलेला निधी हा उपरोक्त तक्त्यात नमूद बाबींसाठी प्रकल्पाच्या सविस्तर प्रकल्प अहवालात समाविष्ट मंजूर घटकांकरीता संघाने खर्ची घालावा.
२. मंजूर प्रकल्प किंमतीपेक्षा प्रकल्पावर होणारा अधिकचा खर्च संघ सोशेल. वाढीव प्रकल्पावर होणाऱ्या होणाऱ्या खर्चासाठी शासन जबाबदार राहणार नाही.
३. राज्यातील दूध कमतरता / अतिरिक्त दूध उत्पादन काळात राज्य शासनाचा निर्णय संघावर बंधनकारक राहील.
४. मंजूर करण्यात आलेल्या निधीबाबत झालेल्या खर्चाचे स्वतंत्र लेखे जी. एफ.आर नियम क्रमांक १४९ अन्वये विहित केलेल्या पध्दतीप्रमाणे ठेवावेत व झालेल्या खर्चाचा अहवाल आणि लेख्यांच्यासंदर्भात झालेले लेखापरीक्षण या संबंधिची माहिती आयुक्त, दुग्धव्यवसाय यांना सादर करण्यात यावी.
५. सहकारी संघाला मंजूर निधीमधून प्राप्त झालेली मिळकतीचे (स्थावर / निमस्थावर) अशा सर्व मिळकतीचे लेखे लेखापरीक्षणास आवश्यकतेप्रमाणे उपलब्ध करुन द्यावेत.
६. संघाला मंजूर करण्यात आलेल्या निधीमधून झालेल्या मिळकतीतील वाढीची विल्हेवाट लावण्यापूर्वी शासनाची मान्यता घेणे संघास बंधनकारक राहील.
पृष्ठ ४ पैकी २
# Page 3
शासन निर्णय क्रमांकः राकृवि २०१९/प्र.क्र.५५ /पदुम-८
७. संघास उपलब्ध करुन देण्यात आलेल्या निधीचे उपयोगिता प्रमाणपत्र संघाने आयुक्त, दुग्धव्यवसाय यांचेमार्फत शासनास सादर करावे. वितरीत केलेल्या निधीचे उपयोगिता प्रमाणपत्र प्राप्त झाल्याखेरीज उर्वरत निधी वितरीत केला जाणार नाही. तसेच वितरीत निधी विहीत कालावधीत खर्च न केल्यास प्रकल्प कोणत्याही टप्प्यावर रद्द करण्यात येईल.
८. मंजूर प्रकल्पाची यशस्वीरीत्या अंमलबजावणी करण्याची जबाबदारी संबंधित जिल्ह्याचे “जिल्हा दुग्धव्यवसाय विकास अधिकारी” यांची राहील. प्रादेशिक स्तरावर प्रादेशिक दुग्धव्यवसाय विकास अधिकारी हे “सनियंत्रण अधिकारी” व राज्यस्तरावर आयुक्त, दुग्धव्यवसाय हे प्रकल्पाकरीता “संनियंत्रण अधिकारी” म्हणून नियंत्रण ठेवतील.
९. शासन निधी वितरीत होईल त्या प्रमाणात संघाने आपला हिस्सा गुंतविणे आवश्यक राहील. सदर प्रकल्प राबविणे सोयीचे व्हावे त्यासाठी संबंधित जिल्ह्याचे जिल्हा दुग्धव्यवसाय विकास अधिकारी व संघाचे व्यवस्थापकीय संचालक यांचे संयुक्त खाते बँकेत उघडण्यात यावे. या संयुक्त खत्यामध्ये संघाच्या हिस्स्याची रक्कम ज्या प्रमाणात उपलब्ध होईल त्याच प्रमाणात या योजनेअंतर्गत मंजूर असलेली तरतूद “ जिल्हा दुग्धव्यवसाय विकास अधिकारी” यांनी संबंधित संघास अदा करावी.
१०.या योजनेअंतर्गत मंजूर करण्यात आलेल्या निधीचा विनियोग योग्यरित्या न झाल्यास ती शासकीय नियमानुसार व बंधपत्रातील अटी व तरतूदीनुसार व्याजासहित संबंधित संघाकडून वसूल करण्याची जबाबदारी आयुक्त, दुग्धव्यवसाय विकास यांची राहील.
११.शासन योजनेअंतर्गत खरेदी करण्यात येणारे सर्व साहित्य व उभारण्यात येणाऱ्या प्रकल्पासाठी संघाने शासन कार्यपध्दतीप्रमाणे निविदा प्रक्रियेचा अवलंब करावा.
१२. या योजनेअंतर्गत बसविण्यात येणाऱ्या साहित्यांवर तसेच योजनेअंतर्गत उभारण्यात येणाऱ्या दुग्धशाळा व दुध प्रक्रिया प्रकल्पावर हा प्रकल्प “ राष्ट्रीय कृषि विकास योजनेअंतर्गत” असे ठळकपणे दर्शनी भागावर नमूद करणे आवश्यक राहील. याबाबतची खात्री जिल्हा दुग्धव्यवसाय विकास यांनी करावी.
१३.संस्थेने सादर केलेल्या प्रकल्प अहवालानुसार प्रकल्प पूर्णत्वास नेण्याची जबाबदारी खालीलप्रमाणे गठीत करण्यात आलेल्या “प्रकल्प अंमलबजावणी समिती” ची राहील.
१) जिल्हा दुग्धव्यवसाय विकास अधिकारी ---अध्यक्ष २) सहायक निबंधक, सहकारी संस्था (दुग्ध), कोल्हापूर --उपाध्यक्ष ३) संघाचे अध्यक्ष --सदस्य ४) संबंधित जिल्ह्याचे जिल्हा अधिक्षक, कृषि अधिकारी --सदस्य ५) आयुक्त,दुग्धव्यवसाय यांनी नियुक्त केलेला प्रतिनिधी ---सदस्य ७) संबंधित संघाचे व्यवस्थापकीय संचालक - सदस्य सचिव
१४. उपरोक्त समितीने आपला अहवाल वेळोवेळी शासनास व आयुक्त, दुग्धव्यवसाय विकास यांना सादर करावा.
पृष्ठ ४ पैकी ३
# Page 4
शासन निर्णय क्रमांकः राकृवि २०१९/प्र.क्र.५५ /पदुम-८