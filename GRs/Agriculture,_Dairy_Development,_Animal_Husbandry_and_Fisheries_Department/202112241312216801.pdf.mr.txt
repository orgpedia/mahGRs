# Page 1
गट शेतीस प्रोत्साहन व सबलीकरणासाठी शेतकऱ्यांच्या गट शेतीस चालना देणे" ही योजना राबविण्यास एक वर्षाची दि.०१.०४.२०२१ ते दि. ३१.०३.२०२२ पर्यंत मुदतवाढ देण्याबाबत..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: कृविका-२०१७/प्र.क्र.३२/भाग-१/३-अ
मादाम कामा रोड, हुतात्मा राजगुरु चौक,
मंत्रालय विस्तार, मुंबई ४०० ०३२.
दिनांक- २४ डिसेंबर, २०२१
संदर्भ : १) कृषि व पदुम विभाग, शा.नि. क्र. : कृविका-२०१७/प्र.क्र.३२/भाग१/३-ओ, दि.०५.१०.२०१८ २) कृषि व पदुम विभाग, शा.नि. क्र.: कृविका-२०१७/प्र.क्र.३२/भाग१/३-ओ, दि.०९.०९.२०१९ ३) वित्त विभाग शा. नि. क्र. अर्थ सं - २०२०/प्र.क्र.६५/३-ओ, दि.०४.०५.२०२० ४) संचालक (आत्मा) यांचे पत्र क्र. कृआ/संचा.आत्मा/गटशेती/अनु.मा./९८६५/२०२१,दि.१२.०३.२०२१ ५) आयुक्त (कृषि) यांचे पत्र क्र. कृआ/संचा.आत्मा/गटशेती/वि.प्र.५/१३५५०/२०२१,दि.०८.०४.२०२१ ६) आयुक्त (कृषि) यांचे पत्र क्र. कृआ/संचा.आत्मा/गटशेती/वि.प्र.५/२७८०८/२०२१,दि.२६.०८.२०२१ ७) महाराष्ट्र कृषि उदयोग विकास महामंडळ मर्यादित यांचे पत्र क्र.खते/गटशेती/२०२१-२२/२१८०, दि.१६/९/२०२१
प्रस्तावना : सन २०२२ पर्यंत शेतकऱ्यांचे उत्पन्न दुप्पट करण्याच्या केंद्र शासनाच्या दृष्टीकोणास अनुसरुन पीक उत्पादन वाढविण्यासाठी निविष्ठा, प्रशिक्षण, सिंचन, यांत्रिकीकरण, काढणीपश्चात तंत्रज्ञान, कृषिमाल प्रक्रीया व पणन इत्यादी बाबी महत्वाच्या ठरतात. राज्यातील शेतकऱ्यांची जमीनधारणा कमी असल्याने शेतकऱ्यांच्या उत्पादनात भरीव वाढ होण्यासाठी सामुहिक शेती, शेती करण्याची आधुनिक पध्दती व काटेकोर नियोजनाची आवश्यकता ही बाब विचारात घेऊन "गट शेतीस प्रोत्साहन व सबलीकरणासाठी शेतकऱ्यांच्या गट शेतीस चालना देणे" ही योजना राबविण्यास संदर्भाधीन दि. ५.१०.२०१८ रोजीच्या शासन निर्णयान्वये मान्यता देण्यात आली आहे. सदर शासन निर्णयान्वये प्रस्तुत योजना सन २०१७-१८ व सन २०१८-१९ मध्ये राबविण्यास मान्यता देण्यात आली होती.
वाढती लोकसंख्या व जमीनीचे तुकडीकरण यामुळे वहिती जमीनीचे प्रती खातेदार क्षेत्र कमी झाले आहे. त्यामुळे शेतक-याला शेती करणे आर्थिक दृष्ट्या किफायतीशीर व्हावे यासाठी गट शेतीस प्रोत्साहन व सबलीकरणासाठी शेतक-यांच्या गट शेतीस चालणा देणे" सुरु करण्यात आली आहे. हा उद्देश व योजनेची फलनिष्पत्ती लक्षात घेता, "गट शेतीस प्रोत्साहन व सबलीकरणासाठी शेतक-यांच्या गट शेतीस चालणा देणे" या योजनेस संदर्भाधीन दि.०९.०९.२०१९ रोजीच्या शासन निर्णयान्वये दोन वर्षाची मुदतवाढ (सन २०२०-२१ पर्यंत) देण्यात आली होती.
तथापि वित्त विभागाच्या दि.०४.०५.२०२० रोजीच्या शासन निर्णयान्वये Covid-१९ च्या पार्श्वभुमीवर निधीची उपलब्धता व लॉकडाउन मुळे कामांसाठी झालेला विलंब लक्षात घेता या गटांना प्रकल्प आराखड्याप्रमाणे कामे करण्यासाठी एक वर्षाची, दि.०१.०४.२०२१ ते ३१.०३.२०२२ पर्यंत मुदतवाढ देण्याची बाब शासनाच्या विचाराधीन होती. त्याबाबत शासन पुढील निर्णय घेत आहे.
# Page 2
शासन निर्णय क्रमांकः कृविका-२०१७/प्र.क्र.३२/भाग-१/३-अ
शासन निर्णय : १ गट शेतीस प्रोत्साहन व सबलीकरणासाठी शेतकऱ्यांच्या गट शेतीस चालना देणे" ही योजना राबविण्यास एक वर्षाची (सन २०२१-२२), दि.०१.०४.२०२१ ते ३१.०३.२०२२ पर्यंत मुदतवाढ देण्यात येत आहे.
२ सदर आदेश महाराष्ट्र शासन कार्यनियमावलीच्या नियम १५ अन्वये देण्यात आलेल्या शासनाच्या कामकाजासंबंधी अनुदेश क्र.२९ (१) नुसार प्राप्त झालेल्या मान्यतेच्या अधीन राहून निर्गमीत करण्यात येत आहेत.
३ सदर शासन निर्णय नियोजन विभागाच्या अनौपचारिक संदर्भ क्र.१८३/१४३१, दि.२३.०४.२०२१ अन्वये व वित्त विभागाच्या अनौपचारिक संदर्भ क्र.१६०/२०२१/व्यय१, दि.०४.०५.२०२१ अन्वये प्राप्त झालेल्या मान्यतेच्या अधीन राहून निर्गमीत करण्यात येत आहे.