# Page 1
लम्पी चर्म रोगाच्या पार्श्वभूमीवर पशुधन पर्यवेक्षक राज्यस्तरीय संवर्गाकरिता बाहययंत्रणेव्दारे (Out Sourcing) मनुष्यबळाच्या सेवा उपलब्ध करून घेण्याबाबत.
महाराष्ट्र शासन
कृषी, पशुसंवर्धन,दुग्धव्यवसाय विकास व मत्स्यव्यवसाय विभाग,
शासन निर्णय क्रमांक :- पसंप्र-२०२२/प्र.क्र.९७/पदुम-१
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२.
दिनांक : १६ सप्टेंबर, २०२२
संदर्भ : :- १) आयुक्त, पशुसंवर्धन, महाराष्ट्र राज्य, पुणे क्र.एनजीओ-२/प्र.क्र./८५४/२०२२/ पसं-१, दि. १०/०९/२०२२
२) शासन परिपत्रक, वित्त विभाग क्र. पदनि-२०१०/प्र.क्र.८४/१०/विसु-१, दि. २७/०९/२०१०
३) शासन परिपत्रक, वित्त विभाग क्र. पदनि-०६१७/प्र.क्र.२०/आ.पु.क., दि. ०९/०६/२०१७
४) शासन परिपत्रक, वित्त विभाग क्र. संकिर्ण-२०१९/प्र.क्र.२२/कोशा/प्रशा-४, दि. २९/०१/२०२०
५) शासन निर्णय, वित्त विभाग क्र. पदनि-२०२२/प्र.क्र.१५/आ.पु.क, दि. २७/०४/२०२२ ६) शासन निर्णय, कृषी व पदुम विभाग क्र. पविआ.-१०२१/प्र.क्र.२६० / पदुम-३, दि. ०३/०३/२०२१
७). शासन अधिसूचना,कृषि व पदुम विभाग क्र.संकीर्ण-२०२०/प्र.क्र.५३/पदुम-४, दि. ०८/०९/२०२२
८). मा.मंत्री मंडळाच्या दि.१२/०९/२०२२ रोजीच्या बैठकीमध्ये घेण्यात आलेला निर्णय
प्रस्तावना:
महाराष्ट्र राज्यामध्ये सध्या १९ जिल्हयामध्ये लम्पी चर्मरोगाचा प्रादुर्भाव झालेला असून सदर रोगाचा प्रादुर्भाव राज्यातील अन्य जिल्हयामध्ये पसरण्याची शक्यता निर्माण झाली आहे. यास्तव संदर्भाधीन क्र. २ येथील शासन अधिसूचनेनुसार प्राण्यांमधील संक्रामक व सांसर्गिक रोगास प्रतिबंध व नियंत्रण २००९ मधील प्रदान केलेल्या अधिकारांनुसार महाराष्ट्र राज्य लम्पी चर्मरोगाबाबतीत “नियंत्रित क्षेत्र” म्हणून घोषित केलेले आहे. सदर लम्पी चर्मरोगाच्या वाढत्या प्रादुर्भावावर नियंत्रण आणण्याच्यादृष्टीने मोठ्याप्रमाणामध्ये लसीकरण मोहिम तथा प्रतिबंधात्मक उपाययोजना राबविणे आवश्यक आहे. या परिस्थितीत राज्याकडे उपलब्ध असलेले पशुसंवर्धन आयुक्तालयाच्या संनियंत्रणाखालील अधिकारी / कर्मचारी यांची संख्या रिक्त पदांमुळे कमी असून त्यामुळे लम्पी चर्मरोगाचा प्रादुर्भाव प्रभावीपणे रोखण्याच्या कामामध्ये मर्यादा येत असल्याचे संदर्भाधीन क्र.१ अन्वये आयुक्त पशुसंवर्धन यांनी शासनाला कळविले आहे. दि. १२ सप्टेंबर, २०२२ रोजी झालेल्या मंत्री मंडळाच्या बैठकीत विभागामार्फत लम्पी चर्म रोगाच्या प्रादुर्भावाची सद्यस्थिती व रोग नियंत्रणासाठी विभागामार्फत करण्यात येत असलेली कार्यवाही आणि सदर रोगाचा प्रादुर्भाव रोखून शेतकऱ्यांना दिलासा देण्यासाठी तातडीने करावयाच्या उपाययोजना या बद्दल माहिती सादर केली होती. तद्नुषंगाने मंत्रीमंडळाने लम्पी चर्म रोगाचा प्रादुर्भाव रोखण्यासाठी आणि शेतकऱ्यांना दिलासा देण्यासाठी तातडीने उपाययोजना
# Page 2
शासन निर्णय क्रमांकः पसंप्र-२०२२/प्र.क्र.९७/पदुम-१
करण्याबाबत निर्देश दिले आहेत. सदर निर्देशात पशुधन पर्यवेक्षक संवर्गातील रिक्त पदे तात्पुरत्या स्वरुपात बाह्यस्त्रोतामार्फत भरण्याबाबतच्या निर्देशाचाही समावेश आहे. सदर निर्देशाच्या अनुषंगाने पशुधन पर्यवेक्षक (गट- क) (राज्यस्तरीय) संवर्गाकरिता रिक्त पदे विचारात घेवून बाह्य स्त्रोताद्वारे (Out Sourcing) मनुष्यबळाच्या सेवा उपलब्ध करुन घेण्याबाबत खालीलप्रमाणे निर्णय घेण्यात येत आहे.
शासन निर्णय : पशुसंवर्धन विभागाच्या अधिनस्त पशुधन पर्यवेक्षक (गट-क) (राज्यस्तर) या संवर्गात एकूण २८६ मनुष्यबळाच्या सेवा बाह्यस्त्रोताद्वारे (Out Sourcing) संदर्भ क्र. २ ते ५ येथील शासन निर्णयांन्वये उपलब्ध करून घेण्यास मान्यता देण्यात येत आहे.
१. पशुधन पर्यवेक्षक (गट-क) या संवर्गामध्ये २८६ पदे निव्वळ तात्पुरत्या स्वरुपात बाह्यस्त्रोताद्वारे (Out Sourcing) भरताना सदरची मनुष्यबळाच्या सेवा उपलब्ध करुन घेण्याची प्रक्रिया निर्दोष, पारदर्शी होण्याच्या अनुषंगाने प्रत्येक महसूली विभागामध्ये खालीलप्रमाणे निवड समितीची रचना करण्यात येत आहे:
१). विभागीय निवडप्रक्रिया समितीची संरचना
(१) विभागीय आयुक्त, संबंधित महसुली विभाग अध्यक्ष (२) जिल्हाधिकारी, संबंधित जिल्हा सदस्य (३) मुख्य कार्यकारी अधिकारी, संबंधित जिल्हा परिषद सदस्य (४) संबंधित विभागस्तरावरील समाजकल्याण विभागाचे अधिकारी सदस्य (५) संबंधित विभागस्तरावरील आदिवासी विकास विभागाचे अधिकारी सदस्य (६) प्रादेशिक पशुसंवर्धन सहआयुक्त, संबंधित प्रादेशिक विभाग सदस्य सचिव
२). उक्त निवड समितीस बाह्यस्त्रोताद्वारे (Out Sourcing) मनुष्यबळाच्या सेवा उपलब्ध करुन घेण्याची कार्यवाही करण्यासाठी, विभागनिहाय / जिल्हानिहाय रिक्त पदांचा तपशिल आयुक्त पशुसंवर्धन यांनी संबंधित विभागीय आयुक्त, महसुली विभाग यांना सादर करावा.
३). बाह्ययंत्रणेकडून मनुष्यबळाच्या सेवा उपलब्ध करुन घेताना पशुधन पर्यवेक्षक गट-क पदाच्या सेवा प्रवेश नियमात विहित केलेल्या शैक्षणिक अर्हतेनुसार व शासनाच्या प्रचलित धोरणानुसार वयोमर्यादेची अट लागू राहील.
४) उक्त निवड समितीने निवड केलेल्या बाह्यस्त्रोत यंत्रणेद्वारे रुजू होणाऱ्या उमेदवारांना संबंधित प्रादेशिक पशुसंवर्धन सहआयुक्त यांनी कामावर रुजू करुन घ्यावे व त्यांच्या दैनंदिन कामाकाजावर नियंत्रण संबंधित प्रादेशिक पशुसंवर्धन सहआयुक्त तसेच जिल्हा पशुसंवर्धन उपायुक्त यांचे राहील.
५). सदर बाह्यस्रोताद्वारे (Out Sourcing) सेवा उपलब्ध करुन घेण्यात आलेल्या उमेदवारांना प्रति माह रू.१५०००/- (रू. पंधरा हजार फक्त) एकरकमी ठोक रक्कम मानधन स्वरुपात अनुज्ञेय राहिल. तसेच याव्यतिरिक्त कोणतेही इतर भत्ते अनुज्ञेय राहणार नाहीत.
६). सदर बाहयस्त्रोतामार्फत उपलब्ध करुन घेण्यात येणा-या सेवा, केवळ पशुधन पर्यवेक्षक या पदाकरिता नियमित स्वरूपात उमेदवार मिळेपर्यंतच्या कालावधीपुरती किंवा तात्पुरत्या स्वरुपात जास्तीत जास्त ११ महिने यापैकी जे आधी घडेल इतक्या कालावधीसाठी आहे. सदर नियुक्ती ११ महिन्यानंतर आपोआप संपुष्टात येईल.
पृष्ठ ४ पैकी २
# Page 3
शासन निर्णय क्रमांकः पसंप्र-२०२२/प्र.क्र.९७/पदुम-१
७). तद्नंतरही नियमित उमेदवार न मिळाल्याने उक्त पदे रिक्त राहणार असतील व विभागाच्या कामकाजाकरीता या पदांची तातडीची निकड असल्यास, आयुक्त पशुसंवर्धन, महाराष्ट्र राज्य, पुणे यांनी तशी माहिती किमान तीन महिने अगोदर उक्त निवड समितीस देतील. त्यानंतर सदर रिक्त पदांच्या अनुषंगाने उक्त निवड समितीद्वारे नव्याने बाहय स्त्रोतामार्फत मनुष्यबळ उपलब्ध करुन घेण्याची प्रक्रिया राबविण्यात यावी. सदर प्रक्रिया नव्याने करताना, यापूर्वी संबंधित उमेदवाराने केलेल्या कामाचा / अनुभवाचा नव्याने निवड करताना कोणत्याही प्रकारे विचार न करता केवळ गुणवत्तेच्या आधारे निवड करण्यात यावी. तथापि कोणत्याही परिस्थितीत निवड समितीद्वारे निवड केलेल्या बाह्यस्त्रोत यंत्रणेस मुदतवाढ अनुज्ञेय असणार नाही.
८). सदरची बाहयस्त्रोतामार्फत मनुष्यबळ उपलब्ध करुन घेण्याची प्रक्रिया ही पशुधन पर्यवेक्षक या पदाकरिता नियमित शिफारसपात्र उमेदवार मिळेपर्यंतच्या कालावधीपुरती किंवा केवळ ११ महिन्यांसाठी तात्पुरत्या स्वरुपात असल्याने, बाह्यस्त्रोत यंत्रणेद्वारे सेवेत असलेल्या व्यक्तींना शासन सेवेत कायमस्वरुपी सामावून घेण्यासंदर्भात अथवा कायम करण्याबाबत संबंधित व्यक्तीस कोणत्याही प्राधिकरणाकडे दावा करता येणार नाही.
९). सदरची प्रक्रिया राबविताना नियुक्ती दिलेल्या उमेदवारांकडून भविष्यात शासन सेवेत कायम करणेबाबत न्यायालयीन प्रकरण उद्भवणार नाही, याची दक्षता घेताना ११ महिन्याच्या कालावधीनंतर कोणत्याही परिस्थितीत सेवा खंडित करण्यात येणार असल्याने, याबाबत सेवेत सामावून घेणे किंवा कायम करणेबाबत कोणताही दावा करणार नसल्याबाबतचे संबंधित उमेदवाराचे नियुक्तीपूर्वी लेखी हमीपत्र/बंधपत्र घेण्यात यावे.
२. सदर प्रक्रिया राबविताना बाह्यस्रोत यंत्रणेमार्फत सेवा उपलब्ध करुन घेण्याच्या अनुषंगाने संदर्भ क्र. २ ते ५ येथील प्रचलित शासन परिपत्रक / निर्णयामधील मार्गदर्शक मुद्दे व शासनाने वेळोवळी विहीत केलेल्या कार्यपध्दतीचा अवलंब करावा. तसेच उद्योग ऊर्जा व कामागार विभागाच्या दि. ०१/१२/२०१६ रोजीच्या शासन निर्णयामधील तरतुदीनुसार ई-निविदा प्रक्रिया राबविण्यात यावी.
३. बाह्यस्त्रोत यंत्रणेमार्फत मनुष्यबळाच्या सेवा उपलब्ध करुन घेण्यात येणाऱ्या उमेदवारांना अनुज्ञेय करण्यात आलेले मानधन पशुसंवर्धन विभागाअंतर्गत उपलब्ध “मागणी क्र. डी - ०४, १०- कंत्राटी सेवा, २४०३-पशुसंवर्धन, १०१-पशुवैद्यकीय सेवा व पशुआरोग्य, (०१)(०१)-रुग्णालये व दवाखाने (अनिवार्य) २४०३ ०१४२” या लेखाशिर्षखाली खर्ची टाकण्यात यावा.
४. सदरचा शासन निर्णय दि. १२/०९/२०२२ रोजी आयोजित मा. मंत्रीमडळ बैठकीमध्ये प्राप्त निर्देश व वित्त विभाग अनौपचारिक संदर्भ क्र. ५२८/आपुक दि.१६/०९/२०२२ अन्वये दिलेल्या सहमतीनुसार निर्गमित करण्यात येत आहे.
पृष्ठ ४ पैकी ३
# Page 4
शासन निर्णय क्रमांकः पसंप्र-२०२२/प्र.क्र.९७/पदुम-१