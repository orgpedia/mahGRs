# Page 1
वित्तीय मान्यता देण्याबाबत.
गोपीनाथ मुंडे शेतकरी अपघात विमा योजना
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : गोमुशेअवि-२०२१/प्र.क्र.३२/११-अ,
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई - ४०० ०३२
तारीख: २४ मार्च, २०२१
संदर्भ :
१) शासन निर्णय कृषि व पदुम विभाग, क्र. शेअवि-२०१८/प्र.क्र.१९३/११-ओ, दि.३१.८.२०१९.
२) शासन परिपत्रक कृषि व पदुम विभाग, क्र. शेअवि-२०१८/प्र.क्र.१९३/११-अ, दि.१९.९.२०१९.
३) आयुक्तालयाचे पत्र क्र. गोमुशेअवि-२०२० / प्र.क्र. १७/सा.९/३३९४९/२०२०, दि.१०.१२.२०२० ४) गोपीनाथ मुंडे शेतकरी अपघात विमा योजनेसंदर्भातील राज्यस्तरीय समितीच्या बैठकीचे इतिवृत्त.
५) शासन निर्णय कृषि व पदुम विभाग, गोमुशेअवि-२०२१/प्र.क्र.३२/११-ओ, दि.८.०३.२०२१.
प्रस्तावना :
राज्यात शेती व्यवसाय करतांना वीज पडणे, पूर, विजेचा शॉक बसणे इ. नैसर्गिक आपत्ती सर्पदंश, विंचूदंशमुळे होणारे अपघात, रस्त्यावरील अपघात, वाहन अपघात तसेच अन्य कोणत्याही कारणामुळे होणारे अपघात, यामुळे बऱ्याच शेतकऱ्यांचा मृत्यू ओढावतो किंवा काहीना अपंगत्व येते. घरातील कर्त्या व्यक्तिस तसेच त्याच्या कुटुंबातील सदस्यास झालेल्या अपघातामुळे कुटुंबाचे उत्पन्नाचे साधन बंद होऊन अडचणीची परिस्थिती निर्माण होते. अशा अपघातग्रस्त शेतकऱ्यांस व त्यांच्या कुटुंबास आर्थिक लाभ देण्याकरिता राज्यातील सर्व वहितीधारक खातेदार शेतकरी व शेतकऱ्याच्या कुटुंबातील वहितीधारक खातेदार म्हणून नोंद नसलेला कोणताही १ सदस्य (आई-वडील, शेतकऱ्याची पती/पत्नी, मुलगा व अविवाहीत मुलगी यापैकी कोणतीही एक व्यक्ती) असे १० ते ७५ वयोगटातील एकुण २ जणांना गोपीनाथ मुंडे शेतकरी अपघात विमा योजना राबविण्यास संदर्भ क्र. (१) येथील शासन निर्णयान्वये मान्यता देण्यात आली आहे. सुधारीत स्वरुपातील गोपीनाथ मुंडे शेतकरी अपघात विमा योजना राबविण्यासाठी संदर्भ क्र. (२) येथील शासन परिपत्रकान्वये कार्यपद्धती व मार्गदर्शक सूचना निर्गमित करण्यात आलेल्या आहेत.
गोपीनाथ मुंडे शेतकरी अपघात विमा योजना राज्यामध्ये राबविण्यासाठी युनिव्हर्सल सोम्पो जनरल इन्शुरन्स कंपनी या विमा कंपनीची व ऑक्झॉलियम इन्शुरन्स ब्रोकिंग, प्रा. लि या विमा सल्लागार कंपनीची स्पर्धात्मक ई-निविदेच्या माध्यमातून संदर्भ क्र. (४) नुसार निवड करण्यात आलेली आहे. त्यानूसार संदर्भ क्र (५) नुसार विमा कंपनी व विमा सल्लागार कंपनी यांना विमा हप्ता
# Page 2
शासन निर्णय क्रमांकः गोमुशेअवि-२०२१/प्र.क्र.३२/११-अ
अदा केल्यानंतर एक वर्षाच्या कालावधीत योजना राबविण्यासाठी शासनाची मान्यता देण्यात आलेली आहे. आयुक्त कार्यालयाने संदर्भ क्र. (३) अन्वये प्रस्तावित केल्यानुसार विमा कंपनी व विमा सल्लागार कंपनीस देय ठरणारा पहिल्या सहा महिन्यासाठी देय विमा हप्ता अनुदान वितरणाची बाब शासनाच्या विचाराधीन होती.
शासन निर्णय : “गोपीनाथ मुंडे शेतकरी अपघात विमा योजना सन २०२१-२२ मध्ये विमा हप्ता अदा केल्यानंतर एक वर्षाच्या कालावधीसाठी दि युनिव्हर्सल सोम्पो जनरल इन्शुरन्स कंपनी लि. या विमा कंपनीमार्फत प्रति शेतकरी प्रति वर्ष रु.२९.०७ इतक्या विमा हप्ता दराने (विना ब्राकरेज) व
ऑक्झॉलियम इन्शुरन्स ब्रोकिंग, प्रा. लि. या विमा सल्लागार कंपनीमार्फत ठाणे, नाशिक, अमरावती व नागपूर या महसूल विभागासाठी ०.०६५ टक्के तर पुणे व औरंगाबाद या महसूल विभागासाठी ०.०७० टक्के इतका ब्रोकरेज दराने राबविण्यास शासन निर्णय दि.८.३.२०२१ अन्वये मान्यता देण्यात आली आहे.
२. सन २०२१-२२ मध्ये विमा हप्ता रकमेचे विमा कंपनीला प्रदान झाल्यापासून १२ महिने इतक्या कालावधीकरीता राज्यातील सर्व वहितीधारक खातेदार शेतकरी व त्यांच्या कुटुंबातील वहितीधारक खातेदार म्हणून नोंद नसलेला एक सदस्य यांना विविध अपघातांपासून संरक्षण देण्यासाठी विमा कंपनीला व विमा सल्लागार कंपनीस आणि कार्यालयीन खर्चासाठी मंजूर करण्यात आलेली रक्कम व पहिल्या सहा महिन्यासाठी अदा करावयाची विमा हप्ता रक्कम व विमा ब्रोकरेज
रक्कम तसेच आयुक्त कार्यालयास कार्यालयीन खर्चासाठी रक्कम पुढील तक्त्यात दर्शविल्या प्रमाणे निश्चित करण्यात येत आहे.
---------------------------------------------------------------------------------------------------------------------------------------------------
| अ. क्र. | विमा कंपनी/ कृषि आयुक्त कार्यालय | शेतकरी / कुटुंबातील सदस्य | मंजूर करण्यात आलेली रक्कम (रु.) | पहिल्या हप्त्यासाठी वितरीत करावयाची रक्कम (रु) |
| १ | २ | ३ | ४ | ५ |
| १ | दि युनिव्हर्सल सोम्पो जनरल इन्शुरन्स कंपनी लि. | ३.०४ कोटी | ८८,३७,२८,०००/ | ४४,१८,६४,०००/ |
| २ | ऑक्झॉलियम इन्शुरंन्स ब्रोकिंग, प्रा. लि. | ३.०४ कोटी | ५,९६,६६२/ | २,९८,३३१/ |
| ३ | कृषि आयुक्त कार्यालय (कार्यालयीन खर्च) |  | ८०,०००/ | ८०,०००/ |
| एकूण | ८८,४४,०४,६६२/ | ४४,२२,४२,३३१/ |
---------------------------------------------------------------------------------------------------------------------------------------------------
३. विमा कंपनीस, विमा सल्लागार कंपनीस वरील तक्कत्यातील रकाना क्र. ५ मध्ये नमूद केल्याप्रमाणे ६ महिने कालावधीकरीता निश्चित होणारी विमा हप्ता व विमा ब्राकरेज रक्कम तसेच
पृष्ठ ४ पैकी २
# Page 3
शासन निर्णय क्रमांकः गोमुशेअवि-२०२१/प्र.क्र.३२ / ११-अ
आयुक्त (कृषि) कार्यालयीन खर्चासाठी रक्कम अशी एकूण रक्कम रु. ४४,२२,४२,३३१/- (रुपये चव्वेचाळीस कोटी बावीस लाख बेचाळीस हजार तीनशे एकतीस फक्त) वितरीत करण्यात येत आहे.
४. “गोपीनाथ मुंडे शेतकरी अपघात विमा योजना” शासन निर्णय दि.३१ ऑगस्ट, २०१९ व दि. १९ सप्टेंबर, २०१९ मध्ये नूमद तरतूदी व अटींनुसार राबविण्याची जबाबदारी आयुक्त (कृषी) यांची राहील.
५. यावरील खर्च खाली नमूद लेखाशिर्षाखाली सन २०२०-२१ करीता मंजूर अर्थसंकल्पिय तरतूदीतून भागविण्यात यावा.
मागणी क्रमांक डी-३, २४०१-पीक संवर्धन, ११०- पीक विमा, (००) (०६) गोपिनाथ मुंडे शेतकरी अपघात विमा योजना (कार्यक्रम) (२४०१ ४४२७), ३३ - अर्थसहाय्य "
६. प्रस्तुत प्रयोजनासाठी आयुक्त (कृषि), कृषि आयुक्तालय, महाराष्ट्र राज्य, पुणे यांना नियंत्रक अधिकारी, तसेच, सहाय्यक संचालक (लेखा-१), कृषि आयुक्तालय, महाराष्ट्र राज्य, पुणे यांना आंहरण व संवितरण अधिकारी म्हणून घोषीत करण्यात येत आहे.
७. सदर शासन निर्णय, नियोजन विभाग व वित्त विभागाचे अनौपचारिक संदर्भ क्रमांक अनुक्रमे ११५/१४३१ दि. १५.३.२०२१ व १०८/२०२१/व्यय-१ दि. २४.३.२०२१ अन्वये दिलेल्या सहतीस अनुसरुन निर्गमित करण्यात येत आहे.
# Page 4