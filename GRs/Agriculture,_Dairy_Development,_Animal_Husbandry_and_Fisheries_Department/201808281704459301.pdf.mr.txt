# Page 1
राज्यातील दूध व दूध भुकटी निर्यातीसाठी तसेच पिशवीबंद दूध वगळून अतिरिक्त ठरणारे दुधास मंजून प्रोत्साहनपर अनुदान प्रदानाकरिता आयसीआयसीआय बँकेत चालू खाते उघडण्यास मान्यता देणेबाबत.
महाराष्ट्र शासन
कृषि, पशुसंवर्धन, दुग्धव्यवसाय व मत्स्यव्यवसाय विकास विभाग
शासन निर्णय क्र. दुविआ-१३१८/प्र.क्र.१७४/पदुम-९
हुतात्मा राजगुरु चौक, मादाम कामा रोड,
मंत्रालय, मुंबई-३२
दिनांक- २८ ऑगष्ट, २०१८
वाचा:- १) कृषि व पदुम विभाग शासन निर्णय क्र.लवेसू २०१८/प्र.क्र.८/पदुम ८, दि.२०/०७/२०१८.
२) कृषि व पदुम विभाग शासन निर्णय क्र.लवेसू २०१८ / प्र.क्र.८ / पदुम ८, दि.३१/०७/२०१८.
३) आयुक्त, दु. वि. वि. यांचे पत्र क्र. आदुवि - ९ / दूध खरेदी दर / अनुदान / २०१८/११७७, दि.०१/०८/२०१८.
प्रस्तावना: राज्यातील दूध निर्यातीस रु.५/- प्रति लिटर व दूध भुकटी निर्यातीस रु.५०/- प्रति किलो प्रोत्साहनपर अनुदान व दूध उत्पादक शेतकरी यांना खरेदी दरात वाढ मिळण्याकरिता रु.५/- प्रति लिटर अनुदान योजना संदर्भ क्र. १ व २ च्या शासन निर्णयानुसार मान्यता देण्यात आलेली आहे. प्रस्तुत अनुदाने राज्यातील सहकार व खाजगी क्षेत्रातील दूध पुरवठा करणाऱ्या पात्र दूध उत्पादकांच्या दूध संघास / प्रकल्पांना दर १० दिवसांनी वितरित करण्यात येणार आहे. ही मंजूर अनुदाने वेळीच व पारदर्शकतेने अदा करण्यासाठी आयसीआयसीआय बँकेत स्वतंत्र खाते उघडण्यात येऊन त्याअंतर्गत अनुदाने अदा करण्याच्या प्रक्रियेस मान्यता देण्याबाबत आयुक्त, दुग्धव्यवसाय विकास यांच्या दि.०१/०८/२०१८ रोजीच्या पत्रान्वये विनंती केलेली आहे. त्यास अनुसरुन सदर योजनेची अनुदाने अदा करण्यासाठी आयसीआयसीआय बँकेत चालू खाते उघडण्यास परवानगी देण्याची बाब शासनाच्या विचाराधिन होती.
शासन निर्णय : राज्यातील दूध व व दूध भुकटी निर्यातीस प्रोत्साहनपर अनुदान व दूध उत्पादक शेतकऱ्यांना वाढ मिळण्याकरिता सहकार व खाजगी क्षेत्रातील दूध पुरवठा करणाऱ्या दुध उत्पादकांच्या संघास/ प्रकल्पांना प्रोत्साहनपर अनुदाने वितरित करण्यासाठी आयुक्त दुग्धव्यवसाय विकास महाराष्ट्र राज्य, वरळी, मुंबई यांचे मार्फत आयसीआयसीआय बँकेमध्ये शुन्य रकमेचे (Zero Balance) चालू खाते उघडण्यास खालील अटी व शर्तीच्या अधीन राहून शासन मान्यता देण्यात येत आहे.
अटी व शर्ती : १) आयसीआयसीआय बँकेत उघडण्यात आलेल्या चालू खात्यातील रकमेचा वापर सं.क्र.१ व २ येथे नमूद शासन निर्णयातील योजनेच्या अंमलबजावणी करिताच करण्यात यावा.
# Page 2
शासन निर्णय क्रमांकः दुविआ-१३१८/प्र.क्र.१७४/पदुम-९
२) प्रस्तूत योजनांकरिता प्राप्त झालेले अनुदान त्या त्या वित्तीय वर्षात खर्च करणे बंधनकारक राहिल व त्यापुढे शासनाच्या मंजूरीने मुदतवाढीने खर्च करता येईल. ज्या प्रकरणी मुदतवाढ दिलेली नाही अशा प्रकरणी सदर बँक खात्यातील अखर्चीत रक्कम शासनाकडे समायोजित करणे आवश्यक राहिल.
३) सदर बँक खात्यातील व्यवहाराचे मासिक / तिमाही ताळमेळ करणे तसेच लेखापरिक्षण करणे आवश्यक राहील.
४) सदर चालू बँक खाते बंद करण्यात आल्यास त्यामधील शिल्लक रकमेचा ताळमेळ घेऊन शिल्लक अखर्चीत रक्कम योग्य त्या लेखाशिर्षाखाली तात्काळ जमा करावी.
५) संदर्भ क्र.१ व २ येथील शासन निर्णयान्वये मंजूर योजनांवरील पात्र लाभार्थ्यांची प्रोत्साहनपर अनुदाने या खात्यामधून अदा करण्यात यावीत.
आयसीआयसीआय बँकेसमवेत आवश्यक तो सामंजस्य करार करण्यासाठी आयुक्त, दुग्धव्यवसाय विकास महाराष्ट्र राज्य, वरळी, मुंबई यांना प्राधिकृत करण्यात येत आहे. वर नमूद सर्व अटी व शर्तींचे पालन होऊन योजनेच्या अंमलबजावणीबाबत वेळोवळी आयुक्त, दुग्धव्यवसाय विकास, महाराष्ट्र राज्य, वरळी, मुंबई यांनी आढावा घेऊन शासनास अहवाल सादर करण्यात यावा.
प्रस्तूत शासन निर्णय वित्त विभागाच्या अनौपचारीक संदर्भ क्र.३३०/१८/को.प्र.५ दि.२८/०८/२०१८ अन्वये प्राप्त सहमतीनुसार निर्गमित करण्यात येत आहे.