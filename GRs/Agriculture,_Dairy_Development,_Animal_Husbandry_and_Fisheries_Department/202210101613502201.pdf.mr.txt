# Page 1
राज्यातील गोवंशीय पशुधनामध्ये उद्भवलेला विषाणूजन्य व सांसर्गिक लम्पी चर्म रोग नियंत्रणात आणण्यासाठी सन २०२२-२३ मध्ये जिल्हा नियोजन समितीकडील निधीमधून प्रति जिल्हा अतिरिक्त रू.१००.०० लक्ष निधी तातडीने उपलब्ध करुन देणे तसेच लसीकरणाचे मानधन रु.५/- प्रति लसमात्रा प्रमाणे अदा करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : डीआयएस- २०२२/प्र.क्र.१३८/पदुम-४,
मादाम कामा रोड, हुतात्मा राजगुरु चौक,
मंत्रालय, विस्तार, मुंबई - ४०० ०३२.
दिनांक :- १० ऑक्टोबर, २०२२.
वाचा : १. प्राण्यांमधील संक्रामक व सांसर्गिक रोगास प्रतिबंध व नियंत्रण अधिनियम, २००९ २. शासन परिपत्रक, कृषि, पशुसंवर्धन, दुग्धव्यवसाय विकास व मत्स्यव्यवसाय विभाग क्र. डीआयएस - २०२२/प्र.क्र.१३२/पदुम -४, दि. १.०९.२०२२.
३. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाची अधिसूचना दि.८.०९.२०२२.
४. कृषि, पशुसंवर्धन, दुग्धव्यवसाय विकास व मत्स्यव्यवसाय विभागाचा शासन निर्णय क्र. डिआयएस २०२२/प्र. क्र. १३८/ पदुम-४, दि. १६.०९.२०२२.
प्रस्तावना :
दि.२७.०९.२०२२ रोजी झालेल्या मंत्रिमंडळाच्या बैठकीमध्ये राज्यातील गोवंशीय पशुधनामध्ये उद्भवलेला विषाणूजन्य व सांसर्गिक लम्पी चर्मरोग नियंत्रणात आणण्यासाठी करण्यात येत असलेल्या विविध उपाययोजनांबाबत मंत्रिमंडळास माहिती देण्यात आली. राज्यातील पशुधनामध्ये उद्भवलेला लम्पी चर्मरोगाचा प्रादुर्भाव नियंत्रणात आणणेस्तव तातडीच्या उपाययोजना करण्यासाठी मंत्रिमंडळाने सर्व जिल्हयांचे जिल्हाधिकारी यांनी सन २०२२-२३ मध्ये जिल्हा नियोजन समितीकडील निधीमधून प्रति जिल्हा अतिरिक्त रु.१००.०० लक्ष निधी तातडीने उपलब्ध करुन द्यावा तसेच, लम्पी चर्मरोग नियंत्रणांतर्गत करण्यात येत असलेल्या प्रतिबंधात्मक लसीकरणासाठी खाजगी सेवादाते, पशुवैद्यक महाविद्यालयातील विदयार्थी व इंटर्नस यांना लस टोचणीसाठी प्रति लसमात्रा रु. ३/- ऐवजी रु. ५/- प्रमाणे मानधन दि.०४.०८.२०२२ पासून पूर्वलक्षी प्रभावाने देण्याचे निर्देश दिलेले आहेत. मंत्रिमंडळाच्या बैठकीत मंत्रिमंडळाने दिलेल्या निर्देशानुसार शासन निर्णय निर्गमित करण्याची बाब शासनाच्या विचाराधीन होती.
शासन निर्णय :
२. वरील वस्तुस्थिती विचारात घेता, खालीलप्रमाणे शासन निर्णय निर्गमित करण्यात येत आहे:
२.१ राज्यात गोवंशीय पशुधनामध्ये उद्भवलेल्या विषाणूजन्य व सांसर्गिक लम्पी चर्मरोगावर तात्काळ नियंत्रण आणण्यासाठी जिल्हा नियोजन समितीकडील सन २०२२-२३ मधील उपलब्ध निधीमधून लम्पी चर्मरोग नियंत्रणात आणण्यासाठी प्रतिबंधात्मक लसीकरण करणे व त्यासाठी आवश्यक साधनसामग्री, बाधित जनावरांवर केंद्र शासनाच्या विनिर्दिष्ट सूचनांनुसार औषधोपचार करणे, औषधी व साधनसामग्री खरेदी, लसीकरणासाठी सेवादात्यांना देण्यात
# Page 2
शासन निर्णय क्रमांकः डीआयएस - २०२२/प्र.क्र.१३८/पदुम-४
येणारे मानधन, मृत पशुधनाची शास्त्रोक्त पध्दतीने विल्हेवाट लावणे, आवश्यक तेथे औषध फवारणी करणे व इतर अनुषंगीक बाबींवर खर्च करण्यासाठी यापूर्वी मंजूर केलेल्या प्रति जिल्हा रु. १००.०० लक्ष निधी व्यतिरिक्त प्रति जिल्हा अतिरिक्त रु.१००.०० लक्ष निधी संबंधित जिल्हाधिकारी यांनी तातडीने उपलब्ध करुन द्यावा.
२.२ लम्पी चर्मरोगाच्या अनुषंगाने प्रतिबंधात्मक लसीकरणासाठी खाजगी सेवादाते, पशुवैद्यक महाविद्यालयातील विदयार्थी व इंटर्नस यांना संदर्भिय क्र. ४ येथील शासन निर्णय दि. १६.०९.२०२२ मध्ये नमुद केल्यानुसार प्रति लस टोचणीसाठी देय मानधनात सुधारणा करण्यात येत असुन ते आता प्रति लसमात्रा रु. ३/- ऐवजी रु. ५/ दि. ०४.०८.२०२२ पासून पूर्वलक्षी प्रभावाने देण्यास मान्यता देण्यात येत आहे.
३. सदरचा शासन निर्णय नियोजन विभागाच्या अनौपचारिक संदर्भ क्र.५२/१४८१/नि.वि., दि.०६.१०.२०२२ तसेच, वित्त विभागाच्या अनौपचारिक संदर्भ क्र.३५८/२०२२/व्यय-८ दि.०७.१०.२०२२ अन्वये त्यांच्या सहमतीने निर्गमित करण्यात येत आहे.
# Page 3