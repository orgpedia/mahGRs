# Page 1
महाराष्ट्र राज्य कृषि व्यवसाय व ग्रामीण परिर्वतन (SMART) प्रकल्पाकरिता स्थापण्यात येणाऱ्या प्रकल्प व्यवस्थापन कक्षासाठी ३७ नवीन पदांच्या निर्मितीस मंजूरी प्रदान करणे.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक :- कृव्यप्र - ४६१८/प्र.क्र.१२९/८-ञे,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : २७ मे, २०१९.
संदर्भ: १. कृषि व पदुम विभागाचा शासन निर्णय क्र. कृव्यप्र- ४६१८/प्र.क्र.१०२/८-ओ, दि. २४/०७/२०१८ २. कृषि व पदुम विभागाचा शासन निर्णय क्र. कृव्यप्र - ४६१८/प्र.क्र.१०२/८-ओ, दि.१९/०१/२०१९ प्रस्तावना: दिनांक ८.०१.२०१९ च्या मंत्रीमंडळ बैठकीमध्ये जागतिक बँक (IBRD) अर्थसहाय्यित "महाराष्ट्र राज्य कृषि व्यवसाय व ग्रामीण परिवर्तन ( SMART) हा सुमारे रु. २२२० कोटी ( ३०० दशलक्ष डॉलर) गुंतवणूकीचा प्रकल्प ६ वर्षे कालावधीकरिता राबविण्यास तत्वत: मान्यता देण्यात आली आहे. सदर प्रकल्पाचा आराखडा (Project Implementation Plan) तयार करण्यासाठी आवश्यक मनुष्यबळासह प्रकल्प व्यवस्थापन कक्ष (Project Management Unit) स्थापन करण्यास मान्यता देण्यात आली आहे.
या प्रकल्पाचा आराखडा तयार करण्याकरिता प्रथम टप्प्यात प्रकल्प व्यवस्थापन कक्षामध्ये पूर्ण वेळ ३७ पदांची (१४ शासकीय व २३ कंत्राटी) कृषि आयुक्तालयाच्या आस्थापनेवर अस्थायी स्वरुपात निर्मिती करण्यास मंत्रीमंडळाने मान्यता प्रदान केली असून त्यानुसार संदर्भ क्रमांक २ येथील शासन निर्णय निर्गमित करण्यात आला आहे.
मंत्रीमंडळाच्या मान्यतेच्या अनुषंगाने प्रकल्प व्यवस्थापन कक्षामध्ये ३७ नवीन पदांच्या निर्मितीस मुख्य सचिव महोदयांच्या अध्यक्षतेखालील उच्चस्तर सचिव समितीची चक्रीय पध्दतीने मान्यता प्राप्त झाली आहे. या मान्यतेनुसार महाराष्ट्र राज्य कृषि व्यवसाय व ग्रामीण परिवर्तन प्रकल्पाच्या प्रकल्प व्यवस्थापन कक्षाचे कार्यालय आयुक्त (कृषि) यांच्या अधिपत्याखाली ३७ पदांसह पुणे येथे कार्यान्वीत करण्याची बाब शासनाच्या विचाराधीन होती. त्याबाबत शासन पुढीलप्रमाणे निर्णय घेत आहे - शासन निर्णयः
१. महाराष्ट्र राज्य कृषि व्यवसाय व ग्रामीण परिवर्तन प्रकल्पाचा आराखडा (PIP) तयार करण्यासाठी आयुक्त (कृषि) यांच्या अधिपत्याखाली प्रकल्प व्यवस्थापन कक्षाची (PMU) पुणे येथे स्थापना करण्यात यावी.
२. या प्रकल्पाचा आराखडा तयार करण्याकरिता प्रकल्प व्यवस्थापन कक्षामध्ये प्रकल्प कालावधीपर्यंत कृषि आयुक्तालयाच्या आस्थापनेवर अस्थायी स्वरुपात पुढील पूर्णवेळ ३७ पदांच्या (१४ शासकीय व २३ कंत्राटी) निर्मितीस मान्यता देण्यात येत आहे :
# Page 2
शासन निर्णय क्रमांकः कृव्यप्र - ४६१८/प्र.क्र.१२९/८-अ
---------------------------------------------------------------------------------------------------------------------
| अ. | पदनाम | नियुक्ती प्रकार | वेतन (६व्या वेतन | मंजूर पद |
| क्र. |  | (संवर्ग पदे/प्रतिनियुक्तीची | आयोगानुसार) / ठोक वेतन | संख्या |
|  | पदे / कंत्राटी पदे) |  |  |
| १  |  | प्रकल्प संचालक  |  | आयुक्त (कृषि) / भा.प्र.से संवर्ग पद | अनुज्ञेयतेप्रमाणे | १ |
| २ | अतिरिक्त प्रकल्प संचालक  |  | संवर्ग पद (महाराष्ट्र कृषि सेवा गट - अ) | रु.१५६००-३९१०० ( ग्रेड पे ७६००) | १ |
| ३ | वित्त विशेषज्ञ  |  |   |  | संवर्ग पद (उप संचालक, महाराष्ट्र वित्त व लेखा सेवा गट - अ) | रु.१५६००-३९१०० ( ग्रेड पे ६६०० ) | १ |
| ४ | धोरण विश्लेषक  |   |  | संवर्ग पद (महाराष्ट्र कृषि सेवा गट - अ) | रु.१५६००-३९१०० ( ग्रेड पे ६६०० ) | १ |
| ५ | संनियंत्रण व मुल्यमापन  | तज्ज्ञ  |  | संवर्ग पद (महाराष्ट्र कृषि सेवा गट - अ) | रु.१५६००-३९१०० ( ग्रेड पे ६६०० ) | १ |
| ६ | प्रशासकीय अधिकारी  |  | मंत्रालयीन कक्ष अधिकारी संवर्गातून प्रतिनियुक्तीने | रु.१५६००-३९१०० (ग्रेड पे ५४०० ) | १ |
| ७ | तंत्र अधिकारी  |  | संवर्ग पद (महाराष्ट्र कृषि सेवा गट - ब) | रु.९३००-३४८०० (ग्रेड पे पे ४६००) | ४ |
| ८ | लेखाधिकारी  |  |  | संवर्ग पद (महाराष्ट्र वित्त व लेखा सेवा गट - ब) | रु.९३००-३४८०० (ग्रेड पे ४६००) | २ |
| ९ | सहाय्यक लेखाधिकारी  |  |  | संवर्ग पद (महाराष्ट्र वित्त व लेखा सेवा गट - क) | रु.९३००-३४८०० (ग्रेड पे ४४०० ) | २ |
| १०  |  | कृषि-व्यवसाय मुल्य साखळी तज्ज्ञ | कंत्राटी | रु.२,००,०००/- पर्यंत ठोक | १ |
| ११  |  | पणन विश्लेषक | कंत्राटी | रु.२,००,०००/- पर्यंत ठोक | १ |
| १२ | पशुधन व दुग्धव्यवसाय तज्ज्ञ | कंत्राटी | रु.२,००,०००/- पर्यंत ठोक | १ |
| १३ | प्रापण तज्ज्ञ | कंत्राटी | रु.२,००,०००/- पर्यंत ठोक | १ |
| १४ | माहिती तंत्रज्ञान व्यवस्थापक | कंत्राटी | रु.२,००,०००/- पर्यंत ठोक | १ |
| १५  |  | उदयोजक विकास सह संसाधन निर्मिती विशेषज्ञ | कंत्राटी | रु.२,००,०००/- पर्यंत ठोक | १ |
| १६ | सामाजिक विकास विशेषज्ञ | कंत्राटी | रु.२,००,०००/- पर्यंत ठोक | १ |
| १७  |  | पर्यावरण विशेषज्ञ | कंत्राटी | रु.२,००,०००/-पर्यंत ठोक | १ |
| १८ | एम.आय.एस. विशेषज्ञ | कंत्राटी | रु.२,००,०००/- पर्यंत ठोक | १ |
| १९ | सहयोगी विषय तज्ज्ञ | कंत्राटी | रु.६०,०००/- पर्यंत ठोक | ७ |
| २० |  | सहाय्यक | कंत्राटी | रु.४०,०००/- पर्यंत ठोक | ७ |
| एकूण | ३७ |
---------------------------------------------------------------------------------------------------------------------
पृष्ठ ५ पैकी २
# Page 3
शासन निर्णय क्रमांकः कृव्यप्र - ४६१८/प्र.क्र.१२९/८-अ
३. महाराष्ट्र राज्य कृषि व्यवसाय व ग्रामीण परिवर्तन प्रकल्पाच्या पुढील टप्प्याकरिता आवश्यक पदे वित्त विभागाच्या मान्यतेने भरण्यास यथावकाश मंजूरी देण्यात येईल.
४. प्रकल्प मंजुरीनंतर आयुक्त (कृषी) अथवा भारतीय प्रशासन सेवेतील पूर्ण वेळ स्वतंत्र अधिकारी महाराष्ट्र राज्य कृषि व्यवसाय व ग्रामीण परिवर्तन प्रकल्पाचे प्रकल्प संचालक म्हणून नियुक्त करण्यात येतील.
५. परिच्छेद क्र. २ मध्ये नमूद केलेल्या ३७ पदांपैकी अ. क्र. १ ते ९ येथे नमूद केलेली १४ पदे शासनाच्या विविध विभागातील शासकीय अधिकारी / कर्मचाऱ्यांची संवर्ग पदे म्हणून घोषित करण्यात येत असून या पदांवर त्या - त्या विभागांनी अधिकारी / कर्मचाऱ्यांची नियुक्ती करावी. या पदांवर संबंधित प्रशासकीय विभागाचे अधिकारी / कर्मचारी नियमितपणे उपलब्ध होण्याच्या दृष्टीने, उपरोक्त तक्त्यात संवर्ग पदे म्हणून नमूद केलेली सर्व पदे संबंधित प्रशासकीय विभागांनी त्यांच्या आकृतीबंधात संवर्ग पदे म्हणून प्रकल्प कालावधीपर्यंत अस्थायी स्वरुपात समावेश करावीत.
६. परिच्छेद क्र. २ मधील तक्त्यात नमूद केल्यानुसार, प्रकल्प व्यवस्थापन कक्षांतर्गत निर्माण करण्यात आलेली अ. क्र. २, ४ व ५ येथील पदे महाराष्ट्र कृषि सेवेतील अधिक्षक कृषि अधिकारी गट - अ संवर्गातील पदे म्हणून, आणि अ. क्र. ७ येथील पदे महाराष्ट्र कृषि सेवा गट - ब संवर्गातील पदे म्हणून कृषि विभागाच्या अधिनस्त कृषि आयुक्तालयाच्या आकृतीबंधामध्ये संवर्ग पदे म्हणून प्रकल्प कालावधीपर्यंत अस्थायी स्वरुपात समाविष्ट करावीत.
७. अ.क्र. ३ येथील पद महाराष्ट्र वित्त व लेखा सेवा गट - अ ( उप संचालक) संवर्गातील पद म्हणून, अ.क्र. ८ येथील पदे महाराष्ट्र वित्त व लेखा सेवा कृषि अधिकारी गट - ब संवर्गातील पदे म्हणून, आणि अ. क्र. ९ येथील पदे महाराष्ट्र वित्त व लेखा सेवा कृषि अधिकारी गट - क संवर्गातील पदे म्हणून वित्त विभागाच्या अधिनस्त लेखा व कोषागारे संचालनालयाच्या आकृतीबंधामध्ये संवर्ग पदे म्हणून प्रकल्प कालावधीपर्यंत अस्थायी स्वरुपात समाविष्ट करावीत.
८. त्याचप्रमाणे, अ. क्र. ६ येथील पद मंत्रालयीन कक्ष अधिकारी संवर्गातून प्रतिनियुक्तीने भरण्याची कार्यवाही सामान्य प्रशासन विभागाने करावी.
९. प्रकल्प संचालक, महाराष्ट्र राज्य कृषि व्यवसाय व ग्रामीण परिवर्तन यांनी अ.क्र. १० ते २० येथे नमूद केलेली २३ पदे वेळोवेळी आवश्यक कालावधीकरिता बाहयस्त्रोत यंत्रणेद्वारे कंत्राटी पध्दतीने प्रकल्प कालावधीपर्यंत आवश्यकतेनुसार भरावीत.
१०.सद्य:स्थितीत प्रकल्पाचा आराखडा तयार करण्याकरिता प्रकल्प व्यवस्थापन कक्षामध्ये एकूण ३७ पदांची नियुक्ती करण्यास मान्यता देण्यात आली असून या पदांपैकी १४ पदे विविध विभागांतील अधिकारी व कर्मचाऱ्यांमधून नियुक्ती वा प्रतिनियुक्तीने भरावयाची आहेत. या पदांकरिता संबंधित प्रशासकीय विभागातून संवर्ग पदावरील अधिकारी / कर्मचारी उपलब्ध होत नसल्यास, सदर पदावरुन सेवानिवृत्त झालेल्या अधिकारी / कर्मचाऱ्यांची शासनाच्या प्रचलित धोरणानुसार कंत्राटी तत्वावर आवश्यकतेनुसार नियुक्ती करण्यास मंजूरी देण्यात येत आहे.
पृष्ठ ५ पैकी ३
# Page 4
शासन निर्णय क्रमांकः कृव्यप्र - ४६१८/प्र.क्र.१२९/८-अ
११.त्याचप्रमाणे, प्रकल्प संचालकांना आवश्यकता वाटल्यास, प्रकल्पाकरिता निर्माण केलेल्या वरिष्ठ अधिकारी / कर्मचाऱ्यांचे पद अवनत करुन त्या पदावर संबंधित प्रशासकीय विभागातील लगतच्या वेतन श्रेणीतील कनिष्ठ पदांवरील अधिकारी / कर्मचारी नियुक्त करण्याची देखील मुभा राहिल.
१२.महाराष्ट्र राज्य कृषि व्यवसाय व ग्रामीण परिवर्तन प्रकल्पाकरिता मंजूर केलेली उपरोक्त ३७ पदे प्रकल्प कालावधीपर्यत कृषि विभागाच्या अधिनस्त कृषि आयुक्तालयाच्या आस्थापनेवर अस्थायी स्वरुपात निर्माण करण्यात येत असून प्रकल्पाचा कालावधी संपुष्टात आल्यानंतर सदर पदे आपोआप निरसीत होतील.
१३.सदर प्रकल्पांतर्गत बाहयस्त्रोत यंत्रणेव्दारे कंत्राटी तत्वावर भरण्यात येणारी पदे केवळ प्रकल्प कालावधीपर्यंतच अस्तित्वात राहतील. प्रकल्प कालावधी संपुष्टात आल्यानंतर कंत्राटी तत्वावर नियुक्ती दिलेल्या अधिकारी / कर्मचाऱ्यांच्या सेवा देखिल संपुष्टात येतील व कोणत्याही परिस्थितीत त्यांचा शासकीय सेवेत समावेश करण्यात येणार नाही. प्रकल्प संचालकांनी संबंधितांशी करारनामा करतेवेळी याबाबत योग्य ती खबरदारी घ्यावी व कंत्राटी कर्मचाऱ्यांचे शासनावर कोणतेही दायित्व निर्माण होणार नाही याची दक्षता घ्यावी.
१४.सदर शासन निर्णय उच्चस्तर सचिव समितीने पद निर्मितीस चक्रीय पध्दतीने दिलेल्या मान्यतेनुसार तसेच,वित्त विभागाच्या अनौपचारिक संदर्भ क्रमांक ९२/ आपुक, दिनांक १५/०३/२०१९ अन्वये प्राप्त झालेल्या मान्यतेनुसार निर्गमित करण्यात येत आहे.
# Page 5