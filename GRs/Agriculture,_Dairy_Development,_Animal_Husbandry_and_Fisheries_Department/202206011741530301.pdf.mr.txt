# Page 1
मा. उच्च न्यायालय,मुंबई २०१६/२०२१ प्रकरणी आयुक्त (मत्स्य) यांच्या अध्यक्षतेखालील गठित समितीच्या अहवालावर निर्णय घेण्यासाठी मा. मंत्री (मत्स्य) यांच्या अध्यक्षतेखाली समिती गठित करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः मत्स्यवि-११२१/प्र.क्र. १५२ भाग २/पदुम-१४
मंत्रालय, मुंबई - ४०० ०३२
दिनांक : ०१ जून,२०२२
वाचा - १. शासन पत्र क्र मत्स्यवि -११२१/प्र.क्र.१५२/पदुम १४, दि.३०/०९/२०२१ २. शासन निर्णय क्र मत्स्यवि -११२१/प्र.क्र.१५२/पदुम १४,दि.११/१०/२०२१ ३. शासन निर्णय क्रमांक मत्स्यवि -११२१/प्र.क्र.१५२ भाग-२/पदुम १४, दि.२२/०३/२०२२
प्रस्तावना -
राज्यामध्ये पायाभूत सुविधा निर्माण करण्यासाठी विविध यंत्रणा कार्यरत आहे. जसे की, सार्वजनिक बांधकाम विभाग, महाराष्ट्र राज्य रस्ते विकास महामंडळ, मुंबई महानगर प्रादेशिक विकास प्राधिकरण, सिडको, महाराष्ट्र मेरीटाईम बोर्ड, मुंबई पोर्ट ट्रस्ट इ. या सर्व यंत्रणांमार्फत राज्याच्या किनारी भागात तसेच खाडी भागात पायाभूत सुविधांची कामे हाती घेण्यात येत असतात. सदर यंत्रणांद्वारे उभारण्यात येणाऱ्या प्रकल्पामुळे प्रकल्पाच्या कार्यक्षेत्रात उदरनिर्वाह करणाऱ्या मच्छिमारांवर त्याचा परिणाम होत असतो.
सद्यस्थितीत महाराष्ट्र राज्य रस्ते विकास महामंडळ यांच्यामार्फत ठाणे खाडी क्षेत्रात ठाणे खाडी पूल-३ (TCB-३) उभारण्यात येत आहे. या TCB-३ प्रकल्पामुळे बाधित झालेल्या मरिआई मच्छिमार सहकारी संस्था मर्या., यांनी नुकसान भरपाई मिळणेसंदर्भात मा. उच्च न्यायालय, मुंबई येथे रिट पिटीशन क्र. २०१६/२०२१ दाखल केली आहे.
मा. उच्च न्यायालयाने उक्त याचिकेसंदर्भात दिलेल्या दि. १२.०८.२०२१ रोजीच्या आदेशानुसार प्रकल्पामुळे बाधित होणाऱ्या मच्छिमारांना नुकसान भरपाई देण्यासंदर्भात राज्यव्यापी धोरण तयार करण्याबाबत आदेशित केले आहे. त्याअनुषंगाने आवश्यक कार्यवाही करण्यासाठी संदर्भाधीन शासन पत्र १ अन्वये आयुक्त (मत्स्य) यांच्या अध्यक्षतेखाली समिती गठित करण्यात आली
# Page 2
शासन निर्णय क्रमांकः मत्स्यवि-११२१/प्र.क्र. १५२ भाग २/पदुम-१४
आहे. प्रकल्पबाधित मच्छिमारांना नुकसानभरपाई देण्याची कार्यवाही ही प्रकल्प राबविण्याऱ्या त्या त्या क्षेत्रिय यंत्रणेमार्फत करण्यात येते. त्यामुळे ठाणे खाडी पूल ३ या प्रकल्पामुळे बाधित होणाऱ्या मच्छिमारांना नुकसान भरपाई देण्याची बाब ही पूर्णत: महाराष्ट्र राज्य रस्ते विकास महामंडळ ( MSRDC ) यांच्याशी संबंधित आहे.व त्यासाठी संबंधित प्रकल्पग्रस्त मच्छिमारांची माहिती पुरविण्याबाबत आयुक्त (मत्स्य) कार्यालयातर्फे कार्यवाही करणे आवश्यक आहे.
प्रकल्पबाधित मच्छिमारांसाठी राज्यव्यापी धोरण तयार करणे ही बाब केवळ मत्स्य विभागाशी
संबंधित नसून इतर तांत्रिक विभागांशी देखिल संबंधित आहे. तसेच राबविण्यात येणारे प्रकल्प हे नगरविकास विभाग, सार्वजनिक बांधकाम विभाग इ. विविध विभागाशी संबंधित असून त्या सर्व प्रकल्पासंदर्भात राज्यव्यापी धोरण तयार करून अंतिम करणे यासाठी मत्सय विभागाने कार्यवाही करणे उचित होणार नाही अशी धारण आहे.
वरील वस्तुस्थिती विचारात घेवून संदर्भाधीन शासन निर्णय २ व ३ अन्वये गठित करण्यात आलेल्या प्रधान सचिव (मत्स्य) व मा.मंत्री (मत्स्य) यांच्या अध्यक्षतेखालील समिती रद्द करून आयुक्त (मत्स्य) यांच्या अध्यक्षतेखालील समितीच्या अहवालावर योग्य तो निर्णय घेण्यासाठी मा.मंत्री(मत्स्य) यांच्या अध्यक्षतेखाली समिती गठित करण्याची बाब शासनाच्या विचाराधिन होती.
शासन निर्णय : संदर्भाधिन क्र.२ व ३ चे शासन निर्णय दि.११/१०/२०२१ व २२/०३/२०२२ अन्वये प्रधान सचिव
(पदुम) व मा.मंत्री (मत्स्य) यांच्या अध्यक्षतेखाली गठित करण्यात आलेली समिती रद्द करण्यात येवून मा.मंत्री (मत्स्य) यांच्या अध्यक्षतेखाली पुढीलप्रमाणे समिती गठित करण्यात येत आहे.
----------------------------------------
| १ | मा.मंत्री (मत्स्यव्यवसाय) | अध्यक्ष |
| २ | मा.राज्यमंत्री (मत्स्यव्यवसाय) | सदस्य |
| ३ | प्रधान सचिव (मत्स्यव्यवसाय) | सदस्य |
| ४ | आयुक्त (मत्स्यव्यवसाय) | सदस्य सचिव |
----------------------------------------
सदर समितीची कार्यकक्षा खालीलप्रमाणे राहील.
शासन पत्र दि.३०/०९/२०२१ अन्वये आयुक्त (मत्स्य) यांच्या अध्यक्षतेखाली ठाणे खाडी पूल प्रकल्प ३ मुळे बाधित होणाऱ्या मच्छिमारांना नुकसान भरपाई देण्यासंदर्भात गठित करण्यात आलेल्या समितीच्या अहवालावर निर्णय घेणे.
पृष्ठ ३ पैकी २
# Page 3
शासन निर्णय क्रमांकः मत्स्यवि-११२१/प्र.क्र. १५२ भाग २/पदुम-१४