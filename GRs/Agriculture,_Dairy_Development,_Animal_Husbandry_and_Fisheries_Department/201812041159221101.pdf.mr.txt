# Page 1
डॉ. बाळासाहेब सावंत कोकण कृषी विद्यापीठ, दापोली अंतर्गत प्रादेशिक कृषी संशोधन केंद्र कर्जत, जिल्हा रायगड येथील मौजे भिसेगांव स.नं. २/१अ क्षेत्र ०.४२.०, स.नं. २ब क्षेत्र १.६४.४ व स.नं. २क क्षेत्र ०.४२.० हे. आर. जमिनीपैकी ५ एकर जमीन भात व इतर बियाण्यांवर प्रक्रिया करण्याकरिता बीज प्रक्रिया केंद्र उभारण्यासाठी ३० वर्षांच्या दीर्घ मुदतीवर महाराष्ट्र राज्य बियाणे महामंडळ मर्यादित अकोला (महाबीज) यांना लीजवर देण्यास देण्यास मान्यता देण्याबाबत.....
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : संकीर्ण १५१४/प्र.क्र.११५/७ओ,
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२.
दिनांक : ३ डिसेंबर, २०१८.
वाचा :- (१) महाराष्ट्र राज्य बियाणे महामंडळ मर्यादित अकोला यांचे पत्र क्रमांक महाबीज/जमीन/ बांधकाम/२०१४/४२५/१७८४, दिनांक २४.०६.२०१४
(२) महाराष्ट्र कृषी शिक्षण व संशोधन परिषद, पुणे यांचे पत्र क्रमांक मकृप/ वि.शि.२/
१७९३/२०१३, दिनांक २.०९.२०१३
(३) डॉ.बाळासाहेब सावंत कोकण कृषी विद्यापीठ, दापोली यांचे पत्र क्रमांक डॉबाबासाकोकृवि/ संशो-२/१५६३/९१३४/२०१४, दिनांक ७.११.२०१४
(४) जिल्हाधिकारी, रायगड यांचे पत्र क्रमांक मशा/जमीन/अ-२/४६१२८८/२०१७,
दिनांक १६.०५.२०१७
शासन निर्णय : मुख्य व्यवस्थापक (प्र व अ), महाराष्ट्र राज्य बियाणे महामंडळ मर्यादित अकोला यांचेकडील संदर्भ क्रमांक (१) येथील पत्रान्वये डॉ. बाळासाहेब सावंत कोकण कृषी विद्यापीठ, दापोली अंतर्गत प्रादेशिक कृषी संशोधन केंद्र कर्जत, जिल्हा रायगड येथील ५ एकर जमीन भात व इतर बियाण्यांवर प्रक्रिया करण्याकरिता बीज प्रक्रिया केंद्र उभारण्यासाठी ३० वर्षांच्या दीर्घ मुदतीवर नाममात्र भाडे रु.१/- प्रतिवर्ष याप्रमाणे लीजवर मिळण्याबाबत विनंती केली आहे.
२. डॉ. बाळासाहेब सावंत कोकण कृषी विद्यापीठ, दापोली विद्यापीठाच्या कार्यकारी परिषदेच्या बैठकीमध्ये विषय क्र. ८, ठराव क्रमांक २२५/७, दि.१.१२.२०१२ अन्वये महाराष्ट्र राज्य बियाणे महामंडळ मर्यादित अकोला (महाबीज) यांना भात व इतर पिकांच्या नवीन प्रक्रिया युनिट स्थापन करण्यास विद्यापीठाच्या ताब्यातील प्रादेशिक कृषी संशोधन केंद्र कर्जत, जिल्हा रायगड येथील ५ एकर जमीन रु.१ प्रतिवर्ष नाममात्र भाडे तत्वावर ३० वर्ष कालावधीसाठी उपलब्ध करुन देण्यास मान्यता देण्याची शिफारस महाराष्ट्र कृषि शिक्षण व संशोधन परिषदेस केल्याबाबत संदर्भ क्रमांक (३) येथील पत्रान्वये विद्यापीठाने कळविले आहे.
३. महाराष्ट्र कृषी शिक्षण व संशोधन परिषद, पुणे यांनी त्यांच्या दिनांक २२.०५.२०१३ रोजीच्या ८८ व्या बैठकीमध्ये विषय क्र. ५७ ठराव क्र. ५१/८८/२०१३ अन्वये "डॉ. बाळासाहेब सावंत कोकण कृषी विद्यापीठ,
# Page 2
शासन निर्णय क्रमांक: संकीर्ण १५१४/प्र.क्र.११५/७ अ,
दापोली अंतर्गत प्रादेशिक कृषी संशोधन केंद्र, कर्जत जिल्हा रायगड येथील ५ एकर जमीन महाराष्ट्र राज्य बियाणे महामंडळ मर्यादित अकोला (महाबीज) यांना भाडेतत्वावर देण्याबाबतचा प्रस्ताव पारित केला आणि संदर्भ
क्रमांक (२) च्या पत्रान्वये कृषी परिषदेच्या शिफारशीसह शासनास सादर केला.
४. महाराष्ट्र कृषी विद्यापीठे अधिनियम १९८३ मधील कलम ३ (३) च्या परंतुकान्वये कृषी विद्यापीठाकडील स्थावर मालमत्ता पट्टयाने देणे, तिची विक्री करणे किंवा ती हस्तांतरीत करणे या बाबी राज्य शासनाच्या
पूर्वसंमतीने करता येत असल्याबाबतची तरतूद आहे.
५. सदर तरतूदीस अनुसरुन डॉ. बाळासाहेब सावंत कोकण कृषी विद्यापीठ, दापोली अंतर्गत प्रादेशिक कृषी संशोधन केंद्र कर्जत, जिल्हा रायगड येथील मौजे भिसेगांव स.नं. २/१अ क्षेत्र ०.४२.०, स.नं. २ब क्षेत्र १.६४.४ व
स.नं. २क क्षेत्र ०.४२.० हे. आर. जमिनीपैकी ५ एकर जमीन खालील अटी व शर्तीच्या अधीन राहून भात व इतर बियाण्यांवर प्रक्रिया करण्याकरिता बीज प्रक्रिया केंद्र उभारण्यासाठी ३० वर्षांच्या दीर्घ मुदतीवर रु.१ प्रतिवर्ष नाममात्र भाडयाने महाराष्ट्र राज्य बियाणे महामंडळ मर्यादित अकोला (महाबीज) यांना लीजवर देण्यास मान्यता देण्यात येत आहे : अटी व शर्ती..
१) सदर जमिनीचा वापर ज्या कारणासाठी हस्तांतरीत करण्यात आली आहे त्याच कारणासाठी वापर करावा व सदर जमीन महामंडळाने (महाबीज) इतरांना हस्तांतरीत करु नये आणि त्रयस्थ पक्षकारांचा कोणताही हितसंबंध, हक्क निर्माण करु नये.
२) डॉ. बाळासाहेब सावंत कोकण कृषि विद्यापीठ, दापोली अंतर्गत होणारी बियाणे प्रक्रिया महाराष्ट्र राज्य बियाणे महामंडळ मर्यादित अकोला (महाबीज) यांनी विनामोबदला करुन द्यावी.
३) महाराष्ट्र राज्य बियाणे महामंडळ मर्यादित अकोला (महाबीज) यांनी भाडे कराराचा ३० वर्षे कालावधी संपल्यानंतर सदर जमीन विद्यापीठास परत करणे बंधनकारक राहील.
४) या अटींचा भंग केल्याचे निदर्शनास आल्यास सदर लिज रद्द करुन जमीन ताब्यात घेण्यास कृषि
विद्यापीठास मुभा असेल.
६. हा शासन निर्णय महसूल व वन विभागाच्या अनौपचारीक संदर्भ क्र. २७/१८/ज-४अ, दि. १८/०८/२०१८ आणि अनौपचारीक संदर्भ क्र. १२४/अ-३, दि. २४/०९/२०१८ अन्वये सल्लामसलत करुन निर्गमित करण्यात येत आहे.
# Page 3