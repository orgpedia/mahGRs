# Page 1
तालुका बीज गुणन केंद्र, जाधववाडी ता.पुरंदर, जि.पुणे प्रक्षेत्राचे शासकीय फळरोपवाटिकेमध्ये रुपांतर करण्यास मान्यता मिळणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक: ताबिके-२०२१/प्र.क्र.२५/१३-अ,
हुतात्मा राजगुरु चौक, मादाम कामा रोड,
मंत्रालय, मुंबई-४०० ०३२,
दिनांक: २८ नोव्हेंबर, २०२३
संदर्भ:- कृषि आयुक्तालयाचे पत्र क्र.कृआ/फलो-२/ताबीकेरु-जाधववाडी/ ८५२६ / २०२१, दि. ३ मार्च, २०२१.
प्रस्तावना: आयुक्त (कृषि) यांनी संदर्भाधिन पत्रान्वये सादर केलेल्या अहवालाप्रमाणे प्रस्तावित केलेल्या तालुका बीज गुणन केंद्र, जाधववाडी ता. पुरंदर, जि. पुणे येथील प्रक्षेत्रावर फळपिकास पोषक हवामान व जमीन, प्रक्षेत्राजवळच पुरंदर उपसा सिंचन व्यवस्था, प्रक्षेत्रावरील पाणी साठवण क्षमता (४ शेततळी) लगतच असणारे अंजीर व सिताफळ संशोधन केंद्राकडून मातृवृक्ष उपलब्धता व मार्गदर्शन या प्रक्षेत्रावर जमेच्या बाजू आहेत. तसेच तालुका बीज गुणन केंद्र, जाधववाडी ता.पुरंदर, जि. पुणे हे बारामती उपविभागांतर्गत येत असून या उपविभागामध्ये डाळींब, सिताफळ, अंजिर, पेरु, चिंच, जांभूळ, लिंबू इ. फळबाग घेणारे शेतकरी मोठया प्रमाणात आहेत. या उपविभागांतर्गत चार तालुक्यांचा समावेश असून येथील शेतकऱ्यांना मोठया प्रमाणात आवश्यक असणाऱ्या फळरोपांची उपलब्धता करुन देणे आवश्यक आहे. सबब रोपवाटिकेत रुपांतर करण्याची निकड लक्षात घेता तालुका बीज गुणन केंद्र, जाधववाडी ता. पुरंदर, जि. पुणे प्रक्षेत्राचे शासकीय फळरोपवाटिकेमध्ये रुपांतर करण्यासाठी मान्यता देण्याची बाब शासनाच्या विचाराधीन होती.
शासन निर्णय:
तालुका बीज गुणन केंद्राचे फळरोपवाटिकेत रुपांतर करावयाचा तपशील:
--------------------------------------------------------------------------------------------------------------------------
| अ.क्र. | तालुका बीज गुणन केंद्राचे नांव | ता. बि.के. खालील एकूण क्षेत्र (हेक्टर) | फळरोपवाटिकेत रुपांतर करावयाचे क्षेत्र (हे.) |
|  | तालुका बीज गुणन केंद्र, जाधववाडी ता. पुरंदर, जि. पुणे | १२.३० हेक्टर | १२.३० हेक्टर |
--------------------------------------------------------------------------------------------------------------------------
उपरोक्त तालुका बीज गुणन केंद्राच्या प्रक्षेत्रावर फळरोपवाटिका रुपांतर करण्यास खालील अटींच्या अधिन राहून शासन मान्यता देण्यात येत आहे:
१) तालुका बीज गुणन केंद्रात असलेल्या अधिकारी / कर्मचारी यांच्याकडूनच नविन फळरोपवाटिकेचे काम करून घेण्यात येईल. सदर फळरोवाटिकेसाठी नविन अधिकारी / कर्मचारी यांची पदनिर्मिती करता येणार नाही.
# Page 2
शासन निर्णय क्रमांकः ताबिके-२०२१/प्र.क्र.२५/१३-अ
२) स्थापन करण्यात आलेल्या नविन फळरोपवटिकेसाठी नव्याने आर्थिक तरतूद करण्याची मागणी करता येणार नाही.
३) नविन वित्तीयभार पडणार नाही, याची दक्षता घ्यावी.
४) प्रक्षेत्रावरील कोणत्याही घटकावर परिणाम होणार नाही, याची दक्षता घ्यावी.