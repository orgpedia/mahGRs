# Page 1
राज्यातील प्रमुख पिकांवरील कीड व रोगांच्या व्यवस्थापनाच्या दृष्टीने कीड-रोग सर्वेक्षण व सल्ला योजनेच्या (क्रॉपसॅप) अंमलबजावणीसाठी रु.५.२५ कोटी इतका निधी वितरीत करणेबाबत.
महाराष्ट्र शासन
कृषी, पशुसंवर्धन, दुग्ध व्यवसाय विकास व मत्स्य व्यवसाय विभाग
शासन निर्णय क्रमांकः किरोनी-२०२२/प्र.क्र.६५/११-अ
मादाम कामा मार्ग, हुतात्मा राजगुरू चौक,
मंत्रालय विस्तार, मुंबई- ४०० ०३२.
दिनांक: १४ जून, २०२२.
वाचा: १. शासन परिपत्रक वित्त विभाग क्र. अर्थसं-२०२२/प्र.क्र.४३ / अर्थ-३, दि.४.०४.२०२२.
२. वित्त विभाग अ. शा. पत्र क्र. अर्थसं - २०२२/प्र.क्र.४३ / अर्थ -३, दि.५.०४.२०२२.
३. कृषि व पदुम विभाग शासन निर्णय क्र. किरोनी/२०२२/प्र.क्र.६५/११-ओ, दि.१०.०६.२०२२ ४. संचालक (वि. व प्र.), कृषि आयुक्तालय पुणे यांचे पत्र जा. क्र./विप्र-७/क्रॉपसॅप २२-२३/ प्र.क्र.३ /प्रमासू/सुधा.प्र/२०२२/१९१९८, दि.२७.०५.२०२२.
प्रस्तावना: प्रमुख पिकांवरील कीड व रोगाच्या व्यवस्थापनाच्या दृष्टीने पिकांवरील कीड-रोग सर्वेक्षण व सल्ला (क्रॉपसॅप) योजना राबविण्यासाठी सन २०२२-२३ मध्ये रु. २५ कोटी निधीच्या कार्यक्रमास संदर्भ क्र.
(३) अन्वये प्रशासकीय मान्यता देण्यात आली आहे. आयुक्त कार्यालयाने संदर्भ क्रं. ४ च्या पत्रान्वये सादर केलेल्या प्रस्तावास अनुसरून प्रस्तुत योजनेअंतर्गत रु. ५.२५ कोटी इतका निधी वितरणाची बाब शासनाच्या विचाराधिन होती.
शासन निर्णयः सोयाबीन, कापूस, भात, तूर, हरभरा, मका, ज्वारी व ऊस तसेच फळपिके आंबा, डाळींब, केळी, मोसंबी, संत्रा, चिक्कू, काजू, भेंडी व टोमॅटो या प्रमुख पिकांवरील कीड व रोगाच्या व्यवस्थापनाच्या दृष्टीने राबविण्यात येणाऱ्या पिकांवरील कीड-रोग सर्वेक्षण व सल्ला (क्रॉपसॅप) योजनेअंतर्गत रु. ५.२५ कोटी इतका निधी वितरीत करण्यास मान्यता देण्यात येत आहे.
२. सन २०२२-२३ मध्ये क्रॉपसॅप योजनेची अंमलबजावणीसाठीचा खर्च पुढील लेखाशीर्षाखाली सन २०२२-२३ करीता मंजूर तरतूदीतून भागविण्यात यावा: मागणी क्र. डी-३ २४०१, पीक संवर्धन, १०२-अन्नधान्यपीके, (००) (३०) पिकावरील कीड-रोग सवक्षेण व सल्ला प्रकल्प (२४०१९२४२) राज्य योजना, ३३ अर्थसहाय्य ३. सदर शासन निर्णयान्वये वितरीत करण्यात येणारा निधी शासन निर्णय दि.१०.०६.२०२२ मधील तरतूदींच्या अधिन राहुन खर्च करण्याची जबाबदारी आयुक्त (कृषि) यांची राहील.
# Page 2
शासन निर्णय क्रमांकः किरोनी-२०२२/प्र.क्र.६५/११-अ
४. प्रस्तुत प्रयोजनार्थ, आयुक्त (कृषि) यांना नियंत्रण अधिकारी म्हणून व आयुक्तालय स्तरावरील खर्चासाठी सहाय्यक संचालक, लेखा-१, यांना आहरण व संवितरण अधिकारी म्हणून घोषित करण्यात येत आहे. तसेच, विभागीय कृषि सहसंचालक स्तरावर विभागीय कृषि सहसंचालक कार्यालयातील लेखाधिकारी, जिल्हा स्तरावर जिल्हा अधिक्षक कृषि अधिकारी, उपविभाग स्तरावर उपविभागीय कृषि अधिकारी व तालुका स्तरावर तालुका कृषि अधिकारी यांना आहरण व संवितरण अधिकारी म्हणून घोषीत करण्यात येत आहे.
५. प्रस्तुत शासन निर्णय वित्त विभागाचे संदर्भ क्र. (१) येथील दि. ४.०४.२०२२ च्या परिपत्रक व संदर्भ क्र. (२) येथील अर्ध शासकिय पत्र दि. ५.०४.२०२२ अन्वये दिलेल्या मान्यतेनुसार निर्गमित करण्यात येत आहे.