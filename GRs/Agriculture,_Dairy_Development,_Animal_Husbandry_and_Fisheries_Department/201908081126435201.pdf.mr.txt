# Page 1
प्रधानमंत्री पीक विमा योजना खरीप हंगाम सन २०१८ साठी उस्मानाबाद व लोहारा तालुक्यातील शेतकऱ्यांना नुकसान भरपाईची रक्कम वितरीत करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग शासन निर्णय क्रमांकः प्रपिवियो-२०१८ /प्र.क्र.११२/११ ओ,
हुतात्मा राजगुरु चौक, मादाम कामा रोड,
मंत्रालय विस्तार, मुंबई-४०० ०३२
तारीख: ७ ऑगस्ट, २०१९
वाचा - १) शासन निर्णय कृषि व पदुम विभाग क्र. प्रपिवियो-२०१७/प्र.क्र.०१/११-ओ, दि.२०.०६.२०१७ २) शासन निर्णय कृषि व पदुम विभाग क्र. प्रपिवियो-२०१७/प्र.क्र.१/११- ओ, दि.२३.६.२०१७ ३) कृषि आयुक्तालयाचे पत्र क्र. प्रपिवियो-२०१८/सां-८/सोयाबीन/३९२/२०१८, दि.१३.०७.२०१८ ४) मा.उच्च न्यायालय, औरंगाबाद खंडपीठ यांनी जनहित याचिका क्र.१४१/२०१८ संदर्भात दि. १५.०७.२०१९ रोजी दिलेले निर्देश.
५) मा.मंत्री (मदत व पुनर्वसन) यांचे अध्यक्षतेखाली दि.२२.०७.२०१९ रोजी झालेल्या मंत्रीमंडळ उपसमितीच्या बैठक क्र. १८ चे इतिवृत्त.
प्रस्तावना : प्रधानमंत्री पिक विमा योजना खरीप हंगाम २०१७ मध्ये उस्मानाबाद व लोहारा तालुक्यात पेरणीचे क्षेत्र विचारात घेता, विमा क्षेत्र घटक निश्चित करतांना तालुका अधिसूचित करणे, तसेच पीक कापणी प्रयोग योग्य पध्दतीने न घेण्यामुळे सोयाबीन पिकाच्या विम्यापासून वंचित राहीलेल्या उस्मानाबाद जिल्हयातील उस्मानाबाद व लोहारा तालुक्यातील शेतकऱ्यांना पीक विमा नुकसान भरपाई देण्यासंदर्भात विविध लोकप्रतिनिधींकडून मागणी करण्यात आलेली आहे. तसेच प्रस्तुत प्रकरणासंदर्भात मा.मुंबई उच्च न्यायालय, औरंगाबाद खंडपीठ येथे जनहित याचिका क्र.१४१/२०१८ दाखल करण्यात आलेली होती. त्यासंदर्भात मा. मुंबई उच्च न्यायालय, औरंगाबाद खंडपीठासमोर झालेल्या सुनावणीमध्ये मदत व पुनर्वसन विभागाने सदर प्रस्तावाबाबत ३ आठवड्याच्या आत मंत्रिमंडळ उपसमितीच्या बैठकीत निर्णय घेवून संबंधित विभागाने लाभार्थ्यांना सदर रक्कम ४ आठवड्याच्या आत वितरीत करण्याचे आदेश मा.मुंबई उच्च न्यायालय, औरंगाबाद खंडपीठाने दिले आहेत. या अनुषंगाने मा.मंत्री (मदत व पुनर्वसन) यांचे अध्यक्षतेखाली दि.२२.०७.२०१९ रोजी झलेल्या मंत्रीमंडळ उपसमितीच्या बैठकीमध्ये झालेल्या निर्णयानुसार
# Page 2
शासन निर्णय क्रमांकः प्रपिवियो-२०१८/प्र.क्र.११२/११ञे,
सोयाबीन पिकाच्या विम्यापासून वंचित राहीलेल्या उस्मानाबाद जिल्हयातील उस्मानाबाद व लोहारा तालुक्यातील शेतकऱ्यांना पीक विमा नुकसान भरपाईची रक्कम अदा करावयाची बाब शासनाच्या विचाराधीन होती.
शासन निर्णय : प्रधानमंत्री पिक विमा योजना खरीप-२०१७ मध्ये सोयाबीन पिकाच्या विम्यापासून वंचित राहीलेल्या उस्मानाबाद जिल्हयातील उस्मानाबाद व लोहारा तालुक्यातील ६६,७७५ शेतकऱ्यांना रु.५६.६१ कोटी इतकी पीक विमा नुकसान भरपाईची रक्कम विशेष बाब म्हणून खालील अटींस अधीन राहून वितरीत करण्यास शासनाची मान्यता देण्यात येत आहे.
१) सदर शासन निर्णय कोणत्याही प्रकरणात पुर्वोदाहरण म्हणून समझण्यात येवू नये.
२) सोयाबीन पिकाच्या विम्यापासून वंचित राहीलेल्या उस्मानाबाद जिल्हयातील उस्मानाबाद व लोहारा तालुक्यातील शेतकऱ्यांना यापूर्वी खरीप २०१७ मध्ये पीक विमा योजनेंतर्गत नुकसान भरपाई प्राप्त झाली नसल्याची पडताळणी करून त्याची खातरजमा आयुक्त (कृषि) यांनी करावी.
३) नुकसान भरपाईस पात्र शेतकऱ्यांच्या रकमेची परिगणना विम्याच्या निकषानुसार करण्याची जबाबदारी आयुक्त (कृषि) यांची असेल.
२. प्रस्तुत शासन निर्णय वित्त विभागाच्या अनौपचारीक संदर्भ क्र. ४६३/२०१८/व्यय-९, दि.१९.१२.२०१८ अन्वये प्राप्त झालेल्या सहमतीस अनुसरून निर्गमित करण्यात येत आहे.
# Page 3