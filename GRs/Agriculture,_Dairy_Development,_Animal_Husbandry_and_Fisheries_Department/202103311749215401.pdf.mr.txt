# Page 1
राष्ट्रीय शाश्वत शेती अभियानांतर्गत (NMSA) कोरडवाहू क्षेत्र विकास (RAD) घटकाचा सन २०१९ २० चा अनुसूचित जाती प्रवर्गाचा अखर्चित निधी पुनरुज्जीवित करुन चालू वर्षी विनियोगात आणण्यास मान्यता देवून रु. १५४.५६ लाख निधी वितरीत करणेबाबत...
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांकः राशेअ-४४२०/प्र.क्र.९४/८-अ
मादाम कामा मार्ग, हुतात्मा राजगुरू चौक
मंत्रालय विस्तार, मुंबई - ४०० ०३२
दिनांक: ३१ मार्च, २०२१.
संदर्भ: १) शासन निर्णय क्रमांक ०३१७/प्र.क्र.१८/राकृवियो कक्ष, दि. १३.०४.२०१७ २) केंद्र शासनाचे पत्र क्र.२-३/२०१७-RFS-III, दिनांक १६.०४, २०२० ३) शासन निर्णय क्रमांक राशेअ ४४२०/प्र.क्र.८८/८ ओ, दिनांक १२.१०.२०२० ४) शासन निर्णय क्रमांक राशेअ ४४२०/प्र.क्र.९४/८ अ, दिनांक ०२.०२.२०२१ ५) कृषी आयुक्तालयाचे पत्र क्र. आकृआ-२०२१/कोक्षवि/वाकृअ/प्र.क्र.०५/२-७५/रासक, दि.०४.०३.२०२१ ६) सामाजिक न्याय विभाग शासन निर्णय क्र. बीजीटी २०२०/प्र.क्र.२४/अर्थसंकल्प (विघयो), दि. ३१.०३.२०२१
प्रस्तावना केंद्र पुरस्कृत राष्ट्रीय शाश्वत शेती अभियांनांतर्गत- कोरडवाहू क्षेत्र विकास घटकाची राज्यामध्ये अंमलबजावणी करण्यात येत आहे. यामध्ये केंद्र व राज्य हिश्श्याच्या निधीचे प्रमाण ६०:४० असे आहे. सन २०१९ २० मध्ये अखर्चित राहिलेला रु. १०९४.४२ लाख निधी सन २०२०-२१ या वर्षात खर्च करण्यासाठी केंद्र शासनाने संदर्भाधीन क्र. २ येथील दिनांक १६.०४.२०२० च्या पत्रान्वये पुनरुज्जीवित करुन दिलेला आहे.
अखर्चित निधीमध्ये अनुसूचित जातीचा केंद्र शासनाचा रु. १४४.५३ लाख निधीचा समावेश आहे. सदर निधीपैकी केंद्र हिस्सा रु. २९.०४ लाख व त्या प्रमाणात समरुप राज्य हिस्सा रु. २२.९८ लाख असा एकूण रु.५२.०२ लाख निधी पुनरुज्जीवित करुन संदर्भाकित क्र. ४ येथील दिनांक २.०२.२०२१ रोजीच्या शासन निर्णयान्वये वितरीत केला आहे. सुधारित अंदाजाच्या मर्यादेत उर्वरित केंद्र हिस्सा रु.११४.९१ लाख व राज्य हिस्सा रु.३९.६५ लाख असा एकूण रु.१५४.५६ लाख इतका निधी आयुक्त (कृषि) यांना वित्तीय व्यवस्थापन प्रणालीवर (बीडीएस) उपलब्ध करुन देण्याचा प्रस्ताव शासनाच्या विचाराधीन होता.
शासन निर्णय :
१. राष्ट्रीय शाश्वत शेती अभियानांतर्गत कोरडवाहू क्षेत्र विकास घटकाच्या उप अभियानाचा अनुसूचित जाती प्रवर्गाचा सन २०१९-२० या वर्षातील केंद्र हिश्श्याचा अखर्चित निधी रु.११४.९१ लाख (रुपये एक कोटी चौदा लाख एक्याण्णव हजार फक्त) व राज्य हिस्सा रु. ३९.६५ लाख (अक्षरी रुपये एकोणचाळीस लाख पासष्ठ हजार फक्त) असा एकूण रु. १५४.५६ लाख (रुपये एक कोटी चोपन्न लाख छप्पन्न हजार फक्त) निधी सन २०२०-२१ या वर्षात खर्च करण्यासाठी पुनर्जिवित करुन आयुक्त (कृषि) यांना वित्तीय व्यवस्थापन प्रणालीवर (बीडीएस) वितरीत करण्यात येत आहे.
# Page 2
शासन निर्णय क्रमांकः राशेअ-४४२०/प्र.क्र.९४/८-अ
२. सदर रु.१५४.५६ लाख निधी पुढील लेखाशिर्षाखाली चालू वर्षी मंजूर केलेल्या तरतुदीतून खर्ची टाकण्यात यावा.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| केंद्र हिस्सा | राज्य हिस्सा |
| मागणी क्रमांक – एन-३, २४०१ बी १६१ (०१) (०९) कृषि उन्नती योजना राष्ट्रीय शाश्वत शेती अभियान (केंद्र हिस्सा ६० टक्के) (कार्यक्रम) (२४०१ बी १६१) ३३ - अर्थसहाय्य | मागणी क्रमांक – एन-३, २४०१ बी १७९ (०१) (१०) कृषि उन्नती योजना राष्ट्रीय शाश्वत शेती अभियान (राज्य हिस्सा ४० टक्के) (कार्यक्रम) (२४०१ बी १७९) ३३ - अर्थसहाय्य |
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. निधीचे सनियंत्रण करण्याच्या दृष्टिने, निधी आहरण व संवितरण करणेसाठी पुढीलप्रमाणे नियंत्रण तसेच आहरण व संवितरण अधिकारी म्हणून घोषित करण्यात येत आहे:
-----------------------------------------------------------------------------------------------------------------------
| अ.क्र. | स्तर | नियंत्रण अधिकारी | आहरण व संवितरण अधिकारी |
| १. | आयुक्तालय स्तर | आयुक्त (कृषी), कृषी आयुक्तालय, पुणे | सहायक संचालक (लेखा- १) कृषी, आयुक्तालय, महाराष्ट्र राज्य, पुणे. |
| २. | विभागीय स्तर  |  | संबंधित विभागीय कृषी सहसंचालक. | संबंधित विभागीय कृषी सहसंचालक कार्यालयातील लेखाधिकारी. |
| ३. | जिल्हास्तर | संबंधित जिल्हा अधिक्षक कृषी अधिकारी. | संबंधित जिल्हा अधिक्षक कृषी अधिकारी कार्यालयातील लेखाधिकारी. |
-----------------------------------------------------------------------------------------------------------------------
४. या शासन निर्णयान्वये राष्ट्रीय शाश्वत शेती अभियानांतर्गत कोरडवाहू क्षेत्र विकास कार्यक्रमासाठी अनुसूचित जाती प्रवर्गाकरीता उपलब्ध करुन देण्यात येणाऱ्या केंद्र व राज्य हिश्श्याचा रु. १५४.५६ लाख निधीचे जिल्हानिहाय/कार्यालयनिहाय वाटप करण्याकरीता संचालक (विस्तार व प्रशिक्षण) यांना प्राधिकृत करण्यात येत असून त्यांनी अभियानांतर्गत जिल्हानिहाय वाटप करावयाचा निधी BDS प्रणालीद्वारे विभागीय कृषी सह संचालकांमार्फत जिल्ह्यांना वितरीत करावा व जिल्हा अधिक्षक कृषी अधिकारी यांनी प्राप्त निधी आहरीत करुन PFMS खातेवर जमा करावा.
५. अनुदानाची रक्कम PFMS प्रणालीद्वारे शेतकऱ्यांच्या आधार संलग्न बँक खात्यात जमा करावी.
६. सदर निधी खर्च करतांना राष्ट्रीय शाश्वत शेती अभियानांतर्गत कोरडवाहू क्षेत्र विकास घटकाच्या केंद्र शासनाने निर्गमित केलेल्या मार्गदर्शक सूचनांचे काटेकोर पालन करण्यात यावे.
७. सदर निधी खर्च करताना तो विहीत कार्यपद्धती अनुसरुन सर्व वित्तीय कायदे / प्रकियाचे / वित्तीय अधिकारांच्या मर्यादेत/C.V.C. तत्वानुसार/ प्रचलित शासन निर्णय/नियम/परिपत्रक/ तरतुदीनुसार, बजेट व कोषागार नियमावलीनुसार खर्च करण्याची कार्यवाही अमंलबजावणी यंत्रणांनी करावी. कोणत्याही परिस्थितीत कुठलाही शासन नियम/अधिकाराचा भंग होणार नाही, याबाबत दक्षता घेण्याची जबाबदारी संबंधित क्षेत्रिय कार्यालयाची राहील.
८. सदर योजनेची अंमलबजावणी केंद्र शासनाने निर्गमित केलेल्या राष्ट्रीय शाश्वत शेती अभियानाच्या मार्गदर्शक सूचनांमधील अवर्षण प्रवण क्षेत्र घटकाच्या मार्गदर्शक सूचनांनूसार तसेच संदर्भाधीन अ.क्र. २
पृष्ठ ४ पैकी २
# Page 3
शासन निर्णय क्रमांकः राशेअ-४४२०/प्र.क्र.९४/८-अ
येथील उन्नत शेती समृद्ध शेतकरी अभियानाच्या दिनांक १३ एप्रिल, २०१७ च्या शासन निर्णयातील मार्गदर्शक सूचनांनुसार करण्यात यावी.
९. प्रत्येक महिन्याला योजनेची भौतिक आणि आर्थिक प्रगती याबाबतची माहिती अद्ययावत करण्यात यावी व राष्ट्रीय शाश्वत शेती अभियानाच्या मार्गदर्शक सूचनांसोबतच्या परिशिष्ट-३ मध्ये भरण्यात यावी व सदरची माहिती राज्य शासनाकडेसुद्धा पाठविण्यात यावी.
१०. योजनेचा सविस्तर त्रैमासिक प्रगती अहवाल पुढील त्रैमासिकाच्या पहिल्या महिन्यांच्या १० तारखेपर्यंत त्याचप्रमाणे वार्षिक प्रगती अहवाल आर्थिक वर्ष संपल्यानंतर ३ महिन्यांच्या कालावधीत कृषी व सहकार विभाग, कृषी मंत्रालय, भारत सरकार यांच्याकडे तसेच राज्य शासनाकडे पाठविण्यात यावा.
११. कोरडवाहू क्षेत्र विकास (RAD) कार्यक्रमाच्या उद्दिष्टपूर्तीसाठी संचालक (विस्तार व प्रशिक्षण), कृषि आयुक्तालय, महाराष्ट्र राज्य, पुणे यांनी संदर्भाधीन अ.क्र. १ येथे नमुद केलेल्या केंद्र शासनाच्या संकेतस्थळावर उपलब्ध असलेल्या सदर घटकाच्या मार्गदर्शक सूचना तसेच उपरोक्त नमूद अटी व शर्ती विचारात घेऊन उद्दिष्ट निहाय सविस्तर मार्गदर्शक सुचना क्षेत्रिय अधिकाऱ्यांना निर्गमित कराव्यात.
१२. अनुसूचित जाती प्रवर्गसाठीचा निधी अनुसूचित जाती व नवबौध्द लाभार्थ्यांकरीता खर्च करण्यात यावा.
१३. अनुसूचित जातीच्या लाभार्थ्यांना योजनेचा लाभ कोणत्या स्वरुपात देण्यात आला, याबाबतची सन २०१८ १९ तसेच २०१९-२० सन या वर्षातील माहिती सामाजिक न्याय विभागास सादर करण्यासाठी, शासनास सादर करण्यात यावी.
१४. सदर शासन निर्णय वित्त विभागाचे परिपत्रक क्र. अर्थसं-२०१८/प्र.क्र.६९/अर्थ-३, दि. ०२ एप्रिल, २०१८ अन्वये विभागास प्रदान केलेल्या अधिकाराचा वापर करुन व सदर परिपत्रकातील अटी शर्तीची पूर्तता करुन तसेच संदर्भाधीन अ.क्र. ६ येथील सामाजिक न्याय विभागाच्या विभागाच्या दिनांक ३१.०३.२०२१ च्या शासन निर्णयास अनुसरुन निर्गमित करण्यात येत आहे.
# Page 4