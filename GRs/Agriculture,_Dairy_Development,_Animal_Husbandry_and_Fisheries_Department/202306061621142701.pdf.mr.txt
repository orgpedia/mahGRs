# Page 1
महाराष्ट्र सहकारी संस्था अधिनियम, १९६० मधील कलम १५२ व कलम १५४ अन्वये घेतल्या जाणाऱ्या अपिल व पुनरीक्षण अर्जासंदर्भातील सुनावणी घेण्याचे व अर्ज निकाली काढण्यासंदर्भातील अधिकार मा.मंत्री (मत्स्यव्यवसाय) यांना प्रत्यार्पित करण्यात आले असलेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन परिपत्रक क्र. मत्स्यवि-२०२१/प्र.क्र. १८२/पदुम-१३
मंत्रालय, मुंबई ४०० ०३२
दिनांक:०६ जून, २०२३
प्रस्तावना : महाराष्ट्र राज्यातील सहकारी संस्थांसाठी, महाराष्ट्र सहकारी संस्था अधिनियम, १९६० लागू असून, राज्यातील सर्व सहकारी संस्थांची कार्ये व कामकाज, नियमन व नियंत्रण सदरहू कायद्याच्या व या अंतर्गत करण्यात आलेल्या सहकारी संस्था नियम, १९६१ मधील तरतुदींनुसार चालते. या तरतुदीनुसार वादांच्या निराकरणास्तव अपिल / पुनरिक्षण या संदर्भात, कायद्यातील कलम १५२ व कलम १५४ नुसार विविध प्राधिकरणांची तरतुद करण्यात आली आहे.
विभागातंर्गत मत्स्यव्यवसायाशी संबंधित सहकारी संस्थांकडून, दाखल करण्यात येणाऱ्या अपिल/ पुनरिक्षण अर्जाबाबत सुनावणी घेण्याचे व अर्ज निकाली काढण्याच्या अधिकारांसदर्भात स्पष्टता करण्याची विनंती विधी व न्याय विभागास करण्यात आली होती. त्यावर विधी व न्याय विभागाने मत्स्यव्यवसाय विभागाने सहकार विभागाशी सल्लामसलत करून योग्य निर्णय घेणेबाबत दिलेल्या अभिप्रायानुसार सुनावणी घेण्याचे अधिकार मा.मंत्री (मत्स्यव्यवसाय) यांना प्रत्यार्पित करण्याबाबत प्रस्तावित करण्यात आले होते.
त्यावर मा. मंत्री (सहकार) यांनी सदरहू अधिकार, मा.मंत्री (मत्स्यव्यवसाय) यांना प्रत्यार्पित करण्यास सहमती दिलेली आहे. सबब या सहमतीस अनुसरून खालीलप्रमाणे परिपत्रक निर्गमित करण्यात येत आहे.
शासन परिपत्रक : त्स्यव्यवसाय विभागांतर्गत कार्यरत असलेल्या मत्स्यव्यवसाय सहकारी संस्थामार्फत दाखल करण्यात येणाऱ्या अपिल / पुनरिक्षण अर्जाबाबत सुनावणी घेण्याचे व अर्ज निकाली काढण्याचे अधिकार मा. मंत्री (सहकार) यांनी दिलेल्या सहमतीनुसार, मा. मंत्री (मत्स्यव्यवसाय) यांना प्रत्यार्पित करण्यात आले आहेत. त्यामुळे महाराष्ट्र सहकारी संस्था अधिनियम, १९६० व यांतर्गत करण्यात आलेल्या, सहकारी संस्था नियम, १९६१ मधील अपिल/पुनरिक्षण संदर्भात कलम १५२ व कलम १५४ मधील तरतुदीनुसार, या अधिनियमांतर्गत दाखल करण्यात येणाऱ्या अपिल / पुनरिक्षण अर्जाची सुनावणी, मा. मंत्री (मत्स्यव्यवसाय) यांचेकडे घेण्यात येवून अर्ज निकाली काढण्यात येतील.
# Page 2
शासन परिपत्रक क्रमांकः मत्स्यवि-२०२१/प्र.क्र.१८२/पदुम-१३
सदरहू शासन परिपत्रक मा. मंत्री (सहकार) यांनी दिलेल्या सहमतीस अनुसरून निर्गमित करण्यात येत आहे.