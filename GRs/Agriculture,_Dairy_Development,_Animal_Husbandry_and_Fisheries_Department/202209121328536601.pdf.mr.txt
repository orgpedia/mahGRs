# Page 1
केंद्र शासन सहाय्यित प्रधानमंत्री सूक्ष्म अन्न प्रक्रिया उद्योग योजना (PMFME) सन २०२२-२३ मध्ये राबविण्यासाठी सर्वसाधारण प्रवर्गाकरिता राज्य हिस्स्याचा रु. १९४९.७९ लाख निधी वितरीत करण्यास मान्यता देणेबाबत.... (२४०१ B३४८) महाराष्ट्र शासन
कृषि, पशुसंवर्धन, दुग्धव्यवसाय विकास व मस्यव्यवसाय विभाग,
शासन निर्णय क्र. प्रअयो-२०२२/प्र.क्र. १६९/९-अ
मादाम कामा रोड, हुतात्मा राजगुरु चौक,
मंत्रालय, विस्तार भवन, मुंबई - ४०० ०३२.
तारीख:- १२ सप्टेंबर, २०२२
वाचा:- १. कृषि व पदुम विभाग, शासन निर्णय क्र. संकीर्ण-२०२०/प्र.क्र.१२०/९-ओ, दि. २३.१२.२०२० २. वित्त विभाग, शासन परिपत्रक क्र. अर्थसं-२०२२/प्र.क्र.४३/अर्थ-३, दि. ०४.०४.२०२२ ३. केंद्र शासनाचा दि. २०.०४.२०२२ रोजीचा ई-मेल ४. नोडल अधिकारी (PMFME) तथा संचालक (कृषि प्रक्रिया व नियोजन), कृषि आयुक्तालय, महाराष्ट्र राज्य, पुणे यांचे जा. क्र. पीएमएफएमई/प्रस्ताव/१७८८९/२०२२, दि. १७.०५.२०२२ ५. नोडल अधिकारी (PMFME) तथा संचालक (कृषि प्रक्रिया व नियोजन), कृषि आयुक्तालय, महाराष्ट्र राज्य, पुणे यांचे जा. क्र. पीएमएफएमई/प्रस्ताव/२०६०९/२०२२, दि. ०९.०६.२०२२ ६. कृषि व पदुम विभाग, शासन निर्णय क्र. प्रअयो-२०२२/प्र.क्र.१६९/९-ओ, दि. २६.०७.२०२२
प्रस्तावना : केंद्र शासन पुरस्कृत प्रधानमंत्री सूक्ष्म अन्न प्रक्रिया उद्योग योजना (Prime Minister Scheme for Formalization of Micro Food Enterprises (PMFME) योजना राज्यात सन २०२०-२१ पासून पुढील पाच वर्षासाठी म्हणजे सन २०२४-२५ पर्यंत राबविण्यास वरील वाचा येथील दि. २३.१२.२०२० रोजीच्या शासन निर्णयान्वये मंजूरी देण्यात आली आहे. सदर योजना सन २०२२-२३ मध्ये राज्यात राबविण्याकरिता वरील वाचा येथील दि. २६.०७.२०२२ रोजीच्या शासन निर्णयान्वये रु. १७५.९० कोटी एवढया रकमेच्या आराखड्यास प्रशासकीय मान्यता देण्यात आली आहे.
केंद्र शासनाने वरील वाचा येथील दि. २०.०४.२०२२ रोजीच्या ई-मेल अन्वये प्रथम राज्य हिस्याचे अर्थ सहाय्य नोडल बँकेस वितरीत करावे तद्नंतर केंद्र शासनामार्फत केंद्र हिस्सा वितरीत केला जाईल असे कळविले आहे. त्यास अनुलक्षून वित्त विभागाने रु. १९४९.७९ लाख इतका राज्य हिश्श्याचा निधी वितरीत करण्यास सहमती दर्शविली आहे. सबब, प्रधानमंत्री सूक्ष्म अन्न प्रक्रिया उद्योग योजना (PMFME) योजना सन २०२२-२३ मध्ये राज्यात राबविण्यासाठी रु. १९४९.७९ लाख इतका राज्य हिश्श्याचा निधी नोडल एजन्सी, प्रधानमंत्री सूक्ष्म अन्न प्रक्रिया उद्योग योजना (PMFME) तथा आयुक्त (कृषि) यांना वितरीत करण्याची बाब शासनाच्या विचाराधीन होती. त्यानुसार शासन पुढीलप्रमाणे निर्णय घेत आहे.
शासन निर्णय : केंद्र शासन पुरस्कृत प्रधानमंत्री सूक्ष्म अन्न प्रक्रिया उद्योग योजना (PMFME) सन २०२२-२३ मध्ये राज्यात राबविण्याकरिता सर्वसाधारण प्रवर्गासाठी राज्य हिस्सा रु. १९४९.७९ लाख रुपये एकोणीस कोटी एकोणपन्नास लाख एकोणऐंशी हजार फक्त) निधी नोडल एजन्सी, प्रधानमंत्री सूक्ष्म अन्न प्रक्रिया उद्योग योजना (PMFME) तथा आयुक्त (कृषि) यांना वितरीत करण्यास मान्यता देण्यात येत आहे.
२. सदरहू निधी खालील लेखाशिर्षाखाली खर्ची टाकण्यात यावा.
पृष्ठ ३ पैकी १
# Page 2
शासन निर्णय क्रमांकः प्रअयो-२०२२/प्र.क्र. १६९/९-अ
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
| राज्य हिस्सा | मागणी क्र. डी-३ २४०१-पीक संवर्धन १०२-अन्नधान्य पिके (००)(३६) प्रधानमंत्री सूक्ष्म अन्न प्रक्रिया उद्योग  |  योजना (सर्वसाधारण) (राज्य हिस्सा ४० %) ३३-अर्थसहाय्य (२४०१ बी३४८) | Demand No. D-3 2401-Crop Husbandry 102-Food Grain Crop (00)(36) Pradhan Mantri Micro Food Processing Industry Scheme (General) State Share 40 %) 33- Subsidies (2401 B348) |
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
३. सदर योजना सन २०२२-२३ मध्ये राबविण्याकरिता नोडल एजन्सी, प्रधानमंत्री सूक्ष्म अन्न प्रक्रिया उद्योग योजना (PMFME) तथा आयुक्त (कृषि), कृषि आयुक्तालय, महाराष्ट्र राज्य, पुणे यांना नियंत्रक अधिकारी तर सहाय्यक संचालक (लेखा-१), कृषि आयुक्तालय, महाराष्ट्र राज्य, पुणे यांना आहरण व संवितरण अधिकारी म्हणून घोषित करण्यात येत आहे.
४. या योजनेंतर्गत केंद्र शासनाने उपलब्ध करुन दिलेल्या निधीचा तात्काळ विनियोग करण्यात यावा तसेच निधी विनियोगाच्या अनुषंगाने नोडल एजन्सी, प्रधानमंत्री सूक्ष्म अन्न प्रक्रिया उद्योग योजना (PMFME) तथा आयुक्त (कृषी) यांनी वेळोवेळी उपयोगिता प्रमाणपत्र केंद्र व राज्य शासनास सादर करावे.
५. संदर्भांकित शासन निर्णय दि. २३/१२/२०२० अन्वये विहित केलेल्या तरतुदींनुसार सदर योजनेची अंमलबजावणी करण्यात यावी व त्यानुषंगाने योजना सन २०२२-२३ मध्ये राबविण्याकरिता मार्गदर्शक सूचना कृषि आयुक्तालय स्तरावरून निर्गमित कराव्यात.
६. निधी खर्च करताना महाराष्ट्र अर्थसंकल्प नियम पुस्तिका व वित्तीय अधिकार नियम पुस्तिकेमध्ये उल्लेख केलेल्या तसेच नियोजन व वित्त विभागाने निर्गमित केलेल्या मार्गदर्शक सूचना, प्रचलित अटी व शर्ती तसेच वेळोवेळी दिलेल्या सूचनांचे काटेकोरपणे पालन करावे.
७. सदर शासन निर्णय वित्त विभागाचा अनौपचारिक संदर्भ क्रमांक २६५/२०२२/व्यय - १, दिनांक २५.०८.२०२२ अन्वये त्या विभागाने दिलेल्या सहमतीनुसार निर्गमित करण्यात येत आहे.
# Page 3