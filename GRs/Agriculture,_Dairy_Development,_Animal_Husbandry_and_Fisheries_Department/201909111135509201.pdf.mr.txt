# Page 1
सेवेत असतांना दिवंगत झालेल्या गट- क व गट-ड संवर्गातील महाराष्ट्र पशु व मत्स्य विज्ञान विद्यापीठाच्या नियंत्रणाखालील कर्मचाऱ्यांच्या पात्र कुटुंबीयांना अनुकंपा तत्वावर नियुक्ती देण्याबबात ..
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : मपवि २०१८/प्र.क्र.२५/माफसू
मंत्रालय विस्तार, मुंबई - ४०० ०३२
दिनांक – ११ सप्टेंबर, २०१९
वाचा :- १) शासन निर्णय, सामान्य प्रशासन विभाग, क्र. अकंपा १२७०/प्र.क्र. १०२/आठ, दि.२१/०९/२०१७, २) कुलसचिव, महाराष्ट्र पशु व व मत्स्य विज्ञान विद्यापीठ, नागपूर यांचे पत्र क्र.
मपमविवि/आस्था - ४/५८१७/१८, दि. २६/०२/२०१८.
प्रस्तावना : सामान्य प्रशासन विभागाच्या संदर्भाधीन क्र १ येथील दिनांक २१/०९/२०१७ रोजीच्या शासन
निर्णयान्वये अनुकंपा तत्वावर शासन सेवेत नियुक्ती देण्यासंदर्भात निर्गमित करण्यात आलेल्या शासन
निर्णय/परिपत्रक यांचे एकत्रीकरण करुन सर्व समावेशक आदेश निर्गमित केलेले आहेत.
२. सदर शासन निर्णया सोबतच्या परिशिष्ट “अ” मधील मुद्दा क्र. २ येथे अनुकंपा नियुक्ती
योजनेसंदर्भातील तरतूदी हया केवळ शासकीय कर्मचाऱ्यांपूरत्याचे सिमीत आहेत. सदर तरतूदी हया
जिल्हा परिषद/ नगरपालीका / महानगर पालीका/ महामंडळ / प्राधिकरणे/ व्यापारी उपक्रम व इतर
तत्सम आस्थापनावरील कर्मचाऱ्यांना थेट लागू होणार नाहीत. त्यासाठी संबंधित प्रशासकीय विभागाने
स्वतंत्रपणे निर्णय घेणे आवश्यक राहील, , असे नमूद केले आहे.
३. त्यानुसार कृषि व पदुम विभागांतर्गत असलेल्या महाराष्ट्र पशु व मत्स्य विज्ञान विद्यापीठाच्या
नियंत्रणाखालील कर्मचाऱ्यांना सदर अनुकंपा तत्वावर विद्यापीठ सेवेत नियुक्ती करण्याचे धोरण लागू
करण्याची बाब शासनाच्या विचाराधीन होती. त्यानुसार पुढील शासन निर्णय घेण्यात आला आहे.
# Page 2
शासन निर्णय क्रमांकः मपवि २०१८/प्र.क्र.२५/माफसू
शासन निर्णय :
सामान्य प्रशासन विभागाच्या संदर्भाधीन क्र १ येथील क्र. अकंपा १२७० /प्र.क्र. १०२ /आठ
दिनांक २१/०९/२०१७ रोजीच्या शासन निर्णयातील सर्व तरतूदी महाराष्ट्र पशु व मत्स्य विज्ञान
विद्यापीठाच्या नियंत्रणाखालील कर्मचाऱ्यांना जशाच्या तशा लागू करण्यात येत आहेत.
२. तसेच यासंदर्भात दिनांक २९/०९/२०१७ नंतर शासनस्तरावरुन (सामान्य प्रशासन विभाग,
वित्त विभाग, कृषि व पदुम विभाग, इ.) वेळोवेळी निर्गमित केलेले व निर्गमित करण्यात येणारे शासन
निर्णय / परीपत्रकातील तरतूदी तशाच्या तशा लागू राहतील.