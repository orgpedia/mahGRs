# Page 1
जिल्हा वार्षिक सर्वसाधारण एकात्मिक कुक्कुट विकास या योजनेंतर्गत ५० टक्के अनुदानावर अंडी उत्पादनासाठी वाटप करावयाच्या तलंगा, नर कोंबडे व एक दिवशीय कुक्कुट पक्षी यांच्यागटाच्या आधारभूत किंमतीत सुधारणा करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यसाय विभाग,
शासन निर्णय क्रमांक- कुक्कुट -२०२२/प्र.क्र.२८/पदुम-४
मादाम कामा रोड, हुतात्मा राजगुरू चौक,
मंत्रालय, मुंबई -४०००३२
दिनांक :- २० जानेवारी, २०२३
वाचा :- १) कृषि, पशुसंवर्धन, दुग्धव्यवसाय विकास व मत्स्यव्यसाय विभागाचा शासन निर्णय क्र. जिवायो-२०१०/प्र.क्र.३१२/पदुम-४, दि.१६.०९.२०१०.
२) कृषि, पशुसंवर्धन, दुग्धव्यवसाय विकास व मत्स्यव्यसाय विभागाचे शासन शुद्धीपत्रक क्र.जिवायो-२०१०/प्र.क्र.३१२/पदुम-४, दि.२८.०९.२०१०.
३) कृषि, पशुसंवर्धन, दुग्धव्यवसाय विकास व मत्स्यव्यसाय विभागाचा शासन निर्णय क्र.संकिर्ण-२०२०/प्र.क्र.७७ (भाग-१)/पदुम-४, दि.१४.०९.२०२०.
४) कृषि, पशुसंवर्धन, दुग्धव्यवसाय विकास व मत्स्यव्यसाय विभागाचा शासन निर्णय क्र. संकिर्ण-२०२०/प्र.क्र.७७ (भाग-१)/पदुम-४, दि.३०.०८.२०२१.
५) आयुक्त पशुसंवर्धन, महाराष्ट्र राज्य, पुणे यांचे कार्यालयीन पत्र क्र. कुक्कुट -२/प्र.क्र.१४९/ किंमत सुधारणा/६५०२/२०२२/पसं-१३, पुणे दि.०५.०५.२०२२.
प्रस्तावना :
जिल्हा वार्षिक सर्वसाधारण योजनेअंतर्गत एकात्मिक कुक्कुट विकास ही योजना सन २०१० पासुन राज्यात कार्यान्वित असून, या योजनेअंतर्गत ५० टक्के अनुदानावर अंडी उत्पादनासाठी तलंगा गट ( २५ तलंगा + ३ नर कोंबडे) वाटप व १०० एक दिवशीय सुधारित कुक्कुट पक्षांच्या पिल्लांचे गट वाटप केले जातात.
२. सद्यस्थितीत उबवणीची अंडी, तलंगा, नर कोंबडे व एकदिवसीय कुक्कुट पिल्ले या सर्वांच्या किंमतीमध्ये वाढ झालेली आहे. तसेच कुक्कुट खाद्यासाठी लागणा-या कच्च्या मालाच्या किंमती, औषधी व इंधनामध्ये देखील दर वाढ झालेली असल्याने कुक्कुट खाद्य, कुक्कुट पक्षांना लागणारी औषधी व वाहतुक खर्चात देखील वाढ झालेली आहे.
३. या योजनेंतर्गत वाटप करावयाच्या तलंगा, नर कोंबडे व एक दिवशीय कुक्कुट पक्षी यांच्या गटाच्या आधारभूत किंमती निश्चित करुन बराचसा कालावधी झालेला असल्याने त्यात सुधारणा करण्याची बाब शासनाच्या विचाराधीन होती.
# Page 2
शासन निर्णय क्रमांकः कुक्कुट -२०२२/प्र.क्र. २८/पदुम-४
४. वर नमुद केलेली वस्तुस्थिती विचारात घेवून जिल्हा वार्षिक सर्वसाधारण योजनेंतर्गत ५० टक्के अनुदानावर अंडी उत्पादनासाठी वाटप करावयाच्या तलंगा, नर कोंबडे व एक दिवशीय कुक्कुट पक्षी यांच्या गटाच्या आधारभूत किंमतीत सुधारणा करण्याच्या अनुषंगाने खालीलप्रमाणे शासन निर्णय निर्गमित करण्यात येत आहे.
शासन निर्णय : ५. जिल्हा वार्षिक सर्वसाधारण एकात्मिक कुक्कुट विकास या योजनेंतर्गत ५० टक्के अनुदानावर अंडी उत्पादनासाठी वाटप करावयाच्या तलंगा, नर कोंबडे व एक दिवशीय कुक्कुट पक्षी यांच्या गटाच्या आधारभूत किंमतीत खालीलप्रमाणे सुधारणा करण्यास याद्वारे शासनाची मान्यता देण्यात येत आहे.
(आकडे रुपयात)
---------------------------------------------------------------------------------------------------------------------------------------------------------------------
| अ.क्र. | योजनेती ल घटक | बाब | यापूर्वीचे दर | सुधारीत दर | सुधारीत दर प्रति घटक |
| १ | २ | ३ | ४ | ५ | ६ |
| १ | तलंगा गट  |  वाटप | पक्षी किंमत (२५ तलंगा + ३ नर कोंबडे) | ३,०००/ | ४,२००/ | रू.१५०/ |
| खाद्यावरील खर्च (अंदाजे ८ आठवडे करीता ३.५ किलो खाद्य प्रति पक्षी) | १,४००/ | २,९४०/ | प्रतिपक्षी ३.५ कि.ग्रॅ. यानुसार एकूण २८ पक्ष्यांना रु.३०/- प्रति कि. ग्रॅ. या दराने |
| वाहतुक खर्च | १५०/ | ५००/ | रु.१८/- प्रति पक्षी X २८ पक्षी |
| औषधी | ५०/ | ७००/ | रु. २५/- प्रति पक्षी X २८ पक्षी |
| रात्रीचा निवारा | १,०००/ | २,०००/ |  |
| खाद्याची भांडी | ४००/ | ५००/ |  |
| एकूण | ६,०००/ | १०,८४०/ |  |
|  | १०० एक  |  दिवशीय सुधारित कुक्कुट पक्षांच्या पिल्लांचे गट वाटप | एक दिवशीय १०० पिल्लांची किंमत | २,०००/ | २,५००/ | प्रति पक्षी रू.२५/ |
| प्रत्येक गटा बरोबर द्यावयाचे खाद्य ८०० कि.ग्रॅ. | १२,४००/ | २४,०००/ | रू.३०/- प्रति कि.ग्रॅ. x ८०० कि.ग्रॅ. |
| वाहतुक खर्च | १००/ | ५००/ | रू.५/- प्रति पक्षी |
| औषधी | १५०/ | १,०००/ | रू.१०/- प्रति पक्षी X १०० पक्षी |
| रात्रीचा निवारा | १,०००/ | १,०००/ | रू.१०/- प्रति पक्षी |
| खाद्याची भांडी | ३५०/ | ५००/ |  |
| एकूण | १६,०००/ | २९,५००/ |  |
---------------------------------------------------------------------------------------------------------------------------------------------------------------------
पृष्ठ ३ पैकी २
# Page 3
शासन निर्णय क्रमांकः कुक्कुट -२०२२/प्र.क्र. २८/पदुम-४
६. सुधारीत दराने तलंगा गट वाटपासाठी उर्वरीत ५० टक्के रक्कम म्हणजेच रु.५,४२०/- आणि १०० एक दिवशीय सुधारित कुक्कुट पक्षांच्या पिल्लांचे गट वाटपासाठी उर्वरीत ५० टक्के रक्कम म्हणजेच रु.१४,७५०/- लाभार्थी स्वहिस्सा राहील.
७. उपरोक्त प्रमाणे सुधारित दर हे आर्थिक वर्ष २०२३-२४ मध्ये अर्थसंकल्पित होणाऱ्या निधीमधून राबवावयाच्या योजनेसाठी दि.०१.०४.२०२३ पासून अंमलात येतील.
८. आयुक्त पशुसंवर्धन, पुणे यांनी दर पाच वर्षांनी या योजनेंतर्गत वाटप करावयाच्या तलंगा, नर कोंबडे व एक दिवशीय कुक्कुट पक्षी यांच्या किमतीचा तसेच कुक्कुट खाद्य किंमतीचा आढावा घेवून दरामध्ये सुधारणा करावयाचा प्रस्ताव आवश्यक त्या समर्थनासह शासनास सादर करावा.
९. सदर योजनेच्या अमंलबजावणी अनुषंगाने वाचा क्र. १ येथील शासन निर्णयात नमुद मार्गदर्शक सुचनात कुक्कुट पक्षांच्या गटाच्या किंमती व्यतिरीक्त कोणताही बदल करण्यात आलेला नाही.
१०. सदर योजनेच्या प्रभावी अमंलबजावणीसाठी आवश्यक त्या सविस्तर मार्गदर्शक सुचना आयुक्त पशुसंवर्धन, पुणे यांनी क्षेत्रीय कार्यालयांना तात्काळ निर्गमित कराव्यात.
११. सदरचा शासन निर्णय नियोजन विभागाच्या अनौपचारिक संदर्भ क्र.३७/१४८१ दि.०६.०७.२०२२ व वित्त विभागाच्या अनौपचारिक संदर्भ क्र. ५२६/२०२२/ व्यय-२, दि.१३.१२.२०२२ अन्वये व त्यांच्या सहमतीने निर्गमित करण्यात येत आहे.