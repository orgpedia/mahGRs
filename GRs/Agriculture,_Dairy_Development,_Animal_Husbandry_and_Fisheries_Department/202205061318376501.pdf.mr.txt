# Page 1
राज्यातील चारही कृषि विद्यापीठांतर्गत कायमस्वरूपी विनाअनुदानित महाविद्यालयांच्या मूल्यमापनासाठीच्या मुल्यांकन निकषांना मान्यता प्रदान करणेबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग,
शासन निर्णय क्रमांक : मकृप- १०२२/प्र.क्र. ८९/७ अ
मादाम कामा मार्ग, हुतात्मा राजगुरु चौक, मंत्रालय विस्तार, मुंबई - ४०० ०३२.
दिनांक : ०६ मे, २०२२.
संदर्भ :- १) कृषी व पदुम विभाग, शासन निर्णय क्र.कृषिवि-२१९०/प्र.क्र.२०३/२०-ओ, दि.८/७/१९९९.
२) कृषी व पदुम विभाग, शासन निर्णय क्र. कृषिवि-२१९०/प्र.क्र.२०३/२०-अ, दि.१/७/२०००.
३) महाराष्ट्र कृषी शिक्षण व संशोधन परिषदेच्या दि.३०/०६/२००७ च्या ७२ व्या बैठकीतील ठराव क्र.०८/७२/२००७.
४) महाराष्ट्र कृषी शिक्षण व संशोधन परिषद, पुणे यांचे पत्र.क्र.मकृप/शिक्षण-१/ १७२२/९९६, दि.२६/४/२०२२.
प्रस्तावना:
राज्यातील चारही कृषि विद्यापीठांतर्गत सन १९९९-२००० या शैक्षणिक वर्षापासून मान्यताप्राप्त
खाजगी संस्थांमार्फत विनाअनुदान तत्वावर कृषी व संलग्न महाविद्यालये सुरु करण्यास संदर्भ क्र. १
येथील दि.०८/०७/१९९९ च्या शासन निर्णयान्वये मान्यता प्रदान करण्यात आलेली आहे. सध्या
राज्यातील चारही कृषी विद्यापीठांतर्गत कृषी, उद्यानविद्या, कृषी अभियांत्रिकी, अन्नतंत्रज्ञान,
जैवतंत्रज्ञान व कृषी व्यवसाय व्यवस्थापन या सहा विद्याशाखांची कायमस्वरूपी विनाअनुदानित
तत्वावर १५२ महाविद्यालये कार्यरत आहेत.
२. मान्यताप्राप्त विनाअनुदानित कृषी व संलग्न महाविद्यालयामधील शिक्षणाचा दर्जा उच्चतम
राखणे, संबंधित महाविद्यालयाच्या प्रशासकीय व शैक्षणिक कार्यावर काटेकोर नियंत्रण ठेवणे, तसेच
महाविद्यालयातील कार्याचे नियतकालिक निरीक्षण व मूल्यमापन करणे आणि त्याबाबत वेळोवेळी
सुधारणा व उपाययोजना करण्याच्या दृष्टिकोनातून सदर महाविद्यालयांचे मूल्यमापनाचे निकष निश्चित
करुन त्यास मान्यता प्रदान करणे आवश्यक असल्याने, कायमस्वरुपी विनाअनुदानित कृषि
महाविद्यालयांच्या मूल्यमापनासाठी निश्चित करण्यात आलेल्या मुल्यांकन निकषांना मान्यता देण्याची
बाब शासनाच्या विचाराधीन होती.
# Page 2
शासन निर्णय क्रमांकः मकृप- १०२२/प्र.क्र. ८९/७ अ
शासन निर्णय :
३. महाराष्ट्र कृषी विद्यापीठे अधिनियम, १९८३ मधील कलम ४४ मध्ये एखाद्या खाजगी संस्थेची
किंवा मान्यता प्राप्त संलग्न महाविद्यालयाची मान्यता रद्द करण्याच्या अनुषंगाने कृषी विद्यापीठ
कार्यकारी परिषदेने आवश्यक कार्यवाही करण्याबाबत तरतूद नमूद आहे. त्यानुसार, संबंधित कृषी
विद्यापीठाच्या अधिष्ठाता (कृषी) यांच्या अध्यक्षतेखालील समितीमार्फत कायमस्वरूपी विनाअनुदानित
तत्वावरील खाजगी महाविद्यालयांच्या मूल्यमापनासाठी तपासणी केली जाते. सदर तपासणीमध्ये
अभ्यासक्रमाशी संबंधित पैलू, अध्यापन आणि मूल्यमापन, संशोधन, सल्लामसलत आणि विस्तार,
पायाभूत सुविधा आणि अभ्यासासाठी संसाधने, विद्यार्थ्यांचे सहकार्य आणि प्रगती, संस्था आणि
व्यवस्थापन विषयक घटकांची तपासणी केली जाते. या घटकांचा अधिभार किती असावा, यासंदर्भात
महाराष्ट्र कृषी शिक्षण व संशोधन परिषदेने गुणांकन स्वरूपात निकष निश्चित केलेले आहेत. सदर
निकषांना महाराष्ट्र कृषी शिक्षण व संशोधन परिषदेच्या च्या ७२ व्या बैठकीतील ठराव
क्र.०८/७२/२००७, दि.३०/०६/२००७ अन्वये मान्यता प्रदान करण्यात आली आहे.
४. कृषि महाविद्यालयांचे विद्याशाखानिहाय (कृषि/उद्यानविद्या/कृषि अभियांत्रिकी/कृषि
व्यवसायव्यवस्थापन/कृषि जैवतंत्रज्ञान/अन्नतंत्रज्ञान) निश्चित केलेले मुल्यांकन निकष यासोबतच्या
परिशिष्ट क्र.१ ते परिशिष्ट क्र.६ मध्ये दर्शविण्यात आले आहेत. सदर मुल्यांकन निकषांना या शासन
निर्णयाद्वारे मान्यता प्रदान करण्यात येत आहे.
# Page 3
# Page 4
# Page 5
# Page 6
# Page 7
# Page 8
# Page 9
# Page 10
# Page 11
# Page 12
# Page 13
# Page 14
# Page 15
# Page 16
# Page 17
# Page 18
# Page 19
# Page 20
# Page 21
# Page 22
# Page 23
# Page 24
# Page 25
# Page 26
# Page 27
# Page 28
# Page 29
# Page 30
# Page 31
# Page 32
# Page 33
# Page 34
# Page 35
# Page 36
# Page 37
# Page 38
# Page 39
# Page 40
# Page 41
# Page 42
# Page 43
# Page 44
# Page 45
# Page 46
# Page 47
# Page 48
# Page 49
# Page 50
# Page 51
# Page 52
# Page 53