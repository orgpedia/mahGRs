# Page 1
महाराष्ट्र कृषि सेवा, गट-अ कृषि सह संचालक संवर्गाची दि. ०१.०१.२०१९ स्थित तात्पुरती ज्येष्ठतासूची.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन परिपत्रक क्रमांकः आकृवि २०२०/प्र.क्र.१८/१५अ
मंत्रालय विस्तार इमारत,
मंत्रालय, मुंबई - ३२.
तारीख: ०६ फेब्रुवारी, २०२०.
वाचा:- १.सामान्य प्रशासन विभाग, शासन निर्णय क्र. एसआरव्ही-२०११/प्र.क्र.२८४/१२, दि. २१.१०.२०११.
२. कृषि व पदुम विभाग, शासन आदेश क्र. आकृवि-१११७/प्र.क्र.३७४ (भाग-१)/१५-ओ, दि. २५.०७.२०१८.
३. कृषि व पदुम विभाग, शासन परिपत्रक क्र. आकृवि-२०१९/प्र.क्र.०७/१५-ओ, दि. ०७.०५.२०१९.
शासन परिपत्रक : संदर्भाधीन क्र. ३ च्या शासन परिपत्रकान्वये महाराष्ट्र कृषि सेवा, गट-अ, कृषि सह संचालक संवर्गातील अधिकाऱ्यांची दि. ०१.०१.२०१८ स्थित अंतिम ज्येष्ठतासूची प्रसिध्द करण्यात आलेली आहे. संदर्भाधीन क्र. २ च्या शासन आदेशान्वये दि. ०१.०१.२०१८ ते ३१.१२.२०१८ या कालावधीत महाराष्ट्र कृषि सेवा, गट-अ अधिक्षक कृषि अधिकारी संवर्गातील ३ अधिकाऱ्यांना महाराष्ट्र कृषि सेवा, गट-अ कृषि सहसंचालक संवर्गात पदोन्नतीने नियुक्ती दिलेली आहे. सदरील ३ पदोन्नत अधिकाऱ्यांच्या नावांचा समावेश करून सामान्य प्रशासन विभागाच्या दि. २१.१०.२०११ चे शासन निर्णयातील तरतुदींनुसार महाराष्ट्र कृषि सेवा, गट-अ कृषि सहसंचालक संवर्गातील अधिकाऱ्यांची दि. ०१.०१.२०१९ स्थित तात्पुरती अतिरिक्त ज्येष्ठतासूची (Provisional additional) सोबत जोडलेल्या परिशिष्टानुसार प्रसिध्द करण्यात येत आहे.
२. सदर तात्पुरती ज्येष्ठतासूची ही मा. उच्च न्यायालयाने याचिका क्र. २७९७/२०१५ वर दिलेल्या न्यायनिर्णयानुसार तसेच, या संदर्भात मा. सर्वोच्च न्यायालयात दाखल केलेल्या विशेष अनुज्ञा याचिका क्र.
२८३०६/२०१७ वरील अंतिम न्यायनिर्णयानुसार सन २००४ नंतरच्या निवडयाद्यांमध्ये बदल झाल्यास, त्यानुसार ज्येष्ठतासूचीमध्ये बदल होईल.
३. आयुक्त (कृषि) यांना विनंती करण्यात येते की, त्यांनी सदर ज्येष्ठतासूचीची प्रत वेबसाईटवरून प्राप्त करून घेऊन सर्व संबंधीतांना उपलब्ध करून द्यावी. ज्येष्ठतासूचीत काही वास्तविक चुका अथवा त्रुटी राहिल्या असतील तर त्याबाबत संबंधित अधिकाऱ्यांनी आयुक्त (कृषि) यांना तात्काळ निवेदन सादर करावे. अधिकाऱ्यांच्या निवेदनातील वस्तुस्थिती तपासून आयुक्त (कृषि) यांनी अभिप्रायासह या परिपत्रकाच्या दिनांकापासून १५ दिवसाच्या आत प्रस्ताव सादर करावा. जर सदर कालावधीत काही आक्षेप प्राप्त झाले नाही तर संबंधीत
अधिकाऱ्यांचे काही आक्षेप नाहीत असे गृहीत धरून ज्येष्ठतासूची अंतिम करण्यात येईल. त्यानंतर प्राप्त झालेल्या निवेदनांचा विचार करण्यात येणार नाही.
# Page 2
शासन परिपत्रक क्रमांकः आकृवि २०२०/प्र.क्र.१८/१५अ
# Page 3