# Page 1
पशुस्वास्थ्य व पशुरोग नियंत्रण कार्यक्रम ( LH & DCP-PFMS-9979 ) या केंद्रीय क्षेत्र योजनेकरीता (Central Sector Scheme) Central Nodal Agency (CNA) घोषित करण्याबाबत.
महाराष्ट्र शासन
कृषि, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्र. संकीर्ण-२०२१/प्र.क्र.१४/पदुम-१६
मंत्रालय विस्तार भवन,
दिनांक : २४ नोव्हेंबर, २०२२
वाचा :- १) केंद्र शासनाचे ज्ञापन क्र.F.No.१(१२/PFMS/FCD/२०२०, दिनांक २३ मार्च, २०२१ २) कृषि व पदुम विभाग शासन निर्णय क्र.संकीर्ण-२०२१/प्र.क्र.१४/पदुम-१६ दिनांक ७ जुलै,२०२१ व दि.६ सप्टेंबर, २०२१ ३) केंद्र शासनाचे ज्ञापन क्र F.No.(१८)/PFMS/FCD/२०२१ दि.०९.०३.२०२२ ४) केंद्र शासनाचे अर्ध शासकिय पत्र क्र K-११०५३(५३१३)३७/२०१९-LH/१४७५८ दि.१९.०५.२०२२ ५) केंद्र शासनाचे अर्ध शासकिय पत्र क्र D.O No. K-११०५३(५३१३) १६/२०२१ LH/१९५४०, दि.०७.०९.२०२२ ६) आयुक्त पशुसंवर्धन कार्यालयाचे क्र.एफवायपी२२(२३)/तां-१/सीआर-०६/२२७१, दि.७/११/२०२२
प्रस्तावना : केंद्र पुरस्कृत योजनांच्या निधीचे परिणामकारक व्यवस्थापन करणे तसेच निधी विनियोगाच्या प्रक्रियेत अधिक परिणामकारकता आणण्याच्या दृष्टीने केंद्र शासनाने संदर्भ क्र.१ दिनांक २३/३/२०२१ रोजीच्या आदेशान्वये सुधारीत कार्यपद्धतीचा अवलंब करण्याचे निर्देश दिलेले आहेत.
त्यानुसार संदर्भ क्र.२ येथील शासन निर्णयान्वये पशुसंवर्धन विभागांतर्गतच्या केंद्र पुरस्कृत योजनांकरीता Single Nodal Agency (SNA) ची नियुक्ती करण्यात आली आहे. केंद्र शासनाने संदर्भ क्र. ५ व ६ येथील अर्ध शासकीय पत्रान्वये केंद्रीय क्षेत्र योजनेच्या (Central Sector Scheme) यापूर्वीच्या राज्य अंमलबजावणी यंत्रणा (SIA) हया Central Nodal Agency (CNA) राहतील व त्यांच्या बँक खात्यामध्ये थेट निधी जमा होईल, असे निर्देश दिले आहेत. त्यानुसार आयुक्त पशुसंवर्धन यांनी संदर्भ क्र.७ अन्वये विनंती केल्यानुसार पशुस्वास्थ्य व पशुरोग नियंत्रण कार्यक्रम (LH & DCP – PFMS Code - ९९७९ ) या केंद्रीय क्षेत्र योजनेकरीता मुख्य कार्यकारी अधिकारी, महाराष्ट्र पशुधन विकास मंडळ, नागपूर यांना Central Nodal Agency (CNA) म्हणून घोषित करण्याची बाब शासनाच्या विचाराधीन होती.
# Page 2
शासन निर्णय क्रमांकः संकीर्ण-२०२१/प्र.क्र.१४/पदुम-१६
शासन निर्णय : केंद्र शासनाने संदर्भ क्र. ५ व ६ येथील अर्ध शासकीय पत्रान्वये निर्देशित केल्यानुसार पशुस्वास्थ्य व पशुरोग नियंत्रण कार्यक्रम (LH & DCP – PFMS Code - ९९७९ ) या केंद्रीय क्षेत्र योजनेकरीता मुख्य कार्यकारी अधिकारी, महाराष्ट्र पशुधन विकास मंडळ, नागपूर यांना Central Nodal Agency (CNA) म्हणून घोषित करण्यात येत आहे.