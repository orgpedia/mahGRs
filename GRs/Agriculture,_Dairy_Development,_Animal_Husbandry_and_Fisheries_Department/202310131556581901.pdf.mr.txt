# Page 1
तालुका बीज गुणन केंद्र, चांदूरबाजार, ता. चांदूरबाजार, जि. अमरावती येथील प्रक्षेत्र शासकीय फळरोपवाटिकेत रुपांतरीत करण्यास मान्यता मिळणेबाबत.
महाराष्ट्र शासन
कृषि, पशुसंवर्धन,दुग्धव्यवसाय विकास व मत्स्यव्यवसाय विभाग,
शासन निर्णय क्रमांक: ताबिके-२०२३/प्र.क्र.१४६/१३-अ,
मंत्रालय, मुंबई - ४०० ०३२,
दिनांक : १३ ऑक्टोबर, २०२३
संदर्भ:- कृषि आयुक्तालयाचे पत्र क्र. फलो-२/सि.इस्टेट/जागा बदल/ ३२६४६/२०२३, दि. ११ ऑक्टोबर, २०२३.
प्रस्तावना: तालुका बीज गुणन केंद्र चांदुरबाजार, जि. अमरावती या प्रक्षेत्राचे तालुका फळरोपवाटिकेत रुपांतरीत करण्यास मान्यता मिळण्याबाबत संदर्भाधिन पत्रान्वये सादर केलेल्या अहवालाप्रमाणे तालुका बीज गुणन केंद्र चांदुरबाजार, हे प्रक्षेत्र चांदूरबाजार अमरावती या राज्य महामार्गावर असून तेथे सिंचनासाठी बोअरवेल असून त्यामध्ये मुबलक पाणीसाठा उपलब्ध आहे. सदर बोअरवेलच्या पाण्याची तपासणी करण्यात आली असून त्याचा वापर मातृवृक्ष व इतर कामासाठी करता येईल, असे सहाय्यक प्राध्यापक मृदशास्त्र विभाग श्री शिवाजी कृषि महाविद्यालय, अमरावती यांनी अभिप्राय दिले आहेत.
तसेच सदर प्रक्षेत्रावर इतर सर्व पायाभूत सुविधा उपलब्ध आहेत.
चांदूरबाजार तालुक्यासह जिल्हयातील इतर तालुक्यातील क्षेत्रात मोठ्या प्रमाणात संत्रा उत्पादक शेतकरी असल्यामळे त्याठिकाणी सिट्रस इस्टेटची स्थापना झाल्यास चांदूरबाजार व अचलपूर सह जिल्हयातील संत्रा उत्पादक शेतकऱ्यांना त्याचा लाभ मोठया प्रमाणावर होणार आहे.
तालुका बीज गुणन केंद्र चांदूरबाजार येथील प्रक्षेत्र हे सध्या किफायतशीर नसून त्या प्रक्षेत्रावर सिट्रस इस्टेटची (संत्रा) प्रकल्पाची उभारणी केल्यास शेतकऱ्यांना उच्च प्रतीची जातीवंत वेगवेगळ्या जातीची कलमे मुबलक प्रमाणात उपलब्ध होतील. त्याचप्रमाणे सदर सिट्रस इस्टेटमुळे यांत्रिकीकरण व शेतकरी प्रशिक्षणाच्या माध्यमातून कलमे लागवडीपासून ते विक्रीपर्यंत तांत्रिक व व्यवसायिक प्रशिक्षण शेतकऱ्यांना उपलब्ध झाल्यास त्यांच्या उत्पादनात व उत्पन्नात भरीव अशी वाढ होईल. सदरचे प्रक्षेत्र फायद्यात आणण्याच्या दृष्टीकोणातून तालुका बिज गुणन केंद्र चांदूरबाजार, ता. चांदूरबाजार, जि. अमरावती येथील संपूर्ण प्रक्षेत्राचे क्षेत्र २१.३४ हेक्टर जमीन तालुका फळरोपवाटिकेत रुपांतरीत करण्यास मान्यता देण्याची बाब शासनाच्या विचाराधीन होती.
शासन निर्णयः तालुका बीज गुणन केंद्र चांदुरबाजार, जि. अमरावती या प्रक्षेत्राचे शासकीय फळरोपवाटिकेत रुपांतर करावयाचा तपशील खालीलप्रमाणे:
--------------------------------------------------------------------------------------------------------------------------------
| अ.क्र. | तालुका बीज गुणन केंद्राचे नांव | लागवडी लायक क्षेत्र | तालुका बीज गुणन केंद्र चांदुरबाजार, येथील एकूण क्षेत्र (हेक्टर) | शेरा |
| १ | तालुका बीज गुणन केंद्र चांदुरबाजार, जि.अमरावती | २१.३४ हेक्टर | २१.३४ हेक्टर | गरजेनुसार जागा उपलब्ध |
--------------------------------------------------------------------------------------------------------------------------------
# Page 2
शासन निर्णय क्रमांकः ताबिके-२०२३/प्र.क्र.१४६/१३-अ
२. उपरोक्त तालुका बीज गुणन केंद्राच्या प्रक्षेत्रावर फळरोपवाटिका स्थापन करण्यास खालील अटींच्या अधिन राहून शासन मान्यता देण्यात येत आहे
१) तालुका बीज गुणन केंद्रात असलेल्या अधिकारी / कर्मचारी यांच्याकडूनच नविन फळरोपवाटिकेचे काम करून घेण्यात येईल. सदर फळरोवाटिकेसाठी नविन अधिकारी / कर्मचारी यांची पदनिर्मिती करता येणार नाही.
२) स्थापन करण्यात आलेल्या नविन फळरोपवाटिकेसाठी नव्याने आर्थिक तरतूद करण्याची मागणी करता येणार नाही.
३) नविन वित्तीयभार पडणार नाही, यांची दक्षता घ्यावी.
४) प्रक्षेत्रावरील कोणत्याही घटकावर परिणाम होणार नाही, याची दक्षता घ्यावी.
५) फळरोपवाटिकेवर आवश्यक पायाभूत सोयीसुविधा, फळरोपवाटिकेवर कार्यरत अधिकारी/कर्मचारी यांचे वेतन व इतर खर्च यासाठी आवश्यक असणारा निधी मागणी क्र.डी-३, २४०१-पिकसंवर्धन, (०३) रोपमळे (०३)(०१) भाजीपाळा रोपमळे, फळ रोपमळे व स्थानिक उद्याने (२४०१ १७२२) अंतर्गत बाबीखालील उपलब्ध असलेल्या तरतूदमधून भागविण्यात यावा.