# Page 1
कृषी उन्नती योजना - राष्ट्रीय अन्न सुरक्षा अभियान अंतर्गत (गळीतधान्य) करिता अनुसूचित जाती प्रवर्गाचा सन २०१९-२० करिता ₹१२२.८४५ लाख निधी वितरीत करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक : रागते-१०१९/प्र.क्र.८८/४अ
मादाम कामा मार्ग, हुतात्मा राजगुरु चौक,
मंत्रालय विस्तार, मुंबई - ४०० ०३२
दिनांक : १९ मार्च, २०२०
संदर्भ:
१. केंद्र शासनाचे अभियाना संदर्भात http://agricoop.nic.in/dacdiviion/dacdiviion/NMOOP2014.pdf या संकेतस्थळावर उपलब्ध करुन दिलेल्या मार्गदर्शक सूचना २. केंद्र शासनाचे पत्र क्र.४-१/२०१८-NFSM(OS &OP), दि.०८/०३/२०१८ ३. केंद्र शासनाचे पत्र क्र.२०-१/२०१८ - NFSM(CA-V), दि.०४/०९/२०१८ ४. वित्त विभागाचे परिपत्रक क्र. अर्थसं-२०१९/प्र.क्र.४४/अर्थ-३ दि.०१/०४/२०१९ ५. केंद्र शासनाचे पत्र क्र.४-१/२०१९-NFSM(OS &OP)/C.NO.६८१६७, दि.२६/०६/२०१९ ६. कृषि व पदुम विभाग शासन निर्णय क्र.अओपी-२०१९/प्र.क्र.४०/४-ओ, दि.०८/०७/२०१९ ७. कृषि आयुक्तालयाचे पत्र क्र.Extn.२/NFSM-OS&OP/Exc.Rel/SC cat/F.NO.८/७२५/१९, दि.२२/०८/२०१९ ८. केंद्रीय कृषी मंत्रालयाचे पत्र-१४-१/२०१९-CA-II, दि.१७/०९/२०१९ ९. कृषि आयुक्तालयाचे पत्र क्र.वि.प्र.२/राअसु(गळीत)१९-२०/वि.मा.प.हप्ता/प्र.क्र.०८/२३४३/१९, दि. २५/०९/२०१९
प्रस्तावना : तेलबियांच्या उत्पादनात वाढ करण्यासाठी केंद्र पुरस्कृत राष्ट्रीय तेलबिया व तेलताड अभियान [National Mission on Oilseed and Oil Palm (NMOOP)] सन २०१४-१५ पासून राज्यात राबविण्यात येत आहे. सदर अभियानाअंतर्गत लघुअभियान - १ ( तेलबिया ), लघुअभियान - २ (तेलताड) व लघुअभियान-३ ( वृक्षआधारित तेलबिया) या तीन लघुअभियानांचा समावेश आहे. तथापि, सद्यस्थितीत लघुअभियान - १ व लघुअभियान-३ या दोनच अभियानाची अंमलबजावणी करण्यात येत आहे. यामध्ये केंद्र व राज्य हिश्श्याचे प्रमाण ६०:४० असे आहे.
केंद्र शासनाने संदर्भ क्र.२ येथील दि.०८/०३/२०१८ च्या पत्रान्वये पूर्वीचे राष्ट्रीय तेलबिया व तेलताड अभियानाचा सन २०१८-१९ पासून राष्ट्रीय अन्न सुरक्षा अभियानाअंतर्गत लघु अभियान-१ (तेलबिया) व लघु अभियान-३ (वृक्षजन्य तेलबिया) म्हणून समावेश केला आहे. सदर योजनेचा केंद्र हिस्सा व राज्य हिस्सा (६०:४०) पूर्वी प्रमाणेच राहील.
केंद्र शासनाने सन २०१९-२० मध्ये राष्ट्रीय अन्न सुरक्षा अभियान अंतर्गत (गळीतधान्य व तेलताड) अभियान राबविण्यासाठी संदर्भ क्र. ५ येथील दि. २६ जून, २०१९ च्या पत्रान्वये रु.५२७२.८६ लाख (केंद्र हिस्सा रु.३१६६.६० लाख व राज्य हिस्सा रु.२१०६.२७ लाख) एवढया रकमेचा वार्षिक कृती आराखडा मंजूर केला आहे.
सदर रकमेच्या कार्यक्रमास संदर्भ क्र.६ येथील दि.०८ जुलै, २०१९ च्या शासन निर्णयान्वये प्रशासकीय मान्यता देण्यात आली आहे.
# Page 2
शासन निर्णय क्रमांकः रागते-१०१९/प्र.क्र.८८/४अ
केंद्र शासनाने संदर्भ क्र.८ येथील दिनांक १७ सप्टेंबर, २०१९ च्या पत्रान्वये राष्ट्रीय अन्न सुरक्षा अभियान (तेलबिया व वृक्षजन्य तेलबिया) अंमलबजावणीसाठी पहिल्या हप्त्याचा तीन्ही प्रवर्गाकरिता एकूण रु.१६४५.५६ लाख निधी मुक्त केला आहे. अनुसूचित जाती प्रवर्गाकरीता अभियानांतर्गत पहिल्या हप्त्यापोटी अभियान-१ (तेलबिया) करीता केंद्र हिस्याचा ₹१९१.६० लाख निधी व अभियान-३ (वृक्षजन्य तेलबिया) करीता रु.२.५८ लाख असा एकूण रु.१९४.१८ लाख केंद्र हिस्सा निधीचा अंतर्भाव आहे. केंद्र शासनाने संदर्भ क्र.७ येथील सन २०१९ २० मध्ये अभियान क्र.१ साठी पहिल्या हप्त्याचा निधी मुक्त करताना अनुसूचित जाती प्रवर्गाकरिता रु.११७.९३ लाख व अनुसूचित जमाती प्रवर्गाकरिता रु.१०५.२५ लाख असा एकूण रु.२२३.१४३ लाख निधी मंजूर कार्यक्रमापेक्षा अतिरिक्त मुक्त केला आहे.
त्याप्रमाणे अनुसूचित जाती प्रवर्गासाठी मुक्त केलेला केंद्र हिस्स्याचा रु.७३.७०७ लाख निधी त्या समरुप राज्य हिस्याचा ₹४९.१३८ लाख असा एकूण ₹१२२.८४५ लाख वितरीत करण्याबाबत शासन पुढीलप्रमाणे निर्णय घेत आहे -
शासन निर्णयः १. सन २०१९-२० करीता कृषी उन्नती योजना - राष्ट्रीय अन्न सुरक्षा अभियान (गळीतधान्य) राज्यात राबविण्यासाठी अनुसूचित जाती प्रवर्गासाठी केंद्र व राज्य हिस्स्याचा मिळून एकूण ₹१२२.८४५ लाख (रुपये एक कोटी बावीस लाख चौ-याऐंशी हजार पाचशे फक्त) निधीच्या वितरणास मान्यता देण्यात येत आहे. सदर निधीपैकी केंद्र व राज्य हिस्साच्या निधीचे विवरण पुढीलप्रमाणे (₹ लाख)
-----------------------------------------------------------------------
| उपअभियान | अनुसूचित जाती प्रवर्ग | एकूण |
| केंद्र हिस्सा (६०%) | राज्य हिस्सा (४०%) |
| राष्ट्रीय अन्न सुरक्षा अभियान क्र.१ (गळीतधान्य) | ७३.७०७ | ४९.१३८ | १२२.८४५ |
-----------------------------------------------------------------------
सन २०१९-२० पासून गळीतधान्य व तेलताड पिकांसाठी राष्ट्रीय अन्न सुरक्षा अभियानांतर्गत आर्थिक तरतूदी उपलब्ध करुन देण्यात येतील, असे केंद्र शासनाने संदर्भ क्र.३ येथील दि.०४ सप्टेंबर, २०१८ च्या पत्रान्वये कळविले आहे. त्यानुसार राष्ट्रीय गळीतधान्य व तेलताड अभियानाचा सर्व प्रवर्गाच्या केंद्र व राज्य हिस्स्याचा निधी राष्ट्रीय अन्न सुरक्षा अभियानाअंतर्गत (NFSM) लेखाशिर्षाखाली उपलब्ध करुन दिला जाईल.
२. परिच्छेद-१ मध्ये नमूद केल्यानुसार लघुअभियान-१ (गळीतधान्य) करिता केंद्र हिश्श्याचा ७३.७०७ लक्ष निधी (अक्षरी रुपये त्र्याहत्तर लाख सत्तर हजार सातशे फक्त) आणि राज्य हिस्स्याच्या ₹४९.१३८ लक्ष निधी (अक्षरी रुपये एकोणपन्नास लाख तेरा हजार आठशे फक्त) असा एकूण रु.१२२.८४५ लक्ष (रुपये एक कोटी बावीस लाख चौ-याऐंशी हजार पाचशे फक्त) वितरीत करण्यात येत आहे.
४. परिच्छेद-१ ते २ मध्ये नमूद केल्यानुसार, लघुअभियान-१ (गळीतधान्य) करिता अर्थसंकल्पीय वितरण प्रणालीद्वारे वितरीत केलेला केंद्र निधी सन २०१९ -२० मध्ये पुढील लेखाशिर्षाखालील अर्थसंकल्पीय तरतुदीतून खर्ची टाकावा:
--------------------------------------------------------------------------------------------------------
| मागणी क्र. | राष्ट्रीय अन्न सुरक्षा अभियान ( केंद्र हिस्सा) | राष्ट्रीय अन्न सुरक्षा अभियान (राज्य हिस्सा) |
| D-३ | २४०१A१६३ | २४०१ A१७२ |
--------------------------------------------------------------------------------------------------------
पृष्ठ ४ पैकी २
# Page 3
शासन निर्णय क्रमांकः रागते-१०१९/प्र.क्र.८८/४अ
५. सन २०१९-२० मध्ये राज्यात सदर अभियानाची अमंलबजावणी व सनियंत्रण करण्याच्या दृष्टीने निधी आहरण व वितरण करणेसाठी पुढीलप्रमाणे नियंत्रण तसेच आहरण व संवितरण अधिकारी म्हणून घोषित करण्यात येत आहे.
--------------------------------------------------------------------------------------------------------------------
| अ.क्र. | स्तर | नियंत्रण अधिकारी | आहरण व संवितरण आधिकारी |
|  | आयुक्तालय स्तर | आयुक्त (कृषि), कृषी आयुक्तालय, पुणे | सहाय्यक संचालक (लेखा-१) कृषी आयुक्तालय, महाराष्ट्र राज्य पुणे. |
|  | जिल्हा स्तर | संबंधित जिल्हा अधिक्षक कृषी अधिकारी | संबंधित जिल्हा अधिक्षक कृषी अधिकारी कार्यालयातील लेखाधिकारी |
--------------------------------------------------------------------------------------------------------------------
६. शासन निर्णयान्वये कृषी उन्नती योजना राष्ट्रीय अन्न सुरक्षा अभियान (गळीतधान्य) करिता उपलब्ध करुन देण्यात येणाऱ्या केंद्र व राज्य हिस्स्याच्या ₹१२२.८४५ लक्ष रक्कमेचे जिल्हा निहाय / कार्यालय निहाय वाटप करण्याकरिता संचालक (विस्तार व प्रशिक्षण) यांना प्राधिकृत करण्यात येत असून त्यांनी अभियानांतर्गत जिल्हा निहाय वाटप करावयाचा निधी PFMS प्रणालीद्वारे सर्व संबंधित जिल्हयांना वितरीत करावा.
७. सदर निधी खर्च करताना संदर्भ क्र.१ येथील अभियानाच्या मार्गदर्शक सूचना संदर्भ क्र.६ येथील दि.०८/०७/२०१९ च्या शासन निर्णयातील अटी, शर्ती व विहित कार्य पध्दतीचे कटाक्षाने पालन करण्यात यावे.
८. हा शासन निर्णय वित्त विभागाचे शासन परिपत्रक क्र. अर्थसं-२०१९/प्र.क्र.४४/अर्थ-३ दि. ०१ एप्रिल, २०१९ नुसार विहीत केलेल्या अटींची पुर्तता होत असल्याने तसेच, सदर परिपत्रकानुसार या विभागास प्रदान करण्यात आलेल्या अधिकारांनुसार निर्गमित करण्यात येत आहे.
# Page 4