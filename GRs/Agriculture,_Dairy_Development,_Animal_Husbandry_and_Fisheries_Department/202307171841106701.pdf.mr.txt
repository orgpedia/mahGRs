# Page 1
बी-बियाणे कायदा तयार करण्याच्या अनुषंगाने सल्ला देण्याकरिता, तसेच, बियाणे, खते, किटकनाशके इ. कृषि विषयक निविष्ठांमधील भेसळीच्या प्रकरणांबाबत प्रतिबंधात्मक उपाययोजना सुचविण्याकरिता मा.मंत्री (कृषि) यांचे अध्यक्षतेखाली मंत्रीमंडळ उपसमितीची स्थापना करण्याबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण २७२३/प्र.क्र.९७/१अ
हुतात्मा राजगुरु चौक, मादाम कामा रोड,
मंत्रालय विस्तार, मुंबई-४०० ०३२
दिनांक : १७ जुलै, २०२३
प्रस्तावना :
राज्य शासनाने निकृष्ट कापुस बियाणांच्या तक्रारींमुळे शेतकऱ्यांच्या होणाऱ्या नुकसानीच्या बाबींच्या पार्श्वभूमीवर कापुस बियाणांकरिता Cotton Seeds Regulation Act, २००९ हा कायदा लागू केलेला आहे. सदर कायद्यानुसार निकृष्ट कापूस बियाणांपोटी शेतकऱ्यांच्या होणाऱ्या नुकसानापोटी भरपाई देण्याची तरतूद करण्यात आलेली आहे.
शेतकऱ्यांनी शेती प्रयोजनासाठी घेतलेल्या इतर बी-बियाणांसंदर्भात शेतकऱ्यांच्या संभाव्य फसवणुकीच्या प्रकरणांकरिता Cotton Seeds Regulation Act, २००९ या कायद्याच्या धर्तीवर बी-बियाणे कायदा तयार करण्याकरिता तसेच, बियाणे, खते, किटक नाशके इ. कृषि विषयक निविष्ठांमधील भेसळीची प्रकरणांबाबत प्रतिबंधात्मक उपाययोजना सुचविण्याकरिता मा. मंत्री (कृषि) यांचे अध्यक्षतेखाली मंत्रीमंडळ उपसमितीची स्थापना करण्याची बाब शासनाच्या विचाराधीन होती.
शासन निर्णय : शेतकऱ्यांनी शेती प्रयोजनासाठी घेतलेल्या इतर बी-बियाणांसंदर्भात शेतकऱ्यांच्या संभाव्य फसवणुकीच्या प्रकरणांकरिता Cotton Seeds Regulation Act, २००९ या कायद्याच्या धर्तीवर बी-बियाणे कायदा तयार करण्याच्या अनुषंगाने सल्ला देण्याकरिता, तसेच, बियाणे, खते, किटकनाशके इ. कृषि विषयक निविष्ठांमधील भेसळीच्या प्रकरणांबाबत प्रतिबंधात्मक उपाययोजना सुचविण्याकरिता मा.मंत्री (कृषि) यांचे अध्यक्षतेखाली मंत्रीमंडळ उपसमितीची स्थापना करण्यात येत आहे.
२. सदर मंत्रीमंडळ उपसमितीची रचना पुढीलप्रमाणे असेल मा.मंत्री (कृषि) - अध्यक्ष मा.मंत्री (महसूल, पशुसंवर्धन व दुग्धव्यवसाय विकास) - सदस्य मा.मंत्री (ग्रामविकास व पंचायतीराज, पर्यटन) - सदस्य मा.मंत्री (पाणीपुरवठा व स्वच्छता) सदस्य मा. अपर मुख्य सचिव (कृषि) - सदस्य सचिव
# Page 2
शासन निर्णय क्रमांकः संकीर्ण २७२३/प्र.क्र.९७/१अ