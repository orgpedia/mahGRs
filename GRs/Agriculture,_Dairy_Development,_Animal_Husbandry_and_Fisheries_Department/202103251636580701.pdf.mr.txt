# Page 1
सन २०२०-२१ मध्ये राज्य ई-गव्हर्नंस कार्यक्रम राबविण्यास सुधारित प्रशासकीय मान्यता देणेबाबत व ई-गव्हर्नन्स योजनेंतर्गत महा अॅग्रीटेक प्रकल्प राबविण्यासाठी रु.४६९.८३ लाख निधी वितरीत करणेबाबत.
महाराष्ट्र शासन
कृषी, पशुसंवर्धन, दुग्धव्यवसाय विकास व मत्स्यव्यवसाय विभाग
शासन निर्णय क्रमांक: संकीर्ण ०६२०/प्र.क्र.७५/१४ अ
हुतात्मा राजगुरु चौक, मादाम कामा रोड,
मंत्रालय विस्तार, मुंबई - ४०० ०३२
दिनांक : २५ मार्च, २०२१
संदर्भ - १. शासन निर्णय कृषि व पदुम विभाग क्र. राकृवि - २०१८/प्र.क्र.१६९/भाग-१/१४ञे, दि.०२/०३/२०१९.
२. शासन निर्णय कृषि व पदुम विभाग क्र. संकीर्ण ०६२०/प्र.क्र.७५/१४-ओ, दि. १५/०३/२०२१.
३. महाराष्ट्र सुदुर संवेदन उपयोजन केंद्र, नागपूर कार्यालयाचे पत्र क्र. MRSAC / महाअग्रीटेक/१००५/२०२०-२१, दि. १७/०३/२०२१.
प्रस्तावना :
सन २०१९-२० च्या खरीप व रब्बी हंगामापासून राज्यात उपग्रह व ड्रोन तंत्रज्ञानाचा वापर करुन महा-अॅग्रीटेक प्रकल्प राबविण्यास संदर्भ क्र. २ च्या शासन निर्णयान्वये मान्यता देण्यात आलेली आहे.
सदर प्रकल्प महाराष्ट्र शासन, महाराष्ट्र सुदूर संवेदन उपाययोजना केंद्र, नागपूर (MRSAC) व नॅशनल रिमोट सेन्सिंग सेंटर (NRSC-ISRO) यांच्या सहकार्याने राबविण्यात येणार असून सदर प्रकल्पाची प्रकल्प अंमलबजावणी यंत्रणा महाराष्ट्र सुदूर संवेदन उपाययोजना केंद्र, नागपूर (MRSAC) आहे. सदर प्रकल्पांतर्गत सन २०२०-२१ करिता विविध बाबींसाठी निधी मागणीचा प्रस्ताव संदर्भ क्र. ३ च्या पत्रान्वये शासनास सादर करण्यात आला आहे.
त्याचप्रमाणे संदर्भ क्र. २ वरील शासन निर्णयान्वये सन २०२०-२१ मध्ये रु. १४२.६७ लाख निधीच्या मर्यादेत राज्य ई-गव्हर्नन्स कार्यक्रम राबविण्यास प्रशासकीय मान्यता देण्यात आली होती. तथापि वित्त विभागाने सन २०२०-२१ मध्ये महा-अॅग्रीटेक प्रकल्पाच्या अंमलबजावणीसाठी रु. ४६९.८३ लाख निधी वितरीत केल्यामुळे रु. ४६९.८३ लाखाची अतिरिक्त प्रशासकीय मान्यता देण्याची व महा-अॅग्रीटेक प्रकल्पाचा सदर निधी आयुक्त (कृषि) यांना वितरीत करण्याची बाब शासनाच्या विचाराधिन होती.
शासन निर्णय :
१. सन २०२०-२१ मध्ये राज्य ई-गव्हर्नन्स कार्यक्रम राबविण्यासाठी रु.१४२.६७ लाखाची प्रशासकीय मान्यता संदर्भ क्र. २ च्या शासन निर्णयान्वये देण्यात आली होती. तथापि राज्य ई-गव्हर्नन्स कार्यक्रमांतर्गत राबविण्यात येणाऱ्या महा-अॅग्रीटेक प्रकल्पासाठी रु. ४६९.८३ लाख एवढा निधी
# Page 2
शासन निर्णय क्रमांकः संकीर्ण ०६२०/प्र.क्र. ७५/१४ अ
प्राप्त झालेला असल्यामुळे राज्य ई-गव्हर्नन्स योजनेस सन २०२०-२१ करिता रु.६१२.५० लाख (रुपये सहाशे बारा लाख पन्नास हजार फक्त) एवढया निधीची सुधारित प्रशासकीय मान्यता देण्यात येत आहे.
२. कृषि विभागांतर्गत राबविण्यात येणाऱ्या महाॲग्रीटेक प्रकल्पाच्या सन २०२०-२१ या आर्थिक वर्षातील अंमलबजावणीसाठी रु. ४६९.८३ लाख निधी आयुक्त (कृषि) यांना अर्थसंकल्प वितरण प्रणालीव्दारे वितरीत करण्यात येत आहे.
३. परिच्छेद क्र. २ मध्ये नमूद केल्यानुसार ई-गव्हर्नन्स कार्यक्रमांतर्गत महाॲग्रीटेक प्रकल्पासाठी ₹४६९.८३ लाख (रुपये चारशे एकोणसत्तर लाख त्र्याऐंशी हजार फक्त), निधी उपलब्ध करुन देण्यात येत असून तो योजनेच्या पुढील लेखाशिर्षांतर्गत सन २०२०-२१ मध्ये अर्थसंकल्पित केलेल्या तरतुदीतून खर्ची टाकावा मागणी क्र. डी –७
३४५१ सचिवालय - आर्थिक सेवा
०९०, सचिवालय (०२) ई-गव्हर्नन्स कार्यक्रम
(०२)(०४) ई-गव्हर्नन्स कार्यक्रम अंमलबजावणी (कृषि) (कार्यक्रम) (३४५१२७८२) १७, संगणक खर्च
४. या प्रकल्पाच्या वित्तीय बाबींसाठी सहाय्यक संचालक (लेखा-१), कृषि आयुक्तालय, महाराष्ट्र राज्य, पुणे यांना आहरण व संवितरण अधिकारी म्हणून आणि आयुक्त (कृषि), महाराष्ट्र राज्य, पुणे यांना नियंत्रण अधिकारी म्हणून घोषित करण्यात येत आहे.
५. हा शासन निर्णय वित्त विभागाचे परिपत्रक क्र. अर्थसं-२०२०/प्र.क्र.६४/अर्थ-३, दि.१५/०३/२०२१ नुसार विहीत केलेल्या अटींची पुर्तता होत असल्याने व वित्त विभगाच्या अनौपचारिक संदर्भ क्र.६०/२०२१/व्यय-१, दि.२३/०३/२०२१ अन्वये देण्यात आलेल्या मंजूरीच्या अनुषंगाने व त्यांच्या सहमतीने निर्गमित करण्यात येत आहे.
# Page 3